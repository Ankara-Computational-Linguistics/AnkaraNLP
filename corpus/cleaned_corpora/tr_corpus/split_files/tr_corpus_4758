göre 56.180 kişidir. Tresviso Tresviso, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Tresviso belediyesinin nüfusu 2002 yılı nüfus sayımlarına göre 55 kişidir. Tudanca Tudanca, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Tudanca belediyesinin nüfusu 2002 yılı nüfus sayımlarına göre 245 kişidir. Udías Udías, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Udías belediyesinin nüfusu 2002 yılı nüfus sayımlarına göre 823 kişidir. Val de San Vicente Val de San Vicente, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Val de San Vicente belediyesinin nüfusu 2002 yılı nüfus sayımlarına göre 2.610 kişidir. ValdÃ¡liga Valdáliga, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Valdáliga belediyesinin nüfusu 2002 yılı nüfus sayımlarına göre 2.503 kişidir. Valdeolea Valdeolea, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Valdeolea belediyesinin nüfusu 2002 yılı nüfus sayımlarına göre 1.433 kişidir. Valdeprado del RÃ­o Valdeprado del Río, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Valdeprado del Río belediyesinin nüfusu 2002 yılı nüfus sayımlarına göre 334 kişidir. Valderredible Valderredible, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Valderredible belediyesinin nüfusu 2002 yılı nüfus sayımlarına göre 1.126 kişidir. Vega de LiÃ©bana Vega de Liébana, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Vega de Liébana belediyesinin nüfusu 2002 yılı nüfus sayımlarına göre 985 kişidir. Vega de Pas Vega de Pas, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Vega de Pas belediyesinin nüfusu 2002 yılı nüfus sayımlarına göre 1.003 kişidir. Villacarriedo Villacarriedo, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Villacarriedo belediyesinin nüfusu 2002 yılı nüfus sayımlarına göre 1.756 kişidir. Villaescusa Villaescusa, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Villaescusa belediyesinin nüfusu 2002 yılı nüfus sayımlarına göre 3.303 kişidir. Villafufre Villafufre, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Villafufre belediyesinin nüfusu 2002 yılı nüfus sayımlarına göre 1.149 kişidir. Valle de Villaverde Valle de Villaverde, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Valle de Villaverde belediyesinin nüfusu 2002 yılı nüfus sayımlarına göre 366 kişidir. Voto Voto, İspanya'nın on yedi özerk bölgesinden, ülkenin kuzey sahilinde Kantabria Denizi olarak da anılan Atlas Okyanusu'nun Fransa ile İspanya arasındaki bölümüne kıyısı bulunan, Kantabria otonom bölgesine bağlı belediye. Voto belediyesinin nüfusu 2002 yılı nüfus sayımlarına göre 2.241 kişidir. Reims Reims [], kuzeydoğu Fransa'da Champagne-Ardenne Bölgesi Marne ilinde bulunan kenttir. Kentin geçmişi Roma İmparatorluğu'na kadar uzanmaktadır. 451 yılında Attila ile birlikte Türk akınlarına sahne olmuştur. Reims Fransız kralların taç taktıkları yer olarak Fransa tarihinde önemli bir rol oynamıştır. Bu bakımdan Reims Katedrali İngiltere'de yer alan Westminster Abbey ile aynı görevi görmektedir. Reims, nüfusu bakımından Fransa'daki 12. şehir konumundadır. Şehrin nüfusu 1999 yılı sayımlarına göre 187.206 kişidir ve bu sayının yaklaşık 20.000'ini öğrenciler oluşturmaktadır. Şehrin nüfusunun gelişimi: Rheims şehrinin, aşağıdaki şehirlerle kardeş şehir bağları vardır: Lauca Millî Parkı Lauca Milli Parkı (İsp. "Parque Nacional Lauca"), Şili'nin en kuzeydeki millî parkı olup, UNESCO'nun biyosfer doğal koruma alanıdır. Tarapacá Bölgesi'nde bulunan Putre'nin 12 km batısnda, Bolivya sınırındadır. Milli parka And Dağları şekil vermiş olup, yüksekliği 6300 metreyi bulan devasa dağlar ve volkanlar parkı çevreler. Çoğu altıbinlik olan çok sayıda volkan göze çarpar. Lauca Milli Parkı'nın alanı 1370 km² olup, 1965 yılında düzenlenerek açılmıştır.İdare nerkezi "Parinacota" 'dadır. Sınırlarından Río Lauca ve Río Lluta nehirleri geçer. Gündüz sıcaklığı 5–20 °C arasında ve görece elverişlidir. Buna karşın geceleri, -15 °C dereceye kadar düşen ısısıyla, sıklıkla çok soğuktur. Yüksek kesimlerinde kuru tundra bölgeleri bulunmakla beraber daha nemli bölgeler de vardır. Volkanların yakınında, 4520 m yükseklikte Lago Chungará bulunur. 21 km² civarında alana sahip göl, Dünya'nın en yüksek konumundaki göllerinden biridir. Jurasi'de termal sıcak su kaynakları ziyaret edilebilir ve yerli köyü "Parinacota"' 'da, yörenin ilk sakinlerinin kültürü üzerine bilgi edinilebilir. Diğer etkinlikler, tırmanış ve balık avlama turlarıdır. Park, Şili orman makamı CONAF tarafından idare edilir. Parkın güneyinde, 4245 metre yükseklikte termal kaynakları olan, büyük tuz gölü Salar de Surire bulunur. Burada flamingolar, vicuñalar ve lamalar gözlemlenebilir. "Monumento Natural Salar de Surire" ("Salar de Surire Doğal Anıtı") 1983 'te düzenlenmiş olup, 175 km² bir alanı kapsar. Milli park, mesela içlerinde guanakolar, and kondorları, pumalar ve vizcachalar gibi canlıların olduğu, zengin bir hayvan dünyası sunar. 130 civarında çeşitli tür, milli parkta 2800 m ile 4000 m arasında yaşar. Park ziyaretçilerinin, vücutta şikayetlere sebebiyet verebilen, sıra dışı yükseklik ve az oksijen konusunda bilinçli ve tedbirli olmaları gerekir. İspanyol-Amerikan Savaşı İspanya-Amerika Savaşı, ABD ile İspanya arasında 1898'de başlayan savaş. İspanya'nın Amerika kıtasındaki kolonilerini yitirmesi, ABD'nin de Büyük Okyanus'un batısında ve Latin Amerika'da yeni bölgeler elde etmesiyle sonuçlanmıştır. Küba'nın Şubat 1895'te başlayan bağımsızlık mücadelesi İspanyol-Amerikan Savaşı'nın çıkmasında önemli rol oynadı. İspanya'nın ayaklanmayı bastırmak için uyguladığı acımasız yöntemlerin basın aracılığıyla ABD kamuoyuna ayrıntılı biçimde yansıtılması, ABD halkının isyancılara yakınlık duymasını sağlamıştı. Ayaklanmanın başlamasının ardından Küba'daki ABD vatandaşlarını ve mülklerini korumak için Havana'ya gönderilen savaş gemisi "USS Maine" 15 Şubat 1898'de Havana limanında belirlenemeyen bir nedenden dolayı battı. Böylece, ABD kamuoyunun Küba'ya müdahale edilmesi yolundaki istekleri daha da güç kazandı. İspanya 9 Nisan 1898'de ateşkes ilan etti ve Küba'ya sınırlı biçimde kendi kendini yönetme hakkını tanıyan yeni programın uygulanmasını hızlandırdı. Bunun hemen ardından ABD Kongresi, Küba'nın bağımsızlık hakkını tanıyan, İspanyol askerlerinin adadan çekilmesi isteğini dile getiren ve ABD'nin Küba'yı ilhak etmek gibi bir niyetinin olmadığını belirtmekle birlikte, İspanya'nın adadan çekilmesini sağlamada başkana kuvvet kullanma yetkisi tanıyan karar tasarılarını onayladı. İspanya, 24 Nisan'da ABD'ye savaş ilan etti; 25 Nisan'da da ABD savaş ilan ettiğini açıkladı. Ama İspanya, kendi topraklarından çok uzaktaki büyük bir güçle mücadele etmeye hazırlıklı olmadığından savaşta başarı gösteremedi. Tuğamiral George Away komutasındaki bir ABD filosu 1 Mayıs 1898'de Filipinler'in Manila Körfezinde demirli bulunan İspanyol filosunu tümüyle imha etti. Manila kenti de Ağustosta ABD birlikleri tarafından işgal edildi. İspanya'nın, Küba'nın Santiago limanında bulunan Antiller Filosu da, 3 Temmuz'da General William Shafter komutasındaki ABD birliklerinin açtığı ateş sonucunda imha edildi. Santiago kentinin 17 Temmuz'da General Shafter'a teslim olmasıyla savaş sona erdi. 10 Ağustos 1898'de imzalanan Paris Antlaşması'yla İspanya, Küba üzerindeki bütün haklarından vazgeçti; Guam ve Porto Riko'yu ABD'ye bıraktı ve Filipinler üzerindeki egemenlik hakkını 20 milyon $ karşılığında ABD'ye devretti. İspanyol-Amerikan Savaşı, her iki ülkenin tarihinde de bir dönüm noktası sayılır. İspanya uğradığı bu yenilgiden sonra yeni sömürge arayışlarından vazgeçerek kendi iç sorunları üzerinde yoğunlaştı. Bu süreç içinde ülkede kültür ve edebiyat ortamı yeniden canlandığı gibi 20 yıl süren bir ekonomik gelişme dönemi yaşandı. Öte yandan, önemli bir zafer elde eden ABD geniş bir alana yayılmış deniz aşırı toprakları olan büyük bir güç haline geldi. Uluslararası siyaset sahnesindeki bu yeni konumu ABD'ye Avrupa'da belirleyici bir rol oynama olanağı verdi. Moff Jerjjerod Moff Jerjjerod, 'nde yer alan İmparatorluk karakteridir. Moff Jerjjerod, İkinci Ölüm Yıldızı'nın komutanı olan Moff'tur. Lando Calrissian, Wedge Antilles ve iki asi pilotu, Ölüm Yıldızı'nı yok ettiklerinde Moff Jerjjerod da yok oldu. Traceroute Traceroute açık kaynak kodlu bir ağ analizi yazılımıdır. Traceroute programı 1987 yılında Van Jacobson tarafından yazılmıştır. Traceroute programı, TCP/IP ağlarında kaynak bilgisayardan hedef bilgisayara giden paketlerin hangi rotayı takip ettiğinin anlaşılması ve bu rotalardan geçerken meydana gelen gecikmelerin görülebilmesini sağlayan bir ağ aracıdır. Traceroute programı tüm unix/Linux ve Microsoft Windows tabanlı işletim sistemlerinde bulunur. Microsoft Windows işletim sistemlerinde bu aracın adı "tracert" olarak geçmektedir. Traceroute programın çalışabilmesi için veri paketinin üzerinden geçtiği hostlarda herhangi ek özelliğin bulunmasına gerek yoktur. IPv6 desteği (traceroute6) vardır. Traceroute; IP başlığındaki TTL (time-to-live) alanını ve ICMP (Internet Control Message Protocol) kullanır. TTL, IP başlığının (IP header) dokuzuncu baytında yer alır ve 8 bitlik bir alana sahiptir. TTL'in başlangıç değeri, IP paketinin oluşturulduğu işletim sistemi tarafından belirlenir. TTL değeri işletim sisteminden işletim sistemine farklılık göstermektedir. TTL değeri, IP paketinin üzerinden geçtiği her hop tarafından "bir" azaltılır. IP başlığındaki TTL alanının amacı, IP paketlerinin ağlarda sonsuz dolaşımının önüne geçmektir. Bir yönlendirici, TTL alanı 0 ya da 1 olan bir IP paketi almış ise bu paketi düşürür, başka bir yere yönlendirmez ve kaynak bilgisayara "ICMP TTL time exceeded” mesajı gönderir. "TTL time exceeded" mesajı ICMP başlığında "Type 11" ve "Code 0" değerlerini alacak şekilde tanımlanmıştır. Linux işletim sistemine sahip olan bilgisayarlarda "traceroute" komutu, hedef bilgisayara UDP datagramları gönderir. Linux işletim sistemine sahip bilgisayarlar bunun yanı sıra, hedef bilgisayarlara "ICMP Echo Request" mesajları ya da TCP SYN segmentleri de gönderebilirler. Windows işletim sistemine sahip olan bilgisayarlar hedef bilgisayarlara UDP datagramları yerine "ICMP Echo Request" mesajları gönderirler. "Traceroute" programı, hedef bilgisayara ilk olarak TTL alan değeri "1" olan üç adet paket gönderir. TTL değeri "1" yapılmış olan IP paketlerini alan birinci yönlendirici, bu paketleri bir sonraki -ikinci- yönlendiriciye göndermez, düşürür ve kaynak IP adresine "ICMP TTL time exceeded” (Type 11, Code 0) mesajını gönderir. "ICMP TTL time exceeded" mesajını alan kaynak bilgisayar bu sefer TTL değeri "2" olan üç adet IP paketini hedef bilgisayara gönderir. Bu paketleri alan birinci yönlendirici TTL değerini "1" düşürerek "1" yaparak ikinci yönlendiriciye iletir. İkinci yönlendirici TTL değeri "1" olan IP paketlerini bir sonraki yönlendiriciye göndermez, düşürür ve kaynak IP adresine "ICMP TTL time exceeded” (Type 11, Code 0) mesajını gönderir. Kaynak bilgisayar bu sefer TTL değer "3" olan üç adet paketi hedefe gönderir. İlk iki yönlendirici, yine TTL değerlerini "1" düşürerek IP paketlerini üçüncü yönlendiriciye iletir. Üçüncü yönlendirici yönlendirici TTL değeri "1" olan IP paketlerini bir sonraki yönlendiriciye göndermez, düşürür ve kaynak IP adresine "ICMP TTL time exceeded” (Type 11, Code 0) mesajını gönderir. Bu durum hedef bilgisayara ulaşana kadar TTL değeri "1" artırılarak devam eder. Kaynak bilgisayar tarafından üretilen üç adet IP paketi son olarak hedefe ulaştığında bu sefer hedef bilgisayar kaynak bilgisayar tarafından gönderilmiş olan bu IP paketlerine cevap verir. Bu şekilde hedef bilgisayara ulaşana kadar hangi "hop"lardan geçildiği "traceroute" ile tespit edilir. Kaynak bilgisayar Windows işletim sistemine sahipse hedef bilgisayara "ICMP Echo Request" mesajları göndermiştir. (Type: 8, Code:0) Bu ICMP mesajları hedef bilgisayara ulaştığında hedef bilgisayar bu mesajlara ICMP Echo Reply mesajıyla cevap verir. (Type: 0, Code:0) Kaynak bilgisayar Linux işletim sistemine sahipse hedef bilgisayara, hedef portunun kullanılmadığı düşünülen bir UDP datagram'ı gönderir. (Örneğin 29082 numaralı UDP portu hedef port olarak belirlenir.) Hedef bilgisayar bu UDP datagram'ını alır. 29082 numaralı portu açık olmadığı için de kaynak bilgisayara "ICMP Destination Port Unreachable" mesajını göndrerir. (Type: 3, Code: 3) meltem@meltem-pardus ~ $ traceroute www.comu.edu.tr Çıktının ilk satırında hedefin IP adresi, tanımlanacak maksimum yönlendirici sayısı ve veri paketi büyüklüğü bilgileri bulunur. Alt satırlarda TTL değeri, yönlendirici ya da hostun adı ve/veya ip adresi yer alır. Ardından gelen ms cinsindeki üç değer, o TTL değeri ile gönderilen üç veri paketinin, icmp mesajının gelişine kadar gecen sürelerdir. ICMP mesajı 4 saniye içinde gelmez ise yerine ekrana yıldız koyulur. Trauceroute ağda sorun gidermek için kullanılır. Kaynak IP adresinden hedef IP adresine doğru gidilecek rota üzerinde yönlendirme problemlerinin tespit edilmesini sağlar. Ayrıca hedef IP adresine doğru giderken geçilen hostlara verilen IP adreslerini görmeye ve ağ altyapısı hakkında bilgi sahibi olmak için kullanılır. Parinacota Yanardağı Parinacota, Şili ve Bolivya sınırında, Atacama Çölü'nde bir volkandır. Parinacota, Merkezi Andlar'ın Batı-Kordilleri'nde, Arica'nın 145 km doğusunda, Lauca Milli Parkı içinde yer alır. Kuzeydoğusunda kalan Pomerape Volkanı ile beraber Payachata kompleksini oluşturur. Dağın eteğinde, Lago Chungará bulunur. Aynular Aynular veya Ainular, Japonya'nın kuzeyinde yer alan Hokkaido Adası, Kuril Adaları ve Sahalin'in yerlisi olan halktır. Aynu (Aynu dilinde insan veya ata) kelimesi Japonya'da uzun bir zaman etnik bir hakaret olarak kullanıldığı için halen bazı Aynular kendilerine Utari (yoldaş) demeyi tercih etmektedir. Eski Japon kaynakları, Ainuları beyaz tenli, açık renk gözlü, oldukça tüylü ve "ayıya tapan" bir topluluk olarak göstermekteydi. Yine aynı kaynaklara göre Ainu kadınları, dudaklarının üstüne bıyık benzeri şekiller çizmekteydi. Antropolojik özelliklerinden ve "ayı kültünden" dolayı bazı bilim insanları Ainuların atalarının Ruslar olabileceği yolunda tezler üretmiştlerdir. Genetik testler Aynuların ekseriyetinin Japon Adaları dışında sadece Tibet müştereken bulunan Y-Haplogrup D' ye ait olduklarını göstermiştir. Farklı testler de bir kısım Aynu erkeğinin Haplogrup C3'e ait olduğunu ortaya çıkarmıştır. Bu Y kromozon grubuna esasen Rusya'nın uzak doğusu ve Moğolistan'da müştereken rastlanılmaktadır. Haplogrup C3'nin vücudu muhtemelen Aynuların Nivkler'le olan tarihi munasebetinden kaynaklanmakta olduğu araştırmacılar tarafından speküle edilmektedir. Aynu kültürü M.Ö. 1200'lere kadar uzanmaktadır. En son araştırmaların sonuçlarına göre Okhotsk ve Satsumon kültürünün birleşmesiyle meydana gelmiştir. Ekonomileri avcılık, balıkçılık ve toplayıcılığa dayanmaktaydı. Kuzeye doğru hareket eden Japon iskan ve istimlak hareketlerine karşı birkaç isyan haricinde (1457, 1669, 1789) genellikle daha da kuzeye doğru ricat ederek cevap vermeyi tercih eden Ayunlar 19. asrın sonlarında Meiji Devri'ne kadar Ezo (Hakkaido) adasında izafi bir hürriyet içinde yaşamaya devam ettiler. Rusya ve Japonya hanedanları arasındaki emperyal mücadelenin bir ayağı olarak görülen Ezo Adası Meiji Hanedanı tarafından kolonileştirildi. Adanın ismin Hakkaido'ya tebdil edilmesi de bu periyoda denk gelmektedir. Resmi asimilasyon siyaseti ve Japon nüfusunun adaya endemik olmayan hastalıkları ve kolonizasyonun yerli nüfus üzerindeki baskısı sebebiyle Aynu nüfusu ciddi şekilde azaldı. 1899'da milli bir Japon hüviyeti yaratmak maksadıyla uygulamaya konulan politikalara Aynular'ı asimile etmek gayesiyle onları Aborjin ilan eden bir yasa parlamentodan geçti. Japonya nihayet 6 Nisan 2006'da Aynu nüfusunu resmen endijen(yerli) bir grup olarak kabul etti. Günümüzde Aynu lisanının ailesinin tespiti hususunda filolojistler ortak bir hükme varamamıştır. 1991'de lisanı Japonya'da akıcı bir şekilde konuşabilen sadece 15 kişi kayıt edilebilmiştir. Japonya' daki nüfusun ekseriyeti kendi azaları tarafından da ırkçılık ve ayrımcılığa tabii olmamak için Japonlarla evlenmeye teşvik edildiğinden bugün saf bir Aynu milletinden bahsetmek pek mümkün görünmemektedir. Rusya'daki nüfus bir kısmı da ananevi dinleri olan animizmden uzaklaşıp Rus Ortodoks Kilisesi'ne dahil olmuştur. Süt Endüstrisi Kurumu Süt Endüstrisi Kurumu (kısa adı: SEK), süt sanayisini geliştirmek, bu konuda özel kesime örnek ve öğretici olmak, sütçülük bölgelerinde gerekli süt işleme tesislerini kurmak, tarım kooperatifleriyle ilgili teşebbüslerde bulunmak üzere Tarım Bakanlığı'na bağlı olarak ve sermayesinin tamamı devlet tarafından karşılanarak kurulmuş (1963) özel hukuk hükümlerine tabî iktisadi devlet teşekkülüdür. Kurum, amacına uygun olarak Türkiye'de ve yurt dışında gerekli araştırmaları yapar, teknik ve idarî personel yetiştirilmesini sağlar, süt üretimini arttırmak amacıyla kurslar açar, yayın yapar, ürettiği süt ürünlerini satmak için pazarlar oluşturur, gerekli gördüğü yerlerde tesisler kurar. Kurumun merkez teşkilâtı, dört kişilik Yönetim kurulu, bir genel müdür, iki genel müdür yardımcısı, Hukuk müşavirliği, Teknik ve İdarî Müşavirler kurulu, Teftiş kurulu ve Savunma sekreterliğinden meydana gelir. Esas birimler, süt ve mamulleri işletmelerinin kuruluş yer ve imkânlarını, bunların işleyiş şekillerini, kurulmuş tesislerin ihtiyaçlarını tespit eden ve projeleri hazırlayan İmalât ve İstihsal Şubesi müdürlüğü; tesislerin kurulmasıyla ilgilenen İnşaat ve Gayrımenkuller Şubesi müdürlüğü; süt sanayisinin gelişmesi konusunda sosyal, iktisadî ve teknik araştırmaları yürüten Etüt ve Planlama Şubesi müdürlüğü; alım, satım, nakliyat ve depolama işlerini düzenleyen Ticaret Şubesi müdürlüğüdür. Yardımcı birimler, Genel Muhasebe şubesi, İdarî İşler şubesi, Tanıtma ve Yayın Şubesi müdürlükleri ile roportörlüktür. 1968 yılından itibaren Kamu İktisadi Teşebbüsü (KİT) olarak faaliyetlerini sürdüren ve Adana, İstanbul, İzmir ve Kars'ta süt ve süt ürünleri fabrikaları bulunan Süt Endüstrisi Kurumu, Eylül 1995'te özelleştirilmiştir. SEK İstanbul işletmesi, aynı sektörde faaliyet gösteren küçük ve orta büyüklükteki sanayici ve gıda toptancılarından oluşan 164 kişilik bir grup tarafından satın alınmıştır. Koç Holding, 1997 yılında SEK hisselerinin %68'ini satın almıştır. SEK SEK ÅŸu anlamlara gelebilir: Renate Sommer Renate Sommer Alman Hristiyan Demokrat Birliği (CDU)'nden Avrupa Parlamentosu üyeliği (sağ kanat grubu Avrupa Halk Partisi içinde) yapan bir Alman siyasetçidir. Kuzey Ren Westfalya bölgesi parlamenteridir. Türkiye-AB Karma Parlamento Komisyonu üyesidir. Ayrıca Avrupa Parlamentosu Çevre, Sağlık ve Gıda parlamenterler komisyonunda yer almaktadır. 10 Eylül 1958, Bochum, Almanya doğumludur. Ziraat mühendisidir. 2 Aralık 2006 tarihinde Hürriyet gazetesinde yayınlanan "Avrupa'nın Türkiye karşısında yumruğunu masaya vurması gerektiği" şeklindeki demeci ile gündeme gelmiştir. 2006 başında Türkiye'nin kuş gribi tehlikesi ile mücadelesinin en yoğun noktada olduğu dönemde Renate Sommer'in "Türkiye'nin modern çağa henüz ulaşmadığı" şeklindeki demeci de, bir AB kaynağında, Avrupa Parlamentosu'nun Türkiye'deki tavuk hakları ihlallerine dikkatle eğildiği yorumuna konu olmuştu . Keçe Keçe, koyun, tavşan, deve, lama gibi memeli hayvanların yünleri ile tiftik keçisinin kıllarının su, sabun ve ısı yardımıyla oluşturulan alkali bir ortamda liflerinin birbiri arasına girmesi ile elde edilen atgısız-çözgüsüz sıkıştırılmış tekstil örneğidir. Donald Trump Donald John Trump (), Amerikalı iş insanı, politikacı ve Amerika Birleşik Devletleri'nin 45. ve günümüzdeki başkanı. 8 Kasım 2016 tarihinde yapılan 2016 Amerika Birleşik Devletleri başkanlık seçimlerine Cumhuriyetçi Partinin adayı olarak girmiş, Hillary Clinton'dan yaklaşık 3 milyon oy geride kalmasına rağmen, Amerika'nın seçiciler heyeti metoduna göre başkanlığa seçilmiştir. Seçildiğinde 70 yaşında olması onu seçilen en yaşlı ABD başkanı yapar. Donald Trump 1960'lı yıllarda çeşitli nedenlerden dolayı liseyi terk etmek durumunda kaldı. Sonraki süreçte askeri akademi ile Pensilvanya'da bulunan Wharton Institute'de eğitim gördü. Üniversite yılları sonrasında babası Fred Trump'ın emlak ve inşaat firmasında görev almaya başladı. 1971'de babasının şirketlerinde imtiyaz sahibi olup kontrolü ele aldı. Şirkete "Trump Organizasyon" adını vererek merkezini Manhattan bölgesine taşıdı. Kısa sürede yaptırdığı otellerle adını duyurdu. 1999 yılında babasını kaybetti. 2000'de yapılan seçimlere Reform Partisi başkan adayı olarak katıldı fakat kısa süre sonra adaylıktan çekildi. 2001 yılında bu partiden ayrıldı. 2004 yılında NBC kanalında “Çırak” (The Apprentice) programını hazırlayarak şov dünyasına adım attı. Bazı söylemleri nedeniyle Nobel Barış Ödülü'ne aday gösterildi fakat kazanamadı. 2016 yılındaki seçim sürecinde İslamofobik söylemleri ve seçim vaatleriyle eleştirildi. "Forbes"in 2016 yılındaki dünyanın en zengin 400 kişisi listesinde yer aldı. 2016 yılındaki seçimleri kazanmasıyla birlikte ABD tarihinin en yaşlı başkanı oldu. Donald Trump, baba tarafından Alman, anne tarafından İskoç kökenli bir aileden gelmektedir. Berber olan büyükbabası Frederick Trump 1869'da Almanya'da doğdu. 1885 yılında henüz on altı yaşındayken Amerika'ya göç etti. Kanada Klondike bölgesinde altın rezervleri buldu. Sadece altın çıkarmakla kalmayıp kendisi gibi altınla zengin olmak isteyenlere yer belirleyip, yiyecek-içecek sattı, genelev işletti. Kendisi gibi Alman göçmeni olan Elizabeth Christ ile 1902 yılında evlendi. Askerlik yapmamak ve vergi vermemek için Almanya'ya gitti fakat kısa bir süre sonra Amerika'ya geri döndü. 11 Ekim 1905 tarihinde Fred Trump adında bir oğlu oldu. Baba Frederick Trump 1918 yılında ölünce oğlu Fred Trump genç yaşına rağmen ticarete atılmak zorunda kaldı. 22 yaşına gelince Elizabeth Trump & Son adlı şirketi kurdu. Bu yıllarında siyahi karşıtı Ku Klux Klan adlı örgüte üye olduğu için kısa bir süre tutuklu kaldı. II. Dünya Savaşı sonrasında işlerini büyüterek servet sahibi oldu. Amerika Birleşik Devletleri Donanması ve askerleri için kışla tarzında evler yaptı. Yine bu dönemlerde New York Queens'te arsa alım satımına başladı. Irkçı bir tavırla siyahilere daire satmadı. 1935 yılında İskoç göçmeni olan Mary Mecleod'la evlenerek Maryanne, Frederick Jr, Elizabeth, Donald ve Robert adlarında beş çocuk sahibi oldu. Mary Anne MacLeod ve Fred Trump'ın beş çocuğundan biri olan Donald Trump, 14 Haziran 1946 tarihinde New York'ta doğdu. 1981 yılında kardeşi Frederick Trump Jr. alkol bağımlılığı sebebiyle hayatını kaybetti. Donald Trump hareketli bir çocukluk geçirdi. Ergenlik döneminde okuldaki müzik öğretmenine yumruk atmışlığı bile vardır. Ardından askeri lisede okudu. 1964 yılında mezun olunca subay olmak istemedi. O yıllardaki tek hayali Hollywood'da film yapımcısı olmaktı. Babasının kendisini New York'taki bir köprü açılışına götürmesi onun için bir milattı denebilir. Üniversite eğitimini iki yıl Fordham, iki yıl da Pensilvanya Üniversitesi'nde tamamladı. Bu dönemlerde babası Fred Trump işlerini büyütmüş, 200 milyon dolar gibi bir servet sahibi olmuştu. Trump Vietnam Savaşı'na da ayağında topuk dikeni olduğu gerekçesiyle katılmadı. Yükseköğretimden sonra 1971'de babasının Elizabeth Trump & Son Co. adlı daire kiralık şirketini ele aldı. Şirketin adını The Trump Organization diye değiştirdi. Şirketin adını, niteliğini ve merkezini değiştirdi. O dönemlerde yaşanan petrol krizi ABD ekonomisini, dolayısıyla da Trumpları da etkiledi. Donald Trump sonraki süreçte babasından aldığı 350 bin dolarla iş hayatına atıldı. Farklı projeler üzerinde farklı isimlerle çalıştı. Manhattan'da harap halde olan Commodore Hotel'i satın alıp yenilemek isteyince babası da dahil çevresindekiler ona karşı çıktı. Fakat bu isteğini de gerçekleştirdi. Hyatt Otelleri'nin sahibi olan Jay Pritzker ile ortak oldu (1975). Hem bu ortaklığı hem de vergi vermemek için belediye ile yaptığı 40 yıllık anlaşma onun ilk başarıları olarak dikkat çekti. 1400 odalı Grand Hyatt Oteli ile yılda 30 milyon dolar kâr elde etti. 1978'de Manhatta'nın işlek caddelerinden birindeki bir binayı 25 milyon dolarlık banka kredisiyle alıp 68 katlı bir gökdelen yaptırdı. Yaptırdığı daireler 1983'te oldukça ilgi görüp satıldı. İlk önce Tiffany mücevher mağazası nedeniyle Tiffany Kulesi adını verdiği bu binaya daha sonra Trump Kulesi (Trump Tower) adını verdi. Medyada daha fazla ün kazanmasında Central Park'taki buz pateni pistinin etkisi büyük oldu. Belediyenin yedi yıldır bitiremediği ve toplamda 20 milyon dolar harcadığı inşaat, Trump ile beraber üç ayda üç milyon dolara tamamlanmış oldu. Sonraki dönemde ise Trump Place ile beş milyar dolarlık bir projeyi gerçekleştirdi. Sadece doğduğu şehir New York'ta değil, Chicago, Miami, Las Vegas ve dünyanın birçok yerinde Trump Tower, Trump Plaza, Trump International gibi yatırımlar gerçekleştirdi. 2004 yılında NBC'deki programı ile şov dünyasına adım attı. Programda kullandığı "Kovuldun!" sözü çok dikkat çekti. Gallup'un anketlerine göre Trump, 12 yaş üstündeki Amerikalıların %98'i tarafından tanınıyordu. Donald Trump emlak işlerinin yanı sıra 1998'de kendi adını taşıyan bir vakıf kurdu. 2016 yılındaki başkanlık seçimleri için bu vakıf aracılığıyla para topladığı iddiasıyla hakkında soruşturma açıldı. Miss Universe, Miss USA ve Miss Teen US gibi güzellik yarışmalarıyla ilgilenip bunlardan pay satın aldı. Kendi adını taşıyan ve emlak üzerine ücretli eğitim veren bir üniversite açtı. Bu üniversite 2005-2010 yılları arasında faaliyet gösterdi. Donald Trump toplamda üç evlilik yaptı. Bu evliliklerden üç erkek iki de kız çocuğu olmak üzere toplamda beş çocuk sahibi oldu. Ayrıca 2020 yılı itibarıyla on da torunu bulunmaktadır. Trump ilk olarak 1972 yılında Çek model Ivana Zelníčková ile evlendi. Bu evliliğinden Donald Trump Jr., Ivanka ve Eric adında üç çocuğu oldu. İkili 1992 yılında ise boşanmalarına rağmen bir süre yakın ilişkileri devam etti. Bu evlilikten olan çocukların üçü de babalarının şirketlerinde yöneticilik yapmaktadır. 1997 yılına gelindiğinde Trump bu sefer aktris Marla Maples'la evlendi. Bu evlilikten de Tiffany adında bir çocuk sahibi oldu. İki yıl sonra, 8 Haziran 1999'da bu evliliğini de sonlandırdı. 2005 yılında Sloven model Melania Knauss'la evlendi. Mart 2006'da oğulları Barron doğdu. Melania'nın seçim kampanyaları sırasında eşi hakkındaki konuşması Barack Obama'nin eşi Michelle Obama'nın Demokrat Parti Kongresi'nde yaptığı konuşmayla benzer içerik barındırması medyada tartışma yarattı. " Bazen evde iki erkek çocuğum var, genç bir oğlum ve kocam" şeklindeki söylemiyle de tekrar gündeme geldi. Trump başkanlık öncesindeki siyasi düşüncelerinde birçok farklı tutum sergiledi. Siyasi çevrelerde tanınması 1980 yılındaki başkanlık seçiminde Ronald Reagan'ı desteklemesiyle başladı. Reform Partisi ile olan ilişiğini 2001 yılında kesti. 2001'den 2008'e kadar Demokratik Parti'yi destekledi. 2008 Amerika Birleşik Devletleri başkanlık seçimlerinde Cumhuriyetçi Parti'nin adayı John McCain'i destekledi. 2011 yılına kadar altı Cumhuriyetçi, dört de Demokrat adaya mali destek sağladı. Bu desteğini 2011 sonrasında sadece Cumhuriyetçilere kaydırdı. 1988, 2004 ve 2012’de başkanlık için adı geçmiş olsa bile ilk kez 2000 yılındaki seçim için aday oldu. Trump'ın başkan adaylığı serüveni 1987'li yıllara dayanmaktadır. Henüz o yıllarda başkan adaylığı için adı geçen isimlerden biri oldu. 8 Ekim 1999'da CNN ekranında Larry King'in bir programında Amerikan başkanlığına aday olacağını açıkladı. Yardımcınız kim olacak sorusuna ise siyahi sunucu Oprah Winfrey cevabını verdi. 2000 yılındaki seçimlere Reform Partisi'nden başkan adayı oldu. Fakat daha sonra yarıştan çekildi. NBC'deki programı ile daha da tanınan Trump, 2004'teki başkanlık seçimi içinde adı geçti. Bush'ın izlediği Irak politikasını yoğun bir şekilde eleştirdiyse de ona destek veren isimlerden biri olup, başkanlığa aday olmadı. 2016 Amerika Birleşik Devletleri başkanlık seçimleri için de 16 Haziran 2015'te Manhattan 5. Cadde'de bulunan Trump Tower’daki konuşmasıyla Cumhuriyetçi Parti'den başkan adaylığını açıklayarak şu ifadeleri kullandı: "“Bayanlar ve baylar, Amerikan başkanlığı için yarışıyorum ve ülkemizi tekrar harika bir yer haline dönüştüreceğiz.”" 16 Haziran 2015'te başkan adaylığını açıklayan Donald Trump, 2016 yılındaki seçim kampanyalarını belirli söylemler üzerine kurarak daha önce Başkan Ronald Reagan'ın da kullandığı "Make America Great Again" sloganını kullandı. Kampanyası için haftada 2 milyon dolar harcayacağını açıkladı. Başkan yardımcılığı görevi için de Mike Pence'yi seçtiğini Twitter hesabı üzerinden duyurdu. Rolling Stones'in bazı şarkılarını kampanya süresince kullanması grubun tepkisini çekti. Adaylık süresince mal varlığını kesin olarak belirtmekten kaçındı. Daha sonra 10 milyar dolarlık mal varlığının bulunduğunu belirtti. Geçmiş yıllarında vergi kaçırdığı ortaya çıktı, rakibi Hillary Clinton'la giriştiği münazarada Federal Hükûmet'e 20 yıl vergi vermediğini itiraf etti. Ardından Clinton'u suçlayarak senatörlük döneminde yasaları neden düzeltmediğini sordu. Seçim kampanyaları süresince Müslüman ve göçmen karşıtlığını içeren bir dil kullandı. Bundan dolayı siyaset, sanat, spor, bilim, teknoloji gibi camiların önemli isimleri tarafından yoğun bir şekilde eleştirilip tepki gördü. Meksika ile ABD arasındaki sınıra duvar ördüreceğini vadederek, maliyetini Meksikaya ödeteceğini belirtti. Meksikalılara karşı da "“Ülkeye uyuşturucu, suç getiriyorlar. Tecavüzcüler”" söyleminde bulundu. Göçmen karşıtı söylemleri Katolik Kilisesi lideri Papa Francesco'nun da tepkisini çekti, Papa Trump'a karşı ""Yalnızca duvarlar örmeyi düşünen biri Hristiyan olamaz"" çıkışında bulundu. Kaliforniya'da Müslüman bir gencin altı kişiyi yaralamasını hatırlatarak Müslümanların Amerikalılara karşı nefret duyduğunu iddia etti. Ardından da ülkeye turist ya da göçmen olarak gelmek isteyen Müslümanların geçici olarak engellenmesi gerektiğini dile getirdi. ABD'deki camilerin gözetim altında tutulmasını ve Müslümanların emniyet güçlerince ırksal olarak fişlenmesi (racial profiling) önerisinde bulunarak Suriyeli mültecileri geri göndereceğini vadetti. IŞİD'i de "cehenneme gönderecek kadar bombalayacağını" ifade ederek, rakiplerinin bu terör örgütüne karşı kendisi gibi sert davranamayacağını, teröristlerin petrolle olan ilişkilerini keserek onları zayıflatacağını söyledi. Şubat 2016'da güç düşüncesi ile savunduğu barış tezinin radikal İslamcı IŞİD, nükleer tehdidi olan İran ve komünist Çin'e karşı caydırıcı bir etken olarak kullanması gerekçesiyle Nobel Barış Ödülü'ne aday gösterildi. Trump'ın göçmen karşıtı söylemleri sadece Müslümanlara yönelik olmayıp ülkede yasa dışı yaşadığını düşünülen 11 milyon kişiye karşı oldu. Bu kişilerin Amerika'dan çıkartılması gerektiğini destekledi, ardından yabancı düşmanlığı ve bunun için gereken maliyet konusunda eleştirilere maruz kaldı. Göçmenleri de kapsayan "doğumla gelen vatandaşlık" uygulamasına da karşı olduğu açıkladı. Rusya ve Vladimir Putin'le Obama dönemindeki ilişkilerden daha sağlıklı ilişkiler kurabileceğini iddia etti. İran'la varılan nükleer program anlaşmasını başkan seçilmesinde durumunda hemen iptal edeceğini söyledi. Adaylık süresince göçmen ve Müslüman karşıtı söylemlere sahip olan Trump, ayrıca cinsiyetçi söylemleriyle de tepki çekti. Hillary Clinton'ın Barack Obama'ya 2008'de mağlup olmasını "becerildi" anlamına gelen argo bir kelime ile değerlendirdi. Kürtaj karşıtı olarak bilinen Trump, 1973'ten beri ABD'de yasal olan kürtajın kaldırılması durumunda kürtaj olan kadınların cezalandırılması gerektiğini söyledi. Karşılaştığı tepkilerden sonra da, "kürtaj yapan doktorlar cezalandırılsın" şeklinde düzeltmede bulundu. Kendisinin bu söylemleri kadın ve sivil toplum örgütlerinin sert tepkisine neden oldu. Kuzey Karolina eyaletindeki seçim çalışmalarında düzenlediği konuşmaya katılan, Davud Yıldızı takıp üzerine Müslüman yazan ve "“Selam, barış için geldim”" yazılı bir tişört giyen 56 yaşındaki bir kadın güvenlik güçlerince salondan atıldı ve protesto edildi. 1993 ve 1997 yıllarına hakkında iki taciz davası açılan Trump, seçim kampanyaları süresince birçok taciz iddiası ile gündeme geldi. 15 kadın, farklı zaman ve makânlarda Trump'ın kendilerini taciz ettiği iddiasında bulundu. Bu iddialardan birisi de Hollywood yıldızı Salma Hayek'e aitti. Seçimlerden birkaç hafta önce kendisinin bir ses kaydı Washington Post tarafından yayımlandı. 'Bir yıldız olduğunda kadınlara istediğin gibi muamele edebileceğini' Billy Bush'a söylediği ses kaydındaki kadınlar hakkındaki ağır, aşağılayıcı ve küfürlü ifadeleri hem rakipleri hem de kendi partisinden birçok kimsenin tepkisini çekti. Hakkındaki iddiaları hayal ürünü olarak niteleyen Trump, ses kaydı için de yazılı ve sesli açıklamalar ile özür diledi. 16 Haziran 2015'te Cumhuriyetçi partiden başkanlık kampanyalarına başlayan Trump, partisinden senatör Ted Cruz ve Ohio Valisi John Kasich'den yapılan ön seçimler sonrasında sıyrılarak partinin tek adayı olarak kaldı. 2016 Haziranının son günlerine doğru parti içinde gereken 1238 delege sayısına ulaşarak partinin resmi adayı olması kesinleşti. Yaygın görüşlere ve genel anket sonuçlarında çoğu kez Clinton'un gerisinde gösterilen Trump, 8 Kasım 2016'da yapılan seçimleri kazanarak 45. Amerika Birleşik Devletleri başkanı oldu. Trump yapılan son anketlerde rakibinin dört puan gerisinde gösteriliyordu. Seçimlerde Trump % 46.1 Clinton ise % 48.2 oy aldı. Clinton daha fazla oy almasına rağmen başkanlık için gerekli olan 270 eyalet delegesi sayısına ulaşamadı. ABD medyası seçim sonuçlarını sürpriz olarak gördü. Trump'ın seçilmesinden Obama'dan görevi devralmasına kadar geçen süreçte basında Rusya'nın seçimleri müdahil olarak Trump'a yardım ettiği iddiaları ortaya atıldı. Bu iddialar arasında Rusya'nın elinde Trump'ın seks kaseti olduğu veya seçimlere siber olarak müdahale ettiği yönündeydi. CIA'nın da Rusya'nın müdahalesi ve yardımı sonucuna vardığı iddiaların araştırılması için Başkan Barack Obama tarafından talimat verildi. Seçilmiş Başkan Trump ise bu iddiaları gülünç bularak: ""Bu da yeni bir bahane. Ben inanmıyorum. Biz ülke genelinde büyük bir zafer kazandık. Her hafta ayrı bir bahane getiriyorlar"" ifadelerini kullandı. Rusya tarafı ise iddiaları ABD-Rusya ilişkilerine zarar verme amaçlı olduğunu belirterek yalanladı. Seçim analizlerine göre üniversite mezunu Amerikan seçmenlerinin %44'ü (ABD ortalaması %29), lisansüstü eğitim görenlerin yaklaşık %37'si Trump'a oy verdi. Kadınların ise yaklaşık %41'i Trump'a oy verdi, bu oran beyaz kadınlarda %52 olarak saptandı. Hane halkı gelirinin ortalama 56 bin dolar olduğu ABD'de, Trump'a oy veren ailelerin ortalama geliri 72 bin dolar iken, Clinton'a o verenlerin ise 61 bin dolardı. Kendisinin başkan seçilmesini politika analistleri, gözlemciler ve siyaset bilimcileri neredeyse 'imkânsız' olarak görmekteydi. Donald Trump hem seçim kampanyaları hem de başkanlık görevini devralmasından sonraki süreçte birçok protesto ile karşılaştı. Daha önce kadınları, Müslümanları ve göçmenleri hedef alan söylemleri seçim kampanyası süresince miting ve konferaslarında protesto edilmişti. Özellikle görevi devraldığı yemin töreni sırasında başlayan Trump karşıtı protestolar ülke geneline yayılmakla kalmayıp Londra ve Paris gibi küresel şehirlere de sıçradı. Kapitalizm ve Trump karşıtı dövizler taşıyan göstericiler çeşitli mağaza ve dükkanların camını kırınca güvenlik güçlerince gruba müdahale edildi. New York, Boston, Chicago, Portland ve Oakland gibi şehirlerdeki protestolar yoğun katılım gördü. Bazı noktalarda göstericiler polisle çatıştı. Ayrıca "Kadınların direnişi" (Women's March) adındaki kadın protestoları başkent Washington ve New York gibi yerlerde yayılım gösterdi. Dag Hammarskjold Parkı'ndaki gösterilere 200 bin kişi katılım gösterdi. Ellerinde 'benim bedenim, benim seçimim', 'bedenime dokunma', 'gelecek kadınların olacak', 'benim başkanım değil', 'ellerini çek', 'sevgi nefreti yenecek' gibi pankartlar taşıyan kadınların protestosuna Madonna, Scarlett Johansson ve Alicia Keys gibi birçok isim katıldı. Bu gösterilerde en az 217 kişi gözaltına alındı. 2016 Amerika Birleşik Devletleri başkanlık seçimleri sonrası Hillary Clinton'ı ikinci sırada bırakarak ABD Başkanlığı görevine seçilen Trump, 20 Ocak 2017 tarihinde ABD kongresi'nde yapılan törende yemin ederek görevine başladı Göreve geldikten sonra Oval Ofis'te Obama tarafından depoya kaldırılmış olan eski İngiltere Başbakanı Winston Churchill'in büstünü geri getirip eski yerine koydurdu. İlk hafta 15 kararnameyi imzaladı, bunlar çoğunlukla seçim kampanyası süresince değindiği konular üzerineydi. Barack Obama tarafından uygulamasına geçilen Obamacare adlı sağlık reformunun süreç içerisinde kaldırılması için çalışma başlattı. Tepki çeken vaatlerinden olan Meksika sınırına duvar örülmesini, ülkeye yasal olmayan yollardan girişi engellemenin bir parçası olarak görüp ilgili başkanlık kararını imzaladı. Bu kararı Meksika ile ABD arasında gerilim yarattı. Duvarın maliyetini Meksika'ya ödeteceğini söyleyen Trump'a Peña Nieto tepki gösterdi. Duvar maliyeti konusunda Meksika'dan ithal edilen ürünlere yüzde yirmi vergi koyacağı bildirildi. Başkan adaylığı süresince yoğun bir şekilde eleştirdiği Trans-Pasifik Ortaklığı'ndan ABD'nin çekilmesini içeren başkanlık emrini ise 24 Ocak 2017'de imzaladı. Bir gün sonra kürtajı destekleyen uluslararası kuruluşlara olan ABD desteğini kesti. İlk haftasında en tepki çeken imzası ise yine seçim vaatlerinden olan sınırı Müslümanlara kapatma girişimiydi. Irak, Suriye, Yemen, İran, Sudan, Somali ve Libyalı vatandaşlara vize kısıtlaması uygulayarak ülkeye girmelerini yasakladı. Suriyeli mültecilerin de ikinci bir emre kadar ülkeye alınmasını durdurdu. Başkanlık imzasından sonra ABD'deki bazı havalimanlarında gözaltına alınan Müslümanlar oldu. Ardından birçok şehirde protesto edilen bu uygulama, Amerikan Sivil Özgürlükler Birliği (ACLU) tarafından açılan dava sonrasında federal yargıç tarafından askıya alındı. Barack Obama döneminin özellikle son zamanlarında ABD ve Türkiye arasında gergin ilişkiler hakimdi. Bu gerginliğin ana sebepleri arasında 2016 Türkiye askerî darbe girişimi, Suriye İç Savaşı, Irak sorunu, Türkiye'de geçerli haklar ve özgürlükler, Fethullah Gülen'in iadesi ile Suriye'de Halk Savunma Birlikleri (YPG) ve Suriye Demokratik Güçleri (SDG)'ne olan ABD desteği bulunmaktaydı. Seçim kampanyası sırasında dış politikaya çok fazla yer ayırmayan Trump'ın özellikle New York Times'a Temmuz 2016'da verdiği bir röportaj ikili ilişkilerin nasıl seyredeceği açısından analistler için önemliydi. Röportajında Türkiye'de ve benzer ilişkili devletlerde olan insan hakkı ihlalleri konusuna nasıl müdahale edeceği sorusunu, ABD'nin başka ülkelerle ilgilenmeden önce kendi bozukluklarını düzeltmesi gerektiğini belirterek: ""Bence başkalarına nutuk atma hakkımız yok. Ülkemizde olup bitenlere bir baksanıza! Birileri polis memurlarını soğukkanlılıkla vururken, nasıl başkalarına ders verebiliriz ki?"" ifadelerini kullandı. Aynı röportajında Cumhurbaşkanı Recep Tayyip Erdoğan'a güvenini açıklayarak, darbe girişimini tersine çevirdiği belirtip takdir ettiğini söyledi. Türkiye Obama döneminde genel olarak ABD'nin YPG'ye olan desteğinden rahatsız olurken, Donald Trump ise Kürt güçlerinin hayranı olduğunu ve onlara olan desteğin devam etmesi gerektiğini başkan olmasından önceki bir söyleminde belirterek, Türkiye ile olumlu ilişkilerinin olabileceğini, ikisini bir araya getirmenin de harika olacağını açıkladı. Ayrıca Donald Trump Türkiye ile yakın ilişkileri olan Müslüman Kardeşler'i radikal İslamcı gruplar arasında saydı. Türkiye'de Trump'ın başkan seçilmesi ve Cumhuriyetçilerin iktidara gelmesi ikili ilişkiler açısından Demokratlara göre daha olumlu olacağı yorumları yapıldı. Trump'ın yemin töreninde Türkiye'yi Dışişleri Bakanı Mevlüt Çavuşoğlu temsil etti. Sonrasında yaptığı açıklamalarda ve diğer Türk siyasilerinin ağırlıklı görüşlerinde YPG sorunu ve Fethullah Gülen'in iadesi isteği öne çıktı. Trump'ın başkan seçilmesinden beş gün sonra AB Dışişleri bakanları acil olarak Brüksel'de toplantı yaptı. Toplantıda savunma ve dış ilişkiler konusunda daha etkili ve yoğun bir işbirliğine gidilmesi kararlaştırıldı. Toplantıya katılan bazı kişiler Trump'ın söylemlerini Avrupa için tehlikeli bulduklarını ve yıkıcı sonuçlara gidebileceğini belirtirken, kimileri de abartılı veya bir fırsat olarak gördüklerini açıkladı. Yapılan toplantıya İngiltere, Fransa ve Macaristan Dışişleri bakanları çeşitli gerekçelerle katılmadı. Trump'ı Beyaz Saray'da ziyaret eden ilk Avrupalı lider ise İngiltere Başbakanı Theresa May oldu. May, Avrupa Birliği'nden ayrılmış bir İngiltere ile Trump yönetimindeki ABD'nin yeniden dünyayı yönetebileceğini belirtti. Ayrıca Trump'ı işkenceyi öneren ve Müslüman göçmenlere yasak getirmeyi içeren düşüncelerini ise eleştirdi. AB'nin zamanla çözüleceği ve NATO'nun işlevsiz olduğunu söyleyen Trump'a en büyük tepkiyi Fransa Cumhurbaşkanı François Hollande verdi. Birleşik Krallık'taki televizyon kanalları listesi Liste Birleşik Krallık'tan dijital, kablo, uydu ve internet sistemleriyle yayın yapan televizyon kanallarını kapsar. For a regularly updated list of channels lauching on the multichannel platforms see Digital Spy. 2011 2011 (MMXI) cumartesi günü başlayan yıl. 21. yüzyılın ve 3. milenyumun 11. yılı. Anadolu'nun Sesi Bağımlı bölgeler ve ülkeler Aşağıdaki bağımlı bölgeler listesinde bağlı oldukları ülkeler ile fiziki bağı olmayan ancak o ülkeye bağlı ve/veya bağımlı bir konumda olan bölgeler listelenmiştir. Bu bölgeler (çoğu Avrupa ülkelerinin eski kolonileri) özellikle iç işlerinde özerklik yaşayabilmekte olup, uluslararası hukuk çerçevesinde tam egemenliğe sahip değildirler ve dış işlerinde anakara ülkeye bağlıdırlar. Buna bağlı olarak burada bölgelerin bayrakları ve armaları da bağlı bulundukları ülkelerin bayraklarından ve armalarından da farklılık göstermekte olup, bu bayrak ve armaların bir kısmı bağımsız ülke bayrağı çerçevesinde değerlendirilerek siyasi ve sportif olaylarda kullanılırken bir kısmı yerel olarak sadece o bölgede kullanılmaktadır. Bu listede uluslararası hukuka göre bağlı bulundukları ülke sınırları içerisinde farklı statülerle özerklik yaşayan bölgeler dahil edilmemiştir. Anadolu'nun Sesi Radyosu Anadolu'nun Sesi Radyosu, İstanbul'dan yayın yapan bir radyo istasyonudur. Arabesk, Türkü ve Türk Halk Müziği ağırlıklı yayınlarıyla dikkat çeken radyo kanalı tüm karasal Frekanslarını devrederek yayınlarını sonlandırmıştır. Vulture Vulture, Örümcek Adam adlı çizgi roman dizilerinde yer almış ve örümcek adamın ezeli düşmanı olan bir hayali kahraman. İlk olarak Stan Lee ve Steve Ditko tarafından "The Amazing Spider-Man 2" adlı çizgi romanda yaratılmıştır (Mayıs 1963). Adrian Toomes küçük bir firma olan Bestman ve Toomes Elektronik'in ortaklarından biriydi. Tüm zamanını bir insanın uçabilmesini sağlayacak elektromanyetik bir kıyafet yapmaya harcıyordu. Fakat şirketteki ortağı Gregory Bestman'ın firmadaki kendi karından çaldığını öğrendi. İcat ettiği kıyafeti giyip Bestman'la yüzleşmeye gitti. Giydiği kıyafetin onun bir insandan daha güçlü bir hale getirdiğini de fark etti. Bestman ortağının tüm tehditlerine karşın firmanın tüm kontrolünü ele geçirmeyi başardı. Bunu engelleyemeyen Toomes yaşlılığının da etkisiyle emekliye ayrıldı. Böylece icadı üzerinde daha fazla çalışma imkânı buldu ve kostümünü geliştirerek Akbaba kişiliğine büründü. İntikam almak için kostümünü giyip Bestman'ın ofisine gitti. İçeride eski ortağını bulamayınca onun araştırma notlarını ve planlarını çaldı. Hırsızlığın getirdiği kolay ödüller ve heyecandan etkilenen Toomes Akbaba olarak kanun dışı kariyerine başladı. Fakat karşısında Örümcek Adam'ı buldu. Hapishanede onun Akbaba olarak kariyerine ilgi duyan Blackie Drago adlı bir adam onunla arkadaşlık kurdu. Ardından bir kaza ayarlayarak Toomes'un ölümcül bir şekilde yaralanmasını sağladı. Toomes ölmek üzereyken Drago'ya gizlediği Akbaba kostümünün yerini söyledi ve Örümcek Adam'dan intikam almasını istedi. Drago hapishaneden kaçıp Akbaba kostümüne büründü, fakat kostümü tam kapasiteyle kullanmak deneyim isteyen bir şeydi. Toomes Drago'un Örümcek Adam'a yenildiğini duyunca hayatta kalma isteğini tekrar kazandı ve tutulduğu yerden kaçmayı başarıp kendine yeni ve daha güçlü bir kostüm yaptı. Drago'yla teke tek kapışıp onu yendi. Örümcek ile tek başına başa çıkamayacağını anlayan Akbaba Sinister Six'e katıldı. Fakat bu grup başarısız oldu. Kanserden kurtulan ve yaşlanmanın vücudundaki etkilerini yok etmeyi başaran Akbaba günün birinde Örümcek Adam'ı haklamanın hayalini kuruyor. Scorpion Scorpion (Akrep), Örümcek Adam çizgi roman serisinde (kurgusal) düşman karakterlerden birisidir. Daily Bugle gazetesi sahibi J.Jonah Jameson tehlike olarak gördüğü Örümcek Adam'ı durdurabilecek güçte birinin olmasını istedi. Bunun üzerine Gargan ile anlaşarak ona süper güç verecek radyoaktif deneyler uygulanmasını sağladı. Güçlenen Gargan silah olarak kullanabileceği bir kuyruğun bulunduğu kostüme bürünerek bir akrep'e dönüştü. Fakat Gargan'a süper güçlerini sağlayan radyasyon onun zihnini de etkiledi. Radyasyonun onu değiştirdiğinin farkına varan Gargan bunun için Jameson'ı suçlayarak ona saldırdı. Akrep'i durdurmayı Örümcek Adam başardı. Akrep kendisine olanlar için daima J.Jonah Jameson'dan nefret etti. Yaşamındaki en büyük isteği Jameson'ı öldürüp intikamını alabilmek.Akrep küresel patlama ve kuyruğundan zehir saçma özelliğine sahiptir. Ayrıca, Örümcek Adamın en büyük düşmanlarından birisidir. TGRT FM TGRT FM, Türkiye'de ulusal yayın yapan bir radyo istasyonudur.4 Ekim 1993 tarihinde Enver Ören tarafından TGRT ile beraber yayın hayatına başlamıştır. İstanbul'da FM 93.1 frekansından yayın yapmaktadır. Türkiye'de genelinde yaygın yayın ağı yanı sıra, Türksat uyduları ile tüm Avrupa'da ve İnternet üzerinden de tüm dünyada dinlenebilmektedir. Ayrıca 120 noktadaki karasal vericileri ile, internetten online canlı olarak ve uydu aracılığı ile Türksat uydusunun kapsama alanındaki yerlerde rahatlıkla dinlenebilmektedir. TGRT FM, Türkiye'nin en geniş kapsama alanına sahip olan radyo kanallarındandır. 22 Nisan 2014 tarihinde logo değişikliğine gitmiştir. Marios MaÃ§akis Marios Maçakis (Yunan: Μάριος Ματσάκης, 2 Ağustos 1954, Limasol), Kıbrıs Cumhuriyeti'ndeki Demokrat Parti Avrupa Parlamentosu üyeliği yapan (Avrupalı Liberaller ve Demokratlar grubu içinde) Kıbrıslı Rum bir siyasetçidir. Türkiye-AB Karma Parlamento Komisyonu üyesidir. Adli tıp uzmanıdır. Hekimlik mesleğini sürdürmeye ve İngiltere'de tıp fakültelerinden dersler vermeye devam etmektedir. Türkiye konusunda saplantılı çıkışları ile tanınmaktadır. 2005 yılında Kıbrıs ara bölgesindeki boş bir nöbetçi kulübesinden çaldığı Türk bayrağını çalmıştır (bayrak daha sonra gazeteci Vakur Kaya tarafından Brüksel'de geri alınmıştır). Türkiye ile ilgili olmayan konularda da vukuatları bulunmaktadır. Kıbrıs Rum Kesiminde yayınlanan "Cyprus Mail" gazetesi 30 Ekim 2005 tarihinde, polisin ay içinde Maçakis'in evine yaptığı iki baskında "üç antikacı dükkânını dolduracak kadar" kaçak tarihi eser bulunduğu haberini vermiştir. Dokunulmazlığı Avrupa Parlamentosu tarafından aynı dönemde kaldırılmış olduğu için yargılanabilecektir. Maçakis ise masum olduğunu iddia etmekte, "sesinin kesilmesini isteyenler bulunduğunu" öne sürmektedir.. Ancak dokunulmazlığı kaldırıldıktan sonra Kuzey Kıbrıs Türk Cumhuriyeti Cumhurbaşkanı "Mehmet Ali Talat'a hediye götürmek amacıyla" 31 Aralık 2005 günü Lefkoşa Ledra Palas sınır kapısını geçerken KKTC makamlarınca tutuklanmış, yılbaşını cezaevinde geçirdikten sonra, dokunulmazlığı nedeniyle, mahkeme tarafından salıverilmiştir. Mayıs 2006 içinde Türkiye-AB Karma Parlamento Komisyonu toplantısı için geldiği Türkiye'deki provokatif davranışları basında yer bulmuştur. Çeçen kuleleri Çeçen kuleleri, Kafkasya'da Çeçenistan, İnguşetya ve Osetya'da yüzlercesi hâlen ayakta olan kule tanımlamasına uyan yapılaradır. Sivri basamak çatılı olarak çok işlevli bir amaçla inşa edilmiş olan bu yapılar oldukça özgün yapılardır. Kökenlerinin Urartu Kule mimarîsine kadar uzandığı çeşitli akademisyenler tarafından ifade edilmektedir. Vaynah Kuleleri olarak da adlandırılan bu yapılar Kafkasya'nın en otantik mimari eserleridir. Kafkasya'da sadece Çeçen ve İnguşlar tarafından değil Gürcistan'da yaşayan Svanlar tarafından da yaygın bir kullanımla kule tipi yapılar inşa edilmiştir. Kafkasyanın 1990 yılından sonra dış dünyaya açılmasıyla dünyaca tanınmaya başlayan kulelerini gören araştırmacılar, bu yapıların bölgedeki çokluğu karşısında hayrete düşmüşler ve Kafkasya "dünya kule mimarisinin merkezidir" demekten kendilerini alamışlardır.. Radio FG Radio FG (Future Generation), İstanbul'da yayın yapan Birol Giray ve Can Tanca tarafından elektronik müziği herkesin dinlemesi ve sevmesi için kurulan yerel radyo istasyonudur. 1999 yılında "N-R-G FG" ismi ile 102.0 frekansından İstanbul'da yayın yapmaya başlayan radyo istasyonu, Kasım 2000’den itibaren Radio FG adı ile 93.7 frekansından yayınına devam etmektedir. FG (Future Generation) gelecek kuşak olarak nitelendirilen hedef kitleye yönelik Prodigy, Faitless, Run DMC, Jamiroquai ve Daft Punk gibi dünya çapında isimlerle gerçekleştirdiği organizasyonlarla bu alanın öncüsü olmuştur. 1999 yılında temelleri atılan ve Kasım 2000'den bu yana 93.7 frekansından yayınına devam eden FG 93.7 kısa bir sürede beklenenin çok üzerinde bir dinleyici kitlesine ulaşmayı başardı. FG 93.7, 4. kuruluş yılında Türkiye’nin en iyi alternatif müzik yayını yapan radyosu seçildi. Radyonun açılış partisi dünyanın en ünlü elektronik müzik gruplarından biri olan Faithless ile yapıldı. CNR Dünnya Ticaret Merkezi'nde düzenlenen bu konsere yaklaşık 8.000 kişilik bir katılım oldu. O andan itibaren İstanbul'da yapılan organizasyonların çoğunda FG 93.7'nin imzası bulunmaktadır. Şu ana kadar elektronik müziğin en iyi isimlerini ağırlayan FG 93.7 organizasyonlarına 800.000'den fazla kişi katılmıştır. Dans müziği kültürüyle 1995'te Radyo 2019 sayesinde tanışan Türkiye gençliği, PD'nin FG 93.7 için gerçekleştirdiği organizasyonlarla bu kültürü bir yaşam tarzı haline getirdi. Tiesto, Carl Cox, Deep Dish, Mauro Piccotto, Armin Van Buuren, Sasha, Roger Sanchez, Calvin Harris, David Guetta gibi isimlerin olduğu dünyanın en önde gelen DJ’lerini Türkiye'ye getirdi. FG 93.7, 2004, 2005, 2006, 2007, 2008, 2011, 2012 ve 2013 senelerinde 4 farklı sahnede gerçekleşen ve dünyaca ünlü yüzlerce DJ'i ve sanatçıyı Türk müzik severlerle buluşturan Türkiye’nin en büyük dans müziği etkinliği Electronica Festival İstanbul ile binlerce müzikseveri ağırladı. Radio FG ayrıca Gatecrasher, Ministry of Sound, Global Gathering, Godskitchen gibi dünyanın en büyük parti konseptlerinin Türkiye temsilciliğini yürütmektedir. İnternet sitesinden AAC+ formatında yüksek kaliteli online yayın yapan FG 93.7, müziğiyle sadece Türkiye'ye değil, tüm dünyaya ulaşmaktadır. Yayın akışı içerisinde BeeGee, Murat Uncuoğlu, Ahmet Şendil, Ferhat Albayrak, Mert Yücel, Alican&Soner, Tan Atalar, Garen, Unit-E, Kid-e, İlker Aksungar, Rubsilent, Orkun Bozdemir, Altan Balgır, Ömür Sarı, Sina Çatak, Doğuş Çabakçor, Gadi Mitrani, Doğuş Cihan, Nurettin Çolak, Discolog, Ali Efe Dinç, Büber, Aytaç Kart, Gökberk, Efe Kante, Seliml gibi Türkiye'nin önde gelen DJ'lerinin yanı sıra Markus Schulz, Mark Knight, Nic Fanciulli, Pete Gooding, Erik Navas, Wally Lopez ve David Penn gibi dünya çapında isimler bulunmaktadır. Turhan Feyzioğlu Turhan Feyzioğlu (1922, Kayseri, Türkiye - 24 Mart 1988, Ankara, Türkiye), Türk hukuk profesörü ve siyasetçi. XI. Dönem Sivas, 1.(XII), 2.(XIII), 3.(XIV), 4.(XV), 5.(XVI) Dönem Kayseri Milletvekillikleri ile Kurucu Meclis Üniversite Temsilciliği (6 Ocak 1961 - 15 Ekim 1961) yaptı. Türkiye Cumhuriyeti tarihinin en kısa süreli başbakanlığını (5 saat) yapan siyasetçidir. İlköğretimini Kayseri'de, orta öğrenimini Galatasaray Lisesi'nde tamamladı. İstanbul Üniversitesi Hukuk Fakültesi'ni bitirdi. İngiltere'de anayasa hukuku alanında doktora yaptı ve 1955 yılında Türkiye'nin en genç profesörü unvanını aldı. 1956 yılında Ankara Üniversitesi Siyasal Bilgiler Fakültesi'ne dekan oldu. Fakültenin yayını olan "Forum" dergisindeki yazıları nedeniyle iktidardaki Demokrat Parti ile çatıştı ve hakkında kovuşturma açılınca üniversiteden istifa etti. Turhan Feyzioğlu, bir süre sonra CHP'den politikaya atıldı. 1957 yılında Sivas'tan milletvekili seçildi. 27 Mayıs Darbesi'nden sonra Orta Doğu Teknik Üniversitesi Rektörlüğü’ne seçildi. Kurucu Meclis'te Üniversite Temsilcisi (6 Ocak 1961 - 15 Ekim 1961) olarak Anayasa Komisyonu başkanlığına getirildi. 1961 yılındaki seçimlerde Kayseri milletvekili olarak yine meclise girdi ve II. Gürsel kabinesinde millî eğitim bakanlığı ve ilk koalisyon hükûmetinde devlet bakanlığı ile başbakan yardımcılığı yaptı. CHP'den ayrılana kadar gelecek genel başkan olarak görülüyordu. Ancak Bülent Ecevit'in güçlü çıkışı ve CHP'nin "Ortanın Solu" sloganını benimsemesi üzerine partideki genel sekreterlik görevinden istifa etti. 47 milletvekili ve senatörle birlikte CHP'den ayrılarak Güven Partisi'ni kurdu. Sonradan, Cumhuriyetçi Parti ile Güven Partisi'ni birleştirerek Cumhuriyetçi Güven Partisi'nin başına geçti ve 12 Eylül 1980 Darbesi'ne kadar bu partinin genel başkanlığını yürüttü. 1975 yılında Demirel'in başbakanlığındaki I. Milliyetçi Cephe Hükümeti'nde ve 1978 yılında kurulan Ecevit Hükümeti'nde devlet bakanlığı ve başbakan yardımcılığı görevlerini birlikte üstlendi. Süleyman Demirel'in 1979 yılında kurduğu azınlık hükûmetini dışarıdan destekledi. 1981 yılında aktif siyasetten çekildi. 12 Eylül darbesi sonrası tüm partiler kapatıldı. Darbe yönetimi Cumhuriyetçi Güven Partisi Genel Başkanı Prof. Dr. Turhan Feyzioğlu'nu Başbakan yapmaya karar verdi. Bazı generaller karşı çıktı. "Eski liderler gözaltında. Küçük bir partinin genel başkanını Başbakan yapmayalım" dediler. Başbakan yapıldıysa da 5 saat sonra karar geri alındı. 66 yaşında kalp krizinden vefat etti. Leyla Feyzioğlu Cıngıllıoğlu ile evli ve Saide Buçukoğlu (1950-1969)'nun babasıydı. Aynı zamanda Ankara Üniversitesi Hukuk Fakültesi eski Dekanı ve Türkiye Barolar Birliği Başkanı Prof. Dr. Metin Feyzioğlu'nun dedesidir. San SebastiÃ¡n San Sebastián (Baskça: "Donostia") İspanya'da özerk Bask Bölgesi'nde Guipúzcoa ili'nde bir kenttir. Guipúzcoa ilinin başkentidir. Konuşulan diller Baskça ve İspanyolcadır. Tekrar inşa edilişinin ardından Kraliçe II. Isabella'nın yazlık şehri statüsüne girdi. Kraliçe'nin varlığı bütün aristokratik çevrenin de San Sebastian'a ilgi göstermesine neden oldu. O günden beri Kuzey Iberik yarımadasının en önemli turistik şehri olagelen San Sebastian, bugün de turistik değerini koruyor. Kuzey İspanya'da Atlas Okyanusu üzerinde Biskay Körfezi'nin güney-doğu kosesinde konumlanmıştır ve İspanya-Fransa sınırından 20 km uzaklıktadır. Kent 12 semtten oluşur. Donostia-San Sebastián belediye sınırları içinde nüfusu (1.1.2010 tahmini itibarıyla) 185.506 kişidir ve nüfus yoğunluğu 3.046,58 kişi/km² olur. Donostia-San Sebastián belediye sınırları içinde nüfusun gelişmesi şu gösterimde izlenebilir: Her yıl 20 Ocak tarihinde Tamborrada adlı bir festival vardır. Belediye Başkanı şehrin eski kısmı olan "Parte Vieja"da şehrin bayrağını göndere çeker ve 24 saat boyunca şehirde davul sesleri duyulur. Uluslararası San Sebastian Film Festivaline de evsahipliği yapar. Her Ağustos ayında ise "semana grande" "büyük hafta" kutlanır. Bask mutfağının önemli bir parçası olan Pintxos, San Sebastian restoranlarının en önemli yemeklerindendir. La Liga Primera (İspanyol 1.ligi)'da bir futbol takımı vardır: Real Sociedad> takımının stadyumunun adı "Anoeta" dir. Bir adet de basketbol takımı olup, adı Gupizcoa Basket'tir. 3 adet plajı vardır: Contxa, Zurriola, Ondarreta. Donostia-San Sebastian'in şu kardeş şehirleri bulunmaktadır: Edvard Munch Edvard Munch (IPA: [ˈɛdvɑʈ muŋk]) (12 Aralık 1863 - 23 Ocak 1944) özellikle Çığlık isimli tablosuyla tanınmış Norveçli ekspresyonist ressamdır. Ruhsal ve duygusal konuları işlediği resimleriyle tanındı. Alman dışavurumculuk akımının gelişmesine önemli katkıları oldu. Başlangıçta resimlerinde egemen olan içe dönük ve karamsar havanın yerini, yaşamının son yıllarına doğru yaşama sevinci almıştır. "Hayatın Frizleri" adlı serinin bir parçası olan Çığlık (1893; ilk adı ile "Umutsuzluk"), tablosunda Munch hayat, aşk, korku, ölüm ve melankoli gibi öğeleri işledi. Diğer pek çok eserinde olduğu gibi bunun da birçok versiyonunu yaptı. 1994 ve 2004 Yıllarında iki versiyon çalındı, her ikisi de tekrar bulunmuştur. 2012 yılının Mayıs ayında "Çığlık" tablosu 119.9 milyon dolara satılarak, açık arttırma yoluyla satılan en pahalı sanat eserlerinden biri olmuştur. Orijinal adı Doğanın Çığlığı olan bu resim, Munch'un 1893 ile 1910 arasında yaptığı aynı konuda ki dört eserlerden biridir. Figür, ince uzun elleriyle kafatasına benzeyen kafasının iki yanını tutmaktadır, gözleri fal taşı gibi açıktır, ağızındaki açıklık sessiz bir çığlık gibi görünür. Figürün meşum halindeki korku ve dehşet, kompozisyonda tekrarlanan dalgalı şekillerle aksettirilmiştir. Ana figürde ki ve arkada köprü boyunca yürüyen iki kişideki muğlaklık, nedeni belirsiz bir tehlike duygusuna dayandırılır. Girdap gibi dönen çizgiler ve doğal olmayan güçlü endişe duygusuna vurgular. Munch, daha güçlü renkler endişe duygusunu vurgular. Munch, daha sonra bu resmin ilham kaynağının şöyle açıklamıştı: "Yolda iki arkadaşımla yürüyordum, güneş batıyordu, birdenbire gökyüzü kan kırmızısına büründü, kendimi tükenmiş hissederek, durakladım ve parmaklıklara yasladım, koyu mavi fiyordun ve şehrin üzerinde kan ve dil şeklinde alevler vardı, arkadaşlarım yürümeye devam ettiler ve ben korku içinde tir tir titreyerek kalakaldım, doğanın içinden geçen sonsuz çığlığı içimde hissetim" Solaris Gul Bara Gul Bara Bulgaristan'da yaygın olan bir çeşit tavla türevidir. Tavla ile arasındaki en önemli fark, Gul Bara'da taşların birbirlerini yememesidir. Bilgeliğin Yedi Sütunu Bilgeliğin Yedi Sütunu (İngilizce: "Seven Pillars of Wisdom"), İngiliz Yarbay Thomas Edward Lawrence (Arabistanlı Lawrence) tarafından yazılmış otobiyografik, tarihi eser. I. Dünya Savaşı esnasında Arapların Osmanlı'ya karşı başkaldırı hareketini ve bu hareketteki İngiliz rolünü işlemektedir. Bilgeliğin Yedi Sütunu, bunun haricinde ikisi çeviri olan birkaç kitabı daha bulunan Lawrence'ın başyapıtıdır. 1919 yılında All Souls Koleji'nde araştırma yapma şansı verilmiş, bu çalışmaları yedi yıl sürmüştür. Kitap, Lawrence'in savaş anılarından müteşekkildir ancak bazı kısımları askerî strateji, Arap kültürü ve coğrafyasıyla ilgili denemeler de içermektedir. Kitap oldukça yoğun ve karmaşık bir kelime örgüsü ile yazılmış, yer yer acıklı, yer yer komik öğeler içeren önemli bir yapıttır. Lawrence, notlarını kaybettiği için kitabı üç defa yazmak zorunda kalmıştır. Öyküsel anlatımında gerçek ile fantaziyi ayırt etmek zaman zaman zor olmaktadır. Gerçekle hayali karıştırmaktan zevk aldığı aşikârdır. Kendisiyle olan iç hesaplaşmaları yer yer kendisini küçümsemesine ve yer yer de Arap İsyanı'nda aldığı rolü abartmasına neden olmuştur. Bu anlamda kitap hem otobiyografi olarak hem de tarih ve psikoloji açısından önemli bir yapıttır. Lawrence'in abartma alışkanlığı, biyografisini yazan yazarlar ve diğer araştırmacıları zaman zaman anlaşmazlığa düşürmüştür. Kitabında süslü bir anlatımla dile getirdiği iddiaların bir kısmı sonradan yalanlanmış ve aksi ispat edilmiştir. Sina Çölü'nü iki günde geçtiği iddiası ve birçok savaş yarası olduğu iddiası bunlardan ikisidir. Gerçekte bu yolculuk üç gün sürmüştür ve sadece birkaç savaş yarası vardır. Arap İsyanı'na katıldığı doğrudur ancak bu isyanın temel taşlarından biri, hatta ilham perisi olduğu iddiası doğru değildir. Almanlar Arap İsyanı'nı her yönüyle anlatan 12 ciltlik bir rapor hazırlamışlardır. Bu büyük raporda Lawrence'ın adına bile rastlanmaz. Buna rağmen Araplar, etkisi olduğunu kabul ederler. George Bernard Shaw, Lawrence'a kitabını düzenlemesinde yardımcı olmuş ve gramer hatalarını düzeltmiştir. Lawrence kitabının önsözünde Shaw'a ve eşine hiç istemediği halde teşekkür etmiştir. Kitabın 1926'daki ilk baskısı fahiş fiyattan satılıyordu ve özel sipariş gerektiriyordu. Halkın, kendisinin çok fazla kazanç elde edeceğini düşünmesinden korkarak, halkın gönlünü kazanmak amacıyla bu kitabın kendisinin savaş anıları olduğunu ilan etti. Daha sonra bu kitabın gelirinden bir kuruş bile almayacağına yemin etti ve kitabın fiyatını basım masrafının üçte birine düşürdü. Gerçekten de kitabın gelirinden pay almadı ve büyük bir meblağ olan borcunu da ödedi. EÄŸitim felsefesi Eğitim felsefesi; eğitimin doğası, süreci,amaçları ve idealleri ile ilgilenen bir felsefi alandır. Eğitim toplumsal kurumlar bağlamında veya varoluşsal gelişme süreci içinde ele alınabilir. Eğitim felsefesi ise konunun toplumsal yönünden ziyade insanlık açısından eğitime yaklaşır. Eğitim felsefecilieri yaşadıkları toplumun ihtiyaçlarını göz önünde bulundurarak yeni kuramlar üretir, ürettikleri bu kuramlar sayesinde toplumun eğitimine yön vermiş olurlar. EÄŸitim psikolojisi Eğitim süreci içinde insanların nasıl gelişimsel süreçler geçirdiğini ve nasıl öğrendiğini, eğitsel müdahalelerin etkinliğini, öğretimin psikolojisini ve sosyal psikolojiyi araştıran ve konu edinen psikoloji içindeki bir alandır. Eğitim psikolojisi ve okul psikolojisi çoğunlukla birbirleri yerine kullanılan terimler olmakla birlikte araştırmacı ve teorisyenler daha çok eğitsel psikolog olarak tanımlanmakla beraber okullardaki uygulayıcılar veya okulla ilişkili alanlardaki uzmanlar ise okul psikologları olarak tanımlanmaktadırlar. Eğitim psikolojisinde temel amaç elde edilen psikolojik verilerden yola çıkarak eğitimin daha iyi yapılabilmesi için uygulanması gereken şeyleri saptamaktır. Alternatif eÄŸitim Alternatif eğitim, geleneksel olmayan eğitim diye de bilinen eğitim. Öğretime geleneksel kamu veya özel okullardaki eğitimden farklı bir yaklaşımı tanımlamakta kullanılan bir deyimdir. Bu yaklaşımlar bebeklikten yetişkinliğe kadar eğitimin tüm düzeylerindeki insanlar için geçerlidir. Alternatif Eğitim Derneği EÄŸitim tarihi Eğitim tarihi, eğitimin dünyada zaman içinde izlediği yolu inceleyen bir bilim dalıdır. eğitim bilimlerinin bir dalı olarak eğitim fakültelerinde araştırılmaktadır. Ancak tüm bilim dalları da kendi akademik geçmişlerini belgelemektedir. Sonuçta her bilim dalının katkıda bulunduğu bir paradigma olarak varlığını sürdürmektedir. Sümerler, şüphesiz, MÖ 3200 yılında tüm insan toplulukları içinde yazıyı ilk geliştiren toplum olarak kurumsal ve sistemli eğitim geleneğini ilk oluşturan ulusturlar. Öyle ki onların oluşturdukları kurumsal yapılar ve süreçler bölgede sonra ortaya çıkan uygarlıklar tarafından miras alınmıştır. İlk kez yazıyı geliştirmenin yanında, takvim, ölçüm, matematik, geometri, edebiyat gibi dallarda ilk olarak tarihte yerlerini alırken bu entelektüel bilgi ve becerileri sistemli eğitim kurumları ile nesilden nesile taşımışlardır. Bölgede daha sonra varlık göstermeye başlayan Akadlar, Yahudiler, Asurlular ve Fenikeliler Sümerler'in kurdukları sistemleri devam ettirmişler, Fenikeliler'den öğrendikleriyle Yunanlar batı eğitim tarihi'ni başlatırken Antik Mısır ve Persler de dünyanın diğer bölgelerine Mezopotamya geleneğini taşımışlardır. Elbette Mezopotamya'dan bağımsız gelişen gelenekler de olmuştur. Bunlara yazıyı Sümerler'den bağımsız olarak keşfeden Amerika ve Çin toplumları örnek gösterilebilir. Sümerler'in dışında Yahudiler de eğitim tarihinde anlamlı fark yaratmışlardır. Kutsal kitapları olan Tevrat'ta geçen öğrenmek, öğretmek, eğitmek gibi eğitim bilimlerince incelenen fenomenlerin isimleri eğitimin kültürün bir parçası olmasında kaydettiği gelişmeyi göstermektedir. Bununla birlikte Ezra'nın tarihin ilk halka açık kurumsal okullardan birisini Kudüs'te açtığı bilinmektedir. Hindistan bilinen en eski okul sistemlerinden birisi olan Gurukul sistemiyle eğitim tarihinde önemli bir yere sahiptir. Gurukul'lar zengin kastlardan gelen çocukların ücretsiz devam ettiği okullardı. Bu okullarda edebiyat, tarih, tıp, astronomi, felsefe ve kamu yönetimi alanlarında eğitim veriliyordu. Daha sonra ortaya çıkan Budizm ve Janizm dinleri ile birlikte eğitim hızla gelişmiş ve bugün dünyanın en eski üniversiteleri arasında değerlendirilen Nalanda, Takshashila, Ujjain, ve Vikramshila üniversiteleri milattan önce 7. yüzyıldan itibaren kurulmuştur. Hindistan eğitim geleneği daha sonra İslam dünyasında da büyük etki bırakmıştır. Selçuklu veziri Nizam ül Mülk, Nizamiye Medreseleri'ni Hint geleneğinden esinlenerek kurmuştur. Ã–fori Öfori veya coşku, kişinin hoşnutluk duyduğu ve kendisini iyi hissettiği bir ruhsal durumdur. Psikiyatride öfori, her zaman patolojik anlam taşır ve çok kere organik serebral (beyinsel, beyinle ilgili) hastalığın önemli bir erken belirtisidir. Yine "öfori etkisi"ne neden olan diğer etmenler; psikiyatrik ilaçlar, alkol, uyuşturucu ve dinlendirici diğer kimyasallardır. Bulaşıcı değildir, kişinin neşeli halinin sebebi yoktur; çünkü hoşnutluk duygusu bilinç yoksunluğuna ve üzüntü yahut anksiyeteyi duyamamaya dayanır. Kandaki alkol miktarıyla ilgili olarak da oluşabilir. Ayrıca morfin, meperidin ve daha az olmakla birlikte metadon gibi narkotik aneljezikler de öfori yapabilir. TahribatsÄ±z muayene Tahribatsız muayene (Non-destructive testing, kısaca: NDT), inceleme yapılacak olan malzeme ya da parçanın bütünlüğüne zarar vermeden yapılan muayene türüdür. Bu muayenenin geçerliliği ise daha önceden yapılmış olan tahribatlı muayenelerin sonuçlarına dayanmaktadır. Tahribatsız muayene yöntemleri malzemelerin içerisinde görünmeyen süreksizliklerin veya malzeme yüzeyine açık süreksizliklerin tespitinde kullanılır. Hata ve kusur tespiti dışında kapalı bir malzemenin içinde bulunan bir diğer malzemenin miktarını ölçmede, metal yüzeylerdeki boya kalınlığı ölçmede, monteli parçaların durum tespitlerinde, radar sistemlerinde kullanılmaktadır. Ultrasonik Muayene'de ve Endüstriyel Radyografi'de genel olarak incelenecek olan bölgeye ultrasonik ses dalgaları, X veya gamma ışınları gibi çok küçük dalga boyuna sahip yüksek enerjili ışınlar gönderilerek testler yapılır. Çıplak gözle yapılan muayenedir. Bir ürünün yüzeyindeki süreksizlikler, yapısal bozukluklar, yüzey durumu gibi kaliteyi etkileyen parametrelerin optik bir yardımcı (büyüteç gibi) kullanarak veya kullanmaksızın muayene edilmesidir. Gözle muayene çok basit bir metot olarak görünse de kendine özgü incelikleri vardır. Genellikle bir başka tahribatsız muayene metodunun uygulanmasından önce yapılması gereken bir çalışmadır. Diğer tahribatsız muayene yöntemleri için hazırlanmış uygulama standartlarının çoğunda da öncelikle gözle muayene yapılması ve bulguların kaydedilmesi istenir. Girici boya muayenesidir. Sadece malzeme dış yüzeyinde açılan hatalar tespit edilebilir. Sadece gözenekli malzemeler bu muayeneye tabii tutulmaz. İşlem beş aşamadan oluşur. Sırasıyla: Sadece ferromanyetik (mıknatıslanabilir) malzemenin muayenesi bu yöntemle yapılabilir. Parça mıknatıs hale getirilir. Yumuşak demir üzerinden manyetik alan çekilirse eski haline döner. Karbonlu çeliklerden manyetik alan kaldırılsa bile malzemede çatlak varsa kutuplaşma bir süre devam edebilir. Manyetik alanla enine, elektrik alanla boyuna hatalar tespit edilebilir. Üzerinden alternatif akım geçen bir bobin iletken bir malzemeye yaklaştırılırsa bu malzeme içinde girdap alımları indüklenir. İndüklenen girdap akımları fazladan bir manyetik alan meydana getirir. Bu alan ya bizzat onu uyaran bobin veya bir ayrı bobin tarafından bulunabilir. Malzeme içinde mevcut kusurlar, geometrik ve metalürjik değişmeler elektriksel iletkenlik ve permeabilitide, dolayısıyla indüklenen girdap akımlarında yerel değişmelere sebep olur. Girdap akımlarındaki bu değişmeler detektör bobin tarafından uygun bir cihaza gönderilir. Okuma cihazı ibreli bir cihaz, göstergeli, kalemli kaydedici, ışıklı veya sesli alarm, sayıcı, otomatik damgalayıcı veya ayırıcı bir cihaz olabilir. Böylece malzemenin elektriksel, manyetik ve geometrik süreksizlikleri doğrudan ölçülebilir. İletken olmayan malzemelere uygulanamaz ancak iletken bir malzeme üzerinde iletken olmayan bir kaplamanın kalınlığı girdap akımları ile ölçülebilmektedir. Ultrasonik test olarak da adlandırılan bu yöntemde temel olarak 0,1-15 MHz arasındaki frekans değerleri bazen de 50 MHz kullanılır. Çok kısa ultrasonik darbe-dalgalar ile malzeme uyarılır. Böylece malzemenin yüzeyindeki ya da içindeki sorunlar tespit edilebilir. Bu teknik çoğunlukla nesnenin kalınlığını belirlemek için kullanılır. Örneğin boru içindeki paslanmayı izlemek için kullanılır. Ultrasonik test genellikle çelik, metaller ve alaşımlar üzerinde, yüksek çözünürlüklü olmasa da, uygulanır. Aynı zamanda ahşap ve kompozit beton üstüne de uygulanabilir. Maddenin yapısını değiştirmeyen bu test türü havacılık, otomotiv ve diğer ulaşım sektörleri gibi birçok sektörde de kullanılır. Radyografik Muayene (RT) veya endüstriyel röntgen gizli kusurları bulmak için malzemeye kısa dalga boyu elektromanyetik radyasyon (yüksek enerjili fotonlar) uygulanmasıdır. Genel olarak çeşitli malzemeleri işlemek için kullanılan materyalleri kontrol etme yöntemidir. Bir X ışını makinesi veya radyoaktif bir kaynak (IR-192, Co-60 ya da nadir durumlarda Cs-137) radyoaktif kaynak olarak kullanılabilir. Fotonlar yerine nötronların kullanıldığı Nötron radyolojik test (NR) olarak adlandırılan bir radyolojik test türü de vardır. Çünkü nötronlar kurşun ve çelikten kolaylıkla geçebilir ama plastik, su ve yağ tarafından durdurulur. X ışınları sayesinde farklı detaylar gözlemlenebilir. Malzemenin arkasından çıkan radyasyon miktarı algılanabilir ve ölçülebilir. Radyasyon yoğunluğundaki değişimlerden kalınlığı veya malzemenin kompozisyonu hakkında yorum yapılabilir. Işınların dalga boyu en az 10 nanometre olmadılır ve elektromanyetik spektrumun yumuşak X ışınları uzak morötesi ışınlar arasındaki bölümüyle kısıtlıdır. Eddy-current testinde iletken malzemedeki sorunları tespit etmek için elektromanyetik endüksiyon kullanır. Testte pek çok kısıtlama vardır. Bunlar: sadece iletken malzeme test edilebilir, malzemenin yüzeyi erişilebilir olmalıdır, malzemenin bitişi kötü değerlerin çıkmasına neden olabilir, malzemenin içine nüfuz derinliği malzemenin iletkenliği ile sınırlıdır ve test yönüne paralel kusurlar algılanamayabilir. Eddy-Current testi ile malzemenin yüzeyinde veya yüzeyine yakın çok küçük çatlaklar algılanabilir. Fazla hazırlık gerekmez ve geometrik açıdan zor yüzeyler incelenebilir. Ayrıca, elektrik iletkenliği ve kaplama kalınlığı ölçümü için yararlıdır. Test cihazları taşınabilirdir, hemen geribildirim sağlar ve cihazın malzemeye temas etmesi gerekmez. Malzemeye phased array cihazları ile muayene yapılır. Ultrasonik muayeneye göre daha avantajlıdır. Ultrasonik muayenede malzeme içi düzensizliklerin tespiti için 3 boyuttan muayene yapılmasına karşı phased array ile tek seferde hataların yönelimi ve malzeme içerisindeki konumları hakkında bilgi alınabilir. Lale Yavaş Lale Yavaş (d. 1978, Zürih) Türk kökenli İsviçreli oyuncu Lale Yavaş, 1978 yılında Türk kökenli bir ailenin kızı olarak Zürih'te dünyaya geldi. Bern Üniversitesi Güzel Sanatlar Akademisi Müzik ve Tiyatro Bölümü'nden mezun olduktan sonra "Alles Wird Gut", "Ben İsviçreli Bir Bankacıydım" ve "Imbissness" adlı filmlerde rol aldı. 2005 yılında Alman birinci kanalı ARD'de gösterilen "Zeit der Wünsche" (Dilekler Zamanı) adlı iki bölümlük televizyon filmindeki performansından dolayı çok sayıda olumlu eleştiri aldı. Türkiye'den Almanya'a işgöçü bağlamında bir aşk hikâyesinin anlatıldığı bu filmdeki başarısı, Adolf Grimme Ödülü ve Alman Sat1 televizyon kanalı tarafından verilen "sinematik yeni yetenek" ödülünü almasını sağladı. Yavaş, 2006 yılında ise ünlü Lüksemburglu yönetmen Andy Bausch'un "Deepfrozen" filminde, Peter Lohmeyer ile birlikte başrolü üstlendi. Sanatçı, sinema filmlerinin yanı sıra, Alman televizyon sinemacılığında önemli bir yeri olan "Tatort" adlı polisiye dizilerde de rol alıyor. Yavaş, 2005 yılından beri, Saarländischer Rundfunk kanalı tarafından hazırlanan Tatort dizilerinde, komiser Maximilian Brückner ve Gregor Weber ile birlikte çalışan alımlı adli tıp doktoru Rhea Singh'i canlandırıyor. Andy Bausch Andy Bausch (d. 12 Nisan 1959 Dudelange, Lüksemburg) Lüksemburglu yönetmen. Resim ve fotoğrafçılık üzerine eğitim almış, rock müziğine olan ilgisi sinemayla ilişki kurmasını sağlamıştır. John Polson John Polson (d. 6 Eylül 1965) Avustralyalı yönetmendir. Tropfest'in yönetmeni ve yaratıcısıdır. Tropfest KÄ±sa Film Festivali Tropfest her yıl Sidney, Avustralya'da düzenlenen bir kısa film festivalidir. Festivalin ismi ilk yapıldığı Darlinghrust'ta Tropicana adında bir kafeden gelmektedir. İlk kez 1993 yılında John Polson tarafından düzenlenen şenlikte filmler tasarlanmaktadır. Kesire Yıldırım Kesire Yıldırım (d. 21 Ekim 1951, Karakoçan), PKK üyesi, örgütün kurucusu ve lideri Abdullah Öcalan'ın 1978'de evlendiği eşi. 10 yıl süren beraberlik, Yıldırım'ın 1988'de Öcalan'la yollarını ayırarak onu "diktatör" olmakla suçlamasıyla noktalandı. Çiftin resmî olarak boşanmadığı iddia edilir. 1940'lı yıllarda Tunceli'nin Mazgirt ilçesinden Elazığ'ın Karakoçan ilçesine göç eden Ali Yıldırım'ın altı çocuğundan en büyüğüdür. Doğum tarihini 21 Ekim 1953 olarak değiştirmiştir. 1970 yılında Elazığ Lisesi'nden mezun olduktan sonra Karakoçan'ın Yeniköy İlkokulu'nda öğretmenlik yapmış, 1974 yılında da Ankara Gazi Üniversitesi Basın-Yayın Yüksek Okulu'nda eğitim görmüştür. Radyo-Televizyon bölümünü 1977 yılında bitirdi. 1971 yılında tanıştığı Abdullah Öcalan ile 1978 yılına kadar Bahçelievler, Ankara'da oturmuşlar, daha sonra evlenmiş ve Diyarbakır'a geçmişlerdir. 1975'te "Ankara grubu" olarak bilinen ve bağımsız-sosyalist bir Kürt devleti için Marksist-Leninist bir örgüt kurmaya karar veren grubun içinde Mustafa Karasu, Cemil Bayık, Duran Kalkan, Ali Haydar Kaytan ve Ali Rıza Altun ile birlikte yer aldı. Kesire Yıldırım PKK'nın Bekaa Vadisi'nde yapılandığı dönemde Abdullah Öcalan'la anlaşmazlığa düşerek örgütten ayrılmıştır. Yazar Necdet Pekmezci, Kesire Yıldırım'ın Öcalan'a suikast girişimi iddiasıyla suçlandığını belirtir: "Kesire 300 sayfalık özeleştiri veriyor. Suikast değil de düşünsel bir şey ortaya koyuyor. Suikastı göz ardı ediyorlar. Zaten o süreçte özeleştiri verip de hayatta kalan tek isim Kesire". 2012 yılında, Yıldırım'ın hâlen Stockholm'de bir sığınma evinde koruma eşliğinde yaşadığını belirten Pekmezci süreci şöyle anlatıyor: "Kesire Öcalan, 1986’da PKK kongresinde yerden yere vuruldu ve tutuklandı. Tasfiyecilikle suçlanan Kesire Öcalan, Yunanistan’daki kampta PKK’lıların elbiselerini yıkamakla görevlendirildi. Avukat Hüseyin Yıldırım aracılığıyla önce Berlin’e oradan da vatandaşı olduğu İsveç’e kaçırıldı. Kısa bir süre PKK’dan ayrılanların kurdukları PKK-Vejin ile hareket eden ve Öcalan aleyhine basın açıklaması yapan Kesire Öcalan, bir daha konuşmadı." Bir dönem Öcalan'ın sağ kolu olarak bilinen Avukat Hüseyin Yıldırım, bu sessizliği ya örgütle aralarında gizli bir anlaşmanın varlığına ya da devletin konuşmaması için tehdit etmesine bağlar. Babası Ali Yıldırım'ın Millî İstihbarat Teşkilatı (MİT) çalışanı olduğu yönünde iddialar vardır. Uğur Mumcu'nun da bu konuda araştırma yaptığı bilinmektedir. Öcalan bu konuyla ilgili olarak, eşinin MİT ajanı olup olmadığını bilemediğini belirterek şöyle demiştir: "Kayınpeder MİT çalışanı ama MİT ajanı falan değil. MİT'te basit bir hizmetliydi. Yani ajan falan değil..." Müslüm Yücel'in Amara’dan İmralı’ya Abdullah Öcalan adlı biyografisindeki Mola: Kalp Zamanı: Aşk ve Savaş' ara başlığı Kesire Yıldırım'a ayrılmıştır. Bu bölümle ilgili olarak tek yanlı