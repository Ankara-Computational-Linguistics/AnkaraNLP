taşınır. 1912’deki durulmaya rağmen evlilik, 1913 ve 1914 –Erich’in doğduğu ve annesi Libussa’nın öldüğü yıl- arasında kötüye gitmeye devam eder. Bu duruma kanıt olarak Melanie Klein’ın annesine yazdığı mektuplar ve 1913-1920 arasında depresyondan kaçmak için kaleme aldığı mektuplar gösterilebilir. Daha sonraları çift 1923 yılında boşanmıştır. Melanie Klein, bahsedildiği üzere evliliğine dair bir kriz yaşamaktayken annesini de kaybetmesi ile beraber iyice şiddetlenen bir depresyon yaşar. Ailesi ile Budapeşte’ye yerleşmelerinin ardından Macaristan’ın en seçkin analisti ve Freud’un “sevgili oğlu” olarak nitelendirdiği Sándor Ferenczi (1873-1933) ile 1912’den 1919’a dek sürecek bir analize başlar. 1914’te Freud’un ‘Düşler Üzerine’ metnini okuduktan sonra psikanalize başlangıç seviyesinde atılır. Ferenczi’nin bazı özelliklerini taklit etmesinin yanı sıra, onun geliştirmiş olduğun “içe yansıtma”, “yansıtma” gibi kavramlarını ödünç alır. Klein, bu kavramları yaratıcılıkla ele alarak kökten dönüştürür. Ayrıca Klein otobiyografisinde Ferenczi’nin kendisini çocuk psikanalizine yönlendiğini de belirtir. 1919’da Budapeşte Psikanaliz Derneği’nde sunduğu, bir sonraki yıl “Der Familienroman in statu nascendi” başlığıyla yayınlanan ilk çocuk vaka analizi sayesinde Melanie Klein, çalışmalarını birinin gözetimi olmadan sürdüreceği derneğe üye olarak kabul edilir. Üç yaşından beri gözlemlediği öz oğlu Erich’in analizini Fritz ismiyle sunar (diğer iki çocuğu kendisinin annesi tarafından eğitilmiştir.). Bu vaka analizinden itibaren meslektaşları, Klein yaklaşımının psikanalizin ilk yıllarında iyi bilinen çocuk analisti Hermine von HugHellmuth’un yaklaşımından farklılaştığı gibi Anna Freud’un yorumundan da uzaklaştığını söyler. Birinci Dünya Savaşı ile beraber Melanie Klein, Berlin’e gider ve orada psikanalizin çok önemli bir ismi olan Karl Abraham ile tanışır. Abraham, Klein’ın danışmanı ve yol göstericisi olur, ayrıca kuramında da büyük etkileri olmuştur. Berlin Psikanaliz Enstitüsü'nde beş yıl kadar kalır ve tekniğini geliştirir. Salzburg Psikanaliz Kongresi'nde Ernest Jones'un dikkatini çekince onun davetiyle 1925 yılı sonlannda Londra'ya yerleşir. Klein, çocuklarda sürdürdüğü psikanalitik çalışmalarında ilgisini içselleştirilmiş nesnelere odaklaştırarak psikanaliz kuramına farklı bir boyut getirmiştir. Görüşleri başlangıçta British Psychoanalytic Society’de sert tartışmaların yaşanmasına neden olmuştur. Klein’a karşı çıkanların başında Anna Freud gelir. Donaldson (1996)’ın bildirdiği üzere Anna Freud 1927’de yayınlamış olduğu “Çocukları Analiz Tekniklerine Giriş” kitabında Klein’ın yöntemine saldırarak bunu korkunç bir tarzda “Freudyen değildir.” diyerek etiketlemiştir. Çocukların Analizi Sempozyumu da, Anna’nın buradaki eleştirilerine karşı Klein’ın bir yanıt verebilmesi için düzenlenmiştir. Melanie Klein ve Anna Freud, her ikisi de kendi kuramlarını yaratırken Sigmund Freud’un çalışmasının değişik unsurlarını seçerek almışlardır; ancak aralarındaki farklılık gelişim kuramı mı yoksa terapötik teknikler mi konusundadır. Anna’nın kuramı, Freud’un çocuğun psikolojik gelişimi kuramına hiçbir şekilde aykırı düşmemektedir. Buna karşın Melanie Klein ise Freud’un klinik uygulamalarına odaklanmakla birlikte gelişim kuramında bir değişiklik yaparak yetişkinler için kullanılan analitik teknikleri çocuklar için kullanma yolunu seçmiştir. Aslında, birbirleriyle çatıştıkları temel konu şu idi: Klein’a göre, ölüm içgüdüsünü ele alırken, süperego hakkındaki kuramsal kısım dikkate alınmalıydı; çünkü o bunun Ödipal Kompleks’in çözümlenmesinden önce ortaya çıktığına inanıyordu. St. Clair (2004)’in bildirdiği üzere kendi çocuklarını ve arkadaşlarının çocuklarını analiz eden Melanie Klein, sert ve cezalandırıcı süperegonun çok daha önce oluştuğunu gözlemlemişti ve bu nedenle de Sigmund Freud’un inandığı gibi Ödipal Kompleks’in değil ama anneyle olan ilişkinin bu yapının gelişiminde temel olduğu konusunda kuramsal bir açıklama getirmişti. Sonunda dernekte bir bölünme gerçekleşir. “B grubu” denilen bir kesim Anna Freud’un liderliğini izlerken “A grubu” denilen ikinci bir kesim de Klein’a bağlı kalır. “Bağımsız” denilen üçüncü bir kesim ise yansız kalmayı yeğler. Bu bölünme günümüzde de varlığını sürdürmektedir. Klein, kırklı yaşlarından itibaren artık genç hastaları analize kabul etmez. Londra’da 78 yaşında anemi ve yaşlılık sebebiyle 22 Eylül 1960’ta hayatını kaybeder. Melanie Klein, Nesne İlişkileri Okulu’nun kurucusu kabul edilir. Klein’ın Nesne İlişkileri Teorisi özellikle çocuğun ilk altı aylık yaşamındaki anne ve çocuk arasındaki yoğun duygusal bağı vurgulamaktadır. Bebek ve anne arasındaki ilişkiyi cinsellikten ziyade sosyal ve bilişsel terimlerle izah etmektedir. Oyun tekniğini kendi çocuklarıyla değil diğer çocuklarla, çalışma arkadaşlarının çocuklarıyla, Berlin’de Abraham’ın idaresi altında geliştirir. Klein’ın kullandığı en temel yöntem olduğu söylenebilir. Analiz odasında kısa bir masanın üzerinde küçük ve basit oyuncaklar yer alır: Tahtadan küçük adam ve kadınlar, arabalar, at arabası, trenler, hayvanlar, evler, aynı zamanda kağıt, makas ve kalemler. Komplekslerinin ilk işaretlerini, oyuncaklarla nasıl oynadığı ya da onlarla oynamayı nasıl kestiğiyle ve oyuncaklara karşı genel tutumuyla verir. Türlerinden söz edilen bu oyuncakların oyun analizi tekniğinde önemi büyüktür. Küçüklükleri, çok sayıda olmaları ve geniş çeşitlilikleri çocuğa temsili oyunda bol çeşitlilik olanağı sunar. Aynı zamanda basit olmaları da farklı şekillerde kullanılabilmelerini sağlar. Böylece bu şekildeki oyuncaklar fantezilerin ve yaşantıların çeşitli yollarla ve ayrıntılı şekilde ifadesi için çok uygundur. Sıradan oyunların dışında gelişen fanteziler ve hayali oyunlar da çok büyük önem taşımaktadır. Çocuk hayali oyunda oyuncaklar aracılığıyla kendini, analizinin başka bir evresinde gösterdiği kendini, oynar. Bu oyunlarda analist genellikle bir ya da daha fazla rol edinir. Klein, bu rolleri çocuğun kendisine olabildiğince detaylı şekilde anlatmasını ister. Oyun tekniği, kendine has bir yorumlama stiline sahiptir. Kleincı yorumlama oyun tekniğinin tamamlayıcı parçası; hatta temelidir. Klein için oyun oynamak, Freud’da rüyanın gördüğü işlevi, bilinçdışına giden kutsal yolu imar eder. Oyun sırasında saldırganlığın nasıl ifade edildiğine dikkat eden, hasar görmüş nesnelere özel bir ilgi uyan Klein, analiste uygulanacak fiziksel saldırganlığı yasaklama dışında yasaklayıcı bir sınır koymaz. Klein, kuramını, bebeklerin içsel çatışmalar, saldırgan, yamyamsı dürtüler ve ilkel yok edilme-zarar görme anksiyeteleriyle baş etmek için ortaya çıkardıkları ilkel savunmalar üzerine inşa etmiştir. Bu noktada bebeklerin ilk yılda geçtiğini ifade ettiği iki konumdan bahseder. Klein, “paranoid-şizoid konum” ve “depresif konum”dan söz eder ve bundan, ruhsal alandaki hareketliliği ve değişimi kavramayı ayrıca psikanalitik evrelerin savunucuları tarafından ortaya atılan katı kronolojilere meydan okumayı anlar. Alford (1989)’a göre bu konumları, bir gelişim evresi gibi değil, kendine özgü anksiyeteleri, savunmaları ve içsel nesne ilişkileri olan bir benlik örgütlenme durumu olarak anlamak gerekir. "Paranoid-Şizoid Konum:" Bu konumda bebek, kaygısını azaltmak için kendi içindeki istemediği saldırganlığı ve kötü yanlarını anneye, yani memeye yansıtarak kendinden uzaklaştırmaya çalışır. Bu pozisyonda “kötü”, annedir. "Depresif Konum:" Bu dönemde daha farklı ilişkilere giren çocuk, anneyi ve kendisini daha tam, yani “iyi” ve “kötü”lerin toplamından oluşan bir bütün olarak görmeyi başardıkça, geçmişte annenin iyi yanlarını görmemiş olmaktan dolayı suçluluk duygusu yaşar. Klein ile Freud’un ayrıldığı temel noktalar bilinmekle beraber asla kesin bir ret olarak gündeme gelmemiştir. Bu farklılaşan noktalar şu şekilde sıralanabilir: -Freudcu bilinçdışı, arzu ve bastırma etrafında yapılanmıştır; Melanie Klein ise yenidoğan bebeğin ruhsal acısı, bölünme süreçleri ve onun ilk ortaya çıkan, sınırlı da olsa, yüceltme yetisine odaklanır. -Freudcu dürtü bir kaynağa ve bir amaca sahiptir, ancak nesnesi yoktur. Ne var ki Klein’a göre yenidoğan bebeğin dürtüleri en başından beri nesneye (meme, anne) yöneliktir. -Freud, öznenin ruhsal hayatının merkezini, hadım edilme kompleksi ve babanın işlevi etrafında belirler. Melanie Klein bu gerçekleri göz ardı etmeksizin psikanaliz teorilerinde eksik olan annenin işlevini bu ikisine ekler. Sonuç olarak Ödipal üçgeni bir ikili ilişkiye indirgeme riskine girer (ancak teorisinde ikili ilişki her zaman bir “birleşik” ebeveyn nesnesinin birincil hali ile yer alır). -Freud sevgiyi asla kuramlaştırmamasına rağmen, sevginin aktarımından yola çıkarak psikanalizi icat eder. Klein ise genç hastalarının analiste – anne ile ikame olarak kendisine – yönelttikleri anneyle ilgili aktarımlarını analiz eder, aynı şekilde çocuklar oynarken ortaya çıkan ve analistin kendisinde karşı aktarımı oluşturan (öğrencileri tarafından doğrulanmıştır) fantezileri dinlemeye koyulur. -Freud için rüyalar ve dil; Klein için oyuna sızan fanteziler yöntemdir. Melanie Klein’ın tüm eserleri dört cilt halinde toplanmış ve Hogart Yayınevi tarafından basılmıştır: 1. Love, Guilt and Reparation and Other Works 1921-1945 (The Writings of Melanie Klein, Volume 1) 2. The Psycho-Analysis of Children (1932) (The Writings of Melanie Klein, Volume 2) 3. Envy and Gratitude and Other Works 1946-1963 (The Writings of Melanie Klein, Volume 3) 4. Narrative of a Child Analysis: The Conduct of the Psycho-Analysis of Children as Seen in the Treatment of a Ten-Year-Old Boy (The Writings of Melanie Klein, Volume 4) Türkçede basılmış olan kitapları ise aşağıda sıralandığı gibidir: 1. Sevgi, Suçluluk ve Onarım (2008) (B. Habip, Çev.). İstanbul: Kanat. 2. Haset ve Şükran (2011) (O. Koçak ve Y. Erten, Çev.). İstanbul: Metis. 3. Çocuk Psikanalizi (2015) (A. Demir, Çev.). İstanbul: Pinhan. Sosyal baskınlık yönelimi Sosyal baskınlık yönelimi yüksek olan bireyler; farklı gruplar ve grup üyelerinin sosyal statüleri arasındaki farklılıkları korumayı ve birçok durumda artırmayı arzularlar. Tipik olarak bu bireyler; baskın, hırslı, dirençli ve güç arayışındadırlar; aynı zamanda hiyerarşik grup yönelimlerini tercih ederler. Sıklıkla, dünyanın “kurtlar sofrası” olduğu inancına güçlü bir şekilde bağlanmışlardır. Sosyal baskınlık yönelimi ölçümlerinde, genel olarak erkeklerin kadınlara göre daha yüksek puanlar aldığı bulunmuştur. SBY ilk olarak Jim Sidanius ve Felicia Pratto tarafından, Sosyal Baskınlık Kuramının (SBK) bir parçası olarak ileri sürülmüştür. SBY, SBK’nin ölçülebilir temel bir bileşenidir. SBK, artı değer üreten sosyal sistemlerin üçlü grup temelli hiyerarşik yapıya sahip olduğuna ilişkin ampirik gözlemlerle başlar: yaş temelli hiyerarşi, cinsiyet temelli hiyerarşi ve ırk, sınıf, cinsel yönelim, kast, etnisite, dinsel yönelim vb. özelliklere ilişkin “keyfi küme temelli” hiyerarşi. Yaş temelli hiyeraşik sistemler, daima yaşlı ve orta yaşlı insanlara çocuklar ve gençlere kıyasla daha fazla güç verir. Cinsiyet temelli hiyerarşiler, her zaman bir cinsiyete diğerlerine göre daha fazla güç verir. Ancak keyfi küme temelli hiyerarşiler, çoğunlukla esnek olmakla birlikte gerçek anlamda keyfidirler. SBK, üç temel varsayıma dayanır: Sosyal baskınlık yönelimi, sosyal baskınlık kuramının bireysel tutumsal yönüdür. Grup statüsü, sosyalleşme ve mizaçtan etkilenir. Diğer taraftan; “değerler, eğilimler, inançlar, nedensel atıflar ve ideolojiler” olarak tanımlanan ve grup hiyerarşisini azaltan ya da arttıran sosyal kurum ve uygulamaları meşrulaştıran hiyerarşi arttırıcı ve azaltıcı “meşrulaştırıcı mitlerin” desteklenmesini etkilerler. Cinsiyet ve sosyal baskınlık yönelimi arasındaki korelasyon görgül olarak ölçülmüş ve doğrulanmış olmasına rağmen, mizaç ve sosyalleşmenin etkisi daha az belirgindir. Duckitt, sosyal baskınlık yönelimi için, çocukluktaki sevgisiz sosyalleşmenin sert akıllı tutumlara neden olduğunu öneren bir tutum gelişimi modeli ileri sürmüştür. Duckitt’in modeline göre, yüksek düzeyde sert akıllı kişiliğe sahip olan bireyler, dünyayı, kaynak rekabetinin sıfır-toplam olduğu tamamen rekabetçi bir yer olarak görme eğilimindedirler. Sosyal baskınlık yönelimi ile uyumlu olan rekabet etme arzusu, grup içi ve grup dışı tutumları etkiler. Sosyal baskınlık yönelimi yüksek olan bireyler, aynı zamanda hiyerarşinin toplumun bütün alanlarında var olduğuna inanırlar ve “Bazı grupların yukarıda, diğer grupların aşağıda olması büyük olasılıkla iyi bir şeydir” vb. yargılarla hemfikir olma eğilimindedirler. Sosyal baskınlık yönelimi sıklıkla, kalıpyargılar, ayrımcılık ve ırkçılıkla ilişkili olarak ele alınmaktadır. SBY, zaman içinde rafine edilmiş, düz ya da ters yargı ya da ifadelerin dengelendiği bir dizi ölçek tarafından ölçülmektedir. Her bir madde için 7’li likert ölçek kullanılır; katılımcılar yargılarla hemfikir olup olmadıklarını 1 (kesinlikle katılmıyorum) ve 7 (kesinlikle katılıyorum) arasında oranlar. Araştırmaların çoğu SBY-5 (14 noktalı ölçek) ve SBY-6 ile yürütülmüştür. Kabul etme yanlılığını kontrol etmek için, puanlama 9. ve 16. maddeler arasında ters yapılmaktadır. Rubin ve Hewstone (2004) sosyal baskınlık çalışmalarının zaman içinde odak noktasını değiştirdiğini ve bu değişikliklerin farklı sosyal baskınlık yönelimi yapılarında yansıtıldığını ileri sürmüşlerdir. Sosyal baskınlık yönelimi ilk olarak, “bireylerin kendileri ve kendi grupları için diğer gruplar üzerinde sosyal baskınlık ve üstünlük arzusu” olarak tanımlanmıştır (p. 209). Kısa bir süre sonra “(a) iç grupların dış gruplara baskınlığına ilişkin arzu” ya ek olarak “(b) sosyal sistemdeki gruplar arasında eşitlikçi olmayan, hiyerarşik ilişkiler isteği” olarak değiştirilmiştir (p. 1007). Sosyal baskınlık yöneliminin en güncel ölçümü (SDO-6) “iç grup baskınlığı ya da iç grup bağlılığı anlamlarından hangisi olduğu önemli olmaksızın, sosyal gruplar arasındaki eşitsiz ilişkiler için genel bir arzu” ya odaklanmaktadır (p. 312). Bu değişikler doğrultusunda, Rubin ve Hewstone sosyal baskınlık teorisi için kanıt, “teoriden ziyade üç ayrı sosyal baskınlık yönelimi hipotezini destekler nitelikte olması gerektiğini” ileri sürmüşlerdir (p. 22). Robert Altemeyer, sosyal baskınlık yönelimi yüksek olan bireylerin, daha fazla güç istediğini ““Kazanmak, oyunu nasıl oynadığından daha önemlidir” gibi maddelerle uyumlu” ve daha Makyavelci (manipülatif ve ahlak dışı) olduklarını ““Doğru ve yanlış diye bir şey yoktur. Her şey senin kendini kurtarmandan ibarettir” gibi maddelerle uyumlu” ileri sürmüştür. Bu gözlemler, sosyal baskınlık yöneliminin yalnızca grup temelli baskınlığı değil kişilerarası baskınlığı da yansıttığını ileri sürerek, SBY’nin grup temelli bir fenomen olarak kavramsallaştırmalarıyla ters düşer. Bu, Sidanius ve Pratto’nun elde ettikleri; sosyal baskınlık yönelimi yüksek olan bireylerin, hukuk uygulaması gibi içindeki bireylerin hiyerarşik olarak yapılandığı ve hiyerarşiyi arttıran meslek ve kurumlara çekilme eğiliminde olduklarını gösteren bulguyla desteklenmiştir. SBY, sağ kanat yetkeciliği (SKY) ile zayıf bir korelasyona sahiptir (r ≈ .18). Her ikisi de cinsiyetçi, ırkçı ve heteroseksist eğilimleri yordamaktadır İkisi de önyargının farklı formlarına katkı yapmaktadır; SBY, alt konumdaki ve dezavantajlı gruplara karşı daha yüksek önyargıyla; SKY, tehdit edici gruplara karşı daha yüksek önyargı ile ilişkiliyken; her ikisi de karşıt görüşlü gruplara karşı önyargıdaki artışla ilişkilidir. SBY ve SKY, önyargıya interaktif bir şekilde değil, eklemeli olarak katkı yapar (SBY ve SKY’nin etkileşimi, bir çalışmada, lineer kombinasyonlarına ek olarak, .001’den daha az varyansla açıklanmıştır), SBY ve önyargı arasındaki bu ilişki, bireyin SKY düzeyinden bağımsızdır. Crawford ve ark. (2013), SBY ve SKY, sosyal olarak tehdit edilen (örneği geyler ve lezbiyenler) ve dezavantajlı gruplara (örneğin Afro-Amerikanlar) ilişkin medya raporlarının çıkarımlarını ayrıcı olarak yordadığını bulmuştur. Sosyal baskınlık yönelimi yüksek, sağ kanat yetkeciliği düşük olan katılımcılar, olumlu eylemlere (pozitif cinsiyetçilik ve işçiler arası eşitlik politikaları gibi) karşı çıkan makale ve yazarlara pozitif tepkiler verirken; olumlu eylem yanlısı makale içeriklerine negatif tepkiler vermişlerdir. SKY, katılımcıların homoseksüel ilişkilerle ilgili değerlendirmelerini yordarken, SBY yordamamıştır. Sağ kanat yetkeciliği yüksek olan bireyler homoseksüel ilişkilere karşı olan makale içeriklerini olumlu puanlarken; SKY düşük olan bireyler homoseksüel ilişkileri destekleyen içerikleri olumlu puanlamıştır. SBY ile Beş büyük kişilik faktörü arasındaki ilişkiyi ele alan çalışmalar, yüksek SBY ile düşük deneyime açıklık ve uyumluluk arasında bir ilişki ortaya koymuştur. Bu çalışmaların meta analizi, düşük uyumluluk ile olan ilişkinin, deneyime açıklık ile olan ilişkiden daha güçlü olduğunu göstermektedir. Uyumluluk boyutunda düşük puan alan bireyler, kendi çıkarları ve rahata düşkünlükleri tarafından motive olduklarını rapor etme eğilimindedirler. Ayrıca, uyumluluk boyutunda yüksek puan alan bireylere göre daha benmerkezci ve sert akıllıdırlar; dünyayı, başarının yalnızca güç ve baskınlık yoluyla kazanıldığı, oldukça rekabetçi bir yer olarak görürler ki bu özelliklerin tamamı sosyal baskınlık yönelimi tarafından yordanmaktadır. Tersine; toplumun bir sistem olarak nasıl işlemesi gerektiğine ilişkin daha açık ve anlaşılır ahlaki kodlarla düşünme ile ilişkili olan düşük deneyime açıklık, SKY ile daha güçlü bir şekilde ilişkilidir. Deneyime açıklılık faktöründe düşük puan, bireyi, SKY’nin temel bileşenleri olan güvenlik, tutarlılık ve kontrole değer vermeye yöneltir. SBY ile uyumluluğun beş özelliği, SKY kontrol edildikten sonra bile, anlamlı bir şekilde negatif ilişkilidir. Sert akıllılık (yumuşak başlılığın karşıtı), SBY’nin en güçlü yordayıcısıdır. SBY’nin etkisi kontrol edildikten sonra, uyumluluğun sadece bir özelliği SKY’nin yordayıcısı olmuştur. Sorumluluğunu bilme, erdemlilik, sempati ve işbirliği açısından daha düşük olan ‘dominatörler’ (SBY yüksek olan bireyler), SBY ile SKY’yi ayırt eden özelliklerden biriyken; ‘otoriteryenler’ (SKY yüksek olan bireyler) ayırt etmez. SKY aynı zamanda; SKY’yi SBY’den ayırt eden dinsellik, muhafazakârlık, doğruculuk ve bir nebze de olsa insaflı ahlaki kodlarla ilişkilidir. SBY ile empati ters bir şekilde ilişkilidir. Uyumluluk faktörünün özgecilik, sempati ve merhametle ilişkili olan özellikleri, SBY’nin en güçlü yordayıcılarıdır. SBY’nin, empatinin kutupsal karşıtı olan duyarsız duygulanım (psikopati alt ölçeklerinden biri) ile ilişkili olduğu ileri sürülmüştür. SBY ile empati yoksunluğu arasındaki ilişkinin karşılıklı olduğu bulunmuştur– Bazı çalışmalar empatinin SBY’yi anlamlı bir şekilde etkilediğini gösterirken, diğer araştırmalar SBY’nin empatiyi yordadığı tam tersi etkinin daha güçlü olduğunu göstermektedir. Bu araştırmalar; SBY’nin yordayıcılığının ne kadar güçlü olduğunu, bireyin belirli davranışlarını değiştirerek ve potansiyel olarak bu davranışlara ilişkin eğilimleri yukarı yönde etkileyerek gösterir. Aynı zamanda SBY puanları yüksek olanlar, daha empatik ya da mülayim olmaya yönlendirecek senaryolardan kaçınırlar. Bu kaçınma, diğerlerinin iyi olmalarına ilişkin endişeyi azaltır. Empati, SBY ile olan negatif ilişkisi üzerinden, genellenmiş önyargıyı dolaylı olarak etkiler. Önyargı ve antidemokratik görüşleri yordayan empati yoksunluğu, bireyin kendini başkalarının yerine koyamamasına neden olduğu için, empatinin genellenmiş önyargı üzerinde doğrudan bir etkisi de vardır. Felicia Pratto ve arkadaşları, sosyal baskınlık yöneliminin muhafazakâr politik görüşlerle güçlü bir şekilde pozitif ilişkili; ilericiler tarafından eşitliğe yöneltici olarak tanımlanan program ve politikalarla (olumlu eylem, homoseksüeller için eşit haklar öngören yasalar, kadın hakları için mücadele gibi) negatif ilişkili olduğunu bulmuştur. Diğer çalışmalar, ilericilerin elitizme muhafazakârlardan daha eğilimli olduğuna işaret etmiştir. Muhafazakârların bireyciliğe daha derin bir saygısı varken, ilericiler kolektifleri ya da grupları ve hiyerarşik toplumları onaylama eğilimindedir. İlericiler genel olarak, kendi ahlaki üstünlükleri (eşitliği desteklemeye özgürlüğü desteklemekten daha fazla değer verilir) tarafından meşrulaştırılan merkezi hükûmet eylemlerine karşı daha onaylayıcı olma eğilimindedirler. Psikoloji alanı içinde, SBY ve ırkçılık/cinsiyetçilik arasındaki ilişkinin ne olduğuna ilişkin tartışmalar vardır. Bir açıklama; “eşitliği destekleyen” programlara karşı olmanın ırkçılık ya da cinsiyetçilikle ilişkili olmak zorunda olmadığını; eşitlik, renk-körlüğü ve gerçek muhafazakâr değerlerle ilgili olan “prensipli muhafazakârlıkla” ilişkili olduğunu ileri sürmektedir. Muhafazakârlar, “eşitliği destekleyen” programlara karşı değildirler, basit bir şekilde hangi programların eşitliği nasıl destekleyeceğine ilişkin inançları farklıdır. Bazı prensipli muhafazakârlık teorisyenleri, ırkçılık ve muhafazakârlığın bağımsız olduğunu ve yalnızca muhafazakâr değer ve tutumları gerçekten anlayabilen iyi eğitimli bireylerde zayıf bir şekilde ilişkili olduğunu ileri sürmektedirler. Eğitim, SBY ve ırkçılık arasındaki ilişkiyi anlayabilmek için; Sidanius ve arkadaşları, 4600 Avrupalı-Amerikanlardan politik ve sosyal tutumlarına ilişkin bir anket doldurmalarını istemiş ve katılımcıların sosyal baskınlık yönelimlerini değerlendirmişlerdir. Sonuçlar kısmi olarak prensipli muhafazakârlık kanadını desteklemiş, aynı zamanda birçok problem ileri sürmüştür. Bu teorisyenlerin öngördüklerinin aksine; SBY, politik muhafazakârlık ve ırkçılık arasındaki korelasyonlar, iyi eğitimliler için daha güçlüyken, daha az eğitimliler için daha zayıftır. Sidanius ve arkadaşlarına göre, iyi eğitimli muhafazakârlar, toplumun hiyerarşik yapısına daha fazla bağlanma ve mevcut durumlarını korumak için toplumdaki eşitsizliği devam ettirme eğilimindedirler. Sosyal baskınlık yönelimi tipik olarak bireysel kişilik yapısı olarak ölçülür. Ancak toplumun daha geniş ölçeklerinde, SBY’nin kültürel formları bulunmaktadır. Ayrımcılık, ön yargı ve kalıpyargılar, uluslararası kurumlar, hükûmet temsilcilikleri, okullar ve ceza adalet sistemleri gibi toplumun çeşitli seviyelerindeki kurumlarda ortaya çıkabilmektedir. SBY’nin toplumsal yönüne ilişkin teorinin temeli, insanların bazı sosyal koşullar altında (grup statüsü gibi) yüksek olan sosyal baskınlığı ifade etmeye yönelik evrimleşmiş eğilimleri olduğunu ve bireysel kişilik ve mizacın aracılık etkisinin olduğunu ileri süren evrimsel psikolojiden kaynak almaktadır. Demokratik toplumlar da SBY ölçümlerinde daha düşük puanlar almaktadırlar. Toplum, vatandaşları diğerleriyle işbirliği yapmaya ve diğerlerinin iyi oluşlarıyla ilgili endişe etmeye teşvik ettikçe, o kültürde SBY puanları da düşmektedir. Yüksek ulusal gelir ve kadınların toplumda güçlenmesi de düşük ulusal SBY ile ilişkiliyken; düşük gelirli, erkek egemen ve daha kapalı kurumsal sistemleriyle geleneksel topluluklar yüksek SBY ile ilişkilidir. Bu geleneksel topluluklar içinde sosyalleşen bireylerin, cinsiyet hiyerarşilerini içselleştirmeleri daha olasıyken, bunlara karşı çıkma eğilimleri düşüktür. Birçok bulgu, sosyal baskınlık yönelimi ölçümlerinde erkeklerin kadınlardan daha yüksek puanlar alma eğiliminde olduklarını ve bu durumun farklı ülkeler, kültürler, yaş grupları, dinler ve eğitim seviyelerinde aynı şekilde ortaya çıktığını göstermektedir. Sosyal baskınlık yönelimi açısından kadınlar ve erkekler arasındaki bu farkın değişmezliğini tartışan araştırmacılar, bütün diğer faktörler kontrol edilse dahi, kadınlar ve erkekler arasındaki bu farkın ortadan kalkmayacağını ileri sürmüşlerdir, ancak bazı çalışmalarda bu yargı çürütülmüştür. Evrimsel ve biyolojik bakış açısından, sosyal baskınlık yönelimi; erkeklerin sosyal güç ve diğer erkekler üzerinde kontrol sahibi olmalarını ve dolayısıyla karşıt cinsiyet için arzu edilen partnerler olarak üreme stratejilerinde başarılı olmalarını kolaylaştırmaktadır. Konuşma zamanı ve söz kesme ile yapılan çalışmalarda gösterildiği gibi erkeklerin sosyal olarak daha hiyerarşik oldukları gözlenmiştir. Sidanius ve Pratto, erkeklerin sosyal baskınlık yönelimi puanlarının kadınlara göre daha yüksek olmasını açıklamak için; SBY’nin androjen ve testosteron gibi cinsiyetler arası farklılaşan hormonlardan etkilenebileceğini ileri sürmüşlerdir. Erkeklerde testosteron seviyeleri, kadınlara göre çok daha yüksektir. Sosyo-kültürel bakış açısından bakıldığında, sosyal baskınlık yöneliminde erkek ve kadınlar arasındaki boşluğun, kadın ve erkeklerin toplumsal cinsiyet rollerine ilişkin farklı beklentiler öngören toplumsal normlara bağlı olduğu ileri sürülmektedir. Kadınların daha itaatkar ve hassas olmaları beklenirken, erkeklerin daha baskın ve iddialı olmaları beklenir. Kadın ve erkekler arasındaki niteleyici bilişsel karmaşıklık farkları da SBY’deki cinsiyet farkına katkı yapar. Kadınların bu açıdan erkeklere göre daha karmaşık oldukları; bağlamsal bilgiyi daha fazla kullandıkları ve sosyal bilgiyi daha net bir şekilde değerlendirdikleri bulunmuştur. Düşük sosyal statünün, sosyal durum üzerindeki kontrol eksikliğini telafi etmek için, daha dikkatli işlemleme ve daha derin değerlendirme için daha yüksek bilişsel karmaşıklığı teşvik ettiği ileri sürülmektedir. Yüksek ve düşük statülü bireyler arasındaki bilişsel karmaşıklık farkı, sosyal baskınlık yöneliminde kadınlar ve erkekler arasındaki farka katkı yapıyor olabilir. Eddie Rickenbacker Edward Vernon Rickenbacker (8 Ekim 1890 - 23 Ekim 1973), I. Dünya Savaşı'nda As pilot olarak Onur madalyası almış Amerikalıdır. 26 hava zaferi ile Amerika'nın en başarılı As pilotu olmuştur. Aynı zamanda yarış pilotu, otomobil tasarımcısı, askeri konularda hükûmet danışmanı ve hava taşımacılığı öncülerinden olup uzun zaman Eastern Air Lines'ın başkanlığını yapmıştır. Rickenbacker, 8 Ekim 1890 yılında Columbus, Ohio'da dünyaya gelmiştir. Ailesi İsviçre Almancası'nı kullanmaktaydı. 12 yaşındayken babası ölmüş, ailesinin geçimi adına okulu bırakmıştır. Onca işin ardından genç yaşında araba tamir atölyesinde işe başladı ve 22 yaşında yarışlara katıldı. İki yıl sonra dünya hız rekorunu kırmıştır. Birleşik Devletler, I. Dünya Savaşı'na girdiğinde Rickenbacker havacılık listesine girmeyi denemiş, fakat yaşı fazla ve eğitimi bulunmamaktaydı. Bu nedenle orduda şoför olarak işe girdi ve üstlerinden kendisini uçuş eğitimlerine göndermelerini istedi. Üniversite eğitimli havacı arkadaşlarına nazaran yine de pilot oldu ve savaş sona erdiğinde 300 uçuş saatini doldurmuş, Amerikan pilotları arasında en fazla uçan pilot olmuştu. Düşman ile 134 kez karşılaşmış, 26 kez üstün başarı ile Onur Madalyası'na hak kazanmıştı. Böylece yüzbaşı olarak birliğin komutanı oldu. Rickenbacker'in cesareti onu Amerika'da bir kahraman haline getirmişti. II. Dünya Savaşı'nda Pasifik okyanusunda uçak kazası sonrasında bir salda 22 gün yaşamıştır. 1933 yılında Eastern Air Lines 'ın başkan yardımcısı oldu. O dönemde hava yolu şirketleri hükûmet desteği ile ayakta durmaktaydı. Fakat Rickenbacker şirketlerin kendi başlarına ayakta durması gerektiğini düşünmekteydi. Bu nedenle şirketinin işleyiş şeklini değiştirdi ve iki yıl içinde havacılık tarihinde bir ilki gerçekleştirerek şirketi kârlı duruma getirdi. Birleşik Devletler başkanı ticari taşımacıların hava postası sözleşmelerini iptal ettiğinde Rickenbacker bu hakkı elde etti. 30 yıl boyunca şirketi yönettikten sonra 73 yaşında emekli olmuş ve 1973 yılında 82 yaşında hayata veda etmiştir. Nizek Tarhan Nizek Tarhan (ö. 709), Toharistan bölgesindeki Türk beyi. 8. yüzyılda Türklere karşı savaşan Arap komutanı Kuteybe bin Müslim'in emriyle boynu vurularak öldürüldü. Taberî, Belazurî, Dineverî ve İbnü'l-Esir'den naklen şunları yazar: "Haccac Kuteybe'ye, Nizek'i öldürmesini emrediyordu. Kuteybe, bunun üzerine Nizek'i yanına çağırdı ve boynunu vurdu. Başını Haccac'a gönderdi." Kuteybe bin Müslim Nizek Tarhan'ın çocukları dahil ailesi ve silah arkadaşlarının da aralarında bulunduğu yüzlerce insanın boynunu vurdurdu. Bir rivayete göre ise boynu vurularak öldürülen insanların sayısı 12.000 idi. Norfolk, Nebraska Norfolk ABD'nin Nebraska eyaletine bağlı Madison ilçesinin merkezi olan şehirdir. Şehrin nüfusu 2010 sayımına göre 24,210'dur. Gilmar Gylmar dos Santos Neves ya da kısaca Gilmar (d. 22 Ağustos 1930 - ö. 25 Ağustos 2013), kaleci pozisyonunda görev yapmış Brezilyalı eski millî futbolcudur. Profesyonel kariyerine 1951 yılında Corinthians kulübünde başladı. Daha sonra da Santos kulübünde oynadı. Berken Bereh Berken Bereh, (1954 Şırnak), Kürt şair. Yayımlanmış altı şiir kitabı bulunan şairin şiirleri ilk olarak Tirej dergisinde yayımlandı. Ardından pek çok dergide şiirleri yayımlandı. 1999'da Kulîna kulîlkan ismiyle bir internet sitesi kurdu. Serwer Botî, Argeş Amedî ve Mem Bêtîr gibi mahlaslar da kullanıyor. Şair 1978'den beri Kürtçe dilinde şiirler yazıyor. Kawa Nemir, şairin bütün şiirlerinin Türkçeye çevrilerek toplandığı 'Kalbim Bir Yastıktır Aşka' kitabının giriş yazısında şairin 'Kürtçenin gizil güzelliklerini bulma, dili koruma ve canlandırma çabasında' olduğunu belirtir. Bereh, uzun bir süre Evrensel gazetesinde köşe yazarlığı yapmıştır. Felipe Santana Felipe Santana (d. 17 Mart 1986), Kuban Krasnodar takımında defans pozisyonunda görev yapan Brezilyalı futbolcudur. Profesyonel kariyerine 2006 yılında Figueirense kulübünde başladı. Daha sonra sırasıyla Borussia Dortmund, Schalke 04, Olympiacos, Kuban Krasnodar kulüplerinde oynadı. Carlos Bilardo Carlos Bilardo (d. 16 Mart 1939), orta saha pozisyonunda görev yapmış Arjantinli futbolcu ve teknik direktör. Profesyonel futbolculuk kariyerine 1958 yılında San Lorenzo kulübünde başladı. Daha sonra sırasıyla Deportivo Español ve Estudiantes kulüplerinde oynadı. Tirej Tirêj 1979-1980 yılları arasında yayımlanan Kurmancca ve Zazaca edebiyat dergisi. 1923'ten sonra Türkiye'de tamamı Kürtçe olarak yayınlanan ilk dergidir. Kırmançça’da ilk modern edebi metinler, dilbilimci ve araştırmacı yazar Mehemed Malmîsanij tarafından Tîrêj dergisinde yayımlanmıştır. Devrimci Doğu Kültür Derneği (DDKD) çevresi tarafından hazırlanan dergide yazan isimler arasında F.Totani, Rojen Barnas gibi isimler vardır. 1979 sonbaharında İzmir'de yayın hayatına başlayan ve mevsimlik olarak tasarlanan derginin 3 sayısı İzmir'de basıldı. 4. sayının hazırlıkları sırasında 12 Eylül Darbesi olunca bu sayı İsveç'te, Stockholm'de basıldı. İlk sayısı 63 sayfa olan derginin 19 sayfası Zazaca'ya ayrılırken, 81 sayfa olan üçüncü sayının 42 sayfası Zazaca yazılmıştı. Zazaca bölümünün direktörlüğünü Mehemed Malmîsanij yapıyordu. Dergide hikâye ve şiirler, gramer yazıları ve tercümeler de yer aldı. Dört sayısı toplam 334 sayfa olan derginin 130 sayfası Kırmancca'ya ayrılmış, sunuş yazıları ise Kurmançça ve Kırmançça olarak yazılmıştır. Nazım Hikmet’in "Onlar" şiiri, Sabahattin Ali’nin "Koyun Masal" öyküsünün çevirisi, sözlü Kırmançça edebiyatından "Riretê Kal" (Dedenin Öğütleri) adlı bir mesel, Kırmancca Atasözleri’nden bir derleme ve daha sonra ilk Türkçe-Zazaca sözlük olarak yayımlanacak olan sözlüğün ön çalışmaları. "Etnik" ve "Kitabê Ramıtey" adlı iki modern şiir, "Engiştê Kejê" (Kejê’nin Parmakları) adlı ilk Kırmançça öykü , konuşma dili ile yazı dili arasındaki farkı ve sorunları konu alan ilk Kırmançça makale, "Ê Ma W" (Bizimkidir) ve "Bımusne" (Öğret) adlı iki kısa şiir, "Xal û Warıza" (Dayı ile Yeğen) adlı bir halk öyküsü, "Çıbenokê Zazaki" (Zazaca Bilmeceler) ve sözlük çalışmasının devamı. "Zerra Mı" (Yüreğim), "Ewro û Meşti" (Bugün ve Yarın) ve "Ma Bı Çıman Diy" (Gözümüzle Gördük) adlı üç şiir, Diyarbakır ve Erzincan Kırmanççasını dilbilimsel olarak karşılaştıran bir makale, Amerikalı bir oryantalistin 1860 yılında Zazaca’dan bahseden bir çalışmasını inceleyen bir yazı, derlenmiş Kırmancca bilmeceler, "Pira Hewtsera" (Yedi Başlı Cadı) adlı bir halk masalı ve sözlük çalışmasının devamı "Ma Çı Waşt?" (Ne İstedik?), "Erik" (Vay be) ve "Deza" (Amcaoğlu) adlı üç şiir, Dersim yöresinden Seyîd Qazî’ye ait bir halk ezgisinin yanı sıra Türkçeden Kırmanççaya çevrilmiş ikinci şiir olarak Hüseyin Ferhad’ın "Vılê Kurdan" adlı bir şiiri, "Zazaki Dır Pronav" (Zamir)” (Zazacada Adıllar) adlı bir dilbilim makalesi ve sözlük çalışmasının devamı. Sosyal karşılaştırma kuramı Sosyal karşılaştırma teorisi, 1954 yılında sosyal psikolog Leon Festinger tarafından geliştirilmiş bir sosyal psikoloji kuramı. Kişilerde çeşitli açılardan (beceriler, yetenekler, vb.) yeterliliklerinin düzeyine ve çeşitli konulardaki görüşlerinin doğruluğuna dair bilgiye sahip olarak kendilerini değerlendirme güdüsünün var olduğu ve bu değerlendirmeyi yapmanın bir yolu olarak sahip oldukları özellikleri (becerilerini, yeteneklerini, vb.) başkalarınınkilerle karşılaştırdıkları iddialarının öne sürüldüğü kuramdır. Kuramın temelinde, kişilerin kendilerine dair doğru değerlendirmelerde bulunabilmelerine yönelik bir güdü olduğu varsayımı yatmaktadır. Kuram, kişilerin yetenekleri ve görüşleri hakkındaki belirsizlikleri giderebilmek ve doğru bir benlik tanımı elde edebilmek üzere kendilerini diğer insanlarla nasıl karşılaştırdıklarını açıklamaktadır. Festinger'in sonrasında kurama katkıda bulunan bazı araştırmacılar tarafından, benlik yüceltme motivasyonu doğrultusunda gerçekleştirilen sosyal karşılaştırma süreçlerine odaklanılmıştır. Ayrıca, yukarı ve aşağı yöndeki sosyal karşılaştırmalara neden olabilecek diğer bazı motivasyonlar da kuramsal çerçeve kapsamında geliştirilmiştir. Festinger tarafından, sosyal karşılaştırma süreçleriyle ilgili dokuz temel hipotez önerilmiştir . Hipotez I: Bireyler kendi yetenek ve görüşlerini doğru biçimde değerlendirmek üzere temel bir güdüye sahiptir ve bu değerlendirmeleri nesnel (sosyal olmayan) standartlar doğrultusunda gerçekleştirmek isterler. Örneğin, bir öğrenci bir sınavdan kaç puan aldığı bilgisini, bir sporcu 100 metreyi kaç saniyede koştuğu bilgisini başarı ölçütü olarak kullanır. Hipotez II: Eğer nesnel standartlar mevcut değilse, kişiler yetenek ve görüşlerini değerlendirirken diğer kişilerle kıyaslamalara başvuracaktır. Örneğin, bir öğrenci başka hangi öğrencilerden daha başarılı, hangilerinden daha az başarılı olduğu bilgisini, ya da bir sporcu diğer sporculara kıyasla ne kadar başarılı ya da başarısız olduğu bilgisini başarı ölçütü olarak kullanır. Hipotez III: Diğer kişiyle karşılaştırmada bulunma eğilimi, o kişiyle yetenek ya da görüş açısından farklılaşma düzeyi arttıkça düşecektir. Örneğin, bir öğrenci bir sınavdaki başarısını başka sınıflarda okuyan öğrencilerden ziyade kendi sınıfındakilerle karşılaştırır; bir koşucu kendi performansını kendinden çok daha genç ya da çok daha yaşlı olanlarla değil, kendi yaşıtlarıyla karşılaştırır. Hipotez IV: Yetenekler konusunda bireylerin kendilerinden biraz daha iyi konumda olan diğerleriyle karşılaştırmalarda bulunmaya yönelik tek yönlü güdülenmeleri söz konusudur.Bu güdü, kişilerin şu andaki durumlarından daha da iyi olabilme arzularıyla açıklanmaktadır. Hipotez V: Kişilerin yeteneklerini geliştirmelerini sınırlandıran bazı unsurlar söz konusu olabilir (Örneğin, matematik sınavlarından bugüne kadar en fazla 40 puan alan bir öğrenci, bir sonraki sınavda 50 almayı hedefleyebilir; kendisine hedef olarak 100 puan almayı belirlemez). Ancak bu sınırlandırıcı unsurlar, görüşler için söz konusu değildir. Başka bir deyişle, kişilerin görüşlerini istedikleri zaman değiştirebilmeleri mümkündür. Hipotez VI: Diğeriyle gerçekleştirilen karşılaştırmanın hoşa gitmeyen sonuçlara neden olma düzeyiyle doğru orantılı biçimde, karşıdakini küçümseme ve karşıdakine düşmanlık hissetme duyguları da eşlik eder. Hipotez VII: Yetenek ve görüşler açısından gruplar arasında gerçekleştirilen karşılaştırmalar mevzubahis ise, karşılaştırmalarda bulunulan grubun önemini artırıcı herhangi bir faktör, karşılaştırma yapılan yeteneğe ya da görüşe ulaşabilmek için karşılaştırmayı yapan grup içindeki üniformite (tek-biçimlilik) arzusunu da artıracaktır. Karşılaştırma grubunun görüşünün ya da yetenek düzeyinin kişinin içinde bulunduğu grup için önemi, çekiciliği ya da grupla ilgililik düzeyi arttıkça, karşılaştırmaların yapıldığı görüş ya da yetenek konusundaki üniformite baskısı grup içinde artar (Hipotez VII). Hipotez VIII: Karşılaştırma yapılan konu dışındaki diğer özellikler açısından karşılaştırma hedefiyle kişinin arasındaki farklılık düzeyi arttıkça, o kişiyle karşılaştırmada bulunma eğilimini sınırlandırma düzeyi de güçlenecektir. Hipotez IX: Bir grubun içerisinde sahip olunan görüş ya da yetenek düzeyi açısından birbirinden çok farklı üyeler varsa, grubun moduna (standardına) yakın olanlar ile olmayanlar arasında üniformite baskısını diğerlerine uygulama düzeyi açısından farklılaşma olacaktır. Grubun moduna yakın olanlar daha uzak olanlara kıyasla, kendilerinden farklı olan diğerlerinin durumlarını değiştirmeye yönelik daha güçlü bir eğilim göstereceklerdir. Ayrıca grubun moduna yakın olan bu kişiler, diğer gruplarla karşılaştırma yapmayı sınırlandırmaya ve kendi bireysel durumlarını değiştirmeye yönelik daha zayıf bir eğilime sahip olacaklardır. Kuramın geliştirildiği günden bu yana, farklı pek çok araştırmacı tarafından kurama katkıda bulunulmuştur. Bu katkıların en önemlilerinden bir tanesi, sosyal karşılaştırma motivasyonlarının anlaşılmasına yöneliktir. Araştırmacılar tarafından geliştirilen en temel sosyal karşılaştırma motivasyonları şunlardır: öz-genişletim, olumlu öz-değerlendirmenin sürdürülmesi, kendini doğrulama ile ilişkili bileşenler ve hata yapmaktan kaçınma. Festinger'in orijinal kuramı pek çok açıdan değişse de, sosyal karşılaştırmanın genel süreçlerine dair temel bazı öneriler geçerliliğini sürdürmüştür. Thorton ve Arrowood'a göre, bireylerin sosyal karşılaştırmalarda bulunmaya yönelik motivasyonları birbirlerinden farklı olabilir. Söz konusu motivasyonlardan bir tanesi de öz-değerlendirme motivasyonudur. Bu motivasyona sahip olan kişiler, karşılaştırma hedefi olarak kendileriyle benzer olan diğerlerini seçeceklerdir. Özellikle, karşılaştırma hedeflerinin seçiminde ayırıcı bazı ortak özellikler gözetilecektir. Araştırmacılar kişilerin kendilerini doğru değerlendirme motivasyonuyla sosyal karşılaştırmalarda bulunduklarını önerse de, sosyal karşılaştırmaların amacı her zaman kendini doğru biçimde değerlendirme olmayabilir. Kişiler bazen kendilerini yanlı biçimde değerlendirme eğilimi de gösterebilmektedirler. Karşılaştırmalarda bulunan bireylerin öz-genişletim, yani özgüvenini artırma motivasyonuna sahip olmaları da olasıdır. Öz-genişletim motivasyonuna sahip olan bireylerin kendilerini olumlu yönde görme ihtiyaçlarından dolayı, sosyal karşılaştırma enformasyonunu çarpıtmaları ya da göz ardı etmeleri söz konusu olabilir. Ayrıca bu kişilerin öz-genişletim amaçlarına en iyi biçimde hizmet edecek yukarı yöndeki (kendilerinden daha iyi durumda olanlar) ya da aşağı yöndeki (kendilerinden daha kötü durumda olanlar) karşılaştırma hedeflerini seçmeleri mümkündür. Özellikle, belirli bir alanda sahip oldukları yeteneğin düşük düzeyde olduğuna inanıyorlarsa, yukarı yöndeki sosyal karşılaştırmalardan kaçınacaklardır. Öz-değerlendirme motivasyonuna sahip olan kişilerin aksine, öz-genişletim motivasyonuna sahip kişilerin kendileriyle benzer diğerlerini karşılaştırma hedefi olarak seçmeleri olasıdır. Eğer karşılaştırma hedefinin kişiden daha iyi performansı nedeniyle kişinin benliği için bir tehdit söz konusu ise, hedefle paylaşılan ortak özellikler göz ardı edilebilir. Wills, 1981 yılında aşağı yönde sosyal karşılaştırma kuramını geliştirmiştir. Aşağı yönde sosyal karşılaştırmalar, öz-değerlendirme motivasyonuna karşıt bir görüş olarak kavramsallaştırılmıştır. Kişiler, benliklerini olumlu görmek ya da kişisel durumlarıyla ilgili kendilerini iyi hissetmek istediklerinde, sosyal karşılaştırma gerçekleştirecekleri konuda kendilerinden daha kötü durumdaki aşağı doğru karşılaştırma hedeflerini tercih edeceklerdir. Yukarı yöndeki sosyal karşılaştırmaların kişilerin benlik değerini düşürdüğüne, aşağı yöndeki karşılaştırmaların ise benlik değerini artırdığına yönelik çalışma bulguları mevcuttur. Aşağı doğru karşılaştırma teorisi, aşağı yöndeki sosyal karşılaştırmaların kişilerin öznel iyi olma hallerini artıracağını savunmaktadır. Örneğin bir çalışmada, göğüs kanseri hastalarının çoğunlukla kendilerinden daha kötü hastalık seyrine sahip hastalarla sosyal karşılaştırma gerçekleştirmeyi tercih ettikleri bulunmuştur. Ancak Collins, yukarı yöndeki sosyal karşılaştırmaların her zaman benlik değerini düşürücü bir işlevi olmadığını iddia etmiştir. Kişi farkında olarak ya da farkında olmaksızın, kendisini doğru biçimde değerlendirme ya da kendisini geliştirme motivasyonu ile yukarı doğru karşılaştırmalara başvurabilir. Kendini değerlendirme ya da kendini geliştirme motivasyonuyla yukarı yönde karşılaştırma gerçekleştiren kişi, öz-genişletimin mümkün olduğu bilincine sahiptir. Karşılaştırma hedefleriyle benzerliklerin göz ardı edildiği aşağı yöndeki karşılaştırmaların tersine yukarı yöndeki karşılaştırmalarda, kişinin karşılaştırma hedefiyle benzerliklerini ön plana çıkararak, kendisini üstün bir konumda hissetmesi mümkün olabilecektir. Aynı zamanda yukarı yöndeki sosyal karşılaştırmaların, ilerlemeye yönelik bir ilham sağladığı önerilmiştir. Bir çalışmada, göğüs kanseri hastalarının yukarı yöndeki karşılaştırmalara kıyasla aşağı yöndeki karşılaştırmaları daha fazla tercih ettikleri, ancak hastalıkla ilgili bilgi alma konusunda ise yukarı yöndeki karşılaştırma hedefleriyle iletişim kurdukları gösterilmiştir. Başka bir çalışmada ise diyet yapan kişilerin buzdolaplarına zayıf hemcinslerinin fotoğraflarını yapıştırarak, yukarı yönde karşılaştırmalarda bulundukları gösterilmiştir. Zayıf hemcinslerinin fotoğrafları bu kişiler için şimdiki kilolarını hatırlatıcı olmaktan ziyade, erişilebilir bir standart sağlamak suretiyle ilham verici bir nitelik taşımaktadır. Aspinwall ve Taylor bireylerin aşağı ve yukarı yönde sosyal karşılaştırmalarda bulunmalarını artırabilecek değişkenler olarak; duygulanım, özgüven ve benlik tehdidi değişkenlerini incelemiştir. Benlik tehdidi yaşayan kişilerin, yukarı yöndeki karşılaştırmalara kıyasla aşağı yöndeki karşılaştırmaların ardından benliklerini daha olumlu değerlendirdikleri bulunmuştur. Aspinwall ve Taylor'un çalışmasında, özgüveni yüksek kişilerin aşağı yöndeki karşılaştırmalara kıyasla yukarı yöndeki karşılaştırmaların ardından daha olumlu duygulanım yaşadıkları bulunmuştur. Araştırmacılara göre bu durumun nedeni, yukarı yöndeki karşılaştırmaların özgüveni yüksek kişileri motive etmesidir. Ancak özgüveni yüksek kişilerin benlik tehdidi ile karşılaşmaları durumunda, aşağı yöndeki karşılaştırmalara kıyasla yukarı yöndeki karşılaştırmaların ardından daha olumsuz duygulanım yaşadıkları görülmüştür. Büyük olasılıkla yaşamlarında benliklerini sürekli tehdit eden bir faktöre (akademik başarısızlık, hastalık vb.) sahip olan özgüveni düşük kişiler ise yukarı yöndeki karşılaştırmalara kıyasla aşağı yöndeki karşılaştırmaların ardından daha olumlu duygular hissetmektedirler. Özgüveni düşük olan ve olumsuz duygulanım yaşayan kişilerin olumsuz duyguları, aşağı yönde karşılaştırmalarda bulunmalarına bağlı olarak azalmaktadır. Ancak aşağı yöndeki karşılaştırmalar, özgüveni düşük kişilere kıyasla özgüveni yüksek kişilerde olumlu duyguların daha fazla hissedilmesine neden olmaktadır. Özgüvenden bağımsız olarak, olumsuz duygulanım yaşayan kişilerin hissettikleri olumsuz duygu düzeylerinin, yukarı yönde karşılaştırmalarda bulunmalarına bağlı olarak azaldığı görülmüştür. Ayrıca yine özgüvenden bağımsız biçimde, olumlu duygulanım yaşayan kişilerde, yukarı yöndeki karşılaştırmaların ardından hissedilen olumlu duyguların düzeyinde artış olmuştur. Ancak, benliğine yönelik bir tehdit yaşayan bireylerde aşağı doğru karşılaştırmalara kıyasla yukarı doğru karşılaştırmaların ardından daha yüksek düzeyde olumsuz duygular hissedildiği bulunmuştur. Sonuç olarak; aşağı ve yukarı yöndeki sosyal karşılaştırmalar ile bu karşılaştırmaların ardından hissedilen duygular arasındaki ilişkide, özgüven düzeyi ve benliğe yönelik bir tehdit yaşanması durumu düzenleyici değişkenler olmaktadır. Özellikle yeteneklerin karşılaştırıldığı durumlarda, yukarı yönde karşılaştırmaları gerçekleştirmeye yönelik eğilimin baskın olabileceği bilgisinden hareketle, akranlar arasında bir rekabetin açığa çıkması olasıdır. Bu nedenle, sosyal karşılaştırmalarda bulunan kişi için karşılaştırılan konunun önem düzeyi, karşılaştırmayı gerçekleştiren kişinin statüsüne ve yeteneklerin değerlendirildiği sosyal bağlama bağlı olacaktır. Sosyal karşılaştırmalardan kaynaklanan rekabetçilik düzeyi, karşılaştırmayı gerçekleştiren kişinin statüsünün yükselmesine bağlı olarak artabilir. Çünkü yüksek statüdeki kişilerin düşük statüdeki kişilere kıyasla kaybedecek daha fazla şeyleri olacaktır. Amerika'daki üniversite öğrencileriyle gerçekleştirilen bir çalışmada katılımcılara, sahip oldukları akademik ortalamalarını tamamen şansa bağlı bir kura programı yoluyla artırabilecekleri ya da ortalamalarının aynı kalabileceği söylenmiştir. Çalışmadaki katılımcılar, kendileriyle benzer ortalamaya sahip ya da kendilerinden daha düşük ortalamaya sahip sınıf arkadaşlarıyla eşleştirilerek, çiftler halinde program uygulamasına tabi tutulmuşlardır. Arkadaşının ortalamasının arttığı ve kendisinin ortalamasının değişmediği koşuldaki katılımcılardan; başlangıçta diğerinden daha yüksek statüye sahip olanların diğeriyle eşit statüye sahip olanlara kıyasla, kura programının verdiği sonuçlara ilişkin daha fazla ayrımcılık algıladıkları saptanmıştır. Araştırmacılara göre bu durumun nedeni, yüksek statünün kaybedilme korkusudur. Bir üniversite sınıfındaki öğrenciler gibi farklı örneklemelerle gerçekleştirilen çalışmaların sonucunda; kişilerin başarı düzeyleri arttıkça, rekabetçilik düzeylerinde de artış olduğu bulunmuştur. Ulaşılabilecek en yüksek standart belirli ise ve karşıdaki rakibin statüsü bilinmiyorsa; en yüksek statüye sahip kişilerin, orta ve düşük statüdeki kişilere kıyasla daha rekabetçi oldukları görülmüştür. Ancak kişilerin birbirlerinin statülerinden haberdar oldukları koşulda yüksek ve düşük statüdeki kişilerin, orta statüdekilere kıyasla daha rekabetçi oldukları tespit edilmiştir. Sosyal karşılaştırma süreçlerini açıklamak üzere önerilen bazı modeller şunlardır: Öz-Değerlendirmeyi Sürdürme Modeli, Temsilci Modeli, Üçlü Model ve Üçlü Benlik Modeli. Öz-Değerlendirmeyi Sürdürme Modelinde, kişilerin kendilerine dair olumlu öz-değerlendirmelerini sürdürmek ya da artırmak amacıyla sosyal karşılaştırmalarda bulundukları iddia edilmektedir. Yukarı yöndeki karşılaştırma hedefi, "yansıtma" süreçlerini tetikleyebilir ve karşıdakinin kendisinden daha iyi durumda olması, kişinin benliğinde olumlu yönde bir etki yaratabilir. Ya da tersine, yukarı yöndeki bir karşılaştırma hedefi "sosyal karşılaştırma" sürecini tetiklemek suretiyle, kişinin sahip olduğu olumlu benlik değerini düşürebilir. Yukarı yöndeki karşılaştırma hedefine maruz kalınması durumunda hangi sürecin tetikleneceği, karşılaştırmada bulunan kişinin sahip olduğu bir takım bireysel özelliklere bağlı olarak değişebilmektedir. Temsilci Modeli, aşina olunmayan bir konuda başarılı olabilme ihtimaline dair çıkarımların sosyal karşılaştırmalar yoluyla nasıl gerçekleştiği üzerine temellenmiştir. Karşılaştırmayı yapan kişinin sorduğu en temel soru şöyledir: "Ben bunu başarabilir miyim?". Karşılaştırma hedefinin statüsü ve o konuma ulaşmak için gösterdiği çaba, karşılaştırmayı yapan kişinin kendi başarısına dair çıkarımda bulunmasını sağlayan iki temel bileşendir. Üçlü Model, kişinin kendi inanç ve tercihlerini karşılaştırmak için hedef seçimini nasıl gerçekleşiyor olabileceği üzerine kurulmuştur. Sahip olunan inanç ve tercihlerin doğruluğunu değerlendirmek üzere kişiler bir takım sorulara yanıt aramaktadır. Modelde önerilen bu sorular şunlardır: "Ben X'i seviyor muyum?" (şimdiki tercihin değerlendirilmesi), "X doğru mu?" (inançların değerlendirilmesi), "X'ten gelecekte hoşlanacak mıyım?" (gelecekteki tercihlerin değerlendirilmesi). Tüm bu sorulara aranan yanıtları sosyal karşılaştırmalara başvurarak değerlendirecek olan kişi, kendisiyle çeşitli özellikleri açısından (cinsiyet, yaş, ırk, dini inanç gibi) en fazla benzerlik gösteren kişiyi karşılaştırma hedefi olarak seçecektir. Üçlü Benlik Modeline göre, sosyal karşılaştırma kuramı iki varsayıma dayalıdır. Modele göre kuramın ilk varsayımı; kişilerin sahip oldukları sosyal karşılaştırma motivasyonlarına bağlı olarak, karşılaştırma hedefi tercihleri değişebilmektedir. Modelin ikinci varsayımına göre, sosyal karşılaştırmaların kişiler üzerindeki etkileri bazı faktörlere (örneğin, grup kimliğinin tehdidi gibi) bağlı olarak değişebilmektedir. Sosyal karşılaştırma hedefi olarak kimin seçileceği ve bu hedeflerle karşılaştırmaların kişinin benliği üzerinde olumlu yönde mi yoksa olumsuz yönde mi etkileri olacağı, kişilerin karşılaştırma sürecinde aktif olan benliği aracılığıyla belirlenecektir. Sosyal karşılaştırmalar sırasından aktif olabileceği önerilen üç farklı benlik tipi ise şöyledir: Bireysel benlik, olası benlik ve kolektif benlik. Medyanın, sosyal karşılaştırma süreçlerini tetiklediği çalışmalarda gösterilmiştir. Ergenlik dönemindeki kızlarla ve erkeklerle gerçekleştirilen bir çalışmada, hemcinsleri olan akranlarıyla ve medyadan tanınan ünlü kişilerle (modellerle) vücut ağırlığı açısından gerçekleştirilen sosyal karşılaştırmaların sıklığı arttıkça, vücuttan duyulan tatmin düzeyinin azaldığı bulunmuştur. Kadınların erkeklere kıyasla kendilerini gerçekçi olmayan medya hedefleri (modeller/ünlüler) ile daha fazla karşılaştırdıkları (yukarı yönde karşılaştırmalar) bulunmuştur. Medyada kadının; güçlü, başarılı ve zayıf bir bedene sahip olarak sunulması, kadınların çekici olmalarına yönelik oluşturulan sosyal normun kadınlar tarafından bir "ideal" olarak benimsenmesine neden oluyor gibi gözükmektedir. Bazı araştırmacılar, Festinger'in benzerlik hipotezini eleştirmişlerdir. Deutsch ve Krauss, benzer olunmayan kişilerle de sosyal karşılaştırmalar gerçekleştirilebileceğini iddia etmiştir ve bu iddia, bazı çalışmalarda desteklenmiştir. Goethals ve Darley'e göre ise sosyal karşılaştırmaların gerçekleştirildiği konu dışındaki çeşitli özellikler açısından benzer olunan diğerleri karşılaştırma hedefi olarak seçilebilir. Ancak araştırmacılara göre görüşlerin karşılaştırılması durumunda, çeşitli özellikler açısından benzer olunmayan diğerleriyle aynı görüşün paylaşılması, karşılaştırmayı gerçekleştiren kişinin sahip olduğu görüşlerini güçlü bir biçimde doğrulayabilmesini sağlayacaktır. Mehemed Malmîsanij Malmîsanij, Mehmet Tayfun veya Mehmet Malmisanlı (d. 1952 Diyarbakır) Zaza-Kürt yazar ve dilbilimci. Ankara Üniversitesi'nde okudu,1975-1981 yılları arasında üç kez politik aktiviteleri nedeniyle tutuklandı. 1982'de İsveç'e yerleşti ve eğitimine orada devam etti. Sorbon Üniversitesi'nde, Uppsala Üniversitesi'nde İran dilleri alanında eğitim gördü. Göteborg Üniversitesi'nden master derecesini aldı. Modern dönemde Zazaki lehçesinde yazan ilk kişidir. 1979-1980 yıllarında Türkiye'de tamamı Kürtçe çıkan ilk dergi unvanına sahip Tirêj dergisini Kurmancca ve Zazaca olarak yayımladı. İlk Zazaca-Türkçe sözlüğü 1987'de yayımladı. Birçok Kürtçe dergi ve gazetede yazıları yayımlandı. Malmisanıj’ın bazı eserleri Arapça, Farsça, İsveççe ve Türkçeye çevrildi. Mehmet Yıldırım Kadıoğlu Mehmet Yıldırım Kadıoğlu (d. 1951, Yozgat) Türk bürokrat. Ankara Üniversitesi Siyasal Bilgiler Fakültesi'nden mezun olmuştur. Sırasıyla; Kurşunlu Kaymakamlığı, Akçakale Kaymakamlığı, Niğde Vali Yardımcılığı, Doğubayazıt Kaymakamlığı, Maraş Vali Yardımcılığı, Tosya kaymakamlığı, Bakanlık Hukuk Müşavirliği, Çankaya Kaymakamlığı, Adana Vali Yardımcılığı, İstanbul Vali Yardımcılığı görevinde bulunmuş, Halen Ankara Vali Yardımcısı olarak görev yapmaktadır. Evli ve iki çocuk babasıdır. Auton Autonlar, Büyük Britanya bilimkurgu dizisi "Doctor Who"da dünya dışı ırk. Robert Holmes tarafından oluşturulmuştur. İlk kez, 1970 yılında Doktor rolüyle yer alan Jon Pertwee'nin ilk hikâyesi "Spearhead from Space"te görünmüştür. Dizide renkli gösterilen ilk yaratıktır. Auton'lar esasında doğal boyutlarda plastik bir kukla şeklinde Nestene Bilinci tarafından yönlendirilen otomatlardır. Dünya'ya ilk kez içi boş plastik bir gök taşıyla gelmiştir. Auton'ların ellerinin içinde ölümcül bir silah gizlidir. Ayrıca hedeflerini buharlaştırarak öldürebilmektedir. Tipik Autonlar robot gibi hareket eder ve dilsizdir. Görünüşleri de gerçekçi değildir. Daha gelişmiş olan Autonlar istediği insanın şeklini alabilir. Ancak ciltte hafif bir plastik parlaklığı olur ve düz bir ses tonuna sahip olur. Florin Floransa florini, 1252'den 1533'e kadar tasarımında ve metal içeriğinde büyük bir değişime uğramadan basılan bir sikkedir. Christine Ostermayer Christine Ostermayer (d. 15 Aralık 1936; Viyana ) , Avusturyalı bir oyuncu. İlerleyen yaşına rağmen cesur sahnelerin yer aldığı başrolünü Karl Merkatz ile paylaştıkları "Anfang 80" adlı yapımla bilinir. Yankton, GÃ¼ney Dakota Yankton, Amerika Birleşik Devletleri'nin Güney Dakota eyaletinde yer alan ve Yankton ilçesinde yer alan bir şehirdir. Şehrin nüfusu 26 Kasım 2009 tarihi itibarıyla 14,454'tür. 15 Mart 2010 tarihinde yapılan nüfus sayımına göre şehirde 14,454 kişi, 5,909 ev ve 3,348 aile bulunmaktadır. Şehrin nüfus dağılımı ise 79.0% Beyaz, 11.3% Afrikan Amerikan, 0.3% Yerli Amerikan, 5.2% Asyalı, 0.1% Pasifik Islander, 1.1%'i ise diğer gruplardandır. 1 Nisan 2000 tarihinde yapılan nüfus sayımına göre şehirde 13,528 kişi, 5,369 ev ve 3,232 aile bulunmaktadır. Şehrin nüfus dağılımı ise 79.0% Beyaz, 11.3% Afrikan Amerikan, 0.3% Yerli Amerikan, 5.2% Asyalı, 0.1% Pasifik Islander, 1.1%'i ise diğer gruplardandır. Lenovo IdeaPad S100 IdeaPad S100, Lenovo tarafından kullanıcı odaklı olarak dizayn edilmiş bir netbook bilgisayar serisi ürünüdür. Bilgisayarlar piyasaya 2011'de giriş yapmıştır ve şu an siyah, kırmızı ve mavi renklerde üretilmektedir. Harici olarak N435 Intel Atom 1.33 GHz işlemci veya N455 Intel Atom 2x1.66 GHz işlemci veya N570 Intel Atom barındırır. 802.11 b/g/n kablosuz bağlantıyı destekler ve üç adet USB port, bir ExpressCard/34 genişletme yuvası, bir 4'ü bir arada medya okuyucusu, VGA (HDMI değil) çıkışı ve ethernet portu barındırır. S100, Lenovo'nun IdeaPad Netbook serisinin ilk MeeGo-running versiyonunu kullanan ürünüdür. "Content in this edit is from the existing English Wikipedia article at ; see its history for attribution. Formatting follows.." Ä°ZKARAY İzmir Karayolu ve Raylı Körfez Geçiş Projesi (İZKARAY), İzmir'in iki yakası arasına yapılması planlanan köprü ve tüp geçit projesidir. Proje ile 55 km uzunluğundaki mevcut çevre yolunun iki ucunun İzmir Körfezi üzerinden birbirine bağlanması ve yeni yapılacak raylı sistemin İzmir metrosu ve İZBAN ile bağlantılı olması öngörülmektedir. Maliyeti ₺5 milyar olan proje ile yılda ₺500 milyon tasarruf sağlanacağı düşünülmektedir. Proje kapsamında 4,2 km uzunluğunda bir köprü, 1,8 km uzunluğunda bir batırma tüp tünel ve bu ikisi arasına 800 metrelik bir yapay ada yapılması planlanmaktadır. Proje aşaması tamamlanan İZKARAY'ın temelinin dört yıl içinde atılması ve 2023 yılına kadar tamamlanması hedeflenmektedir. Şubat 2020'de etüt projesinin tamamlandığı, imar çalışmalarının devam ettiği açıklandı. Marshmallow Marshmallow (veya Marşmelov), modern bir şekilde, tipik haliyle, şeker, su ve bir süngerimsi kıvamına çırpılmış jelatinden oluşan bir şeker bazlı şekerlemedir. Küçük silindirik parçalar halinde kalıplanır ve mısır şurubu ile kaplıdır. Eş anlamlı olarak, birçok ülkede bu şekere Chamallow da denilmektedir. Marshmallow Hatmi bitkisinden (Althaea officinalis) yapılan bir tıbbi şekerlemenin modern bir versiyonudur. İsmi "«marsh mallow»" sözünden gelip "bataklık ebegümeci" anlamına gelir; böylece İngilizce bir tıbbi bitki olan Malvaceae ebegümecigiller aile olarak bilinir. Ebegümecinin kökünden jelatine benzer yapışkanlı bir beyaz kitle alınıyordu. Zaman içinde, bu bitki jelatin ve nişasta ile değiştirildi. Marshmallow ilk zamanlarda hatmi bitkisinin kökü ekstresi gibi boğaz ağrısı için bir çare olarak kullanılmıştır ve şifalı bitkilerin temelinde üretilerek muhtemelen bir ilaç olarak ortaya çıkmıştır.Antik Mısır yıllardan başlayarak hatmi kökü tonsilitin tedavisinde fındık ve bal ile birlikte kullanılırdı. Marshmallowun modern üretimi 19.yüzyılda canlanmaya başladı.Fransa’da şeker üreticileri “marshmallow” tarifini biraz daha geliştirerek günümüzde üretilen “marshmallow”lara yakın bir tat elde ettiler. Daha sonra tarifin Fransızca versiyonu, Pâte Guimauve (ya da sadece guimauve), yumurta proteini ve beze dahil olmak üzere genellikle gül suyu ile kaplanırdı. Pâte de Guimauve çoğu artık hatmi içermeyen içeriğe sahip idi ve ilaç gibi kullanılıyordu. Şeker çok popüler oldu, ama onun üretimi emeği çok yoğun oldu. 19. yüzyılın sonlarında, Fransız üreticileri Chewy tabanlı ürün oluşturmak için, modifiye olmuş mısır nişastası ile birlikte yumurta akı veya jelatin kullandılar. Marshmallow üretiminde yeni bir yöntem 1948 yılında Amerikalı Alex Doumak tarafından kaydedildi. Doumak, “Marshmallow”un silindirik formunun imalatının otomatik şekilde yapılmasını sağlayacak formülü keşfetti.Silindir içine karıştırılmış ve ekstrude edilmiş tüm bileşenler, borulardan çıkarak parçalar halinde kesilir ve pudra şekeri veya toz haline getirilmiş şekerle kaplanırdı. Doumak 1961 yılında bu sürecin patentini alarak Doumak Firmasını kurdu ve “Marshmallow”un sanayileşmesini sağladı. Birleşik Krallık, Kuzey Amerika, Yeni Zelanda ve Avustralya'da popüler olan yiyecek gibi Marshmallowlar kamp geleneği olarak kamp ateşi ya da diğer açık alev üzerinde kavurma ya da kızartma yapılarak tüketilir. Marshmallow bir sopa veya şiş sonuna yerleştirilir ve ateşte dikkatlice tutulur. Bu; altı sıvı, erimiş bir tabaka ile karamelize olan dış deri oluşturur. Marshmallowun bir türü olan S'mores iki graham kraker arasına yerleştirilen çikolatalı bir levha üzerinde bir tost marshmallow koyarak yapılır.Çikolatanın erimeye başlaması nedeniyle bunlar daha sonra bir arada sıkıştırılabilir edilebilir. Geleneksel marshmallow tarifinde toz hatmi kökü kullanır, ancak çoğu ticari olarak üretilen marshmallowlar üretiminde jelatinden kullanılmaktadır.Vejetaryenler ve veganlar jelatini önleyip, ancak agar gibi hayvansal olmayan jeller kullanmayı tercih etmektedirler. Buna ek olarak, marshmallow genellikle Müslümanlık ve Yahudilik'te jelatinin koşer veya helal hayvanlardan elde edilmemesi (örn. domuz) takdirde koşer veya helal olarak kabul edilmez.Marshmallow kremi ve genellikle az veya hiç jelatin içermeyen marshmallow ürünleri firmaları temel olarak bilinen hatmi şekerleme şeklini muhafazasına izin vermek için karşılık vermektedirler. Yannick Ferreira Carrasco Yannick Carrasco (d. 4 Eylül 1993), Dalian Yifang takımında orta saha pozisyonunda görev yapan Belçikalı millî futbolcudur. Profesyonel kariyerine 2010 yılında Monaco B kulübünde başladı. Daha sonra sırasıyla Monaco ve Atlético Madrid kulüplerinde oynadı. Mario Gavranović Mario Gavranović (d. 24 Kasım 1989), HNK Rijeka takımında forvet pozisyonunda görev yapan İsviçreli millî futbolcudur. Profesyonel kariyerine 2006 yılında Lugano kulübünde başladı. Daha sonra sırasıyla Yverdon-Sport, Neuchâtel Xamax, Schalke 04, Schalke 04 II, Mainz 05, Zürich, Rijeka kulüplerinde oynadı. Maximilian Arnold Maximilian Arnold (d. 27 Mayıs 1994), VfL Wolfsburg takımında orta saha pozisyonunda görev yapan Alman millî futbolcudur. Profesyonel kariyerine VfL Wolfsburg kulübünde başladı. Marcus Hahnemann Marcus Hahnemann (d. 15 Haziran 1972), kaleci pozisyonunda görev yapan Amerikalı millî futbolcudur. Profesyonel kariyerine 1994 yılında Seattle Sounders kulübünde başladı. Daha sonra sırasıyla Colorado Rapids, Fulham, Rochdale, Reading, Reading, Wolverhampton Wanderers, Everton ve Seattle Sounders FC kulüplerinde oynadı. Paolo De Ceglie Paolo De Ceglie (d. 17 Eylül 1986), Juventus takımında defans pozisyonunda görev yapan İtalyan futbolcudur. Profesyonel kariyerine Juventus kulübünde başladı. Daha sonra sırasıyla Siena, Genoa, Parma, Marseille kulüplerinde oynadı. György Garics Györg Garics (d. 8 Mart 1984), defans pozisyonunda görev yapan Avusturyalı millî futbolcudur. Profesyonel kariyerine 2002 yılında Rapid Vienna kulübünde başladı. Daha sonra sırasıyla Napoli, Atalanta, Bologna, SV Darmstadt 98 kulüplerinde oynadı. SÃ©bastien Bassong Sébastien Bassong (d. 9 Temmuz 1986), Norwich City takımında defans pozisyonunda görev yapan Fransız futbolcudur. Profesyonel kariyerine 2005 yılında Metz kulübünde başladı. Daha sonra sırasıyla Newcastle United, Tottenham Hotspur, Wolverhampton Wanderers, Norwich City, Watford kulüplerinde oynadı. Tim de Cler Tim de Cler (d. 8 Kasım 1978), defans pozisyonunda görev yapmış Hollandalı eski millî futbolcudur. Profesyonel kariyerine 1997 yılında Ajax kulübünde başladı. Daha sonra sırasıyla AZ, Feyenoord, AEK Larnaca kulüplerinde oynadı. David Dunn David Dunn (d. 27 Aralık 1979), orta saha pozisyonunda görev yapan İngiliz futbolcudur. Profesyonel kariyerine 1998 yılında Blackburn Rovers kulübünde başladı. Daha sonra sırasıyla Birmingham City, Blackburn Rovers, Oldham Athletic kulüplerinde oynadı. Gabriele Oriali Gabriele Oriali (d. 25 Kasım 1952), orta saha pozisyonunda görev yapmış İtalyan millî futbolcudur. Profesyonel kariyerine 1970 yılında Internazionale kulübünde başladı. Daha sonra sırasıyla Fiorentina kulüplerinde oynadı. Luca Antonelli Luca Antonelli (d. 11 Şubat 1987), Milan takımında defans pozisyonunda görev yapan İtalyan millî futbolcudur. Profesyonel kariyerine 2006 yılında Milan kulübünde başladı. Daha sonra sırasıyla Bari, Parma ve Genoa kulüplerinde oynadı. Milan Marco Motta Marco Motta (d. 14 Mayıs 1986), defans pozisyonunda görev yapan İtalyan millî futbolcudur. Profesyonel kariyerine 2004 yılında Atalanta kulübünde başladı. Daha sonra sırasıyla Udinese, Torino, Roma, Juventus, Catania, Bologna, Genoa, Watford, Charlton Athletic kulüplerinde oynadı. Franco Causio Franco Causio (d. 1 Şubat 1949), orta saha pozisyonunda görev yapmış İtalyan millî futbolcudur. Profesyonel kariyerine 1964 yılında Lecce kulübünde başladı. Daha sonra sırasıyla Sambenedettese, Juventus, Reggina, Palermo, Udinese, Inter, Lecce, Triestina kulüplerinde oynadı. Pietro Vierchowod Pietro Vierchowod (d. 6 Nisan 1959), defans pozisyonunda görev yapmış İtalyan eski millî futbolcudur. Profesyonel kariyerine 1976 yılında Como kulübünde başladı. Daha sonra sırasıyla Fiorentina, Roma, Sampdoria, Juventus, Milan, Piacenza kulüplerinde oynadı. Heinz Flohe Heinz Flohe (d. 28 Ocak 1948 - ö. 15 Haziran 2013), orta saha pozisyonunda görev yapmış Alman eski millî futbolcudur. Profesyonel kariyerine 1966 yılında 1. FC Köln kulübünde başladı. Daha sonra da TSV 1860 München kulübünde oynadı. Kew Jaliens Kew Jaliens (d. 15 Eylül 1978), defans pozisyonunda görev yapan Hollandalı futbolcudur. Profesyonel kariyerine 1997 yılında Sparta kulübünde başladı. Daha sonra sırasıyla Willem II, AZ, Wisła Kraków, Newcastle Jets, Melbourne City kulüplerinde oynadı. Franco Amurri Franco Amurri (d. 12 Eylül 1958) İtalyan film yapımcısı, yönetmeni ve yazarıdır. En çok 'Monkey Trouble', 'Flashback' ve 'Da Grande' adlı filmleri ile tanınmıştır. 'Da Grande', Tom Hanks'in 'Big' adlı filmine esinlenmesine sebep olmuştur. Babası, antonio Amurri televizyon yazarıdır. Susan Sarandon'dan Eva Amurri adında, oyuncu bir kızı vardır. Erwin Koeman Erwin Koeman (d. 20 Eylül 1961), orta saha pozisyonunda görev yapmış Hollandalı millî futbolcu ve teknik direktördür. Profesyonel kariyerine 1978 yılında Groningen kulübünde başladı. Daha sonra PSV ve Mechelen kulüplerinde oynadı. Mazinho Iomar do Nascimento ya da bilinen adıyla Mazinho (d. 8 Nisan 1966), orta saha pozisyonunda görev yapmış Brezilyalı futbolcu ve teknik direktör. Profesyonel kariyerine 1983 yılında Santa Cruz (PB) kulübünde başladı. Daha sonra sırasıyla Vasco da Gama, Lecce, Fiorentina, Palmeiras, Valencia, Celta Vigo, Elche ve Vitória kulüplerinde oynadı. Tarcisio Burgnich Tarcisio Burgnich (d. 25 Nisan 1939), defans pozisyonunda görev yapmış İtalyan eski millî futbolcudur. Profesyonel kariyerine 1958 yılında Udinese kulübünde başladı. Daha sonra sırasıyla Juventus, Palermo, Internazionale, Napoli kulüplerinde oynadı. Valentino Mazzola Valentino Mazzola (d. 26 Ocak 1919 - ö. 4 Mayıs 1949), forvet pozisyonunda görev yapmış İtalyan eski millî futbolcudur. Kariyerinin en uzun yıllarını Torino kulübünde geçirdi. Titus Bramble Titus Bramble (d. 31 Temmuz 1981), defans pozisyonunda görev yapmış eski futbolcudur. Profesyonel kariyerine 1998 yılında Ipswich Town kulübünde başladı. Daha sonra sırasıyla Colchester United, Newcastle United, Wigan Athletic, Sunderland kulüplerinde oynadı. Fabian Schär Fabian Schär (d. 20 Aralık 1991), 1899 Hoffenheim takımında defans pozisyonunda görev yapan İsviçreli futbolcudur. Profesyonel kariyerine 2009 yılında FC Wil 1900 kulübünde başladı. Daha sonra sırasıyla FC Basel, 1899 Hoffenheim kulüplerinde oynadı. Damiano Tommasi Damiano Tommasi (d. 17 Mayıs 1974), orta saha pozisyonunda görev yapmış İtalyan millî futbolcudur. Profesyonel kariyerine 1993 yılında Verona kulübünde başladı. Daha sonra sırasıyla Roma, Levante, Queens Park Rangers, Tianjin Teda, La Fiorita kulüplerinde oynadı. Ricardo Bochini Ricardo Bochini (d. 25 Ocak 1954), orta saha pozisyonunda görev yapan Arjantinli millî futbolcudur. Profesyonel kariyerinin tamamını Independiente kulübünde geçirmiştir. Erik Jendrišek Erik Jendrišek (d. 26 Ekim 1986), Cracovia takımında forvet pozisyonunda görev yapan Slovak millî futbolcudur. Profesyonel kariyerine 2003 yılında Ružomberok kulübünde başladı. Daha sonra sırasıyla Hannover 96, 1. FC Kaiserslautern, Schalke 04, SC Freiburg, Energie Cottbus, Spartak Trnava, Cracovia kulüplerinde oynadı. Pocahontas, Arkansas Pocahontas, Amerika Birleşik Devletleri'nin Arkansas eyaletinde yer alan ve Randolph ilçesinde yer alan bir şehirdir. Şehrin nüfusu 26 Kasım 2009 tarihinde 6,518'dir. 15 Mart 2010 tarihinde yapılan bir nüfus sayımına göre şehirde 6,518 kişi, 2,693 ev ve 1,742 aile bulunmaktadır. Şehrin nüfus dağılımı ise 79.0% Beyaz, 11.3% Afrikan Amerikan, 0.3% Yerli Amerikan, 5.2% Asyalı, 0.1% Pasifik Islander, 1.1%'i ise diğer gruplardandır. Nyasvij Nesvizh, Beyaz Rusya 'nın Minsk Voblastı'nda bulunan bir şehirdir. Nüfusu 2016 sayımlarına göre 15.434 kişidir. Nesvizh'deki Mimari ve Kültürel Radziwill Ailesi Semti 2005 yılında Dünya Mirasları listesi'ne alınmıştır. Stéphane Grichting Stéphane Grichting (d. 30 Mart 1979), defans pozisyonunda görev yapmış İsviçrelieski futbolcudur. Profesyonel kariyerine 1996 yılında Sion kulübünde başladı. Daha sonra sırasıyla Auxerre, Grasshopper kulüplerinde oynadı. İsviçre, 2006 FIFA Dünya Kupası grup eleme maçlarında Türkiye'yi yendikten sonra, maçtan sonra meydana gelen ayaklanmalarda yaralandı. 2014–15 sezonunun sonunda 36 yaşında profesyonel futboldan emekli oldu. Olaf Thon Olaf Thon (d. 1 Mayıs 1966), orta saha pozisyonunda görev yapmış Alman futbolcu ve teknik direktör. Profesyonel kariyerine 1983 yılında Schalke 04 kulübünde başladı. Daha sonra sırasıyla Bayern Munich ve Schalke 04 kulüplerinde oynadı. Maxime Gonalons Maxime Gonalons (d. 10 Mart 1989), Lyon takımında orta saha pozisyonunda görev yapan Fransız futbolcudur. Profesyonel kariyerine Lyon kulübünde başladı. Kosova ve Metohiya Futbol Federasyonu Kosova ve Metohiya Futbol Federasyonu, ( ya da ФСКиМ/FSKiM) Sırbistanın içindeki Kosova ve Metohiya Özerk Bölgesinin futbolunun yönetim organı. Görevleri, en üst düzeyden en alt düzeye kadar olan futbol liglerini organize etmek. Merkezi Mitroviça'da bulunmaktadır. Kosova ve Metohiya Futbol Federasyonu de jure tüm Kosova ve Metohiya'daki futbol liglerinden sorumludur fakat fiilen sadece Kuzey Kosova ve Metohiya'da bu sorumluluğu üstlenebilmektedir. ФС КОСОВА И МЕТОХИЈЕ (Sırpça) Komatsu Limited Komatsu Ltd. (, "Kabushiki-gaisha Komatsu Seisakusho"), Japonya merkezli bir iş makineleri, askerî teknoloji ve endüstriyel ekipmanlar üreticisidir. Şirketin merkezi Tokyo'nun Minato semtinde bulunmaktadır. Komatsu, Caterpillar'ın ardından dünyanın ikinci büyük iş makineleri üreticisidir. 2015-16 Divizia Naţională 2015-16 Divizia Naţională sezonu, futbolunun 1991-92 sezonundan beri en üst düzey organizasyonu olan Divizia Naţională'in 25. sezonudur. 2014-15 sezonu şampiyonu Milsami kulübünün şampiyon unvanını korumaya çalışacağı sezonda Divizia Naţională’in yeni takımları Petrocub ve Speranța oldu. Premier League'e katılan 20 takımdan her biri, diğer 19 rakibiyle biri kendi sahasında, diğeri deplasmanda olmak üzere ikişer maç yapar. Galibiyet durumunda 3, beraberlik durumunda 1, mağlubiyet durumunda 0 puan uygulaması vardır. Premier League'i ilk üç sırada bitiren takımlar doğrudan UEFA Şampiyonlar Ligi'ne katılma hakkını, dördüncü sırada bitiren takım Şampiyonlar Ligi ön elemesi oynama hakkını, beşinci takım ise UEFA Avrupa Ligi'ne katılma hakkını elde eder. Ligi son üç sırada bitiren takımlar, EFL Championship'e düşer. Tocodede Tocodede veya diğer bilinen adlarıyla Tukude, Tokodede, Tokodé, Tocod, Doğu Timor'un özellikle Liquiçá ilinde konuşulan konuşulan bir dildir. 2010 yılında yapılan bir araştırmaya göre yaklaşık 39,500 kişinin bu dili konuştuğu belirtilmiştir. Tocodede dilinin, Kemak dili ile dil akrabalığı bulunmaktadır. Ramón Ábila Ramón Ábila (d. 14 Ekim 1989), Arjantinli futbolcudur. Forvet mevkiinde görev yapan oyuncu, Primera División takımlarından Huracán forması giymektedir. Profesyonel kariyerine 2008 yılında Instituto kulübünde başladı. 1919 Mısır Devrimi 1919 Mısır Devrimi, Mısır ve Sudan'ın Büyük Britanya işgaline karşı yapılan bir devrimdir. Devrim 1922 yılında Mısır'ın Britanya'dan bağımsızlığını kazanmasını sağlamıştır. Mısırlı milliyetçi lider Saad Zağlul'un ve diğer Vefd Partisi üyerlerinin İngilizlerce sürgünü üzerine toplumun birçok kısmından Mısırlının katılımıyla gerçekleştirilmiştir. Döğüşenler de Var Bu Havalarda Döğüşenler de Var Bu Havalarda, 2016 yapımı bir Kutay Yeşilöz filmi. Belgesel türündeki filmde, Gençlerbirliği'nin 1970-1983 yılları arasında alt liglerde ve amatör kümenin eşiğinde geçirdiği çile ve yokluk yıllarını ve bu yıllarda kulübün yok olmasının önüne geçmek için çabalayan bir avuç Gençlerbirliği sevdalısının hikâyesi anlatılıyor. Fragmanı 24 Ekim 2015'te paylaşılan film, 20 Nisan 2016'da yapılan galayla izleyiciyle buluştu. "Ülke futbolunun ve Ankara kent kültürünün önemli bir parçası olan Gençlerbirliği için 1970-1983 arasındaki yıllar bir çile ve fedakarlık dönemidir. Futbolun profesyonelleşmeye başladığı ve piyasada artık daha çok paranın döndüğü bir zamanda, Gençlerbirliği, sivil ve bağımsız takım kimliğinin “ödülünü”, sahipsizlik olarak alacaktır. Kulübün amatör kümenin ve hatta kapanmanın eşiğinden döndüğü, parayı ayıplayan futbolcuların, kulüp için makbuzla para toplayan yöneticilerin, deplasmana takımı kendi arabalarıyla götüren taraftarların olduğu, şimdiden bakınca gerçek dışı gibi duran bir dünya. Ahmed Arif’in Ankara’sına yakışan gerçek kahramanlar, tarihin tozlu raflarında unutulmaya karşı direniyorlar!" 20 Nisan 2016'da Ankara Barosu Eğitim Merkezi Konferans Salonu'nda düzenlenen galayla izleyiciyle buluşan belgesel, ardından 2 Mayıs'ta 27. Ankara Uluslararası Film Festivali kapsamında Kızılay Büyülü Fener Sineması'nda ve 11 Mayıs'ta Düşkapanı Sanat Merkezi'nde gösterildi. İstanbul gösterimleri ise 28 Mayıs'ta Hrant Dink Vakfı Havak Salonu'nda ve 29 Mayıs'ta Kadıköy Nazım Hikmet Kültür Merkezi Yılmaz Güney Salonu'nda gerçekleştirildi. Albert Weber Albert Weber (d. 24. Ekim 1957, Schaffhausen; İsviçreli bir sanatçıdır. Eserlerinde soyut ve somut sanatı aynı resimde birleştirmektedir (Weberizm). Yağlıboya, akrilik, macun tekniği, metal, beton, elmas, altın, gümüş, mermer, granit, heykel, enstalasyon ve güncel sanat çalışmaları vardır. Albert Weber, Schaffhausen'lidir. Neuhausen ve Schaffhausen'de büyümüştür. İlkokulu Neuhausen'de, ortaokulu Schaffhausen'de okumuştur. 1973 - 1977 yılları arasında Zürih Sanat Okulunu bitirmiştir. Eserleri çeşitli ulusal ve uluslararası sanat fuarları ve müzelerinde sergilenmektedir. Albert Weber günümüzde Zürih Kantonu'nda yaşamaktadır. Diğer çalışmaların yanı sıra Albert Weber'in en önemli eserleri arasında yağlı ve akrilik boya ile oluşturulmuş "gazete metinleri ve sanat" isimli soyut çalışma serisi yer almaktadır (örn.: TWO BLUE HANDS, 2001). Kırık nesneler görünümlü"Medeniyet ve hayvanlar" adlı yarı-soyut çalışma serisi (örn.: MUSIC SHOE RED, 2003). Yağlıboya ile çalışılmış el pozisyonları ve el işaretlerinin farklı yansımalarını içeren el serisi (örn.: VICTORY YELLOW, 2005). Yağlıboya, astarında renkli alan kombinasyonları bulunan materyal ve soyut hayvan figürleri kullanılan hayvan serisi (Weberizm)- Daha yeni çalışmaları arasında "REVOLUTION", 2001, demir çivi ile astarlanıp çalışılmış "CHE GUEVERA" ve heykel/enstalasyon sanatı "HIGH HEEL MEN", 2012, polyester, ışık enstalasyonu ve çeşitli materyaller ile oluşturulmuş "BARACK OBAMA" yer almaktadır. 2010-2015 yılları arasında üretilen diğer somutu soyutla birleştiren yağlı boya eserleri mevcuttur. Albert Weber (2011): "Zwischen real und abstrakt" - Neuer Kunstverlag AG, D-Stuttgart, Vorwort von Prof. Dr. Peter HeitkÃ¤mper, Germany und Verena Zeiner M.A., Germany - ISBN 978-3-938023-68-6 Nuit debout "Nuit debout" protestoları () protestoları olarak bilinen Fransa'da içerisinde "Yeni İş Yasası" adıyla yer alan kısıtlayıcı kanunlarında yer aldığı çalışma reformlarına karşı gösteri ve grevlerinde yer aldığı, 31 Mart 2016'da Fransa hükûmetine karşı başlatılan, Fransa geneline yayılan ve işçi sendikalarının da destek verdiği sivil halk ayaklanması. "Yeni İş Yasası" adıyla Fransa Hükûmeti tarafından çıkarılan kanunla günlük çalışma saatleri artırılmış, çalışan işçilerin sosyal hakları kısıtlanmış ve işverenlere, çalışanlar aleyhine ek haklar tanınmıştır. Fransa'da hükümetin "çalışma piyasasına esneklik kazandırmak" amacıyla çıkardığını iddia ettiği "İş Kanunu"na karşı Fransa genelinde sendikalar, öğrenci birlikleri ve gençlik örgütlerinin çağrılarıyla düzenlenen gösterilere dönüşmüş, göstericiler ile polis çatışmıştır. Paris, Nantes, Marsilya, Toulouse, Bordeaux, Rennes ve Strazburg'unda dahil olduğu 163 yerde halk gösterileri düzenlendi. Fransa İçişleri Bakanlığı 12 Mayıs 2016 tarihindeki sokak gösterilerine ülke çapında 55 binden fazla kişinin katıldığını açıkladı. İşsizler, öğrenciler, emekliler, işçiler, güvencesiz çalışanlar, beyaz yakalar, evsizler ve diğer birçok gruptan oluşan göstericiler Paris'in en büyük meydanlarından "Cumhuriyet Meydanı"nda toplanarak eylem yapmıştır. "Gece Ayakta" adı verilen eylemler ülke geneline yayılmış Fransız medyası, eylemlerle New York'taki Wall Street'i İşgal Et (Occupy Wall Streeet) ve Madrid'deki 2011-2012 İspanya protestoları (İndgnados) hareketleri arasında benzerlik bulunduğunu belirtti. Paris'te düzenlenen protestolarda eylemci topluluğun arasında yer alan bir grup, polise molotof kokteyli, taş ve cam şişe atmış, polisler ise göstericilere karşı göz yaşartıcı gaz atılmıştır. Polis helikopteri de sürekli olarak gösteri bölgesi üstünde gözlem uçuşu yapmıştır. Olaylar sırasında polisin hedef gözeterek bir göstericiye gaz bombası attığı bir video sosyal medyada kısa sürede yayılırken, görüntülerin yer aldığı internet sitelerinin sayfalarının tümünde görüntülerin kaldırılmıştır. Rennes kentinde çatışma ve gösterileri görüntüleyen gazetecinin kaydettiği görüntülere polislerce müdahalede bulunulmuştur. Yine Fransız Polisi göstericilere karşı orantısız güç kullanmış, Toulouse kentindeki protestolarda bir polisin kadın göstericilerden birini boğazında tutarak gerçekleştirdiği orantısız müdahalesi ve bir göstericiyi hedef göstererek sıktığı gaz bombası görüntüleri ülkedeki eylemleri yakından takip eden uluslararası basında geniş yer buldu. Ülke genelinde süren protestolara karşı polis müdahalesi sürmüş, gösterici ve güvenlik güçleri sık sık karşı karşıya gelmiş, polis göstericilere sık sık biber gazı, göz yaşartıcı gaz, plastik mermi ve jop ile müdahalelerde bulunmaktadır. Ülke geneline yayılan protestolarda demiryolu çalışanları ve nakliye işçilerinin greve gitme kararı sonrası şehirler arası trenlerin yarısı, hızlı tren seferlerinin üçte ikisi ve banliyö trenlerinin dörtte biri hizmet verememiş, Fransa'dan İspanya'ya giden trenlerin üçte birinin çalışmayacağı bildirildi. Nakliye işçilerinin ise Paris, Caen, Le Havre ve Bordeaux kentlerinde yol kapatma eylemi yapması sonucu trafikte büyük aksamalar yaşandı. Daniel Ricciardo Daniel Ricciardo (d. 1 Temmuz 1989), Formula 1’de Renault adına yarışan Avustralyalı pilot. Ricciardo 2009 yılında Britanya Formula 3 şampiyonasını kazanmıştı. Mark Webber emekliliğini açıkladıktan sonra Ricciardo, 2014 sezonunda Red Bull’da Webber’in yerine geçen isim oldu. Ricciardo 2014 yılında Kanada, Macaristan ve Belçika’da elde ettiği üç birinciliğin ardından sezonu üçüncü sırada tamamladı. Ricciardo’nun babası Ficarra, Sicilya’da doğmuştur. Annesi ise İtalyan bir ailenin çocuğu olarak Avustralya’da dünyaya gelmiştir. Daniel aynı zamanda yakın çevresinde ‘bal porsuğu’ olarak da biliniyor. Neden olduğu sorulduğunda Ricciardo, ‘’Hayvanlar aleminin en korkusuz üyesi olması gerekiyor. Baktığınızda sevecen ve tatlı bir hayvan olarak görülüyor. Ama birileri onun bölgesini geçerse saldırganlaşıyor ve kaplan, piton demeden peşine düşüyor.’’ şeklinde cevap vermektedir. Ricciardo’nun kaskının arkasında bir bal porsuğu resmi de var. Ricciardo Avustralya Futbol Liginde West Coast Eagles takımını desteklemektedir. Perth, Batı Avustralya’da doğan Ricciardo, Tiger Kart Club (TKC)’ın bir üyesi olarak dokuz yaşında kartinge başladı. 2005 yılında 15 yaşındaki bir Van Diemen aracı ile birlikte Batı Avustralya Formula Ford Şampiyonasına katıldı ve sezonu 8. sırada bitirdi. Sezonun sonlarına doğru kiralık 13 yaşında bir Van Diemen ile Sandown Raceway’de ulusal şampiyonaya katıldı. Ancak aracının yaşı nedeniyle rekabetçi olamadı ve hafta sonu yapılan yarışlarda on altıncı ve on yedinci oldu ve son yarışta yarış dışı kaldı. Sonraki yıl ise Eurasia Motorsport ile Formula BMW Asya şampiyonasında yarışmak için bir burs kazandı. Ricciardo ilk sezonunda iki galibiyet ve bir pol pozisyonu kazandı. Şampiyonayı lider Earl Bamber’ın 59 puan gerisinde 231 puanla üçüncü sırada tamamladı. Aynı yılın Ağustos ayında Ricciardo, Motaworld Racing’in araçlarından biriyle Britanya Formula BMW şampiyonasının sekizinci ayağında piste çıkmıştı. İlk yarışı bitiremese de, Ricciardo ikinci yarışta sekizinci olup puan almayı başardı. Yılın sonunda ise Fortec Motorsport ile katıldığı Formula BMW Dünya Finallerinde beşinci olmayı başarmıştı. Ricciardo 2007 yılında RP Motorsport ile Formula Renault Avrupa ve İtalya şampiyonalarında yarışmaya başladı. Ağırlıklı olarak İtalyan şampiyonasında yarıştı, aynı yıl içerinde Formula Renault Avrupa’da dört, Formula Renault İtalya’da on dört yarışa katıldı. İtalyan şampiyonasında 196 puan ve Valensiya’da aldığı bir podyum ile yedinci olurken, Avrupa şampiyonasında puan almayı başaramadı. Ricciardo 2008 sezonunda da Formula Renault’da kaldı, Avrupa ve Batı Avrupa şampiyonalarında yarıştı. Yılın sonunda Batı Avrupa Şampiyonasını kazanmayı başardı ve Avrupa Şampiyonasını da Fin sürücü Valtteri Bottas’ın arkasında ikinci sırada tamamladı. Ricciardo, 2008 sezonunun ortasında SG Formula takımı ile Formula 3 Euro Series’deki ilk yarışına çıktı. Ricciardo, aracı kısa süre kullanmış olmasına rağmen Nürburgrind’de sırala turlarında sekizinci olmayı başardı. James Jakes and Christian Vietoris’in yarış startında motorlarını durdurunca Ricciardo’nun sekizinciği, altıncılığa dönüştü. Ricciardo 2009 sezonunda Britanya Formula 3 şampiyonasında Carlin Motorsport ile mücadele etti. Ayrıca 3.5-litre World Series by Renault Şampiyonasında Charles Pic ile birlikte Tech 1 Racing takımında Portekiz yarışlarında piste çıktı. Ricciardo ilk yarışı tamamlayamazken, ikinci yarışta on beşinci oldu. Arından Formula 3’e dönen Ricciardo, şampiyonada ki puan farkını 45’e çıkardı ve Portekiz’deki Autódromo Internacional do Algarve pistine geri döndü. Buradaki yarışlarda birinci ve üçüncü olmayı başaran Ricciardo, Renger van der Zande’nin 64 puan önüne geçti ve şampiyonluğunu garantiledi. Ricciardo, David Brabham’ın 1989 şampiyonluğundan beri Britanya Formula 3'te mutlu sona ulaşan ilk Avustralyalı sürücü oldu. Brabham gibi Ricciardo’da şampiyonayı Volkswagen motorlu bir araçla kazandı. Ricciardo sezonun son yarışı olan Brands Hatch’de ise iki yarışta birden pol pozisyonunu kazandı. İlk yarışı kazanan ve ikinci yarışta dördüncü