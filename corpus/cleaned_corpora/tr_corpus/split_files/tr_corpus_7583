dolayı, her ülke için yerel sponsorlar tahsis edilmiştir. Toplam 7 yerel sponsor bulunmaktadır. Bu sponsorlar şunlardır: Dünya'nın birçok ülkesi 24 Eylül 2007 tarihi itibarıyla, 2008 Avrupa Futbol Şampiyonası'nı naklen yayınlayabilmek için gerekli izinleri almışlardır. Ana maddeden yayın haklarını alan ülkelerin sıralı tam listesi görünmektedir. 2008 Avrupa Futbol Şampiyonası'nın ilk parti biletleri 15 Ocak 2008 tarihinden itibaren satışa sunuldu. UEFA'dan yapılan açıklamada, toplam 1 milyon 50 bin adet olan şampiyona biletlerinin ilk aşamada % 33'ü, yaklaşık olarak 290 bin bileti taraftarlara sunuldu. Şampiyonada bilet fiyatları ise 2006 FIFA Dünya Kupası'ndan daha ucuz olmakla birlikte 45 ile 550 euro arasında değişen fiyatlara satıldı. Grup müsabakalarındaki en ucuz biletin 45 euro olduğu şampiyonada, en pahalı grup maçı bileti ise 110 euro fiyatında oldu. Avusturya'nın başkenti Viyana'daki Ernst Happel Stadyumu'nda 29 Haziran 2008 tarihinde oynanan Almanya-İspanya final maçına ise taraftar 160 ile 550 euro arasında para ödeyerek girdiler. Bilet satışları, 15 Ocak 2008 tarihinde turnuvanın açılış maçının oynanacağı İsviçre kenti olan Basel'de startı verilirken, bilet almak isteyenler sadece internetten şampiyonanın resmi sitesinden şampiyona biletlerini temin ettiler. Biletlere olan talebin arzı aşması durumunda ise 2006 FIFA Dünya Kupası'nda olduğu gibi kura yöntemiyle biletler sahiplerini bulmaktaydı. 2008 Avrupa Futbol Şampiyonası yaklaşırken, katılan ülkelerin taraftarları için, turnuvanın havasına önceden girmeleri amacıyla "EURO Experience Tours" ("Türkçe: EURO Tecrübe Turları") düzenlenmiştir. Turun ilk startı, 28 Ocak 2008 günü yerel saat ile 13:00'te İsviçre'nin Basel kentinde, Rosetalanlage'de başlamıştır. Turların içerisinde mini festivaller düzenlenmiş, turnuva ile bilgiler verilip broşürler dağıtılmış, küçük taraftarlar için yeni oyun alanları kurulmuş ve daha birçok faaliyet yapılmıştır. Turnuvanın düzenleneceği bazı şehirlerde ise, bir adet sıcak hava balonu, turnuvaya kaç gün kaç saat ve kaç saniye kaldığını gösteren bir sayaç ile dolaşmaktaydı. Turnuvada her takımın otobüsünün camına kendi dilinde ve İngilizce bazı sloganlar yazıldı ve bu sloganlar, uefa.com aracılığıyla dünyadaki bütün global internet kullanıcıları belirlediler. Aşağıdaki listede kullanıcıların ülke otobüslerine yazılacak sloganlar için verdiği kararlar sonucunda kullanılmış olan sloganlar belirtilmektedir: Turnuvada maçların oynanacağı saatler 2004 Avrupa Futbol Şampiyonası'nda olduğu gibi düzenlenmiştir. Gruplarda ilk 2 maçın oynanacağı günlerde, ilk maç TSİ 19.00'da, diğer maç ise TSİ 21.45'te başlamıştır. Gruplardaki üçüncü maçlar, çeyrek final, yarı final ve final'de oynanacak tüm maçlar TSİ 21.45'te başlamıştır. 2008 Avrupa Futbol Şampiyonası'nın resmi şarkısı, İspanyol şarkıcı Enrique Iglesias'ın hazırlamış olduğu, "Can You Hear Me" ("Beni duyabiliyor musun ?") isimli şarkıdır. Bu şarkı, 29 Haziran 2008 tarihinde, Viyana'da Ernst Happel Stadyumu'nda düzenlenecek final maçı öncesi kendisi tarafından yaklaşık 3 dakikalık canlı performans ile seslendirilmiştir. Bir başka resmi şarkı ise, Jamaika doğumlu Amerikalı şarkıcı Shaggy'nin hazırlamış olduğu, "Like A Superstar" adlı şarkıdır. Bu şarkıya bir de video klip yapıldı. Şampiyonanın maskotları Trix ile Flix'in görüntülerinin yer aldığı video klip İsveç'in KAKTUS adlı animasyon firması tarafından hazırlandı. Video klipte, Trix ile Flix'in, turnuvaya ev sahipliği yapacak olan İsviçre ile Avusturya'nın dağlarında ve stadyumlarında futbol topuyla yaptıkları gösterilere ve danslarına yer verildi. Projenin, Trix ile Flix'in yer alacağı bir dizi animasyon çalışmasının ilki olduğu belirtiliyor. Turnuvanın PC, PlayStation, Xbox360 ve Nintendo Wii oyunlarının yapımı bitmiştir. Oyunlar 2008 Avrupa Futbol Şampiyonası elemelerinin bittikten sonra çıkarılmıştır, katılacak olan takımların belirlenmesi için yaklaşık 2,5 yıl beklenmiştir. Bu süre içerisinde eleme maçları bölümü tasarlanmıştır. Oyun bilgisayar için sadece Avrupa'da ve 11 Nisan 2008'de piyasaya çıktı. Diğer versiyonlar ise 2008 yılının Mayıs ayında piyasaya sürüldü. Her zaman olduğu gibi bu oyun lisanslı bir şekilde EA Sports tarafından yapılıyor. "NOT: Notlar bölümünde gerçekleşen olaylar, kronolojik sıralamaya göre gitmektedir." Tirmiz Tirmiz (Özbekçe: Termiz/Термиз), Özbekistan'ın Surhanderya ilinin yönetim merkezi olan şehir. Ülkenin güneydoğusunda, Afganistan sınırı yakınında yer alan şehir, kadim medeniyetler zamanında önemini korumuş tarihi bir şehirdir. Şehre ismini büyük İskender'le beraber gelen Yunanlar vermiştir. Tirmiz (termos) Yunancada sıcak veya sıcak yer anlamına gelir. Tirmiz, hâlâ Özbekistan'ın en sıcak yeridir. Surhanderya vilayetinin merkezi olan şehrin nüfusu 141.000'dir. Hadis bilgini Tirmizi bu şehirde doğdu. Müslümanların fethinden sonra önemli bir İslami mekez durumuna gelen Tirmiz, 19. yüzyılın sonlarına doğru Rusların eline geçti. Sovyetler Birliği'nin Afganistan'ı işgali sırasında (1979-1989) şehir Rus orduları için önemli bir geçit noktası oldu. 100.000'den fazla Rus askeri şehirde mevzilendi. Şehirdeki hava üssü, 2001 yılındaki Afganistan harekatında kullanıldı. Tirmiz 1991'de bağımsız olan Özbekistan'ın bir şehri hâline geldi. Amuderya Nehri kıyısında yer alan şehrin nüfusunun büyük bir bölümünü Özbekler ve Tacikler oluşturur. Taciklerden sora sırasıyla Ruslar ve Türkmenler gelir. Ä°skandinavya İskandinavya, Kuzey Avrupa'daki ülkelerin oluşturduğu bir coğrafyadır. Danimarka, İsveç ve Norveç İskandinav ülkeleridir. Bu ülkeler ile beraber Finlandiya, İzlanda, Faroe Adaları, Åland Adaları ve Grönland Nordik ülkeleri oluştururlar. Bu ülkelerin dilleri Fince dışında birbirine benzemektedir. Bu dillere İskandinav dilleri denir. Danimarka Danca, Norveç Norveççe, İsveç İsveççe, İzlanda İzlandaca dillerini kullanmaktadırlar. Norveç, Avrupa'nın en zengin ülkelerinden biridir. Petrol ihracatçı ülkesi olması, balıkçılık faaliyetleri ve İngiltere ile ilgili tutumları yüzünden, Avrupa Birliği'ne katılmamıştır. Orta Çağ'da bugün Norveç, İsveç,Danimarka, Rusya ve İzlanda olarak bilinen ülkeler benzer kültürel, dilsel (eski Norse) ve dinsel (Norse mitolojisi) ortamı paylaşmışlardır. 12. yüzyıldan itibaren bugün Finlandiya olarak bilinen ülke İsveç Krallığı'yla ortak bir gelişim sürecini yaşamış ve giderek onunla eklemlenmiştir. Ortak geçmişin önemli örneklerinden biri de bugün Norveç, İsveç ve Finlandiya olarak bilinen ülkelerin Sami yaşam biçimini içselleştirmeleridir. Aslında, bütün Nordik ülkeleri azınlık gruplarını içlerinde barındırmaktadır ve bu gruplar diğer bir Nordik ülkenin nüfusu içinde yer almaktadır (Örneğin Sami (Lapp) Irkı). Fince köken itibarıyla Ural-Altay dil grubunun Ural kısmındadır. Orta Asya kökenli bu halk daha sonra Nordikleşmiştir. Fin dili yapısı Türk diline ve Altay dil grubuna çok benzer. Örneğin ben kelimesi Fince'de "Minä", sen kelimesi "Sinä" dır. Yaklaşık 1000 yılında Hristiyanlığı benimsedikten sonra, yerel düzeydeki birleşme süreçleri Danimarka, Norveç ve İsveç'in ayrı krallıklar olarak kurulmasına yol açtı. 1200'lerin ortalarında Finlandiya İsveç'in bir parçası haline gelirken, İzlanda, Faroe Adaları, Şetland Adaları, Orkney, İskoçya ve İrlanda'nın büyük bir bölümü Norveç'in oldu (bu akınlar Avrupalı tarihçiler tarafından Kavimler Göçü sayılır). 16. yüzyıl boyunca bütün Nordik ülkeleri protestan reformunu izledi. Finlandiya'da çok az da olsa Ortodoks cemaati bulunmaktaydı. 14. yüzyılda, Danimarka, Norveç ve İsveç (Finlandiya dahil) Kalmar Birliği altında birleşti.Danimarka hızla öncü ülke haline geldi. Fakat 16. yüzyılın başlarında İsveç kendi bağımsız krallığını yeniden kurdu.Danimarka'nın Norveç üzerindeki egemenliği 1814 yılına kadar sürdü. Bu tarihten sonra Danimarka kralı Norveç'i İsveç'e verdi. İzlanda, Grönland ve Faroe Adaları Danimarka'ya kaldı. 17. yüzyılda Avrupa'nın büyük güçlerinden biri haline gelen İsveç sömürgelerini bir bir kaybetti. Süreç 1809 yılında Finlandiya'nın Rusya'ya bağlanmasıyla daha da kötüleşti. 19. yüzyıl İsveç ile Norveç'in birleşmesine tanıklık etti. Ancak bu birleşme Norveç'in artan huzursuzluğundan dolayı 1905 yılında sona erdi. Aynı dönemde İsveç ve Danimarka arasında İskandinavyacılık doğmuştur. Bu hareket üç İskandinav ülkesini birleştirmeyi hedeflediyse de başarıya ulaşamadı. Birinci Dünya Savaşı ve özellikle 1917'deki Rusya devriminin ortasında Finlandiya tarihte ilk defa bağımsız bir devlet olarak ortaya çıktı. İkinci Dünya Savaşı sırasında İzlanda Danimarka'dan bağımsızlığını kazandı. Böylece 1952 yılında kurulan Nordik konseyinin üye ülkeleri ortaya çıkmış oldu. Nordik ülkeleri savaş sonrası dönemde, özellikle sosyal alanda ortak politikalar uyguladılar (Örneğin İskandinav sosyalizmi). Bütün Nordik Ülkeleri yüksek vergilerle oluşturulan kamu sektörüne ve geniş sosyal güvenlik sistemine sahip refah devletlerine dönüştüler. Bu gelişmelerin kökeninde iki savaş arasındaki dönemde bütün Nordik ülkelerinde Sosyal Demokrat hükümetlerin iktidara gelmesinin payı vardı. HacÄ± Murad Hacı Murad (Rusça: Хаджи-Мурат, Avarca: Khadji Murad) (d. 1790'ların sonu - ö. 23 Nisan 1852), Şeyh Şamil zamanında yaşamış olan İmam Şamil'in naiblerinden olan Avar kökenli Kafkasyalı lider. Hacı Murat, Kafkasya'nın 2. İmam'ı Hamzad Bek'in , Avar Hanları'nın çocukları olan Hunzak prenslerini öldürmesinden sonra Ağabey'i Osman'la süt kardeşleri olan prenslerin intikamını almak için Hamzad Bek'e Hunzak Camii'inde bir suikast düzenler. Suikast başarılı olur, camideki Hamzad Bek'in müridleri ve suikastçılar birbirlerine girer, bu arbededen sadece Hacı Murat kurtulur. Çar'ın özel iltifatları ile Tiflis'e gider, ama Lekler'in Rus Hükümetini uyarması sonucu tutuklanır, sevk sırasında kendini onlarca metrelik uçurumdan aşağı atar ve kurtulur. Bu olaydan sonra bir ayağı aksayarak yürümek zorunda kalan Hacı Murad uzun bir süre sonra yaptığı hatanın farkına varır. Zamanın İmam'ı Şamil'e bir mektup göndererek O'na iltica eder, Şamil O'nu yanına çağırır ve onunla ilişkilerini geliştirir. Hacı Murad, Rus generallerine birçok zorluk çıkarır ve yaptığı manevralarla özellikle Avar süvarilerinden oluşan küçük birliklerle Rus tabyalarını mahveder. Dağlarda gerilla taktiği uygulayan Hacı Murad'ın kullandığı taktikleri Ruslar anlamakta güçlük çekmiş ve karşısında hiçbir strateji üretememişlerdir. Zaman hızla ilerlerken Rusya kendi sanayi inkılaplarını gerçekleştirmiştir ve artık ağızdan dolma tüfeklerle Ruslar'a karşı savaşmak Avarlar için zorlaşır. Hacı Murad, Şamil'e Ruslar'a iltica edeceğini böylece geri hatlara sarkıp düşmanı arkadan vurarak Rus birliklerinin dayanak noktalarını yok edeceğini söyler, ama bu fikir Şamil'ce tutulmaz. Hacı Murad yine de Ruslar'a iltica eder, planlarını gerçekleştiremez ve esir hayatı yaşamaya mecbur edilir, esarete dayanamıyarak kaçar ama arkadaşlarının ve kendisinin atları bir bataklığa saplanır. Son nefesine kadar savaşan Hacı Murad, barut bitince atını yere yatırıp kamayla yerde bir çukur açar. Kılıçla savaşır ve en sonunda öldürülür. Hacı Murad'ın kabri Azerbaycan sınırları içinde yer alan Qah'te (Qax) yer almaktadır. Başı kesilerek Rus Çarı'na götürülmüş , sonra kafatası halinde korunarak Rusya Kunstkammer müzesinde sergilenmektedir.Ünlü Rus yazar Lev Tolstoy'un 1896'da basılan Hacı Murad adlı,Türçe'ye çevirili biyografik bir eseri vardır. Hacı Murat hakkında 1959 yılında baş rolünde Steve Reeves'in oynadığı İtalyan yapımı A gi Murad il diavolo bianco/Beyaz Şeytan -Savaşçı- Hacı Murad (91 dakika,renkli film);1967 yılında Cüneyt Arkın'ın oynadığı Hacı Murat; 1968 yılında Cüneyt Arkın'ın oynadığı Hacı Murat Geliyor;1972 yılında Tamer Yiğit'in oynadığı Hacı Murat'ın İntikamı filmleri çekilmiştir. Ufuk Sarıca Ufuk Sarıca, (d. 13 Haziran 1972) kısa forvet ve skorer gard pozisyonunda görev yapan eski basketbolcudur. Özellikle Efes Pilsen ile oynadığı dönemde pek çok başarıda rol sahibi olmuştur. Beşiktaş takımında yardımcı antrenörlük ve baş antrenörlük yaptıktan sonra, Anadolu Efes'te 1 yıl baş antrenörlük yaptı. 2012 yazında Pınar Karşıyaka baş antrenörlüğüne geçmiş, 2016 sezonu için Beşiktaş ile anlaşmıştır. 2019 yazında Pınar Karşıyaka baş antrenörlüğüne geçmiştir. Ocak 2017'de Türkiye millî basketbol takımının başına gelmiştir. Åžive Şive veya aksan, bir dilin bir bölge halkına, belli bir yabancı dilin konuşucularına ya da etnik bir azınlığa özgü kullanımıdır. Örnek olarak Türkçeyi Karadeniz şivesi, Rum şivesi ya da Amerikan şivesiyle konuşmak gibi. Setoloji Setoloji, "Yunanca; "cetus" ("balina") ve -oloji ("çalışma")", balinalar, yunuslar ve musurların sekiz cinsini inceleyen deniz biyolojisi alt dalı. Setolojistler ya da setoloji alanında çalışanlar, Cetacea takımının evrimini, dağılımını, morfolojisini, davranışlarını, toplumsal dinamiğini ve diğer konularını araştırıp, anlamaya çalışırlar. Akaroloji Akaroloji; "Yunanca akari (akarlar) ve -oloji ("çalışma")"; Acari şubesine ait, akarlar, keneler gibi hayvanları inceleyen bir zooloji alt dalı. Özellikle akarları vb. hayvanları inceleyen zoologlara "akarolog" denir. Hurafe Hurâfe (Arapça: خرافة), İslam dininin aslında; kısaca Kur'an'da bulunmayan, ancak farklı yollarla sonradan müslüman hayatına katılan ve dinî inançmış gibi kabul edilen söz, düşünce ve davranışların tümüdür. Hurafe arapça huruf (harfler)'den türetilmedir ve muhtemelen ilk kastedilen hurufilik yöntemleri ile yapılan anlam çıkartmalardır. Daha sonra kelimenin anlam ve kapsamı değişikliğe uğramıştır. Hurafelerin büyük bir kısmı dinle ilgilidir. Genellikle farkına varılmadan insan hayatını ve doğal yaşamı etkiler. Hurafeler çoğunlukla inanç alanında yer aldıkları kabul edildiği için insan davranışlarını etkiler. Ancak çok bilinen "dünya düzdür" hurafesine bile rastlanmaktadır. Hurafelerin birçoğu çocuksu inanışlardır. Töredir diye yapılan eylemlerde bile hurafe görülebilir. Gelenek ve göreneklerle karışmış hurafeler olabilir. Olağan davranışları etkilemek ve tabiat düzenini değiştirmek için yapılan büyüler, üfürükçülük ve yatırlardan medet ummak, muska ve nazarlıklarla değişim yaratmak gibi örnekleri mevcuttur. Araknoloji Araknoloji; örümcekleri, yalancıakrepleri ve akrepleri inceleyen zoolojinin bir alt dalıdır. Arachnida sınıfına ait hayvanları, inceleyen zoologlara "araknolog" denir. Bazen küçük örümceğimsileri (örn. akarları) inceleyenlere de araknolog denilse de, daha çok "akarolojist" olarak tanımlanırlar. Herpetoloji Herpetoloji; ("Yunanca herpeton = sürünmek, ve logos = çalışma") sürüngenleri ve amfibileri inceleyen zooloji alt dalı. Bazı biyologlar herp`i bütün sürüngenleri ve amfibileri tanımlamak için kullanırlar. Herpetoloji, değişkensıcaklı dörtbacaklıları, morfolojilerini, fizyolojilerini, evrimleşmelerini vs. araştırır. Bu bilimle uğraşanlara "herpetolog" denir. Mirmekoloji Mirmekoloji; entomolojinin özellikle karıncaları inceleyen dalı. Karıncaların, yaşam ortamlarını, davranışlarını ve insanda hep merak uyandırmış sosyal yaşantılarını araştırır. İskilip dolması İskilip dolması, adını Çorum'un İskilip ilçesinden alan özel gün ve toplantılarda yapılan özgün bir pilav türü. Sadece deneyimli ustalar tarafından yapılan İskilip dolması yapılışı zor ve zahmetlidir. İskilip dolması, özellikle sünnet ve düğün davetlerinin vazgeçilmez yemeğidir. Evlerde günlük bir yemek olarak yaygınlaşmayışının en önemli nedeni yapılışındaki zorluktur. İskilip dolması, düğünlerde erkek dolma ustalarınca veya deneyimli kişilerce yapılır. Dolma, belki de tarihteki en eski düdüklü tencere örneklerinden sayılabilecek bir sistemle pişirilir. İskilip dolması yapımında yaklaşık 1 metre yükseklik ve çaptaki kazanlar kullanılır. Kazanların düdüklü tencere özelliği gösterebilmeleri için kapaklarının üstüne ağır bir cisim konulur ve çok küçük bir kısmı hariç kapağın çevresi hamurla kapatılır. Hamurla kapatılmayan bu kısım düdüklü tenceredeki düdüğün vazifesini görür. İskilip dolması için Kastamonu ilinin ilçesi ve İskilip'in komşusu olan Tosya'da yetişen akçeltik pirinci kullanılır. İlk aşamada pirinçler bol miktarda hayvansal yağ (sığır iç yağı veya kuyruk yağı) ve soğan ile kavrulur. Kavrulan pirinçler daha sonra "ca" adı verilen bez çuvallara doldurulur. Pilav kazanının içine yerleştirilen saçayak üzerine pirinç doldurulmuş ca yerleştirilir. Amaç sacayağı sayesinde ca ile etin temasını kesmektir. Kazanın en dibinde et ve et suyu olur. Kazanlar ertesi günün ilk ışıklarına kadar kısık meşe veya katı meyve odun ateşinde bekletilir ve pirinçlerin alttaki et suyunun buharıyla pişerek pilav haline gelmesi sağlanır. Hazırlanan dolma sabah namazından çıkan insanlara lenger denilen özel kaplarda on iki kişilik masalarda sirke salatası ile servis edilir. NÃ¶roetoloji Nöroetholoji; özellikle sinirsel uyartıların, mekanizmaların canlı üzerindeki etkilerini, davranışlarını araştıran bilim dalı. Nöropsikoloji ve etolojinin kombinasyonu bir kavramdır. OÄŸuz Sabankay Oğuz Sabankay (d. 7 Ağustos 1987, Akhisar), Türk futbolcudur. Akhisar Belediyespor'un altyapısından yetişmiştir ve 2. Lig ekiplerinden Tarsus İdman Yurdu'nda oynamaktadır. Türkiye'nin gelecek vadeden orta saha oyuncularının en önemlilerinden biridir. Akhisar Belediyespor altyapısında yetişmiştir. 2004 yılında Galatasaray altyapısına transfer olmuştur. 2006/2007 futbol sezonu öncesinde Galatasaray ile profesyonel sözleşme imzalamıştır. Galatasaray'dan 4 Ocak 2007 tarihinde Manisaspor kulübüne kiralık olarak transfer olmuştur. Buradaki ilk resmî maçını 31 Ocak 2007 tarihinde Türkiye Kupası Çeyrek final 1. ayağında Beşiktaş'ın 4-0 üstünlüğüyle tamamlanan karşılaşmanın 84. dakikasında Filip Hološko'nun yerine oyuna girerek çıkarmıştır. 2009-2010 sezonunda İstanbul Büyükşehir Belediyespor takımında kiralık olarak forma giydi. 2010-2011 sezonunun sonunda Galatasary tarafından serbest bırakılmıştır. 2010-11 sezonu Galatasaray'ın eski futbolcularından Ergün Penbe tarafından çalıştırılan 1. Lig ekiplerinden Kartalspor'da forma giymiştir. 2010-11 sezonunun bitimiyle Galatasaray'la olan sözleşmesini sonlandı ve uzatılmadı. Bunun üzerine serbest kalan Oğuz Sabankay, 2011-12 sezonunun yaz transfer döneminin son haftalarında 2. Lig ekiplerinden Akyurt Şekerspor'a transfer oldu. Son olarak Akyurt Şekerspor'dan 2 yıllık sözleşme ile Bucaspor'a transfer olmuştur. 2014 yılında Bucaspor ile olan sözleşmesini karşılıklı sona erdiren oyuncu önce Eyüpspor ardından da Tarsus İdman Yurduna tranfer olmuştur. 1 Kez ümit millî, 60 kez A Genç ve 6 kez de B genç millî takım formasını giymiştir. Bu formalar altında 3 golü bulunmaktadır. Millî maçlarda ilk golünü 6 Mayıs 2004 tarihinde Kuzey İrlanda A genç millî takımına karşı kaydetmiş olan genç oyuncu Türk futbolunda geleceğin yıldız adaylarından biri olarak gösterilmektedir. Paleozooloji Paleozooloji; ("Yunanca: paleon (yaşlı) ve zoon (hayvan)") paleontolojinin bir dalı. Vladimir Besçastnıh Vladimir Yevgenyeviç Besçastnıh (Rusça: Владимир Евгеньевич Бесчастных; (d. 1 Nisan 1974, Moskova), santrafor mevkiinde oynayan Rus eski millî futbolcudur. Futbolculuk kariyerine 1991 yılında doğduğu şehrin kulübü olan Zvezda Moskova'da başladı. Spartak Moskova'da geçirdiği ve 42 maçta 21 gol attığı 1.5 sezonun ardından 2002-03 sezonunun devre arası transfer döneminde Sergiy Rebrov ve Erhan Albayrak'la beraber Fenerbahçe'ye transfer oldu. 12 maçta, onların da çoğunda yedek kulübesinden gelerek şans bulan Vladimir, tek golünü Denizlispor deplasmanında kaydetti. Fenerbahçe'den ayrıldıktan sonra kariyerine Rusya'da devam eden oyuncu futbolculuğa noktayı 2008′de Premyer-Liga ekiplerinden Astana'de koydu. Eylül 2014'te Aleksandr Kerjakov onu geçene kadar 71 maçta kaydettiği 26 golle Rusya millî futbol takımının en golcü oyuncusu olarak kaldı. Katıldığı üç uluslararası turnuva olan 1994 FIFA Dünya Kupası, 1996 Avrupa Futbol Şampiyonası ve 2002 FIFA Dünya Kupası'nda da gol atmıştır. Encyclopædia Iranica Encyclopædia Iranica, Columbia Üniversitesi'nin İran kültür ve tarihi hakkında, 1973 yılında İngilizce bastığı ansiklopedidir. Ansiklopedinin kapsamı sadece İranla sınırlı değildir. İran'dan başka, belli bir dönem Farsça'nın egemen olduğu alanlar da dahil edilmiştir: Afganistan, Tacikistan, Türkiye, Kafkaslar, Güney Asya, Orta Asya ve Mezopotamya. Fars dünyasının diğer kültürlerle ilişkisini de kapsamıştır. Şu ana kadar 12 cilt basılmıştır ve 30 ciltten fazla basılması plânlanmaktadır. Maxime Rodinson Maxime Rodinson (1915 - 2004), Fransız tarihçi, sosyolog ve doğu bilimci. 1937'de Fransız Komünist Partisi'ne girdi. 1958'de ayrıldı. Stalinizme karşı çıktı, İslam araştırmalarının özgünlüğüyle tanındı. Zener diyot Zener diyot, P ve N tipi yarı iletken malzemelerden oluşmuştur, silikon yapılıdır. Uçlarına uygulanan gerilimi sabit tutmaya yarayan diyotlardır. Zener diyotlar belli bir gerilim değerine kadar akım geçirmezler. Bu gerilime kırılma ya da zener gerilimi (V) adı verilir. Devreye doğru yönde bağlandığı zaman normal bir diyot gibi çalışır. Ters yönde bağlandığı zaman ise kırılma gerilimine (zener gerilimine) kadar iletime geçmez, kırılma gerilimi aşıldığında ise çığ etkisi şeklinde akım geçirir ve iletime geçer. Ters gerilim kalkınca, zener diyot da normal haline döner. Zener diyotlar ters polarlamada çalıştıkları için devreye ters bağlanırlar. Zener noktası (kırılma gerilimi) değeri üretim aşamasında katkı maddesi miktarı ayarlanarak belirlenir. Bir gerilim kaynağına seri olarak direnç ve zener diyot bağlanır. Zener diyodun iki ucuna üzerine düşen gerilimi ölçmek için voltmetre bağlanır. Kaynak gerilimi 0 volttan başlayarak yavaş yavaş arttırılır. Bir süre sonra kaynak gerilimi arttırılmasına rağmen diyodun üzerine düşen gerilim sabit kalır. Bu sabit gerilim çalışma (zener) gerilimidir. Zener diyodun en sık görülen kullanımı öngerilimleme ve karşılaştırmaya yönelik sabit bir referans gerilim sağlamaktır. Örneğin; Gerilim sabitleme, sinyal kırpma, elektronik eleman koruma gibi. Piyasada değişik gerilim değerlerine sahip zener diyotlar bulunmaktadır. Zener diyodu yüksek akıma karşı korumak için direnç ile seri bağlamak gerekir. Birçok kullanım alanı vardır. Maria Theresia Maria Theresia (d. 13 Mayıs 1717 – ö. 29 Kasım 1780), Habsburg hanedanının devleti, 1740-1780 tarihleri arasında bizzat yöneten tek imparatoriçesidir. Maria Theresia (Avusturya) (1816-1867), Maria Theresia (İspanya) veya Maria Theresia (Avusturya) (1845-1927) ile karıştırılmamalıdır. 1740 yılından ölümüne kadar geçen süre içinde Macaristan ve Bohemya Kraliçesi ve Avusturya Arşidüşesi idi. Ayrıca kocası I. Franz Kutsal Roma İmparatoru seçildikten sonra Kutsal Roma İmparatoriçesi olarak da kabul edildi. Maria Theresia zamanında dünyanın en güçlü kadınlarından biriydi. Kutsal Roma İmparatoru II. Leopold'un ve Fransız İhtilali'nde idam edilen Fransız Kraliçesi Marie Antoinette'in annesiydi. Maria Theresia finansal ve eğitimsel reformları başlatmaya yardım ediyordu, ticareti ilerletiyor ve tarımı geliştiriyordu. Orduyu yeniden düzenliyordu. Bunların hepsi Avusturya kaynaklarını güçlendiriyordu. Prusya Krallığı ile çatışmaya devam ediyor ve Yedi Yıl Savaşları'nı ve daha sonra Baverya Ardılık Savaşı'nı yönetiyordu. Daha sonra kocası I. Franz'ın ölümünden sonra zengin dul kraliçe oldu ve oğlu II. Joseph 1765 yılında imparator oldu. Maria Theresia, Joseph'in birçok hareketini eleştiriyordu, fakat Polonya'nın ilk bölünmesine mutabıktı (1772). 18. yüzyıl Avrupa güç siyasetinde bir anahtar şahsiyet, Maria Theresia Habsburg monarşisine birlik getirdi ve en yetenekli hükümdarlardan biri olarak kabul edildi. İçlerinde Marie Antoinette ve II. Leopold'un da olduğu 16 çocuk sahibiydi. Maria Theresia Walburga Amalia Christina Viyana'da Elisabeth Christine (Brunswick-Wolfenbüttel) ve VI. Karl'ın en büyük kızı olarak doğdu. Karl'ın mirasçı olan tek oğlu Leopold Johann 1716 yılında prens olarak ölmüştü. Karl 1713 yılında bir "Pratik Yaptırım" yayınlayarak kızının Avusturya tacını elde etmesi hakkını ve mirasçılığını kendisinin birleştirdiği topraklarda ölümü üzerine garanti ediyordu. Charles yıllarını dikkatli bir şekilde diğer hükümdarlarla karşılıklı görüşmeler neticesinde bir kadının Habsburg topraklarındaki mirasçılığına olacak potansiyel politik yasal itirazları uzaklaştırmak için harcadı. Hatta topraklarının stratejik bağışını bile yaptı. Başlangıçta, pek çok kuzey Avrupa Monarşileri Pratik Yaptırıma yayımlandığında mutabıktılar. Bunu imzalamayan birkaç kişiden biri olan Prusya'lı Büyük Frederick, 1740 yılı 20 Ekim tarihinde Karl'ın ölümü üzerine tacı elde eden Maria Theresia'ya karşı Avusturya Veraset Savaşı'nı başlattı. İmparator VII. Karl'ın 1745 yılında ölümünden, Maria Theresia Kutsal Roma İmparatoriçeliğini saygınlıkla elde ediyordu. Teknik olarak eş imparatoriçe olmasına rağmen Maria Theresia "de facto"(fiili) imparatorluk hükümdarıydı. Maria Theresia gerçekte kendi hükümdarlığına 1740 yılındaki Avusturya Veraset Savaşı süresinde başlamıştı. Maria Theresia'nın babası ona hükümette hiçbir görev vermemiş, onu kendi kendini yetiştirmesine bırakmıştı. Ayrıca babasının hükümdarlığının sonuna yakın iki savaşın bir sonucu olarak ordu zayıflamış ve hazine boşalmıştı. Maria Theresia'ya 25 Haziran 1741 tarihinde kraliyet kasabası ve taç giyme yeri olan Pozsony'deki (şimdiki Slovakya'nın başşehri Bratislava) Aziz Martin’in Katedrali'ninde Macaristan Kraliçeliği taçı giydirildi. Avusturya Versaet Savaşı, 2. Frederik'in Silezya'yı işgali ve istilasıyla başladı. Ayrıca Bavyera ve Fransa, Avusturya'nın batı bölgesi topraklarını istila ettiğinde, "Büyük Fredrick" Maria Theresia'nın hükümdarlık dönemi süresinde öncelikli düşmanı oldu. Bundan dolayı, iç ve dış politikasında Prusya'yı yenmeye odaklandı. Böylece Avusturya'dan alınmış bulunan toprakları geri alabilecekti. Fransa Aix-la-Chapelle Antlaşması (1748)'nda fethetmiş bulunduğu Avusturya Hollandası topraklarını Maria Theresia'ya geri verdi. Karşılığında Maria Theresia; Parma, Piacenza ve Guastalla'yı İspanya Parma Dükü olan Phillipe bıraktı. Birinci ve ikinci Silezya Savaşı'ından galip çıktıktan sonra, Maria Theresia Friedrich Wilhelm Graf von Haugwitz'ın yardımıyla ülkesini modernize etmeye başladı. Ordunun hacmini iki katına çıkardı. Hükümete düzenli bir gelir temin etmeyi sağlamak için vergileri artırdı.Özellikle askeriye için. Eskiden birbirinden ayrı olan Avusturya ve Bohemya yüksek rütbeli memurlarını bir yönetim bürosunda birleştirerek hükûmeti merkezileştirdi. Ülkesinde adaletten tek sorumlu olan yüksek mahkemeyi kurdu. Bu reformlar devleti ve ekonomiyi genelde güçlendirdi. Theresian Askeri Akademisi'ni (Dünya çapında ilk) 1752 yılında ve bir mühendislik bilimleri akademisini de 1754 yılında kurdu. Ayrıca o Viyana Üniversitesi'ni verilecek para ile çok daha etkili olacak olan tıp fakültesi yapmayı istiyordu. Ordusunun yeterince kuvvetli olduğunu hissettiğinde 1756 yılında Prusya üzerine bir saldırı hazırladı. Fakat, ilk saldıran Saksonya'yı istila eden II. Frederik'ti. Bu Yedi Yıl Savaşları'nı başlatıyordu. 1763 yılında Savaş bittiğinde Maria Theresia, Prusya'nın Silezya'daki çok yerin sahipliğini tanıyan Hubertusburg Antlaşması'nı imzaladı. Kocası Franz, 1765 yılında öldü. Maria Theresia kocasına karşı çok büyük bir saygınlık duyduğundan, 15 yıl sonra gerçekleşecek olan ölümüne kadar matem elbisesi giydi. Ayrıca Silezya'yı tekrar elde etmek yerine kalıcı bir barışa odaklandı. En büyük oğlu II. Joseph'i tek hükümdar ve imparator olarak tanıyordu. Bunun yanında ona sadece kısıtlı miktarda güç veriyordu. Çünkü onun çok aceleci ve kibirli olduğunu hissediyordu. KÃ¼p (film) Küp (Cube), 1997 Kanada yapımı bağımsız bilimkurgu gerilim filmi. Kanadalı genç sinemacı Vincenzo Natali'nin yönettiği, düşük bütçe ile çekilen film, ilginç konusu ve nitelikli işleniş biçimi ile yoğun ilgi görmüştür. İlk filmin gösterdiği başarı üzerine, "" (2002) ve "Küp Sıfır" (2004) adlı iki devam filmi de çekilmiştir. 365.000 Kanada doları gibi düşük bir bütçeyle çekilen "Küp", kült filmler arasında kendine yer edinmiştir. Birbirlerini tanımayan, yedi kişi bilmedikleri bir biçimde kendilerini bir küp sisteminin içinde bulurlar. Kenarlarında yan bölümlere geçmek için birer kapı bulunan küpler içinde çıkış yolunu ararlar. Farklı meslek ve yaş gruplarından kahramanlar çıkış yolunu ararken, küplerin içindeki tehlike ve acayipliklerle savaşırlar. Zor durumda kalan karakterlerin birbirleri ve kendileri ile yaşadıkları çatışmalar konuyu daha ilginç hale getirir. AS Omonia Atletik Kulüp Omonia Lefkoşa (Yunanca: Αθλητικός Σύλλογος Ομόνοια Λευκωσίας), Kıbrıs Cumhuriyeti ve Lefkoşa futbol kulübüdür. Omonia 20 şampiyonluk, 12 Kıbrıs Kupası ve 14 Kıbrıs Süper Kupası kazandı. Kulüp, 1948 yılında kuruldu ve 1953 yılında Kıbrıs Futbol Federasyonu'na üye oldu. Atletik kulüp olarak bilinen Omonia'nın basketbol, voleybol, futbol ve bisiklet kolları vardır. Omonia, II. Dünya Savaşı'ndan hemen sonra 1948 yılında kuruldu. Kulübün kuruluşu (diğer birkaç kulüple bağlantılıdır), politik türbülansı çağrıştıran bu dönemde gerçekleşti. Omonia taraftarları solculuğu seçti. Omonia 1953 yılında Kıbrıs Cumhuriyeti Futbol Federasyonu'na üye olmasıyla birlikte Kıbrıs Birinci Lig'de oynamaya başladı. 60'lı yıllarda kulübün Kıbrıs futbolunda adını duyurmasıyla 1960-61 sezonunda ilk şampiyonluğunu yaşadı. Omonia bu sezonu ikinci gelen Anorthosis Famagusta'un 7 puan önünde kapadı. Sonraki kupalarda da aralarında ciddi bir rekabet oluştu. Omonia 20 lig şampiyonluğu ve 12 Kıbrıs Kupası ile Kıbrıs Cumhuriyeti'nin şu anki en başarılı kulübüdür, en yakın rakibi ise APOEL'dir. Omonia, 1970'li yıllarda ligin hâkimiydi. Şimdi bile kırılamamış bir rekora sahiptir. 1974-1979 yılları arasında 6 kere üst üste şampiyon oldu. Omonia'nın yetiştirdiği oyuncu Sotiris Kaiafas, en iyi Kıbrıslı Rum futbolcularındandı. Duyguları etkileyecek kadar Gregory Savvas kadar iyi oynuyordu. Kaiafas gelmiş geçmiş Kıbrıslı Rum en iyi oyuncudur. Avrupa Altın Ayakkabı ödülüne sahiptir. Avrupa'nın en büyük gol kralı haline 1976 yılında 39 gol atarak geldi. Kaiafas'ın gidişinden sonra Omonia yeniden yetenek yetiştirmenin yollarını bulmuştu. 1981, 1985, 1987'de ve 1989'da yine şampiyon oldu. Fakat 90'lı yıllarda Anorthosis Ammohostu onu gölgelemeye mecbur bıraktı. Alman asıllı Raufmann 1998 yılında kulübe geldi ve dört sene içinde Ada'da iz bırakmayı sağladı. Kıbrıs Cumhuriyeti vatandaşı olup Kıbrıs Cumhuriyeti millî futbol takımında da oynadı. Daha sonra 37 yaşında sakatlığından sonra jubilesini yaparak futbolu bıraktı. 1990'lı yılların diğer bir yıldızI ise Kostas Malekos'tur, daha sonraları Omonia'nın en büyük rakiplerinden biri ve görüş zıtlığı olan APOEL'ye geçti. 6 yıl bekledikten sonra Omonia 1999-00 sezonunda yine Kıbrıs Kupası'nı kazandı. Bu kupayı kazanmak taraftarlar için büyük bir gelenek olmuştu. 1980-1984 yılları arasında kupa, 4 yıl Lefkoşa'da kaldı. 2000-01 yılında şampiyonlukta yine Omonia bayrağı dalgalandı. Henk Haouart, sezonun yarısında Anorthosis Ammohostu'yı 3-1 yenerek Omonia'nın şampiyonluğu garantiledi. 2002-03 yılında Toni Saveski antrenörlğü geçti ve kulüp on dokuzuncu şampiyonluğunu yaşadı. Omonia 2004-05 yılında ise Kıbrıs Kupası'yla yetinmek zorunda kaldı. Omonia taraftarları sol ideolojiyi ve sosyalizm'i benimser. Maçları sırasında açtıkları Che Guevara ve Anti-Faşizm bayrakları da bunun göstergesidir. Kulüp ayrıca Kıbrıs'ta en çok taraftara sahiptir. 2009/2010 senesinde yaklaşık 7,000 kombine bilet satmıştır. 2001 yılında, Omonia yıl boyunca bilet satma rekorunu 109,303 bilet satarak eline geçirmişti. 2003 yılında ise bu rekoru tekrar kırıp toplam 140,740 bilet sattı. 2004 yılında ise toplam 143,033 bilet satıldı. Takımın şu an kullandığı stadyum GSP Stadyumu'dur. Pancypria Stadyumu olarak da bilinir.Stadyum'u APOEL ve Lefkoşa'nın diğer bir büyüğü Olympiakos tarafından da kullanılmaktadır. 1999'a kadar Makario Stadium'unu kullanmaktaydılar. Takımın 32,000 koltuk kapasiteli olacak olan yeni stadyumunun 2009-2010 yılında bitmesi planlanmaktadır. Bittiğinde Kıbrıs Rum Kesimi'nin en büyük ve en yeni stadyumu olacak. Kıbrıs Futbol Federasyonu Kıbrıs Amatör Futbol Federasyonu Rhône Küp 2: Hiperküp Küp 2: Hiperküp, Küp filminin elde ettiği başarı üzerine daha büyük bir bütçe ile çekilen devam filmi. İlk filmde olduğu gibi farklı mesleklerden 8 kişi anlamadıkları bir biçimde kendilerini bir küpün içinde bulurlar. Şükrü el-Kuvvetli Şükrü el-Kuvvetli (d. 1891, Şam - ö. 30 Haziran 1967, Beyrut) (Arapça: شكري القوتلي), Suriyeli Arap siyasetçi. Suriye'nin bağımsızlıktan sonraki ilk cumhurbaşkanıdır. 1943-1949 ve 1955-1958 yılları arasında iki defa cumhurbaşkanlığı yaptı. Eğitim için geldiği İstanbul'da 1913 senesinde Mekteb-i Mülkiye'yi bitirdi. 1930'lu yıllarda Suriye'de siyasete atıldı. Fransız manda yönetimine karşı mücadele etti. 1943'te cumhurbaşkanı seçildi. 1948 yılında İsrail'in Araplara karşı zafer kazanmasından sonra bu durumdan memnun olmayan askerler tarafından Mart 1949'da bir hükûmet darbesiyle iktidardan uzaklaştırıldı. Kısa bir süre hapiste kaldıktan sonra Mısır'a sürgün edildiyse de daha sonra tekrar ülkesine döndü ve 1955 yılında 2. defa cumhurbaşkanı oldu. 1958 yılında Mısır ile Suriye birleşti ve Birleşik Arap Cumhuriyeti kuruldu. Bu birlik bozulduktan sonra tekrar sürgüne gönderildi. 1967 yılında Beyrut'ta sürgündeyken öldü. Altına Hücum (film) Altına Hücum 1925 ABD yapımı sessiz komedi filmidir. Özgün adı The Gold Rush olan bu siyah beyaz filmin yönetmeni, senaryo yazarı, yapımcısı ve başrol oyuncusu Charlie Chaplin'dir. Daha önce çok sayıda kısa metrajlı ve iki tane de orta metrajlı film yapmış olan Chaplin'in 'ten sonra çektiği ikinci uzun metrajlı filmidir. Bu filminde de öncekilerde olduğu gibi "küçük serseri" Şarlo'yu canlandırmaktadır. Film o tarihte rekor sayılacak bir süre olan 14 ayda ve astronomik sayıcak bir maliyetle tamamlandı. Chaplin filme tam 650.000 dolar harcamıştı. 1942 yılında Chaplin "Altına Hücum" filmini tekrar elden geçirdi, film için bestelediği müziği ve kendi kaydettiği diyalogları filme monte etti. Kurguda da bazı değişiklikler yaparak filmi yeniden gösterime verdi. Filmde, birçok maceracının yaptığı gibi Klondike Altına Hücumu hareketinde Alaska'ya altın aramak için giden "Küçük Serseri" Şarlo'nun buradayken çektiği sıkıntılar, düştüğü komik durumlar, hırstan gözleri dönmüş insanların zaaflarını görmesi ve bu arada aşkı bulması anlatılmaktadır. Filmin en unutulmaz sahnelerinden biri de kendi gibi iki altın arayıcıyla birlikte kar fırtınasının ortasında uçurumun kenarına sürüklenmiş bir kulübede mahsur kaldıkları sahnedir. Ayrıca yemek niyetine "ayakkabısını yediği" sahne de akıllara kazınan ve sinema tarihine geçen sahnelerden biridir. "Altına Hücum", 1992 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Buz hokeyi Buz Hokeyi, buzun üzerinde iki takımla oynanan bir spor veya oyundur. Oyuncular hokey patenlerini giyip hokey sopalarıyla diski (pakı) kontrol etmeye çalışırlar. Oyuncular diski (pakı) kaleye sokarak sayı bulurlar. Takımda biri kaleci olmak üzere altı oyuncu molasız oynar. Aslen bir takımda 20'den fazla oyuncu vardır. Bir oyuncu kuralları ihlal ederse hakem ceza olarak takımı bir süreliğine 5 kişiyle oynatır. 26x56 mt. genişlikte bir alanda oynanır. 15 ya da 20 dakikalık üç devreden oluşur. Buz hokeyi konusunda Kanada, Rusya, İsveç, Finlandiya, Çek Cumhuriyeti, Amerika Birleşik Devletleri ve Slovakya önde gelen ülkelerdir. Dünyadaki en iyi oyuncuların çoğu NHL'dendir (Ulusal Hokey Ligi). Yılın sonunda Stanley Kupası'nı kazanmaya çalışırlar. Kuzey Amerika'da kadınlar Kadınlar Ulusal Hokey Ligi ve kadınlar Batı Hokey Ligi'nde oynar. Kuzey Amerika ve Avrupa'da erkekler hokeyi kadınlar hokeyinden daha popülerdir. Olimpiyatlarda hokey hem kadınlar hem de erkekler tarafından oynanır. Buz hokeyi 19. yüzyılda Kanadalı güverteciler tarafından bulunmuştur. NHL 1917'de başlamıştır. 2007 itibarıyla doğu-batı konferansı adlarıyla 15'lik iki ligi vardır. Bu sporun en popüler olduğu ülkeler ABD, Kanada, Rusya, İsveç, Finlandiya ve Çek Cumhuriyeti'dir. Buz hokeyi, ilk kez orta çağlarda Kuzey Avrupalılar tarafından oynanmaktaydı. 19'uncu Yüzyıl ortalarında ise ilkel formda Kanada'da oynanmaya başlanmış, ilk resmi hokey oyununun 1855'te Kingston, Ontario'da oynandığı düşünülmektedir. Kayıtlara geçen ilk maç 1865'te bir üniversite öğrencisi olan Robertson tarafından düzenlendi. Daha sonra Robertson, ilk buz hokeyi kurallarını geliştirdi.Bu kurallar gereğince takımlar dokuzar oyuncudan oluşuyor ve kare şeklinde bir pak kullanılıyordu. Montreal'de toplanan bir komite oyunun yedişer kişilik takımlarla oynanmasını öngörmüştür. 1909'da ulusal hokey kurulu, oyuncu sayısının altıya indirilmesine karar verdi. 1893'te ise Stanley kupası başladı. Bu kupada en iyi Kanadalı hokey takımına Lord Stanley ödülü verilmekte ve günümüzde devam etmektedir.. Oyun sahasının boyutları en çok 61 metre uzunluğunda ve 30 metre enindedir ; en az 56x26m olmalıdır.Sahanın köşeleri ovaldir ve bu ovallik en fazla 7 ila 8.5 metre yarıçapta olmalıdır. Buz sahasının yanları “bordlar” olarak bilinen ağaç veya plastik bir duvarla çevrilmiş olmalı,buzun üstünden ölçüldüğünde 1.20 metreden alçak veya 1.22 metreden yüksek olmalıdır. Yan duvarların altında, 15 ila 25 cm yüksekliğinde ve sarı renkte bir tekme bandı olacaktır. Bu kurallarda belirtilen resmi işaretlemelerin dışında,bütün buz yüzeyi ve çevresindeki duvarlar beyaza boyanmış olmalıdır. Buz Hokeyi'nde ofsayt kuralı şu şekilde uygulanmaktadır. Hücum eden takım oyuncularından hiçbiri defans yapan takım sahasında bulunan mavi çizgiye pak'tan önce giremez. Girmesi durumunda hakem ofsayt düdüğünü çalar ve oyunun durduğu yere en yakın başlama noktasından oyun tekrar başlatılır. Pazı Pazı ("Beta vulgaris "var." cicla"), Ispanakgillerden, yaprakları büyük olan bir sebze bitkisidir. Ispanak benzeridir. Bol vitaminli olduğundan besleyici ve sindirimi kolaydır. KÃ¼l Tigin Kül Tigin veya Köl Tigin (Eski Türkçe: , Kül Tig(i)n, 闕特勤/阙特勤, Pinyin: quètèqín, Wade-Giles: chüeh-t'e-ch'in), d. 684 - ö. 27 Şubat 731), İkinci Doğu Göktürk Kağanlığı’nı devleti ağabeyi Bilge Kağan ile birlikte yöneten devlet başkanıdır. Kül Tigin devletin askeri kanadını yönetiyordu. Kutluk Kağan'ın oğlu, Bilge Kağan'ın kardeşi ve İstemi Kağan'ın torunudur. Babası Kutluk Kağan (İlteriş) öldüğünde ağabeyi Bilge 8, Kül Tigin ise 7 yaşındaydı. Ağabeyiyle birlikte amcası Kapağan Kapgan Kağan tarafından büyütüldü. Kapağan Kağan, Türk töresine aykırı hareket ederek ölmeden önce kendi oğlunu veliaht ilan etti ve yeğenlerinin iktidar adaylığını geçersiz kıldı. Ancak Kapağan'ın ölümünden sonra Kül Tigin, daha önce Mete Han'ın yaptığına benzer bir darbeyle yönetimi ele geçirdi, Kapağan Kağan'ın oğlunu destekleyen beyleri idam ettirdi, Kapağan döneminde geri plana itilen Tonyukuk'u ve Alp Eletmiş'i yanına alarak büyük bir temizlik yaptı ve sonunda, tahta ağabeyini oturttu. Bilge Kağan 32 yaşında, Kül Tigin de 31 yaşındaydı. Resmi lider Bilge Kağan olsa da ülkede asıl güç, ordu komutanı Kül Tigin'in elindeydi. Ağabeyi ile birlikte ülkelerindeki isyanları bastıran Kül Tigin’e ilişkin en sağlıklı bilgiler Orhun Yazıtları’nda yer alır. Kül Tigin, 16 yaşında iken amcası Kapağan Kağan ile birlikte 50 bin kişilik Çin ordusuyla yapılan savaşa katıldı ve kahramanlığı ile dikkat çekti. Kül Tigin, 21 yaşında iken Çinli general Caca ile yapılan savaşta da yer almış ve üç atını kaybetmesine rağmen düşmanla çarpışmaya devam etmişti. Çinli askerlerin attığı 100’den fazla oktan kurtulmayı başararak, bu savaşın kazanılmasında büyük payı olduğu abidelerde yazılıdır. Kitabeler, Kül Tigin'in kahramanlık öyküleriyle doludur. Örneğin erkekler batı seferine çıktığı zaman Türk yurduna baskın yapan Kırgız,Oğuz ve çin kuvvetlerine karşı kadın ve çocukları örgütleyerek zafer kazanmasından bahsedilir. Kül Tigin hem başarılı bir savaşçı, hem de başarılı bir komutandır.Bununla birlikte Tarihte ender görülen bir olay olan iki kardeşin taht kavgasına tutuşmadan devleti birlikte yönetmesinde büyük pay sahibidir. Kül Tigin, 26 yaşında iken Göktürk Devleti’ne başkaldıran Kırgızlara karşı düzenlenen sefere de katıldı. Sanga Dağı’nın eteklerinde 710 yılında yapılan savaşta, Kül Tigin’in savaşçılığı Çinlilerin de dikkatini çekti ve Çin kaynaklarında onu ‘Yenilmez Savaşçı’ olarak gösterdiler. Orhun Kitabeleri, bu savaşta Kül Tigin'in elinde bir hançerle kaplan gibi atılarak dokuz düşmanı biçtiğini anlatır. Kül Tigin 27 Şubat 731’de 47 yaşında iken öldü. 1 Kasım 731’de kendisine büyük bir cenaze töreni düzenlendi. Orhun Kitabeleri’nde Kül Tigin Yazıtında yazılanlara göre 47 yaşında iken Koyun yılında on yedinci günde vefat etti. "Kül Tigin kony yılka yiti yigirmike uçdı" (Kül Tigin anıtı Kuzey-doğu yüzü) , Kuzey Yüzü, ll-13: ""Yogçı, sıgıtçı, Kıtany, Tatabı bodun başlayu, Udar Sengün kelti. Tabgaç kaganta İsiyi Likeng kelti. Bir tümen agı altun, kümüş kergeksiz kelürti. Tüpüt kaganta bölön kelti. Kurıya kün batsıkdakı Sogd Berçik-er, Bukarak uluş bodunta Enik Sengün, Ogul Tarkan kelti. On-Ok oglım Türgiş kaganta Makaraç Tamgaçı, Oguz Bilge Tamgaçı kelti. Kırkız kaganta Tarduş lnançu Çor kelti. Bark itgüçi, bediz yaratıgma, bitig taş itgüçi Tabgaç kagan çıkanı Çang Sengün kelti."" "Yasçı, ağlayıcı olarak Kıtay, Tatabı milletinden başta Udar general geldi. Çin kağanından İsiyi Likeng geldi. On binlik hazine, altın, gümüş fazla fazla getirdi. Tibet kağanından vezir geldi. Batıda gün batısındaki Soğd, İranlı, Buhara ülkesi halkından Enik general, Oğul Tarkan geldi. On Ok oğlum Türgiş kağanından Makaraç mühürdar, Oğuz Bilge mühürdar geldi. Kırgız kağanından Tarduş İnançu Çor geldi. Türbe yapıcı, resim yapan, kitâbe taşı yapıcısı olarak Çin kağanının yeğeni Çang general geldi." yazıldığı gibi törene Çin, Kıtan, Tatabı, Tibet, İran, Soğd, Buhara, Türgiş, Kırgız ve diğer devlet boyları da katıldı. 732 yılında Kül Tigin'nin cenaze töreni için Orhon başkentine Türkçe adlı Ogul-Tarhan Buhara elçisi gelmiştir. Kül Tigin'in Orhun Yazıtları'nda emeği vardır. 732'de ağabeyi Bilge Kağan bir Kül Tigin Bengü taşı diktirmiştir. Kül tigin anıtı Batı yüzünde Bilge Kaganın ona ölümümünden sonra "İnançu Apa Yargan Tarkan" adını vermiştir. "Türk Bilge Hagan ayukıka inim Kül Tiginig küzedü olurttum.İnançu Apa Yargan Tarkan Atıg birtim Anı Ögtürtüm" "Türk Bilge Kağanı, nezaret etmek üzere, küçük kardeşim Kül Tigini gözeterek oturdum. İnançu Apa Yargan Tarkan adını verdim. Onu övdürdüm." Bu anıt, Baykal Gölü'nün güneyinde Koşo Çaydam gölü yakınındadır. Mermer üzerinde Göktürk yazısıyla "Kültigin koyun yılında 17. günde uçtu" diye yazar. Ağabeyi Bilge Kağan 734 yılında ölmüştür. Tonyukuk, Bilge Kağan ve Kül Tigin'in yaptıkları Göktürk Yazıtları'nda(Orhun Kitabeleri) tüm sadeliğiyle yer almaktadır. Sinematürk Sinematürk, genel yayın yönetmenliğini sinema tarihçisi Burçak Evren'in yaptığı aylık sinema dergisi. İçeriğinde güncel röportajlar, sinema teorisine ilişkin yazı ve araştırmalar, Türk sinemasına dair mbelge niteliği taşıyan fotoğraflar ile haber, eleştiri ve diğer yazılar yer alır. Sinema eğitimi ve sinema okulları gibi konular da işlenen konular arasındadır. Yayın hayatına 2006 yılında başlamıştır. Büyük oranda Türk sinemasını konu alan Sinematürk Dergisi'nin yayın hayatı 2008 yılında, 17 sayı sonra sona ermiştir. Deniz Bölükbaşı Ahmet Deniz Bölükbaşı (25 Ekim 1949, Ankara - 21 Mart 2018, Ankara), Türk diplomat ve siyasetçi. Aslen Kırşehirlidir. Osman Bölükbaşı'nın oğludur. TED Ankara Koleji ve Ankara Üniversitesi Hukuk Fakültesi’nden mezun olduktan sonra, 1973 yılında Dışişleri Bakanlığı’na girdi. Dışişleri Bakanlığı'nın merkez teşkilatında çeşitli kademelerde görev yaptıktan sonra, Atina ve Bonn Büyükelçilikleri'nde Elçi Müsteşarlığı görevlerinde bulundu. Lizbon Büyükelçisi olarak görev yaptı. Dışişleri Bakanlığı Birinci Hukuk Müşavirliği görevini yürüttü. Başbakan Yardımcısı Devlet Bahçeli'nin Dış Politika Başdanışmanlığına atandı. Cenevre Dünya Ticaret Örgütü nezdinde Türkiye Daimi Temsilcisi oldu. Türkiye Cumhuriyeti Dışişleri Bakanlığı tarafından, 1 Mart Tezkeresi öncesi görüşmelerin diplomasi ayağına başkanlık etti. "Osman Bölükbaşı: Türk siyasetinde Anadolu fırtınası", 1 Mart Vakası adlı kitapların yazarıdır. 2002 seçimlerinde olduğu gibi, 2007 seçimlerinde de Milliyetçi Hareket Partisi tarafından milletvekili adayı olarak gösterilmiştir. Ankara 2. bölge 1. sıradan milletvekili olmaya hak kazanmıştır. MHP Merkez Yönetim Kuruluna girmiş ve ilk MYK toplantısında Türk Dünyası ve Uluslararası İlişkilerden Sorumlu Genel Başkan Yardımcısı olarak seçildi. 21 Mayıs 2011 tarihinde kaset iddiaları nedeniyle milletvekilliği adaylığından ve partideki görevinden istifa etti. Tosun Paşa (film, 1976) Tosun Paşa, 1976 Kartal Tibet yapımı güldürü (komedi) filmi. Tosun Paşa karakteri Ahmed Tosun Paşa'dan esinlenmedir. Olay 19. yüzyıl Mısır'ında geçer. Tellioğlu ve Seferoğlu Aileleri, İskenderiye'nin en değerli yeri olan "Yeşil Vadi" için birbirleriyle kıyasıya bir mücadeleye girerler. Vadinin kime ait olduğuna devlet görevlileri de karar veremezler. Tellioğlu ve Seferoğlu aileleri Yeşil Vadi'yi ele geçirmek için İskenderiye'nin en büyük devlet memuru olan Daver Bey (Mete Sezer)'in kızı Leyla'yı (Müjde Ar) almak için kıyasıya bir mücadeleye girerler. Daver Bey, Leyla'yı Seferoğullarına vermeye karar verir. Bu durumda Tellioğulları daha büyük bir torpil için evin uşağı olan Şaban'ı (Kemal Sunal) Kahire sarayının en hatırı sayılır ve heybetli paşası olan Tosun Paşa olarak tanıtırlar. Tosun Paşa kılığındaki Şaban Tellioğlu Ailesinin en büyük oğlu Lütfü'nün (Şener Şen) yakın arkadaşı gibi davranıp, Yeşil Vadi ve Daver Bey'in kızı Leyla'yı Tellioğullarına kazandıracağına Leyla'ya kendisi aşık olur ve her şeyi eline yüzüne bulaştırır. Sonuçta işler Arap saçına döner ve en sonunda gerçek Tosun Paşa, Kahire sarayından çıkar, gelir. Gerçek Tosun Paşa, Yeşil Vadiye el koyar ve Daver Bey'in kızını da alır. Neticede bu olaydan ötürü kellelerini bile zor kurtaran Tellioğulları hayatta kaldıklarına bile şükreder bir hale gelirler. Herkesin gözünde suçlu Şaban olur. Halbuki Lütfü kendi kazdığı kuyuya düşmüş, esas Tosun Paşa'nın varlığını bir an için unutmuştur. Tellioğlu ailesinin ikâmet ettiği konut olarak Yeşilköy semtindeki Simenoğlu Köşkü kullanıldı. Filmin çöl sahneleri İstanbul’un Şile ilçesinin Ağaçlı köyünde çekilirken, İskenderiye Beyi Daver Bey’in köşk sahnelerinde dış mekan olarak Emirgândaki Sarı Köşk, iç mekan sahneleri için ise Sarıyer’de bulunan Said Halim Paşa Yalısı seçildi. Anna Kurnikova Anna Sergeyevna Kurnikova (; d. 7 Haziran 1981), Rus tenisÃ§i ve modeldir. Eski Sovyetler Birliği'nin başkenti Moskova'da, Sergey ve Alla Kurnikova'nın kızı olarak dünyaya geldi. Küçük yaşta annesiyle beraber ABD'ye göç etti. Bugün Miami, Florida'da yaşamaktadır. İlk uluslararası turnuvasına, 1990 yılında Moskova'da düzenlenen ATP ile katıldı. 1995'te Federasyon Kupasında maç kazanmış en genç oyuncu unvanını aldı ve Avrupa Şampiyonası ile İtalya Gençler Açık turnuvasına katıldı. 1995 bitiminde Uluslararası Tenis Federasyonu dünya gençler şampiyonu oldu. Homework Homework ÅŸu anlamlara gelebilir: Hüsamettin Özkan Hüsamettin Özkan, (d. 20 Haziran 1950, Develi, Kayseri), Türk siyasetçi. 1999 ve 2002 yılları arasında Bülent Ecevit tarafından kurulan Koalisyon Hükûmeti'nde Başbakan Yardımcısı olarak yer aldı. 1991, 1995 ve 1999 Türkiye genel seçimlerinde İstanbul Milletvekili olarak meclise girdi. Çerkezlerin Adığe-Kabardey kolundan gelen bir ailenin 7 çocuğundan en küçüğü olan Özkan, Pertevniyal Lisesi ve Galatasaray İktisat ve İşletmecilik Yüksek Okulunu bitirdi. 1968'de Tülin Aktan ile beraber katıldığı Altın Fener Dans Yarışması'nda birinci oldu. Ağabeyi Necdet Özkan, Bayrampaşa Belediye Başkanı olunca ailesinin ticari işlerinin ağırlığı onun üstüne kaldı. Yine abisin aracılığıyla Bülent Ecevit ile tanışarak, 1991'de DSP'den Milletvekili seçildi. Kısa sürede Ecevit'in sağ kolu haline geldi. ANAP - DSP - DTP arasında kurulan 55. Cumhuriyet Hükûmeti'nde Devlet Bakanlığı'na getirildi (1997). 1999 erken genel seçimlerden sonra DSP ile MHP ve ANAP arasında kurulan 57. Hükûmet'te tekrar Devlet Bakanlığına getirildi. Cumhurbaşkanlığı seçimleri, Abdullah Öcalan'ın idamı ve 21 Şubat Krizi gibi hayati konularda Hükûmet içinde etkin rol oynadı. 2002 yılında Bülent Ecevit ile sağlık durumu nedeniyle görüş ayrılığına düşünce DSP'den ve bakanlıktan istifa ederek, İsmail Cem, Kemal derviş ve Zeki Eker ile beraber Yeni Türkiye Partisi’ni kurdu. YTP'nin 2002 genel seçimlerinde bir varlık gösterememesi üzerine bu partiden de istifa ederek, aktif siyasetten çekildi 19., 20. ve 21. dönem İstanbul Milletvekilliği yaptı. Evli ve 2 çocuk sahibidir. Recep Önal ile birlikte "Türkiye Halk Bankası A. Ş. yöneticilerini korumak ve sorumluların yargılanmalarını önlemek kastıyla, yasalara aykırı uygulamalarda bulunarak bankanın zarara uğramasına sebep oldukları" iddiasıyla 15 Haziran 2004 tarihinde Yüce Divan'a sevk kararı TBMM tarafından alındı. Yüce Divan sıfatıyla görev yapan Anayasa Mahkemesi, her iki kişinin suçlama kararlarının ayrı ayrı alınması gereği nedeniyle kararı iade etti. Karar 26 Ekim 2004'te tekrarlandı ve onaylandı. Yüce Divan, 31 Mart 2007 tarihinde 5'e karşı 6 oyla "suç oluşmadığından" Hüsamettin Özkan'ı beraat ettirdi. Kızı Didem Özkan 2006 yılında İş adamı Turgay Ciner ile evlenmiştir. DHD (Yıldız Geçidi) DHD ("Dial Home Device") cihazı, Yıldız Geçidi evreninde, geçitleri başka bir gezegendeki geçidi tıpkı bir telefon gibi arayarak oraya bağlanmasını sağlayan Yıldız Geçidi'nin yakınlarından bulunan bir kumanda panelidir. Bu cihaz ilk olarak Abydos'ta Daniel Jackson tarafından keşfedilmiştir. Çoğu Yıldız Kapısı DHD cihazı ile açılır. Yıldız Geçidi üzerinde bulunan her sembol, DHD cihazının üstünde de bulunmaktadır. Gidilmek istenilen gezegenin adresi DHD cihazı üzerinde bulunan semboller kullanılarak çevrilir ve adres girme işlemi bittikten sonra, DHD cihazının tam ortasında bulunan büyük-kırmızı daire şeklindeki butona basılır. Ancak girilen adres geçerli bir adres olmalıdır, yoksa Yıldız Geçidi faaliyete geçemez. DHD cihazlar覺n覺n farkl覺 tipleri vard覺r: Kıyamet Günü Saati Doomsday clock, Chicago Üniversitesi'nde Bulletin of the Atomic Scientists dergisinin yönetici kadrosu tarafından 1947'den bu yana belirlenen sembolik bir kıyamet saati kadranıdır. Bu 'few minutes to midnight' olarak nitelendirilen zaman dilimindeki insanlığın analojisini kullanan bir semboldür. Midnight ise nükleer yıkımı simgelemektedir. Saat 1947 yılında gece yarısına 7 dakikayı gösteriyordu ve 2007 yılına kadar 18 kez değiştirildi. Saatin 1 dakika ileri alınmasıyla 11 Ocak 2012'de saat 23:55'i göstermiş; 2015'te iki, 2017'de ise yarım dakika ileri alınarak 23:57:30'u göstermeye başlamıştır. 2020 yılında ABD ve Rusya arasındaki Orta Menzilli Nükleer Kuvvetler Antlaşması'nın bitmesi, ABD ve İran arasındaki kızışmalar ve iklim değişikliğine karşı savaşın başarısızlığı yüzünden saat gece yarısına 1 dakika 40 saniye kalaya ayarlanmıştır. Kurulduğu tarih olan 1947'den beri hem 1953 hem de 2018'de ayarlı olduğu 2 dakika kalayı geçmiştir. ArkadaÅŸ (film) Arkadaş, yönetmenliğini, yapımcılığını, senaristliğini ve başrol oyunculuğunu Yılmaz Güney'in yaptığı 1974 yılı yapımı Türk filmi. Filmde öğrencilik yıllarından tanışan iki arkadaşın yıllardan sonra karşılaşmasını anlatıyor. Cemil (Kerim Afşar) zengin olmuş bir kıyı kentinde bir kadınla evlenmiştir. Âzem (Yılmaz Güney)ise arkadaşının çarpık yaşantısını anlatmaya çalışır. Bu sırada Cemil'in eşinin kardeşi Melike (Melike Demirağ) Âzem'e aşık olur. Filmin sonunda Cemil gerçekle yüzleşmek zorunda kalır. Filmin sonunda Cemil'in kime ateş ettiği gösterilmemektedir. Hikâyede Yılmaz Güney arkadaşıyla gönderme yaptığı yozlaşmış toplumsal yapıdır. Toplumsal yapıyı sadece eleştirmez alternatifini de Âzem'in yaşam tarzı ile anlatır. Yılmaz Güney…Âzem Melike Demirağ …Melike Kerim Afşar… Cemil Ahu Tuğba… Ahu Azra Balkanâ€¦ Necibe Semra Ã–zdamar Civan Canovaâ€¦ Halil Nizam Ergüden… Muhittin Yusuf Tunalıoğlu RhÃ´ne Nehri Rhône, Avrupa 'nın 812 km uzunluğunda bir nehri. Fransa 'nın en uzun ikinci ve suyu en bol olan akarsuyudur. İsviçre Alpleri'ndeki İsviçre'nin Rhone Buzulu kenarında doğar Fransa'da Arles ve Marsilya şehirleri yakınında, delta oluşturarak Akdeniz'e dökülür. Simplon Tüneli ve Simplon Geçidi yoluyla İtalya'dan İsviçre'ye giren kara ve demiryolu Rhone vadisinin üst bölümünden geçer. Fransaya ulaşmadan önce Cenevre Gölü'ne giren ırmak, Alpler'i Jura Dağları'na birleştiren sıradağlar arasındaki bir dizi vadide dolanır. Bu vadilerin birinde Genissiat hidroelektirik santrali yer alır. Lyon'da en büyük kolu olan Saone Irmağı ile birleşen Rhone, güneye doğru denize yönelir. Akışı hala hızlı olduğundan ulaşım için elverişli değildir. Ulaşımı sağlamak için yapılan çalışmaların yanı sıra, Donzere'de bir de kanal açılmıştır. Bu ırmak, Lyon bölgesinde, Alp Dağları ile Fransa ortasındaki, Massif Central diye bilinen büyük yayladan geçer. Vadinin oluşturduğu koridoru izleyen kara ve demiryolları, Kuzey ve Orta Fransa ile Büyük Marsilya limanları arasında mal taşımacılığına olanak verir. Bir zamanlar Romalılar Galya'yı fethetmek için bu yolu kullanmışlardır. Deltanın başladığı Arles'te ırmak, güneybatıya doğru akan Petit Rhône("küçük Rhone") ve güneydoğuya doğru yönelen Grand Rhône("büyük Rhone") olmak üzere ikiye ayrılır. İkisi arasında Camargue'nin tuzlu bataklık ve otlakları yer alır. Friuli-Venezia Giulia Friuli-Venezia Giulia İtalya Anayasası ile kısmi bölgesel özerklik verilmiş 20 bölgesinden birisidir. Bölgenin merkezi Trieste şehridir. Friuli-Venezia Giulia bölgesi İtalya'nın kuzeydoğusunda yer alır. Friuli-Venezia Giulia bölgesi, Veneto Bolgesi, Avusturya ve Slovenya ile çevrili olup güneyinde Adriyatik Denizi yer alır. Sahillerinin uzunluğu 111.7 km dir. 7.845 km² yüzöçümünde 219 beldeye sahiptir. Bölgenin nüfusu (30.6.2010 itibarıyla) 1.234.679 kişidir. II. Dünya Savaşından sonra kurulan bölgede 4 şehir bulunmaktadır. Bölgede İtalyancadan ayrı olarak Friulian dili Friulian Language bölgede boydan boya konuşulur. Aynı zamanda oldukça büyük Sloven ve küçük Alman azınlığı vardır. Slovence Trieste ili ve Gorizia ili doğu kısımlarında; Resia vadisinde ve Torre nehrinin yukarı vadisinde ve Natisone (Udine ili]]nde, İtalyan ve Slovak isimlerinin bulunduğu pek çok köyde konuşulur. Friuli-Venezia Guilia da Almanca konuşanların sayısı yaklaşık 2,000 olarak tahmin edilir. Onlar kanal vadisinde yaşarlar. 2006 ya göre, İtalyan Ulusal İstatistik Enstitüsü 58,915 yabancı doğumlu göçmenin Friuli-Venezia Giulia da yaşadığını tahmin etmiş olup bu toplam bölge nüfusunun % 4.9'u dur. 7.845 km² yüzölçümünde 219 beldeye sahiptir. Friuli-Venezia Giulia dört ile ayrılır: Bölgede (30.6.2010 itibarıyla) nüfusu 20.000 den fazla olan 6 şehir bulunmaktadır: İsim, Cividale kasabasının Latince adından gelmektedir. Lombard Dükalığı'nın eski başşehridir. "Forum lulii" (Jül'ün forumu) sonra Julius Caeser olarak isimlendirildi. Bu suni(yapay) bölge II.Dünya Savaşı'ndan sonra problemi çözmek için yaratıldı. Çünkü tabii arka bahçesini kaybetmişti. Venezia Giulia'nın büyük bir parçası Yugoslavya'da kalıyordu. Bundan dolayı Friuli'nin tarihsel bölgesinin Trieste'de toplanmasına karar verildi. Silvio Berlusconi, 2006 İtalyan Genel Seçimleri'nde Friuli-Venezia Giulia 'nın oylarının % 54 ünü elde etti. Bölgenin yerel hükümeti, ortanın solundadır. Tarımcılık, hububat, üzüm ve şeker pancarı verir. Sığır yetiştiriciliği önemlidir. Endüstri, Trieste ve Monfalcone'deki tersaneciliğe, Pozzolo del Friuli'nin çelik fabrikalarına dayanır. Bağcılıktan şarap ve grappa likoru elde edilir. Mobilya üretimi Manzano ve Brugnera da yoğunlaşır. Llullaillaco Llullaillaco veya Llullaillabur, 6.739 m yüksekliği ile Monte Pissis ve Ojos del Salado'dan sonra yeryüzünün üçüncü en yüksek volkanı, Güney Amerika'nın en yüksek beşinci dağı. Dağ, aynı isimli milli parkın içinde, Şili ve Arjantin sınırlarında bulunur. Tırmanış için çıkış noktası çöl vahası olan San Pedro de Atacama'dır. Andlar'ın en yüksek dağlarından biri olarak ,Atacama Çölü 'nün çatısı olarak adlandırılır.Llullaillaco 'nun zirvesi karla örtülü olsa da aynı zamanda üstünde buzul olmayan dünyanın en yüksek zirvesidir. Zirvenin çok etkileyici bir şekli vardır. Bu yüzden daha prekolombiyano zamanından beri burada yaşayan kültürleri etkilemiş, Llullaillaco "Kutsal dağ" ya da "Tanrıların evi" olarak kabul edilmiştir. Zirvesinde, merdivenler, taş evler, terasların bulunduğu geniş bir harabe alanı vardır. Bu binalar İnka zamanından kalma olup, dini amaçlar ve kurban törenleri için kullanılmıştır. 1999 yılında "National Geographic Expedition" 'ın dağcıları üç adet donmuş, yaklaşık 500 yaşında çocuk mumyası bulmuştur. Burası, dünyanın en yüksek konumdaki İnka ve arkeolojik bulguların yapıldığı yerdir. Ekip burada 13 gün boyunca çok zor şartlar altında çalışmış, -37 °C ye varan sıcaklıkta mumyaları çıkarmıştır. Deneyimli uzmanlar ayrıca çok sayıda eşya da ortaya çıkarmıştır. Bunlar 20 işlemeli 16 işlemesiz sanatsal figür, ayrıca düzinelerce çanak-çömlek, yiyecek ve koka torbası gibi nesnelerdir. Yıldız Geçidi (film) Yıldız Geçidi (özgün adı: Stargate), Roland Emmerich'in yönettiği ve Dean Devlin ile beraber yazdığı, başrollerini Kurt Russell, James Spader ve Jaye Davidson'ın paylaştığı, 1994 yapımı kült bilimkurgu filmi. Film özellikle, uzaylı Ra ve solucan deliği kavramlarıyla tüm bilimkurguseverlerin büyük ilgisini çekti. Ayrıca film; uzaylılarla savaşan, ama bunu lazer tabancaları ya da uzay gemileriyle değil, bilindik topla tüfekle yapan dünyalı konsepti ile bilimkurgu tarihinde farklı bir yerde durmaktadır. Gişede yakaladığı hasılat başarısıyla da, kendisinden sonra gelen ve devamı niteliğinde olan "Stargate SG-1", "Stargate Atlantis" ve "Stargate Universe" gibi dizilerin çekilmesine yol açtı. Konu zenginliği, özgün konsepti ve geçmişle geleceği aynı düzlemde başarıyla birleştiren senaryosuyla, kimi sinema yazarları tarafından, "Star Wars" filmini tahtından edebileceği yönünde değerlendirildi. 1928 yılında, Mısır'ın Giza Platosu'nda üstünde semboller olan ve dünya elementlerinden yapılmadığı anlaşılan halka şeklinde bir aygıt bulunur. Yer altındaki çok gizli bir askeri üsde, nasıl çalıştığıyla ilgili olarak yıllarca çalışmalar yapılsa da, halkada ve üstündeki örtü taşında bulunan hiyeroglifler sırlarını açığa vurmamışlardır. Ancak yardım için çağrılan genç arkeolog ve dil bilimci Dr. Daniel Jackson, uzun zamandır yapılan araştırmaların tamamen yanlış olduğunu söyler ve incelemeye sıfırdan başlar. Örtü taşının anlattıklarının yıldızlarla ilgili bir yapıyı işaret ettiğini anlaması ve ordunun halka konusundaki şüphelerini doğrulaması uzun sürmeyecektir. Taş halka aslında Jackson'ın adını "Yıldız Geçidi" olarak tercüme ettiği bir ulaşım aracıdır. Karşılıklı iki geçit arasında bir solucan deliği açarak aradaki milyonlarca ışık yılı mesafenin birkaç saniyede alınması amacıyla tasarlanmıştır. Yapılması gereken tek şey gidilecek geçidin 3 boyutlu uzaydaki konumunu belirleyen altı sembolü (etrafını saran küpün yüzeylerini) ve yolcunun bulunduğu geçidi belirten referans sembolünü belirlemektir. Jackson'ın örtü taşında bulduğu yedi sembol halka üzerine uyarlanınca bir köprü kurulur ve bir grup asker, beraberine Daniel Jackson'ı da alarak geçitten geçer. Karşı tarafta karşılaştıkları, Antik Mısır medeniyetine benzer yaşam süren bir insan topluluğu ve bu insanlara zulümle hükmeden Güneş Tanrısı Ra'dır. Geçidin, Ra'nın ve geri dönüşün sırrını çözmek bu ekibin birincil görevi haline gelecektir. Film bu versiyonunda; 1928'de Mısır'da başlayan bilindik halinden farklı olarak, M.Ö 8000 yılında Kuzey Afrika Çölü'nde başlamaktadır. Ra'nın gemisi, ilkel bir insan grubunun yaşadığı Kuzey Afrika Çölü'ne iniş yapar ve genç erkeklerden birini kaçırarak onun bedenine girer. Ayrıca söz konusu versiyonda, Dr. Daniel Jackson ve Ra arasında geçen fazladan pek çok sahne ve diyalog bulunmaktadır. Bu versiyon Yalnızca DVD sunumlarında yer alır. Biricik oğlunu kendi silahından çıkan bir kaza kurşunuyla yitirmiş olmanın acısını kendi içerisinde oldukça sert biçimde hisseden; ama buna karşın güçlü ve otoriter görünmeye çalışan, "artık kaybedecek bir şeyim yok" düşüncesiyle ölüme bile gözü kara gidebilen itaatkar bir asker portresini yansıtır. Geçidin işler hale getirilmesiyle birlikte, geçitten geçip diğer tarafı keşfetmekle görevli ekibin liderliğini yapmaktadır. Yıldız geçidinin nasıl çalıştığına yönelik araştırmaların devam ettiği bir noktada, varlığından rahatsız olup, neden burada olduğunu soran araştırma ekibinin lideri Catherine'e söylediği söz unutulmaz replikler arasındadır: "Belki başarırsınız diye buradayım." Daniel Jackson, uygarlıkların birbirleriyle ilişkilerini inceleyen bir dilbilimci ve arkeologtur. Mısır piramitlerinin dış güçler tarafından yapıldığını savunduğu konferansta Catherina ile tanışır. Catherine onu, hayatının en büyük buluşunu yapmaya davet ederek, yıldız geçidinin bulunduğu gizli üsse götürür. Daniel, geçidi çalıştırmayı başarınca bir askeri ekiple birlikte Abydos gezegenine gider. Boynunda taşıdığı kolye nedeniyle, yerli halk tarafından tanrılarca gönderilmiş olduğuna inanılarak, kendisine Sha’re adında genç ve güzel bir kadın armağan edilir. Keşif ekibinin tekrar dünyaya geri dönebilmesini sağlamak için buradaki kültür ve tarihin araştırılması gerektiğini anlar. Nesli tükenmekte olan dünyadışı bir ırkın son temsilcilerinden olarak, sonsuz yaşam adına uzayda uzun zamanlar boyunca seyahat eder ve nihayetinde Dünya gezegenine ulaşır. Dünyaya geldiği çağda insanlık henüz erken çağlarını yaşamaktadır ve ilkeldir. Kolay onarılabiliyor oluşunu fark edince, insan bedenine girerek hakimiyetini ilan eder. Yıldız geçidi sayesinde, teknolojisini geliştirmek için işçi olarak çalıştırdığı insanların, gezegenler arasında seyahat edebilmelerini sağlar. İnsanlığın, bu olaydan binlerce yıl sonra bulup çözmeyi başardığı yıldız geçidinin, dünyadan başka bir gezegene gitmek için tekrar çalıştırıldığını çok geçmeden anlayacaktır. Ra’nın sömürgeci bir sahte tanrı olduğunu halka anlatmaya çalışan ekip, ister istemez O'nunla savaşa girişmek zorunda kalır. Ra karakteri filmde tüm gizemini koruyarak canlandırılmış, kadın ve erkek özellikleri aynı anda sunulmuştur. Film, toplam 55 milyon $ maliyetle Ã§ekildi. 1994 yılında, 50'den fazla ülkede gösterime girmiş olup, toplam 196,565,669 $ hasılat elde etti. Özellikle DVD satışları günümüzde de yoğun bir seyir izlemektedir. Film, Türkiye'de Özen Film tarafından 3 Mart 1995 tarihi itibarıyla pek çok sinema da gösterildi. Filmin soundtrack'ı David Arnold tarafından hazırlandı. Toplam 20 parçadan oluşan albümün tracklisti aşağıdaki gibidir: Karılar Koğuşu (film) Karılar Koğuşu, 1989 yapımı Türk filmi. Başrollerini Kadir İnanır ve Hülya Koçyiğit paylaşmıştır. Minometre Minometre, şarj edildiği an ile geri kalan şarjın ölçüldüğü an arasındaki sürede, dozimetreden geçen toplam radyasyon miktarını ölçmek için kullanılan alet. İtalya'nın bölgeleri İtalya'nın bölgeleri ülkenin birinci seviye idari bölünüşüdür. İkinci NUTS idari seviyesini de oluşturur. 20 bölge vardır. Bunlardan beş tanesi anayasal olarak özerkliğe sahiptir. Aosta Vadisi hariç her bölge illere ayrılmıştır. Makro bölgeler Avrupa Birliği NUTS'a göre birinci derecedir: Tat alma Tat alma, beş duyudan biridir. İnsanda tat alma, dile temas eden nesnelerdeki kimyasal maddelerin "kemoreseptörler" tarafından algılanması sonucu oluşur. Bilimsel anlamda dilin tat alma sistemi ile algıladığı beş temel (ana) tat vardır: tatlı, ekşi, tuzlu, bitter (buruk/acımtırak) ve umami. Bunlara ilaveten biber vb. yiyeceklerin oluşturduğu yanma hissi "acı" olarak tanımlanır ve gündelik kullanımda sıklıkla temel tatlara dahil edilir. Temel tatlar haricinde "yağlı", "metalik" gibi çok çeşitli tat sınıfları mevcuttur. Aralarında insanın da bulunduğu kara omurgalılarında tat alma, dilde bulunan ve tat tomurcuğu adı verilen organ tarafından gerçekleştirilir. Balıklarda tat tomurcuğu dudaklarda, yüzgeçlerde ve bazı türlerde kuyrukta bulunur. Kimyasalları algılayan reseptör hücrelerin yaklaşık 50-150'si bir tat tomurcuğunu meydana getirir. Tat tomurcukları dil yüzeyinde gömülü durumdadır ve ağızdaki kimyasallar tat tomurcuğuna tat gözenekleri vasıtasıyla erişir. Tatlılık, dile temas eden nesnelerde şeker ve bazı diğer maddelerin bulunması sonucu ortaya çıkar. Şekerlemeler, baklava gibi tatlılar ve elma, muz gibi meyveler, ağırlıklı olarak tatlı olan gıdalara örnek verilebilir. Tuzluluk, nesnelerde başlıca olarak sodyum iyonları bulunması sonucu ortaya çıkar. Bazı diğer alkali metaller de tuzlu tat verirler. Ekşilik, nesnelerdeki asit oranına bağlı bir durumdur. Ekşilik, hidroklorik asit baz alınarak ölçülür. Hidroklorik asitin ekşilik indeksi 1'dir. Vişne ve limon ağırlıklı olarak ekşi tada sahip yiyeceklere örnek gösterilebilir. Bitter, buruk veya acımtırak olarak tanımlanabilecek bir tattır. Zaman zaman gıdalara kasıtlı olarak eklenmekle birlikte genellikle hoş olmayan bir lezzet olarak kabul edilir. Bitter tat veren nesnelere örnek olarak limon kabuğu, bira, zeytin ve kahve verilebilir. Doğadaki pek çok zehirli bitki bitter tada sahiptir ve evrim biyologları insanda düşük eşikli (keskin) bir bitter tat alma duyusunun bulunmasının evrimsel avantajları olduğunu düşünmektedir. Umami, "lezzetli" anlamına gelen Japonca kökenli bir sözcüktür ve 20. yüzyılda insanın algıladığı ana tatlardan biri olduğu anlaşılmıştır. Umami, şekerli olmayan, etimsi tatları tarif etmek için kullanılır. Ağırlıklı olarak umami tada sahip gıdalara örnek olarak domates, tahıllar ve kuru fasulye verilebilir. Gıda katkısı monosodyum glutamat (MSG), kuvvetli bir umami tada sahiptir. Dil haritası veya tat haritası, dilin farklı kısımlarının farklı tatları algıladığı yönünde, yaygın bir yanılgıdır. Kökü 1901'de "Zur Psychophysik des Geschmackssinnes" isimli bir Alman gazetesinde yazılmış bir makaleye dayanır. Günümüzde, duyarlılık eşiği değişebilmekle birlikte dilin tüm bölümlerinin tüm tatları algıladığı bilinmektedir. Maklak Maklak (İngilizce "mukluk"), Eskimolar tarafından giyilen fok veya ren geyiği derisinden yapılmış bot. Ordu tarafından kullanılan mukluk botlarına Eskimolar (kamik) derler. Bunların tabanları kuru tabaklanmış deri veya kauçuktandır; yelken bezinden konçlar dizin alt kısmına kadar uzanır. Bu botlar ayaklarını çok sıcak tutar. İngilizcedeki "mukluk" adı Yupikçe sakallı fok anlamındaki "maklak" kelimesinden gelir. Yupik çizmeleri daha çok sakallı fok derisinden yapılır. Multipleks aleti Multipleks aleti, havadan seri halinde çekilmiş fotoğrafları bir projeksiyon sathına veya projeksiyon masasına aksettirecek şekilde ayrı ayrı projektörlerden yapılmış olan cihaz. Fotoğrafların hayalleri, mevki ve mikyas bakımından o suretle ayar edilir ki hepsinin müşterek kurgusal, hem teferruat hem mikyas bakımından, sıhhatli bir stereoskopik model meydana getirir. Masa tenisi Masa tenisi (pinpon), iki veya dört oyuncunun birbirlerine topu ileri geri olarak attığı ortasında ağ olan masanın üstünde oynanan bir oyundur. Bu sporun salon tenisi adıyla bilinen en eski şekli 1880 li yıllarda Hindistan ve Güney Afrika'daki İngiliz ordusu tarafından oynanırdı. Puro kutularının kapaklarını raket, yuvarlatılmış şarap şişesi mantarlarını da top olarak kullanırlardı. File olarak da kitapları kullanıyorlardı. 1890'lı yıllarda İngiltere'de bu oyunun diğer versiyonları geliştirildi. Bunlar "whiff whaff" ve "gossima" gibi değişik isimlere sahiptiler ve Parker Brothers firması masaya kurulabilen portatif net, dışı file kaplı küçük bir top ve minyatür raketlerden oluşan salon tenisi kitleri satmaya başladı. 1900 yılında Amerika'yı ziyaret eden İngiliz James Gibb, dönerken yanında bazı içi boş selüloid toplardan getirdi ve arkadaşlarıyla salon tenisini bu topları kullanarak oynamaya başladı. Gibb, topun rakete ve masaya çarptığı zaman çıkardığı sesi temsil eden "ping pong" ismini kullanmaya başladı. Fakat 1901 yılında İngiliz spor ekipmanları üreticisi olan John Jacques "Ping Pong" ismini kendi adına tescil ettirdi ve bu ismin Amerika haklarını Parker Brothers firmasına sattı. Onlar da yeni kitlerini bu isimle çıkardılar. Bir başka İngiliz, E. C. Goode, 1902 yılında tahta raketinin yüzeyini pürüzlü lastikle kaplayarak topa falso vermeyi başardı. Aynı yıl İngitere'de Ping Pong Federasyonu kuruldu fakat isim hakkının Parker Brothers firmasında olmasından ve dolayısıyla ekipmanların çok pahalıya çıkmasından dolayı üç yıl sonra kapandı. Üreticilerin genel bir ismi olan masa tenisi adı altında sattıkları ekipmanlarla bu spor İngiltere ve Avrupa'da sessizce yaygınlaştı. 1921 yılında İngiltere'de yeni bir masa tenisi federasyonu kuruldu. Peşinden de 1926 yılında İngiltere, İsveç, Macaristan, Hindistan, Danimarka, Almanya, Çekoslovakya, Avusturya ve Galler'in Berlin'de yaptıkları toplantıda Uluslararası Masa Tenisi Federasyonu kuruldu. İlk dünya şampiyonası 1926 yılında Londra'da yapıldı. Bu yıldan II. Dünya Savaşı'na kadar tüm şampiyonalar Macaristan'ın egemenliği altında geçti. Bu zamanların en iyi oyuncuları bayanlarda yedi dünya şampiyonası kazanan Macar Maria Mednyanszky ve beş defa dünya şampiyonu olan yine Macar Viktor Barna'ydı. Çekoslovakya ve Romanya'lı sporcular da bazı şampiyonaları kazandılar. Amerika Ping Pong Federasyonu 1930 yılında kuruldu fakat sadece Parker Brothers firmasının ekipmanları kullanılabildiği için üye sayısı fazla olamadı. 1933 yılında iki rakip federasyon daha kuruldu. Bunlar ABD Amatör Masa Tenisi Federasyonu ve ABD Ulusal Masa Tenisi Federasyonuydu. Bu üç grup 1935 yılında birleşerek ABD Masa Tenisi Federasyonu adını aldı. 1994 yılında da adını U.S.A. Table Tennis olarak değiştirdi. İkinci dünya savaşından sonra bir süre daha orta Avrupalı oyuncuların egemenlikleri sürdü. 1953 yılından itibaren Asya'lı oyuncuların egemenliği başladı. Asya'lı yıldız oyuncuların aniden ortaya çıkmalarının bir sebebi Japon Horoi Satoh'ın 1952 yılında ilk defa kullandığı süngerli lastiklerin kullanılmaya başlamasıdır. Bu yeni malzeme oyunu hızlandırdı ve oyuncuların topa daha fazla falso vermelerine imkân sağladı. Asya'lı oyuncular "Penholder tutuşu" adı verilen ve raket sapının başparmak ile işaret parmağı arasında tutulduğu bir tutuş şekli geliştirdiler. Bu tutuş şeklinde her tür vuruş için raketin aynı yüzünü kullanıyordu. Bu tutuş bugün birçok üst seviye uluslararası oyuncu tarafından kullanılmaktadır. 1988 yılında masa tenisi erkek ve bayanlarda tekler ve çiftler müsabakalarını içeren olimpik bir spor haline geldi. Türkiye'de masa tenisinin ilk olarak 1920'lerden sonra Robert Koleji'nde oynanmaya başladığı bilinmektedir. Daha sonra bu spor başta İstanbul olmak üzere tüm yurtta yayılmaya başlamıştır. Hatta İstanbul'da Altınordu Spor Kulübü'nde ilk turnuva düzenlenmiştir. 1930 yılında ilk İstanbul Şampiyonası düzenlenmiş ve Fenerbahçe Spor Kulübü'nden aynı zamanda yüzücü ve boksör olan Raşit Bey İstanbulsporlu rakibi Semih Duransoy'u yenerek sarı-lacivertli kulübü bu dalda ilk şampiyon unvanını kazandırmıştır. 1950-61 yılları arasında özellikle İstanbul, İzmir ve Ankarada masa tenisi faaliyetleri olanca hızı ile devam etmiş ve ilki 1957 ikincisi 1960 yıllarında olmak üzere bu üç bölge sporcularının katılımıyla, o zamanlar bağlı olduğu tenis federasyonu tarafından organize edilen, iki Türkiye şampiyonası yapılmıştır.Birincisinde Beyoğluspor kulübünden Anastas Nikolau tek erkeklerde birinciliği elde etmiştir.1966 yılında masa tenisi federasyonunun kurulması ile Masa Tenisi daha organize hale gelmiştir. 1948-70 yılları arasında Fenerbahçe ve Beyoğluspor'un üstünlüğünde geçen yıllar, 1970'lerde Çinli masa tenisi ustaları getiren Eczacıbaşı da rekabete dahil olmuştur. 1983 yılında Türkiye Ligi müsabakalarının başlamasıyla bu daldaki rekabet daha renkli bir hal almıştır. İlk Federasyon Başkanı gazeteci Ali Abalı olmuştur. Geçmişten bugüne kadar gelen Vasil Aleksandridis (1976' da Türkiye' ye Akdeniz Oyunlari Sampiyonlugunu getirdi), Fanis Aleksandridis, Oktay Çimen, Davit Kumru, Kadriye Poyrazoglu, Gürhan Yaldız, Gençay Menge, Peng Fei Jiang gibi sporcular Türk masa tenisini uluslararası müsabakalarda temsil etmiş, Türkiye'de masa tenisinin belli bir noktaya ulaştığını kanıtlamışlardır. 2008 Yaz Olimpiyatları'nda Türkiye'yi masa tenisinde aynı zamanda Fenerbahçe Spor Kulübü'nde spor yapan Melek Hu bu sporda Türkiye'ye Olimpiyatlarda elde ettiği ilk galibiyeti kazandırmıştır. Dünya Erkekler En İyi 10 Sıralaması (01.04.2020) Lockheed P-2 Neptune P-2 Neptune, çift piston, çift jet motorlu, her türlü havada harekata elverişli, uzun menzilli, karada üslenir denizaltı savunma uçağı. Çok çeşitte arama radarı, nükleer su bombaları ve hedef güdümlü torpidolar taşıyabilir. Arama-tarama, devriye, engelleme, denizaltı avlama ve imha, konvoy refakat faaliyetlerinde kullanılır, P-2 olarak da adlandırılır. Sinir gazı Sinir gazı, solunum, enjeksiyon ya da deriden nüfuz yoluyla vücuda girip nöronlara (sinir hücrelerine) zarar vererek vücutta, istemsiz kasılma ve ölüme sebep olan kimyasal maddedir. Genellikle kimyasal silah olarak kullanılan bu maddeler başlıca Tabun, Soman ve Sarin'dir. MIM-3 MIM-3, pilotlu bombardıman uçaklarını ve hava emmeli füzeleri önlemek veya imha etmek maksadıyla imal edilmiş seyyar veya sabit rampalı, satıhtan havaya güdümlü füze. Selamsız Bandosu Selamsız Bandosu, Nesli Çölgeçen'in yönetmenliğini yaptığı, 1987 yılı yapımı Türk filmi. Selamsız, şehre çok uzak bir kasaba. Hatta günlük gazetelerin iki gün sonra geldiği bir kasaba. Bir gün belediye başkanı (Şener Şen) cumhurbaşkanının kasabadan geçeceğini öğrenir ve cumhurbaşkanını karşılamak üzere bir bando kurmaya karar verir. Bir bando şefini işe almak için gazeteye ilan verir. Tek başvuruyu alkolik olan Murat adında (Ali Uyandıran) bir bando şefi yapar. Bu alkolik bando şefi, kasabanın esnafından bir bando kurmaya çalışır ve büyük macera böylece başlar. Şener Şen ...Latif Şahin Ali Uyandıran ...Şef Murat Üstün Asutay ...Tahir Ağa Uğur Yücel ...Musa Güzin Çorağan ...Hasibe Can KolukÄ±sa ...Tacettin Cengiz Tünay ...Antrenör Celal Perk ...Mehmet Tayfun Çorağan ...Niyazi Ayla Arslancan Bican Günalan...Zabıta Tuncay Akça Faruk Savun Ahmet AÃ§an ...Galip Serap Çölgeçen Işık Aras ...Şükran Ahmet PÄ±nar MIM-14 Nike Hercules MIM-14 Nike Hercules, Amerikalı Western Electric firması tarafından üretilen ve 1950'li yılların teknolojisini taşıyan bir yüksek irtifa hava savunma füzesidir. Tasarım amacı Sovyet bombardıman uçaklarının ve balistik füzelerinin yüksek irtifada önlenmesidir. Yerden radar güdümlü bir füzedir. 144 km menzil ve 45 km irtifa kapasitesine sahiptir. Katı yakıtlı roket motorunun sağladığı 3.65 mach hızla hedefe yönelir. 500 kg ağırlığındaki harp başlığı parça ve infilak tesirlidir. Sistem mobil hareket kabiliyetine sahip değildir. Nükleer başlık taşıyabilir ve teoride kısmi olarak kara hedeflerine karşı saldırı yeteneği de vardır. Türk Hava Kuvvetleri bünyesine 1959-1964 yılları arasında ABD desteğiyle 72 adet Nike Hercules tedarik edilmiştir. Füzeler İstanbul'da konuşlu 15. Füze Üs Komutanlığı'na bağlı görev yapmışlardır. Tip: Karadan havaya (SAM) Ãœretici: ABD / Western Electric MIM 14 Nike Hercules 2003 Atışları Deniz dibi temas haritası Deniz dibi temas haritası, 1:100.000'den 1:1.000.000'a kadar ölçekli, batimetriyi (bathymetry), dip özelliklerini, enkaz gemi bilgilerini ve sahil ve kıyı suları için deniz dibi temas bilgilerini gösteren haritadır. Denizaltılarda ve denizaltılara karşı savaş harekatlarında kullanılmak üzere tasarlanmıştır. NÃ¼klit Nüklit, izotop olarak adlandırılan tek bir kimyasal elementin iki veya daha çok nükleer türünden ayrı olarak, hem dengeli (yaklaşık 270) hem de dengesiz (yaklaşık 500) kimyasal element olan bütün nükleer türlerine verilen isim. Ahmet Taner Kışlalı Ahmet Taner Kışlalı (10 Temmuz 1939 – 21 Ekim 1999), Türk siyaset bilimci, siyasetçi (eski bakan), yazar ve öğretim üyesi. Babası Ziraat Bankası veznedarı Hüsnü Bey, annesi Kilis Kemaliye İlkokulu öğretmeni Lütfiye Hanım'dır. 1951 yılında Kilis Kemaliye İlkokulu'nu bitirdikten sonra, Kilis Ortaokulu’nu ve 1957 yılında Kabataş Erkek Lisesi'ni bitirdi. Kabataş Erkek Lisesi'nden sonra Ankara Üniversitesi Siyasal Bilgiler Fakültesi'ni kazandı. Okurken bir yandan da Yeni Gün'de spor muhabirliği yaptı. 1962-1963 yılları arasında "Yenigün" gazetesinde yazı işleri müdürlüğü de yaptı. Paris Üniversitesi'nde anayasa hukuku ve siyaset bilimi dalında "Modern Türkiye'de Siyasi Güçler" başlıklı doktorasını yaptı. 1968 yılında Fransa'da tanıştığı Bordeaux'lu (Bordo) Nicole (Nilgün Kışlalı) ile evlendi. Bu evlilikten iki kızı (Altınay ve Dolunay) oldu. Hacettepe Üniversitesi'nde siyaset sosyolojisi alanında öğretim üyeliğine başladı. Askerlik dönüşü üniversiteye kabul edilmedi. Siyasal Bilgiler Fakültesi'ne geçti. 1972 yılında doçent