Bundan sonra Daniel, Ana ve Adriana arasında güçlü ve engellenmesi imkânsız bir bağ kurulacaktır. Telefónica Telefonica İspanyol telekomünikasyon şirketi. İspanya ve Latin Amerika piyasalarında faaliyet gösteren şirket dünyada geleneksel ve mobil iletişim sektöründe en büyük şirketlerdendir. İçerik boyutu ve pazar payı ile altıncı, dünyada ise dördüncüdür. 1997 yılında İspanyol hükûmeti tarafından şirket özelleştirilmiştir. Sıfıra Doğru Sıfıra Doğru Agatha Christie'nin polisiye romanıdır. Ünlü tenisçi Nevile Strange ve karısı Kay mutlu bir evlilik sürmektedir. Nevile Audrey ile karşılaştıktan sonra akrabası Lady Tresslian'ı aynı zamanda ziyaret etmeleri gerektiğini karısı Kay'e söyler ve eylül ayında Lady Tresslian'ın evinde herkes bir araya gelir. Herkes çok gergindir. Bir akşam birçok konuğun olduğu sırada yaşlı avukat Mr. Treves geçmişte işlenen bir cinayeti anlatır Bu bir çocuğun işlediği cinayettir. Daha sonra Mr. Treves otelinde kalp krizi geçirir ve ölür. Daha sonra Lady Tressilian odasında vahşice öldürülür. Acaba Mr. Treves da mı öldürülmüştü?Bu cinayetlerin yıllar önceki o olayla bir ilgisi var mıydı? Bunları aydınlatacak yegane kişi Başkomiser Battle'dır. Azerbaycan seçim çevreleri Azerbaycan seçim çevreleri, Azerbaycan Merkez Seçim Komisyonu tarafından kaydedilmiş seçmenlerin herhangi seçimli organa (prezidet, parlamento ve belediyeler) temsilciler seçmesi için Seçim Mecellesine uygun olarak düzenlenmiş toprak birimidir. Aşkın İlk Saatleri Aşkın İlk Saatleri ya da orijinal adıyla Love at First Hiccup, 2009 yılında yayınlanan, Regner Grasten International stüdyosunda çekilen, yönetmenliğini Barbara Topsøe-Rothenborg'in yaptığı Danimarka ve ABD ortak yapımlı filmidir. Filmde lise son sınıf öğrencisi Anya'ya (Scout Taylor-Compton) aşk olan birinci sınıf öğrencisi Victor (Devon Werkheiser) ve maceraları anlatılmaktadır. Miss Marple'ın Son Maceraları Agatha Christie'nin ölümünden sonra yayınlanan, polisiye hikâyelerinden oluşan kitabıdır. Bu kitapta Miss Marple, olayları tümdengelim yöntemiyle çözerken, okurların da kanını donduracak şeylere tanık oluyor. Tevfik Ä°smailov Tevfik İsmayilov (Doğum: 6 Nisan 1939, Bakü - 25 Mart 2016, Bakü) Azeri yönetmen, senaryo yazarı, oyuncu. 1958-1962 yıllarında Azerbaycan Devlet Sanat Enstitüsü'nün oyunculuk bölümünde, 1962 -1968 yıllarında yönetmenlik bölümünde eğitim gördü. 1968 yılında Moskova'da yönetmenlik ve senaryo kurslarında eğitimini sürdürdü. 1964-1970 yılları arasında "Azerbaycan Film Stüdyosu" 'nda yönetmen olarak çalıştı. Yine aynı dönemde Moskova Yüksek Yönetmenlik ve Senaryo Enstitüsü'nde lisansüstü eğitimini tamamladı. 22'si uzun 4'ü kısa metrajlı olmak üzere, 26 sinema filmin çekmiş; pek çok belgesel ve televizyon filmi hazırlamştır. 1994'te Mimar Sinan Üniversitesi Güzel Sanatlar Fakültesi Sinema-TV bölümünde misafir öğretim görevlisi olarak çalışmaya başladı. "Türk Cumhuriyetleri Sinema Tarihi" (2002) adlı 3 ciltlik bir eser yayımladı. Eserin ilk cildi Azerbaycan sinemasına, ikinci ve üçüncü ciltleri ise Kırgızistan, Türkmenistan, Tacikistan, Kazakistan filmlerine ayrılmıştır. Sanatçı, Azerbaycan Yazarlar Birliği üyesidir. 1998'de Türkiye Cumhuriyeti Liyakat Nişanı lle ödüllendirilmiştir. IMDB ID:1435868 Sound Loaded Sound Loaded, Ricky Martin'in 2000 tarihinde yayınlanan altıncı stüdyo albümüdür. Albümün yapımcılığını K. C. Porter ve Walter Afanasieff yapmıştır. İngilizce olarak yayınlanan albümde Desmond Child, Walter Afanasieff, Gary Burr, Victoria Shaw, David Siegel, Kara DioGuardi gibi söz yazarı ve bestecilere ait şarkılar bulunmaktadır. Albümde "She Bangs" ve "Nobody Wants to Be Lonely" şarkılarına klipler çekilmiştir. Albümde beşinci sırada yer alan "Nobody Wants to Be Lonely" isimli şarkıda Martin ile Christina Aguilera düeti bulunmaktadır. Ayrıca albümde onuncu sırada yer alan "She Bangs" adlı şarkının İspanyolca versiyonu da bulunmaktadır. 1814 Fontainebleau Antlaşması Fontainebleau Antlaşması, Fransa’nın başkenti Paris yakınlarındaki Fontainebleau Sarayında 11 Nisan 1814 tarihinde Napolyon Bonapart ile Avusturya İmparatorluğu, Rus İmparatorluğu ve Prusya Krallığı arasında imzalanan antlaşmadır. Napolyon Savaşlarının sonunda Paris’in düşmesi ile yenik düşen Napolyon antlaşmayı imzalamak zorunda kalmış ve iktidardan çekilerek Elba Adası’na sürgüne gitmiştir. Antlaşma, Napolyon’un Yüz Gün olarak bilinen ve sürgünden dönerek yeniden iktidara gelmesiyle geçersiz hale gelmiştir. Napolyon Savaşlarının son döneminde Fransa, Rusya Seferinin başarısızlığının ardından Almanya’dan atılmış, Yarımada Savaşı sonunda ise Portekiz ve İspanya’yı terk etmek zorunda kalmıştı. Artık Fransa topraklarında verilen mücadelenin ardından Paris Muharebesi ile başkent de düşünce Fransız hükûmeti müttefik devletlerle görüşmelere başlamıştı. Artık Napolyon Bonapart’ın tahtı bırakması isteniyordu. 31 Mart günü müttefik devletler adına açıklama yapan Rus Çarı I. Aleksandr, kesinlikle Napolyon veya ailesinden birisiyle barış görüşmeleri yapılmayacağını, Fransa’nın toprak bütünlüğünün gözetileceğini ve yeni bir anayasa hazırlayacak sorumlu bir geçici yönetim ile masaya oturmaya hazır olunduğunu bildirir. Ertesi gün olan 1 Nisan’da bu sefer Fransa Seantosuna hitap eden Çar, iyi niyet göstergesi olarak Rusya Seferinde tutsak edilen 150 bin Fransız askerinin salıverildiğini açıklar. Toplanan Fransa Senatosu Napolyon’un iktidarının sona erdiğini ilan eden bir karar yayınlar. Bu sırada Fontainebleau Sarayında gelişmeleri izleyen Napolyon, barış için tek engel kendisi ise tahttan feragat etmeye hazır olduğunu ilan eder. İzleyen günlerde üzerinde tartışmalar yürütülen taslak antlaşma 11 Nisan günü Paris’te imzalanacak ,13 Nisan günü ise Napolyon tarafından onaylanacaktır. Antlaşma 21 maddeden oluşur. Antlaşmanın en önemli gündemi olan Napolyon iktidardan alınır ve imparatorluk çapında hiçbir yetkisi kalmaz. Buna rağmen o ve eşi imparator ve imparatoriçe unvanlarını sembolik olarak koruyabilmektedir. Ayrıca onların soyundan gelen hiçbir kişinin Fransa’da iktidara gelmesi yasaklanır. Antlaşmayla Elba Adası, Napolyon tarafından yönetilen özerk bir prenslik konumuna getirilir. Elba Adasının egemenliği ve bayrağı yabancı ülkelerce tanınacak, adaya karşı sadece Fransa silahlı kuvvet kullanabilecektir. Napolyon, imparatorluğa ait tüm mücevherleri hazineye devredecek, kişisel koruması için 400 silahlı muhafız bulundurmasına izin verilecektir. İmzalanan antlaşmanın altında imzası bulunanlar şöyledir: Antlaşma görüşmelerinde Britanya temsilcisi olan Dışişleri Bakanı Robert Stewart Birleşik Krallık olarak antlaşmayı imzalamayacaklarını çünkü metni imzalamanın Napolyon’u Fransa imparatoru olarak tanımak anlamına geleceğini, Napolyon’un aslında isyan halinde bulunan Fransa halkından faydalanan bir gaspçı olduğunu belirtir. Ayrıca Napolyon’un yoğun olarak desteklendiği ve Fransa’ya çok yakın bir adaya sürgün edilmesinin ileride sorun yaratacağını da öngörür. 2005 yılında iki ABD vatandaşı Fransa mahkemesi tarafından 1974-1988 yılları arasında Fransız Ulusal Arşivlerinden antlaşmanın kopyasını çalmakla suçlanırlar. Çalınan belgeyi açık artırmada satmaya çalışırken yakalanan şahıslar ABD’de para cezasıyla çarptırılsalar da yargılanmak üzere Fransa’ya iade edilmezler. Çalınan belgeler Fransa’ya iade edilir. David (Trabzon ortak imparatoru) David Komninos () (d.yaklaşık 1184 – ö.1212) Trabzon İmparatorluğu'nun kurucularından ve erkek kardeşi Aleksios ile ortak imparatoru. Manuil Komnenos ile III. Giorgi'nin kızı Rusudan'ın oğludur. Böylece Bizans İmparatoru I. Andronikos'un torunudur. Andronikos tahtan alınıp, 1185 yılında öldürüldü. Manuil aynı zamanda kör edildi ve sonrasında tarihi kayıtlarda ismi geçmemesine istinaden muhtemelen öldürüldü. Geride iki çocuk bıraktı: Aleksios ve David. Anneleri Rusudan onları Gürcistan ya da Karadeniz'in güney sahillerine kaçırdı. Nisan 1204 tarihinde, Dördüncü Haçlı Seferi, Konstantinopolis'i almadan önce, 22 yaşındaki Aleksios ile, teyzeleri Gürcü Kraliçesi Tamar'ın sağladığı birliklerle Trabzon'u ele geçirdiler. Aleksios Trabzon'da kaldı, David Herakleia Pontike'ye kadar fethetti. 12 Aralık 1212 tarihinde, David, Aynoroz'da bir keşiş olarak ölmüştür. Klasik elektromanyetizma Klasik elektromanyetizm, klasik elektromıknatıslık ya da klasik elektrodinamik teorik fiziğin elektrik akımı ve elektriksel yükler arasındaki kuvvetlerin sonuçlarını inceleyen dalıdır. kuantum mekaniksel etkilerin ihmal edilebilir derecede küçük olmasını sağlayacak kadar büyük ölçütlü sistemler için elektromanyetik fenomenlerin mükemmel bir açıklamasını sunar (bkz. Kuantum elektrodinamiği). Elektromanyetik teori 19. yy. boyunca özellikle James Clerk Maxwell'in çalışmalarıyla geliştirilmiştir. Detaylı tarihsel bilgi için Pauli, Whittaker ve Pais in kitaplarına danışabilirsiniz (ayrıca bkz. Optik tarihi, Elektromıknatıslığın tarihi, Maxwell denklemleri). Ribarič and Šušteršič klasik elektrodinamiğin güncel kavranışı için birçok soruyu ele almıştır. Kitapta tarihleri 1903'ten 1989'a kadar yaklaşık 240 referans bulunmaktadır. Klasik elektrodinamik için hala geçerli olan problem, Jackson'a göre, bizim basit denklemlerle ilgili çözümleri iki limit durumunda elde edebiliyor oluşumuz: “[B]irincisi yükleri ve akımları bildiğimiz ve elektromanyetik alanı hesapladığımız durum, ikincisi dış elektromanyetik alanı belirlediğimiz ve yüklü parçacıkların hareketini hesapladığımız durum. . . . Şans eseri, . . . bu iki problem birleştirildi. Fakat uygulama hala iki adımlı; önce dış alan etksinde yüklü parçacığın hareketi radyasyon salınımı ihmal edilerek hesaplanır, sonra parçacığın hareketinden, salınan radyasyon hesaplanır. Görülüyor ki problemi bu şekilde ele almak yalnızca yaklaşık bir geçerlilik sağlar.” Sonuç olarak, elektrik akımı ve yüklerle bunların oluşturduğu elektromanyetik alanın bir arada, birbirlerini etkileyerek oluşturduğu sonuçları ihmal edemeyeceğimiz sistemlerin fiziksel çözümlenişine teorik olarak ulaşabilmiş değiliz. Bir asırı aşkın bir çabaya rağmen hala yüklü parçacıkların hareket denklemi için genel kabul gören bir form yoktur. Elektromanyetik alan yüklü parçacıklar üzerinde Lorentz kuvveti denen, aşağıdaki denklemle ifade edilen bir kuvvet uygular. "q" yük, F yükün hissedeceği kuvvet, E yükün bulunduğu noktadaki elektrik alan, v yükün hızı, B yükün bulunduğu noktadaki manyetik alan. Yukarıdaki denklem Lorentz kuvvetini iki vektörün toplamı olarak gösterir. Bu vektörlerden biri yükün hızı ve manyetik alanın vektörel çarpımıdır. Vektör çarpımının özelliklerine dayanarak bu çarpımın sonucunun hıza ve manyetik alana dik olduğunu söyleyebiliriz. Diğer vektör ise elektriksel alanla aynı doğrultudadır. Bu iki vektörün toplamı Lorentz kuvvetini verir. Böylece, manyetik alanın olmadığı bir yerde kuvvet elektriksel alanla aynı doğrultudadır ve kuvvetin büyüklüğü yükün değerine ve elektriksel alanın şiddetine bağlıdır. Elektrik alanın olmadığı durumlarda ise kuvvet parçacığın hızına ve manyetik alanın doğrultusuna diktir. Durağan bir yük için elektrik alan E olarak tanımlanır. Burada "q" test yükü olarak adlandırılır. Varlığı dolayısıyla elektrik alanı etkilemeyecek kadar küçük olması yeterlidir, bunun dışında sayısal değerinin önemi yoktur. E'nin birimi N/C yani Newton/Coulomb'dur (ya da, V/m yani Volt/metre). Yukarıdaki tanım döngüsel görünebilir fakat elektrostatikte, yükler hareket etmediğinde, Coulomb yasası deneylerle birebir örtüşür. Sonuç şudur: "n" yük sayısı, "q" i numaralı parçacığın yük miktarı, r i numaralı parçacığın pozisyonu, r elektrik alanı hesapladığımız noktanın pozisyon vektörü, "Îµ" elektrik sabiti. Yukarıdaki denklem Coulomb yasasının "q"'ya (test yükü) bölünüp süperpozisyon prensibi uygulanmış halidir. Eğer alan sürekli bir yük dağılımı tarafından üretiliyorsa tomlam sembolü integrale dönüşür: "ρ"(r) pozisyona bağlı yük yoğunluğu, formula_5 diferansiyel hacim elementi d"Vden E""nin hesaplanacağı noktayı gösteren birim vektör, "r" noktasal yük ile E'nin hesaplanacağı nokta arasındaki uzaklık. Elektrik alanın pozisyonal bağlı hesaplanması için yukarıdaki iki denklemin uygulanışı da hayli zordur. Bu hesabı kolaylaştırmak için elektriksel potansiyel fonksiyonunu kullanabiliriz. Elektrik potansiyeli (voltaj) doğrusal integral ile aşağıdaki şekilde tanımlanır. "Ï†" elektrik potansiyeli, "C" integralin alınacağı yol. Maxwell denklemlerinden, değerinin her zaman sıfır olmadığı için skaler potansiyelin elektrik alanı tanımlamak için tek başına yeterli olmadığı görülebilir. Düzeltme faktörü olarak genellikle bir vektör potansiyelinin (aşağıda açıklanacaktır) zamana göre türevi denkleme eklenir. Yükler elektrostatikte durağan olduğu için söz konusu faktöre ihtiyaç yoktur. Yükün ve elektriksel alanın tanımından elektriksel potansiyelin pozisyona bağlı ifadesini aşağıdaki şekilde yazabiliriz. "q" noktasal yükün miktarı, r pozisyon, r noktasal yükün pozisyonu. Aynı şekilde, genel yük dağılımından kaynaklanan potansiyel: "ρ"(r) pozisyona bağlı yük yoğunluğu, "r" hacim elementi d"V"'ye olan uzaklÄ±k. Unutulmamalıdır ki "φ" skaler bir nicelik olduğu için diğer potansiyellerle skaler olarak toplanır. Bu, kompleks problemleri basit parçalara bölüp potansiyelleri eklemenin kolaylıklarından biridir. Potansiyelin tanımını tersine çevirirsek elektrik alanın potansiyelin negatif gradyanı (bkz. del operatörü) olduğu görürüz. Bu formülle de E'nin V/m olarak ifade edileceği görülebilir. Elektromanyetik dalgadaki değişimler değişimin merkezinden dalga formunda yayılır. Bu dalgalar boşlukta ışık hızıyla yayılır ve doğal olarak geniş bir dalgaboyu spektrumuna sahiptir. Dinamik elektromanyetik radyasyon alanı örnekleri arasında (artan frekans sırasıyla) radyo dalgaları, mikrodalgalar, ışık (kızılötesi, görünür ışık ve morötesi), x-ışınları ve gama ışınları sayılabilir. Parçacık fiziğinde bu elektromanyetik radyasyon yüklü parçacıklar arasındaki elektromanyetik etkileşimin tezahürüdür. Coulomb denklemi basit ve tatmin edici görünse de özel görelilik gerektirdiği üzere yük dağılımındaki değişikliklerin alanın herhangi bir yerinde etki yaratmasının aldığı zaman sıfır olmadığı için bu denklem klasik elektrodinamiğin bağlamında tamamen doğru sayılmaz. Elektrik alanındaki değişimler ışık hızıyla yayılır. Denklemlerin bu koşulu sağlaması için düzeltilip genelleştirilmesi gerekir. Geciktirilmiş potansiyellerin hesaplanması Jefimenko denklemleri olarak bilinen ifadelerin elde edilmesini sağlar. Bu potansiyeller aynı zamanda noktasal yüklerden hareketle de elde edilebilir (Liénard-Wiechert potansiyelleri). Skaler potansiyel ve vektör potansiyeli denklemleri aşağıdaki gibidir: formula_10 "q" noktasal parçacığın yükü, r pozisyon, r ve v, sırasıyla, yükün zamana bağlı olarak verilmiş pozisyonu ve hızı. formula_11 Bu denklemler uygun biçimde türevlenip hareket halindeki yüklü bir parçacığın bütün alan denklemlerini elde edilebilir. Lamed Lamed (ל) İbrani alfabesinin 12. harfi olup Arap alfabesinde Lam, Yunan alfabesinde Lamda (Λ), Latin alfabesinde L ve Kiril alfabesinde El (Л) harflerine denktir. Ebced hesabındaki değeri otuzdur. Bu harf kısaltma olarak kullanıldığında litre anlamına gelir. Önek olarak kullanıldığında ise iki anlamdan birini taşır: Manuil Komnenos (I. Andronikos'un oÄŸlu) Manuil Komninos (, "Manouēl Komnēnos") (1145 - 1185?), Bizans İmparatoru I. Andronikos'un () adı günümüze ulaşmamış ilk karısının oğludur. Muhtemelen 1180 yılında, Manuil, Gürcü Kralı III. Giorgi'nin () kızı Rusudan ile evlenmiştir. Böylece Kraliçe Tamar'ın eniştesidir. Manuil ile Rusudan'ın, Trabzon İmparatorluğu'nun kurucuları olan Aleksios ve David isimli çocukları olmuştur. Eylül 1185 tarihinde, Andronikos, tahttan indirildi ve öldürüldü, Manuil aynı zamanda kör edildi ve sonrasında tarihi kayıtlarda ismi geçmemesine istinaden muhtemelen öldürüldü. Mem (harf) Mem, İbrani alfabesinin 13. harfi olup karşılıkları Arap alfabesinde Mim, Yunan alfabesinde Mu (M), Latin alfabesinde M ve Kiril alfabesinde Em (M) harfidir. Ebced hesabındaki değeri kırktır. Kelime başı ve ortasında מ ve kelime sonunda ם olarak yazılır. Nun Epir Despotluğu Epir Despotluğu ya da Epir Prensliği, (), Dördüncü Haçlı Seferi'ne çıkmak üzere Latin'lerin 1204 yılında Konstantinopolis'e gelip; şehri kuşatıp; talan edip; kendi Katolik Hristiyanlar idaresinde Latin İmparatorluğu'nu kurduktan sonra, Bizans İmparatorluğu asilleri tarafından kurulan İznik İmparatorluğu ve Trabzon İmparatorluğu dışındaki devletlerden biridir. 1337 yılında Sırbistan Krallığı tarafından varlığına son verilmiştir. 1356 yılında yeniden kurulmuş ve 1479 yılında Osmanlı İmparatorluğu tarafından fetih edilene kadar yaşamıştır. Sameh Sameh (ס) İbrani alfabesinin 15. harfi olup Yunan alfabesindeki karşılığı Ksi (Ξ, ξ) ve Kiril alfabesinde Ѯ'dir. Ebced hesabındaki değeri 60'tır. Arap alfabesi'nde bu harfin muadili yoktur ve /s/ harfi için Sin harfi kullanılır. Ebced hesabında 60 sayısını elde etmek için Şin'den türemiş Sin harfi kullanılır. Kevin MacDonald (futbolcu) Kevin Duncan MacDonald (d. 22 Aralık 1960; Inverness, İskoçya) İskoç eski futbolcu, teknik direktör. Premier League ekiplerinden Aston Villa'da, yedek takım antrenörlüğü yapmaktadır. 5 sezon boyunca Liverpool forması giyen Kevin MacDonald, 1986'da hem lig hem kupa şampiyonluğu yaşamıştır. MacDonald, profesyonel futbol kariyerine 1976'da Leicester City'de başladı. Kasım 1984'te, 400.000 £ karşılığında Liverpool'a transfer oldu. 1986'da Liverpool formasıyla First Division şampiyonluğu elde etti. Aynı yıl, finalde Everton'a karşı aldıkları galibiyetle FA Cup şampiyonluğu yaşadı. Ertesi sezonun başında bacağı kırıldığından bir süreliğine takımdan ayrı kaldı. İyileşmesinin ardından, takımın orta sahasında iyi bir ikili oluşturan Kenny Dalglish ve Steve McMahon'un sürekli olarak oynamasıyla takımda kendine daha az yer bulmaya başladı. 1987'de eski takımı Leicester City'ye, 1988'de ise İskoçya ekiplerinden Rangers'ta kiralık olarak forma giydi. Haziran 1989'da Coventry City ile anlaştı. 1990-91 sezonu için Cardiff City'de forma giydi. Kariyerinin son iki sezonunu Walsall'da geçiren MacDonald, 1993'te aktif futbol hayatını sonlandırdı. Kasım 1994'te, takımdan ayrılan Brian Little ile bir sonraki teknik direktör Mark McGhee arasındaki kısa süreçte takımın başında bulundu. Ağustos 2010'da takım teknik direktörü Martin O'Neill'ın görevden ayrılmasının ardından geçici olarak takımın başına geçti. 1995'ten beri çeşitli pozisyonlarda görev aldığı Aston Villa'da 2003'ten beri altyapı antrenörlüğü görevin üstlenen MacDonald, 2006 ile 2007 yılları arasında İrlanda teknik direktörü Steve Staunton'ın yardımcılığını yaptı. Villa başındaki ilk maçına 14 Ağustos'taki 2010-11 sezonunun açılış karşılaşmasında, kendi evleri Villa Park'ta West Ham United karşısında çıktı. Maç, 3-0'lık Villa galibiyetiyle sonuçlandı. İkinci maçına ise UEFA Avrupa Ligi play-off turu kasamında oynanan ve 1-1 sona eren maçta Rapid Wien karşısında çıktı. 22 Ağustos'ta Newcastle United ile oynanan ligin ikinci maçından takım, 6-0'lık mağlubiyetle ayrıldı. Ertesi hafta ise Everton karşısında alınan 1-0'lık galibiyetle kapatıldı. 8 Eylül 2010'da Villa, teknik direktörlük görevi için Gérard Houllier ile anlaştı. Anlaşmanın ardından Houllier'in Fransa Futbol Federasyonu ile bazı konularda çalışmalar yapması sebebiyle MacDonald, iki lig maçında daha takımın başındaki yerini aldı. Sırasıyla 13 ve 18 Eylül'de Stoke City ve Bolton Wanderers maçları oynandı. Stoke maçı 2-1'lik mağlubiyetle sonuçlanırken, Bolton maçı 1-1 berabere sona erdi. William Houghton William Houghton ÅŸu anlamlara gelebilir: Ayin (harf) Ayin, Ayın veya Ayn İbrani alfabesinin 16. harfi olup Ebced hesabındaki değeri 70'tir. Arap alfabesindeki muadili Ayn'dır. İbranicede sesli harfler noktalama işaretleriyle belirtilir. Ayin'in bir ses değeri olmayıp bu harfin görevi Ayin'e eklenen sesli harfin gırtlaktan okunmasını göstermektir. Türkçede böyle bir ses olmadığından bazen "ğ" harfiyle bazen de sesli harfin başına ayraç konarak ifade edilir. Bu ses fonetik alfabede [ʕ] ile gösterilir. Peter Diamond Peter Arthur Diamond (d. 29 Nisan 1940), Amerikalı ekonomist. Massachusetts Teknoloji Enstitüsü'nde profesör olarak çalışmaktadır. 2010 yılında, Christopher A. Pissarides ve Dale T. Mortensen ile birlikte, "arama friksiyonları içeren piyasaları analizleri için" Nobel Ekonomi Ödülü'nü kazanmıştır. 1960 yılında matematik dalında lisans eğitimini Yale Üniversitesi'nde ve 1963 yılında doktorasını Massachusetts Teknoloji Enstitüsü'nde tamamladı. 1964 ile 1965 yılları arasında Kaliforniya Üniversitesi, Berkeley'de yardımcı doçent olarak çalıştı. 1966'da Massachusetts Teknoloji Enstitüsü'ne katılmadan önce doçent oldu. 1970 yılında profesör oldu, 1985-86 yıllarında Ekonomi Bölümünün başkanı olarak görev yaptı ve 1997 yılında "Institute Professor" unvanını aldı. 1968'de "Econometric Society"'nin "fellow"luğuna seçildi ve daha sonra bu kurumun başkanlığını da yaptı. 2003'te "American Economic Association"'nun başkanı olarak görev yaptı. 1978'de American Academy of Arts and Sciences'ta fellow, 1984'te ABD Ulusal Bilimler Akademisi'nin üyesi ve 1988'de National Academy of Social Insurance'un kurucu üyesi oldu. 2008 yılında, National Academy of Social Insurance tarafından verilen "Robert M. Ball Sosyal Güvenlikte Seçkin Başarı Ödülü"'nü kazandı. Günümüzde FED'in başkanı olan Ben Bernanke, Diamond'un eski öğrencilerindendir. Pe (Ä°brani alfabesi) Pe harfi İbrani alfabesinin 17. harfi olup Arap alfabesindeki muadili Fe harfidir. Karşılığı Yunan alfabesinde Pi (Π), Latin alfabesinde P ve Kiril alfabesinde Pe'dir. Kelime başında ve ortasında פ, kelime sonunda da ף olarak yazılır. Dageş (içinde nokta) ile yazıldığında (פּ) p sesi, noktasız yazıldığında ise (פ) f sesi verir. Kelime sonlarında ise ף olarak yazılır ve dageş bulunmaz çünkü İbranice'de P ile biten kelime bulunmaz. Yabancı dilden girmiş sonu P ile biten kelimeler için ise, harf sonda olmasına rağmen פּ kullanılır. Ebced hesabına göre kelime başında ve ortasında kullanılan Pe harfinin (פ) değeri 80'dir. Kelime sonunda kullanılan Pe harfi (ף)'nin değeri ise 800'dür fakat bu nadiren kullanılır; genelde 800 yazmak için ebced değeri 400 olan Tav harfi (ת) iki kere yazılır. Karate Kid II Karate Ki II, 1984 Karate Kid'in bir devamı niteliğinde ve yine yönetmenliğini John G. Avildsen'in yaptığı 1986 yılı yapımı Amerikan macera-dram filmidir. Ralph Macchio ve Pat Morita Daniel LaRusso ve Bay Miyagi rollerini tekra icra etmiş olup, Özgün müzik Bill Conti tarafından bestelenmiştir. İlk filmdeki gibi bu devam filmi aynı zamanda büyük başarı elde etti ve hatta eleştirmenler tarafından beğenilmemesine rağmen önceki filmden daha çok gişe hasılatı kazandırdı. Tsadik Tsadik harfi İbrani alfabesinin 18. harfi olup Arap alfabesindeki muadili Sad harfidir ve "ts" sesi verir. Karşılığı Yunan alfabesinde San (Ϻ), Kiril alfabesinde Tse (Ц)'dir. Kelime başında ve ortasında צ, kelime sonunda da ץ olarak yazılır. İbranicede Ç sesi bulunmazken yabancı dillerden girmiş bu harfi ifade etmek için Tsadik'in yanına ayraç konur (צ׳). Ebced hesabına göre kelime başında ve ortasında kullanılan Tsadik harfinin (צ) değeri 90'dır. Kelime sonunda kullanılan Tsadik harfi (ץ)'nin değeri ise 900'dür fakat bu nadiren kullanılır; genelde 900 yazmak için Tav + Tav + Kuf (400+400+100) yazılır. Bu ses, Türkçede T ve S harflerinden oluşan bir harf bileşiğidir, ancak Arapça'daki dengi olan Sad harfinin Türkçede bir karşılığı yoktur. Kuf Kuf (ק) harfi İbrani alfabesinin 19. harfi olup ebced hesabındaki değeri 100'dür. Karşılıkları, Arap alfabesinde Kaf, Latin alfabesinde K ve Q, ve Yunan alfabesinde Kopa'dır. Modern İbranicede Kaf ve Kuf harflerinin telaffuzu açısından bugün bir fark görülmezken Irak Yahudileri "Q", Temaniler ise "G" olarak telaffuz ederler. Heinz Harmel Heinz Harmel (29 Haziran 1906 - 2 Eylül 2000), II. Dünya Savaşı boyunca bir Alman Waffen-SS Generaliydi. Daha sonra, tarım okudu ve orduda yedek kaldı. Adolf Hitler 1933 yılında iktidara geldiğinde, SS-Verfügungstruppe ve sonra Waffen-SS'e katıldı. 2 Ekim 1935 günü, gedikli subay (Oberscharführer) rütbesiyle aktif olarak orduya döndü. Ocak 1938 günü, üsteğmen (Obersturmführer) rütbesi aldı. Ocak 1939 günü, Hauptsturmführer (Yüzbaşı) rütbesine yükseldi. Savaşın sona ermesinden sonra 2 yıl süreyle İngiltere'de savaş esiri oldu. Esaretten sonra Almanya'ya döndü ve bir satış temsilcisi olarak çalıştı. EsmÃ©e Denters Esmée Denters (doğum 28 Eylül 1988, Arnhem, Gelderland) Hollandalı şarkıcı ve şarkı sözü yazarıdır. Profesyonel kariyerine başlamadan önce sıradan bir YouTube kullanıcısı olan Esmée Denters, YouTube'da Justin Timberlake ve Natasha Bedingfield gibi şarkıcıların şarkılarını cover'lıyordu. Profesyonel kariyerine Hollanda medyası ve Amerikalı pop şarkıcısı Justin Timberlake'in ilgisini çektikten sonra başlamıştır. Mayıs 2009'da ilk stüdyo albümü olan "Outta Here"ı çıkartmıştır. Outta Here ve Admit It single'larından sonra 2010 yılında Justin Timberlake ile Love Dealer single'nı çıkartmıştır. Esmee Denters Hank ve Fenny Denters Boonstra'nın kızıdır. Ailesi boşanmıştır. Onların en büyük kızı müzisyen ve aktris Daphne Denters'tir. Denters 15 yaşına kadar Arnhem'de yaşamıştır.Daha sonra kız kardeşi ve annesiyle birlikte Oosterbeek / Gelderland'ta yaşamıştır. Yüksek mesleki eğitimini ve Sosyal Çalışma Hizmetleri Nijmegen'de alırken Amerika'ya gelmek için bırakmıştır. İlk olarak 2006'da youtube'a videolar yüklemeye başladı. Justin Timberlake ve birçok sanatçının coverını yapmaya başlamıştır. Daha sonra bu videolar medyada oldukça ilgi görmüş ve Justin Timberlake'le beraber 2009 yılında Tennman Records ile Outta Here albümünü çıkarmıştır. Albümün "Until You Were Gone" single'ı Birleşik Krallık listelerine 3. sıradan girmiştir. Esmee Denter yeni şarkılarını ve 2. albümünü Ocak 2011'de yapmaya başlamıştır. 2. albümü için "Sonraki albümüm ilk albümünden farklı olacal" demiştir. Esmee Denter Ağustos 2011'de twitter dan hayranlarına 2. albümünün isminin "Screaming Out Loud" olacağını duyurmuştur. 2007 2009 2010 Reş Reş (ר) İbrani alfabesinin 20. harfi olup Arap alfabesinde Ra, Yunan alfabesinde Ro (P), Latin alfabesinde R ve Kiril alfabesinde P harflerine denktir. Ebced hesabındaki değeri 200'dür. Değişik gruplar tarafından değişik telaffuz edilirler: Mezar taşlarında ismin sonunda görülen Reş harfi o kişinin bir Rabbi, öğretmen veya ruhani bir lider olduğunu gösterir. Sin SIN ile ilgili ansiklopedik maddeler: Yer Diğer Şin (İbrani alfabesi) Şin, İbrani alfabesinin 21. harfi olup karşılıkları Arap alfabesinde Şin, Yunan alfabesinde Sigma (Σ), Latin alfabesinde S ve Kiril alfabesinde Es'tir. Ebced hesabındaki değeri 300'dür. Eğer harfin sağ üstünde nokta varsa o harf Şin olarak okunur ve Ş sesini ifade eder. Nokta aynı harfin sol üstündeyse o harfe Sin denir ve S sesini ifade eder. Bu harf bir kelimede önek olarak kullanılırsa bu "-ki" zamiri anlamına gelir. Tav Tav (veya Taw, Taf) (ת), İbrani alfabesinin 22. ve son harfi olup karşılıkları Arap alfabesinde Te, Yunan alfabesinde Taf (Τ), Latin alfabesinde T ve Kiril alfabesinde Te (Т)'dir. Ebced hesabındaki değeri 400'dür. İngilizcedeki "th" (/θ/,/ð/) sesi gibi sesler İbranicede bulunmadığından bu sesi yaratmak için Tav'ın yanınan bir ayraç konur ('ת). Cry for the Moon (Epica demosu) Cry for the Moon, Hollandalı senfonik metal grubu Epica'nın ilk adıyla, yani Sahara Dust adıyla çıkardığı ilk ve tek demosudur. Hande Subaşı Hande Subaşı (d. 21 Şubat 1984), Türk oyuncu ve manken. 2005 Miss Turkey birincisidir. 1984 yılında Ankara'da doğan Hande Subaşı, orta ve lise eğitimini Ankara Özel Tevfik Fikret Lisesinde tamamladiktan sonra İstanbul Üniversitesi Fransızca Mütercim Tercümanlık bölümünden mezun oldu. 2005'te katıldığı Miss Turkey güzellik yarışmasını kazandı. Sonra Miss World yarışmasında Türkiye'yi temsil etti ve en iyi Ulusal Kostümü ödülünü aldı. "Adak" ve "Kuşdili" gibi televizyon dizilerinde oynadıktan sonra ATV'de yayınlanan "Elveda Rumeli" adlı dizide Vahide karakterlerini canlandırdı. 2009'da "Gelecekten Bir Gün" ve Mahsun Kırmızıgül'ün yönettiği "Güneşi Gördüm" iki tane filmlerinde oynadı. Ve Elde Var Hayat dizisiyle kamera karşısına geçti. 29 Ekimde vizyona giren "Anadolu Kartalları" filminde Çelist Burcu karakteriyle sinemada yer aldı. 2012 yılında Show TV'de yayınlanan "Düşman Kardeşler" adlı dizide "Selin" karakterini oynamaya başlamıştır. En son "Merhamet" adlı televizyon dizisine konuk oyuncu olarak katılmıştır. dizisinde Aykız karakterini canlandırdı ve senaryo gereği diziden ayrıldı. Şimdi ise Bahtiyar Ölmez dizisinde Aylin karakterini canlandırmaktadır. Nicole Azzopardi Nicole Azzopardi (d. 1996), Maltalı şarkıcı ve söz yazarı. 2010 Eurovision Çocuk Şarkı Yarışması'nda ülkesini "Knock Knock, Boom Boom" adlı şarkıyla temsil etmiş ve yarışmayı birincilikle tamamlamıştır. Knock Knock, Boom Boom Knock Knock, Boom Boom 13 yaşında olan Nicole Azzopardi tarafından söylenen ve dili Maltaca ve İngilizce olup 2010 Eurovision Çocuk Şarkı Yarışmasında Malta'yı Temsil Edecek olan şarkıdır. Bu şarkıyı Nicole Azzopardi yazmış ve müziğinide kendisi yapmıştır. Vejetaryenler listesi Bu listede vejetaryenliği benimsemiş tanınmış sanatçı, siyasetçi, bilim insanı vb. milliyetlerine göre sayılmıştır. Eurovision Çocuk Şarkı Yarışması'nda Kuzey Makedonya Kuzey Makedonya yarışmaya, yarışmanın ilk yılından beri yani 2003 yılından beri katılıyor. Bu zamana kadar en iyi derecesini Kıbrıs'ın şehri olan Limasol'da yapılan 2008 Eurovision Çocuk Şarkı Yarışmasında Bobi Andonov'un seslendirmiş olduğu "Prati mi SMS" adlı şarkıyla 5. olarak aldı. En kötü derecesinide Romanya'da yapılan 2006 Eurovision Çocuk Şarkı Yarışmasında Zana Aliu'in seslendirmiş olduğu Vljubena adlı şarkıyla 15. olarak aldı. Renklerin anlamları Kevin McDonald (anlam ayrımı) Kevin McDonald aşağıdaki anlamlara gelebilir: Kevin MacDonald aşağıdaki anlamlara gelebilir: Peterloo KatliamÄ± Peterloo Katliamı veya Peterloo Muharebesi, 16 Ağustos 1819 tarihinde İngiltere’de Manchester kentindeki Aziz Peter Meydanında toplanarak parlamenter reform lehine gösteri yapan binlerce kişiye süvarilerin saldırması sonucu yaşanan olayı anlatır. 1815 yılında sona eren Napolyon Savaşlarının ardından ordunun terhis edilmesiyle beraber İngiltere’de yoğun olarak işsizlik yaşanmaya başlar. Yoksulluğun artmasına rağmen yürürlüğe konan Mısır Yasaları özellikle işçi sınfının durumunu daha da içinden çıkılmaz hale getirir. 1819 yılına gelindiğinde ekonomik durumun kötü gitmesinin yanı sıra seçimlerde oy verme hakkının sadece mülk sahiplerine tanınması siyasi radikal hareketleri güçlendirir. Manchester’daki Yurtsever Birlik adlı parlamenter reformu savunan grup ünlü radikal hatip Henry Hunt’ı konuşması için şehre davet eder. Halkın yoğun katıldığı ve 60 ila 80 bin kişinin toplandığı gösteri başlar başlamaz yerel yöneticiler güvenlik kuvvetlerini olay yerine çağırır. Hunt’ı tutuklama bahanesiyle kalabalık içine dalan süvariler halka kılıçla saldıracak ve çıkan olaylarda 15 kişi öldürülürken, 400 ila 700 kişi de yaralanacaktır. Çıkan olaylara dört yıl önce Napolyon Bonapart’a karşı kazanılan Waterloo Muharebesini anımsatacak şekilde Peterloo adı verilecektir. Peterloo Katliamı döneminin en önemli toplumsal olayları arasında gösterilir. Olayın hemen ardından hükûmet talep edilen reformu gündeme almayacak, tersine reform yanlılarına yönelik baskılar artırılacaktır. Ayrıca olayların ardından kurulan "The Manchester Guardian" (günümüzdeki adı "The Guardian") halen yayın hayatına devam etmektedir. Katliamın yaşandığı yerde yer alan ve olayları kısaca anlatan levha yanlı olduğu gerekçesiyle son dönemde tartışılır hale gelmiş, olayları daha iyi betimleyen bir levha ile değiştirilmiştir. Manchester şehrinin bağlı bulunduğu Lancashire idare birimi Parlamento iki vekillikle temsil ediliyordu. Vekillik seçimlerinde oy kullanma hakkı sınırlanmıştı. Sadece erkekler oy kullanabiliyordu ve oy kullanabilmek için en az 40 şilin değerinde araziye sahip olmak gerekliydi. Ayrıca oy verme işlemi gizli değildi, oy kullanma şartlarını yerine getiren seçmen Lancashire kent merkezine gitmek ve burada kime oy verdiğini sözlü olarak dile getirmek zorundaydı. Seçim çevreleri de usulsüzlüğü açık şekilde muğlak olarak tanımlanmıştı. Seçim bölgesinden çıkartılacak vekil sayısı orada yaşayan nüfusa göre düzenlenmemişti. Wiltshire’daki Old Sarum adlı seçim çevresindeki tek bir seçmen iki vekil seçmekteyken, Suffolk’daki Dunwich seçim bölgesi ise tamamen sular altında kalmıştı. Manchester, Salford, Bolton, Blackburn, Rochdale, Ashton-under-Lyne, Oldham ve Stockport gibi nüfusları toplamda milyonlarla ifade edilen gelişmekte olan kent merkezleri Lancashire’daki iki veya Chesire’deki iki vekil tarafından temsil ediliyorlardı. Bu kentlerdeki vekiller ise toplamda sadece 154 seçmen tarafından belirleniyordu. Seçim sistemindeki benzer eşitsizlikler nedeniyle kamuoyunda yoğun bir reform isteği bulunuyordu. 1815 yılında Napolyon Savaşlarının sona ermesiyle birlikte savaş döneminde tekstil sektöründe yaşanan kısa süreli iyiye gidiş yerini sık sık patlak veren ekonomik bunalımlara bıraktı. Ekonomik güçlüklerden en çok etkilenenler ise tekstil sektöründe çalışan dokumacılar ve eğirme işindekilerdi. 1803 yılında 6 günlük çalışma haftasında 15 şilin kazanan dokumacılar 1818 yılında aynı çalışma koşullarında kazandıkları ücretin 5 şilinin altına düştüğünü gördüler. Kârların düşmesinin önüne işçi ücretlerini keserek geçen fabrika sahipleri ise Napolyon Savaşlarının ardından piyasaların belirsiz olmasını suçluyordu. Ekonomik durumu ağırlaştıran bir başka uygulama ise İngiliz tahıl üreticilerini korumak için getirilen ve ithal tahıla vergi koyan Mısır Yasalarıydı. İngiliz işçileri ve yoksul halk kalitesiz ve pahalı İngiliz tahıl ürünlerine para yetiştiremez durumdaydılar. Yoksulluğun yanı sıra açlık, çözümsüz hale gelen yoğun işsizlik özellikle Lancashire bölgesinde artık reform taleplerinin dile getirilmesine yol açıyordu. 1819 yılında artık iyice ağırlaşan ekonomik duruma karşı siyas iörgütler müdahale etmeye başlar. Seçme hakkının da olmamasını ekonomik sorunlarla birleştiren Manchester Yurtsever birliği adlı grup parlamenter reform talebiyle bir gösteri düzenleme kararı alır. Grubun yöneticilerinden Joseph Johnson dönemin çok iyi bilinen muhalif radikal hatiplerinden Henry Hunt’ı gösteride konuşmaya davet eder. Ancak Londra’da bulunan Hunt’a gönderilen mektup İngiliz istihbaratınca ele geçirilir ve gösterinin planlandığı 2 Ağustos 1819 tarihinde kitlesel bir ayaklanma düzenlenileceği korkusuyla 15. Hafif Süvari Alayı Manchester’a gönderilir. 2 Ağustos günü yapılması planlanan gösteri Parlamentonun Manchester halkının temsil edilmesi için atması olası olan adımları atabilmesi için 9 Ağustos gününe ertelenir. Ancak İçişleri Bakanı Henry Hobhouse yerel hakimlerle iletişime geçerek böyle bir talebin yerine getirilmesinin söz konusu bile olmadığını açıklarken, yapılacak gösteriyi de yasadışı olarak ilan eder. 9 Ağustos gösterisinin yasadışı ilan edilmesi radikalleri bu işten vazgeçirmeye yönelik olsa da amacına ulaşmayacaktı. Hunt ve arkadaşları yen ibir gösteri örgütlemeye koyuldular, bu seferki tarih 16 Ağustos olacaktı. İngiliz yazılı basını daha önce işçilerin ve yoksul halkın hak arayışı gösteriyle sürekli alay etmiş, kötü giyimleriyle dalga geçmiş ve örgütsüz olmalarını eleştirmişti. Bu yüzden gösteriyi düzenleyenler halktan iyi giyinmelerini ve disiplinli hareket etmelerini istemişti. Gösteri sırasında taşkınlık yaşanmaması için çeşitli komiteler kurulmuş, herkesin sorumlu davranması sağlanmıştı. Gösteri için önceden şehrin boş arsalarında yürüyüş provaları yapılmış ancak bu provalar hükûmet yetkilileri tarafından bir tür ordunun hazırlık yaptığı yönünde değerlendirmiştir. Manchester duvarlarına asılan bildirilerde askeri nizam benzeri yürüyüşlerin yapılması yasaklanmıştır. Aziz Peter Meydanı Mount Caddesi açık bir alandı. Meydanın sonuna doğru bir inşaat bulunmasına karşın diğer tüm yönler açıktı. 16 Ağustos 1819 Pazartesi günü bulutsuz bir yaz günüydü. Güzel havanın katılımı artırması bekleniyordu. Manchester yerel idarecileri sabah 9 sularında meydana gelerek burada toplantı yapmış ve Henry Hunt’ın gelmesine karış nasıl bir önlem almaları konusunda tartışmışlardı. Saat 10.30’a geldiğinde henüz ortak bir karara varamamış olan yetkililer olayların gelişmesine göre hareket etmeye karar verirler. Gösterinin bir yağma, hatta bir ayaklanmaya evrileceğinden emin olan yetkililer bölgeye çok sayıda asker ve hafif süvari getirmişlerdi. Bölgedeki kuvvet 15. Hafif Süvari Alayına mensup 600 süvari, birkaç yüz piyade, 2 top, Chesire Hafif Süvari Alayından 400 süvari, 400 özel polis, Manchester ve Salford Hafif Süvari Alaylarından 120 süvari ve yerel halktan bir araya getirilmiş polis denetimindeki güruhtan oluşmaktaydı. Özellikle “yeomanry” olarak adlandırılan hafif süvari alayları sınıfsal olarak zengin ailelerin çocuklarından oluşmakta ve radikal fikirlerden nefret etmeleriyle tanınmaktaydılar. Bölgede bulunan Britanya Ordularının komutanı General Sir John Byng aynı gün York'ta yapılan at yarışlarına katıldığı için komutayı yardımcısı Yarbay Guy L'Estrange’ye devretmişti. Aziz Peter Meydanındaki gösteri için gelen kalabalık halk disiplinli ve örgütlü bir şekilde alana girdi. Her köy ve kasabadan gelenler için ayrı bir yer ayrılmış ve buluşma yerleri kararlaştırılmıştı. Manchester’a gelen en kalabalık grup 10 bin kişiyle Oldham’dan gelenlerdi. Çoğunluğunu kadınların oluşturduğu Oldhamlıları, Middeton ve Rochdale’dan gelen 6 bin kişi izliyordu. Alanda toplananların sayısı farklı kaynaklarda 30 bin ila 150 bin arasında gösterilse de modern tahminler 60 ila 80 bin arasındadır. Toplanan sayı Britanya için o dönemin en büyük eylemi anlamına geliyordu, Manchester çevresindeki bölge halkının yarısı oradaydı. Gösteriyi düzenleyenler gösterinin kesinlikle barışçıl olacağını açıklarken katılacak olanlardan sadece vicdanlarını beraberlerinde getirmelerini istemişlerdi. Alana giren göstericiler beraberlerinde çeşitli pankartlar da taşıyorlardı. Bunlardan bazılarında şunlr yazılıydı; “Mısır Yasalarına Hayır”, “Yıllık Parlamento” ve “Eşit Oy Hakkı”. Gösteri gününden günümüze kalan tek pankart Middleton Halk Kütüphanesinde sergilenmektedir. Süvarilerin saldırısı sonucu yaralanan Thomas Redford tarafından taşınan pankartın bir yanında “Özgürlük ve Kardeşlik” yazarken diğer tarafında da “Birlik ve Kuvvet” yazmaktadır. Öğle saatlerine doğru birkaç yüz polis memuru alana girerek birbirinden birkaç metre mesafede iki ayrı şerit oluşturdular. Şehrin yetkililerin kendilerinin arasına girerek elebaşlarını yakalamaları için oluşturulduğu sanılan bu koridor göstericiler tarafından bozulur. Hunt’ı taşıyan araç saat 13 sularında alana girer. Derhal konuşma yapılacak olan platforma giden Hunt’ın yanında dokuma işçisi John Knight, gösteriyi örgütleyen Joseph Johnson , Manchester Observer gazetesi yazı işleri başkanı John Tacker Saxton, yayıncı Richard Carlile ve ayakkabı işçisi George Swift bulunuyordu. Alanda ayrıca The Times muhabiri John Tyas, Liverpool Echo muhabiri John Smith ve Leeds Mercury gazetesi yazı işleri başkanının oğlu Edward Baines Junior da yer alıyordu. Artık bu aşamada yaklaşık 11.000m² alana sahip olan meydan tıkabasa dolmuştur. Manchester şehrinin diğer cadde ve sokakları bomboştur. Şehirdeki mülki amirlerden William Hulton, meydana bakan bir evden olayları izlerken Hunt’ın alana geldiğinde kalabalıkta meydana gelen coşkuyu görünce korkuya kapılarak derhal harekete geçme emri verir. O anda Henry Hunt, Joseph Johnson, John Knight ve James Moorhouse için yakalama emri çıkartır. Emri alan Emniyet Müdürü Jonathan Andrews, emrin yerine getirilebilmesi için ordudan yardıma ihtiyaç duyduğunu belirtir. Bunun üzerine Hulton, iki ayrı mektup yazar. Manchester ve Salford Hafif Süvari Alayları komutanı Binbaşı Thomas Trafford ve Manchester Garnizon komutanı yardımcısı Yarbay Guy L'Estrange’ye doğrudan Mount Caddesi No.6’da bulunan mülki amirlerin yanına gelmelerini ve bölgede iktidarın tehlikede olduğunu, huzurun sağlanması için derhal müdahale edilmesi gerektiğini içeren emri gönderir. Emri ilk alan Manchester ve Salford Hafif Süvari Alayları kılıçlarını çekerek Aziz Peter Meydanına dalarlar. Aynı zamanda fabrikatör olan Yüzbaşı Hugh Hornby Birley komutasındaki 60 süvari mülki amirlerin olduğu yere gelir. Birley, konuşmacıların derhal tutuklanması emrini aldığında saat 13:40 sularındadır. Dar bir geçitten alana girip konuşma yapılan platforma ulaşmaya çalışan süvariler saldırıdan korunmak için kaçmaya ve dağılmaya çalışan kalabalığı sıkıştırınca panik artacak, süvariler yollarını açmak için kalabalığa kılıçlarıyla saldıracaktır. Süvari birliğinin açtığı yoldan ilerleyen emniyet yetkilisi Joseph Nadin platformda Hunt, Johnson ve birkaç kişiyi daha tutuklar. Bu sırada artık saldırıya karşı direnişe geçmeye başlayan halk süvarilere tuğla ve taş fırlatmaya başlayınca süvariler iyice kontrolden çıkmıştır. Bulunduğu yerden süvarilere karşı saldırının genişlediğini gören Hulton, göstericilerin tamamen dağıtılmasını emreder. 15. Hafif Süvari Alayı bu aşamada alana girer ve göstericilere saldırır. Kalabalığın akabileceği çıkış bölgesi süngü takmış olarak bekleyen askerler tarafından tutulmuş olduğu için süvari saldırısı sonucu birçok kişi burada hayatını kaybedecektir. Saldırıdan yaklaşık 10 dakika sonra alan artık boşalmış, sadece ölüler, yaralılar ve onlara bakanlar kalmıştı. Kalabalığın dağıldığı yönlere doğru olaylar küçük çaplı olsa da sürmüş, sokak aralarında halka ateş açılmıştır. Aynı gün Oldham’da, ertesi gün ise Stockport ve Macclesfield’de yağmalama ve saldırı olayları yaşanacaktır. Manchester’da ise ertesi sabaha kadar olaylar durulmuştur. Olaylar sonrasında kaç kişinin öldüğü ve kaç kişinin yaralandığı kesin olarak saptanamayacaktır. Çeşitli kaynaklar ölü sayısının 11 ila 15, yaralı sayısının da 400 ila 700 arasında olduğunu öne sürmüştür. Özellikle yaralı sayısının tam olarak saptanması güçlükle yapılmıştır çünkü yaralıların çoğu eğer yaralı oldukları anlaşılırsa devlet yetkilileri tarafından izinsiz bir gösteriye katılmaktan dolayı takibata uğrayacaklarını düşünerek yaralı olduklarını saklamışlardır. Benzer bir örnek William Marsh ailesinin başına gelmiş, Manchester Hafif Süvari Alayında komutan olan Yüzbaşı Hugh Birley’nin fabrikasında çalışan Marsh’ın 3 oğlu babaları mitinge katıldığı gerekçesiyle işten atılmışlardır. Ayrıca Manchester Hastanesine getirilen yaralı James Lees, doktorun ısrarlarına rağmen gelecekte benzer gösterilere katılmayacağını söylemeyince başından alıdığı kılıç yaraları tedavi edilmeden gönderilmiştir. Gösterinin en belirleyici özelliklerinden birisi de alandaki kadın sayısının çokluğuydu. O dönemde kuzey İngiltere’de kadın hakları dernekleri kurulmuş ve faaliyet içindeydi. Bazı dernekler bembeyaz giyinmiş, ayrı bayrak ve pankart hazırlamışlardı. Kayıt altına alınan 654 yaralıdan 168 tanesi kadındı, ayrıca 4 kadın da olayların ardından hayatını kaybetmişti. Öldürülme vakalarından 11 tanesi Aziz Peter Alanında olurken, olaydan ağır yaralı kurtulanlar arasında ölenler olduğu gibi, gösterinin dağıtılmasından sonra çıkan olaylarda da ölen olmuştur. Olayda hayatını kaybedenler aşağıda sıralanmıştır: Peterloo Katliamı döneminin en önemli olayları arasında gösterilir. Katliam sırasında orada bulunanlar silahsız halka karşı uygulanan şiddetten dehşete düşmüştür. Olaylarda ağır yaralandıktan sonra kurtulamayarak ölen Oldhamlı tekstil işçisi ve eski asker John Lees, asker olarak katıldığı Waterloo Muharebesi ile katliamı kıyaslayacak, Waterloo’da sadece karşınızdaki düşmanla savaştığınızı Peterloo’da ise doğrudan cinayet işlendiğini söyleyecektir. Katliam haberi yayıldıkça bölge halkı şaşkınlığını ve hiddetini gizleyemez. Ayrıca olay yerinde gazete muhabirleri de bulunduğu için olay çok kısa sürede Londra, Leeds ve Liverpool gibi merkezlerdeki halka da duyurulmuş olur. Peterloo ismi Manchester Observer tarafından ilk olarak kullanılacak ve olayı tanımlamak için benimsenecektir. Olay sırasında İtalya’da bulunan şair Percy Bysshe Shelley katliamdan 5 Eylül günü haberdar olur ve derhal olayla ilgili The Masque of Anarchy adlı şiirini yazar. Şiiri yayınlanmak üzere muhalif gazete The Examiner’a gönderse de muhalif basına uygulanan sansür nedeniyle şiir ancak yıllar sonra 1832 yılında basılacaktır. Peterloo Katliamının doğrudan etkisi hükümetin reform yanlılarına uyguladığı baskının daha da artırılması olur. Hunt ve beraberindeki 8 kişi York Mahkemelerinde halkı isyana teşvik etme suçundan yargılanırlar. 16 Mart 1820 tarihinde başlayan ve iki hafta süren dava sonucunda Hunt dahil olmak üzere beş kişi suçlu bulunur. Hunt 30 ay, Bamford, Johnson ve Healey 1 yıl ve Knight da 2 yıl hapis cezasına çarptırılır. Olaylardaki sorumluluklarından dolayı Lancashire Mahkemelerinde yargılanan Manchester Hafif Süvari Alayı mensubu Yüzbaşılar Birley ve Withington ile erler Meagher ile Oliver yasadışı bir gösteriyi dağıttıkları gerekçesiyle 4 Nisan 1822 günü suçsuz bulunurlar. Britanya hükûmeti olaylarda gösterdiği tutumdan dolayı orduyu ve yerel yetkilileri tebrik edecektir. The Manchester Times gazetesi yazı işleri müdürü Archibald Prentice tarafından olayları protesto eden metin için toplanan imza kampanyasında 4.800 imza toplansa da talepler yetkililerce dikkate alınmaz. 27 Ağustos 1819 günü o dönem kral naibi olan IV. George’un yerel yetkililere hitaben kaleme aldığı ve kamu düzenini korudukları için tebrik ettiği metin kamuoyunca öğrenilince rejime tepkiler artacaktır. Peterloo Katliamından sonraki aylarda ülke silahlı bir ayaklanmaya doğru gitmektedir. Ancak Huddersfield ve Burnley’de başarısız olan ayaklanma girişimlerinin ardından tüm kabine üyelerinin öldürülmesini içeren Cato Caddesi Komplosunun ortaya çıkartılmasının ardından yıl sonuna doğru hükûmet baskıları artırır. Çıkartılan altı yeni yasa ile tüm reform yanlısı gösteriler ve yayınlar yasaklanmış, 1820 yılının sonuna gelindiğinde tüm radikal liderler cezaevine atılmıştır. Çıkartılan yasalar toplumsal hayattaki baskıyı aşırılaştırmıştır: Peterloo Katliamından sonra yayın alanında yaşanan bir gelişme günümüze kadar yayını sürdürecek bir gazetenin kurulmasına yol açmıştır. Katliamın tanığı olan John Edward Taylor isimli bir işadamının öncülüğünde kurulan "The Manchester Guardian" gazetesi muhalif içeriğiyle yayın hayatına girer. 2007 yılına kadar katliamın yaşandığı meydana bakan en yakın duvarda olayları anlatan bir levha bulunmaktaydı. Ancak levhadaki metin olayı anlatmamakta ve gösterinin sadece dağıtıldığını belirtmekte, ölülerden bahsetmemekteydi. 2006 yılında "The Guardian" gazetesi tarafından başlatılan kampanya ile Manchester tarihi için çok önemli olan bu olayın doğru aktarılması istenir. 2007 yılında Manchester Şehir Konseyi eski levhayı yenisiyle değiştirecek ve olaylar daha detaylı anlatılacaktır. 1968 yılında İngiliz besteci Sir Malcolm Arnold katliamın yıldönümü anısına "Peterloo Uvertürü"’nü bestelemiştir. İngiliz folk rock grubu Steeleye Span 2006 yılındaki albümleri "Bloody Men" içindeki "Ned Ludd Part 5" adlı eserde olayları anlatır. Bernard Cornwell’in Sharpe's Justice adıyla televizyon filmi olarak uyarlanan eserinde Peterloo Katliamı detaylı olarak anlatılır. Yarımada Savaşının kazanılmasının ardından İngiltere’ye dönen Richard Sharpe, emrindeki hafif süvarilerin kendisinden emir almamalarına rağmen silahsız göstericilere saldırmaları sonucu suçlanacaktır. Bozcaada Kalesi Bozcaada Kalesi, Bozcaada'nın tarihi bir kalesidir. Tarihte istilalara her zaman açık olan Bozcaada'yı koruyabilmek için kurulan kalenin, kim tarafından yapıldığı bilinmiyor. Fenikeliler, Cenevizler ve Venediklilerin kullandığı bu kale, II. Mehmed döneminde var olan kalıntılar üzerine tekrar inşa edilmesiyle bugünkü halini almıştır. (1455) Ayrıca Venedikliler, adadaki egemenlikleri sona erince kaleyi tahrip edip çekilmişlerdir. Kale, tarihinde Köprülü Mehmed Paşa (1657) ve II. Mahmut (1815) döneminde büyük bir onarımdan geçmiştir. Kale içinde 1996 yılında halkın desteğiyle kurulan bir etnografya sergisi ile açık hava müzesi mevcuttur. Kale, iç ve dış olmak üzere iki kısımdan oluşmaktadır. Güney cephesi 10 metre genişliğinde ve 250 metrelik su hendeğiyle adadan ayrılmıştır. Surlarla çevrili bölümlerde "su sarnıcı", "cephanelik", "revir", "karargah", "kuyu", "çeşme", "camii", "atölye" ve "kışla binası" bulunuyor. Maria Komnini (VIII. İoannis'in eşi) Maria Megale Komnini (), Trabzonlu Maria olarak bilinir. () (ö. 17 Aralık 1439), Bizans İmparatoru VIII. İoannis'in üçüncü eşidir. Bizans İmparatorluğu'nun son imparator eşidir. Trabzon İmparatoru IV. Aleksios ile karısı Theodora Kantakuzini'nin kızıdır. Anne tarafından kökleri Theodore Kantakouzenos ile Euphrosyne Palaiologina'ya dayanır. Maria, VIII. İoannis ile evlendi. Evlilik, Dükas tarihinde kaydedilmiştir. Georgios Frantzis evliliği Bizans takvimine göre 6936 yılı olarak kaydeder, bu Eylül 1427 tarihine tekabül eder. VIII. İoannis daha önce iki kere evlenmiştir. Birinci evliliğini Rus Çarı'nın veliahti olan büyükprens I. Vasili'nin ve Litvanyalı Anna'nın kızı olan Moskavalı Anna ile daha 1414'te 15 yaşında iken yapmıştır. Karısını bir veba salgınında Ağustos 1417 tarihinde kaybetmiştir. İkinci evliliği 1421'de Montferratlı Sophia ile olup babası II. Manuil ile Papa V. Martin tarafından hazırlanmış bir hanedan evliliği olmuştur. Karısı Bar Dükü I. Robert ile Marie Valois'nin kızıydı ve Fransız kıralı II. John'un torunu idi. Bu karısı çok çirkin olduğu için VIII. İoannis tarafından yüzüne bakıldıktan sonra babasına itaat yüzünden geri gönderilmemiş ama sarayın en sapa köşesine yerleştirilmiş ve bir daha görmek istenmemiştir. Bu evlilik 1426'da Sophia'nın Cenevizliler yardımı ile saraydan kaçıp Fransa'da bulunan ailesinin yanına dönüp bir manastıra rahibe olarak kapanması ile sona ermiştir. Bu iki evliliğinden çocuk sahibi olamamıştı ve kendi velihatı olması umuduyla Maria ile evlendi. Bu evlilik 12 yıl sürdü ancak çocuk sahibi olamadılar. Frantzis, Maria'nın ölüm tarihini kaydetmiştir. Steven Runciman, ölümüne Bubonik vebanın neden olduğunu belirtir. İoannis tekrar evlenmedi ve çocuksuz olarak 31 Ekim 1448 tarihinde öldü. Tahta, erkek kardeşi XI. Konstantinos geçti. Konstantin tahta geçtiğinde duldu ve tekrar evlenmedi. Onun saltanatının 29 Mayıs 1453 tarihinde İstanbul'un fethi ile sona ermesi ile Maria son imparatoriçe olarak kaldı. V. Martinus Papa V. Martinus (d. yaklaşık 1368 – ö. 20 Şubat 1431), 1417'den 1431'e kadar Papalık yapmıştır. Seçilmesi 1378 ile 1417 yılları arasında yaşanan Katolik Bölünmesini sona erdirmiştir. Roma'nın en eski ve en seçkin ailelerden birine mensuptur. Kardeşi Giordano, Salerno prensi ve Venosa dükü olmuştur, kızkadeşi 1441 ile 1445 yılları arasında Piombino prensliği yapmıştır. Papa XI. Gregorius'den sonraki papa seçimleri, Fransızlarla İtalyanlar arasında çekişmeye yol açtı. Fransızlar kendilerinden bir papa seçip kilise merkezini yeniden Fransa'ya taşımak istiyordu. İtalyanların güçlü bir adayı yoktu, ancak ne pahasına olursa olsun paplığı Roma dışına kaptırmamaya kararlıydılar. Diğer Avrupalıların da Fransa'ya düşmanlık gütmesi üzerine, İtalyanların öne sürdüğü silik bir aday seçimi kazandı ve VI. Urbanus adıyla papa oldu. Ancak VI. Urban papalık vasıfları taşımayan bir adamdı, kaba ve bencil tavırları yüzünden kardinallerin desteğini kaybetti. Sonunda Fransızlar Urban'ın papalığını kabul etmediklerini açıkladılar ve kendi kendilerine bir papa seçtiler. VII. Clemens adını alan yeni papa Avignon'a yerleşti. Aynı anda, biri Roma'da ve diğeri Avignon'da olmak üzere iki tane papa ortaya çıkmış oldu. Fransa'nın uydusu olan devletler ve İngiltere'nin düşmanı İskoçya dışında Avignon'daki papayı destekleyen çıkmadı. Devam etmekte olan Yüzyıl Savaşları'nın etkisiyle İngiltere, Almanya gibi büyük güçler Roma adayından yanaydı. Bölünmeye son vermek için 1409'da Pisa'da bir konsül toplandı ve kardinaller, her iki papayı da reddedip bir üçüncüsü üzerinde uzlaştı. Ancak mevcut iki papa, bu üçüncü papayı (V. Alexander) reddedince meydanda üç tane papa kalmış oldu. Konsül krizi çözmek yerine daha da karmaşıklaştırmıştı. Yoğun müzakereler sonucu Constance Konsili, tek bir papada mutabık kaldı ve V. Martinus'u 1417 yılının 11 Kasım günü papa olarak seçti. O gün aynı zamanda St. Martin günüydü. Aragon bu kararı onaylamadıysa da Katolik dünyasında büyük çapta uzlaşma sağlandığı için bölünme sona erdi. Živan Ljukovčan Živan Ljukovčan, Bir dönem Fenerbahçe'de de forma giymiş Sırp kaleci. 1954 yılında Yugoslavya'nın Krçetin kentinde doğmuştur. FK Novi Sad takımında parlayarak 23 yaşında Crvena Zvezda takımına transfer olmuş ve bu takımda 1979-80 ve 1980-81 şampiyonluklarını yaşamıştır. Antrenörlüğünü bir dönem yine Fenerbahçe ve Beşiktaş'ı da çalıştırmış Branko Stankoviç'in yaptığı ve 1978-79 UEFA Kupası finali oynayan takımda yedek kaleci olarak görev yapmıştır. 1985-86 yıllarında dört maçta Yugoslav ulusal takımının kalesini koruyan Ljukovčan, 1986 transfer sezonunda Fenerbahçe'ye geçmiştir. Bu ilk ve tek yurt dışı deneyiminde Ljukovčan, Fenerbahçe'nin sezona Türkiye Spor Yazarları Derneği Kupası şampiyonluğuyla başlamasına katkıda bulunmasına ve ilk üç lig maçında kalesinde gol görmemesine rağmen ilerleyen haftalarda yediği hatalı gollerle tepki çekmiştir. İlk sezonda forma giydiği 39 maçta 39 gol yiyen Yugoslav kaleci, 1987-88 sezonunda da başarısız bir performans gösterince üç yıllık sözleşmesi olmasına rağmen 1988 yazında sözleşmesi karşılıklı olarak feshedilmiştir. Ülkesine dönen Ljukovčan, 1990 yılında OFK Belgrad takımında futbolu bırakmıştır. Halihazırda Kızılyıldız genç takımında kaleci antrenörlüğü yapmaktadır. Moustapha Salifou Moustapha Salifou (d. 1 Haziran 1983, LomÃ©), Togolu futbolcudur. Salifou, profesyonel futbol kariyerine 2002'de, Almanya'nın Rot-Weiß Oberhausen takımında başladı. 2005'te Fransa kulübü Stade Brest 29'da oynadıktan sonra 2006-07 sezonunda İsviçre'nin Wil takımına transfer oldu. 31 Ağustos 2007'de, başarılı geçen denemelerin ardından Premier League ekiplerinden Aston Villa ile bir yıllık sözleşme imzaladı. Takımın teknik direktörü Martin O'Neill, Salifou hakkında ""Mükemmel bir kararlılığa sahip. İleride büyük gelişme göstereceğine ve değerli bir oyuncu olacağına inanıyorum"" yorumunda bulunmuştır. İngiltere'ye transferinin ardından çalışma izni almada sorun yaşayan Salifou, bir süreliğine antrenmanlarına İsviçre'de, eski takımıyla birlikte devam etti. 25 Eylül 2007'de çalışma izninin çıktığı ve bir hafta içinde takımla birlikte antrenmanlara başlayabileceği bildirildi. Fakat Salifou, takıma ancak 18 Ekim'de dahil olabildi. Kulüp altyapısında oynamaya başlayan Salifou, ilk maçına 22 Ekim 2007'de Chelsea karşısında çıktı. İki golün asistini yaptığı maç 6-0'lık Villa galibiyetiyle sonuçlandı. 12 Ocak 2008'de, 3-1 kazanılan Reading maçının 90. dakikasında oyuna dahil olarak ilk kez A takım formasını giydi. Bu maçın tamamında forma giyemese de Villa taraftarları, Villa Park'taki maçta, sözlerini kendisine göre değiştirdikleri Daddy Cool şarkısını söyledi. Sezon sonunda, kulüple olan kontratı Haziran 2009'a kadar uzatıldı. 15 Mart 2008'de, 2-0 kaybedilen Portsmouth maçında Premier League'deki ikinci maçına çıktı. 6 Kasım 2008'deki Slavia Prag ile oynanan UEFA Kupası maçına ise ilk on birde başladı ve maçın tamamında oynama şansı elde etti. 2009-10 sezonunda nadiren forma şansı bulabilmesine rağmen takımın geçici olarak teknik direktörlük görevini yürüten Kevin MacDonald'ın 2010-11 sezonu için belirlediği 22 kişilik kadroda kendisine yer buldu. 27 Mayıs 2011'de kulübüyle olan sözleşmesinin sona ermesinin ardından serbest kaldı. Kasım 2011'e kadar serbest olan Salifou, daha sonra Alman ekibi Saarbrücken ile anlaştı ve kendisine 16 numaralı forma verildi. Burada 11 lig maçına çıkıp bir gol kaydeden oyuncu, 2011-12 sezonu sonunda takımdan ayrıldı. Togo millî takımı oyuncularından olan Salifou, Togo'nun 2006 FIFA Dünya Kupası kadrosunda yer aldı. Grupta oynanan Güney Kore, İsviçre ve Fransa maçlarının tamamında forma giyse de takımının grubu sonuncu tamamlamasına engel olamadı. Turnuvanın ardından birçok Fransa kulübünün dikkatini çeken oyuncuya, takım arkadaşı Emmanuel Adebayor tarafından, oyun kurucu özelliği sebebiyle "Togolu Zidane" lakabı takıldı. 8 Ocak 2010'da, Togo'nun Afrika Uluslar Kupası'na katılan oyuncularını taşıyan otobüs, teröristler tarafından saldırıya uğradı. Saldırı esnasında otobüste bulunan Salifou, olayı yara almadan atlattı. Olay üzerine Togo, 2010 Afrika Uluslar Kupası'nda yer almadı. 5S 5S, organizasyonlarda kaliteli bir çalışma ortamı oluşturmak ve sürekliliğini sağlamak için geliştirilen bir tekniktir. Çalışma koşullarını performans, konfor, güvenlik ve temizlik açılarından en iyileme amacı güder. Ayrıca temiz ve organize bir çalışma ortamı sağlayarak israfın ve değişkenliğin azalmasını sağlar. Çalışma alanlarının temiz, düzenli ve amaca uygun biçime sokulması için uygulanan bir verimlilik metodolojisi olan 5S, Japonca Seiri, Seiton, Seiso, Seiketsu, Shitsuke kelimelerinin markalaştırılmış halidir. Kavram 1950'lerde Japonya'da ortaya çıkmış olmakla birlikte, öncesinde Henry Ford fabrikalarında kullanılan kavramlardır. ABD'nin Japonları geliştirme çalışmalarında öğrendiklerini kendi kültürleri ile yoğurarak geliştiren Japonlar tarafından metodolojiye dönüştürülmüştür. 5S Yalın Üretim Metodunun vazgeçilmez bir adımı haline gelmiştir. İsraf görünür hale gelir ve eliminasyonu kolaylaşır. Ekipman, malzeme ve çalışma alanı üzerindeki kontrolunuz artar. İşletme içinde morali yükseltir, takım çalışmasını teşvik eder, çünkü herkes katılabilir. Kalite değerleri yükselecek, harcamalar azalacaktır. Çalışma güvenliği kesin olarak artacaktır. Birim zamana düşen üretim ve katma değer artacaktır. 5S, beş aşamadan oluşmaktadır. Çalışma alanında anlık ihtiyacı duyulmayan malzeme, ekipman ve aletlerin sınıflandırılarak ilgili bölgeden uzaklaştırılmasıdır. Bu ilk aşamanın iyi yapılması diğer aşamalar için çok önemlidir; çalışanların şikayetlerini azaltacak ve çalışanlar arasında iletişim hızla artacaktır, ayrıca verimlilik ve ürün kalitesi artacaktır. Özellikle işletmenin alanı sınırlı ise bu düzenin kurulması ile sık sık etrafın düzenlenmesi gerekmeyecektir. Eğer toparlama "yapılmazsa" veya "eksik yapılırsa" : Sürekli ihtiyaç duyulan ekipman, demirbaş vb. malzemelerin bulunmasını ve kullanılmasını kolaylaştırmak amacıyla yapılan dizme, düzenleme ve tertip işidir. İyileştirme projesi her türlü alet, aparat ve makineyi kapsar. Çalışma alanlarında ve makinelerde çevre, üretim ve makine kaynaklı her türlü kirliliğin yok edilmesi ve korunmasıdır. Temizlik aynı zamanda duyu organlarımızla yapabileceğimiz bir kontroldür, oluşabilecek hataları önceden tespit etmemizi sağlar. "Toparlama, düzen ve temizliğin" korunması ve sürekliliğin sağlanması için oluşturulması gerekli standartlar, kontroller ve iyileştirmelerdir. Mevcut adımların sürekliliğini sağlamak, çalışanları eğitmek, iyileştirmeleri duyurmak, sloganları bulmak, kampanyalar yapmak ve takımları ödüllendirmektir. Başka bir deyişle, 4 adımı birbirine bağlayan çalışmadır. https://web.archive.org/web/20120530195811/http://www.diyalog.com/html/5s_amaci_tanimi.htm Gigi Becali George "Gigi" Becali (d. 25 Haziran 1958; Vădeni, Brăila ili), Rumen siyasetçi ve iş adamıdır. Aynı zamanda Steaua Bükreş kulübünün de finansatörü ve patronudur. Becali, Rumen devlet başkanlalığı seçimlerine kendi partisi olan Yeni Jenerasyon Partisi - Hristiyan Demokratik'ten aday olmuş ve kaybetmiştir. Ancak Traian Băsescu yönetimi tarafından Romanya'nın Avrupa Parlamentosu temsilciliğine getirilmiştir. Gigi Becali kimi zaman Romanya'da hayır severliği ile tanınır. 2010 başında Romanya'da yaşanan sel felaketinden sonra selzedelere toplam 100 milyon euro ve ev onarımı bağışlamıştır. Servetinin toplam değeri hakkında çelişkiler olsa da resmi rakamlara göre 2,5 milyar euro olduğu kesindir. Kendisi yaptığı açıklamada "Servetim hakkında yalanlar var şimdi açıklanan rakamdan 4 kat daha fazla servetim vardır" sözleri uzun zaman Romanyada tartışıldı. Eurovision Çocuk Şarkı Yarışması'nda Moldova Moldova yarışmaya, 2007 yılında katılmak istemişti fakat bazı sebeblerden dolayı katılamamıştı. 2010 yılında katılmaya karar verdiler. Ayrık seçim Ayrık seçim veya kesikli seçim, ekonomide, işgücü piyasasına girme veya girmeme, veya ulaşım yöntemleri arasında seçim gibi, iki veya daha fazla ayrık alternatifler arasındaki seçimleri içeren problemler. Tüketilen her ürünün sürekli bir değilen olduğu varsayılan standart tüketim modellerinden farklı olarak, ayrık seçimlerde alternatiflerin sürekliliği yoktur. Sürekli durumlarda, optimum değerler matematiksel yöntemler kullanılarak hesaplanabilir ve talep miktarı regresyon analizi ile modellenebilir. Diğer taraftan potensiyel sonuçları birbirinden bağımsız olan durumlar için ayrık seçim analizleri kullanılır. Regresyon analizi "ne kadar" sorusuna cevap verirken, ayrık seçim analizleri "hangisi" sorusuna cevap verir. Bununla beraber, ayrık seçim analizleri bazı durumlarda "ne kadar" sorusuna cevap ararken de kullanılabilir; örneğin bir ev sahibinin sahip olmayı seçtiği araba sayısı ve telekomünikasyon servislerini kaç dakika kullanacağı gibi durumları incelerken ayrık seçim modelleri kullanılabilir. Ayrık seçim modelleri, insanların alternatifler arasındaki seçimlerinin incelendiği istatistiksel prosedürlerdir. Modeller, almak için araba seçerken, hangi üniversiteye gideceğini seçerken, işe giderken hangi ulaşım yöntemini (araba, otobüs, tren) seçileceğine karar verirken gibi çok çeşitli uygulamalara uyarlanabilir. Ayrık seçim modelleri istatistiksel olarak, her bir kişinin alternatifler arasında kendisine uygun olan ve kişilerin tercih yaklaşımlarını inceler. Örneğin, bir kişinin araba alırken yaptığı seçim istatistiksel olarak, kişinin geliri, yaşı, arabanın benzin tüketimi, büyüklüğü ve diğer özellikleriyle alakadardır. Bu modeller, bir kişi için o konudaki alternatifler arasındaki seçimlerin uygunluğunu inceler. 2000 yılında Daniel McFadden, ""ayrık seçimlerin analizi için teori ve metotlar geliştirdiği için"" Nobel Ekonomi Ödülü'nü kazanmıştır. Eurovision Çocuk Şarkı Yarışması'nda Letonya Letonya yarışmaya, yarışmanın ilk yılından beri yani 2003 yılından beri aralıklarla katılıyor. Bu zamana kadar en iyi derecesini 9'lukla 2004 yılında almıştır. IV. Eugenius Papa IV. Eugenius (d. 1383 Venedik, Venedik Cumhuriyeti - ö. 23 Şubat 1447, Roma), doğum adı Gabriele Condulmer, 3 Mart 1431 - 23 Şubat 1447 döneminde Papalık yapmıştır. Papa IV. Eugenius'un karşı çıktığı kilise reformuna destek veren piskoposlarca 1431 yılında İsviçre'nin Basel'de başlamıştır. IV. Eugenius tarafından Ferrara'ya 1438 yılında taşınmıştır. Konsil, veba salgını tehlikesi yüzünden 1439 yılında Floransa şehrinin gelecekte yapılacak ödeme karşılığı konsilin masraflarını ödemesi sayesinde bu şehre taşınmıştır. Papalık, Kutsal Roma Cermen İmparatorluğu, Aragon ya da Fransa gibi krallıkların egemenlik alanlarının dışında Basel olarak seçilmesi reform arayışlarının baskılardan etkilenmemesi umudunu taşır. Predrag Samarciski Predrag Samardziski (d. 11 Nisan 1986, Üsküp), Türkiye Basketbol Ligi takımlarından Olin Edirne Basketbol'un eski oyuncusu. 2,14 m boyunda ve 120 kilodur. Burada oynamadan önce Partizan ve FMP Zeleznik takımında oynamıştır. Ayrıca Makedonya Millî Takımında oynamaktadır.2010-2011 sezonunda Beko All Star'a seçilmiştir.2011-2012 sezonu için BC Lietuvos Rytas takımıyla anlaşmıştır. Mustafa KuÅŸ Mustafa Kuş, (d. 1 Ocak 1949, Şanlıurfa, Türkiye) - (ö. 18 Kasım 2010, Ankara, Türkiye), Türk siyasetçi. İlkokul mezunudur. İthalat ve ihracat işiyle uğraştı. Şanlıurfa Ticaret ve Sanayi Odası Meclis Üyeliği, Güneydoğu Anadolu Bölgesi İhracatçılar Birliği Yönetim Kurulu Üyeliği ile Şanlıurfa Ticaret Borsası Kurucu Üyeliği ve Meclis Üyeliği, Başkanvekilliği ve Meclis Başkanlığı görevlerini yürüttü. XXIII. TBMM Şanlıurfa milletvekilidir. Evli ve yedi çocuk babasıdır. 3 yıldır kanser tedavisi görmekteydi, Ankara'da hayatını kaybetti. Oğlu Mehmet Kuş 2019 Yerel Seçimlerinde %73,06 oy oranı ile Şanlıurfa Merkez İlçesi olan Eyyübiye Belediye Başkanı Seçilmiştir. Cengiz Atila Cengiz Atila (d. 27 Temmuz 1966, Muğla), Türk eski millî futbolcudur. Adı en başarılı dönemini geçirdiği Trabzonspor'la anılmaktadır. Futbola Muğlaspor'un altyapısında başladı ve oradan da Muğlaspor'un profesyonel takımına yükseldi. Burada beş sene başarılı ve düzenli olarak oynayan Cengiz, zamanla Ege bölgesinin güçlü takımı Altay'ın dikkatini çekti ve neticesinde 1991-92 sezonu için Altay'a transfer oldu. Altay'a gelişiyle beraber takımda düzenli olarak oynamaya başladı ve istikrarlı performansıyla büyük takımların transfer listesine girmeye başladı. Birçok takımdan teklif almasına rağmen o tercihini Trabzonspor'dan yana kullandı ve 1993-1994 sezonu için Trabzonspor'a transfer edildi. Trabzonspor'da oldukça başarılı üç buçuk sezon geçirdi. 1995-96 sezonunda kıl payı kaçırılan şampiyonlukla Trabzonspor'un düzenli oynayan kadrosundaydı. Trabzonspor kaçırılınan şampiyonluktan sonra yeni yapılanmaya karar verdiği için Cengiz Atila ve birçok başka futbolcusuyla yollarını ayırmaya karar verdi. Bu sebepten Cengiz Atila 1996-97 sezonunun ikinci devresinde eski takımı Altay yarım sezonluğuna kiralandı ve sezon sonu Vanspor'a transfer edildi. Burada bir sezon kaldıktan sonra iki sene de İzmir'in başka bir köklü takımı olan Karşıyaka'da iki sezon daha oynadıktan sonra profesyonel futbola veda etti. Bu vedasının ardından 2002 yılına kadar iki sezon da amatör olarak Yeni Milasspor'da oynadı ve sonra futbola veda etti. 3 kez millî takıma çağrılan Cengiz Atila, 2 kez Türkiye A millî takım formasını giymiştir. XXII. Ioannes Papa XXII. İoannes (d. 1249 – ö. 4 Aralık 1334), doğum adı Jacques Duèze (ya da d'Euse), 1316 yılından 1334 yılına kadar Papalık yapmıştır. V. Filip tarafından Lyon'da toplanan papa seçim komitesi tarafından seçilmiştir. 1309 yılından 1377 yılına kadar süren Avignon Papalığı döneminin ikinci papasıdır. Öncülü Papa V. Clemens gibi papalığın güç ve gelirini merkezileştirmiştir. Avignon'da yaşamış ve saray ve savaşlarını kendi finanse etmiştir. IV. Louis'in imparatorluğuna muhalefet etmiştir. Louis, İtalya'yı işgal etmiş ve V. Nicholas'ı papa ilan etmiştir. İsa ve havarilerinin sefaletinin Fransisken anlayışına muhalefet etmiştir. Akinolu Thomas'ı aziz ilan etmiştir. Avignon Papalığı Avignon Papalığı, yedi tane papanın 1309'dan 1378'e kadar Avignon'da yaşadığı dönem. Bu, papalıkla Fransız kraliyet sarayı arasındaki çekişme sonucu ortaya çıkmıştır. Avignon'da kalan meşru papalar: V. Philippe V. Philippe, (ayrıca Uzun Philippe (), (d. 1292 – ö. 3 Ocak 1322), 1316 yılından ölümüne kadar Fransa Kralı. V. Philippe tacı şüpheli şartlarda almış ama hükümdarlığında "güçlü ve tanınmış" bir kral olmuştur. Geç Haçlı seferlerinin etkili bir figürü olmuştur. Güney Fransa'nın yönetim reformlarının neden olduğu karışıklık sırasında ölmüştür. MillÃ® muhasebe sistemi Millî muhasebe sistemi (MMS) veya millî muhasebe (İngilizce: "national account systems", "NAS"), bir ulusun (veya diğer coğrafi alanlarda daha geniş bir terim olan sosyal muhasebe sistemleri) ekonomik faaliyetlerini ölçmek için eksiksiz ve tutarlı muhasebe tekniklerinin uygulanması. Millî hesaplar, diğer ülkelerin ekonomileri ile ilişkileri dahil olmak üzere bir ekonomideki ekonomik aktörlerin (hükûmet, ev sahipleri, şirketler) üretim, gelir ve gider faaliyetlerini gösterir. Bir periyotta toplam ekonomik aktivitenin ölçümünde sıklıkla gayrısafî yurt içi hâsıla kullanılır. Toplam ekonomik faaliyetin kesin ölçümü için ihtiyaç, istihdamın sistematik ölçümü ve millî muhasebe sisteminin gelişimi için hareket noktası oldu. Bu ihtiyaç Büyük Buhran'da daha çok hissedildi ve Keynesyen makroekonomik istikrar politikası ve savaş zamanı ekonominin planlanması için temel oldu. Bu tarz ölçümlerin geliştirilmesi ilk kez, Colin Clark ve Simon Kuznets'ın önemli katkılarıyla, 1930'lar ve 1920'lerin sonunda ele alındı. Birleşik Krallık'ta, II. Dünya Savaşı sırasında ve sonrasında Richard Stone bu konuya katkılarda bulundu. İlk resmi millî muhasebe sistemi ABD'de 1947 yılında yayımlandı. Birçok Avrupa ülkesinde de bundan kısa bir süre sonra uygulamaya konuldu ve Birleşmiş Milletler 1952 yılında "A System of National Accounts and Supporting Tables" ("Millî Muhasebe ve Yardımcı Tablolar Sistemi") yayımlandı. Millî muhasebe için uluslararası standartlar son versiyonu 2008 yılında yayımlanan Birleşmiş Milletler Millî Muhasebe Sistemi ("United Nations System of National Accounts") tarafından tanımlandı. Avrupa'da dünya çapında Millî Muhasebe Sistemi, Avrupa Muhasebe Sistemi ("European System of Accounts", ESA) adıyla adapte edildi. Bu Avrupa Birliği üyeleri ve diğer birçok Avrupa ülkesinde uygulanmaktadır. MMS (anlam ayrımı) MMS ÅŸu anlamlara gelebilir: My Life as a 10-Year-Old Boy My Life as a 10-Year-Old Boy, Nancy Cartwright tarafından yazılan bir otobiyografidir. İlk basımı Eylül 2000 tarihinde Hyperion tarafından yapıldı. Kitapta Cartwright'ın kariyeri, özellikle "Simpsonlar"'da seslendirdiği Bart Simpson deneyimleri anlatılmaktadır. Kitap; şovdaki anlayışlar, günlük kayıtlar ile çeşitli ünlü konuklarla karşılaşmalarına dair anekdotlar içermektedir. Eleştirmenler, kitabın genel bir kitleden daha çok "Simpsonlar" hayranlarına hitap ediyor göründüğüne dair yorumlar yaptı. Yapılan diğer eleştiriler ise kitabın yazımının kolaylığı ile ilginç hikâyelerden yoksun olduğuna dairdi. Cartwright, 2004 yılında kitabı, dünya genelinde sergilediği tek kişilik gösteriye uyarladı. Ayrıca dünyanın en büyük sanat festivali olan Edinburgh Festival Fringe'te da sahne aldı. Açılış bölümünde Cartwright şöyle yazmaktadır: "Beş yıl kadar önce bu kitabı yazmak istediğime karar verdim. "Simpsonlar"'ın bir gün biteceğini biliyordum. Yazmaya, şov hâlen yayındayken karar verdim." "Scotland on Sunday" ile yapılan bir röportajda şunları ekledi: "Hikâyemi anlatmayı istedim ve zorundaydım; çünkü çok fazla hayran postası alıyordum. İnsanları, tüm bu şeylerin bir araya geldiği süreçle çok ilgilenmekte. Bu kitap, bu süreci anlatmakta." Kitabı yazmadan beş yıl önce, 1995 yılındaki bir röportajda Cartwright bir kitap yazmayı istediğini belirtti ve eğer yazarsa kitabın adının "My Life as a 10-year Boy" olacağını söyledi. Cartwright'ın yıllarca biriktirdiği gazete ve dergilerden de alıntılar içeren kitap, Ocak 2000'de resmî olarak duyurulurken, başlangıçta 31 Ekim 2000 tarihinde yayımlanması amaçlandı. "My Life as a 10-Year-Old Boy"; Daws Butler'a olan ithaf, bir teşekkür listesi ve Cartwright'ın "Simpsonlar"'da beraber çalıştığı Dan Castellaneta'dan bir önsöz ile başlar. Kitabın ilk bölümü, Cartwright'ın 1987'den önceki hayatı ve kariyeri hakkında bilgi vermektedir. İkinci bölümde Cartwright, "The Tracey Ullman Show"'da yer alacak olan kısalardan oluşan bir animasyon serisi için katıldığı seçmelerden bahseder. Disfonksiyonel bir aile hakkında olan kısaların seçmelerine ailenin en büyük kızı Lisa Simpson rolü için katılmayı amaçlayan Cartwright, seçmelere Lisa yerine ondan daha iyi olduğuna inandığı Bart rolü için katıldı. Kısaların yaratıcısı Matt Groening, Bart seçmeleri için dinlediği Cartwright'ın sesini duyduğu esnada kendisine işi verdi. Bu noktadan itibaren kitap, Bart'ın sesi olarak edinilen deneyimlere yer vermektedir. Üç sezon yayınlandıktan sonra kısalar, 1989'da yayınlanmaya başlayan "Simpsonlar" adı altında yarım saatlik bir televizyon dizisine dönüştürüldü. Sonraki bölümlerde ise kayıt sürecinden, beraber çalıştığı oyunculardan ve Nelson Muntz ile Ralph Wiggum dahil olmak üzere seslendirdiği diğer karakterleri nasıl aldığını açıklayan yorumlarda bulunduğu "Simpsonlar"'daki ilk yıllarından bahsetmektedir. Kitaptaki birkaç bölüm; "Simpsonlar"'ın bir bölümünün nasıl yapıldığı, yazıldığı, kaydedildiği ve canlandııldığını dair "sahne arkası" detaylara ayrılmaktadır. "My Life as a 10-Year-Old Boy"; Cartwright'ın yaşamının günlük detaylarından, çoğunlukla ise "Simpsonlar"'da yer alan ünlü konuklarla olan karşılaşmalarından çeşitli alıntılar içermektedir. Ernest Borgnine, Danny DeVito, Kirk Douglas, Mel Gibson, Kelsey Grammer, Tom Jones, Michael Jackson, Mickey Rooney, Meryl Streep ve Elizabeth Taylor hakkında konuştuğu ünlü konuklardandır. Bir bölüm, sık sık "Simpsonlar"'a konuk oyuncu olarak katılan Phil Hartman'ın öldürülüşünü öğrendiği günü anlatmaktadır. Final bölümünde ise " yıldızın arkasındaki ses olmak neye benzemekte?" soruna yanıt aranmaktadır. Birleşik Krallık'ta 25.000 ön sipariş alınan "My Life as a 10-Year-Old Boy"un özgün baskısı, toplamda 38.000'lik satış rakamına ulaştı. Cartwright, doğduğu yer olan Dayton, Ohio'dan başlayarak bir tanıtım turnesine çıktı ve Kasım 2000'in ilk haftasında Dayton'da en çok satan kurgusal olmayan kitap oldu. "Dayton Daily News"'den Laura A. Bischoff, kitabın ""Simpsonlar"'a en yüksek yerden" kılavuzluk yaptığını söyledi. Öte yandan birçok eleştirmen kitabın basit olduğunu ve sadece ilginç birkaç hikâye içerdiğini belirtti. "The New York Times"'tan Susan Shapiro kitap için; "Kimsenin tanımadığı bir ünlü olma paradoksuna rağmen; fotoğraflar, günlük kayıtları ve aşırı şirin yorumlar bu kitabın kişisel bir not defteri gibi hissettirmeye neden olmaktadır." yazdı. "Library Journal"'den Rosellen Brewer, "Cartwright'ın kendi yaşamına rağmen gerçekten yeni veya heyecan verici bir şey yok burada. ne yapmak istediğini bilmekte ve bunu başardı; hikâyenin sonu" ifadesini kullandı. "The Province" yazarı Lee Bacchus, "Bart Simpson'ın sesiyle bu küçük kitap, 10 yaşındaki bir çocuk tarafından yazılmış gibi okunmakta. Bu, hepsi kötü demek değil. Bart'ın yanı sıra Ralph Wiggum ve Simpsonlar'daki birkaç kişiyi de seslendiren Cartwright, oldukça başarılı olan dizinin sahne arkasına bir gezinti yaptırıyor. Bu, şovun bir araya nasıl getirildiği ve bir kadının nasıl dünyadaki en havalı işlerden birine takıldığını keşfetme gibi bir şey." yorumunda bulundu. Yaygın olarak yapılan bir diğer eleştiri ise kitabın genel bir okuyucu kitlesini değil "Simpsonlar" hayranlarını hedeflediğine yönelikti. "People"'da yer alan bir eleştiride, kitabın "sadece sıkı hayranlar için" olduğu yazıldı. Aynı fikirde olan Lee Bacchus şunları söyledi: "Cartwright, Simpsonlar Fan Kulübü fanatikleriyle konuşuyormuş gibi yazmakta." "National Post"'tan Rob Sheridan da kitabın "fanatik Simpsonlar hayranlarını amaçladığını" belirtti ve kitabı, "hikâyesinin kronolojisi bazen bulanıklaşıyor ve birçok cümlede ilk taslakmış hissi var" diyerek eleştirdi. "My Life as a 10-Year-Old Boy", 2004 yılında tek kişilik gösteriye dönüştürüldü. "[Cartwright'ın] gözlerinden Springfield'ın içinden haşarı bir çocuk" olarak tanımlandı, oyunun ilk bölümü yazıldı ve Cartwright'ın anekdotları eklendi, diyaloglar "Simpsonlar"'dan kliplere ve karakterinin sesine dayalı olarak oynandı. Sonunda ise bir soru sormakta ve cevap bölümü ile bazen bir izleyicinin oyuna katılması sağlanmaktadır. Cartwright'ın arkadaşlı Rose Goss, oyunu birlikte yazdı ve yönetmen olarak ekipte yer aldı. Cartwright, çeşitli yerlerde sahneledi. Bu yerlere Mart 2004'te Avustralya, Parramatta'daki Big Laugh Comedy Festival; üç hafta yer aldığı Ağustos 2004'te İskoçya, Edinburgh'taki Edinburgh Festival Fringe; Ekim 2004'te Kanada, Toronto'daki "Simpsons Mania" kongresi (Kuzey Amerika'da oyunun ilk sahnelenişi) ve Mayıs 2005'te İngiltere, Londra'daki Riverside Stüdyoları tiyatrosunda yapılan gösteri dahildir. Oyun, mütevazı eleştiriler aldı. "The Independent"'dan Julian Hall, "Simpsonlar" hakkında içerden öyküler içermediğinden dolayı oyunu eleştirdi ve şöyle yazdı: "Cartwright, asla sıkılmanıza izin vermiyor fakat bazı olaylara, televizyondaki Amerikan kapanış jeneriğinin hızından daha hızlı bir şekilde değinmekte. Şovun ne şekilde kaydedildiğine dair bir fikir edinemiyorsunuz." "The Guardian"'dan Brian Logan, Cartwright'ı "sevecen bir sunucu keyif vermeye istekli" olarak tanımladı fakt oyunu "haddini bilmez bir şekilde iyimser Simpsonlar muhabbetinden bir demet" olarak buldu. "British Theatre Guide" 'dan David Chatterton, oyunu "eğlenceli ve ilginç fakat gerçekten Simpsonlar hayranları için bile görülmesi gereken değil" diye yorumladı. "The Times"'dan Clive Davis, "Bir satırın, bir hecenin, çöpe gitmediği Simpsonlar'ın kendisinin aksine Cartwright'ın ölü sonlarla tökezlediği anekdotları içinde kendini kaybettiği bir alışkanlığı var" diye yazdı. Eşleştirme teorisi Eşleştirme teorisi (İngilizce: "Matching theory"), makroekonomide zaman içinde karşılıklı yararlı ilişkilerin oluşumunu açıklayan matematiksel bir çerçeve. Ekonomik faaliyet seviyesinin ani ayarlanmasının friksiyonları önlediği bir piyasa modelleme yöntemi önerir. Diğer uygulamalar yanında, friksiyonel işsizliğin incelenmesi için bir çerçeve oluşturmak için de kullanılır. Eşleştirme teorisini diğer yaklaşımlardan ayıran ana unsur, makroekonomik modellemenin bir "eşleştirme fonksiyonu"nun bulunmasıdır. Eşleştirme teorisi, yeni iş oluşumlarını tanımlamak için kullanıldığı iş ekonomisinde bilhassa etkilidir. Eşleştirme teorisi, "arama teorisi"nden (İngilizce: "search theory") gelişmiştir. Arama teorisi mikroekonomik yaklaşımla bir kişinin kararlarını inceler, eşleştirme teorisi ise makroekonomik yaklaşımla birbirlerini etkileyen kararların bir veya daha fazla şeklinin sonucunu araştırır. Eşleştirme teorisinin kurucularından biri, Northwestern Üniversitesi'nden Dale T. Mortensen'dır. Christopher A. Pissarides'ın "Equilibrium Unemployment Theory" adlı kitabı iş piyasaları için eşleştirme yaklaşımının işleyişi ile ilgilidir. Mortensen ve Pissarides, Peter A. Diamond ile birlikte, "eşleştirme teorisine temel katkıları için" 2010 yılında Nobel Ekonomi Ödülü'nü kazanmıştır. Nikud Nikud (veya Nikkud, Niqqud, "") İbranice yazımda bir kelimenin telaffuz farklılıklarından kaynaklanan olası karmaşıklığı gidermek için sesli harfleri gösteren diyakritik işaretlerdir. Bugün İsrail'de bu işaretler sözlükler, şiirler, çocuklar ve dili yeni öğrenen göçmenler için yazılmış metinlerin dışında nadiren kullanılır. Sesli harfleri sembolize eden "nikkud"lar istisnalar hariç her zaman sessiz harften sonra okunur. "B" sesi veren ב harfine "A" sesi veren patah nikkudu eklenirse (בַ) bu BA olarak okunur (AB olarak okunmaz). Aşağıdaki tabloda diyakritik işaretleri göstermek için ח, ב ve ש harfleri kullanılmıştır. Özel Harekat