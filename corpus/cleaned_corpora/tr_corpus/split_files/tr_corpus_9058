genç aday olmuş 4. isim olmayı başardı. Saoirse Ronan 13 yaş 285 günlük iken Yardımcı Kadın Oyuncu Oscarı'na aday gösterildi ve bu kategoride ödüle en genç aday gösterilmiş 7. kişi oldu. Jason Reitman 30 yaş 95 günlük iken en iyi yönetmen oscarı'na aday gösterildi ve bu kategoride ödüle en genç aday gösterilmiş 7. kişi olmuştur. Hal Holbrook 82 yaş 339 günlük iken Yardımcı Erkek Oyuncu Oscarı'na aday gösterildi ve bu kategoride ödüle aday gösterilmiş en yaşlı kişi oldu. Önceki rekor 82 yaş 49 gün ile Ralph Richardson'a aitti. Ruby Dee 83 yaş 87 günlük iken Yardımcı Kadın Oyuncu Oscarı'na aday gösterildi ve bu kategoride ödüle en yaşlı aday gösterilmiş 2. kişi oldu. En iyi makyaj dalında aday gösterilmiş Norbit filmi birçok dalda (yılın en kötülerine verilen) Razzie ödüllerine de aday gösterildi. Casus Aile Casus Aile 1988 tarihli bir Richard Benjamin filmidir. Filmin başrollerinde Sidney Poitier ve River Phoenix oynamaktadır. Roy Parmenter (Poitier) San Diego'da yaşayan bir FBI ajanıdır. Eski partneri 20 yıl önce Scuba lakaplı bir Sovyet ajanı tarafından öldürülmüştür. Parmenter yıllar sonra Sovyetleri tehdit etmeye başlar ve en gizli ajanlarını birbir öldürür. Bu arada Poitier Hava Akademisine girmek isteyen Jeff Grant (Phoenix) adlı bir gençle konuşurken ailesinin bir casus olduğunu öğrenir ve Jeff'in de bir casus olup olmadığını anlamaya çalışır. Bu sırada da Sovyetler kendi ajanlarını ABD'ye gönderir. The Essential Iron Maiden The Essential Iron Maiden İngiliz heavy metal grubu Iron Maiden'ın 5 Temmuz 2005 yılında piyasaya sürdüğü dördüncü greatest hits toplama albümüdür. Bu albüm sadece Kuzey Amerika'da basılmıştır. Aynı anda da Avrupa'da, "Edward the Great"'in bir güncelleştirilmiş sürümü yayınlanmıştır. ayrıca Ettore Ximenes Ettore Ximenes (11 Nisan, 1855, Palermo – 20 Aralık, 1926, Roma) İtalyan heykeltıraş. Eserlerinde dini ve mitolojik öğeleri vurgular. Ximenes'in Amerika'da bulunan Ã¶nemli eserleri: Giovanni da Verrazzano, Manhattan, New York, 1909 Dante Alighieri, New York ve Meridian Hill Park, Washington D.C., 1921 Ossip Zadkine Ossip Zadkine (Rusca: Осип Цадкин) (d. 14 Temmuz, 1890 Vitebsk, Beyaz Rusya – ö. 25 Kasım, 1967 Paris, Fransa) Yahudi Ruslarından ama sonradan Fransız vatandaşı olmuş heykeltıraş ve ressam. Doğduğu zaman Rus İmparatorluğu idaresinde olan (şimdi Beyaz Rusya'nın) Vitebsk kentinde doğmuştur. Asıl adı Yossel Aronovich Tsadkin (Rusça: Иосель Аронович Цадкин) olup babasi Yahudi annesi ise İskoçya asıllıdır. 1905 ailesi tarafından kuzey İngiltere'de bulunan Sunderland şehrine İngilizce öğrenmesi için gönderdi. Bu şehirde bulunan sanat okulunun heykelcilik kurslarına devam etti. Sonra 1905'te Londra'ya giderek 1905-1909 döneminde, ailesine haber vermeden o zamanki "Regent Street Polytechnic" deki "Güzel Sanatlar Okulu"'unda heykelcilik alanında yüksek sanat eğitimi görmüştür. Bu okul British Museum'a çok yakın olduğu için bu müzedeki antik klasik heykelleri çok iyi incelediği belirtilmektedir. 1909'da Rusya'ya Smolensk'e geri döndü ve burada ilk profesyonel heykelini yapmıştır. Sonra yine 1909'da Avrupa'ya dönüp Paris'te "École nationale des Beaux-Arts"'da 1909-1910 öğrenime devam etmiştir. 1911'de "Salon d'Automne" ve "Salon des Independants" sergilerinde heykellerini ve resimlerini sergiledi. 1912 ve 1913'te antik Romalılar dönemi heykellerini incelemekle meşgul oldu. Bu dönemde Brancusi, Apollinaire, Lipchitz, Picasso, Bourdelle, Survage ve Delaunay ile tanışıp görüştü. Matisse de onun stüdyosunu görmeye geldi. 1914 ve 1915'te Berlin'de "Freie Secession", Amsterdam'da "De Onafhankelijken" ve Londra'da "Allied Artists Association"'da eserlerini sergiledi. Sanat koleksiyoncusu Paul Rodocanachi Paris'te Rue Rosselet'te bir stüdyoyu kiralaması için ona fon sağladı. Modigliani ile yakın arkadaş oldu. 1916 ve 1917'de Birinci Dünya Savaşı için Fransız ordusuna asker olmak zorunda kaldı. Bu askerlik döneminde savaş konulu birçok suluboya tabloları hazırladı. 1917'de sağlığı dolayısıyla terhis edildi ve savaşın kendini fiziksel olarak ve moralman harap ettiğini açıklamıştır. Terhisten sonra Epernay'de hastanede bir müddet kaldı. Sonra hastaneden çıkıp Midi-Pyrénées'te bir istirahat merkezi olan "Brunqiel" küçük şehrine gitti. 1918 ve 1919'da bu şehirde 20 tane gravür hazırlamıştır. 1920'de ressam Valentine Prax (1897-1981) ile evlendi. 1921'de Maurice Raynal bir İtalyan yayınevi için Ossip Zadkine'in eseri ve sanatı hakkında ilk monografi kitabı hazırladı. 1923 ve 1925 döneminde İtalya'ya seyahat etti ve Galeri Takenodai adlı Japon firması ile yakın ilişki kurdu. 1922'de "Grenoble Müzesi" yaldızlanmış tahtadan yapılmış "Le Favue (Vahşi)" adlı bir eserini satın alıp devamlı sergisine koydu. 1926'da Paris'te "Barbazanges Galerisi" Zadkine'in yaptığı çalışmaların bir retrospektifini sergiledi. 1928'de Zadkine karısıyla Paris'te yeni bir ev ve atölyeye taşındılar. Bu Rue d'Assas'ta bulunan bina sonradan 1981'de karısı ölünce "Zadkine Müzesi" olarak açıldı. 1934'te ise karısı ile "Lot" bölgesine yaptıkları bir tatilde küçük "Les Arques" köyünde bir yeni ev aldılar ve Zadkine bu binada birçok heykel yapmıştır. Bu yeni kır evi de ikinci bir Zadkine Müzesi olmaktadır ve burada "Harapolmus Şehir" projesi için eskizler ve denemeler; bu atölyede tahtadan yapmış olduğu "Orfe", "Diana", "Piete" ve "Büyük Mesih" heykelleri ve "Kadın Formları", "Müziksel Trio" ve "Bağıran Arlekin" bronzları sergilenmektedir. Ikinci Dünya Savaşı sırasında Zadkine ABD'de geçirmiştir. 1944'ten sonra "Arts Students League" sanat akademisinde kurslar vermiştir. Eylül 1945'te Zadkine Fransa'ya dönmüştür. Kendi ifadesiyle döndüğünde durumu "hasta, üzgün ve parasız" idi. 1948 ile 1950'de Zadkine'in eserleri şu sergi ve retrospektiflerde gösterilmiştir: 1958e kadar Paris'teki "Académie des Grandes Chaumières" kurslarda dersler vermeye devam etti. 1955 ile 1960 arasında Vincent Van Gogh hakkındaki heykellerini gerçekleştirmekle uğraştı. Kanada'da, ABD'de ve Japonya'da Zadkine eserleri sergileri açıldı. 1957'de Lot bölgesindeki kırsal evindeki atölyesinde "Pieta" eserleri hazırlamakla uğraştı. 1961de hazırladığı "Van Gogh Anıtı" Fransa'da Anvers-sur-Oise şehrinde açıldı. 1963'te Zadkine "Banque Pays-Bas" siparişi olarak "Les Demeure" heykelini hazırlamakla uğraştı. Vincent Van Gogh'un doğum şehri olan Zundert'te "İki Van Gogh Kardeş" heykeli dikilip açıldı. 1965 ile 1966 arasında içinde Zadkine tarafından yazılmış 25 şiir ve D.Buchanan'ın fotoğrafları bulunan "Le Monde Secret de Zadkine (Zadkine'in Gizli Dünyası)" adlı kitap ve Zadkine'nin 18 litografını içeren "La Foeret humaine (İnsan Ormanı)" kitabı yayımlandı. Zurih'teki "Kunsthaus" sanat galerisi Zadkine'in yasam boyu eserlerini ihtiva eden bir büyük sergi hazırladı. Ossip Zadkine 1967'de 77 yaşındayken Paris'te ölmüştür ve Montparnasse Mezarlığı'na gömülmüştür. Türkiye'de komünizm Türkiyede komünizm, 1920 yılında Türkiye Komünist Partisi ile partileşme sürecine giren ve günümüzde devam eden siyasi hareket. 10 Eylül 1920'de Mustafa Suphi tarafından kurulan Türkiye Komünist Partisi, Türkiye'de kurulan ilk komünist siyasi oluşumdur. Aynı yıl, 18 Ekim 1920'de Mustafa Kemal'in talimatıyla kurulan Türk Komünist Fırkası (TKF) ise daha çok Sovyetler Birliği'nden yardım almak amacıyla kurulmuş ve üç ay içinde kapatılmış bir partiydi. TKF'nin önde gelen 14 yöneticisi ve Mustafa Suphi 28 Ocak 1921'de Trabzon açıklarında öldürüldü. Aynı yıl Ankara’da Türkiye Halk İştirakiyyun Fırkası ve Yeşil Ordu davasında tutuklamalar oldu ve parti kapatıldı. Türkiye Sosyalist Fırkası Başkanı Hüseyin Hilmi, İstanbul’da eski bir polis olan Kalkandereli Ali Haydar tarafından 1922’de vurularak öldürüldü. Ankara’da ikinci Türkiye Halk İştirakiyyun Fırkası davası 1922’de açıldı ve parti kapatıldı. 1 Mayıs 1923’te İstanbul’da dağıtılan 1 Mayıs bildirileri nedeniyle Türkiye Komünist Partisi mensupları tutuklandı, haklarında “vatana ihanet” suçlamasıyla dava açıldı. Cumhuriyetin kuruluşundan çok partili siyasi hayata geçilen döneme kadar Türkiye'de komünist siyasi partiler yasal olarak faaliyet gösteremedi. 1925’te Şeyh Said İsyanı gerekçesiyle çıkarılan Takrir-i Sükun Kanunu ile komünistler de yargılandı, 38 sanıklı TKP davasında sanıklara 7 ila 15 yıl hapis cezası verildi. 1927 Ekim’inde İstanbul, İzmir ve Adana’da TKP’ye karşı başlatılan operasyonlarda aralarında Nazım Hikmet ve İsmail Bilen’in de olduğu 30 kişi yargılandı ve gizli örgüt kurmaktan hüküm giydi. 1929’da Dr. Hikmet Kıvılcımlı, Hüsamettin Özdoğu ve İsmail Bilen’in de aralarında olduğu 34 kişi tutuklandı. 1929’da İzmir Ağır Ceza Mahkemesi’ndeki davada 24 kişi çeşitli hapis cezalarına çarptırıldı. 1930’da 1 Mayıs öncesinde İstanbul, İzmir ve Adana’da bildiri dağıtan TKP’liler tuutklandı, 1 Ağustos günü yeni tutuklamalar yapıldı. 1931’de Nazım Hikmet’in “komünizm propagandası” yaptığı gerekçesiyle yargılanmasına başlandı. 1932’deki TKP 5. Kongresi’nden sonra İstanbul, İzmir, Edirne ve Samsun’da geniş çaplı tutuklamalar yapıldı. 1933’te İstanbul ve Bursa’da yapılan operasyonlar sonrasında 30’dan fazla kişi yargılandı, 1934 başında sonuçlanan davada Nazım Hikmet ve Şair Nail V. Çakırhan da ceza aldı. 1935’te aralarında Hasan İzzettin Dinamo ve Ruşen Zeki’nin de bulunduğu TKP’ye yönelik operasyonda “Genç Komünistler Federasyonu” davası açıldı, birçok kişi tutuklandı. 1938’deki Donanma ve Harp Okulu davalarında Nazım Hikmet, Kemal Tahir, Dr. Hikmet Kıvılcımlı, Kerim Korcan, Hamdi Şamilov gibi isimlerin de aralarında bulunduğu TKP’liler ağır hapis cezalarına çarptırıldı. 1944 Mart ayında TKP’ye yönelik operasyonlarda 65 kişi tutuklandı, sanıklar 1 No’lu Askeri Mahkeme’de yargılandı, 3 Mart 1945’te sonuçlanan davada 32 kişi hapis cezası aldı. 1945’te TKP’nin gençlik örgütlenmesine yönelik operasyonlarda İlerici Gençlik Birliği üyeleri tutuklandı, dava sonunda 1 numaralı sanık Mihri Belli başta olmak üzere 28 kişi çeşitli hapis ve sürgün cezalarına çarptırıldı. 4 Aralık 1945 tarihinde sol eğilimli, günlük "Tan" gazetesinin bir grup tarafından yağmalanmasıyla vuruldu. 1946’da kurulan iki yasal sosyalist parti, Türkiye Sosyalist Partisi ve Türkiye Sosyalist Emekçi Köylü Partisi altı ay faaliyet gösterdikten sonra İstanbul Sıkıyönetim Komutanlığı tarafından "komünist gaye ve maksatlara hizmet ettikleri" 16 Aralık 1946’da kapatıldı, yöneticileri tutuklandı ve aralarında Dr. Şefik Hüsnü Değmer’in de bulunduğu 45 kişi çeşitli hapis cezalarına çarptırıldı. Toplumda ve basında artan komünizm tartışmaları üzerine Pertev Naili Boratav, Niyazi Berkes ve Behice Boran hakkında 14 Mart 1947 tarihinde soruşturma başlatıldı ve bu kişiler çok geçmeden üniversitedeki görevlerinden uzaklaştırıldılar. 1960'lı yıllarda sosyalist devrim yapılmasını savunan İstanbul Üniversitesi öğrencisi Deniz Gezmiş, arkadaşlarıyla birlikte THKO'yu kurdu. Deniz Gezmiş o sırada Türkiye İşçi Partisi İstanbul sekreteri oldu. Bu dernek birçok illerden destek gördü. Örgüt çok kısa zaman sonra eylemlerine başladı. Örgüt, İstanbul Üniversitesi' ni işgal gibi birçok eylemlere başvurdu. Bu eylemlerin en büyüğü ise 6. Filo'yu protesto eylemidir. Bu eylemlerde devrimci gençler, radikal İslamcılarla karşılaşmamıştır.Bu olaylarda birçok öğrenci yaralanmış ve ölmüştür. Bu eylemlerden sonra 1972'de Deniz Gezmiş, Hüseyin İnan ve Yusuf Aslan idam edilmiştir. 2001 yılında Türkiye Komünist Partisi tekrar kuruldu. Şu anda Türkiye'de komünizm ve sosyalizmi destekleyen birçok parti ve örgüt vardır. Amiral Zhao Amiral Jao, animasyon dizisinde yardımcı karakter. Ateş Ulusu amiralidir. Kötü kalpli birisidir ve Ateş Ulusunun Genel özelliklerini taşır. En büyük amacı tarih kitaplarında "Ulu bir komutan" olarak geçmektir. Bunun için Ateş Ulusu Ordusu'na katılır. Kuzey Su Kabilesi'ni düşürmeye çalışırken, su bükücüleri güçsüz düşürmek için Ay Ruhu'nu öldürür. Bunun üzerine Okyanus Ruhu'yla birleşen Aang tarafından 1. Kitap 20. bölümde öldürülür. (Kuzey Kuşatması Parça 2) Hırslı ve az çok da zeki bir amiraldir. Ancak aşırı hırsı onun sonu olmuştur. Aynı zamanda onursuz ve korkağın tekidir ve yıldırım bükemeyen tek amiraldir. Vickers sertlik testi Vickers sertlik testi, malzemelerin sertliğini ölçmek için Brinell yöntemine alternatif olarak 1921 yılında Vickers Ltd tarafından geliştirilen yöntemdir. Sertliği ölçülecek malzeme parçasının yüzeyine, tabanı kare olan piramit şeklindeki bir ucun belirli bir yük altında daldırılması yaklaşık 20° ve yük kaldırıldıktan sonra meydana gelen izin köşegenlerinin ölçülmesinden ibarettir. Prensip olarak Brinell yöntemine benzer. Fakat bu deney yönteminde çelik bilya yerine 136° tepe açılı elmas kare piramit uç kullanılır. formula_2 uygulanan kuvvet (N), formula_3 köşegenlerinin ortalaması (mm) Gloria Macapagal Arroyo Maria Gloria Macapagal-Arroyo (d. 5 Nisan 1947), "G.M.A." olarak adının ilk harfleri ile de bilinmektedir, Filipinler'in 14. devlet başkanı. Corazon Aquino sonra Ülkenin ikinci kadın devlet başkanı. Eski başkan Diosdado Macapagal'ın kızıdır. Başkan olmadan önce, Arroyo ülkenin ilk kadın başkan yardımcısıydı. 2001'de halk devrimi ile başkan Joseph Ejercito-Estrada yaygın yolsuzluk suçlamalarının tesiri ile başkanlıktan indirildi ve başkanlığa başkan yardımcısı Arroyo getirildi. Arroyo 2004 genel seçimlerinde Filipinler'in ünlü aktörü Fernando Poe, Jr.'ı geçerek altı yıllık dönemde yeniden başkanlığa getirildi. 2005'te, Arroyo "Forbes" dergisince yapılan Dünyanın En Güçlü Kadınları anketinde dördüncü oldu. Bir sonraki yıl, ankette 45. sırada yer aldı. Gloria Macapagal Arroyo, 18 Kasım 2011 tarihinde, seçimlerde hile yapıldığı gerekçesiyle tutuklandı. 9 Aralık 2011 tarihi itibarıyla, seçimlrede dolandırıcılık iddiasıyla Quezon City'deki Veterans Memorial Tıp Merkezine hapsedilmiştir. Filipinler'de devlet başkanı olduğu 2008 ve 2010 yılları arasında devlete ait fonlardan 8,8 milyon doları kendi çıkarları için kullanmakla suçlanmaktadır. Marcello Bacciarelli Marcello Bacciarelli (d. 16 Şubat 1731 - ö. 5 Ocak 1818) İtalyan barok ressamı. Önemli resimlerini Polonya kralı Stanisław August Poniatowski için yapmıştır. Şu an Varşova Kraliyet Sarayı'nda sergilenmektedir. Yarımada Savaşı Yarımada Savaşı (İspanyolca: "Guerra de la Independencia") (İspanyol Bağımsızlık Savaşı), Napolyon Savaşları'nın İber Yarımadası'nda geçen bölümü. Fransızlara karşı İngiliz, İspanyol ve Portekiz kuvvetleri arasındaki savaşın, Napolyon'un devrilmesinde önemli rolü olmuştur. 7 Temmuz 1807'de Tilsit'te Rusya'yla imzaladığı antlaşma, Napolyon'a bütün dikkatini Birleşik Krallık'a ve Birleşik Krallık'ın dostu olan İsveç ve Portekiz üzerinde yoğunlaştırma olanağı verdi. Varılan antlaşmaya göre, Rus İmparatorluğu İsveç'ten Finlandiya'ya kadar olan toprakları işgal etmek üzere harekete geçecek, 1796'dan beri İspanya'nın müttefiki olan Napolyon ise Portekiz'den "limanlarını İngiltere'ye kapatmasını ve İngiltere'ye savaş ilan etmesi"ni isteyecekti. 19 Temmuz'da bu talebini Portekiz yönetimine bildiren Napolyon'un niyeti İngiliz ticaretini engelleyerek, bu ülkeyi barışa zorlamak için oluşturduğu Kıta Ablukası'nı tamamlamaktı. Portekizlilerin harekete geçmekte ağır davranmaları üzerine, Napolyon General Andoche Junot'ya 30 bin kişilik bir kuvvetle İspanya'dan Portekiz üzerine yürümesini emretti (Ekim-Kasım 1807). Junot 30 Kasım'da Portekiz kraliyet ailesinin Brezilya'ya gitmek üzere terk ettiği başkent Lizbon'a girdi. Çok geçmeden İspanya'nın kuzeyindeki bazı bölgeleri de işgal eden Fransızlara karşı direnişi örgütlemeyi başaramayan İspanya başbakanı Manuel de Godoy, Kral IV. Carlos'a Portekiz kraliyet ailesinin yaptığı gibi Güney Amerika'ya kaçmasını salık verdi.Ama Madrid'den yola çıkan IV. Carlos, Aranjuez'de oğlu Fernando'nun yandaşlarınca durduruldu ve ayaklanmacıların baskısıyla Godoy'u görevden almayı, oğlu lehine de tahttan çekilmeyi kabul etti. (17 Mart 1808). Durumdan yararlanan Napolyon, General Joachim Murat'a Madrid'i işgal emri verdi. Böylece, çeşitli tehdit ve vaatlerle, Carlos ve Fernando'yu görüşmelerde bulunmak için Bayonne'ye getirtmeyi başardı. 5 Mayıs 1808'de burada Fernando'yu Carlos, Carlos'u da kendisi lehine tahttan çekilmeye zorladı ve kardeşi Joseph Bonaparte'ı kendi adına ülkeyi yönetmek üzere İspanya kralı ilan etti. Ama Madrid halkının 2 Mayıs'ta işgalcilere karşı ayaklanmasıyla İspanyol Bağımsızlık Savaşı başladı. Madrid'deki ayaklanma Napolyon'un sonunu hazırlayan gelişmelerin başlangıcı oldu. Fransızların başkentteki ayaklanmayı büyük bir şiddeetle bastırmalarına karşın direniş bütün İspanya'ya yayıldı. Başarılı bir gerilla savaşı yürüten İspanyollar, Fransızları Valensiya'dan püskürttükten sonra Endülüs'e kadar ilerlemiş olan General Pierre Dupont'u geri çekilmeye ve 23 Temmuz'da Bailen'de ordusuyla birlikte teslim olmaya zorladılar.Hemen ardından başkent Madrid üzerine yürüyüşe geçerek ağustosta Joseph Bonaparte'ı kentten sürdüler. Çok geçmeden karşı saldırıya geçen Fransızlar Aralık 1808'de Madrid'i yeniden ele geçirdiler. Bunu üzerine direnişe önderlik eden yerel komitelerin ("junta provinciale") merkezi önce güneydeki Sevilla'ya, Ocak 1810'da General Nicolas de Dieu Soult'un Endülüs'ü ele geçirmesi ve Sevilla'nın düşmesi üzerine de Cadiz'e alındı. Ama İngiliz orduları komutanı Arthur Wellesley'nin 1808'den başlayarak Portekiz'de Fransızlara karşı yürüttüğü kararlı direniş, İspanyol gerillaların sürekli etkinliği ve Fransızlar arasında çıkan anlaşmazlıklar savaşın müttefikler için bozgunla sonuçlanmasını engelledi.1810-1812 arasında İspanya ve Portekiz'in çeşitli kesimlerinde Fransızlarla yapılan çok sayıda çarpışma sonuçsuz kalmakla birlikte, Fransızların insan ve malzeme kaynaklarının yavaş yavaş tükenmesine yol açtı. Bu arada bütün dikkatini Rusya'ya düzenleyeceği sefer üzerinde yoğunlaştırmış olan Napolyon'un 1811-1812'de 30 bin dolayında askerini doğuya doğru yürüyen Büyük Ordu'ya katılmak üzere yarımadadan çekmesi Fransızların durumunu daha da ağırlaştırdı. 1812'de Portekiz'deki üssünden yola çıkarak İspanya içlerine doğru ilerlemeye başlayan Wellington'un 21 Haziran 1813'teki Vitoria Çarpışması'nda Mareşal Jean Baptiste Jourdan'ı yenilgiye uğratması Yarımada Savaşı'nın sonunu getirdi. Wellington çarpışmasından sonra İspanya'dan çekilen Joseph Bonaparte'ı izleyerek Pireneler'in ötesine kadar ilerledi (Ağustos 1813). Napolyon ise Leipzig'de uğradığı ağır yenilgiden sonra, İspanya'da tutunmasının olanaksızlığını kabul ederek, tahttan indirildiğinden beri Valençay'de tutsak olan VII. Fernando'yu serbest bıraktı (Aralık 1813). 7. Fernando'nun Mart 1814'te İspanya'ya dönerek yeniden tahta geçmesiyle Yarımada Savaşı resmen sona erdi. Akıllı telefon Akıllı telefon(İngilizce : "Smartphone"), cep telefonunun sağladığı klasik özelliklere, bilgisayar dünyasının bir ürünü olan PDA’lerin özelliklerinin de eklenmesiyle tasarlanan gelişmiş mobil iletişim cihazıdır. Akıllı telefonlarda mobil işletim sistemleri bulunur (ör. Symbian^3) bu sayede birçok farklı amaç için daha aktif bir şekilde kullanılabilir ve de neredeyse her iş için bir uygulama bulunabilir. İşlemcileri bataryaların uzun süre dayanabilmesini sağlayan ARM tabanlı olur ve de karmaşık işlemleri sorunsuzca yapabilirler. Aynı zamanda çoğu akıllı telefonda Grafik İşlemci de mevcuttur. Bu sayede fazla poligon gerektiren kaliteli oyunları kolayca ve akıcı şekilde çalıştırabilirler. Çoğu akıllı telefonda oyun, uygulama performansını yukarıya taşıyayacak ve diğerlerinden farklı, özgün uygulamaların geliştirilmesine önayak olacak donanımsal özellikler bulunmaktadır. Şu ana kadar yapılmış akıllı telefonların büyük çoğunluğunda, resim açma veya video oynatma gibi işlerin rahat yapılabilmesi için ekran çözünürlüğü 4:3 veya 16:9 (geniş ekran) şeklindedir. Aynı zamanda, ekranda gösterilen herhangi bir öğenin çok daha parlak ve kaliteli görüntülebilmesi için çözünürlükleri hızla yükseltilmekte, SUPER AMOLED ve AMOLED gibi yeni teknolojilere geçilmektedir. Oyunların ve uygulamaların daha aktif çalıştırılabilmesi için çoğu akıllı telefonda ivme ölçer bulunmaktadır. Bu nedenle akıllı telefonlar, internette gezinmek veya sensör kullanarak oyun oynamak gibi birkaç avantaja sahiptirler. Aynı zamanda yeni akıllı telefonların bazılarında jiroskop yani dijital pusula da bulunur. Bu sayede ivme ölçerlerin yapamadığı şekilde her yöne ekran dönüşü özelliğini kullanıcıya sunabilirler. Akıllı telefonlar, normal bir cep telefonunun yapacaklarından çok daha ilerisidir. Bunların başında da kaliteli oyunlar, bilgisayardakileri aratmayacak uygulamalar gelir. Ancak bunlar için cep telefonlarının sahip olduğundan çok daha yüksek işlemci performansı gerekir. Akıllı telefonların neredeyse hepsinde ARM tabanlı işlemciler kullanılır. Bu tür işlemcilerin kullanılmasının ana sebebi düşük güç tüketimi ve buna rağmen yüksek performans sağlamalarıdır. Aynı zamanda, yüksek oyun performansının sağlanması sağlanabilmesi için de grafik işlemciler de çoğu akıllı telefonda bulunmaktadır. Bu sayede yüksek sayıda poligon gerektiren 3D oyunlar akıcı şekilde oynanabilir. Aynı zamanda grafik işlemciler, akıllı telefonlarda kullanılan efektler ve de 3D oyunlarda kullanılan texturelerde de performansı üst düzeylere çeker. Çoğu akıllı telefonun bağlantı özellikleri eksiksizdir. Yani, akıllı telefonlar ile kablosuz ağlara (Wi-Fi) bğlanabilir, Bluetooth (Mavi diş) ile dosya alışverişi yapabilir ve de yüksek anten performanslarıyla kaliteli sayılabilecek bir konuşma yapabilirsiniz. Aynı zamanda bu konuda büyük rol üstlenen birkaç firmadan biri olan Nokia'nın en son çıkan telefonlarda bulunan NFC (Yakın Alan İletişimi) sistemi ile bankacılık işlemleri kredi kartları yerine NFC sistemi içeren akıllı telefonlarından yapılabilecektir. HTC'nin büyük rol üstlendiği bir konu da gözlüksüz üç boyutlu ekrana sahip telefonlardır. Bu telefonların hem ekran çözünürlükleri yüksektir, hem de bir tuşla herhangi bir gözlüğe veya ek aksesuara gerek kalmadan üç boyutlu bir ekrana geçilebilirdir. HTC Sense gibi 3D efektlerle birlikte dizayn edilmiş bir akıllı telefonda gözlüksüz üç boyut sistemi çok işe yaramaktadır. Akıllı telefonların, normal telefonlara kıyasla en büyük özellikleri özel işletim sistemleridir. Günümüzde birçok akıllı telefonda Android işletim sistemi bulunmaktadır. Mobil İşletim Sistemleri, bir cep telefonunda bulunmayan esneklik, özellik ve de uygulama sayısını akıllı telefonlara verir. Dünyada, akıllı telefonlarda en fazla kullanılan mobil işletim sistemidir. Android, Google tarafından geliştirilmektedir ve akıllı telefonlar için resmi olarak sürülmüş en son sürüm Android N (Android version 7.1.1) sürümüdür. Aynı zamanda Android, tablet bilgisayarlar içinde kullanılmaktadır. Android yalnızca dokunmatik ekranlı telefonlar için değil aynı zamanda Pc, Tablet vb birçok cihaza açık kaynak kodlu olması sayesinde yüklenebilmektedir. Şu ana kadar Android'i en fazla kullanan ve en çok destek veren şirketler Samsung ve HTC olmuştur. Android, uygulama mağazası olarak Google Play kullanır. Açık kaynaklı ve Linux tabanlı bir mobil işletim sistemidir. Android dünya üzerindeki birçok cihazda çalışabilir. Düşük donanıma sahip olan sistemlerde bile kullanıcılara peformans sağlayabilmektedir. Apple tarafından üretilmiş ve geliştirilmekte olan mobil işletim sistemidir. Yalnızca Apple markalı iPhone ve iPad gibi cihazlarda çalışmaktadır. Resmi olarak duyurulmuş en son sürümü iOS 10.0.1'dir. Aynı zamanda iOS, bazı çevrelerce hafifletimiş bir Mac OS olarak da görülmektedir. iOS, uygulama mağazası olarak dünyada en çok uygulama bulunan AppStore'u kullanır. Kapalı kaynaklıdır. Aynı zamanda da iPhone ve diğer Apple Mobil cihazlarla da yüksek dereceli stabilize durumundadır. Yüksek dereceli performansa ihtiyaç duyması ve de bilgisayar ile senkronize edilebilmesi için iTunes adlı yazılıma ihtiyaç duyulur. Dünyada 2. en fazla kullanılan mobil işletim sistemidir. Nokia tarafından geliştirilmektedir. En güncel resmi sürümü Symbian Belle'dir. Genellikle Nokia cihazlarda bulunmaktadır. Aynı zamanda Sony Ericsson ve de Samsung'un da Symbian cihazları bulunmaktadır. Ancak son zamanlarda Symbian eski popülerliğini yitirmiştir. Symbian, her türlü şekle uygun üretilmiştir. S40 Platformu ve S60v3 platformu her türlü kızaklı ve tuşlu telefonda kullanılabilir. S60v5 platformu ise dokunmatik ekranlı telefonlar içindir. Aynı zamanda yalnızca Nokia cihazlarda bulunan Symbian^3 de dokunmatik ekranlı ve de QWERTY tuş takımlı telefonlar içindir. Symbian, uygulama mağazası olarak Nokia Ovi Mağazası (Nokia Store) kullanır. Dünya sıralamasında en büyük 3. uygulama mağazasıdır. Düşük derece akıllı telefonlarda bile çalışabilir. Ancak fazla düşük dereceli donanıma sahip akıllı telefonlarda kullanılması yüzünden stabilite sorunları ortaya çıkmış ve popülerliğini yitirmiştir. Bu nedenle de uygulama sayısı Android ve iOSa kaymıştır.| Microsoft tarafından üretilmiş, geliştirilmekte olan işletim sistemidir. Resmi olarak duyurulmuş en son mobil sürümü Windows 10 Mobile'dır. Windows için en çok mobil cihaz üreten şirketler Microsoft ve Nokia'dır Windows, uygulama mağazası olarak Microsoft Store'u (eski adıyla Marketplace) kullanır. Ayrıca Lumia cihazlarla yüksek derecede stabilize durumundadır. 2009 Dünya Cep Telefonu Fuarı'nda, şu bilgisayar üreticileri kendilerini akıllı telefon üretiminde de gösterdiler: Asus, Acer, Toshiba, HP, Lenovo, Dell. Kaiser Chiefs Kaiser Chiefs İngiltere'nin Leeds kentinde kurulmuş Indie Rock grubudur. 2000 yılında Parva ismiyle kurulmuş 22 isimli bir albüm çıkarmış ve daha sonra 2003 yılında Kaiser Chiefs ismini almıştır. Grup, vokalde Ricky Wilson, gitarda Andrew "Whitey" White, basda Simon Rix, klavyede Nick "Peanut" Baines ve davulda Nick Hodgson'un 2012 yılında gruptan ayrılmasıyla onun yerine geçen Vijay Mistry'den oluşmaktadır. Başlıca esin kaynakları 1970 ve 1980'lerin New Wave ve punk Rock müziğidir. Beş stüdyo albümü yayınlamışlardır; Employment (2005), Yours Truly, Angry Mob (2007), Off with Their Heads (2008), The Future Is Medieval (2011), ve Education, Education, Education & War (2014). "Employment" albümleri onlara büyük bir ticari başarı getirerek 3 milyondan fazla satmıştır. Kendilerine aralarında en iyi grup ödülü de yer alan üç Brit ödülü , en iyi albüm dalında NME ödülü kazandırmıştır. . "I Predict A Riot" parçaları İngiliz müzik listelerinde 9 numaraya kadar yükselmiş, 2007 yılında Ruby 1 numaraya yükselmiştir. "Yours Truly, Angry Mob" albümlerinden iki parça da "The Angry Mob" ve "Everything Is Average Nowadays" müzik listelerinde ilk 20'ye girmiştir. 2008 yılında "Never Miss a Beat" parçaları 5 numaraya kadar yükselmiştir. Beşinci albümleri İngiliz müzik listelerinde birinci sıraya kadar yerleşmiştir. Nick Hodgson, Nick Baines ve Simon Rix West Yorkshier'da aynı liseye gitmişlerdir. Okul bittikten sonra Rix ve Baines üniversite için şehirden ayrılmış, Hodgson ise Leeds'de kalmış ve bu sırada Andrew White ve Ricky Wilson'la tanışmıştır. Hodgson, White ve Wilson Ruston Parva isminde bir grup kurmuştur. Ruston Parva iyi bir albüm anlaşması yapamamış ve grup Rix ve Baines'in üniversiteden dönüp onlara katılmasıyla Parva ismini almıştır. Parva'nın ünü Leeds'i aşmış ve grup albüm anlaşması yapma şansı yakalamıştır. Albümlerini yayımladıkları plak şirketi kapandıktan sonra grup yaptıkları albüm (22) ve çıkardıkları üç single ile ortada kalmıştır ("Heavy", "Good Bad Right Wrong" and "Hessles"). Menajerleri James Sandom HitQuarters'a verdiği bir röportajda grup için, "Kimse onlarla iş yapmak istemiyordu çünkü bir geçmişleri vardı, herkes geçmişlerini onlara karşı kullanmak istiyordu." demiştir. Grup sonrasında daha uzun soluklu işler yapmak ve yeni bir başlagıç için ismini Kaiser Chiefs olarak değiştirmiş ve yeni şarkılar kaydetmiştir. (Grub ismini güney afrikalı Kaizer Chiefs futbol takımından almıştır.) Menajer James Sandom, Drowned In Sound dergisinin sahibi Sean Adams tarafından grubu canlı olarak izlemesi konusunda ikna edilmiştir. Sandom daha sonra, "Sizi birkaç keç canlı olarak dinledim ve bir sürü potansiyel hit şarkı söylediniz." demiştir. Kısa bir süre sonra Sandom grubun menajeri olmuş ve Kaiser Chiefs B-Unique Record ile anlaşma imzalamıştır. Grubun Kaiser Chiefs ismini aldıktan sonra çıkardıkları ilk albümleri Employment 2005'in Martında yayımlanmıştır. Tarz olarak 1970 ve 1980'lerin New Wave ve Punk Rock müziklerinden etkilenmişlerdir. Albüm eleştirmenlerden olumlu yorumlar almış ve "Baştan sona heyecan verici." ve "Özünde tamamen İngiliz, gösterişten uzak ve en önemlisi fazlasıyla eğlenceli." şeklinde yorumlanmıştır. Albüm Britanya müzik listelerinde iki numaraya kadar yükselmiş ve birçok kez platin albümle belgelenmiştir. 2005 yılında Employment albümleri Mercury Prize 'da en iyi Britanyalı ya da İrlandalı albüm dalında aday gösterilmiştir. Favori olarak gösterilmelerine rağmen ödülü Antony and the Johnson kazanmıştır. 2006 yılında Employment Ivor Novello ödüllerinde en iyi albüm ödülünü kazanmıştır. 2004'ün temmuzunda grup Britanya'da nispeten tanınırken, Kaiser Chiefs Britanya dışında ilk festivaline Moskova'da katılmıştır. Grubun 2005 yılında hızlı bir çıkış yakalamasının en büyük sebeplerinden biri yılın ilk başlarında NME Ödülleri Turuna katılmasıdır. Kendilerinden önce kurulan Coldplay ve Franz Ferdinand'a rağmen onların açılışları çok daha etkili olmuş ve medya tarafından fazlasıyla dikkat çekmiştir. Albümün İlk single'ı Oh My God 2004 yılında yayınlamış ve listelerde altı numaraya yükselmiştir. 2007 yılında şarkı Mark Ronson ve Lily Allen tarafından yeniden seslendirilmiştir. Albümün takip eden ikinci single'ı I Predict a Riot yayınlamış ve NME'nin "En iyi İndie marşları" listesinde otuz altıncı sırada yer almıştır. ""Everyday I Love You Less and Less"" ve ""Modern Way"" listelerde ilk yirmide yer almıştır. Grup Philadelphia Live8 konserinin açılışını yapmıştır. 2006 yılında grup NME'den en iyi albüm ve Ricky Wilson'da en iyi giyinen insan ödülünü almıştır. Kaiser Chiefs ikinci albümü Yours Truly, Angry Mob'ı şubat 2007'de yayınlamıştır. Grup Led Zeppelin ve Amerikan Rock müziğinden esinlenmiştir. Albümde yirmi şarkı yer almaktadır. Yours Truly, Angry Mob Britanya müzik listelerinde birinci sıraya ve Bilboard en iyi 200 albüm listesinde de kırk beşinci sıraya yükselmiştir. Albümün içinde listelere birinci sıradan giriş yapan Ruby şarkısı da yer almaktadır. "Ruby", albümün ilk single'ı dır ve Kaiser Chiefs'in listelerde birinci sıraya yükselen ilk single'ı dır. İkinci single "Everything Is Average Nowadays" listelerde 19 numaraya kadar yükselmiştir. 2007 yılında grup Londra'da 30,000 kapasiteli Earl's Court'da iki kez biletlerin tamamı tükenerek konser vermiştir. Grubun üçüncü albümleri Off with Their Heads Eylül 2008'de yayınlanmıştır. İlk single olarak "Never Miss a Beat" yayınlamıştır. Grup aynı zamanda Elland Road'daki 40,000 kapasiteli konser alanında biletlerin tamamı tükenerek verdikleri konserin DVD'sini yayınlamıştır. DVD aynı zamanda grubun BBC Electric Proms'da verdikleri canlı performansları da içermektedir. 2009 yılında Portekiz'deki Marés Vivas in Vila Nova de Gaia'da ana sahnede konser vermişlerdir. Kısa bir boşluğun ardından grup dördüncü stüdyo albümlerini 2011 yılının ortalarında çıkaracağını duyurmuştur. Haziran 2011'de Kaiser Chiefs albümlerini kendi sitelerinden satışa sunmuştur. Kendi albümünü kendin oluştur tekniğiyle fanlarına 7,50 euro karşılığında 20 şarkı içinden istedikleri 10 şarkıyı seçerek kendi albümlerini oluşturmalarını sağlamışlardır. Birçok ünlünün yanında Radio One Dj'i Chirs Moyles, The Guardian gazetesi ve vokalist Ricky Wilson'da kendi favori albümlerini oluşturmuşlardır. Her bir albümün satışından elde edilen paradan 1 euro Alzheimer topluluğuna bağışlanmıştır. Haziran 2011'de grup şarkıların tamamını kapsayan albümlerini yayınlamış ve ek olarak albümde internet üzerinden yayınlamadıkları "Kinda Girl You Are" şarkısı da yer almıştır. Mart 2012'de albüm "Start The Revolution Without Me" adıyla tekrar yayınlanmış ve bu albüme "On The Run" şarkısı da eklenmiştir. 2012 yılında grup bu tarihe kadarki yayınladıkları tüm single'ları ismiyle tekrar yayınlamıştır. 4 Aralık 2012'de Nick Hodgson kendi Twitter adresinden ve blog sitesinden gruptan ayrıldığını "Grupla birlikte geçirdiğim 15 yılın ve hayranlarımız sayesinde ulaştığımız onca güzel şeyin ardından, gruptan ayrılamaya ve müzikle ilgili diğer ilgi alanlarıma ve yeni işlere yönelmeye karar verdim. Kolay bir karar değildi ve bu durumu bir yıldır çocuklarla konuşuyordum. Grup bu kararım konusunda gerçekten çok destekleyiciydi. Onlara başarılarının devamını diliyorum." sözleriyle duyurmuştur. Kısa bir süre sonra grup kendi resmi sitelerinden haberi doğrulamıştır. Grup neredeyse dağılma noktasına gelmiştir çünkü Nick grubun şarkı sözü yazarlarından biridir ve birçok konuda grup üzerinde fazlasıyla etkilidir. Gidişi her yönden grubu kötü yönden etkilemiştir. Ricky Wilson Sunday Post'a verdiği bir röportajda "Bir ara grubun gerçekten dağıldığına inanmıştım." demiştir. "Geri kalan dördümüz kuliste oturuyorduk ve ben 'Pekala, ben yola devam etmek istiyorum ya siz?' dedim." Onlar da; 'Öyle mi? Bende istiyorum. Peki ya sen?' Birden hepimiz istediğimizi ama sesli olarak söylemediğimiz fark ettik. İçimizden biri bile istemeseydi bittiğini açıklayıp başka işlere yönelecektik ama bu grubun kararıydı." "Bunun Nick'i utandırmak ya da gruba yaptıklarını göstermek gibi anlaşılmasını istemem, ama Nick'in ayrılması grup için gerçekten en iyisi oldu." Ricky Wilson Guardian'a verdiği bir röportajında, Nick'in bir radio programında söylediği grubun şarkılarının %100'ünü kendisinin yazdığı yönündeki ifadesine kırıldığını söylemiş ve buna karşılık "Şarkı sözlerinin başlangıcını o yapıyordu ama gerisini hep beraber tamamlıyorduk." demiştir. Wilson, Nick'e kendisi olmadan guruba devam edeceklerini söylediğinde Nick'in sadece güldüğünü söylemiştir. Nick için "Grubu bitirdiğini söyledi. Grubu bıraktığını değil, bitirdiğini. Grup dağılmıştı. Ve en başta biz sadece oluruna bırakmıştık." Gazetecinin Nick'in her ne kadar şarkı sözlerine katkısı çok olsa da hiçbir zaman grubun lideri gibi görünmediğini söylemesi üzerine Wilson gülerek "Ben onun bu şekilde gördüğünü sanmıyorum. Hiç onun sahnede ne kadar yüksekte durduğunu fark etmediniz mi? Tur ekibimiz bile bize "Riser Chiefs" diyordu." demiştir. Wilson Telegraph'a verdiği bir röportajda, "Nick'in ayrılışının bizim için büyük bir iyilik olduğunu söylemek çok garip. O zamanlar bu başımıza gelebilecek en kötü şey gibiydi. Ama bazen bazı kararları verebilmek için büyük değişiklikler yaşamak iyi gelir. Biz elimizdekinin değerini unutacak kadar rahat davranıyorduk ki bu gerçekten çok aptalcaydı. Bir daha asla bu kadar rahat olmak istemiyorum, rahatsız olmayı tercih ederim. Bu daha faydalı bir şey." demiştir. Kısa bir süre sonra grup davulcu olarak Vijay Mistry'le çalışmaya başlamış ve Atlanta'ya gidip yeni albümlerini kaydetmeye başlamışlardır. Mart 2014'te grup beşinci albümleri Education, Education, Education & War'ı yayınladı. Bu albüm Nick gruptan ayrıldıktan sonra yerine gelen davulcu Vijay Mistery'nin grupla birlikte kaydettiği ilk albümdür. Albümün prodüktörü Ben Allen'dır (daha önce Gharls Barkley, Animal Collective ile çalışmıştır) ve albüm Atlanta'da kaydedilmiştir. Albüm yayınlanmadan önce aralık 2013'te grup SoundCoud hesaplarından "Misery Company"i yayınlamıştır. Ocak 2014'te de "Bows & Arrow" parçaları Rolling Stones dergisinin internet sitesinde tanıtılmıştır. Kasier Chiefs 2015 yılında Foo Fighters'ın desteğiyle Güney Afrika'da konser vereceklerini duyurmuştur. Grup aynı zamanda altıncı stüdyo albümleri üzerinde çalışmaya başlamıştır ve ilk single olarak Falling Awake'i yayınlamıştır. 2005 yılında grup Bob Geldof'un Philadelphia'da düzenlediği Live-8 festivali için seçilmiş ve tüm dünyada yayınlanan bu festival sayesinde dünya çapında bir tanınırlık elde etmiştir. 2012 yılında grup Londra Olimpliyatlarının kapanış seromonisinde The Who'unun Pinball Wizard şarkısını çalmışlardır. Mevcut Ãœyeler Eski Ãœye Ağaçkonak Ağaçkonak, Adıyaman ilinin Merkez ilçesine bağlı bir köy. 1965 yılından önce köy statüsüne kavuşmuştur. Köyün adı eskiden, "Mili (aşireti) uşağı" anlamına gelen "Kurêmilî", "Kuremilli", "Kurumilli" ya da "Kürümilli" olarak geçerdi. Köyün; kuzeyinde Çatalağaç (Şeyhbor), güneyinde Çamlıca, doğusunda Yedioluk ve batısında ise, Koçali yer alır. Köy, Adıyaman il merkezine 30 km uzaklıktadır. Ahmethoca, Adıyaman Ahmethoca, Adıyaman ilinin Merkez ilçesine bağlı bir köy. 1928 yılından beri köy statüsünü sürdürmektedir. Eski adı, Kürtçe'de "Babaevi" anlamına gelen Malabavê ya da Malibava'dır. Köy, Adıyaman il merkezine 14 km uzaklıktadır. Kültürpark Kültürpark, Türkiye'nin İzmir şehrinde bulunan bir parktır. Konak ilçesinde, Mimar Sinan Mahallesi'nde yer alır ve kuzeyde Dr. Mustafa Enver Bey Caddesi, doğuda 1395. ve 1396. sokaklar ile Bozkurt Caddesi, güneyde Mürsel Paşa Bulvarı, batıda Dr. Refik Saydam ve Şair Eşref bulvarları ile çevrilidir. 1922 İzmir Yangını'nda harabeye dönen 360.000 m'lik alan üzerinde 1936'da kuruldu. Üç yıl sonra genişletilerek 420.000 m büyüklüğe ulaştı. Kurulduğu günden beri İzmir Enternasyonal Fuarı'na ev sahipliği yapmaktadır. İlki 1933'te düzenlenen 9 Eylül Panayırı, Cumhuriyet Meydanı'nın arkasındaki alanda kuruldu. Belediye Başkan Yardımcısı Suat Yurtkoru, panayır alanının gelecekte yeterli olmayacağı ve Moskova seyahati sırasında görüp etkilendiği Gorki Parkı gibi bir alanın şehre kazandırılması yönündeki düşüncesini Belediye Başkanı Behçet Uz'a sundu. Uz'un isteğiyle Yurtkoru tarafından hazırlanan rapor, 14 Mayıs 1934'te belediye meclisinde kabul edildi ve Kültürpark'ın yapımına onay verildi. Uz, 1935'te Moskova'ya gitti ve Belediye Başkanı Nikolay Bulganin'in görevlendirdiği iki mimara taslak proje çizdirdi. 1922 İzmir Yangını nedeniyle harabeye dönen 360.000 m'lik alandaki molozlar 1934'ün ikinci yarısından itibaren temizlenmeye başladı ve 1 Ocak 1936'da Kültürpark'ın temeli atıldı. Yangından önce bu alanda Ermeni mahallesinin bir bölümü bulunmaktaydı. Kültürpark, 1 Eylül 1936'da Başbakan İsmet İnönü tarafından açılışı gerçekleştirilen 6. İzmir Enternasyonal Fuarı ile birlikte hizmete girdi. 1937'de parkta İzmir Paraşüt Kulesi inşa edildi. 1938'de park içerisinde İzmir Hayvanat Bahçesi ile Vakıflar Pavyonu ve Saat Kulesi açıldı. 1939'da park güneye doğru 60.000 m genişletilerek 420.000 m büyüklüğe ulaştı. 1951'de İzmir Arkeoloji Müzesi, parkın içerisine taşındı ve 1984'e kadar burada faaliyet gösterdi. Eylül 1952'de parkta açılan İzmir Resim Heykel Müzesi ve Galerisi, 1973'te park dışında inşa edilen yeni merkez binasına taşındı. 2004'te İzmir Tarih ve Sanat Müzesi park içerisinde kuruldu. 2008'de İzmir Doğal Yaşam Parkı'nın açılmasıyla parktaki hayvanat bahçesi kapatıldı ve hayvanlar yeni alana taşındı. Ağustos 2009'da parkın içerisinde 594 araç kapasiteli bir yer altı otoparkı hizmete girdi. Haziran 2015'te parkta ücretsiz Wi-Fi hizmeti sunulmaya başladı. 2015'te Gaziemir'de inşa edilen Fuar İzmir hizmete girmeden önce şehirdeki tüm fuarlar Kültürpark'ta düzenlenmekteydi. Günümüzde yalnızca İzmir Enternasyonal Fuarı ve İzmir Kitap Fuarı parkta düzenlenmektedir. 2017'de Kültürpark Cup tenis turnuvası ilk kez gerçekleştirildi. Duvarlarla çevrelenen Kültürpark'ın Lozan Kapısı, Montrö Kapısı, 9 Eylül Kapısı, Cumhuriyet Kapısı ve 26 Ağustos Kapısı olmak üzere beş tane giriş kapısı vardır. Parkın içinde on dört kapalı sergi salonu, dört konferans salonu, Atatürk Açık Hava Tiyatrosu, İsmet İnönü Sanat Merkezi, İzmir Sanat, Kültürpark Evlendirme Dairesi, Celal Atik Spor Salonu, bir lunapark, bir paraşüt kulesi, Gençlik Tiyatrosu, Resim Heykel Müzesi, İzmir Tarih ve Sanat Müzesi gibi sanat ve eğlence mekânlarının yanı sıra 1.850 metrelik tartan pist koşu parkuru, yüzme havuzu, kapalı spor salonu, tenis kortları, halı saha gibi spor etkinliklerine olanak sağlayan mekânlar da bulunmaktadır. Park genelinde 7.709 ağaç bulunmaktadır. Ağaçlar ve bitki örtüsünün künyesi çıkarılmış ve ağaçlar sigortalanmıştır. Akçalı, Adıyaman Akçalı, Adıyaman ilinin merkez ilçesine bağlı bir köydür. 1928'den beri köy statüsünü sürdürmektedir. Köyün Kürtçe adı olan Axçeli yaygın olarak kullanılmaktadır. Axçeli, Kürtçe'de Ax=Toprak ve çel/çil=kırk anlamına gelir ve köyün adının Türkçe tam karşılığı Kırktoprak'tır. Köyün; kuzeyinde Koçali ve Yazıbaşı (Azîkan), güneyinde Ahmethoca, doğusunda Kayatepe ve batısında ise, Büyükkırıklı yer alır. Köy, Adıyaman il merkezine 19 km uzaklıktadır. Akyazı, Adıyaman Akyazı, Adıyaman ilinin merkez ilçesine bağlı bir köydür. Köy, 2000 yılına kadar Akdere'ye bağlı bir mezraa konumunda iken bu tarihten hemen sonra Akdere'den ayrılarak köy statüsüne kavuşmuştur. Köyün adı 1928 yılındaki kaynaklarda Türkçede "seslipınar" anlamına gelen Xolxolik (Holholik) olarak geçmekteydi. Köy, Adıyaman il merkezine 22 km uzaklıktadır. Köyün; batısında Bebek ve Kuyulu (Turuş), güneyinde Adıyaman-Şanlıurfa sınırı ve geri kalan yönlerinde ise Atatürk Barajı yer alır. Köyün deniz seviyesinden yüksekliği, 700 metredir. Alibey, Adıyaman Alibey, Adıyaman ilinin merkez ilçesine bağlı bir köydür. 1923-1965 yılları arasında köy statüsüne kavuşmuştur. Köyün eski adı "Külafhüyük"tür. 12 Eylül 1980 Darbesi'nden sonra köyün ismi "Alibey" olarak değiştirilmiştir. Köy, Adıyaman il merkezine 20 km uzaklıktadır. Köyün; kuzeyinde Çamgazi, Gümüşlü (Besere), Yayladamı ve Doyran, batısında Tekağaç ve doğusunda ise Elmacık (Hurraf) yer alır. Köyün deniz seviyesinden yüksekliği, 582 metredir. Ziya Demirel Ziya Demirel (d. 1919 - Vakfıkebir, ö. 23 Temmuz 2007 - İstanbul) Tiyatro sanatçısı, yönetmen. Ankara Devlet Konservatuvarı, Tiyatro yüksek bölümü mezunu (1944) olan Ziya Demirel, okulu bitirmesinin ardından beş yıl süreyle, Ankara Devlet Konservatuvarının uygulama sahnesi asistanı olarak çalıştı. 1949 yılında "Drama bölümü" görevlisi olduktan sonra, 1967'ye kadar oyuncu ve yönetmenlik yaptı. Bursa Devlet Tiyatroları Genel Müdürlüğü'nde da bulunan (1979-1980) sanatçı, görevinde Tiyatro müdürlüğüne kadar yükselmesine karşın, birçok oyunda çeşitli rollerde oynamayı sürdürdü. 1982'de Devlet Tiyatroları'ndan emekli oldu. Sanatçı aynı zamanda 1964 yılında "Kocaoğlan" adlı bir de sinema filmi yazmış ve yönetmiştir. Terman, AdÄ±yaman Terman, Adıyaman ilinin merkez ilçesine bağlı bir köydür. 1928 yılındaki kaynaklarda Terman olarak geçen köyün adı 1960 yılında Ardıçoluk olarak değiştirilmiştir. 2010 yılından sonra ise tekrar Terman adıyla anılmaya başlamıştır. Köyün; kuzeyinde Çemberlitaş (Hiştiran) ve Gözebaşı, güneyinde ise Karahöyük ve Kızılcapınar yer alır. Köyün deniz seviyesinden yüksekliği 651 metredir. Adıyaman il merkezine 11 km uzaklıktadır. Aydınlar, Adıyaman Aydınlar, Adıyaman ilinin merkez ilçesine bağlı bir köydür. 1928 yılındaki kaynaklarda Pişpini olarak geçen köyün adı sonradan Aydınlar olarak değiştirilmişti. 1965'te Çaylı köyüne bağlı bir mezraa olan Aydınlar, zaman içerisinde tekrar köy statüsünü elde etmiştir. Köy, Adıyaman il merkezine 27 km uzaklıktadır. Köyün; kuzeybatısında Gölpınar, kuzeydoğusunda İncebağ, kuzeyinde Karahöyük ve geri kalan yönlerinde ise Atatürk Barajı yer alır. Arctic Monkeys Arctic Monkeys, bir Merkür Ödülü sahibi İngiliz "Indie Rock" müzik grubudur. 2006 yılında "Whatever People Say I Am, That's What I'm Not", 2007 yılında "Favourite Worst Nightmare", 2009 yılında "Humbug", 2011'de "Suck It and See". 2013'te ise "AM" adlı albümlerini hazırlamışlardır. Son olarak ise 2018'de Tranquility Base Hotel & Casino albümünü hazırlamışlardır. 2002’de İngiltere, Sheffield'lı komşu iki genç; 16 yaşındaki Alex Turner ve Jamie Cook, ailelerinden Noel hediyesi olarak gitar istediler. Arkadaşları Matt Helders çat pat davul çalıyordu. Toparlanıp amatörce müzik yapmaya başladılar. İlk konserlerini 2003 Haziranında 13 kişiye verdiler. 2004’ün sonlarında bir arkadaşları, demoları "Beneath the Boardwalk"'u İnternet sitesine koydu ve adresi arkadaşlarına gönderdi. Arkadaşları kendi arkadaşlarına, onlar da başkalarına, oradan MP3 arama motorlarına derken birden herkes onlar hakkında konuşmaya başladı. BBC radyosu ve İngilizlerin meşhur tabloid gazeteleri, şarkılarla değil, Arctic Monkeys’in birden nasıl herkesin konuşma konusu olduğuyla ilgileniyordu. Arctic Monkeys, müziklerini İnternet'te yaymaya devam etmek istiyordu. Londra’daki meşhur Astoria’yı dolduracak kadar hayranları vardı, konserleri kapalı gişe gidiyordu. 2005 Mayısında kendi imkânlarıyla ilk EP’leri "Five Minutes With Arctic Monkeys"'ten bin tane bastılar. Röportajlarda plak firmaları için “Buraya kadar onlarsız geldik, bundan sonra neden onlara ihtiyaç duyalım ki!” demişlerdi. Domino Records’un sonunda onları bir anlaşmayla bağlaması için “patronun firmayı kendi dairesinden yönetmesini ve amatör ruhlarını beğendik” deseler de asıl 725,000 poundluk çek ve EMI’nin albüm kayıtlarında ünlülerle çalma sözü etkili oldu. İlk single’ları "I Bet You Look Good on the Dancefloor", 17 Ekim 2005’te yayımlandı ve çıktığı gün 38,922 adet satarak İngiltere’de bir numara oldu. İkinci single’ları "When the Sun Goes Down" (ki sitelerinde "Scummy" ismiyle yayımlamışlardı), 16 Ocak 2006’da çıktı ve 40 tane fazla, yani 38,962 tane satarak yine bir numara oldu. Albüm kayıtları Eylül 2005’te bitmişti. 30 Ocak 2006’da çıkması planlanan albüm, yoğun talep nedeniyle bir hafta erkene alınıp 26 Ocak’ta yayımlandı. Şarkıların tümü İnternet'te çeşitli yollardan kolaylıkla bulunabilmesine rağmen "Whatever People Say I Am, That’s What I’m Not" çıktığı gün 118.501, ilk haftasında da 363.735 adet satarak İngiltere tarihinin bir günde ve bir haftada en çok satan albümü rekorunu kırdı. Albüm, Amerika’da da indie bir grubun bir haftada en hızlı satan ilk albümü rekoru kırdı. Albümün ismi ise 1960’ların İngiliz filmi "Saturday Night & Sunday Morning"’den alıntıdır. Bununla birlikte, albümdeki birçok şarkının da filmi anlattığı söylenir. İlk albümlerinden sonra fazla vakit kaybetmeden hemen 5 şarkılık EP’leri "Who the Fuck Are Arctic Monkeys"'i çıkaran grup, bu EP’yle hiçbir listede yer alamadı. Bunun altında yatan sebep EP’nin ne single ne de albüm listelerine uygun olmasıydı. Şarkıların içerdiği küfürlü sözler de radyolarda çalınmasına kısmen engel olmuştu. Bu süre zarfında basgitaristleri Andy Nicholson’un gruptan ayrıldığı bildirildi. Ayrılma nedeni olarak da -altında başka nedenler yattığından şüphelenilse de- Amerika’ya gitmek istememesi olduğu açıklandı. Bu gelişme üzerineyse grup, Amerika turnesi için Nick O’Malley ile anlaştı. Ardından resmi olarak gruba katıldığı duyuruldu. 14 Ağustos 2006’da yayımladıkları single "Leave Before the Lights Come On", listelerde 4. sıra gibi iyi bir yere yerleşirken, grubun 1. sırada yer alamamış ilk single’ı olarak başarısızlıkla adından söz ettirdi. Solist Turner’ın bu single’la ilgili yorumu da akıllarda kalmaya değer cinsten : “Ailemizin kara koyunu”. Buna rağmen grup 2006’nın sonunda İngiltere’nin en prestijli ödülü olan Mercury Ödülü’nün sahibi oldu. EP, albüm ve single’ların çıkış zaman aralığını kısa tutan Arctic Monkeys, üretmeyi fazlasıyla seviyordu ve bu özellikleri üzerine Jamie Cook ise sert bir dille eklemeden geçememişti: “Coldplay gibi olabileceğimizi düşünemiyorum. Kahrolası bir albümün turnesini 3 senede tamamlıyorsunuz, her gece aynı dandik şarkılar… Bazı insanlar bundan hoşlanıyor olabilir ama biz hoşlanmıyoruz.” 16 Nisan 2007 tarihinde "Brianstorm" adlı single’ı yayımlayan Arctic Monkeys, 23 Nisan tarihinde de "Favourite Worst Nightmare" adlı 2. stüdyo albümünü hayranlarına ulaştırdı. Albümün prodüksiyonunda James Ford ve Mike Crossey ile çalışan grup, albümün sound'unda ilk albüme göre daha hızlı ve funk parçalara imza attı. "Brianstorm" single’ı ile İngiltere listelerinde 2 numara olmayı başardılar. Bu single’dan sonra uzunca bir ara veren grup, 3. single'ları "Teddy Picker"’ı 3 Aralık 2007'de çıkardılar. Grup, 2. albümüyle bir kez daha Mercury’ye aday olunca bazı sanatçılar bu duruma karşı çıktı. Uzun bir turnenin ardından, grup, 17 Aralık'ta Manchester Apollo’da yılın son konserini verdi. Bu konserin DVD olarak piyasaya 2009 Şubat ayında sürüleceği de yayıncı tarafından onaylanmıştı. Grup, 20 Şubat 2008’de gerçekleştirilen Brit Ödülleri Töreni’nde «En İyi İngiliz Grup» ve «En İyi Albüm» ödüllerinin sahibi oldu. Ayrıca bazı haber kuruluşları, grubun 3. albümü üzerinde çalıştığı için Londra’da olduğu ve Brit Ödülleri Töreni'nde bulunmalarının nedinin bu olduğunu söyledi. Bu söylenenler dikkate alındığında, 3. albümün 2009’un başında çıkacağı düşünülüyor. Başarısını, törenden sonraki kısa röportajında bahsettiği büyükannesinin şanslı kolyesine bağlayan Alex Turner, batıl inancı yüzünden tepki toplamıştı. Albüm hazırlıkları sürerken, grubun vokalist-gitaristi Alex Turner, boş durmadı ve kardeş grup sayılabilecek The Rascals’dan Miles Kane ile The Last Shadow Puppets adında bir grup kurdu. Albümün prodüktörü ise Arctic Monkeys’in ikinci albümündeki isim ile aynı: James Ford. Durum böyle olunca, bu yan çalışma grubunun Arctic Monkeys’e etki etmesinden korkulurken, Alex dergilere verdiği röportajda Arctic Monkeys’e hâlâ bağlı olduğunu, dağılmanın söz konusu olmadığını söylemiştir. Alex Turner’ı takiben grubun bateristi Matt Helders da Mongrel adında, üstelik grubun eski basgitaristi Andy Nicholson'la, bir yan çalışma yapacağını onayladı. The Last Shadow Puppets ile neredeyse Arctic Monkeys kadar büyük bir başarı yakalayan Alex, gruba 2008 yazında geri geldi. Provalar birbirini izlerken Kasım-Aralık aylarında grup, yeni albüm üzerinde çalışmak amacıyla Queens Of The Stone Age'den Josh Homme ile Amerika'ya gitti. Bu sırada grubun 2007 turnesindeki son konserinin yer aldığı Arctic Monkeys At The Apollo DVD'si yayımlandı. Ayrıca konser, İngiltere ile başka ülkelerdeki bazı sinemalarda tek gecelik gösterime girdi. Arctic Monkeys, 2009'un ilk konserlerini Avustralya'da Big Day Out Festivali'nde verdi. Bu festival süresince küçük konser mekanlarında kendi konserlerini de verdiler. Bu konserlerde, 4 yeni şarkı ile 1 cover çalındı ve kısaca 3. albümün yaklaştığı söylendi. Grup, şubat ayında verdikleri bir röportajda albümün üçte ikisinin bittiğini açıkladı. Yoğun Avustralya konserlerinden sonra Londra'ya dönen grup, albümleri üzerinde çalışmaya devam etti. Grup, turnenin ve albümün sürecini arkadaşları Mark Bull vasıtasıyla İnternet siteleri üzerinden hayranlarıyla paylaştı. Mart ayının sonunda, grup, albümün son kısmını tamamlamak için New York'a gideceklerini ve buradan sonra albümün prodüksiyona gönderileceğini açıkladı. Bununla birlikte grup, yazın yapacakları Batı Avrupa turnesi tarihlerini açıklamaya devam etti. Ayrıca eylül-ekim gibi küçük bir Kuzey Amerika turu yapacaklarını da bildirdiler. Bu iki tarih arasında, grup İngiltere'nin en önemli festivali sayılan Reading ve Leeds Festivali'nde sahne alacaklarını açıkladı. 24 Ağustos 2009'da grubun en uzun süredir beklenen 3. albümü "Humbug" çıktı. Albüm 10 şarkı içeriyordu ve Jimi Hendrix, Black Sabbath, Cream etkileşimleriyle grubun diğer tüm kayıtlarından farklıydı. Albüm, James Ford / Josj Homme ortak yapımıydı ve ilk single'ı "Crying Lightning" 17 Ağustos tarihinde çıktı. Albüm 2010-2011 yıllarında, Los Angeles'taki Sound City Stüdyoları'nda kaydedildi. Dördüncü albümlerinin çıkış parçası, 11 Nisan'da "Don't Sit Down Cause I Moved Your Chair" olurken, ardından "Brick by Brick" yayımlanmıştır. 10 Mart'ta grup albümün adını açıkladı ve 6 Haziran 2011'de albüm yayımlandı. Hayranların ve eleştirmenlerin albüme yorumu, "Humbug"'la başlayan müzikteki ağırlaşmanın ciddi bir şekilde hissedildiği şeklinde olmuş, Arctic'in eski neşeli günlerini özlettiğini belirtmişlerdir. Alex Turner bunun üzerine "Bizden kimse eski günlerimize dönmemizi beklemesin, sonuçta biz nasıl olgunlaşıyorsak müziğimiz de bizimle olgunlaşıyor." demiştir. 26 Şubat 2012'de yeni şarkıları "R U Mine" YouTube kanallarında yayımlandı. Bu şarkı 4 Mart'ta UK Singles Chart'ta 23 numaraya yükseldi. 21 Nisan'da single'ın arka yüzünde "Electricity" isimli şarkıyı yayımladılar. 22 Mayıs 2013'te "Do I Wanna Know" isimli şarkılarını yayımladılar. 11 Ağustos 2013'te ise albümden önceki son single'ları olan "Why'd You Only Call Me When You're High?" yayımlandı. 9 Eylül 2013'te albüm çıktı ve UK Album Charts'a 1. sıradan girdi. Albüm, ilk haftasında 157 binden fazla sattı. Grup, bu albümle birlikte Merkür Ödülü'ne üçüncü kez aday gösterildi. Alex Turner, albümü “en orijinal albüm, şimdilik” diye tanımlamıştır. Hasancık, Adıyaman Hasancık, Adıyaman'ın Merkez ilçesine bağlı bir beldedir. Merkeze uzaklığı 15 km'dir. Belde toplam 4 mahalleden oluşmaktadır. Fransa-Türkiye ilişkileri Fransa-Türkiye ilişkileri, Fransa Cumhuriyeti ile Türkiye Cumhuriyeti'nin süregelen uluslararası politikaları içerir. Fransa ve Türkiye'nin ilişkilerinin tarihi 16. yüzyıl başlarına kadar uzanmaktadır. Şarlken'in Fransa Kralı Fransuva'yı esir alması sonucunda Fransuva'nın annesinin Osmanlı'dan yardım istemesiyle diplomatik ilişkiler başlamıştır. Osmanlı padişahı Kanuni Sultan Süleyman ile Fransuva 1535 yılında Bati Avrupa'nın en güçlü ülkesi olan İspanya'ya karşı işbirliğine girdiler (Fransa-Osmanlı ittifakı). III. Selim dönemine kadar Osmanlı padişahları ile Fransa kralları arasındaki dostluk ilişkileri devam etti. Hatta III. Selim daha tahta çıkmadan 1786-1789 yılları arasında son Fransa kralı XVI. Louis ile mektuplaşmaktaydı. Ancak Fransız Devriminden sonra işbaşına geçen Napolyon Bonapart'ın Mısır üzerindeki emelleri Fransa'nın Osmanlı Devleti'yle olan ilişkilerinin bozulmasına yol açtı. Fransızlar Mısır'ı ele geçirmeyi başaramayarak Osmanlı Devleti'yle El-Ariş Antlaşması'nı (1801) imzaladılar. Bu antlaşmadan sonra Osmanlılarla Fransızların arası tekrar düzeldi. Napolyon Savaşları sırasında Osmanlı Devleti, İngiliz ve Ruslara karşı Fransızların yanında yer aldı. Fransız Devrimi'nden sonra diğer etnik gruplar gibi Türkler de milliyetçilik anlayışlarını Osmanlı'nın klasik millet anlayışından ırk temelli anlayışa doğru çevirdiler. 19. yüzyıl boyunca Osmanlı aydınının laikleşmesi sürecinde de Fransa önemli bir ilham kaynağı oldu. Osmanlı Devleti siyasi gelenekler açısından da Fransa'nın devrim, terör ve sonrası döneminden fazlasıyla etkilendi. I. Dünya Savaşı'nda iki taraf farklı cephelerde savaştı. Osmanlı İmparatorluğu'nun yenilmesiyle birlikte Anadolu'yu işgal eden ülkelerden biri oldu. O ana kadar azınlıkları çıkarları doğrultusunda destekleyen Paris, bundan sonra bu siyasetini gizleme gereği dahi duymayacaktı. Özellikle Kilikya ve Güneydoğu bölgelerinde Ermeni destekçilerinin katliamlar yapmasına da göz yuman Fransa'nın bu tavrı Anadolu topraklarında kan davalarına yol açmıştır. Son dönemde ise Fransa Meclisi'nin 2001 yılında Ermeni iddialarını 'soykırım' olarak kabul etmesi ilişkileri son derece germiştir. Buna ek olarak Fransa Meclisi 12 Ekim 2006 tarihinde, "Ermeni soykırımının inkârının suç sayılması"nı ve ihlal edenlere 1 yıl hapis ve 45.000 Euro para cezası verilmesini öngören yasa teklifini kabul etmiştir. Türkiye bu olayı sert bir dille kınamış ve bazı yaptırımlar uygulayacağını açıklamıştır. Resmi düzeyde olmasa da sivil toplum kuruluşları ekonomik boykot kararı almışlardır. Fransa, Almanya ile beraber Türkiye'nin AB üyeliğine karşı çıkan başlıca üyelerden biridir. 2009 yılında Fransa'da "Türkiye yılı" olarak ilan edildi. Etkinlikler her ne kadar kısıtlansa da Türkiye, Fransa'da bir miktar kendini tanıtma şansı buldu. Ünlü Eyfel kulesinin kırmızı beyaz ışıklarla aydınlatıldığı geceler oldu. 2011 yılında Fransa Parlamentosu 1915 Ermeni soykırım inkarını suç sayacak yasa teklifini meclise sunmuş ve kabul edilmiştir. Bunun üzerine Türkiye-Fransa ilişkileri iyice gerilmiş, Türkiye Paris büyükelçisini Ankara'ya geri çağırmıştır. Tasarının Fransa Senatosu'nda da kabul edilmesi üzerine Türkiye, Fransa'ya karşı yaptırım kararı aldı. Fakat bazı Fransız senatörler bu tasarıyı Fransa Anayasa Mahkemesi'ne götürdü. Tasarı Fransa'daki ifade özgürlüğünü ihlal ettiği gerekçesiyle mahkeme tarafından iptal edildi. 2012 yılında Fransa'da yapılan Cumhurbaşkanlığı seçimini Türkiye karşıtı Nicolas Sarkozy'nin kaybetmesi ve yerine Türkiye'ye karşı daha ılımlı Sosyalist aday François Hollande'ın seçilmesiyle iki ülke arası ilişkilerde iyileşme görülmektedir. 2018 yılı başlarında Cumhurbaşkanı Recep Tayyip Erdoğan'ın Paris ziyareti ile Türkiye ile Fransa ve İtalya arasında savunma sanayinde Uzun Menzilli Bölge Hava ve Füze Savunma Sistemi anlaşması imzalanıp ilişkiler büyük ölçüde ilerlemiştir. Yixing Yixing, Çin'in doğusundaki Jiangsu eyaletinde yer alan kent, en büyük tatlı su göllerinden Taihu gölünün kıyısında yer alır. 5000 yıl önceki Yeni Taş Devri'nde seramik üretmeye başlayan Yixingliler'in ataları sayesinde Yixing aynı zamanda, Çin'in önemli seramik üretim merkezlerinden biri olma özelliğini taşımaktadır. Jiangsu'daki Yixing kenti, aynı renkteki yerel kilden yapılan morumsu-kahverengi çaydanlıkları nedeniyle Çin'in çanak çömlek başkenti olarak bilinmektedir. Tarihi geçmişinden zengin bir kültürel miras kalan Yixing'de MS 1. yüzyılda Çin'de hüküm süren Üç Devlet döneminden kalma Guoshan Taş Anıtı, 7. yüzyıldaki Tang Hanedanı döneminden kalma Gulong porselen atölyesi ve 10. yüzyıldaki Kuzey Song Hanedanlığı döneminde yaşayan ünlü edebiyatçı ve şair Su Dongpo'nun anısına kurulan Dongpo Okulu yer almaktadır. GÃ¶ksu Deresi Göksu Deresi (Ağva Deresi), İstanbul Boğazı'nın Anadolu yakasında, Anadoluhisarı yakınında Boğaz'a dökülen dere. Göztepe'nin güney yamaçlarından inen sel yataklarının birleşmesiyle meydana gelir ve tepelik bir alanda hafif büklümler çizerek "Küçüksu Çayırı" denilen düzlüğün kuzey kenarında denize dökülür. Aynı ovanın güney kenarından da Küçüksu geçer ve Küçüksu Kasrı yanında denize ulaşır. Bu ikiz akarsuya Batı dillerinde "Asya Tatlı Suları" denilir. Bu isim Bizans devrinde Göksu'ya verilen "Potamion" (küçük ırmak) adından türemiştir. Osmanlı Padişahı Sultan IV. Murad, o dönemde Kandilli'ye uzanan servi ormanlarına ev sahipliği yapması nedeniyle Göksu'ya "Gümüş Servi" adını vermişti. Song HanedanÄ± Sung İmparatorluğu M.S.10. yüzyılda hüküm sürmüş bir imparatorluktur ve bu yüzyıl içerisinde Asya'daki başlıca topluluklardan biri sayılmaktadır. Doğu Çin Denizi yakınlarında ve şimdiki Laos, Vietnam gibi ülkelerin bulunduğu yerde yaşamışlardır. Batıda komşusu Tibetliler, kuzeydeki komşusu ise Çin İmparatorluğu'dur. Uygurlar'da Sung İmparatorluğu'na yakın yerlerde hüküm sürmüş bir devlettir. Yani,Sung İmparatorluğu'nun komşusu sayılabilir. Zhao Kuangyin'in Song hanedanını kurmasıyla “Beş Hanedan ve On Krallık” dönemi kapandı ve Çin'deki bölünmüşlük sona erdi. Toplam 319 yıl hüküm süren Song hanedanlığı, 1279 yılında Yuan Hanedanı tarafından devrildi. Küçüksu Deresi Küçüksu Deresi, İstanbul Boğazı'nın Anadolu yakasında, Kandilli ile Anadoluhisarı arasında Boğaz'a dökülen dere. Göztepe'nin güney yamaçlarından inen sel yataklarının birleşmesiyle meydana gelir ve tepelik bir alanda hafif büklümler çizerek Göksu Çayırı denilen düzlüğün güney kenarında denize dökülür. Aynı ovanın kuzey kenarından da Göksu geçer ve Göksu Kasrı yanında denize ulaşır. Bu ikiz akarsuya Batı dillerinde Asya Tatlı Suları denilir. Bu isim Bizans devrinde Göksu'ya verilen Potamion (küçük ırmak) adından türemiştir. Tablo Tablo, düz, sağlam ve taşınabilir bir altlık üzerine yapılmış resim. Uygulanan tekniğe göre suluboya, yağlı boya, ya da çeşitli sentetik boyalar kullanılır. Altlık ya özel olarak hazırlanmış bir tahta ya da kasnağa gerilmiş bir tuvaldir. Bakır, arduvaz vb. metallerden yapılmış altlıklar da vardır. Oldukça değişik boyutta olan tablolar tarih, savaş tabloları, portre, manzara, natürmort vb. diye konulara göre sınıflandırılır. Yazılıkaya Yazılıkaya, Çorum ilinde, Hitit başkenti Hattuşaş (Boğazköy) antik yerleşkesinin 2 km kuzeydoğusunda yer alan, doğal kayalar arasına yapılmış Hitit açık hava tapınağıdır. Kayalar arasındaki iki açıklık (A ve B odaları) Hitit tanrılarını resmeden rölyeflerle işlenmiştir ve Hitit döneminden kalan en önemli anıtsal eserlerden biridir. Alandaki kazılar 1931'de Boğazköy ile birlikte başlayıp aralıklı olarak 21. yüzyıla kadar devam etmiştir. Bu kazılarda bir zamanlar kaya grubunun önünde bulunan ve galerilere ulaşımı kontrol eden çok odalı bir yapı grubunun temelleri de ortaya çıkarmıştır. Yazılıkaya alanı MÖ 16. yüzyıldan beri kullanılmış olmakla birlikte, MÖ 13. yüzyıl ortalarında tanrı ve kral rölyeflerinin işlenmesiyle son şeklini almış ve daha büyük bir önem kazanmıştır. Büyük galeriyi duvar gibi çevreleyen kayaların yüzeyine kabartma olarak 63 tanrı figürü işlenmiştir; bunlardan batı duvarındakiler erkek tanrıları, doğu duvarındakiler ise tanrıçaları resmeder. Yan yana dizili figürler profilden verildiği ve bütün tanrı ve tanrıçalar aynı yöne dönük resmedildiği için burada bir tören alayının canlandırıldığı akla gelir. Bu iki sıranın ortada birleştiği noktada Hitit dininin baştanrıları Fırtına Tanrısı ve Güneş Tanrıçası gösterilmiştir. Tanrı ve tanrıça kabartmalarının çoğunun yanına isimleri Luvi hiyeroglifi ile işlenmiş olmakla birlikte, aşınma ve tahribat nedeniyle bunların kimi okunamaz durumdadır. Tanrı ve tanrıça isimlerinin Hitit yerine Hurrice isimleriyle yazılmış olması, MÖ 13. yüzyılda Hurri dini etkisinin Hitit kraliyet kültü üzerindeki güçlü etkisinin bir göstergesidir. Hava Tanrısı Teşup, Hurri ve Şeri adlı iki kutsal boğasıyla birlikte dağ tanrıları Nanni ve Hazzi'nin, Tanrıça Hepat ise bir parsın üstünde canlandırılmıştır. Hepat'ın arkasında duran oğlu Tanrı Şarruma ile birlikte bu üçlü kutsal bir aile oluşturur. Büyük galerideki en büyük kabartma IV. Tuthaliya'ya aittir ve doğu duvarında yer almaktadır. Ayrı bir girişi olan küçük galeride de kabartmalar vardır. Girişin iki yanında kanatlı ve aslan kafalı iki mitolojik figür yer alır. Galeride IV. Tuthaliya'nın iki kabartması vardır ve bunlardan birinde koruyucu tanrısı Şarruma tarafından kucaklanması gösterilmiştir. Küçük galerideki öbür kabartmalarda 12 tanrı ile Yeraltı Kılıç Tanrısı "(Nergal)" canlandırılmıştır. Gene kayalara oyulmuş üç nişin içinde ise Hitit kral ailesi bireylerinin küllerinin saklandığı kapların bulunduğu ileri sürülmüştür. Kabartmalar Hitit tanrı, tanrıça ve kralların göstermekle birlikte, Hurri etkisi taşımaktadır. Bu da Yazılıkaya'nın Hurri ülkesinden gelen Kraliçe Puduhepa döneminde yapıldığını düşündürmektedir. IV. Tuthaliya'nın annesi olan Puduhepa'dan Hurri dinini öğrendikten sonra Hitit devlet kültünü Hurri törelerine göre yeniden düzenlediği bilinmektedir. Yazılıkaya Hitit başkentine çok yakın bir konumda olmasına rağmen, Hitit arşivlerinde bulunan binlerce dini belgede özellikle bu tapınakla ilişkilendirilebilen bir dokümana rastlanmamıştır. Tapınağın kullanımı ile ilgili çeşitli görüşler ileri sürülmüştür. A Odası'nın Yeni Yıl festivaleri veya tahta çıkış törenleri için kullanıldığı öne sürüldüğü gibi, bir "huvasi" tapınağı veya "itkalzi" ritüeli alanı olabileceği de iddia edilmiştir. Oda A'dan daha yeni olduğu düşünülen Oda B için ise uzmanlar arasındaki genel kanı burasının IV. Tuthaliya'nın ölümünden sonra bir mozole veya ona adanmış bir abide olarak düzenlendiği yönündedir. Yazılıkaya'da iki galerinin önünü kapayan temel kalıntıları galerilere ulaşımı da kontrol eden bir tapınağa aittir. Kazılar buradaki yapının çeşitli aşamalardan geçerek zaman içinde değişime uğradığını göstermiştir. Eski Hitit krallığı döneminde bir duvarla kapatıldığı, bina kompleksinin ise son halini MÖ 13. yüzyılda galerilerdeki kabartmaların tamamlanmasıyla birlikte aldığı düşünülmektedir. Yazılıkaya, Oda A ve B'de bulunan kabartmalar Eskişehir Yazılıkaya (Midas Anıtı) : Bittel, Kurt, "et al." (1975) "Das hethitische Felsheiligtum Yazılıkaya". ("Bogazköy-Hattusa". Cilt 9). Berlin: Mann. Seeher, Jürgen (2011) "Taşa yontulu Tanrılar. Hitit kaya tapınağı." İstanbul: Ege Yayınları. GayrimÃ¼slim Gayrimüslim, İslam hukuku ve dünya görüşünde Müslüman olmayan tanımlamak için kullanılan terim. İslam esasıyla yönetilen devletlerin idaresi altında yaşayan ve İslam'dan başka bir inanca sahip kişi ve topluluklar ayrıca zimmî olarak sınıflanmaktadır. Gayrimüslimlerin İslam hukuku içindeki yerini tespit etmek ve önemini belirtmek, kuruluşundan yıkılışına kadar örfi ve şeri hükümler ile yönetilmiş Osmanlı İmparatorluğu'nun meselelerini anlatmak açısından önemlidir. İmparatorluğu meydana getiren milletler içinde Müslüman olmayanların sayısı milyonların üstüne çıkmaktadır. İslam'daki hukuk biliminin adı olan fıkıhın kelime anlamı "bilgi, anlayış inceliği" demektir. Fıkıh bütün yönleriyle İslam'a özgün değildir. İslam'ın doğuşu ile ortaya çıkmış ve zamanla genişleyerek gelişmiştir. Ancak bu genişleme ve gelişme sırasında Talmud, Roma, Bizans ve Sasani hukuklarından yerli örf ve geleneklerin geniş ölçüde etkilenmiştir. Kuşkusuz fıkhın diğer yabancı hukuklar üzerinde etkisi olmuştur. Bu özellikle de İslam hâkimiyetinin yayıldığı bölgelerde belirgindir. Melkit, Mârûnî-Süryani kiliseleri hukuk bakımından hemen hemen hiçbir yenilik ortaya koymamışlar ve fıkıhtan faydalanmışlardı. Hatta bu etkiden Mısır-Habeş kilisesi de kendini kurtaramamış olup Mısır Hristiyanlarının İslam vakıf sistemini örnek alarak kiliseleri için vakıflar kurdukları bile görülür. İslam hukukuna göre dünyadaki insanlar Müslümanlar ve gayrimüslimler olmak üzere iki kısımdır. Gayrimüslimler de müşrikler ve ehl-i kitaplar olarak ayrılmaktadır. Muhammed'in son ve en önemli anlaşması Necran'da yerleşik putperest, Yahudi ve Hristiyanlarla yaptığı anlaşmadır. Anlaşma Necranlılara İslam devletine karşı birtakım maddi sorumluluklar yükleyip askerlik ve memurluktan men ediyor; buna karşın mal, mülk, ibadet ve kişisel özgürlükleri devletçe güvence altına alınıyordu. Böylece Müslüman idare ve gayrimüslim halk arasında zimmet bağı kurulmuştur. İslam egemenliğinde bulunan Müslüman olmayan halkın hukuki ve toplumsal durumları bu esaslar çerçevesinde oluştu. Daha sonraki dönemlerde ortaya çıkan farklılık, imamların görüş ayrılığından ileri gelmiştir. Ancak bunlar da yine esasta birleşmektedirler. Zimmet, cihatın bir sonucudur. Cihat ise dârülharp ve dârülislamla ilgilidir. Fıkha göre dünyada iki kısım toprak vardır. Birincisi dârülharp yani İslam egemenliğinde olmayan ülkeler, ikincisi dârülislam yani İslam egemenliğinde olan ülkelerdir. Eğer İslam ordusu bir müşrik ülkesine gitmişse, onlara yalnız Müslüman olmaları önerilir. Müşrikler için zimmet durumu olamaz. Bunlar ya Müslüman olmak ya da savaşmaktan birini tercih etmek zorundadırlar. Müşriklere bundan başka bir hak tanınmamıştır. Müslümanların da zimmîlere karşı yapmakla yükümlü bulundukları bazı görevleri vardır. Zimmîlere düşmanlık yapmamak, zimmîye herhangi bir zarar verirse derhal ödemek ve dışarıdan gelecek her türlü saldırıya karşı zimmîyi korumak Müslümanların zimmîlere karşı olan görevlerindendir. Zimmetin süresi yoktur, süreklidir. Bu durum yalnız kişiyi değil, ailesini de içine alır. Zimmî, zimmîlik şartlarını yerine getirmediği zaman zimmet durumu kalkar. Zimmet durumunu kaldıran şartlar konusunda imamlar çeşitli görüşler ileri sürmüşlerdir. Hanbelî ve Mâlikî fıkıhlarına göre zimmetin kalkmasını gerektiren şartlar şunlardır: Hanefî fıkhına göre bu şartlardan sadece birincisi gerçekleşse zimmet kalkar. Şâfiî fıkhı ise zimmetin kalkması için ilk üç şartın gerçekleşmesi gerektiği görüşündedir. Zimmîleri Müslümanlardan ayırt etmek için de birtakım kurallar koyulmul olup bu hususlar şunlardır: Anadolu Selçuklu Devleti en parlak devrini yaşarken önce Büyük Selçuklu İmparatorluğu, daha sonra Kirman, Suriye ve Irak Selçuklu devletleri ortadan kalkmış ve bu bölgelerde yaşayan yarı göçebe Türkmenlerin bir kısmı daha Anadolu'ya gelmişlerdi. Bunun sonucunda Anadolu Türkleşmiş ve Hristiyanlar azınlık durumuna düşmüşlerdir. Anadolu'da yerli halkların azınlık durumuna düşmesinin tek sebebi Türklerin Anadolu'ya göç etmeleri değildir. Türklerin 300 yıl boyunca Anadolu'ya gelip yerleşmelerine karşılık yerli halk yurdunu terk ederek İstanbul ve Balkanlara doğru çekilmiştir. Yerli halkın Anadolu'yu terk etmesinin sebebi de yine sadece Türk göçleri değildir. Daha önce başlayan ve yüzyıllarca süren Arap-Bizans mücadeleleri özellikle Doğu ve Güney Anadolu'da asayiş bırakmamış, ekonomik yaşam hemen hemen çökmüştür. Abbâsî-Bizans sınırını oluşturan ve Tarsus'dan Malatya'ya kadar çizilen bir çizgi üzerinde bulunan şehir ve köyler en çok zarar gören bölgelerden biri olmuştur. Aynı zamanda Arap-Bizans mücadelesi, Anadolu'nun Hristiyan halkını sosyal ve psikolojik bakımdan hazırlamıştır. Yani Anadolu'nun Hristiyan halkı İslam dünyasıyla, Türklerle karşılaşmalarından daha önce ilişkide bulunmuş ve Türkler Anadolu'ya geldikleri zaman yerli halk İslam ve Müslüman kavramlarına yabancı kalmamışlardır. Diğer taraftan Bizans İmparatorluğu'nda Müslüman olmayan Türklerin varlığı ve Abbâsî ordularında hizmet gören Türklerin çok sayıda oluşu ve bunların sugur denilen Abbâsî-Bizans sınır bölgelerinde oturuşu, bu yabancı kalmayışı Türklük bakımından da hazırlanmıştır. Anadolu'nun ilk fethi sıralarında Türklerle Hristiyanların ilişkileri pek dostça olmamıştır. Ancak Türkler Anadolu'ya kesin olarak yerleştikten sonra iki halk arasında dostça ilişkiler başlamıştır. Buna mukabil Türkler, Ortodoks rahiplerle de anlaşarak Anadolu'ya Türkmenleri yerleştirmişlerdir. Türkler, Anadolu'da Müslüman olmayan halklardan ilk kez Süryanilerle dostluk kurmuşlardır. Çünkü Anadolu fethedilirken Süryaniler Bizans egemenliği altındaydı. Bu kez Türk egemenliği altına girmek pek bir şey değiştirmeyecekti. Her ne kadar Bizanslılarla Süryaniler aynı din ve mezhepten idiyseler de arada yine bazı dinî anlaşmazlıkları vardı. "İsa'daki cevherler" meselesi en belirgin anlaşmazlıklardan biriydi. Bu yüzden Bizans tarafından Ermeni, Süryani, Mârûnî, Nastûrî ve Keldânilere sürekli olarak baskı yapılmıştı. Özellikle Birinci Haçlı Seferi'nden sonra kurulan Latin prenslikleri mezhep ayrılığı yüzünden yerli Ortodoks halka kötü davranmış, ayrıca Katolikliğin yayılması üzerine Anadolu'nun Hristiyan halkı birbiriyle yeni bir mücadeleye de başlamıştı. 1204'te İstanbul'un Latinler eline geçmesi Anadolu halkının ezilmesini son sınırına çıkardı. Bir taraftan Katoliklerle Ortodokslar arasında mezhep ayrılığı kavgaları, diğer taraftan Ortodokslar arasında mezhep içi kavgalar Anadolu Hristiyan halkının manevi yapısının çökmesine yol açtı. Süryanilerin Bizans egemenliğine karşı Türk yönetimini tercih etmeleri bu sebeplerledir. Ayrıca Süryani Ortodoks Patriği I. Mihail'in "Türkler, şerir ve rafızî Rumlar gibi kimsenin dinine ve inancına karışmıyor, hiçbir baskı ve zulüm düşünmüyorlardı." kaydı durumu açıklamaktadır. Anadolu Selçuklularında özellikle Rum halk, her fırsatta ayaklanma ve yağma hareketlerinde bulunmuştur. Bu tür olaylar Bizans İmparatorluğu, Trabzon İmparatorluğu ve Kıbrıs Krallığı tarafından desteklenmiştir. Diğer Müslüman olmayan halklara nazaran Rumların daha çok ayaklanma ve karışıklık çıkarmalarının ana nedeni de bu olsa gerektir. Anadolu Selçuklu Devleti'nin Müslüman olsun olmasın bütün halka eşit davranması bu tür olayların zamanla azalmasına yol açmıştır. Her ne kadar bu durumun aksini gösteren olaylar olmuşsa da bu yalnız Müslüman olmayan halka karşı yapılmamış, devletin zayıf ve karışık zamanlarında bütün halk aynı sıkıntıyı çekmiştir. İslam hukuku, imamların farklı görüşleri olmakla birlikte, dört din mensubunu genellikle ehl-i kitap saymıştır. Bunlar Hristiyanlar, Yahudiler, Zerdüştçüler ve Sâbiîler'dir. Yine İslam hukuku hükümlerine göre ehl-i kitap olanlar bir Müslüman ülkede yaşarlarsa varlıkları ve güvenlikleri İslam devletinin sorumluluğu altında olacağından bunlara ehl-i zimmet veya kısaca zimmî denir. Osmanlı topraklarında yaşayan gayrimüslimler de bu statü içinde bulunanlardır. Bu dört grup din mensubundan Zerdüştçüler Osmanlı toprakları içerisinde hiç olmamış, Sâbiîler ise yok denecek kadar az bulunmuştur. Geri kalan iki gruptan sayıca en kalabalık olanları Hristiyanlardır. Yahudiler sayıca Hristiyanlardan az olmakla birlikte ekonomik bakımdan ülke içindeki etkileri oldukça büyüktür. Osmanlı İmparatorluğu'nda yaşamış olan gayrimüslimler için din, mezhep ve etnik durum bakımından şöyle bir tasnif yapılabilir: Etnik bakımdan ise Rumlar, Yunanlar, Bulgarlar, Slavlar, Arnavutlar, Rumenler, Gagavuzlar, Macarlar, Lehler, Çingeneler, Ermeniler, Gürcüler, Süryaniler, Keldaniler, Araplar, Yahudiler, Kıptîler ve Habeşler ülkenin gayrimüslim kısmını teşkil etmekteydi. Roma İmparatorluğu zamanında Latin kültürü Anadolu'da pek etkili olmamıştır zira genellikle yönetici sınıfı ve bir miktar da askerî sınıfı Romalılar teşkil etmiş, geniş ölçüde Latin halk toplulukları Anadolu'ya gelip yerleşmemiştir. Bu nedenle Latin kültürü Anadolu'nun yerli kültürü içinde zamanla erimiştir. Rumları ne Romalılar ne Grekler ne de diğer milletlerin içerisinde sayılmayıp ayrı bir topluluk olarak gösterilmesi bu nedenledir. Anadolu'nun fethiyle birlikte Türklerle Rumlar birlikte yaşamaya başlamışlar ve zamanla Rum nüfus azalırken Türk nüfus çoğalmıştır. Rum nüfusunun azalması doğudan batıya doğru olmuştur. Rumlar daha çok Ege kıyıları, İstanbul ve Trakya'da toplanmışlardır. Bir kısım ise Yunanistan ve Mora'ya göçmüş ve Yunanlaşmıştır. Osmanlı İmparatorluğu zamanında Yunanistan'a göç devam ettiğinden Anadolu'daki Rum nüfus sürekli olarak azalmıştır. O kadar ki belli birkaç bölge dışında Anadolu'da Rum nüfus hemen hemen yok denecek duruma gelmiştir. Osmanlılar kilise kelimesinin karşılığı olan kenîse kavramını daha çok kullanmışlardır. Bu kelime Arapçaya Aramiceden, Türkçeye de Arapça'dan geçmiştir. Kenîsenin sözlük anlamı "toplantı yeri, okul" demektir ve Arapçada hem Hristiyan, hem de Yahudi ibadethanelerini ifade etmek için kullanılmıştır. Ancak sonraları kilise için kenîse, havra için ise kenîs şekli kabul edilmiştir. Manastır, daha çok külliye kelimesiyle ifade edilebilecek bir Hristiyan mabedidir. Her ne kadar burada da ibadet edilirse de aynı zamanda bir okul ve din adamları için barınaktır. Çoğu zaman manastırlar bir piskoposluk, metropolitlik veya patriklik merkezi olurlar. Manastır ve kiliselerdeki din adamları doğrudan doğruya halkla temastadırlar ve halkla Tanrı arasında ve halkla patrik arasında ilişkiyi sağlarlar. Osmanlı İmparatorluğu zamanında devletin Hristiyan halk ile ilişkisi patrikhaneler aracılığıyla sağlanmış, patrikler de bu görevi rahipler ve piskoposlar aracılığıyla yapmıştır. Kiliselere bağlı bir yan örgüt de eforia olarak anılan derneklerdir. Genellikle sivillerden oluşan dernek dört ile altı üyeden meydana gelir. Hemen hemen her kilisenin bir derneği vardır. Dernek kilisenin mali ve toplum işlerine bakar. Kilisenin bakım ve onarımı da derneğin görevleri arasındadır. Patrikhanenin en yetkili organı sinod ya da konsildir. Sinod sekiz, on veya on iki metropolit veya piskopostan oluşur. Patrikhaneye veya patrikhanenin toplumuna ait emir ve tüzükleri hazırlayan, karar veren ve yürüten meclistir. Sinod üyelerinden birisi patrik seçilirse, yeni bir üye meclise alınır. Sinod üyesi olabilmek için metropolit veya piskopos olmak ve evlenmemiş bulunmak şarttır. Sinoda üye seçimi önceleri patrikhaneye bağlı piskopos ve metropolitler arasından seçimle olurdu. Sonraları en yaşlı metropolitler sinod üyesi olmaya başladı. Daha sonra bu yöntem de bırakılarak bir veya birkaç yıl için sıra ile metropolitler sinod üyesi olmaya başladılar. Sinodun görevi patrik seçmek, diğer patrikhanelerle ilişki kurmak, metropolit, piskopos, rahip ve papazları atamak veya görevden almaktır. Patrikhanenin ve patrikhanenin temsil ettiği toplumun en yüksek dinî başkanı patriktir. Ancak patrik tek başına karar veremez. Sinoda danışması gerekir. Patrik olabilmek için evlenmemiş olmak ve sinod üyesi bulunmak gereklidir. Patrik vekili ise, patriğin bulunmadığı zamanlarda onun görevini yapar. Patrik vekili de sinod üyeleri arasından seçilir. Bazen sinoda, patrik vekilinin yerine de üye seçilir. Bazan de patrik vekili ile birlikte on iki kişi olur. Yahudiliğin, Yahudiler arasında yayılmasından sonra Süleyman bütün tapınakları kapatmış ve bir tek ibadethane yaptırmıştır. Bunun adı Mescid-i Aksa'dır. Kudüs'te bulunan bu tapınak iki kez yıktırılmış ve ikinci yıkılıştan sonra Yahudiler bir daha onarmamışlardır. Zaten halkın pek çoğu katledilip sürgün edildiğinden iki bin yıl siyasal birlik kuramamış, böylece onarım işi de imkânsızlaşmıştır. Başlangıçta Tanrı'nın oturduğu yer veya Tanrı'nın tahtının bulunduğu yer olarak kabul edilen bu bina Yahudilerin tek ibadet yeriydi. Bundan başka yerde ibadet edilemezdi. Ancak tapınağın yıkılışı ve sürgünler nedeniyle Yahudiler arasında yeni ibadethaneler fikri ortaya çıkmıştır. Daha çok toplum içinde birliği sağlamak ve Yahudi toplumunu örgütlemek ihtiyaçlarından doğan bu düşünce dünyanın her yerinde havraların yapılmasına yol açtı. Bu havraların yönetimi bir merkezde toplanarak havralardaki din adamı olan hahamdan dolayı, hahamhane ve hahambaşılık denildi. Bu hahamhaneler Yahudilerin bulunduğu hemen her bölgede kuruldu. Theodore von Kármán Tódor Kármán ya da bilinen adıyla Theodore von Kármán (11 Mayıs 1881 – 6 Mayıs