açabilecek pek çok gen olduğu için, toplu olarak tibbi sorunların önemli bir bölümünü oluştururlar, özellikle pediyatride. Moleküler tanımlı genetik bozukluklar, bozukluğun altında yatan nedensel genin tespit edilmiş olduğu bozukluklardır, hâlen OMIM veri tabanında yaklaşık bu tür 2200 bozukluk kaydedilmiştir. Genetik bozuklukların araştırması genelde aile çalışmaları ile yapılır. Bazı durumlarda topluluk tabanlı yaklaşımlar da kullanılır, özellikle Finlandiya, Fransız Kanadası, Utah, Sardinya gibi "kurucu topluluk"lu toplumlar için. Genetik bozuklukların tanı ve tedavisi genelde klinik/tıbbi genetik konusunda eğitim görmüş, genetik uzmanı tabipler tarafından yapılır. İnsan Genom Projesi'nin bulguları sayesinde genetik bozukluklar için genetik testlerin mevcudiyetinin artması beklenmektedir. Genetik testler ile ebeveynler kalıtsal sorunların mevcudiyeti için test edilir, test bulgularına bağlı olarak bilgilendirilebilirler: olası sonuçlar, bozukluğun kalıtılma olasılığı ve yavrularında bu bozukluktan kaçınmak veya iyileştirmek için yapılabilecekler açıklanabilir. Yukarıda açıklandığı gibi, çeşitli tip DNA dizi varyasyonu vardır, fazla veya eksik bir bütün kromozomdan tek nükleotitlik değişikliklere kadar. İnsan topluluklarında doğal olarak bulunan genetik varyasyonların çoğunun fenotipik olarak nötür olduğu varsayılır, yani kişinin fizyolojisi üzerinde az veya gözlemlenemez bir etkisi vardır. Genetik bozukluklar bilinen dizi varyasyonlarının hepsinden kaynaklanabilir. Yeni bir genetik bozukluğu moleküler düzeyde karakterize etmek için belli bir genetik dizi varyantı ile incelenen tibbî sorun arasında nedensel bir ilişki gösterilmelidir. Bu tür araştırmalar insan moleküler genetik dalını oluştururlar. İnsan Genom Projesi ve Uluslararası HapMap Projesi'nin gündeme gelmesi ile, diyabet, astım, migren, şizofreni gibi çeşitli yaygın hastalıklar üzerindeki genetik etkileri araştırmak mümkün hale gelmiştir. Belli genlerdeki bazı genom dizi varyantları ile bu hastalıklardan bazılar arasında bazı nedensel ilişkiler gözlemlenmişse de (ve medya epey olay yaratmış olasalar da), bunlar kendi başlarına genetik hastalık sayılmazlar, çünkü nedenleri karmaşıktır, pek çok genetik ve çevresel faktöre bağlıdırlar. Bu yüzden bazı durumlarda belli bir tibbi durumun genetik bozukluk sayılması tartışmalı olabilir. Memeli genomların karşılaştırması 200 milyon yıl önce bu türlerin birbirlerinden ırakasmasından beri insan genomunun %5'inin korunmuş olduğunu gösterir, bu korunan bölüm genlerin öok büyük bir öoğunluğunu içerir. Genler ve onların düzenleyici dizileri genomun %2'isini oluşturduğuna göre, bu bulgu, bilinen işlevesel dizilerden daha fazla miktarda işlevi bilinmeyen diziler olduğu anlamına gelmektedir. İnsan genlerinin daha ufak ama gene de büyük sayılabilecek bir kısmı ise çoğu omurgalılar ile paylaşılmaktadır. Şempanze genomu insan genomu ile %95 aynıdır. Ortalama olarak tipik bir protein kodlayıcı insan geni şempanze ortoloğundan sadece iki amino asit substitusyonu kadar fark gösterir; insan genlerinin üçte biri şempanze ortologları ile aynı protein çevirisine sahiptir. İki genom arasındaki önemli bir fark insan kromozom 2'dir, bu kromozom şemmpanze kromozomları 12 ve 13'ün bir birleşimidir. Evrimin yakın dönemleri sırasında insanlar koku reseptör genlerinde diğer memlilere kıyasla olağanüstü bir kayıp yaşamıştır. Bu olgu, diğer memelilere kıyasla koku duyumuzun daha zayıf olmasını açıklar. Evirmsel bulgular insan ve birkaç diğer primat türünde renkli görmenin ortaya çıkmasının koku duyusuna olan gereği azaltmış olabileceğini düşündürmektedir. "İnsan genomu"ndan bahsedilirken genelde ona dahil sayılmayan insan mitokondri genomu genetikçiler için çok ilgi çekicidir çünkü mitokondrial hastalıkta kuşkusuz rol oynamaktadır. Ayrıca, mitokondri genomu insan evrimine de ışık tutar, çünkü her insanın mitokondrileri ona annesinden geçmiştir. Örneğin insan mitokondri genomundaki varyasyonların analizinden, tüm insanların anne tarafından soylarında ortak bir ata olması gerektiği sonucu çıkmıştır. (bkz. Mitokondriyal Havva) Kopyalama hatalarını kontrol etmeye yarayan bir sistem olmamasından dolayı mitokondriyal DNA (mtDNA) çekirdeksel DNA'ya kıyasla daha hızlı varyasyonlar oluşur. Mutasyon oluşma hızının 20 katı daha yüksek olması ana taraflı sülalenin daha ayrıntılı izlenmesini sağlamıştır. Çeşitli topluluklarda mtDNA'nın incelenmesi eski çağlardaki göç yollarının belirlenmesini olanak vermiştir, Amerika yerlilerinin Sibirya'dan geldiklerini veya Polinezyalıların güneydoğu Asya'dan geldiklerinin gösterilmesi gibi. Avrupalılar üzerinde yapılan benzeri analizler sonucu, ana yollu sülaleden kalıtılmış olan gen karışımında Neandertal DNA'sından eser olmadığı da bulunmuştur. İnsan genomunu belirleyen özellikler arasında, DNA dizisine ek olarak, kromatin paketlenmesi, histon değişimleri ve DNA metilasyonları vardır. Bunlar gen ifadesini düzenlemek, genom ikilenmesi ve başka hücresel süreçlerde önemli rol oynarlar. Bu "epigenetik" özellikler kanser ve diğer anormalliklerle ilişkilidir ve nesiller arasında kalıtılabilirler. V. Leon V. Leon (Yunanca: Λέων Ε΄, "Leōn V"; Ermenice: Լեւոն Ե, "Lewon Yeçh")(d. 775- ö. 25 Aralık 820), 813 – 820 döneminde Bizans imparatoru. Leon'un Anatolikon theması valisi ("strategos") olan Ermeni asıllı "Bardas" (yak. d.735 - ö.792) adında bir patrisyenin oğlu olduğu ve 831-820'de ""doux"" rütbesini kazanan "Bard" (ö.821) ve thema valiligi yapmış olan "Gregorios" (ö.823) adlı yeğenleri bulunduğu bildirilmektedir. Fakat V. Leon imparatorluktan atıldıktan sonra onun hayatı hakkında bir not hazırlayan "Konstantinopolis Patriği I. Nikiforos" ve "Oi meta Theofanin" adlı bir kronikçi onun "Asurlu" yani (şimdiki güney-doğu Anadolu'da bulunan) Süryani asıllı olduğunu yazmışlardır. Leon Ermeni genç yaşta Bizans ordusuna subay olarak katılıp zamanla üst makamlara yükseldi. 803'te imparator I. Nikiforos'a karşı isyan eden general "Bardanes Turkos" altında bir askeri komutan iken üst komutanını terk edip komuta ettiği birliklerle I. Nikiforos tarafına geçti. Bunun şaşılacak bir tarafı Leon'un, Bardanes Turkos'un kızı ile evli olmasıydı. İmparator, Leon'a bu hizmeti karşılığı olarak iki konak hediye etti. Diğer taraftan zamanının tarihçilerinden birine göre, Leon adlı bir general "Armeniakon Theması" valisi iken Abbasilere karşı büyük bir mağlubiyete uğradı Bu mağlubiyet o kadar büyüktü ki kendine bağlı olan yerel thema askerlerinin ödenmemiş maaşları bile Araplar eline geçti. Bu nedenle Leon cezalandırıldı. Zamanın bu türlü suçlulara cezası askeri rütbeyi kaybetmek, suçluya törenle meydan dayağı uygulamak ve suçlunun saçlarının kesilmesi olduğu bilinmektedir. Fakat modern bir tarihçi bu kişinin başka bir general olduğunu V. Leon olarak imparatorluğa geçen Leon Ermeni olmadığını bildirmiştir. 809'da Harun Reşidin ölümünden sonra Abbasiler arasında ortaya çıkan taht kavgalarından faydalanarak onlara karşı yaptığı çarpışmalarda komuta gücünü gösterdi ve ülkede ün kazandı. İmparator I. Nikiforos bu sırada batıda önemli "Serdica (Sofya)" şehrini eline geçiren Bulgar Hanı Krum'la uğraşmaya başlamıştı. 811'de Bulgarları mağlup edip başkentleri "Pliska"'yı ele geçirip talan edip yaktı. Fakat ordusuyla geri dönerken 26 Temmuz 811'de "Vărbitsa Geçidi"nde Bulgar Hanı tarafından pusuya düşürüldü; Bizans ordusu imha edildi ve İmparator I. Nikiforos bu çarpışmada öldürüldü. Oğlu Stavrakios ise ağır yaralı kurtarıldı; imparator ilan edildi ama yaralı olarak Konstantinopolis'e getirildiyse de pek hüküm süremeden Ekim 811'de tahttan indirilerek kızkardeşinin kocası olan I. Mihail imparatorluk tahtına geçirildi. I. Mihail yeni bir ordu hazırlamaktayken Bulgarlarla savaş devam etmekteydi. Bu sırada Leon Ermeni imparator I. Mihail tarafından "Anatolikon Theması" stregosluğuna atandı. Bulgar Kralı Krum'un barış teklifi I. Mikhail, danışmanı Studion Manastırı Başkeşişi "Theodore"'un tavsiyesi ile, reddetti ve Bulgarlar Mesembria'yu (Nişabur) ele geçirdiler. 813'te İmparator I. Mihail yeni ordusuyla Bulgarlara karşı bir sefere çıktı ve bu ordu içinde önemli komutanlardan biri Leon Ermeni idi. Bunda ilk önce Bizanslılar başarılar kazandıysalar da Haziran ortasında Bizans ordusu ile Bulgar ordusu Edirne'nin 35 km kuzeybatısında bulunan Versinikia'da karşı karşıya gelip Versinikia Muharebesi'ne başladılar. Bu savaşta Bizans ordusunun sağ kanadı "Anatolika theması" askerlerinden oluşmaktaydı ve bu kanat komutanı Leon Ermeni idi. Leon Ermeni savaşın en kızgın bir anında her nedense Bizanslıların yenileceğini anlayıp daha İmparator'dan emir gelmeden sağ kanatta bulunan birliklerini geri çekmeye başladı. Sağ kanadın bu çekilmesiyle Bizans ordusu birden çöktü ve askerler dağılıp kaçmaya başladılar. İmparator I. Mihail de kaçıp Konstantinopolis'e döndü. I. Mihail bu yenilgiyi kendine ve hanedanına Tanrı'nın bir gazabı olarak görmekteydi ve tahtından feragat etti. Yerine geçebilecek iki general bulunmaktaydı: Leon Ermeni ve Mihail Amoriyalı. Leon Ermeni imparator olmak için I. Mihail'in desteğini almıştı. Ordusu harp meydanından hemen kaçtığı için daha zinde idi ve başşehre daha yakındı. Leon Ermeni, Konstantinopolis Partiği Nikiforos'u da imparator olursa yeni bir "putkırıcı" politika takip ettiğini inandırmak için bir mektup gönderip imparator olmasını engellememesini sağladı. Bir ay geçmeden Leon Ermeni "Altın Kapı"dan Konstantinopolis'e girdi; büyük bir alayla İmparatorluk sarayına geldi. V. Leon adıyla "Vaftizci Yahya Kilisesinde" imparatorluk tacını giydi. 17 Temmuz 811'de Bulgar kralı Krum orduları ile Konstantinopolis surları önüne geldi. Bulgar ordusu bu zaferini kutlamak ve surları aşabilmek için, surlardan onları gözleyen Bizans savunucularına acayip gelen, ayinler ve toplantılar yaptılar. Birkaç gün geçmeden iki taraf arasında görüşmeler ve müzakereler başladı. V. Leon, Bulgar Kralı ile karşılıklı ikili görüşme teklif etti ve bu Krum Han tarafından kabul edildi. İki hükümdar yanlarında bulunan çok ufak heyetle (Krum'un heyetinde kayınbiraderi ve genç yeğeni vardı.) Haliç surları önünde bir görüşme başladı. Birden duvarlar kenarında saklanmış olan üç silahlı Bizanslı Bulgarlar üzerine hücuma geçti. Kral Krum orada bulunan bir ata atlayarak şahsen kaçabilmeyi başardı; ama Bulgar heyetinin diğer üyeleri öldürüldü. Bu hain tuzağı V. Leon'un kendisi şahsen hazırlamıştı. Krum bunun intikamını almaya başladı. Bulgarlar şehir surları dışında bulunan bütün yapıları sarayları, konakları, manastırları; kiliseleri ve özel yapıları yakıp yıkıp harabeye döndürdüler. Salymbria (Silivri), Rhaedetum (Tekirdağ), Arkadiapolis (Lüleburgaz)ve çok geçmeden Adrianpole Edirne kaleleri ve şehirlerini de Bulgarlar tek bina ayakta kalmayacak şekilde yakıp yıktılar. Aldıkları erkek esirleri kılıca vurdular ve kadın ve çocukları (10.000'den fazla kişiyi) Tuna Nehri'nin kuzeyine sürgüne gönderdiler. Bulgarların şehri kuşatması devam ederken o sonbahar V. Leon Bulgar ülkesine bir hücum planlayıp uyguladı. Bir Bizans birliği Mesembria (Nişabur) yakınlarındaki Bulgar ordusuna bir sürpriz hücum yaptı ve buradan Bulgar arazisi içine girerek ellerine geçirdikleri bütün çocukları öldürmeye başladılar. Bu terör hareketinden sonra Bizans birliği geri çekildi. Bu Kral Krum'un kuşatmayı daha da ciddileştirmesine neden oldu. Daha büyük mancınıklar ve daha büyük korumalı kuşatma kuleleri hazırlandı. Bunları surlara yaklaştırmak için 1000 demirle pekiştirilmiş araba ve 1000 öküz getirildiği bildirilir. Bizanslılar Şarlman'ın oğlunu Krum'a müzakereler için gönderdiler ama Kral Krum onların barış tekliflerini redetti. Paskalya günü olan 13 Nisan 814'te bütün bu hazırlıklar son bulup Bulgar ordusu son hücum için hazırken Bulgar Kralı Krum bir kriz geçirdi; ağzından, burnundan ve kulaklarından kan fışkırmaya başladı ve birkaç dakika sonra Han öldü. Yerine Bulgar Hanlığına genç oğlu Omurtag Han geçti. Genç ve tecrübesiz olması dolayısıyla Bulgar aristokratları ona karşı çeşitli komplolar düzenlediler ve açık isyana geçtiler. Omurtag Han, hükümdarlığının ilk yılında bu iç komplolar ve isyanlarla meşgul olmak zorunda kaldı. V. Leon Bulgarlarla savaşa devam etti. 815'te büyük bir Bulgar ordusunu Mesembria (Nişabur) civarında yenilgiye uğrattı. Aynı yıl iki devlet kısa bir müzakereden sonra 30 yıl sürmesi öngörülen bir barış antlaşması imzaladılar. V. Leon, ikonaklast (putkırıcı) imparatorların dördüncüsü olarak da isim yaptı. V. Leon, Bulgar tehlikesinin önünü aldıktan sonra 814 yazında "putkırıcı" politikaları yeniden uygulamaya koyuldu. V. Leon'un bu politikayı yeniden uygulamaya başlamasına neden, 88 yıl önce bu politikayı uygulayan III. Leon ve V. Konstantinos gibi derin dinsel ve felsefi temellere dayanmamakta idi; ama gününün pratik politik ve stratejik şartlarına çok bağlı idi. "Putsevenlerin" isteklerini yerine getirip ikonaların yeniden gelmesini sağlayan İmparatoriçe İrini (797-802) döneminden beri Arapların Bizans'ın doğu sınırlarındaki bölgeleri ele geçirmeleri ve diğer bölgelere devamlı yıl be yıl silahlı akınlarda bulunmaları nedeniyle bu bölgede yaşayan köylü çiftçiler topraklarından olmuşlardı veya devamlı tacizler dolayısıyla tarım yapamadıkları için topraklarından ayrılmak gereğini hissetmişlerdi. Bu çok sayıda parasız pulsuz eski çiftçi aileleri başkente yönelmişler ve Konstantinopolis büyük bir iç göçe hedef olmuştu. Bu ailelerin erkeklerinin çoğunluğu I. Nikiforos döneminden itibaren asker olarak alınmışlar; Bulgarlara karşı olan savaş ve hücumlarda paralı anlaşmalı asker olarak ve Bulgarların şehri kuşatmaları sırasında şehri koruyan milis güçlerin üyeleri olarak Bizans'a büyük katkıda bulunmuşlardı. Fakat Bulgar tehlikesi geçince askerler ve milis güçleri dağıtılmıştı ve başkent yine işsiz güçsüz, parasız pulsuz, dilencilikle geçinen eski askerlerle dolmuştu. Bunlar Anadolu asıllı oldukları için genellikle "putkkırıcı" inançlıydılar. Karşılaştıkları büyük geçinme sorunlarının imparatoriçe İrini'nin "putseven" ve putları geri getirme siyaseti tarafından ortaya çıktığına inanmışlardı. Şehirdeki "ikona"lara karşı büyük bir aksi reaksiyon göstermekte idiler. Diğer taraftan ordunun yüksek rütbeli subayları ve yüksek saray idarecilerinin büyük bir kısmı da "putkırıcı" taraflısı idiler. 812'de en önemli putkırıcı imparator olan V. Konstantinos'un mezarı önünde putkıranlığına atfedilen bu imparatorun başarılarını kutlayan büyük bir gösteri yapılmıştı. Böylece putkırıcı (İkonaklast) kliği tarafından İmparatorluğa getirilen ve kendi inançları ile putkırıcılığa yönelik olan V. Leon politik nedenlerle yeniden "putkırıcı" politikası uygulamaya koyuldu. İlk adım olarak Haziran 814'te özel bir dinsel komisyon kurdu. Bu komisyona İncil'i ve İncilin doktrinlerini tefsir eden ilk kilise doktrincilerinin eserlerini tarayıp ikonalar aleyhinde ortaya atılan fikirlerin toplanması görevini verdi. Bu komisyonun başkanlığına, o zaman asıl adı olan John Monocharzamıus ve sonradan "Gramerci John" adıyla anılan; 30 yaşları içinde, genç olmakla beraber başkentin en ünlü San Sergius ve Bacchus Manastırının başkeşişi olan Ermeni asıllı bir keşiş getirdi. Başkan yardımcısı olarak Pamfilya'da "Sillyon" (modern Yanköy veya Aşar Köy) Piskoposu olan biraz hafif tabiatlı epey yaşlı bir papazı seçti. Bu komisyonda iki keşiş ve iki sivil üye de bulunmaktaydı. Bu komisyonu sonradan yeren putseven tarihçilere göre, ekmek elden su gölden istedikleri kadar Büyük Saray'da misafir edilerek görevlerine devam etmeleri sağlandı. Bu tarihçiler komisyon başkan yardımcısının katkısının açık saçık fıkralar anlatmak olduğunu da bildirmişlerdir. Bu komisyon görevini Aralık 814 başlarında tamamladı.. İmparator Ortodoks Kilisesi Konstantinopolis Patriği Nikiforos'u huzuruna çağırdı. Çok uzlaşmalı ifade ile ikonaların halkın çoğunluğunun hislerini rencide ettiğini, kurulan komisyonun Ayasofya'da ve şehrin önemli yerlerinde bulunan ikonaların kaldırılması istediğini ve hiç olmazsa halkın yetişebildiği daha zemine yakın yerlerde bulunan ikonaların kaldırılmasını istedi. Fakat Nikiforos, Ortodoks kilisesinin çok sayıda İncil'de geçmeyen dinsel inanç ve uygulamaları çok yıllarca tatbik ettiğini ve ikonaların da bunlardan biri olduğunu iddia ederek İmparator'un isteğini kabul etmedi. İmparator, ikonaların kaldırılmasına bir örnek olmak için Ayasofya tarafından imparatorluk sarayının girişi olan Halki Kapısı'nın üstünde duran ve (daha önce III. Leon tarafından kaldırtılıp ve İrini tarafından tekrar geriye konulan) ahali tarafından çok iyi bilinen büyük ebatta olan "Hristos Halkitis" () ismiyle anılan İsa peygamber ikonasını oradan indirtmeye karar verdi. Bunu doğrudan doğruya yapmadı. Önce ikona aleyhtarlarını gizlice teşvik ederek bu ikona önünde bir protesto karışıklığı çıkmasına ve karışıklık sırasında ikonaya taş, çamur ve pislik atılmasına sebep oldu. İmparator gelerek güya bu önemli ikonanın, daha fazla zarar veren hücumlara hedef olmasını önlemek için, yerinden indirilmesine emir verdi.. Leon'un bu aldatmaca politikasını anlayan Patrik yerel papaz ve kesişleri kendi inisiyatifi ile toplantıya çağırarak müteyakkız olmalarını ve ikonaların tekrar kullanılmasını kabul eden 787 Konsil kararlarına uymaları için onları uyardı. 25 Aralık 814 Noel sabahı Patrik tekrar Leon'un huzuruna çıktı ve imparatora ikonalar aleyhinde siyaset uygulamamasını ve eğer uygulayacaksa kendini Patriklik'ten uzaklaştırmasını istedi. Uzlaşmacı tavır takınan Leon, ikonaklast politika uygulamacağını bildirdi ve Noel günü ayinde İmparator Ayasofya içinde bulunan İsa'nın doğumunu gösteren ikona önünde eğilerek takdis edildi. Fakat 6 Ocak'taki ayinde İmparator'un ikonalar önünde eğilmediği açıkça görüldü.. İmparator Patrik'e haber vermeden Konstantinopolis'e Anadolu'dan hemen hepsi koyu "putkırıcı" olan papaz ve kesişleri çağırdı. Bunlar inançlarına uymayan Patriği ziyaret bile etmediler. Leon, onlara komisyonun çok ayrıntılı rapor ve belgelerini verdi ve inceleyip uygun politikalar ortaya çıkarmalarını istedi. Patrik saraya yeniden çağrıldığında Nikeforos Konstantinopolis'te bulunan ve çoğu "putseven" olan kilise papazları ve başkeşişlerinden oluşan bir heyetle Saraya geldi. Bu toplantı çok çatışmalı geçti ve Studion Manastırı başkeşişi Teodor imparatora gayet açıkça kilise işlerini kilise adamlarına bırakmasını ve sadece ordu ve sivil devlet işleriyle uğraşmasını; kilise adamlarının inançlarını gökten bir melek inse bile değiştirmeyeceklerini ve eğer kilise işlerine karışırsa kilise mensuplarının imparatora da itaat etmeyeceğini bildirdi. Bu toplantı böylece bittikten birkaç gün sonra İmparator bir karar yayınlayarak kendine itaat etmeyeceğini açıkça bildiren Patrik ve onun "putseven" taraflısı kilise adamlarının açık ve özel toplantı yapmalarını yasakladı ve Patrik'i ayinleri idare etmeden önleyen ev hapsine koydurdu. Paskalya zamanı (ilkbaharda) Ayasofya'da bir Genel Sinod toplantısı için ülkedeki piskoposlara bir çağrı yapıldı. Patrik Nikoforos ciddi hasta olup buna iştirak edemeyince, gıyabında Patriklikten ayrılma kararı verildi. Nikoforos iyileşince şehrin Anadolu tarafında bulunan bir manastıra keşiş olarak gönderildi ve burada hiç şehre inmeden birkaç yıl daha yaşadı. İmparator Patrikliğe bir ikonaklast düşünceli olan eski imparatorlardan V. Konstantinos'un bir akrabası olan Thoedotus Cassiteras'ı tayin etti. Yeni Patrik Genel Sinod toplantısını başlattı. Fakat pek dirayetli bir kişi değildi. İdare ettiği bir toplantıda bir grup din adamı bir konuda itiraza başlayınca onlar açıkça hücuma geçip; yumruk tokat kavgaya girişti. Zaten pek taraflı olduğu için pek çok kişi tarafından hoşlanılmayan Sinod toplantısının prestiji ve şerefi bundan sonra hiçe indi. Fakat sonunda Sinod delegeleri bir Sinod kararı alarak ikonaların gösterilmesini, kullanılmasını ve onlara dini hürmet gösterilmesinin yasaklandığı ilan etti.. Böylece Sinod kararları uyarınca Bizans ülkesinin her tarafında ikonaların gösterilmesi ve kullanılması Leon tarafından yasaklandı ve eski "ikonoklast" politikalara geri dönüldü. Fakat İmparator V. Leon fazla dindar değildi ve bu yeni İmparatorluk kanunu uygulaması çok sert olmadı. Ancak bazı çok açıkça aleyhtarlık yapanlar bazı ismi cezalara çarptırıldı. Örneğin Studios Manastırı Başkeşişi olan "Thedoros o Studitis" açıkça bu karara başkaldırdığı ilan edince ve 817'de Roma'da yeni papa olan Paskal ile kendinin bu "putseverliği" üzerinde yazışmalara girişince Leon ona karşı sert karar alarak onu hapsettirdi. "İkonaklast" aleyhtarları açıkça sert muhalefet yapmadıkça hiçbir cezaya uğramadan kendi bildikleri gibi yaşamaya devam ettiler. Fakat halk açık yerlerde, kilise ve manastırlarda açıkça bulunan ikonalar kaldırılıp kırıldılar ve üzerinde resim bulunan kilise giysileri de tahrip edildi. İlk ikona kırma siyaseti 68 yıl uygulanmıştı ve bu Leon'un ortaya çıkardığı ikona kırma siyaseti 28 yıl sürdü. Bu yeni ikona tahrip etme politikası çok sertçe uygulandığı için Bizans'ın eskiden saklanıp ortaya çıkartılan birçok dini sanat eserleri de tekrar yerlerine yenisi gelmeyecek şekilde ortadan kalkmış oldu. Böylece 9. yüzyıl ortasından önceki Bizans sanatından günümüze gelebilen eserler hemen hemen hiçe indi.. V. Leon'un imparatorluğu eline geçirmeden önceki rakibi olarak görülen diğer bir general Mihail Amoriyalı idi. Bu iki general birbirlerine yakın arkadaş olmakla kalmayıp her ikisinin karısı da Bardanes Turkos'un kızları idi. V. Leon bu arkadaşlığına güvenerek general Mihail Amoriyalı'yı Bizans'ın en prestijli imparatorluk muhafız alayına ("Excubitores") komutan olarak atadı. Fakat V. Leon çok geçmeden çocuğu olmayan karısını, yani Mihail Amoriyalı'nın karısının kızkardeşini boşadı. I. Nikiforos'a isyan eden bir saray aristokratı olan Arsaber'in kızı "Theodosia" ile evlilik yaptı ve bu evliliğinden dört erkek çocukları oldu. Bunlardan en büyüğü olan Konstantinos 814-820 döneminde babası ile ortak imparatorluk yapmıştır. Fakat eski karısının kızkardeşi ile evli olan Mihail Amoriyalı buna çok gücendi. Arkadaşı olmasına rağmen V. Leon aleyhine atıp tutmaya başladı. 820 yazında imparator V. Leon saray dedikodularından arkadaşı Mihail'in kendi aleyhinde yerici konuşmalar yaptığını öğrendi. Yüksek saray bürokratlarından biri olan "Heksabulios" ile arkadaşına özel olarak haber göndererek bu davranışından vazgeçmesini istedi. Mihail bu ikaza aldırmayıp Leon aleyhinde konuşmaya devam etti. Çok geçmeden "Heksabulios", yüksek rütbeli generaller arasında imparator aleyhine bir komplo düzenlendiği ve bu komplonun başında Mihail Amoriyalı olduğu haberini imparator V. Leon'a ulaştırdı. 24 Aralık Noel arifesinden imparator V. Leon arkadaşı saydığı Mihail Amoriyalı'yi huzuruna çağırdı. Ona kendisi aleyhinde bir komplo hazırlayıp hazırlamadığını sordu. Mihail Amoriyalı bu komplosu hakkındaki delillerin çok olduğunu bilerek bir komploya elebaşılık ettiğini itiraf etti. Arkadaşı saydığı birinin bu ihanetine çok sinirlenen V. Leon hemen onun saray ısıtma fırınlarına atılıp öldürülmesi emrini verdi. Fakat İmparatoriçe Theodosia böyle bir kutsal günde arkadaşının böyle şekilde idamının doğru olmayacağını ona inandırdı. Belki de imparator komplo hakkında daha fazla bilgi alacağını inanarak idamı geciktirdi. Mihail Amoriyalı'yı kilitli bir prangaya vurdurarak onu sarayın küçük bir odasına hapsettirdi. Pranga anahtarını da şahsen kendi aldı. Bu haber Mikhail'in diğer komplo arkadaşlarına yetişti. Bunlar ertesi çok soğuk bir Noel sabahı silahlı olarak keşiş elbiseleri giyerek çok erkenden Ayasofya'da imparator için geleneksel şarkı söyleyen keşişler korosu içine karıştılar. İmparator Noel günü ayini için silahsız sıkıca giyinik halde koroyu dinlemeye gelmişti. Koro tam şarkılarının ortasında iken Mihail taraflıları kılıçları ile V. Leon'a hücuma geçtiler. Silahsız olan V. Leon kendisini ağır bir gümüş istavrozla korumaya çalıştı. Fakat suikastçılar önce istavrozu tutan kolunu kesilip ayırdılar ve sonra da imparator yere düşünce de başını kestiler. Böylece 820'de Noel sabahı saat 4'te V. Leon'un imparatorluk saltanatı sona ermiş oldu. Suikaste kurban giden V. Leon'un cesedi önce bir saray tuvaletine atıldı. Sonra sokaklarda sürüklenerek Hipadrom'a götürülüp halka gösterildi. Oradan bir katıra yüklenerek limana indirildi. Limanda V. Leon'un cesedi ve karısı Theodesia ile 4 oğlu bir gemiye yüklendi ve Adalara götürüldü. Oğullarını fena akıbet beklemekteydi. Tahta yeni geçirilen II. Mihail imparatorluk iddiasında bulunmalarını önlemek için bu çocukların hadım edilmesini emretmişti. Oğullarından en küçüğü Theodosius bu operasyon sırasında öldü. Theodosius ve V. Leon'un cesedi Adalarda bir manastır bahçesine gömüldü. Karısı rahibe ve üç oğlu da keşiş olarak manastırlara kapatıldılar. Bunlardan Gregorios sonradan Sicilya'da Siraküza Piskoposu oldu. Nicholas Adontzun bir iddiasına göre I. Basileios'un sadece adı Leon olarak bilinen büyük büyükbabası gerçekte V. Leon'dur. V. Leon Ermeni önce Bardanes Turkos'un kızı ile evlilik yapmış ve bu evlilikten çocuğu olmamıştıR. Sonra patrisiyen sınıfı aristokratlarından Arsaber'in kızı olan "Theodosia" ile ikinci evlilik yapmıştır. İsmi bilinen çocukları şunlardır: Kocalar (film) Kocalar, 1970 ABD yapımı dramatik bağımsız filmdir. Özgün adı Husbands olan film Türkiye'de Nisan 2004'te 23. Uluslararası İstanbul Film Festivali kapsamında gösterilmiştir. Tam adı Husbands: A Comedy About Life, Death and Freedom ("Türkçesi: Kocalar: Yaşam, Ölüm ve Özgürlük Hakkında bir Komedi") olan filmi, Yunan asıllı Amerikalı bağımsız sinemacı John Cassavetes yazıp yönetmiş ve aynı zamanda başrollerinden birinde de oynamıştır. Tüm sanat hayatı boyunca inatla stüdyo sisteminin dışında kalmayı başararak "Amerikan bağımsız sinemasının babası" olarak anılmayı haketmiş, anlatım tarzıyla da "Cinéma vérité" ("Gerçek Sinema")'nin Amerika'daki temsilcisi olarak nitelendirilmiştir. Köklerini Sovyet sinemacı Dziga Vertov'un Kino-Pravda (yine aynı anlama geliyor: "Gerçek sinema") attığı ve Fransızların geliştirdiği "Cinéma vérité", dramatik bir hikâye örgüsünün göz ardı edilmesi, belgesele yakın özgür kamera hareketleri ve oyuncuların mümkün olduğu kadar özgür bırakılması demektir. Bu filmde de oyuncular bolca doğaçlama yaparlar. John Cassavetes dışında filmin diğer başrollerinde Ben Gazzara ve Peter Falk oynamışlardır. Kendisi de "New York Dramatik Sanatlar Akademisi" nden mezun olan Cassavetes aynı zamanda usta bir aktördür ve oyuncu yönetimine azami özen göstermesiyle ünlüdür. Filmde bir banliyöde oturan, aile babası orta yaşlı üç adamın yakın bir arkadaşlarının zamansız ölümü üzerine yaşamlarını tekrar gözden geçirmeleri anlatılmaktadır. Orta yaş krizine girmiş bu üç arkadaş, geleceklerinden endişe duymaya başlarlar ve bir süreliğine her şeyi bırakıp özgür ve sorumsuz günler yaşamaya başlarlar. "Kocalar" 1971 yılında "en iyi senaryo" dalında Altın Küre ödülüne aday gösterilmişti. New York'un Long Island bölgesindeki banliyölerden birinde aileleriyle birlikte yaşayan Archie (Peter Falk), Harry (Ben Gazzara) ve Gus (John Cassavetes) adlarında orta yaşlı üç arkadaş filmin hemen başında bir kalp krizi sonucunda aniden ölen bir arkadaşlarının cenaze törenine katılırlar. Eşi ve küçük çocuklarını geride bırakarak giden bu yakın arkadaşlarının zamansız ölümü onları sarsmıştır. Orta yaş krizine girmiş bu üç arkadaş erken gelen bu ölüm karşısında geleceklerinden endişe duymaya başlarlar ve bir süreliğine her şeyi bırakıp özgür ve sorumsuz günler yaşamaya karar verirler. İki gün boyunca amaçsızca sağda solda vakit geçiren üçlü önce boş bir spor salonunda basketbol oynarlar, sonra da iyice sarhoş olup bir metro istasyonunda uyurlar. Ardından karısıyla kavga eden Harry Londra'ya gitmeye karar verir. Archie ve Gus da onu yalnız bırakmazlar ve hep birlikte İngiltere'ye uçarlar. Londra'da ilk önce pahalı bir otele yerleşirler, tanıştıkları üç kadınla birlikte kumarhaneye gidip eğlenirler, sonra sarhoş olup kadınları da yanlarına alarak odalarına çıkarlar. Gus Mary Tynan (Jenny Runacre) adındaki uzun boylu nörotik kadınla eşleşmiştir. Archie Julie (Noelle Kao) adında İngilizce konuşamayan Asyalı kadınla, Harry ise Pearl Billingham (Jenny Lee Wright)'la aynı odayı paylaşırlar. Bir süre sonra Gus ve Archie New York'a dönmeye karar verirler ama Harry'yi birlikte gelmeye ikna edemezler. Londra'da son bir alem yaptıktan sonra aileleri için bazı hediyeler alan Gus ve Archie eve dönerler. Filmdeki kullanılan şarkılar şunlardır: Balho Balho, Cibuti'nin, Tadjourah Bölgesi'nde bulunan bir şehirdir. Etiyopya sınırına oldukça yakındır ve " N 11 Karayolu" 'nda bulunur. Aynı zamanda bu yol ile Etiyopya'ya gidilir. 2007 - 2008 nüfus sayımlarına göre, nüfusu 843'tür. Rakımı 413 metredir. (1,355 fit.) Evler küçük ve tek katlıdır, şehre neredeyse tüm Cibuti 'de olduğu gibi fakirlik hakimdir. Hacettepe Ãœniversitesi Hastaneleri Hacettepe Üniversitesi Hastaneleri (HÜH), Hacettepe Üniversitesi Tıp Fakültesi'nin eğitim-araştırma hastanelerinden oluşan ve Hacettepe Üniversitesi'nin Sıhhiye yerleşkesinde üniversitenin tıp fakültesiyle karşı karşıya bulunan, tam teşekküllü bir hastaneler kompleksidir. Bu kompleksi şu hastaneler oluşturur: HÜH'nin kuruluşu, Çocuk Sağlığı Enstitüsü ve 150 yataklı Hacettepe İhsan Doğramacı Çocuk Hastanesi'nin 8 Temmuz 1958'de Prof. Dr. İhsan Doğramacı tarafından hizmete açılması ile başlamıştır. 1966'da, günümüzde Hacettepe Erişkin Hastanesi haline gelmiş "Tıp Merkezi Hastanesi" hizmete girmiştir. 1993'te ise Hacettepe Onkoloji Hastanesi poliklinik hizmetleri verecek şekilde açılmış, Haziran 2005'te de yataklı servisleri hizmete girmiştir. Simpsonlar (2. sezon) Amerikan animasyon televizyon dizisi "Simpsonlar"ın ikinci sezonu, Amerika Birleşik Devletleri'nin Fox kanalında 11 Ekim 1990 ile 9 Mayıs 1991 tarihleri arasında yayınlandı ve "Bart Gets F" bölümü ile başlayarak toplam 22 bölümden oluştu. "Blood Feud" bölümü ile sezon sona erdi. İkinci sezonun prodüksiyonunda Matt Groening, James L. Brooks ve Sam Simon show runner olarak yer aldılar. Sezonun DVD'si, 1. Bölge'de 6 Ağustos 2002 tarihinde, 2. Bölge'de 8 Temmuz 2002 tarihinde ve 4. Bölge'de Eylül 2002 tarihinde piyasaya çıktı. "Homer vs. Lisa and the 8th Commandment" bölümü "(Bir Saatten Az Olan Programlarda) En iyi Animasyon Programı" dalında bir Emmy Ödülü kazandı ve ayrıca "Komedi Dizisinde En iyi Ses" dalında da bir adaylık elde etti. David Mirkin David Mirkin (d. 18 Eylül 1955; Philadelphia, Pensilvanya), Amerikalı asıl film ve televizyon yönetmeni, yazar ve yapımcı. Daha çok "Simpsonlar"daki çalışmalarıyla bilinmektedir. Philadelphia yerlisidir ve Layola Marymount Üniversitesi mezunudur. Peabody Ödülü yanı sıra birçok Emmy kazandı. Mirkin'in televizyondaki ilk yazı çalışması Amerikan versiyonu olan "Three's Company" oldu. 1984 ile 1985 yılları arasında "Newhart"ın yönetici metin şefi ve yazarıydı. 1986 yılında, yönetici yapımcı ve showrunner olarak çalıştı. Ayrıca bölüm yazarlığı ve yönetmenliği yaptı. 1987 yılında "Komedi Dizilerinde En iyi Senaryo" dalında bir Emmy kazandı. 1990'ların başında Mirkin, komedyen Chriss Eliott ile " Get a Life" adında bir televizyon dizisi oluşturdu ve bu çalışmada yazarlık ile yönetmenlik yaptı. Ayrıca Julie Brown ve Charlie Coffey ile birlikte "The Julie Show"un pilot bölümünü yazdı. Mirkin, FOX kanalının "The Edge" adlı skeç komedi şovunda 1992 ile 1993 arasında yazarlık yaptı ve ayrıca şovu yönetti. Mirkin, animasyon dizisi "Simpsonlar"ın beşinci ve altıncı sezonlarında (1993-1995) yönetici yapımcı/showrunner olarak görev yaptı. Ayrıca programın ilk solo showrunner'ıdır. Homer ile Barney'in NASA tarafından askere alındığı "Deep Space Homer" bölümünü yazdı. 2008'deki bir bölümde ("That's 90's Show") "Margerine" adlı müzik videosunun yönetmeni olarak listelendi. 1992 ile 1998 arasında HBO dizisi "The Larry Sanders Show"un birkaç yönetmeninden biriydi. Öfke Savaşı Öfke Savaşı (İngilizce: The War of Wrath), Beleriand savaşları'nın yedincisi ve sonuncusudur Morgoth ile Batılı Efendiler arasında yapılmıştır. Morgoth savaşta tüm gücünü kullanmış olsa da savaşı kaybetmiş, bir ara ejderhaları savaşa sürüp Valar'ın geri çekilmesini sağlamış; fakat Eärendil'in önderliğinde yetişen hava ordusu bir gün bir gece süren savaşta ejder ordusunu yerle bir etmiştir. Batılı Efendiler de Morgoth gibi bu savaşta çok kayıp vermişlerdir. Savaştan kaçanların dışında Balrogların tamamı soykırıma uğramış, Orkların çoğu ortadan kaldırılmış ve uzun bir süre tehlike olmaktan çıkmışlardır. Angband yerle bir edilmiştir ve buradaki esirler kurtarılmıştır. Savaşta Batı güçlerinin yüz binlerce veya daha fazla, Angband güçlerinin ise Batı güçlerinden kat kat daha fazla olduğu bilinmektedir. İki tarafın da ordu sayıları hakkında net bir ibare yoktur. Savaşın sonucu felaket olmuş, Beleriand sular altına batırılmış, kuzeyin tamamı yanmıştır. Melkor ise boşluğa atılarak zamanın sonuna kadar yürümeye mahkûm edilmiştir. Ferzê Ferzê, Evdalê Zeynikê'nin şagirti bir dengbej. Lakâbı "Têyre ser mile qîz û bûkan"dır (Kızların ve gelinlerin omuzu üstündeki şahin). Ferzê muhtemelen 19. yüzyılın ikinci yarısında Malazgirt'in Kevir (Türkçe adı: Taş) köyünde dünyaya gelmiştir. Kendisi Evdalê Zeynikê'nin öğrencilerinden olup, ondan sonra gelen dengbêjlerin üstünde büyük etkisi olmuştur. Öğrencisi Reso kilamlarında Ferzê'den "Şahê Dengbêjan" (Dengbejlerin Şahı) olarak oldukça çok bahs eder. Ferzê'nin zamanında Malazgirt, dengbejliğin merkezidir. Onlarca öğrenci yetiştirmiştir. Ferzê 1930'larda Şewêşî aşiretinin bir düğününde başından vurularak öldürülür. Vurulma sebebiyle ilgili çok söylenti olsa da, tam olarak bilinmiyor. Açık Adres Sertab Erener'in 9 Aralık 2009'da DMC etiketiyle piyasaya sürdüğü tekli çalışmasıdır. Şarkının sözü ve müziği Soner Sarıkabadayı'ya aittir. Şarkının video klibi Burak Ertaş yönetmenliğinde Antalya'da çekilmiştir. Bu şarkıya 2 farklı versiyon yapılmıştır. İlk versiyon video klip versiyonu iken, ikinci versiyon piyano-akustik versiyondur. Dengbêj Gulê Dengbêj Gulê, 18. yüzyılda Erzurum - Kars bölgesinde yaşamış kadın dengbej. Gulê sözlü geleneğe göre "Fileh" (Ermeni)'dir. Ender kadın dengbejlerden olan Gulê'den çok miktarda Kürtçe oyun havası alınmıştır. Bunlardan birkaç tanesi TRT tarafından Türkçeye çevirilip (Suda balık yan gider, yöresi Hınıs) Türk kültür mirasına entegre edilmişlerdir. Bazılarına göre Gulê Evdalê Zeynikê'nin eşidir. Fakat Evdal'ın kendisi kilamlarında Gulê'den sadece "Dilkêtiya min" (Sevdiğim) veya "Dengbêja navdar" (Ünlü Dengbej) diye bahs eder. El Hemisfèric L'Hemisfèric (Valensiyaca) veya El Hemisfèric (İspanyolca), İspanya'nın Valensiya bölgesinde yer alan, değişik mimari anlayışla, eğlence ve kültür amaçlı yapılmış olan komplekslerden biridir. Bina, Valensiya şehrindeki en önemli modern turistlik merkezlerden biridir. Bina bünyesinde bir Imax sinema merkezi, bir planetaryum ve lazeryum bulundurmaktadır. Bina göz şeklindedir ve yaklaşık olarak 13,000 m²'lik alanı kaplamaktadır. Santiago Calatrava ve Félix Candela tarafından inşa edilen değişik modern mimari örnekleri gösteren kompleks binalar projesi (Valensiyaca: Ciutat de les Arts i les Ciències, İspanyolca: Ciudad de las Artes y las Ciencias), 1996 yılı Temmuz ayında başlamıştır. 16 Nisan 1998'de El Hemisfèric'in açılmasıyla proje tamamlanmıştır. Bu komplekslerin diğerleri ise şunlardır: Sony Center Sony Merkezi ya da Sony Center, Almanya, Berlin'de bulunan Potsdamer Platz'da yerleşim gösteren Sony sponsorlu bina kompleksidir. Bina 2000 yılında açılmıştır. Sony Merkezi, birçok mağaza, restoran, bir tartışma merkezi, otel odaları, lüks kiralık süitler, ofisler, film ve sanat müzeleri, sinema salonları, bir IMAX tiyatrosu, küçük bir LEGO alanı ("Legoland") ve bir Sony mağazası içermektedir. Ücretsiz Wi-Fi bağlantısı bütün müşterilere açıktır. Sony Merkezi, Berlin Potsdamer Platz tren istasyonuna yürüyüş mesafesindedir. Yakınında büyük bir alışveriş merkezi olduğu gibi birçok otel, Alman Bankası'nın merkez ofisi ve Avrupa'daki en hızlı asansöre sahip bir iş binası da merkezin yakınındadır. Battal Ä°lgezdi Battal İlgezdi (11 Mart 1959, Malatya), Türk siyasetçi. İlkokulu Malatya'da okudu. Daha sonra ailesi ile birlikte İstanbul'a taşındı ve ortaöğrenimini burada tamamladı. Marmara Üniversitesi Eğitim Fakültesi'nden mezun oldu. Aile şirketlerinde görev alarak ticaret hayatına atıldı. Öğrencilik yıllarında başlayan siyaset yaşamını 1984 yılında SODEP'te sürdürmeye başladı. Daha sonra Cumhuriyet Halk Partisi saflarına katıldı. Yedi yıl İstanbul Ümraniye İlçe Başkanlığı görevini sürdürdü. Cumhuriyet Halk Patisi İstanbul İl Yönetim Kurulu Üyeliği ve İstanbul İl Sekreterliği görevlerinde bulundu. 29 Mart 2009 yerel seçimlerine CHP'den Ataşehir Belediye Başkan Adayı olarak katıldı. Seçimi kazanarak yeni ilçe olan Ataşehir'in ilk belediye başkanı olan Battal İlgezdi, 30 Mart 2014 Yerel Seçimleri'nde de %49,8 oranında oy alarak Ataşehir'de ikinci defa belediye başkanı seçildi. 8 Aralık 2017'de, yolsuzluk ve usulsüzlük suçlamalarıyla, "usulsüz, yolsuzluk içeren işlemlerin belediye başkanının yakın akrabaları ve iş ortakları ve onların yakın akrabaları ile karmaşık ilişkiler zinciri oluşturularak ve kendi kimliği gizlenerek gerçekleştirildiği" iddiasıyla İçişleri Bakanlığı tarafından geçici olarak görevden uzaklaştırıldı. Bakanlığın konuyla ilgili açıklamasında, İlgezdi'nin akrabalarının ekonomik durumlarınca açıklanamayacak malvarlıkları edinmeleri gibi noktalar yer aldı. İlgezdi ise iddiaları reddederek, konuyla ilgili halihazırda bir beraat kararı olduğunu iddia etti. İlgezdi'nin partisi de suçlamaları kabul etmeyerek duruma tepki gösterdi. İçişleri Bakanlığıysa, görevden uzaklaştırmaya neden olan hususlarla ilgili herhangi bir takipsizlik veya beraat kararı bulunmadığı yönünde açıklamada bulundu. Haksız mal edinme, ihaleye fesat karıştırma suçlamalarıyla İlgezdi'nin yargılanmsına 22 Aralık 2017'de başlandı. İlgezdi aslen iki ay süreyle görevden uzaklaştırılsa da, sonrasında bu süre iki ay arayla uzatıldı. CHP milletvekili Gamze Akkuş İlgezdi'nin eşidir. Buksar Muharebesi Buksar Muharebesi, 1764 yılında Babür Devleti ile Şirket Yönetindeki Hindistan arasında yapılan ve Şirket Yönetimindeki Hindistan'ın kazandığı muharebe. Savaş, Ganj Nehrine 130 kilometre uzakta olan o zamanlar küçük bir kasaba olan Patna'da gerçekleşti. Savaş sonunda Babür Devleti'nin etkisi azalmış İngilizler Hindistan'da hüküm sürmeye başlamışlardır. Ve Şirket Yönetimindeki Hindistan'a Babür İmparatoru Şah Alem tarafından Bengal, Bihar ve Orissa bölgelerinde vergi toplama imtiyazı verildi. Mir Kasım'dan ise 3 Milyon Rupi tazminat alındı. Pittsburgh Pittsburgh, ABD'nin doğusunda Pensilvanya eyaletindeki Philadelphia'dan sonra 2. büyük şehirdir. "Allegheny Kontluğu (County)" merkez şehridir. Şehir sınırları içindeki nüfusu (2012 Nüfus Tahmini itibarıyla) 306.211 kişi olup tüm ABD'de 62. sıradadır. Etrafındaki bağlı varoşları ile şehirleşmiş Pittsburg nüfusu 1.733.853 kişi olup tüm ABD'de 27. sıradadır. Büyük "Metropoliten Pittsburgh Bölgesi" ise 2.360.733 kişiyi ihtiva eder ve ABD'ndeki metropoliten bölgeler arasından 22. sırayı almaktadır. Bu metropoliten bölge, ABD'de "Ohio Nehri Vadisi Bölgesi" ve "Apalaş Dağları Bölgesi" içinde en büyük metropoliten bölgedir. Şehir bir takma adıyla "Çelik Şehri" olarak da bilinir. Çünkü şehirde sayısı 300'ü aşkın çelik üretimi ve ticareti ile yakından bağları bulunan işletme bulunmaktadır. Şehrin bir diğer takma adı "Köprüler Şehri"dir. Şehir merkezi üç büyük nehrin kavşak noktasında bir yarımada üzerinde kuruludur. Allegheny Nehri ile Monongahela Nehri şehir merkezi kenarından gelip şehrin bulunduğu yarımada burnu önünde birleşirler ve bu mevki Ohio Nehri'nin başlangıç noktası olarak kabul edilir. Bu nehirler üzerinde, diğer akarsular üzerinde ve kara yolları ve demir yolları geçişleri dahil şehirde 446 tane köprünün bulunduğu ve bunun bir rekor teşkil ettiği bildirilmektedir. Şehirde 29 tane gökdelen bina, 2 tane füniküler raylı taşıma vardır. Ayrıca koloni döneminden kalma askeri korunak bulunmaktadır. Şehrin stratejik mevki Atlas Okyanusu kıyıları ile Kuzey Amerika'nın "Orta-Batı Bölgesi" arasındaki ulaşım yollarının çok zengin maden kaynağı olan Allegheny Dağları'nın geçit bölgesinde olmasından kaynaklanmaktadır. Bu nedenle bu stratejik mevkiye sahip şehri ele geçirmek bazı ülke ve gruplar için önemliydi. Tarihe bakıldığında Fransa Koloni İmparatorluğu'na; Britanya Sömürgeci Koloni devlet idaresine, Virginia koloni idaresine; Viski Ayaklanmacılarına; Amerika İç Savaşı'nda konfederal güney baskıncı birliklerine ve günümüzde ise tekelci medya girişimcilerine hedef olduğu görülmektedir. Şehir 1990'ların öncesinde ABD'nin en büyük demir-çelik endüstri merkezi olarak bilinir. Fakat şehir aynı zamanda alüminyum, cam, petrol maddeleri üretimi; gemi imalatı, beyaz eşya ve elektrik/elektronik ev aletleri, elektronik, bilgisayar, otomotiv endüstri ve ulaşım üzerinde de yeniliklerin getirilmesine önayak olmuş ve önemli rol oynamıştır. Bu geniş yelpazede bulunan yaratıcı güç dolayısıyla şehir 20. yüzyılın uzun bir süresince New York City ve Chicago'dan sonra en çok sayıda işletme genel merkez idareleri şehirde bulunmuştur. Aynı nedenle şehir, New York City'den sonra değer olarak banka aktiflerinin tutulduğu ikinci sıradaki şehir olmuş ve nüfus başına en yüksek sayıda hisse senedi sahiplerinin bulunduğu şehir de olmuştur. Fakat 1980'li yıllardan itibaren ABD ekonomisi artan bir hızla sanayi sektörlerini kaybedip bir "sanayisizleşme süreci" içine girmiştir. Bu "sanayisizleşme süreci" Pitsburgh nüfusuna ve iktisadına olumsuz bir etki yapmıştır. Şehir ve varoşlarında bulunan yüzbinlerce kalifiye olmayan işçi; ve yine yüz binlerce "mavi yakalı" işçi işlerinden atılmıştır. Bunların yanında şehir içinde hizmet sektöründe çalışan yüz binlerce "beyaz yakalı" denilen ofis işçileri de işsiz kalmışlardır. Şehir önemli fabrika ve sanayi tesislerinin kapatılması ile karşılaşmıştır. Gulf Oil, Sunbeam, Rockwell ve Westinghouse gibi global işletmeler ana merkezleri olan Pittsburgh şehrinden ayrılmışlardır. 1950'li yıllara kadar bir dünya sanayi, finans ve bankacılık merkezi statüsünde olan; Amerika'ya göç edenlerin sanayi üretimine katkı yapmalarını ve "Amerikan Rüyası"na girmelerini sağlayıp bir "eritme potası" görevini sağlayan ve ABD'nin en büyük 10 şehri arasında bulunan şehir, bölgesi ve 1980'li yıllara kadar etrafında bulunan metropoliten varoşları ile "karaya vurmuş bir gemiye" benzetilmektedir. Buna rağmen bu gelişme dönemlerinden şehre büyük kültürel miraslar kalmıştır. Şehir ve etrafından uluslararası üne sahip müzeler, tıp merkezleri; araştırma merkezleri ve enfrastürüktürleri; kütüphaneler ve çok canlı ve yaygın alanlarda kültürel merkez bulunmaktadır. Şehirde en önemli iki yüksek eğitim ve araştırma kurumu Carnegie Mellon Üniversitesi ve Pittsburgh Universitesi vardir. Bunların yanında yüksek ve ileri eğitime yonelik 68 tane üniversite ve bölge koleji bulunmaktadır ve bunlardan 38'i kar gutmeyen eğitim kurumlarıdır. Bu nedenle Pittsburgh'a ciddi yayımlar tarafından "en zeki kisilerin sehri" niteliği verilmiştir. 1990'lı yılların sonrasında Pittsburgh bir yenileme sureci altına girmiş ve daha çok finans, turizm, ve eğitim konularına eğilmiştir. Pittsburgh elinde bulunan geçmişten kalan kültürel mirasları ile "Places Rated Almanac", "Forbes" ve "The Economist" yayımları tarafından ABD'nin "en iyi hayat yaşanabilir" şehri olarak belirtilmişlerdir. 2004'ten itibaren de yapılan yatırımlarla şehrin turist oteli yatak odaları sayısına 3.034 oda daha eklenmiştir ve otel odalarının günlük kullanılma oranları yüksek olarak kalmıştır. Şehir özel sektör idare merkezlerini kaybetmekle beraber günümüzde hala ABD'nin beşinci büyük bankası, 9 tane "Fortune 500" listesine dahil olan şirket ve ABD'nin 300 en büyük avukatlık-özel hukuk bürosundan 6'sının global idare merkezleri Pittsburgh'ta bulunmaktadır. Ayrıca RAND, BNY Mellon, Nova Chemicals, Bayer, FedEx,ve GSK gibi küresel firmaların önemli büyük bölgesel idare merkezleri Pittsburgh'ta mevkilenmişlerdir. Şehir ve bölgesindeki perakende alışveriş merkezleri, özellikle "SouthSide Works", "Bakery Square", "Washington's Landing" adlıları, eski ıskarta edilmiş fabrika üretim alanlarına yerleşip milyonlarca dolar ciro etmeye başlamışlardır. Bu eski ıskarta edilmiş fabrika alanlarına yeni evler yapılıp ev sahipliğinin daha aşağı tabakalara indirme politikası da meyve vermektedir. 2008 Ekonomik Krizi birçok eski evin sahiplerinin ev mortagage borçlarını ödeyemez duruma geçmesi, piyasaya çok ucuza dökülmeleri ile büyük bir darbe yemiştir. Pittsburgh'ta Önemli Spor Salonları ve Statları Pittsburgh'un resmen 10 tane kardeş şehri vardır: Havayolu ulaşımı Havayolu ulaşımı, uçak, helikopter, zeplin, balon gibi insan yapımı hava taşıtlarıyla yapılmakta olan bir ulaşım şeklidir. Daha çok turizm için önem taşımaktadır. Diogo CÃ£o Diogo Cão (c. 1450-1489?) Portekiz coğrafi keşifleri döneminin önde gelen kaşiflerinden. 1480'li yıllarda Batı Afrika kıyılarını keşfetmiştir. Özellikle keşfederek Portekiz sömürgesi olmasını sağladığı Angola’da çok bilinir. Doğduğu yıl tam olarak bilinmemektedir. Vila Real'de dünyaya gelir. Kraliyet ailesinden Álvaro Fernandes/Gonçalves Cão'nun evlilik dışı oğludur. Portekiz coğrafi keşifleri döneminde Afrika kıyıları boyunca yapılan seferlere katılır. Gemici Henrique’den sonra kısa bir duraklama dönemine giren coğrafi keşif seferleri kral II. João döneminde yeniden canlanır. Bu seferlerden birisinde 1482 yılında Kongo Nehri’ni gören ve kaynağına doğru nehri takip eden ilk Avrupalı olur. Keşfedilen toprakların Portekiz krallığına ait olduğunu simgeleyen çok sayıda Padrão adı verilen taştan anıt inşa eder. Nehrin kaynağına doğru ilerler ve Bakongo Krallığı ile temas kurar. Cão, daha sonra bugün Angola olarak bilinen bölgeye gidecek ve bir padrão daha dikerek yolculuğunun sonuna geldiğini belirten bir işaret bırakacaktır. 1484 Nisan ayında Lizbon’a döner. Kral II. João onu başarılarından ötürü şövalye ilan eder. Artık soylu bir aile olarak tanınan Cão’ya toprak verilir, maaş bağlanır ve ailesine soyluluk unvanı verilir. 1484-86 yılları arasında yeniden Kongo’ya gider, iki adet anıt daha diker. Güneye doğru 1400 km ilerleyerek Haç Körfezine kadar ilerler. Nehir boyunca ilerler ve 1485 Kasım ayında buradaki bir kayaya anıtsal bir yazı yazdırır: Cão’nun nerede ve nasıl öldüğü bilinmemekle beraber büyük olasılıkla Kongo’da öldüğü düşünülmektedir. Cão tarafından dikilen anıt taşlardan dört tanesi dikildikleri yerlerde bulunmuştur: Funda Vanroy Funda Vanroy (d. 24 Ocak 1977, Gaildorf, Almanya), Türk asıllı Alman sunucu, manken ve oyuncudur. Hâlen ProSieben kanalının ekran yüzlerinden biri olan Vanroy, Almanya'da birçok programda sunuculuk yapmış ve pek çok dizide rol almıştır. Funda Vanroy'un hobileri arasında golf, kaykay ve squash bulunmaktadır. Aleksey RÄ±kov Aleksey İvanoviç Rıkov (; d. 25 Şubat 1881, Saratov; Rus Çarlığı - ö. 14 Mart 1938, Moskova, SSCB), Ekim Devrimi'nin ardından 1930'lu yıllara kadar önemli politik görevlerde bulunan Bolşevik devrimci. 1920'lerin sonunda Josef Stalin'in muhalefet eden önde gelen isimlerden biridir. 1899 yılında Rus Sosyal Demokrat İşçi Partisi'ne (RSDİP) katıldı. Partideki Menşevvik-Bolşevik ayrımının ardından Lenin'in önderliğndeki Bolşevik kanadı destekledi. Yurt dışında devrimci çalışmalar yürüttü. 1905 Devrimi'ne aktif olarak katıldı. 1907'de Lenin'e karşı çıkarak RSDİP'deki bütün hiziplerin uzlaşmasını savundu. 1910-11'de Paris'te kaldıktan sonra Rusya'ya döndü. Çarlık tarafından tutuklanarak Sibirya'ya sürgüne gönderildi. Şubat Devrimi'nin ardından Moskova'ya döndü. Değişik türde de olsa tüm sosyalist akımları savunan tüm siyasi partilerin katılacağı bir koalisyon hükûmetinin kurulmasını savundu. Bu yönüyle pek çok eleştiri aldı. Bolşeviklerin tek başına iktidara gelmesini savunan Lenin'le anlaşmazlığa düştü. Buna karşın Ekim Devrimi'ne aktif olarak katılarak İçişleri Komiserliği görevine getirildi. 1918-21 arasında Ulusal Ekonomi Yüksek Konseyi başkanlığı ile başbakan yardımcılığı yaptı. Lenin'in Ocak 1924'te ölümünden sonra da başbakanlık görevini üstlendi. 1923 yılından sonra Politbüro üyesi olarak partide hiziplerin kaldırılmasını destekledi ve Üçlü liderlik döneminde Grigori Zinovyev ve Lev Kamenev'e karşı Josef Stalin'i destekledi. Stalin Sağ Muhalefet olarak adlandırılan grubun önderleri olan Rıkov ile Nikolay Buharin ve Mihail Tomski'ye karşı politik cephe açtı. Rıkov Kasım 1929 yılında öz eleştiri yapmaya zorlandı ve partideki görevlerinden uzaklaştırıldı. 1930 yılında Politbüro'daki görevinden atıldı. Büyük Temizlik sırasında ihanetle suçlanarak 1937 yılının başında tutuklandı ve Sovyetler Birliği Komünist Partisi'nden ihraç edildi. Yapılan yargılamada "Stalin'e karşı bir komploya katıldığı" iddiasından suçlu bulundu ve idam edildi. 1988 yılında Mihail Gorbaçov döneminde Sovyet hükûmeti tarafından itibarı iade edildi. VI. Mihail VI. Mihail Bringas (Yunanca: Μιχαήλ ΣΤ΄ Βρίγγας, Mikhaēl VI Bringas), diğer lakapları "Stratiotikos" ("Askerî") veya Gerontas ("Yaşlı"), 1056-1057 döneminde Bizans İmparatorluğu imparatoru olmuştur. Mihail Bringas, II. Romanos imparatorluk döneminde çok güçlü olan saray mensubu Josef Bringas'ın yakın bir akrabası olan yaşlıca asil patrisiyenler sınıfından yüksek bir saray bürokrasisi mensubuydu. Saray bürokrasisi içinde yüksek bir görev olan ordu maliye defterdarlığı (logothetes tou stratiotikou) yapmış olduğu için tanınmıştı ve bu nedenle "Stratiotikos" ("Askerî") olarak anılmaktaydı. Ağustos 1055 başlarında İmparatoriçe Theodora çocuksuz ve de varisi olmadan gayet hasta olarak yatağa düşmüş iken onun yakın danışmanı olan Patrik Leo Paraspondylos tarafından varis olarak Mihail Bringas'ı seçmeye inandırıldı. Theodora 31 Ağustos, 1056'da ölünce IV. Mihail olarak anılan Bizans İmparatoru olarak seçildi. Psellos'un tenkitçi görüşüne göre Mihail "Hükümdarlık etmek niteliğinden çok, diğerleri tarafından idare edilip hüküm edilme yeteneğine sahipti." Mihail'in imparatorluğuna ilk isyan tahta geçmesinin ertesi günü, daha önce imparatorluk yapmış olan Konstantinos Monomakos'un yeğeni veya kuzeni olan ve bu nedenle kendini imparatorluğa layık gören Theodosius adlı bir soylu tarafından başlatıldı. Bu kişi, taraftarları ile merkez hapishaneye hücum ederek oradaki tutukluları hapisten çıkartıp kendine taraftar olanlar isyancı güruhuna ekledi. Fakat bu güruh saraya geldiği zaman karşısında donanma askerleriyle takviye edilmiş Vareg Muhafız Gücünü buldu. Theodesius bunlara karşı koyamadığı için Patriğin desteğini almak hedefiyle Aya Sofya'ya sığınmak üzere oradan kaçtı. Halbuki Patrik Mihail'i tahta getiren kişi idi. Aya Sofya'nın kapılarını sayıları neredeyse hiçe inen isyancılara kapattırdı. Theodosius ve oğlu gözleri kör edilerek Bergama (Pergamum)'a sürgüne gönderildiler. Fakat IV. Mihail zamanının gerçeklerini hiç anlayamamıştı. 1057de her Kutsal Yortuda yapılan tören gibi, o yıl da Aya Sofya'da devlet memurların ve askerî idarecilere görevde terfilerinin ilanı ve yıllık ikramiye dağıtımı yapılmaktaydı. Fakat bu törene gelen devlet ve askerî rical IV. Mihail'in siyasi tutumundan şaşırıp kaldılar. Saray ve devlet bürokratları hiç beklemedikleri şekilde bir iki kademe terfi ettirilmişler ve yüksek ikramiye almışlardı. Askerlere gelince, başta generalleri İsaakios Komnenos olmak üzere, Mihail'in kızgınlığına hedef oldular. Mihail onları Antakya'nın kaybıyla suçlandı ve kendi ceplerini kamu paraları ile doldurmakla itham etti. Onlara ikramiye verilmeyeceğini ve onları yukarı rütbeye terfi ettirmeyeceğini de açıkladı. Psellos'a göre "Böylece kırk yıl görevini yaparken karşılaştığı askerî ordu liderleri tarafından küçük görülme ve kötü muamele görmenin acısını çıkarmış oluyordu". Askerî liderlere törende konuşma hakkı da tanımadı ve ertesi gün bunu protestoya gelen komutan ve generallere de hiçbir açıklama yapmadı ve hatta bu siyasî kararın gerekli olduğunu söyleyip üzüntü göstermeye veya özür dilemeye bile yanaşmadı. Askerler, özellikle Anadolu ordusunda bulunanlar, büyük bir öfke duydular. Bu öfkeyi ifade etmek için isyana hazırlandılar. Fakat en yüksek rütbeli general olan ve yapılan törende imparatorun açıkça hakaret etmiş olduğu İsaakios Komnenos ordudan emekliye ayrıldı ve Paflagonya 'da bulunan büyük aile arazisine çekildi. Diğer taraftan Theodisus'un isyanına karşı koyan Patrik bu asker komploculara gizliden destek sağladı ve askerler Aya Sofya'da toplanıp imparatoru tahtından atmaya karar verdiler. İsyanın idareciliğini eline alması için İsaakios'a bir büyük askeri birlik ve delege grubu gönderdiler. 8 Haziran 1057'de İsaakios askerlerin isteğine uyduğunu kabul etti ve Paflogonya'da bulunan malikanesinde askerler tarafından imparator olarak ilan edildi. İkinci komutan olan diğer general Kakaumenus orduları ile birlikte sekiz tabur Bizans ve paralı asker ile birlikte İstanbul üzerine yürümeye başladılar. İsaakios soylu ailesi dolayısıyla kendinin imparatorluğa olan meşru hakkının Mihail'in imparatorluğa hakkından daha geçerli olduğunu ilan etti. Böylece bu bir isyandan daha ciddileşip bir iç savaş görünümü almış oldu. Bu ordu Anadolu'da ilerledikçe katılanlarla gittikçe büyümeye başladı. Eğer komutan olan İsaakios çok iyi bir idareci asker olmasaydı büyüyen ordu idare edilemeyip kendi arasında mücadelelere yol açabilirdi ama İsaakios devamlı sıkı eğitim ile ordunun sıkı bir disiplinle ilerlemesini sağladı. Bu arada Anadolu'da vergi toplayan memurlar da topladıkları vergi hasılatları ile bu isyana iştirak ettiler ve ordunun mali ihtiyaçları kolayca karşılanır oldu. Bu isyanın haberini duyan Mihail Balkanlarda bulunan Bizans ordu birliklerini Anadolu'da isyana iştirak etmeyen ufak birliklerle birleştirip yeni bir ordu kurdu. Bu ordunun başına Theodora zamanında yüksek saray rütbeli ("Domestikos tōn scholōn") hadım Theodore ve bir Bulgar prensi olan Aaron getirildi. Bu ordu Anadolu'ya geçirilip iki ordu İzmit ve İznik arasında bir mevkide karşılıklı olarak kampa girdiler. Ancak 20 Ağustos'ta iki ordu muharebeye başladılar. Sonunda Mihail'in ordusu, hiç beklenmedik bir şekilde mukavemet göstermekle, hatta karşı ordu komutanı olan İsaakios'u nerede ise esir almayı kıl payı kaçırmakla, beraber yenik düştü ve generalleri İstanbul'a kaçmak zorunda kaldılar. Bu sefer Mihail diplomasiye başvurdu. Mihail Psellos ve iki yüksek saray bürokratından kurulan bir delege grubunu İsaakios'la görüşmeye gönderdi. 25 Ağustos'ta isyancı ordu kampına erişen bu delegeler İsaakios tarafından çok iyi karşılandı ve İsaakios onların tekliflerini uygun gördü. Bu teklife göre İsaakios İstanbul'a barış içinde gelecek; Sezar unvanı ile hemen taç giydirilecek ve Mihail'in varisi olarak ilan edilip zaten yaşlı olan ve varisi bulunmayan Mihail ölünce imparator olacaktı. İsaakios hemen devlet işlerini ve görevlere yapılacak tayinleri eline alabilecekti. Fakat bu müzakereler daha bitmeden Konstantinopolis'te İsaakios lehinde IV. Mihail aleyhinde büyük kargaşalıklar çıktı. Ortodoks Patriği I. Mihail Kirularios, IV. Mihail ile görüşerek ona tahttan feragat etmesini tavsiye etti ve bunu da IV. Mihail kabul etti. IV. Mihail tahttan feragat ettikten sonra keşiş oldu. Fakat bir müddet sonra manastırdan çıkarak ailesinin özel evine geçti. IV. Mihail 1059'da kendi evinde hayatına gözlerini yumdu. Matthias Sindelar Matthias Sindelar (10 Şubat 1903, Kozlov, Jihlava - 23 Ocak 1939, Viyana), Avusturyalı futbolcudur. Avusturya futbolunda, 1930'lu yılların önde gelen isimlerinden biriydi. 1934 FIFA Dünya Kupası'nda Avusturya millî futbol takımına kaptanlık yapan Sindelar, futbol kariyerini Austria Wien'de tamamladı. Kağıt gibi hafifliği ona taraftarların "Kağıt Adam" (Der Papierene) lakabını takmasını sağlasa da, "Futbolun Mozart'ı" lakabıyla da anıldı. Sindelar, 1999'da Uluslararası Futbol Tarihi ve İstatistikleri Federasyonu'nun (IFFHS) yaptığı oylamada, "Avusturya'da Yüzyılın Futbolcusu" seçilmiştir. Erken yaşta ölen futbolcunun ölüm sebebi hâlâ gizemini korumaktadır. Çek kökenli olan Matthias Sindelar, Matěj Šindelář adıyla, Moravya bölgesine bağlı Jihlava yakınlarındaki Kozlovo'da (Kozlau) doğdu. Jan Šindelář ile Marie née Švengrová'nın çocuğu olarak doğan Matthias, fakir bir ailenin oğluydu. Babasını I. Dünya Savaşı'nda kaybeden Matthias, hem ev geçindirmeye hem de futbolunu ilerletmeye başladı. Sindelar, 1918'de Hertha Viyana'nın altyapısına girdi. Amatörlükten profesyonelliğe geçişi, 1924'te Austria Wien'e katılmasıyla gerçekleşti. O zamanlar adı "Wiener Amateur-SV" olan kulübüyle mücadele ettiği ilk 3 sezonda ÖFB-Cup'ı üst üste kazandı. Takımıyla aynı başarıyı 1933, 1935 ve 1936 yıllarında da tekrarladı. Sadece bir lig şampiyonluğu kazanan (1926) Sindelar, 1933 ve 1936'da, Avrupa'da kulüpler düzeyindeki ilk kupa olan Mitropa Kupası'nı kaldırdı. 26 Ağustos 1938'de Hertha Berlin'e Austria Viyana formasıyla son golünü attı. Sindelar, 1999'da Uluslararası Futbol Tarihi ve İstatistikleri Federasyonu'nun (IFFHS) yaptığı oylamada, "Avusturya'da Yüzyılın Futbolcusu" seçilmiştir. 28 Eylül 1926 tarihinde ilk millî maçına Çekoslovakya karşısında çıkan Sindelar, ilk millî golünü bu maçta kaydetti. 1934 FIFA Dünya Kupası'nda çeyrek finalde Macaristan'ı yenene kadar iyi bir performans sergileyen Avusturya, Sindelar'ın sakatlanarak çıkamadığı yarı finalde İtalya'ya, üçüncülük maçında da, Almanya'ya yenilmiştir. 1929'dan 1937'ye kadar çıkığı 43 millî maçta 27 gol kaydeden Sindelar, son golünü, aynı zamanda çıktığı son millî maç olan, 19 Eylül 1937 tarihli İsviçre maçında attı. "Anschluss" (birleşme) adı altında Nazi Almanyası tarafından yapılan ilhakta Avusturyalı Yahudi görevliler ve oyuncular ülkeden ayrılmış ve birçok kaynağa göre Almanya millî futbol takımına alınmak istenen Sindelar, yaşlı olduğu ve sakatlığı bulunduğu gerekçeleriyle bu teklifleri reddetmiştir. Millî takımdan diğer teklif alan arkadaşları ise, katılmayı kabul etmişlerdi. 23 Ocak 1939'da Sindelar, birlikte yaşadığı Camilla Castagnole ile Viyana'daki bir apartman dairesinde ölü olarak bulundu. Resmi açıklamalarda ölüm sebebi olarak karbonmonoksit zehirlenmesi gösterilse de yayılan spekülasyonlar, olaydaki sır perdesinin hâlâ aralanamamasına sebep olmuştur. Kendini şiirlere adayan Avusturyalı yazar Friedrich Torberg, ""Auf den Tod eines Fußballers"" ("Bir Futbolcunun Ölümü") adlı şiirinde, Sindelar'ın 1938'de Avusturya'nın ilhakında rol oynayan Nazilerce suikaste uğratıldığını ileri sürmektedir. Buna karşılık başka birtakım kaynaklarda ise Sindelar'ın Alman davetini reddetmediği, çünkü zaten hiçbir zaman o takıma davet almadığı yazmaktadır. Bunun nedeni olarak da Sindelar'ın Yahudi olması gösterilmektedir. Bir komşu, Sindelar'ın ölümünden birkaç gün önce blokta arızalı bir baca bildirdi. Bununla birlikte, BBC'de yayınlanan 2000 yapımlı bir belgeselde, Sindelar'ın ömür boyu arkadaşı olan Egon Ulbrich, yerel bir yetkilinin ölümünü kaza olarak kaydetmesi için rüşvet aldığını belirtti. Simpsonlar diskografisi Simpsonlar, Matt Groening tarafından Fox Broadcasting Company için yaratılan animasyon televizyon durum komedisi Simpsonlar'ın diskografisidir. Ä°stinye Koyu İstinye Koyu, İstanbul Boğazı'nın şehrin Avrupa Yakası'na doğru yaptığı küçük girintidir. Koyun kıyılarında kendiyle aynı adı taşıyan İstinye semti yer alır. Koy ve semt Emirgân ile Yeniköy arasında bulunur. Koy, İstanbul Boğazı'ndaki en büyük koylardan biridir. İstinye Deresi bu koya boşalır. Koy içinde İstinye Yat Limanı bulunmaktadır. Geçmiş dönemlerde koyda bulunan yüzer-batar İstinye Tersanesi 90'lı yılların başlarında kaldırılmıştır. Koydaki aşırı kirlilikle başa çıkmak için İstanbul Büyükşehir Belediyesi ve İSKİ devreye girmiş ve özel araçlarla koyda deniz tabanında biriken ve kalınlığı 5-6 metreyi bulan balçık katmanını temizlemiştir. Temizlik çalışmalarında balçık katmanıın içinden çıkan nesneler arasında kütükler, batık ve yarı batık tekneler ile kayıklar vardır. Derin ve korunaklı bir koy olduğu için Bizanslılar döneminden itibaren meskûn hâle gelen koy, Osmanlı döneminde de tersane ve kalafat yeri olarak kullanılmıştır. Türk gezgin Evliya Çelebi notlarında İstinye Koyu'ndan şöyle söz eder: Tak覺my覺ld覺zlar bibliyografyas覺 Burada takımyıldızlar hakkında ayrıntılı bilgiye ulaşabilecek kitap, dergi ve ansiklopediler listelenmiştir. "Genel olarak takımyıldızlar ve göksel cisimler:" "Kapsamlı ve güncel, atlas ve rehber kitaplar": "Dergilerden takımyıldızların olayları ve özel takımyıldız makaleleri": "Takımyıldızlar için yıllık olaylar": Beta fonksiyonu Matematik'te, beta fonksiyonu, Euler integrali'nin ilk türüdür, formula_1 için bu özel fonksiyon'unun tanımı Beta fonksiyonu Jacques Binet tarafından öğrencileri Euler ve Legendre'ye adandı. Beta fonksiyonu simetrik'tir, yani yerine konulan Birçok diğer formları da vardır: Burada formula_11 gama fonksiyonu'dur. özellikle eşitlikteki ikinci gösterimden elde edilen buradaki eşitliklerden bazıları, mesela trigonometrik formül, Kartezyen Koordinatlar'daki n-küre hacminin türevleri'ne uygulanabilir . Sadece tam sayılar için yazılan gama fonksiyonu faktöriyel'dir, beta fonksiyonu binomial katsayılar endeksi tarafından tanımlanabilir: Ayrıca her formula_15 tam sayısı için, formula_16'nın formula_17 sürekli değerleri için öteleme fonksiyonu kapalı formunun integrallenmiş şekli İlk kez Gabriele Veneziano, sicim teorisi'deki,genlik saçılması varsayımında beta fonksiyonunu kullandı. Beta fonksiyonunun türetilen iki faktöriyel yazılarak integral gösterimi; Şimdi, formula_20, formula_21,yazalım,böylece Kutupsal koordinatlara dönüşümü formula_23, formula_24: Dolayısıyla,beta fonksiyonunun kullanılan formu ve değişkenleri yeniden: Diğer bir türetim,bir özel durumu için konvolüsyon integrali alınırsa türevleri sırasıyla: burada formula_31 digama fonksiyonu'dur. Nörlund-Rice integral beta fonksiyonunun kontür integral içeren şeklidir . Asimptotik formül,Stirling yaklaşıklığı'nı verir. "x" b端y端k "y" b端y端k ise, diğer bir durum"x" büyük ve "y" sabit ise, Tamamlanmamış demek integralin bir sinirinin kapali(burada 0dan x'a) diğer sinirinin açik olmasi demektir. Beta fonksiyonunun bir genellemesi Tamamlanmamış beta fonksiyonu 'dur. Tanımı "x" = 1, için tamamlanmamış beta fonksiyonu ile tamamlanmış beta fonksiyonu çakışır.Bu ilişki gama fonksiyonu ve genel şekli tamamlanmamış gama fonksiyonu arasındada vardır.. düzenlenmiş,tamamlanmamış beta fonksiyonu (veya kısaca düzenlenmiş beta fonksiyonu ) şeklinde tanımlanan bu iki fonksiyonun terimleri: "a" ve "b" tam sayı değerleri için bilinen integral dışında ( parçalanmış integrasyon kullanılabilir): Binom dağılımı'nın , bir rastgele değişkeni "X" " başarı olasılığı" "p" örnekleme boyutu "n" olmak üzere yığılımlı yoğunluk fonksiyonu için değerlendirmede; Düzenlenmiş- tamamlanmamış beta fonksiyonu kullanılabilir ve burada : "(Listede diğer birçok özellikler olabilir.)" Çengelköy Koyu Çengelköy Koyu, İstanbul Boğazı'nın şehrin Anadolu Yakası'na doğru yaptığı küçük girintidir. Koyun kıyılarında kendiyle aynı adı taşıyan Çengelköy semti yer alır. Koy ve semt Beylerbeyi ile Vaniköy arasında bulunur. Koyun kıyıları geçmiş dönemlerde liman olarak kullanılmış ve bölge bu dönemde önemli bir çıpa (demirlemek için gemilerden suya atılan ağır demir çengel) üretim merkezi olmuştur. Koyun ve çevresinde kurulmuş olan semtin adını buradan aldığı sanılmaktadır. Elektrik zili Elektrik zili, elektrik akımıyla çalışan bir mekanik cihazdır. Basit bir elektrik zili bobin, demir çekirdek, palet ve paletin ucunda bir tokmak, çan ve palet ayarlama vidası, paletin arkasında bir yaydan oluşur. Asiye HanÄ±m Asiye Hanım (1820-1886), Bahaullah'ın eşi. Nevvab, En Yüce Yaprak, Büyük Hanım adlarıyla da tanınır. Asiye Hanım, Asiye Yalrudi adıyla, vezir Mirza ismail Yalrudi’nin kızı olarak Mazenderan’da dünyaya geldi. Asiye Hanımın doğumundan, Bahaullah ile evlenmesine kadar geçen süre ile ilgili pek bir bilgimiz yok. Ekim 1835’de henüz on beş yaşında iken Mirza Hüseyin Ali ile evlendi ve Mirza Mehdi adında bir oğulları oldu.. Asiye Hanım, yaşamının son döneminde sağlık sorunları ile boğuşuyordu. Hastalığının sebebi tespit edilemiyordu. Son yaklaşırken Bahaullah onu Abud’un evinde ziyaret etti. 1886 yılında başucunda Bahaullah varken 66 yaşında hayata gözlerini yumdu. . Ölünce Akka’daki bir Müslüman mezarlığına defnedildi. Aradan yıllar geçtikten sonra kızı Behiye Hanım 1932’da öldü. Behiye Hanımın dileği annesinin ve kardeşi Mirza Mehdi’nin yanına gömülmekti. Bunun üzerine aradan elli üç yıl geçtikten sonra Şevki Efendi, Asiye Hanımın ve Mirza Mehdi’nin mezarlarını gizlice taşıtıp Behiye Hanımın Kermil Dağ’indaki mezarına yakın bir yere defnettirdi. Bahaullah, Asiye Hanım'ı Tanrı'nın rızası konusunda temin eder. Beyan testisinden seçkin kabul şarabını içtiğine, Rabbinin yolunda sabır ile tahammül gösterdiğine, Tanrı'ya, Tanrı'nın Kitaplarına, Yalvaçlarına ve Onun İradesinin Göğünden her ne indirildiyse ona sebatla inandığına tanıklık eder. Ona, en ulu yaprak adıyla hitap eder ve ölümünün sebep olduğu hüznün, gün ışığını gece karanlığına çevirdiğini, sevinci üzüntüye dönüştürdüğünü ve Kaimin, kurban ettiği kimse için tuttuğu matem dolayısıyla tüm dünyanın kedere boğulduğunu belirtir. Şevki Efendi bir yerde şöyle yazmaktadır: “Bu aynı yere, ve en saf dalın defnedildiği günde, annesi (Abdülbaha’nın bir levihte doğruladığı gibi), korkunç belalarına İşaya Kitabının 54. bölümünde bütünüyle tanıklık edilen, o nebinin sözleriyle, ‘Kocası, Her Şeye Egemen Rab’ olan, ‘soyundan gelenlerin ulusları mülk edineceği’ ve levhinde Bahaullah’ın ‘Onun Âlemlerinden her birinde Onun dostu’ olmak üzere belirtilmiş, kutsal Nevvab’ın bedeni de taşındı.” 1954-55 Kıbrıs Birinci Ligi Kıbrıs Birinci Ligi 1954-55, Kıbrıs'ın on sekizinci resmî futbol sezonudur. On takımın katıldığı sezonda AEL şampiyonluğu kazandı. 1955-56 Kıbrıs Birinci Ligi Kıbrıs Birinci Ligi 1955-56, Kıbrıs'ın on dokuzuncu resmî futbol sezonudur. Dokuz takımın katıldığı sezonda AEL şampiyonluğu kazandı. 1956-57 Kıbrıs Birinci Ligi Kıbrıs Birinci Ligi 1956-57, Kıbrıs'ın yirminci resmî futbol sezonudur. Bu sezon kulüpler arasındaki anlaşmaya göre hiçbir takım küme düşürülmedi. Dokuz takımın katıldığı sezonda Anorthosis Ammohostu şampiyonluğu kazandı. 1957-58 Kıbrıs Birinci Ligi Kıbrıs Birinci Ligi 1957-58, Kıbrıs'ın yirmi birinci resmî futbol sezonudur. Bu sezon kulüpler arasındaki anlaşmaya göre hiçbir takım küme düşürülmedi. On takımın katıldığı sezonda Anorthosis Ammohostu şampiyonluğu kazandı. Aynı zamanda Apollon Lemesu takımı ligde ilk sezonunu geçirdi. Khor Angar Khor Angar ya da 'Khor Anghar Cibuti'nin Obuk Bölgesi'nin kıyı kesiminde Kızıl Deniz'in yanında kurulmuştur, bu nedenle rakım yaklaşık 3 metredir. (fit) Ayrıca, 2007 - 2008 Cibuti nüfus sayımlarına göre 1.017 kişilik bir nüfusa sahiptir. Tüm Cibuti'de olduğu gibi, Doğu Afrika Zaman dilimi'nin UTC +3 formatında bulunur. Koordinatları ise 12°, 23' K 43° 19' D'dur. "N5 Karayolu" üzerinde bulunur. N15 Karayoluyla aynı zamanda Cibuti'den, Eritre'ye ulaşım sağlanır. Miyosen Miyosen, jeolojik devirlerden Üçüncü (Senozoik) zamanın Neojen dönemine ait bir bölümdür. Günümüzden 23,03 ila 5,33 milyon yıl öncesine karşılık gelir. Miyosen terimi Charles Lyell tarafından adlandırılmıştır. Yunanca μείων (meiōn, “daha az”) ve καινός (kainos, “yeni”) sözcüklerinden türemiş olup "daha az yakında" anlamına gelir, çünkü deniz omurgalı türleri sayısı Pliyosen'dekinden %18 daha düşüktür. Miyosen, Oligosen bölümü izler, ve Pliyosen bölüm tarafından izlenir. Miyosen, Neojen dönemin ilk bölümüdür. Miyosen hayvan ve bitkileri oldukça moderndiler. Memeli ve kuşlar doğada iyice yerlerini bulmuştu. Balinalar, foklar ve kelp yayılmıştı. Trakit Trakit, magmatik ve erüptif bir kayaç türüdür. Afanit ile porfir arası bir dokuya sahiptir. Bu mineral yapı başlıca alkali feldspardan oluşur; az miktarda plajiyoklâz ve kuartz veya nefelin gibi bir feldspatsı da içerebilir. Biyotit, klinopiroksen ve olivin sık görünen eklenti minerallerdir. NÃ¡ndor Hidegkuti Nándor Hidegkuti (3 Mart 1922 - 14 Şubat 2002; Budapeşte), Macar eski millî futbolcu ve teknik direktör. En önemli çıkışını MTK Budapest'de yapan Hidegkuti, Ferenc Puskás, Zoltán Czibor, Sándor Kocsis ve József Bozsik'li efsane Macar Altın Takım'ının bir üyesiydi. 1953'te, Wembley Stadyumu'ndaki çekişmeli maçta Macaristan'ın o zamanın güçlü takımı İngiltere'yi 6-3 yendiği maçta, ileri orta saha (ikinci forvet) mevkiisinde oynayıp hat trick yapan Hidegkuti, futbolu bıraktıktan sonra teknik direktörlük kariyerine başladı. 14 Şubat 2002'de kalp rahatsızlığı nedeniyle öldükten sonra, MTK Budapeşte onun anısına stadyumunun adını "Nándor Hidegkuti Stadı" olarak değiştirdi. Avrupa'da II. Dünya Savaşı'nın yaşandığı bir dönemde profesyonel futbol hayatına başlayan ve Elektromos'ta 53 maçta attığı 27 golle 1945'te MTK Budapest'e transfer olan Hidegkuti, 13 yıllık MTK kariyerinde 1951, 1953 ve 1958 yıllarında olmak üzere 3 kez Nemzeti Bajnokság I şampiyonluğu yaşadı. Nándor Hidegkuti, Macaristan millî futbol takımındaki ilk maçına 30 Eylül 1945'te Romanya karşısında çıktı ve 7-2'lik galibiyete bir gollle katkıda bulundu. İlk 9 millî sınavında Macaristan, tüm maçlarını farklı skorlarla kazandı. Macarların efsane takımıyla birlikte, 1952 Helsinki Olimpiyat Oyunları'nda kupayı kaldırdı. Bu turnuvada 4 maçta 1 gol atan Hidegkuti, en büyük çıkışlarından birini 23 Kasım 1953'te o dönemin güçlü takımlarından İngiltere'ye karşı alınan 6-3'lük Macar galibiyetinde hat trick yaparak gerçekleştirdi.attı. Macarlar 1 yıl sonra İngilizleri Budapeşte'de ağırladı ve bu sefer 7-1'lik Macar galibiyetiyle sonuçlanan maça Hidegkuti, 1 golle katkıda bulundu. İsviçre'de düzenlenen 1954 FIFA Dünya Kupası'na favori olarak gelen Macaristan, Kore Cumhuriyeti'ni 9-0 ve Batı Almanya'yı 8-3 yendiğinde, Hidegkuti sadece Batı Almanya karşısında oynamış ve 2 gol atmıştı. Hidegkuti'li Macaristan, çeyrek finalde Brezilya'yı, yarı finalde de Uruguay'ı geçerek Batı Almanya'yla final oynamaya hak kazansa da finalde 3-2 kaybederek kupayı elinden kaçırdı. Hidegkuti ise, turnuvayı 4 golle tamamladı. Nándor Hidegkuti, Macaristan millî takımıyla birlikte 1958 FIFA Dünya Kupası'na katıldı ve 2 maçta forma giydi. 15 Haziran 1958'deki 4-0'lık Meksika galibiyetiyle millî formaya veda etti. 1958'de futbol kariyerini noktalayan Hidegkuti, 11 yıl formasını giydiği MTK Budapeşte'nin başına teknik direktör olarak getirildi. Bir sezon sonra ACF Fiorentina'nın başına getirilen Hidegkuti, 2 yıllık görev süresi boyunca UEFA Kupası'nı ve Coppa Italia'yı kazanma başarısını gösterdi. 1985'e kadar çeşitli takımlarda teknik direktörlük yapan Hidegkuti, 14 Şubat 2002'de hayatını kaybetti. Tersiyer Tersiyer veya Üçüncü Zaman günümüzden 65 milyon ila 2.588 milyon öncesi bir jeolojik devrin adıdır. Tersiyer devir, (artık kullanılmayan) ikincil devir ve Kuvaterner devir arasındaki zamanı kapsar. Bu dönem, Senozoik çağda, Kretase-Tersiyer yokolum olayı sonucu uçmayan dinozorların tükenmesi ile başlamış, ve Pliyosen devrin sonundaki, en son Buz Çağı'nın başlangıcına kadar sürmüştür. Bu dönemin başlarında şiddetli yer kabuğu hareketleri görülmüştür sıcak ve yağışlı iklim koşulları hakimdir. Alp kıvrımları oluşmaya başlamıştır. Linyit, petrol ve bor yatakları bu zamanda meydana gelmiştir. Şiddetli soğuma ve buzul dönemleri yaşanmıştır. Buzularası dönemlerde daha sıcak iklim şartları görülmüştür. Günümüzü de içine alan holosen döneminin başında buzulaşmanın etkisi azalmış, iklim günümüzdekine benzemeye başlamıştır. Eosen Eosen, günümüzden 55,8± 0.2 ila 33,9± 0.1 milyon yıl önce arasında sürmüş bir jeolojik devirdir. Senozoik çağdaki Palaeojen dönemin ikinci bölümüdür. Eosen, Paleosen bölümün sonundan Oligosen bölümün başına uzanır. Eosenin başlangıcı ilk modern memelilerin ortaya çıkması ile tanımlıdır. Eosenin sonu ise Büyük Kopukluk (Fr."Grande Coupure") olarak adlandırılan büyük bir yokolum olayı olarak tanımlanmıştır (bu olay Sibirya'ya ve günümüz Chesapeake Körfezine çarpmış bir veya birkaç büyük göktaşı ile ilişkili olabilir). Diğer jeolojik devirler gibi Eosenini başı ve sonunu belirleyen katmanlar iyi tanımlıdır ama tam tarihleri belirsizdir. Eosen adı Yunanca ἠώς (eos, şafak) ve καινός (kainos, yeni) sözcüklerinde gelir ve bu zamanda ortaya çıkan modern ('yeni') memeli fauna'ya değinir. Katie Melua Ketevan "Katie" Melua (Gürcüce: ქეთევან "ქეთი" მელუა ) Gürcü-Britanyalı şarkıcı, söz yazarı ve müzisyen. 16 Eylül 1984'te Kutaisi, Gürcistan SSC'de doğdu. Ailesiyle birlikte 8 yaşındayken Kuzey İrlanda'ya, 14 yaşındayken de İngiltere'ye yerleşti. Bir İngiliz televizyonunda düzenlenen yetenek yarışmasına katıldı ve birinci seçildi. Prestij sahibi bir sanat okulu olan BRIT School'da müzik eğitimi almaya başladı ve burada söz yazarı Mike Batt'ın dikkatini çeken Melua sonrasında Mike Batt menejerliğinde Dramatico plak ile sözleşme imzalayarak 2003 yılında müzik kariyerinin ilk adımını attı. 2005 yılında Birleşik Krallık'ta albümü en çok satan kadın şarkıcıydı. Kasım 2003'te 19 yaşında ilk albümü Call off the Search yayımlandığında ilk 6 hafta müzik listelerinde ilk sırada yer aldı ve albüm Birleşik Krallık'ta 1,8 milyondan fazla sattı. İkinci albümü Piece by Piece Eylül 2005'te yayımlandı. Ekim 2007'de üçüncü stüdyo albümü olan Pictures, Mike Batt işbirliğinde yayımladığı son albümü oldu. 2008 yılına gelindiğinde Melua, 18 milyon poundluk servetiyle Sunday Times'ın 30 yaş altı genç müzik milyonerleri listesinde yedinci sıradaydı. Ancak küresel ekonomik kriz sebebiyle bu servetinin yarısını kaybetti. Ailesinin "Ketino" diye hitap ettiği Ketevan Melua, kalp cerrahı Amiran ve hemşire Tamara çiftinin İlk çocuğu olarak 1984'te Sovyet yönetimi altındaki Gürcistan'ın Kutaisi kentinde dünyaya geldi. ilk 5 yılını dedesiyle birlikte Tiflis'te geçirdi. Sonrasında ailesiyle birlikte Acara'nın merkezi Batum'da yaşadı. Babası da burada kalp uzmanı olarak çalıştı. Yaşadıkları 5. kattaki daireye kovayla su taşımak zorunda kaldığını şöyle dile getiriyordu ""şimdi lüks otellerde kaldığımda, geriye bakıp o günleri hatırlıyorum"" 1993 yılında Gürcistan iç savaşı nedeniyle ailesi Kuzey İrlanda'nın başkenti Belfast'a taşındı, babası da saygın bir hastane olan Royal Victoria Hospital'da çalışmaya başladı. İlköğrenimine St. Catherine's Primary School'da başladı, Dominican College'de devam etti. Burada ingilizcesini iyi bir seviyeye getirdi. 1998 yılında aile Londra'ya, bir süre sonra da Surrey'e taşındı. Melua şu anda Maide Vale'deki ailesine birkaç km uzaklıktaki Notting Hill'de bir apartmanda yaşıyor. Melua Gürcüce, Rusça, İngilizce billiyor ve kısmen Kanada ve Rus kökenli. Melua Gürcistan'daki siyasi istikrarsızlık nedeniyle ülke dışına çıktı ancak geldiği Belfast'ta da Kuzey İrlanda sorunu ortamında büyüdü. Bu nedenle Melua başlangıçta tarihçi ya da politikacı olmayı planlıyordu: ""açıkça söylemek gerekirse eğer ki dünyayı ben yönetseydim dünya barışı mümkündü"". Bu düşüncesi 2000 yılında değişti. 15 yaşında İngiliz televizyonu CITV'nin "Mad for it" isimli yetenek yarışmasına katıldı ve programın "Stars Up Their Noses" bölümünde Badfinger'in "Without You" isimli şarkısını seslendirerek birinci seçildi. Ödül olarak mobilya firması MFI'dan 350 pound değerinde hediye çeki kazandı ve bununla kendisi için bir makyaj masası ve babası için de bir sandalye satın aldı. Melua, 10 Ağustos 2005'te ailesiyle birlikte İngiliz vatandaşlığına geçti. Sonrasında İngiliz pasaportu sahibi oldu. Böylelikle daha önce Sovyet ve Gürcü vatandaşlığında bulunan Melua 21 yaşında üçüncü vatandaşlığına geçmiş oldu. ""Ailemle birlikte doğru yerde olduğumuzu düşünüyoruz ve bu ülkede mutlu bir hayat bulduğumuz için kendimizi şanslı hissediyoruz. Kökenimiz Gürcistan olduğu için kendimizi hala Gürcü olarak görüyoruz ve her yıl Gürcistan'daki amcamı ve dedemi görmeye gidiyorum ama şimdi İngiliz vatandaşı olmaktan dolayı gurur duyuyorum"" 3 Kasım 2003'te yayımlanan çıkış albümüdür. Albümde sözleri Melua'ya ait 2 şarkı bulunmaktadır: Kuzey İrlanda sorunu hakkında olan "Belfast (Penguin and Cats)" ve Eva Cassidy hakkında olan "Faraway Voice". Albümdeki parçalardan biri olan "The Closest Thing to Crazy", İngiltere'de noel şarkıları listesinde aday olarak yer almış ve listede kaldığı sürede radyoda yayınlanarak Katie Melua isminin duyulmasını sağlamıştır. Şarkı listede onuncu olabilmişse de şarkının kazandığı popülerlik albümün başarılı olmasını sağlamıştır. Call of the Search 2004 yılında Birleşik Devletler müzik listelerinde 1 numaraya kadar yükselmiş ve ilk beş ayda 1,8 milyon satış başarısına ulaşmıştır. Dünya çapında ise 3 milyon kopya satmıştır. Aleksandros Aleksandros (Yunanca: Αλέξανδρος, Alexandros), (d. 19 Eylül 866 - 6 Haziran 913) 912-913 döneminde Bizans İmparatorluğu imparatoru olmuştur. İmparator I. Basileios ile Eudokia İngerina'nın oğludur. Ağabeyi VI. Leon'nun babasının I. Basileios mu yoksa III. Mihail mi olduğu şüpheli olmasına karşılık; Aleksandros, III. Mihail öldükten sonra doğduğu için I. Basileios'un babası olduğuna şüphe yoktur. Aleksandros 879'da babası tarafından ortak imparator olarak tac giydirilmişti. 903'te ağabeyi Leon imparatorken onu St. Mocius kilisesinde öldürme suikastına ismi karıştığı için geçici olarak ortak imparatorluktan atılmasına rağmen, ağabeyinin