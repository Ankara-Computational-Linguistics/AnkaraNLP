değdiğini hissetti, kendini patlamış kum torbaları üzerinde yatar buldu, çoraplarının uzun, sımsıkı gergin parıltısını gördü, onun dudaklarının kendi ayak bileğine bastırdığını hissetti, sonra bacağı boyunca ilerleyen o işkence dolu hareketi, o bacak biçimini dudaklarıyla kendinin kılmaya çalışıyormuş gibi bir duygu veren hareketi izledi, kendi dişlerinin onun koluna kapanışını, onun dirseğinin kendi başını bir hareketle yana çevirip dudaklarıyla dudaklarını acıtıcı bir baskıyla bulmasını yaşadı...ardından yukarı doğru bir hareket olarak algıladığı şeyi ta boğazında hissederek tüm vücudunda bir tek zevkin yaşattığı şoku hissetti...ondan sonra tek bildiği, onun vücudunun hareketi, ihtirası ve o ihtirasın devamı oldu...sanki kendisi artık bir insan olmaktan çıkmış, imkânsıza ulaşmaya çalışan bir çabaya dönüşmüş gibi...ama birden bire imkânsızın da mümkün olduğunu gördü, sesli soluyup hareketsiz yattı, bundan sonra artık sonsuza kadar başka hiçbir şey istemenin mümkün olmadığını anladı. O da yanında yatıyordu. Sırtüstü dönmüştü. Tepelerindeki granit tavana bakıyordu. Dagny onun kum torbaları üzerinde, vücudu sıvısal bir rahatlama içindeymiş gibi uzandığını görüyordu. Siyah pelerini, ayaklarının oraya, rayların üzerine atılmıştı. Granit duvarlarda nem boncukları beliriyor, görünmez çatlaklardan aşağıya doğru kayıyor, uzaklardaki bir trafiğin ışıklarıymış gibi görünüyordu. Galt konuştuğunda, sesi sanki Dagny'nin kafasındaki bir soruya cevap vermeyi sürdürüyormuş gibiydi. artık ondan saklayacağı hiçbir şey yokmuş gibi, ona borçlu olduğu şey, vücudunu açtığı gibi ruhunu da açmakmış gibi. ...seni on yıldır böyle gözledim...buradan, ayaklarını bastığın yerin altından...binanın tepesindeki ofisinde yaptığın her hareketi bildim, ama seni hiç görmedim, hiç yeterince görmedim...on yılın gecelerini, sana bir kere rastlayabilme imkânını arayarak geçirdim...burada, platformlarda, ya da trene binerken...Özel vagonunu trene bağlama emri ne zaman gelse biliyordum, rampadan inerken seni görebilmek için bekliyordum. Ben aşağıdaki karanlıklardan sana bakarken, yanımdan geçiyordun...keşke bu kadar hızlı yürümese, diyordum...sanırım bacaklarının heykelini yapabilirdim, o kadar iyi tanıyordum onları. Gözlerimle değil, avuçlarımla. Yanımdan geçip gidişini izlerken...sonra işime dönerken...gün doğumundan hemen önce evime, üç saat uyumaya giderken...ama hiç uyuyamazken... Seni seviyorum, dedi Dagny. Sesi kısıktı. Gençliğin o kırılgan anısı olmasa, hemen hemen tonsuz bir sesti. O gözlerini yumdu, bu sesin geride bıraktıkları yıllara akmasına izin verdi. On yıl, Dagny...yalnızca bir ara, birkaç hafta boyunca karşımdaydı. Seni görebiliyordum. Hızla uzaklaşmıyor, olduğun yerde duruyordun. Işıklandırılmış bir sahnede. Benim seyretmem için kurulmuş özel bir sahnede...nice akşamlar boyunca saatlerce izledim seni...John Galt hattı denilen ofisin ışıklı penceresinden...Ve sonra bir gece... Dagny'den sesli bir soluk kurtuldu. Sen miydin o geceki. Beni gördün mü. Gölgeni gördün...kaldırımda...ileri geri gidip geliyordu...bir mücadele okunuyordu...sanki... Sustu. ‘İşkence' sözünü telâffuz etmek istemiyordu. Öyleydi, dedi Galt yavaşça. O gece içimden, içeri girmek, karşına çıkmak, seninle konuşmak...gibi şeyler geçmişti. Yeminimi bozmaya en çok o gece yaklaşmıştım. Seni masana devrilmiş gördüğümde. Taşıdığın yükün altında ezildiğini gördüğümde... John, o gece benim düşündüğüm de sendin...ama bilmiyordum... Ama, ben biliyordum. ...sendin, ömrüm boyunca, her yaptığım işte, her istediğim şeyde... Biliyorum. John, en zoru seni vadide bırakıp gidişim değildi...aslında... Radyo konuşmandı...döndüğün gündü, değil mi. Evet. Dinliyor muydun. Tabiî. O konuşmayı yaptığına sevindim. Yapabileceğin en harikulade şeydi. Hem ben...zaten biliyordum. Biliyor muydun...Hank Rearden'ı mı. Seni vadide görmeden önce biliyordum. Acaba...ilk duyduğunda, bekliyor muydun. Hayır. Acaba.... Yine sustu. Zor muydu, öyle mi. Evet. Ama ancak ilk birkaç gün için. O gece...öğrendikten sonraki gece ne yaptığımı söylememi ister misin. Evet. Hank Rearden'ı hiç görmemiştim. Yalnız gazetelerdeki resimlerinden biliyordum. O gece New York'ta olduğunu duymuştum. Büyük sanayicilerin bir konferansına katılacaktı. Ona bir göz atmak istedim. Konferansın yapıldığı otelin kapısına gittim. Girişte parlak ışıklar vardı, ama biraz ötesi karanlıktı. Kaldırımda durunca, kendimi görünmeden izleyebiliyordum. Etrafta birkaç aylak insan dolanıyordu. Yağmur atıştırdığı için bina duvarının dibine sığınmıştık. Konferansa katılanlar çıktığında, hemen kendilerini belli ettiler. Giysileri, hareket ediş biçimleri farklıydı. Çok pahalı, çok zengin giysiler, buna karşılık davranışlarında bir çekingenlik vardı. Sanki o an için ne olduklarını göstermekle suç işliyorlarmış gibi. Şoförler arabalarını getiriyor, birkaç gazeteci, bazılarına sorular soruyor, çevrede birkaç kişi kulak kabartmaya çalışıyordu. Yorgun adamlardı sanayiciler. Yaşlanmakta olan, şişmanlamakta olan, belirsizlikler karşısında güvensizliklerini saklamaya çalışan adamlardı. Derken, onu gördüm. Pahalı bir trençkot, kaşlarına doğru eğilmiş bir şapka giymişti. Hızlı adımlarla, hak edilerek kazanılmış bir güvenle yürüyordu. Diğer sanayiciler birkaç soru sormak niyetiyle üstüne adadılar. Onca zengin, onun çevresinde çırak gibiydi. Eli arabasının kapısında, başını kaldırmış onlara bakarken gördüm onu. Eğik şapkanın kenarı altından o kısacık gülümsemeyi yakaladım. Güvenli, sabırsız, biraz da eğlenen bir gülümsemeydi. Sonra bir an için, daha önce hiç yapmadığım bir şeyi yaptım. Nice kişi böyle bir anda hayatını mahvetmiştir. O saniyeyi bağlamının dışına çıkardım, dünyayı onun yaratacağı bir dünya olarak, ona uyan bir dünya olarak görmeye çalıştım. O bir sembolmüş gibi. Başarıların dünyası vardı karşımda. Esir alınmamış bir enerji vardı. Tıkanmamış ilerlemeler, amaç dolu yıllar, elde edilen ödülün zevkini çıkarmak vardı. Yağmur altında, o serserilerin arasında dururken, öyle bir dünya gerçekten var olsa, yılların bana neler getireceğini düşündüm, dayanılmaz bir özlem duydum. O adam, benim olmam gereken her şeyin simgesiydi...benim olması gereken her şeye de sahipti...ama bu da yalnızca birkaç saniye sürdü. Ardından olayı tekrar kendi bağlamı içinde gördüm, gerçek anlamına bakam...harikulade yeteneklerine karşılık ödediği bedelleri düşündüm...benim anladığım şeyi anlayabilme çabası içinde hangi sessiz şaşkınlıklarla mücadele ettiğini anladım. Onu yeniden olduğu gibi gördüm. Benim savaşımın simgesiydi o. Öcünü alacağım ve kurtaracağım hakkı yenmiş kahraman oydu. Ve işte o zaman...o zaman seninle ve onunla ilgili olarak öğrendiğim şeyi kabullendim. Bunu bilmem gerekirdi, diye düşündüm. Doğrusu bu, dedim kendi kendime. Dagny'den yükselen hafif iniltiyi duydu, sesli sesli güldü. Dagny, acı çekmiyorum demedim. Ama ben acı çekmenin önemini biliyorum. Acıyla savaşmak, sonra da onu kenara atmak gerektiğini, onu, insanın kendi ruhunun bir parçası olarak kabul etmemek gerektiğini, varoluş üzerinde kalıcı bir yara saymamak gerektiğini biliyorum. Acıma bana. O sıra oldu ve geçti. Dagny başını çevirip ona sessizce baktı, Galt gülümsedi, dirseği üzerinde doğruldu, Dagny'nin hareketsiz yüzüne baktı. Dagny, Sen burada vasıfsız işçiydin, diye mırıldandı. ...burada....Oniki yıl boyunca... Evet. Şeyden beri... Twentieth Century'den çıktığımdan beri. Beni ilk gördüğün o gece...yine burada çalışıyordun, öyle mi. Evet. Benim yanımda aşçı olarak çalışmak istediğini söylediğin sırada da, ben senin işçindim, ama izindeydim. Neden o kadar güldüğümü anlıyor musun. Dagny onun yüzüne bakıyordu. Onun gülümsemesinde acı, Galt'ınkine neşe vardı. John... Söyle. Ama hepsini söyle. Sen buradaydın...onca yıl.. Evet. ...onca yıl...demiryolu yok olurken...ben akıllı adam arayıp dururken...bulabildiğim her çareye sarılırken... ...benim motorumun yaratıcısını bulmak için ülkeyi tararken, James Taggart'la Wesley Mouch'u besleyip dururken, en büyük başarına, yok etmeye çalıştığın düşmanının adını verirken. Dagny gözlerini yumdu. Onca yıldır buradaydım, dedi Galt. Elini uzatsan dokunabileceğin yerdeydim. Senin kendi alanında duruyor, mücadeleni seyrediyordum. Yalnızlığını, özlemlerini, benim adıma verdiğini sandığın savaşını, o savaşta düşmanlarıma yardım edişini, peşpeşe yenilgilere uğrayışını...ve ben burada, senin görüş zaafın sayesinde saklanabiliyordum. Tıpkı Atlantis'in insanlardan bir optik ilüzyon sayesinde saklanabildiği gibi. Ben burada, senin görebileceğin günü bekledim. Desteklediğin dünyanın kurallarına göre, senin değer verdiğin her şeyin yer altına girmesi gerektiğini, onları orada araman gerektiğini görmeni bekledim. Buradaydım. Seni bekliyordum. Seni seviyorum, Dagny. Kendi hayatımdan çok seviyorum...oysa ben insanlara hayatın nasıl sevilmesi gerektiğini öğreten kişiyim. Onlara ayrıca, bedeli ödenmemiş hiçbir şeyi beklememeyi de öğrettim...bu gece yaptığıma gelince, bunu da bedelini ödeyeceğimi bilerek, o bedelin hayatım olabileceğini bilerek yaptım. Hayır. Galt gülümseyerek başını salladı. Yo, evet. Beni bir kere çökerttin, onu biliyorsun. Kendim için aldığım kararı bozdum...ama onu bilinçli olarak, anlamım bilerek yaptım, körü körüne bir anlık bir dürtüye teslim olarak değil. Sonuçlarını anlayarak, onlara dayanmayı kabullenerek. Böyle bir anın yanımızdan geçip gitmesine izin veremezdim. O bizimdi, sevgilim, onu kazanmış ve hak etmiştik. Ama sen henüz bırakmaya, bana katılmaya hazır değilsin. Biliyorum...ve istediğim şeyi tam benim olmadan almayı seçtiğime göre de, bedelini ödemem gerekir. Nasıl ve ne zaman olacağını bilemem, tek bildiğim, düşmana teslim olunca, sonuçlarına katlanmak gerektiğidir. Dagny'nin yüzündeki ifadeye cevap olarak gülümsedi. Hayır, Dagny, kafamdaki düşman sen değilsin...beni bu noktaya getiren de bu...ama aslında, izlediğin yol nedeniyle öylesin, yalnızca henüz kendin farkında değilsin. Ben farkındayım. Asıl düşmanlarım benim için tehlike oluşturmuyor. Sen oluşturuyorsun. Onların beni bulmasına yol açabilecek tek kişi sensin. Onlar benim ne olduğumu anlama kapasitesine sahip değil, ama senin yardımınla...anlayacaklar. Hayır. İsteyerek yapmayacaksın. Yolunu değiştirmekte de özgürsün, ama bu yolda gitmeyi sürdürdükçe, bu yolun mantığından kaçamazsın. Çatma kaşlarını, bu seçim bana aitti tehlikesini de kabul eden benim. Ben alışverişçiyim, Dagny. Her konuda öyleyim. Seni istiyordum, kafandaki kararı değiştirme gücüm yoktu, yalnızca fiyatı düşünebilir, gücümün yetip yetmeyeceğine karar verebilirdim. Gücüm yetti. Benim hayatım bana aittir. İster harcar, ister yatırım yaparım. Sana gelince, sen... Cümleyi hareketiyle sürdürüyormuş gibi onu koluyla kaldırdı, dudaklarından öptü. Dagny'nin bedeni hâlâ teslimiyet içinde, hareketsizdi. Saçları sarkıyor, başı arkaya devriliyor, onun dudaklarının baskısıyla konumlanıyordu. ...sen satın almak istediğim tek ödülsün. İstiyordum seni. Bedeli hayatım olacaksa, onu da veririm. Hayatımı veririm...ama aklımı değil Gözlerinde birden bire katı bir parıltı oluştu, doğrulup oturdu, bir soru sordu Sana katılıp çalışmamı ister misin. Enterlok sinyal sistemini bir saat içinde onarmamı ister misin. Hayır. Çığlık bir anda kopmuştu...WayneFalkland'daki özel yemek salonunda gördüğü adamların imajına bir cevaptı bu çığbk. Galt güldü. Neden hayır. Onların kölesi olarak çalıştığını görmek istemem. Ya sen kendin. Bence çöküyorlar...kazanan ben olacağım. Biraz daha dayanabilirim. Doğru, az kaldı...kazanmana değil, ama öğrenmene. Bırakamam. Umutsuzluk çığlığıydı bu. Henüz olmaz, dedi o yavaşça. Sonra ayağa kalktı, Dagny de ona uyup kalktı. Konuşacak durumda değildi Galt, Burada, işimde kalmayı sürdüreceğim dedi. Ama beni görmeye çalışma. Benim dayandıklarıma senin de dayanman gerek. Seni bundan korumak istemiştim, ama artık benim yerimi bildiğin hâlde, benim seni istediğim gibi sen de beni istediğin hâlde, kendine asla bana yaklaşma izni vermeden yaşayacaksın. Evime gelme. Asla bizi birlikte görmelerine izin verme. Yolun sonuna vardığında, bırakmaya hazır olduğunda, onlara söyleme. Yalnızca Nat Taggart'ın heykelinin kaidesine tebeşirle bir dolar işareti çiz...ait olduğu yere. Sonra evine git ve bekle. Yirmidört saat dolmadan seni almaya geleceğim. Dagny başını sessiz bir yemin sunarcasına eğdi. Ama Galt uzaklaşmak üzere döndüğünde, Dagny'nin vücudunda bir ürperti dolaştı, ilk defa olarak yaşamın sarsıntısı onu uyandırdı, istem dışı bir çığlıkla uzandı Nereye gidiyorsun. Lamba direği olmaya. Şafak sökene kadar lambayı tutacağım...senin dünyanın bana verebileceği tek iş bu. Alacağı da sadece bu olacak. Dagny onu kolundan yakaladı, tutmak istedi, izlemek istedi. Kör gibi peşinden gitmek istiyordu onun. Her şeyi bırakmaya razıydı, onun yüzünü görmekten yoksun kalmamak için. John. Galt onun bileğini yakaladı, elini büktü, kendi kolundan koparıp çekti. Hayır, dedi. Sonra o eli tutup dudaklarına götürdü. O dudakların basıncı, itiraf etmediği kadar ihtiraslıydı. Ardından dönüp uzaklaştı. Hat boyunca yürüyordu. Dagny'ye sanki raylar da, o gölge de onu aynı anda terk ediyormuş gibi geldi. Dönüp terminale doğru yola koyulduğunda, ilk teker sarsıntıları binanın duvarlarını sarsmaya başlamıştı. Durmuş bir kalbin yeniden atmaya başlaması gibi. Nathaniel Taggart'ın tapın ağı sessiz ve boştu. Değişmez ışığı, boş mermer tabanda parıldıyordu. Lobide birkaç kılıksız insan vardı. Bu parıltının içinde kaybolmuş gibi dolanmaktaydılar. Heykelin kaidesinin basamaklarına, yırtık pırtık giysiler içinde bir serseri oturmuştu. Pasif bir teslimiyet içindeydi. Kanatları yolunmuş bir kuşa benziyordu. Gideceği bir yer yoktu. Nereyi bulduysa oraya çökmüştü. Dagny de o serseri gibi basamaklara çöktü. Tozlanmış pelerinine sımsıkı sarınmıştı. Başını koluna dayayıp orada öylece hareketsiz kaldı. Ağlama aşamasını da, hissetme, hattâ hareket etme aşamasını da geride bırakmış gibiydi. Kafasının içinde bir sahne vardı. Biri kolunu kaldırmış, lambayı havada tutuyordu. Bu görüntü zaman zaman Özgürlük Anıtı'na benziyor, sonra saçlarını güneşin soldurduğu bir adama dönüşüyor, dünyanın hareketini durduran ışığı gökyüzüne doğru kaldırmış, öylece duruyordu. Yakınında oturan serseri, Derdin her neyse, üstünde durma, hanım, dedi merhametli bir sesle. Zaten çaresi yok...Ne yararı var, hanım. John Galt kim. Hank Rearden bunu gazetelerden öğrendi. Ona hiçbir istek yansıtılmamış, kimse onu durumdan haberdar etmeyi gerekli görmemişti. Talep doğrudan Birleştirme Kurulu'na iletilmişti. Diğer çelik fabrikalarından neden böyle bir şey istenmediği açıklanmamıştı. Talepte bulunanların kendi işçileri olup olmadığını bilmesi imkânsızdı, çünkü Kurul'un sendika seçimleriyle ilgili kuralları, bunu olanaksız bir hâle getirmişti. Tek öğrenebildiği, söz konusu grubun son zamanlarda fabrikaya sızdırılan yeni işçilerden oluştuğu idi. 23 Ekim'de Birleştirme Kurulu, sendikanın talebini reddetti, istenen zammı vermedi. Bu konuda herhangi bir toplantı yapıldıysa bile, Rearden'ın haberi olmadı. Ona ne danışılmış, ne haber verilmiş, ne de bir bildirimde bulunulmuştu. O da beklemiş, kendiliğinden soru sormamıştı. 25 Ekim'de, Kurul'u kontrol eden güçlerin nüfuzu altındaki ülke gazeteleri, Rearden Çelik işçilerinden yana bir kampanya başlattı. Ücret zammının reddedildiğini yazıyorlar, ama kimin reddettiğini, neden reddettiğini söylemiyorlardı. Reddetme hakkının ve yetkisinin kime ait olduğuna deginilmediği gibi, tam tersine, halka bütün yasal teknikleri unutmaları telkin ediliyor, işçilerin çektiği acıların tek sebebi işverenmiş gibi bir imada bulunuluyordu. Yazılardan birinde, günün yaşam maliyeti karşısında Rearden Çelik çalışanlarının ne sefaletlere düştüğü anlatılmaktaydı. Ardından bir başka yazı, Hank Rearden'ın beş yıl önceki kârını açıklamaktaydı. Rearden işçilerinden birinin karısının, yiyecek bulmak için nasıl bir dükkândan bir dükkâna dolaşmak zorunda kaldığı tarif ediliyor, yanı başındaki bir başka yazıda da, lüks otellerden birinde adı verilmeyen bir çelik patronunun verdiği partide, birinin kafasında nasıl şampanya şişesi kırıldığı anlatılıyordu. O çelik patronu aslında Orren Boyle'du, ama yazıda isim verilmiyordu. Eşitsizlikler hâlâ devam ediyor, diyordu gazeteler. Bu durum, aydınlık çağımızın yararlarını paylaşmamızı zorlaştırıyor. Yoksulluk halkın sinirlerini bilemekte. Durum tehlike noktasına yaklaşıyor. Bir şiddet patlamasından korkuluyor. Habire aynı şeyi tekrarlıyordu gazeteler Bir şiddet patlamasından korkuyoruz. 28 Ekim'de bir grup Rearden Çelik çalışanı, bir ustabaşına saldırdı, bir yüksek fırının hava boruları koparıttı. İki gün sonra benzer bir grup, idari binalardan birinin giriş katındaki camları kırdı. Yeni işçilerden biri, bir vincin şanzımanını parçaladı, kepçedeki eriyik metal, orada duran beş kişilik grubun bir metre ötesine boşaldı. Suçlunun, tutuklandıktan sonra, Herhalde aç çocuklarımı düşünürken fıttırmışım, dediği yayınlandı. Aynı gazete, Şu an, kimin haklı, kimin haksız olduğunu tartışacak zaman değil, diye yorum yapıyordu. Tek kaygımız, ülke çelik üretimini tehlikeye sokan çok gergin bir durumun varlığı. Rearden seyrediyor, hiç soru sormuyordu. Nihaî bir açıklama neredeyse önünde sergilenmek üzereymiş gibi bekliyor, o sürecin aceleye getirilmemesi, durdurulmaması gerektiğini seziyordu. Hayır, diye düşünüyordu erken kararan akşamlarda. Pencereden dışarıdaki akşam havasına bakarak, hayır, diyordu. Fabrikasına karşı kayıtsız değildi. Ama bir zamanlar canlı bir varlığa yönelikmişçesine bir ihtiras hissederken, şimdi sevilmiş ve ölmüş birini hatırlamak gibi, hüzünlü bir şefkat hissediyordu. Ölülere olan duygularımız gibi, artık hiçbir şey yapılamayacağının bilincini içeren tür duygular, diye düşündü. 31 Ekim sabahı bir haber geldi, üç yıl önce kişisel gelir vergisindeki eksik ödemeyle ilgili olarak tüm mal varlığının, bu arada banka hesaplarıyla özel kasalarının, bir mahkeme kararı nedeniyle dondurulmuş olduğu bildirildi. Resmi bir nottu gelen. Yasanın tüm gereklerine uygundu. Ama tabiî, aslında vergi açığı yoktu, öyle bir mahkeme de olmamıştı. Çileden çıkan avukatına, Hayır, dedi. Onlara soru sorma, cevap verme, itirazda bulunma. Ama hayal bunlar. Öbürlerinden daha mı kötü. Hank, hiçbir şey yapma mı diyorsun bana. Bunların sırtını yere getirmesine izin mi vereceksin. Hayır, ayakta kalacağım. Hareket etme. Hiçbir şey yapma. Ama seni çaresiz durumda bıraktılar. Öyle mi. Hafif hafif gülümsüyordu. Cüzdanında birkaç yüz dolar nakit para vardı, başka da hiçbir şeyi yoktu. Ama kafasındaki o garip, ışıltılı sıcaklık, çok uzaklarda yer alan bir tokalaşma gibiydi. Yatak odasındaki gizli kasada bekleyen bir külçe altını düşünmekteydi. Altın saçlı bir korsanın verdiği külçe altını. Ertesi gün, 1 Kasım'da, Washington'dan bir telefon geldi. Konuşan bürokratın sesi sanki telefon tellerinde diz çökerek, özür dileyerek geliyordu. Bir yanlışlık. Bay Rearden. Yalnızca şanssız bir yanlışlık. O yazı size yönelik değildi. Bugünlerde durum nasıl, biliyorsunuz. Ofislerde doğru dürüst çalışan bulmak çok zor, kırtasiye de arap saçı. Sersemin biri kayıtları karıştırmış, yanlış ihbarı size yollamış. Aslında o, bir sabun üreticisine gidecekti. Lütfen özürlerimizi kabul edin, Bay Rearden, en üst düzeyden kişisel olarak özür dileniyor. Ses kısa, beklentili bir sessizlikle durakladı. Bay Rearden.... Dinliyorum. Sizi kaygılandırdığımız, utanç verici bir durum yarattığımız için ne kadar üzgün olduğumuzu anlatamam. Lanet olası formaliteler öyle çok ki. Kırtasiyecilik işte, bilirsiniz. Şimdi emri geri çekip, hesapları serbest bırakmak birkaç gün, belki bir hafta sürecek...Bay Rearden. Duydum Çok üzgünüz ve gücümüzün yettiği her türlü telâfiye hazırız. Elbette, bundan ötürü tazminat istemeye hakkınız var, biz de öderiz. İtiraz etmeyiz. Herhalde böyle bir itiraz yazarsınız ve... Ben öyle bir şey söylemedim. Hı. Yo, söylemediniz...yani...ama siz...ne dediniz, Bay Rearden. Hiçbir şey demedim. Ertesi gün akşama doğru, Washington'dan ikinci bir yalvaran ses telefondaydı. Bu pek kaygan bir ses sayılmazdı. Telefon tellerinde cambaz gibi sekerek geliyordu. Kendini Tinky Holloway olarak tanıttı, Rearden'ın bir konferansa katılması için ricada bulundu. Gayriresmî küçük bir toplantı, diyordu. Birkaç kişi olacağız. En üst düzeydeki bir avuç insan. Toplantı New York'da, Wayne-Falkland Oteli'nde, öbürsü gün yapılacaktı. Son birkaç hafta içinde öyle çok yanlış anlama oldu ki. diyordu Tinky Holloway. Çok talihsiz yanlış anlamalar...çok da gereksiz. Her şeyi bir çırpıda düzeltebiliriz, Bay Rearden. Sizinle konuşma fırsatı bulursak, tamamdır. Sizi görmeyi hevesle bekliyoruz. İstediğiniz anda benim için bir celp çıkarabilirsiniz. Yo, hayır. Hayır. Hayır. Ses korkmuş gibiydi. Hayır, Bay Rearden...neden böyle şeyler düşünüyorsunuz. Bizi anlamıyorsunuz, biz sizinle dostça buluşmak istiyoruz. Tek istediğimiz, sizin istekli işbirliğiniz. Holloway gergin bir sessizliğe gömüldü, acaba gerçekten bir gülme sesi mi duydum, diye merak etti. Ama başka ses gelmiyordu. Bay Rearden. Evet. Herhalde böyle bir zamanda bizimle toplantıya katılmak sizin çok yararınıza olur. Toplantı mı...ne hakkında. Çok zorluklarla karşılaştınız...size her şekilde yardım etmek istiyoruz. Ben yardım istemedim. Tehlikeli zamanlardayız, Bay Rearden, halkın durumu çok belirsiz ve çok gergin...çok tehlikeli...sizi koruyabilecek durumda olmak istiyoruz. Sizden koruma istemedim. Ama size katkıda bulunabilecek durumda olduğumuzu herhalde anlıyorsunuzdur. Eğer bizden istediğiniz herhangi bir şey varsa, herhangi bir... Hiç yok. Ama bizimle konuşmak isteyeceğiniz sorunlarınız olmalı Yok. O hâlde...eh, o zaman... Holloway iyilik yapıyormuş numarasından umudu kesince açıkça yalvarmaya yöneldi. O zaman...bizimle biraz konuşmak istemez misiniz. Bana söyleyecek bir şeyiniz varsa. Var, Bay Rearden, kesinlikle var. Tek istediğimiz o...sizinle konuşmak. Bir şans verin bize. Bu toplantıya gelin. Hiçbir taahhüde girmek zorunda değilsiniz... Bunu istemeyerek söylemişti. Hemen sustu. Rearden'ın sesinde pırıltılı bir canlılık, bir alaycılık duyuyordu. Hiç vaatkâr olmayan bir ses. Biliyorum, diye cevap verdi Rearden. Şey, yani...demek istediğim...yani o hâlde geliyor musunuz. Peki, dedi Rearden. Geliyorum. Holloway'in minnet ve şükranlarını dinlemedi, yalnızca habire tekrarladığı sözleri duydu Akşam saat yedide, Kasım'ın dördünde, Bay Rearden...Kasım dört.. Bunu sanki o tarihin özel bir önemi varmış gibi söylüyordu. Rearden kulaklığı yerine koyup, koltuğunda arkasına yaslandı, odasının tavanında oynaşan alev yansımalarına baktı. Bu toplantının bir tuzak olduğunu biliyordu. Oraya giderken, hiçbir tuzakçının işine yarayacak bir şey götürmeyeceğini de biliyordu. Tinky Holloway, Washington'daki ofisinde telefonu kapadı, dikleşip gerginleşti, kaşlarını çattı. Küresel İlerleme Dostları'nın başkanı Claude Slagenhop, karşısındaki koltukça oturmuş, bir kibrit çöpünü sinirli sinirli çiğnemekteydi. Başını kaldırıp baktı, İyi gitmedi, ha. dedi. Holloway başını iki yana salladı. Geliyor, ama...hayır, iyi gitmedi. Sonra ekledi. Sanırım yemeyecek. Benim serseri de öyle söylemişti. Biliyorum. Benim serseri, denemesek daha iyi olur demişti. Allah belâsını versin senin serserinin. Mecburuz. Riske girmek zorundayız. Serseri, Philip Rearden'dı. Haftalar önce Claude Slagenhop'a bilgi vermişti. Hayır, beni fabrikaya sokmuyor, iş de vermiyor. Dediğinizi yaptım, denedim. Elimden geleni yaptım, ama yararı yok. Fabrikaya ayak basmama bile izin vermiyor. Zihinsel durumuna gelince...bakın, iyi değil. Beklediğimden çok daha kötü. Onu tanırım. Size hiç şansınız yok, diyorum. Artık ipin ucuna gelmiş durumda. Bir daha gererseniz kopacak. Büyükler bilmek istiyor demiştiniz. Söyleyin onlara, yapmasınlar. Deyin ki o artık...Claude, Tanrı yardımcımız olsun, eğer yaparlarsa kaybedecekler onu. Slagenhop kupkuru bir sesle, Eh, pek yardımın olmadı, demiş, başını çevirmişti. Philip onu kolundan yakalamış, birdenbire kaygılanarak, Söylesene, Claude... demişti. ...Yönerge 10-289'a göre...o giderse mirasçı yok, öyle mi. Evet, öyle. Fabrikaya ve...her şeye el koyarlar, öyle mi. Yasa öyle. Ama...Claude, bunu bana yapmazlar, değil mi. Gitmesini istemiyorlar ki. Onu biliyorsun. Tutabilirsen tut onu. Ama tutamam. Tutamayacağımı biliyorsun. Politik fikirlerimden ve onun hakkındaki düşüncelerinden ötürü. Üzerinde hiçbir ağırlığım yok. Claude. Philip panik içinde bağırmaya başlamıştı. Beni cascavlak bırakmazlar, değil mi. Ben de gruba aitim, değil mi. Hep öyle söylediler, hep bana ihtiyaçları olduğunu tekrarladılar...benim gibi adamlara ihtiyaçları olduğunu, benim gibi bir ruha sahip olanların gerekli olduğunu söylediler, unuttun mu. Onlar için yaptığım onca şeyden sonra, inancım, hizmetim ve sadakatimden sonra... Seni sersem budala. diye aksilenmişti Slagenhop o zaman. O olmadan sen ne işimize yararsın. 4 Kasım sabahı Hank Rearden telefonun sesine uyandı. Gözlerini açtığında, erken saatin duru, açık gökyüzünü gördü. Gökyüzü tatlı bir maviydi. Görünmez bir güneşin ilk ışıkları, Philadelphia'nın eskimiş damlarını bir porselen pembesine boyuyordu. Bir an için bilinci de gökyüzü gibi boş kaldı, yalnızca kendi varlığını hissetti, o yabancı yükleri ruhuna yüklemeden, öylece yattı. Bu ruhsal duruma uyan bir dünyadaymış gibiydi. Telefonun sesi onu yeniden sürgüne yolladı. Belli aralıklarla çığlık atıp duruyordu telefon. Kronik bir imdat çağrısı gibiydi. Deminki dünyaya ait değildi. Kulaklığı kaldırıp kaşlarını çattı. Alo. Titreyen bir ses, Günaydın, Henry, dedi. Bu ses annesinin sesiydi. Anne...bu saatte mi. diye sordu Rearden kuru bir sesle. Eh, sen hep şafakta kalkarsın. Ben de seni ofise gitmeden yakalayayım dedim. Evet. Ne var. Seni görmem gerek, Henry. Seninle konuşmam gerek. Bugün. Bugün bir ara. Çok önemli. Bir şey mi oldu. Hayır...evet...yani...seninle şahsen konuşmak zorundayım. Gelir misin. Üzgünüm, gelemem. Bu gece New York'ta randevum var. Yarın gelmemi istersen... Hayır. Hayır, yarın değil. Bugün olmak zorunda. Bu şart. Sesinde belli belirsiz bir panik vardı, ama çaresizliğin kronik paniğine benziyordu. Acil bir niteliği yoktu...yalnızca mekanik ısrarın içinde belki bir korku yankısı. Nedir konu Anne. Telefonda konuşamam. Seni görmek zorundayım. O hâlde eğer ofise gelmek istersen... Hayır. Ofiste olmaz. Seni yalnız görmeliyim, konuşabileceğimiz bir yerde. Bugün buraya gelemez misin...bir iyilik olarak. Senden annen istiyor bunu. Hiç bizi görmeye gelmedin. Belki bunun suçu sende de değil. Ama benim hatırım için, bir kerelik yapamaz mısın. Eğer yalvarırsam. Peki, Anne. Öğleden sonra dörtte orada olurum. İyi olur, Henry. Teşekkür ederim, Henry. Çok iyi olur. O gün fabrikada bir gerginlik havası hissetmişti. Tanımlanamayacak kadar hafif bir şeydi...ama fabrika her zaman onun gözünde sevdiği eşi gibi olagelmişti. Sevdiği eşinin yüzündeki en ufak bir gölgeyi bile, daha ifade hâline gelemeden sezebiliyordu. Yeni işçileri kümeler hâlinde görüyordu. İkişer üçerli gruplar hâlinde durmuş, konuşmaktaydılar. Bunu birden fazla kere gördü. Davranıştan sanki fabrikada değil de, bilardo salonundaymışlar gibiydi. Geçerken bakışların kendisine döndüğünü fark etti. Amaçlı ve ısrarlı bakışlar. Aldırmadı. Merak edilecek kadar belirgin değildi hiçbiri. Zaten vakti de yoktu. Öğleden sonra arabasını eski evine sürerken tepenin eteğinde birden bire durdu. Bu evi, terk ettiği 15 Mayıs'tan beri, altı aydır görmemişti. Şimdi görmek, on yıl boyunca her akşam eve gelirken hissettiklerini yeniden hissetmesine neden olmuştu. O gerilim, o şaşkınlık, itiraf edilmemiş mutsuzluğun o gri ağırlığı, itiraf etmesini engelleyen o ısrarlı metanet, ailesini anlayabilme yolundaki masum çabaları...adil olabilmek için uğraşması. Patikadan yavaşça kapıya doğru yürüdü. Hiçbir duygu hissetmiyordu. İçinde kocaman, ciddi bir duruluk vardı yalnızca. Bu evin bir suçluluk anıtı olduğunu biliyordu. Kendine karşı işlediği suçun anıtı. Annesiyle Philip'i görmeyi bekliyordu. Girdiğinde salonda onlarla birlikte ayağa kalkan üçüncü kişiyi beklemiyordu Lillian. Rearden eşikte durdu. Üçü birlikte onun yüzüne ve arkasında açık duran kapıya bakıyorlardı. Yüzlerinde korku ve kurnazlık vardı. İyi yüreklilik şantajını artık çok iyi tanıyordu Rearden. Kendisini sırf acıma duygusuna hitap ederek tuzağa kıstırmak istiyorlarsa, çok yanılıyorlardı. Geriye doğru bir tek adım atmakla kurtulurdu onlardan. Evet, onun acıma duygusuna güvenmiş, öfkesinden korkmuşlardı. Üçüncü alternatifi, kayıtsızlığını hiç hesaba almamışlardı. Annesine dönerek, Onun burada ne işi var. diye sorduğunda, sesi duygusuz ve yamyassıydı. Annesi savunmaya geçmiş gibi, Lillian boşandığınızdan beri hep burada oturuyor, dedi. Kent kaldırımlarında açlıktan ölmesine izin veremezdim herhalde. Annesinin bakışlarında biraz yakarı, biraz tokat atmaması için yalvarma, biraz da zafer vardı...sanki kendisi ona tokat atmış gibi. Rearden onun amacını anlıyordu. Mesele merhamet değildi. Annesiyle Lillian zaten hiçbir zaman iyi geçinen insanlar olmamışlardı. Mesele kendisine karşı bir ittifak içinde olmalarıydı. Bakmayı reddettiği karnına onun parasıyla bakıyor olmanın gizli tatminiydi. Lillian'ın başı, selamlamak için eğilmiş gibiydi. Dudaklarında kararsız bir gülümseme vardı. Yarı çekingen, yarı atak. Rearden onu görmezden gelmedi. Yüzüne baktı. Görüyormuş, ama kafasında izi kalmıyormuş gibi. Hiçbir şey söylemedi. Kapıyı kapayıp odaya girdi. Annesi tedirgin bir rahatlama soluğu saldı, hemen en yakın koltuğa oturdu, gözlerini Rearden'a dikti, onun oturup oturmayacağına baktı. Rearden otururken, Neydi istediğin. diye sordu. Annesi dik oturuyor, ama garip şekilde kambur görünüyordu. Omuzlarını kaldırmış, başını eğmişti. Anlayışlı ol, Henry, diye fısıldadı. Ne demek istiyorsun. Anlamıyor musun. Hayır. Şey... Ellerini bir çaresizlik ifadesiyle iki yana açtı. Şey...Gözleri her yanda fırıl fırıl dolaşıyor, oğlunun dikkatli bakışlarından kurtulmaya çalışıyordu. Söyleyecek öyle çok şey var ki...nasıl söyleyeceğimi de bilemiyorum, ama...bir pratik durum var, kendi başına önemli...aslında seni onun için çağırmadım... Nedir. Pratik olanı mı. Harçlık çeklerimiz...Philip'in ve benim. Ayın biri geçti, ama hesaplar dondurulduğu için çekler ödenmedi. Bunu biliyorsun, değil mi. Biliyorum. E, ne yapacağız. Bilmiyorum. Yani...bu konuda sen ne yapacaksın. Hiçbir şey. Annesi ona bakakaldı. Sanki sessiz geçen saniyeleri saymaktaydı. Hiçbir şey mi, Henry. Bir şey yapacak gücüm yok. Yüzünü yoğun bakışlarla inceliyorlardı. Annesinin demin doğruyu söylediğinden emindi. Asıl mesele şu anki parasal sıkıntı olamazdı. O yalnızca çok daha geniş bir konunun sembolüydü. Ama, Henry, hazırlıksız yakalandık. Ben de öyle. Ama bize biraz nakit falan yollayamaz mısın. Bana önceden haber vermediler. Nakit bulacak zamanım olmadı. O zaman...Bak, Henry, bu iş öyle beklenmedik zamanda oldu ki, insanları korkuttu herhalde...bakkal sen istemedikçe veresiye yapmayı reddetti. Sanırım sana bir kredi kartı falan imzalatmak istiyorlar. Onlarla konuşup işi ayarlar mısın. Hayır. Hayır mı. Soluğu onu boğar gibi oldu. Neden. Yerine getiremeyeceğim yükümlülüklere girmem. Ne demek istiyorsun. Ödeme imkanım olmayan borçlara girmem. Nasıl yani. Hesapları dondurma kararı yalnızca bir formalite, geçici bir şey...herkes biliyor bunu. Öyle mi. Ben bilmiyorum. Ama, Henry...bakkal borcu. Yani bakkal borcunu mu ödeyemem diyorsun. Onca milyonlarınla mı. Milyonlarım varmış gibi davranıp bakkalı dolandırmam. Neden söz ediyorsun. Kimin o milyonlar. Hiç kimsenin. Ne demek istiyorsun. Anne, sanırım beni çok iyi anlıyorsun. Hattâ ben anlamadan önce anlamıştın. Artık ne sahiplik kaldı, ne de mal mülk. Sen yıllardır bunu istiyordun, buna inanıyordun. Benim elim kolum bağlansın istiyordun. İşte oldu. artık bu konuda oyunlar oynamak için vakit çok geç. Kafandaki politik fikirler yüzünden bunu böyle... Birden Rearden'ın yüzündeki ifâdeyi görüp sustu. Lillian gözlerini yere dikmişti. Şu anda ona bakmaya korkuyor gibiydi. Philip habire parmak eklemlerini çıtlatıyordu. Annesi gözlerini yeniden odaklamayı başardı, Bizi terk etme, Henry, diye fısıldadı. Sesindeki belli belirsiz hayat işareti, asıl amacının yavaş yavaş ortaya çıkmakta olduğuna işaret ediyordu. Korkunç zamanlar yaşıyoruz ve çok korkuyoruz. İşin doğrusu bu, Henry. Korkuyoruz, çünkü bize arkanı dönüyorsun. Yo, yalnız bakkal borcunu söylemek istemiyorum, ama o da bir işaret...bir yıl önce olsa, bize böyle bir şey olmasına asla izin vermezdin. Şimdi...şimdi aldırmıyorsun. Beklentili bir sessizlik oldu. Aldırıyor musun. Hayır. Eh...şey, herhalde suç bizde. Sana söylemek istediğim buydu...suçun bizde olduğunu biliyoruz, demek istiyordum. Bunca yıldır sana hiç doğru dürüst davranmadık. Haksızlık ettik, acı çektirdik, seni kullandık, karşılığında da hiç şükran duymadık. Suçluyuz, Henry, sana karşı günah işledik ve şimdi de itiraf ediyoruz. Artık sana bundan başka ne söyleyebiliriz. Yüreğin bizi bağışlayabilecek mi. Ne yapmamı istiyorsunuz. diye sorduğunda, sesi duruydu, iş toplantılarına özgü tonsuz nitelikleri taşıyordu. Bilmiyorum. Ben kim oluyorum ki bileyim. Ama şu anda konuştuğum o değil. Yapmaktan değil, hissetmekten söz ediyorum. Senden duygularını istiyorum, Henry...yalnızca duygularını...haketmiyor olsak bile. Sen cömert ve güçlüsün. Geçmişi silebilir misin, Henry. Bizi bağışlar mısın. Rearden'ın gözlerindeki korku ifadesi gerçekti. Bir yıl önce olsa, bunu annesinin barışma yöntemi sayardı. Duyduğu bu anlamsız sözler karşısındaki tiksintisini bastırır, anlayamasa bile, zihnini zorlayıp o sözlere anlam kazandırmaya çalışırdı. O da kendine göre samimi davranıyor, derdi. Ama artık kendi yöntemleri dışındaki davranışlara saygı duyma aşamasını geride bırakmıştı. Bizi bağışlar mısın. Anne, bunu konuşmasak daha iyi olur. Nedenini söylemeye zorlama beni. Sanırım sen de benim kadar biliyorsun. Yapmamı istediğin bir şey varsa, onun ne olduğunu söyle bana. Başka konuşacak bir şey yok. Ama seni anlayamıyorum. Anlayamıyorum. Seni buraya bunun için çağırdım...bağışlanmayı dilemek için. Bana cevap vermeyi red mi ediyorsun. Peki, benim bağışlamamın anlamı ne olacak. Hı. Anlamı ne olacak, dedim. Annesi şaşırmış gibi ellerini iki yana açtı, apaçık bir şeyi gösteriyormuş gibi yaptı. Şey...kendimizi daha iyi hissetmemizi sağlar. Geçmişi değiştirir mı. Geçmişi bağışladığını bilirsek, kendimizi daha iyi hissederiz. O geçmiş yokmuş gibi davranmamı mı istiyorsunuz. Ah, Tanrım, Henry, anlamıyor musun. Tek istediğimiz senin...bizim için biraz da olsa kaygılandığını bilmek. Kaygılanmıyorum. Yalandan kaygılanıyormuşum gibi mi davranayım. Ama ben zaten onun için yalvarıyorum...hissedesin diye. Neye dayanarak. Dayanmak mı. Neye karşılık. Henry, Henry, biz burada iş konuşmuyoruz. Konumuz tonlarca çelik ya da banka bakiyeleri değil, duygular...oysa sen bir alışverişçi gibi konuşuyorsun. Ben öyleyim ama. Annesinin gözlerinde gördüğü şey korkuydu. Anlamaya çalışan birinin, anlayamadığı için duyduğu çaresiz korku değildi. Anlamamanın artık mümkün olmadığı yere doğru itilmenin korkusuydu. Philip telaşla, Bak, Henry dedi. Annem böyle şeyleri anlayamaz. Sana nasıl yaklaşacağımızı bilemiyoruz. Senin dilini konuşamıyoruz. Ben de sizinkini konuşamıyorum. Annemin söylemeye çalıştığı belli. Özür diliyoruz. Seni incittiğimiz için çok üzgünüz. Bedelini ödemediğimizi sanıyorsun, ama ödüyoruz. Pişmanlık çekiyoruz. Philip'in yüzündeki acılar gerçekti. Bir yıl önce olsa, acırdı ona Rearden. Oysa şimdi, kendisini ellerinde tutmak için tek silahlarının, onları üzmek istemeyişi olduğunu, onların acı çekmesinden korkması olduğunu biliyordu. artık korkmuyordu o acılardan. Üzgünüz, Henry. Sana zarar verdik, biliyoruz. Keşke telâfi edebilsek. Ama ne yapabiliriz. Geçmiş geçmişte kaldı. Yaşananları değiştirenleyiz. Ben de degiştiremem. Pişmanlığımızı kabul edebilirsin, dedi Lillian. Sesi cam gibi bir tedbirlilik yansıtıyordu. Artık senden kazanabileceğim hiçbir şey yok. Yalnızca bilmeni istiyorum ki, ne yaptıysam seni sevdiğim için yaptım. Rearden cevap vermeden başka tarafa döndü. Henry. diye bağırdı annesi. Ne oldu sana. Nedir seni böyle değiştiren. artık insan değilsin sanki. Bize baskı yapıp cevaplar istiyorsun, oysa verebileceğimiz hiçbir cevap yok. Bizi mantıkla alt ediyorsun...böyle bir zamanda mantık neye yarar. İnsanlar acı çekerken, mantık neye yarar. Elimizden bir şey gelmiyor. diye bağırdı Philip. Lillian da, Senin insafına kaldık, dedi. Asla ulaşamayacakları bir yüze yakarmaktaydılar. Bilmiyorlardı...kapıldıkları panik de, bilmekten kurtulmak için harcadıkları son gayretleriydi...bu adamın adalet duygusunun, onu elde tutmak için tek silahları olan o duygunun, ona her cezayı vermek için kullandıkları, onun da kendilerine her kuşku payını tanımasını sağlayan o duygunun, artık kendilerine yöneldiğini bilmiyorlardı. Bir zamanlar onu hoşgörülü kılan gücün şimdi onu acımasız yaptığım, sayısız masum hataları bağışlayabilen o adalet duygusunun, bilinçli yapılmış bir tek kötülüğü asla affetmeyeceğini bilmiyorlardı. Henry, bizi anlamıyor musun. diye yalvarıyordu annesi. Rearden alçak sesle, Anlıyorum, dedi. Annesi başını çevirdi, onun bakışlarındaki netlikten kaçınmaya çalıştı. Bize ne olacağı umurunda değil mi. Değil. İnsan değil misin. Sesi öfkeyle tizleşiyordu. Sevgi yeteneğin hiç mi yok. Ben senin kalbine ulaşmaya çalışıyorum, aklına değil. Sevgi insanın tartışacağı, akıl yürüteceği, pazarlık edeceği bir şey değildir. Vermek gereken bir şeydir. Hissedilir. Ah Tanrım, Henry, sen düşünmeden hissedemez misin. Hiç edemedim. Az sonra annesinin sesi tekrar duyulabildi. Pesten, yavaş konuşuyordu. Biz senin kadar akıllı değiliz, güçlü de değiliz. Günah işledik, yanlış yollara saptık, çünkü çaresiziz. Sana ihtiyacımız var, tek varlığımız sensin...ve seni de kaybediyoruz...korkuyoruz. Korkunç zamanları yaşamaktayız ve giderek de daha kötüleşiyor. İnsanlar ölesiye korkuyor, kör gibi, ne yapacağını bilemiyor. Bizi bırakırsan bunlarla nasıl başa çıkarız. Biz küçüğüz, zayıfız, dünyada başıboş kalan bu terör seli karşısında çalı çırpı gibi sürüklenir, kayboluruz. Belki bizim de suçumuz var, belki cahilliğimiz nedeniyle işlerin bu hâle gelmesine biz de katkıda bulunduk, ama olan oldu...artık durduramayız. Bizi terk edersen, yok oluruz. Pes edip ortadan kaybolursan...Öteki adamlar gibi... Onu susturan şey bir ses değildi. Yalnızca Rearden'ın kaşlarının hafif bir hareketiydi. Kısacık, hızlı bir hareket. Sonra onun gülümsediğini gördüler. O gülümsemenin niteliği, cevapların en ürkütücüsüydü. Demek korktuğunuz bu, dedi yavaşça. Annesi kör bir panik içinde, ‘Terk edemezsin. diye haykırdı. Şu sıra terk edemezsin. Geçen yıl olsa, edebilirdin, ama şimdi olmaz. Bugün olmaz. Kaçaklara katılamazsın, çünkü artık böyle şeylerin acısını ailelerden çıkarmaya başladılar. Bizi meteliksiz bırakırlar, her şeye el koyarlar, bizi açlıktan ölmeye terk ederler, onlar... Rearden'ın yüzündeki tehlike sinyallerini okumakta ötekilerden daha başarılı olan Lillian, Susun. diye bağırdı. Rearden'ın yüzünde bir gülümsemenin hayaleti vardı. Artık onları görmediğini anlamışlardı. Ama o gülümsemede neden acı varmış, pişmanlık ve özlem varmış gibi bir şeyler sezdiklerini bilemiyorlardı. Neden odanın karşı tarafına, en uzaktaki pencere kovuğuna doğru bakmakta olduğunu da anlayamıyorlardı. Rearden orada en usta heykeltraşların elinden çıkmış gibi bir yüzü, kendi hakaretlerine dayanırken görüyor, onun burada, bu odada, kendisine neler söylediğini duyuyordu Ben seni, bağışlama günahına karşı uyarmak istedim. Sen o zamandan biliyordun, diye düşündü...ama kafasındaki cümleyi bitirmedi, o cümlenin, dudaklarındaki acı gülümsemenin içinde son bulmasına izin verdi, çünkü sonunun nasıl geleceğini biliyordu Sen...bunları o zamandan bilen...bağışla beni. Demek buymuş, diye düşündü ailesine bakarak. Aman dilemelerinin nedeni, mantığa dayanmadığını iddia ettikleri duygularının mantığı. Sebepsiz sevdiğini söyleyen herkesin, duyguları, adaletin üzerinde tuttuğunu söyleyen herkesin kafasındaki basit denklem buymuş. Neden korkulacağını biliyorlardı. Rearden'ın kurtuluş yolunun ne olduğunu, daha kendisi anlamadan onlar anlamış ve isimlendirmişti. Kurduğu sanayiin ne umutsuz durumda olduğunu anlamışlardı. Mücadelenin boşuna olduğunu, sürekli yeni yüklerin onu ezmek amacıyla başına yağmakta olduğunu kavramışlardı. Tek kurtuluş yolunu mantıkla, adaletle, sağ kalma güdüsüyle bulmuşlardı. Her şeyi bırakıp kaçmak. Ama onu tutmak istiyorlardı. Kurban sunağında kalmasını istiyorlardı. Acıma adına, bağışlama adına, yamyam kardeş sevgileri adına, onun, son kalıntılarını da kemirmelerine izin vermesini istiyorlardı. Çok alçak sesle konuşmaya başladı. Açıklamamı hâlâ istiyorsan. Anne...bilmemezlikten geldiğiniz şeyin adını koyacak kadar zalim olmayacağımı hâlâ umuyorsan, sizin kafanızdaki bağışlama fikrinin nesi yanlış, söyleyeyim size Beni incittiğinize pişmansınız, bunun telafisi için de benden kendimi yok oluşa sunmamı istiyorsunuz. Mantık. diye bağırdı annesi. İşte yine senin lanet olası mantığın. Bize acıma gerek, acıma...mantık değil. Rearden ayağa kalktı. Dur. Gitme. Henry, bizi terk etme. Bizi yok olmaya mahkûm etme. Ne olursak olalım, insanız yine de. Yaşamak istiyoruz. Yo, hayır... dedi şaşkınlık içinde. İlk defa tam olarak anlıyormuş gibiydi. Bence yaşamayı istemiyorsunuz. İsteseydiniz, bana nasıl değer verileceğini bilirdiniz. O anda Philip'in yüzünde, sessiz bir kanıt, sessiz bir cevap, eğlenen bir gülümseme olmaya çalışan bir ifade belirdi. Ama olamıyordu. Korku ve hainlik maskesinden başka bir şey olamıyordu. Bırakıp kaçamayacaksın, dedi Philip. Parasız kaçamazsın. Bu söz hedefini bulmuşa benziyordu. Rearden durdu, sonra sesli sesli güldü. Sağol, Philip, dedi. Hı. Philip'den ürkek bir şaşkınlık sesi yükselmişti. Demek hesapların dondurulmasının sebebi bu. Demek bundan korkuyorlar. Bugün bana bir şeyler hazırladıklarını biliyordum. Hesapları dondurmanın kaçışı ve kurtuluşu engellemek için olduğunu bilmiyordum. İnanmazlıkla dolu bakışlarını annesine çevirdi. Beni mutlaka bugün, New York'daki toplantıdan önce görmek istemen de bundandı, öyle mi. Annem bilmiyordu. diye bağırdı Philip. Sonra kendini tuttu, bu sefer daha yüksek sesle bağırdı Neden söz ettiğini anlamıyorum. Ben hiçbir şey söylemedim. Ben söylemedim. Korkusuna çok daha az mistik, çok daha fazla pratik bir nitelik gelmişti. Kaygılanma, küçük kene, onlara açıklamam bana bir şey söylediğini. Ve eğer niyetin... Sözünü bitirmedi. Karşısındaki üç surata baktı, sözü anî bir gülümsemeyle kesti. İçinde bezginlik, acıma, inanılmaz düzeyde tiksinti bulunan bir gülümseme. Son çelişkiyi de görmekteydi. Mantıksızlık oyununun son iğrenç saçmalığını. Washington'daki adamlar onu elde tutabilmek için bu üçünü rehine rolüne sokmaya çalışmışlardı. Kendini harika sanıyorsun, öyle mi. Ani bir çığlıktı ve Lillian'dan yükselmişti. Ayağa fırlamış, onun kapıya yönelmesini engellemeye çalışıyordu. Yüzü çarpılmıştı. Rearden onu bir kere daha böyle gördüğünü hatırlıyordu...metresinin adını öğrendiği sabah. Harikasın. Kendinden gurur duyuyorsun. Eh, benim de sana söyleyecek bir şeyim var. Lillian oyunu kaybetmiş olduğuna bu sabaha kadar inanmamıştı sanki. Onun yüzündeki ifade, Rearden'a bulmacanın son parçası gibi geldi, bir anda, Lillian'ın oyununun ne olduğunu, kendisiyle neden evlendiğini tüm berraklığıyla anladı. Eğer bir insanı, kendinin tek kaygı merkezi, tüm hayatının tek odak noktası olarak kabullenmek aşksa, o zaman bu kadının beni sevdiği doğru, diye düşünmekteydi. Ama eğer aşk, kişinin kendini ve varoluşunu kutlamasıysa, o zaman kendinden nefret edenler, hayattan nefret edenler için aşkın tek muadili, yok etmeye çalışmaktı. Lillian da onu en iyi niteliklerinden ötürü seçmişti. Gücünden, güveninden, gururundan ötürü. Sevilecek objeyi seçer gibi seçmişti onu. İnsanoğlunun yaşayan gücünün bir simgesi gibi. Ama amacı, o gücü yok etmek olmuştu. İkisini ilk karşılaşmalarındaki hâlleriyle görüyordu hayalinde. Şiddet dolu enerjisi ve ihtiraslarıyla kendisi. Başarılarının ışıkları altında. Kendilerine entelektüel seçkinler diyen o özenti çamur yığınına fırlatılmış durumda. Sindiremedikleri bir kültürün yanık kalıntıları üzerinde debelenen, başkalarının aklının son ışıklarından beslenen, kendi farklılıklarını aklı inkâr ederek kanıtlamaya çalışan, tek ihtirasları dünyanın kontrolünü ele geçirmek olan bir yığın asalak. Bu kadın da, o seçkinlerle dolanan biriydi. Evrene cevap olarak onların o eskimiş alaycı gülümsemesini sunan biriydi. Güçsüzlüğü üstünlük, boşluğu sevap sayıyordu. Kendisi ortadaki nefretin farkında olmadan, onların o sahtekârlıklarına duyduğu masum öfkeyle hareket ederken, Lillian da onu kendi dünyaları için bir tehlike, bir tehdit, bir sitem olarak görmüştü. Başka insanları imparatorlukları esir almaya yönelten o ihtiras, Lillian'ın sınırlarına indirgenince, gücünü Rearden'ın üzerinde kullanmaya dönüşmüştü. Rearden'ı kırıp ezmeye yönelmişti. Kendisi onun değerlerine yükselemeyeceğine göre, çareyi onu yok etmekte bulmuştu...sanki böyle yapmakla onun büyüklüğü kendisine geçecekmiş gibi...sanki...bunu düşünürken ürperiyordu...sanki bir heykeli parçalayan vandal, onu yapan sanatçıdan üstünmüş gibi, bir çocuğu öldüren katil, onu doğuran anneden büyükmüş gibi. Lillian'ın işe, fabrikaya, metale, başarılara yönelik sitemlerini hatırlıyordu. Bir kerecik onu sarhoş görme isteğini, onu sadakatsizliğe itme çabalarını, iğrenç bir aşk macerasına itildiğini sandığı zamanki keyfini, sonra o aşkın bir küçülme değil, bir yücelme olduğunu anladığı zamanki korkusunu hatırlıyordu. Lillian'ın Rearden'a çok şaşırtıcı gelen saldırı biçimi hep tutarlı ve net olmuştu. Silmek istediği, Rearden'ın özsaygısı olmuştu hep. Değerlerini teslim eden bir insanın, artık başkalarının insafına kalmış olacağını biliyordu. Mücadele ettiği, Rearden'ın ahlâki saflığıydı. Suçluluk zehiriyle çökertmeye çalıştığı, onun güvenli kararlarıydı. Sanki o çekerse, ondaki ahlâksızlık, karısına da aynı hakları tanıyacakmış gibi. Kaybettiği genç öğretmeninin sesini duyar gibi oldu Sizin ilkeniz hayat ilkesi...onlarınki nedir o zaman. Sana söyleyeceğim bir şey var. diye bağırdı Lillian. O güçsüz öfke, keşke kelimelerini birer demir muşta olsa, der gibiydi. Kendinden çok gurur duyuyorsun, değil mi. Adından çok gurur duyuyorsun. Rearden Çelik, Rearden Metal, Rearden Zevce. Oydum ben, değil mi. Bayan Rearden. Bayan Henry Rearden. Çıkardığı sesler bir dizi gıdaklamaya dönüşmekteydi. Gülmenin tanınmaz hâle getirdiği seslerdi. Eh, bilmen gerekir sanıyorum, karın bir başka erkekle yattı. Sana ihanet ettim, duyuyor musun beni. İhanet ettim. Hem de büyük, soylu bir âşıkla değil, en iğrenç keneyle, Jim Taggart'la. Üç ay önce. Sen beni boşamadan önce. Karınken. Hâlâ karınken. Rearden durmuş, dinliyordu. Bir bilimadamına, kendisiyle hiç ilgisi olmayan bir konu hakkında açıklamalarda bulunuyormuş gibi dinliyordu. İşte kolektif dayanışma inancının, kimliksizlik inancının, mülkiyetsizlik, gerçeksizlik akımının son çöküşü, diyordu kendi kendine. Bir kişinin manevi düzeyi, başkasının hareketlerinden etkilenebilirmiş gibi. Sana ihanet ettim. Duyuyor musun beni, paslanmaz Püritan. Jim Taggart'la yattım, yıkılmaz kahraman. Duymuyor musun beni....Duymuyor musun....Duymuyor musun. Rearden'ın ona bakışı, sokakta tanımadığı bir kadın yaklaşmış da kendisine ilgisiz bir itirafta bulunuyormuş gibiydi. Bana niye söylüyorsun. dermiş gibi bir bakışla bakıyordu. Lillian'ın sesi söndü. Rearden bir insanın çöküşünün nasıl bir şey olabileceğini hiç bilmezdi. Ama şu anda Lillian'ın çöküşüne bakmakta olduğunu anlamıştı. Yüzünün çöküşünde, hatlarının birden bire kalınlaşmasında, artık o çizgileri bir arada tutacak hiçbir şey kalmamış gibi görünmesinde, kör gibi bakan gözlerindeki bakışların kendi içine dönmesinde, dıştan gelen hiçbir korkunun erişemeyeceği düzeylere varmasında gördü o çöküşü. Aklını kaybeden birinin yüzü değildi bu. Salt yenilgiyi gören, aynı zamanda kendinin ne olduğunu da ilk defa fark eden birinin yüzüydü. Yıllarca yok oluş vaazları verdikten sonra, kendinin nihayet o düzeye erdiğini anlama ifadesiydi. Rearden gitmek üzere döndü. Annesi onu kapıda, kolundan yakalayarak durdurdu. İnatçı bir şaşkınlıkla, son kere kendini kandırma çabasıyla, gözyaşı dolu sitemler içeren bir sesle, Gerçekten bağışlaman imkânsız mı. dedi. Hayır, Anne. İmkânsız değil. Geçmişi bağışlayabilirdim...eğer bugün beni işi bırakmaya, ortadan kaybolmaya teşvik etseydiniz. Dışarıda buz gibi bir rüzgâr esiyordu. Rearden paltosuna sarındı. Tepenin eteğinde kırsal manzara yatıyordu. Gökyüzü akşam rengine dönüşmekteydi.Günü iki gurup bitiriyordu. Güneşin kızıl ışıltısı batıda, dümdüz, hareketsiz bir şeritti. Sağdaki soluk alıp veren kızıl şerit ise kendi fabrikasının ışıklarıydı. Arabasını New York'a doğru sürerken, ellerinin altındaki direksiyonun ve önünde uzanan otoyolun verdiği duygu, garip şekilde diriltici etki yapıyordu. Aşırı tetikte, aynı zamanda da aşırı rahat bir duyguydu. Gerilimsiz hareket duygusu. Şaşılacak kadar genç bir duygu. Birden hatırladı. Gençliğinde hep böyle davranır, böyle davranmayı normal sayardı o. Şu anda basit bir soru yükseliyordu içinden İnsan neden başka türlü davransın ki. New York'un silueti karşısında belirdiğinde, tüm biçimler uzakta olmanın tül perdesi ardından göründüğü hâlde, onu ışıklı bir netlikle etkiledi. Hissetiğı netlik sanki objelerden gelmiyor, kendi içinden yayılıyordu. Koskoca kente baktı. Başkalarının ona yüklediği manzarayla da, işlevlerle de bir bağı yoktu kentin. Orası gangsterlerin, serserilerin, orospuların kenti değildi. İnsanlık tarihinin en büyük sınaî başarısıydı. O kentin Rearden için taşıdığı tek anlam buydu. Kente bakışında kişisel bir nitelik vardı. Bir sahiplenme, tereddütsüz bir algılama...orayı ilk defa görüyormuş gibi...ya da son defa. Wayne-Falkland'ın sessiz koridorunda, gireceği süitin kapısına geldiğinde durakladı. Elini kaldırıp kapıyı vuracak gücü toplaması biraz zaman aldı. Burası eskiden Francisco d'Anconia'ya ait olan süitti. Salonun havasında, kadife perdelerin ve çıplak, cilalı masaların arasında, tutam tutam sigara dumanları dolaşıyordu. Pahalı mobilyalara saçılmış tüm kişisel eşyalar kalkınca, odaya ‘geçici kullanım' havası gelmişti. Motel odası gibi. Rearden girerken sislerin içinde beş kişi ayağa kalktı Wesley Mouch, Eugene Lawson, James Taggart, Dr. Floyd Ferris, bir de ince, kambur duran, fare suratlı tenis oyuncularına benzer bir adam...onu Tinky Holloway olarak takdim ettiler. Rearden selamlaşmaları, gülümsemeleri, içki ikramlarını, ulusal acil durum yorumlarını yarıda keserek, Pekâlâ, dedi, Ne istiyorsunuz. Tinky Holloway, Biz burada sizin dostlarınız olarak bulunuyoruz, Bay Rearden, dedi. Yalnızca sizin dostlarınız olarak. Daha yakın ekip çalışmasıyla ilgili gayriresmî bir sohbet yapmak üzere. Lawson, Olağanüstü yeteneğinizden yararlanmaya heves ediyoruz, dedi. Ülkenin sınaî sorunlarıyla ilgili olarak sizin uzman görüşlerinizi öğrenmek istiyoruz. Dr. Ferris, Washington'da sizin gibi insanlara ihtiyacımız var, diye söze karıştı. Bunca zamandır yabancı biriymiş gibi kalmanıza gerek yoktu...hele de sizin sesinize ulusun liderlerinin bu kadar ihtiyacı varken. Rearden içinden, mide bulandıran şey, bu sözlerin yarı yalan oluşu, diye düşünüyordu. Öbür yarısı, o isteri dolu aciliyet anısına bakılırsa, bunların gerçekten doğru olmasını istiyor olmalarıydı. Ne istemiştiniz. diye sordu. Wesley Mouch, Tabiî ki sizi dinlemek istiyoruz, Bay Rearden, dedi. Yüz çizgileri, korku dolu bir gülümseyişi taklit ediyordu. Sahteydi o gülümseme. Ama korku gerçekti. Biz...ülkenin sanayi krizi konusunda sizin fikrinizden yararlanmak istiyoruz. Benim söyleyecek bir şeyim yok. Ama, Bay Rearden, dedi Dr. Ferris. Tek istediğimiz sizinle işbirliği yapma fırsatı. Bir kere halk önünde söyledim. Ben namlu karşısında işbirliği yapmam. Lawson yalvarır gibi, Böyle bir zamanda, eski düşmanlıkları gömsek olmaz mı. dedi. Silahı mı. Gömün. Hı. Tabancayı tutan sizsiniz. Gömün...eğer başarabileceğinize inanıyorsanız. Gözlerini kırpıştırıp duruyordu. Benimki bir metafordu. Benimki değildi. Dr. Ferris, Bu acil durum ortamında, ülkenin hatırı için hepimiz bir araya gelsek olmaz mı. dedi. Görüş farklılıklarımızı bir kenara bıraksak olmaz mı. Biz sizinle yarı yolda buluşmaya hazırız. Politikamızda sizin karşı olduğunuz noktalar varsa, söyleyin, yeter...hemen bir yönerge yayınlayıp... Kesin artık, çocuklar. Ben buraya, tutumumu inkâr etmeye, yarı yolda buluşmak mümkünmüş gibi numara yapmaya gelmedim. Şimdi sadede gelin. Çelik sanayiine yönelik bir pislik hazırladınız. Nedir. Mouch, Aslına bakarsanız gerçekten de çelik sanayiini ilgilendiren hayati bir konuyu konuşmak istiyoruz, dedi. Ama...kullandığınız dil. Bay Rearden. Holloway, Size pislik falan atmak gibi bir niyetimiz yok, diye araya girdi, Buraya sizi, konuyu tartışmak için diye çağırdık. Ben buraya emirleri almaya geldim. Verin. Ama Bay Rearden, konuya bu açıdan bakmak zorunda değiliz. Biz size emir vermek istemiyoruz. Sizin gönüllü onayınızı istiyoruz. Rearden gülümsedi. Biliyorum, dedi. Holloway, Öyle mi. diye hevesle söze başlarken, Rearden'ın gülümsemesindeki bir şey, kararsızlık içinde duraklamasına yol açtı. Ve siz de, oyununuzun tek kusurunun bu olduğunu bilin. Bu ölümcül kusur, oyunu sonunda bomba gibi patlatacak. Şimdi bana çaktırmadan kafamda ne belâlar döndürmeye hazırlandığınızı söyleyecek misiniz, yoksa çıkıp evime gideyim mi. Lawson, Yo, hayır, Bay Rearden. diye bağırdı. Gözleri bir anda kolundaki saate gidip geldi. Şimdi gidemezsiniz. Yani...söyleyeceklerimizi duymadan gitmek istemezsiniz. O hâlde söyleyin. Bakıştıklarını görüyordu. Wesley Mouch ona hitab etmeye korkuyormuş gibi görünüyordu. Dudaklarında huysuz bir inatçılık ifadesi vardı Mouch'un. Diğerlerini öne sürme konusunda bir sinyal, bir emir gibi. Bu adamların çelik sanayiini çökertme konusundaki uzmanlıkları hangi düzeyde olursa olsun, buraya çağrılma nedenleri aslında Mouch'a kişisel fedailik hizmetiydi. Rearden içinden, acaba Taggart neden burada, diye düşündü. Taggart karamsar bir sessizlik içinde, öylece oturuyordu. Suratını asmış, içkisini yudumluyor, bir kere bile Rearden'dan tarafa bakmıyordu. Dr. Ferris ortama uymayan bir neşeyle, Bir plân üzerinde epey çalıştık, dedi. Bu plân, çelik sanayiinin sorunlarını çözecek, sizin de tam onayınızı alacak. Amacı genel refah düzeyine katkıda bulunmak, bir yandan da sizin çıkarlarınızı korumak, güvenliğinizi sağlayıp... Ne düşünmem gerektiğini bana siz söylemeyin. Siz bana olayı anlatın Bu çok hakkaniyetli, sağlam, adil bir plân ve... Kendi değerlendirmelerinizi saymayın. Bana olayı anlatın. Bu plânda... Dr. Ferris sustu. Olayı anlatma alışkanlığını çoktan kaybetmişti. Wesley Mouch, Bu plâna göre, çelik fiyatına yüzde beş artış getiriyoruz, dedi, sonra bir zafer havasında durakladı. Rearden hiçbir şey söylemedi. Holloway havalı bir sesle, Tabiî, bir takım küçült ayarlamalar gerekli olacak, diye sözü devraldı. Sessizliğin içine dalışı, boş bir tenis kortuna atlar gibiydi. Demir cevheri üretimine de bazı fiyat artışları getirmek gerek...en çok yüzde üç kadar...bazıları ek yükler altına giriyor çünkü...örneğin Minnesota'daki Bay Paul Larkin gibi. Artık üretimlerini çok daha pahalı olan kamyonlarla taşıtmak zorundalar, çünkü Bay James Taggart, Minnesota hattını kamu çıkarları için feda etmek zorunda kaldı. Tabiî, ülke demiryollarına da biraz navlun zammı verilmeli...yaklaşık olarak yüzde yedi gibi, çünkü ihtiyaçlar karşısında... Holloway sustu. Dönerek raketini savurmuş, ama karşıda vuruşlarını karşılayacak bir oyuncu bulunmadığını yeni fark etmiş gibiydi. Dr. Ferris, Ama ücretlere zam olmayacak, dedi çabucak. Plânın ayrılmaz bir gereği o. Çelik işçilerinin ısrarlı taleplerine rağmen, ücrelerine hiçbir artış getirmeyeceğiz. Size karşı adil davranmak, çıkarlarınızı korumak istiyoruz, Bay Rearden...kamuoyunu kızdırma pahasına olsa bile. Sözü Lawson devraldı. ‘Tabiî, eğer işçilerden fedakarlık isteyeceksek, onlara yönetimin de ülkenin hatırı için bazı fedakârlıklara katlandığını göstermek zorundayız. Şu sıra çelik işçilerinin ruhsal durumu çok gergin, Bay Rearden...patlamaya hazır gibiler ve...ve sizi korumak...korumak... Sustu. Evet. dedi Rearden. Neye karşı korumak. Muhtemel...şiddete karşı korumak için bazı önlemler gerekli, bunlar da...Bak, Jim Birden bire Taggart'a dönmüştü. Sen anlatsana Bay Rearden'a...dost bir sanayici olarak... Taggart, Rearden'a hiç bakmadan, Eh, birilerinin demiryollarını da koruması şart, dedi. Ülkenin demiryollarına ihtiyacı var. Yükleri taşımamıza birileri yardım etmek zorunda. Eğer navlun zammı alamazsak... Yok, hayır, hayır. dedi Wesley Mouch. Bay Rearden'a Demiryolu Birleştirme Plânı'nın işleyişini anlat. Taggart uykuda konuşuyormuş gibi, Plân tam bir başarı. diye başladı söze. Yalnız, zaman unsuru tam olarak kontrol altında değil. Birleşik ekip çalışmamız yakında tüm demiryollarını yeniden ayağa kaldıracak bu yalnızca bir zaman meselesi. Size güvence verebilecek durumdayım, plan başka sanayilerde de başarıyla işleyecektir. Rearden, Ona hiç şüphe yok, diyerek Mouch'a döndü. Neden vaktimi piyona ziyan ettiriyorsun. Demiryolları Birleştirme Plânı'nın benimle ne ilgisi var. Mouch çaresiz bir neşe gösterisiyle. Ama, Bay Rearden, izlediğimiz plân o. dedi. Sizi buraya zaten onu konuşmak için çağırdık. Neyi. Çelik Birleştirme Plânını. Bir anlık bir sessizlik oldu, herkes dalış sonrasında soluğunu içine çekiyormuş gibi durdu. Rearden'ın onlara bakışında ilgi varmış gibiydi. Mouch, Rearden'ın o bakışındaki rahatsız edici şeyin ne olduğunu anlamak için kendine zaman tanımak istemiyormuş gibi, hızlı hızlı konuşmaya başladı. Çelik sanayiinin kritik durumu malûm. Ama çelik son derece hayatı, son derece temel bir ürün. Tüm sınaî yapımızın temeli. Demek ki, ülkenin çelik üreten tesislerini, teçhizatını, fabrikalarını korumak için radikal tedbirlerin alınması zorunlu. Mitingde konuşur gibi havası, onu ancak bu noktaya kadar taşıyabilmişti. Bu amacı dikkate alarak, plânımız...plânımız... Tinky Holloway, Plânımız çok basit, diye devreye girdi. Plânın basitliğini, sesindeki çevik basitlikle kanıtlamaya çalışır gibiydi. Çelik üretimi üzerindeki sınırlamaları kaldıracağız, her firmayı, yeteneğine göre, istediği kadar üretmek üzere serbest bırakacağız. Ama it dalaşı türü zararlı rekabeti önlemek amacıyla, firmaların tümü brüt gelirlerini bir ortak havuza toplayacak. Ona Çelik Birleştirme Havuzu denecek. Bu havuz, özel ir Kurul'un sorumluluğuna verilecek. Yıl sonunda Kurul, ülkedeki çelik üretiminin miktarına bakacak, biriken kazancı, var olan çalışır durumdaki fırınlara paylaştıracak. Böylelikle tutturulacak ortalama herkes açısından adil olacak, her firmaya ihtiyacına göre para verilecek. En önemli şey fırınları çalışır durumda tutmak olduğuna göre, her firmaya, kaç fırını varsa ona göre para verilecek. Sustu, bekledi, sonra ekledi Bu kadar. Bay Rearden, dedi, cevap alamayınca, Tabiî, aslında giderilmesi gereken pek çok ufak tefek pürüz var, ama esas olarak...bu kadar, diye bitirdi sözünü. Nasıl bir tepki bekliyor olurlarsa olsunlar, gördükleri tepkiyi beklemedikleri belliydi. Rearden sandalyesinde arkasına yaslandı, dikkatli bakışlarını boşluğa dikti. Sanki yakın geleceğe bakıyordu. Sonra alçak sesle, hafif eğlenir gibi sordu Bana bir tek şeyi söyler misiniz, çocuklar neye güveniyorsunuz. Soruyu anlamış olduklarını hemen fark etti. Yüzlerinden belliydi. Bir zamanlar bu kaçamak bakışları, yalancıların kurbanlarını kandırırken kullandıklarını sanırdı, ama şimdi artık bunun çok daha kötü bir şey olduğunu biliyordu. Bu bakışlar, kişinin kendi bilincini kandırmasını ifade eden bakışlardı. Cevap vermediler. Sessiz kaldılar. Sanki ona sorduğu soruyu unutturmak için değil de, kendilerine duyduklarını unutturmak için mücadele ediyorlardı. James Taggart beklenmedik anda, Sağlam, pratik bir plân. diye patladı. Sesinde öfkeli bir hareketlenme vardı. İyi sonuç verecek. Vermek zorunda. Vermesini istiyoruz. Ona kimse cevap vermedi. Hollovay çekingen bir sesle, Bay Rearden.... diye seslendi Rearden, Bir bakalım hele, dedi. Orren Boyle'un Associated Çeliği altmış açık fırına sahip. Üçte biri boş duruyor, geri kalanlar günde fırın başına ortalama 300 ton çelik üretiyor. Benim yirmi açık fırınım var, tam kapasite çalışıyor, günde fırın başına 750 ton Rearden Metal üretiyor. Demek havuzda 80 fırınımız var, toplam 27.000 ton üretiyorlar, bu da fırın başına günde ortalama 337,5 ton demek oluyor. Yılın her gününde ben 15.000 ton üretip 6,750 ton parası alıyorum. Boyle 12.000 ton üretiyor, ona 20,250 ton parası ödeniyor. Havuzun öteki üyelerini boş verin, onlar dengeyi değiştirmez, yalnızca ortalamayı daha da düşürür, çünkü çoğu, Boyle'dan da beter durumda, hiçbiri benim kadar üretmiyor. Şimdi sizin bu plânınız altında ne kadar süre ayakta kalabileceğimi umuyorsunuz.' Cevap yoktu. Derken Lawson birden bire bağırdı. Kör gibi bir çığlıktı attığı. Kendini haklı gören bir tonu vardı. Ulusal tehlike dönemlerinde, ülkenin kurtulması için hizmet etmek ve acı çekmek görevinizdir. Benim kazancımı Orren Boyle'un cebine akıtmakla ülkenin nasıl kurtulacağını anlayamıyorum. Kamu çıkarları için bazı fedakârlıklar yapmanız şart. Orren Boyle neden benden fazla ‘kamu' sayılıyor, onu da anlamıyorum. Ama mesele Bay Boyle'la ilgili değil. Çok daha geniş bir sorun bu, bir kişilik bir durum değil. Ülkenin doğal kaynaklarını korumak zorundayız...fabrikalar korunmalı...tüm ülkenin sanayii korunmalı. Bay Boyle'un işletmesi gibi koskoca bir işletmenin çökmesine izin veremeyiz. Ülkenin ona ihtiyacı var. Rearden yavaşça, Bence ülkenin bana olan ihtiyacı, Bay Boyle'a olan ihtiyacından fazla, dedi. Lawson şaşkın bir hevesle, Elbette. diye bağırdı. Ülkenin size ihtiyacı var, Bay Rearden. Bunun farkındasınız, değil mi.' Ama Lawson'ın çok iyi bildiği ‘kendini feda etme' formülü karşısında duyduğu sevinç, Rearden'ın buz gibi sesini duyunca bir anda söndü Farkındayım. Holloway yalvarırcasına, Olaya tek katılan Boyle değil, dedi. Şu anda büyük bir kaymaya ülke ekonomisi dayanamaz. Boyle'un binlerce işçisi, tedarikçisi, müşterisi var. Associated Çelik iflas ederse onlara ne olacak. Ben iflas ettiğim zaman benim binlerce işçime, tedarikçime, müşterime ne olacak. Siz mi, Bay Rearden. dedi Holloway inanamıyormuş gibi. Ama siz şu anda ülkenin en zengin, en güvende, en güçlü sanayicisisiniz. Ya şu andan sonraki anda. Hı. Zararına üretim yapmayı ne kadar sürdürebileceğimi düşünüyorsunuz. Ih...Bay Rearden, size güvenimiz tamdır. Güveninizi boş ver. Bunu nasıl yapmamı bekliyorsunuz. İdare edersiniz. Nasıl. Cevap yoktu. Wesley Mouch, Geleceğe yönelik teorilere dalamayız, diye bağırdı, Önümüzde kaçınmamız gereken bir ulusal çöküş tehlikesi var. Ülke ekonomisini kurtarmak zorundayız. Bir şeyler yapmamız şart. Rearden'ın kararlı ve meraklı bakışı onu tedbirsizliğe itti. Bu çözümü beğenmiyorsanız, daha iyi bir çözüm öneriniz mi var. Tabiî, dedi Rearden rahat bir sesle. İstediğiniz üretimse, o zaman yoldan çekilin, lanet olası mevzuatınızı çöpe atın, Orren Boyle'un batmasına izin verin, Associated Çelik'in fabrikasını ben satın alayım...altmış fırınının her birinden günde bin ton çıkmaya başlar. E, ama...yapamayız. diye soludu Mouch. O tekel demek. Rearden gülmeye başladı. Pekâla, dedi kayıtsız bir sesle. O hâlde benim fabrikanın ustabaşı satın alsın orayı. Boyle'dan iyi iş çıkarır. Ama o zaman güçlüler, zayıflardan daha fazla avantaja sahip olur. Öyle bir şey yapamayız. Öyleyse, ülkenin ekonomisini kurtarmaktan söz etmeyin. Bizim tek istediğimiz... Sustu. Sizin istediğiniz, üretim olsun, ama üretebilecek insanlar olmasın, öyle mi. Bu...bu teori. Yalnızca teorik bir aşırılık. Tek istediğimiz, geçici bir süre için ayarlama yapmak. Geçici ayarlamaları yıllardır yapıyorsunuz. Sürenizin bittiğini göremiyor musunuz. O yalnızca teo... Sesi söndü ve bitti. Holloway dikkatli konuşmaya başladı. Şimdi bakın buraya, dedi. Aslında Bay Boyle tam da...zayıf sayılmaz. Bay Boyle çok yetenekli bir insandır. Yalnızca bazı üzücü rastlantılar yaşadı, hepsi de kendi kontrolü dışındaydı. Güney Amerika'nın gelişmemiş insanlarının yararına olacak, kamu ruhu taşıyan bir projeye büyük meblâğlar yatırmıştı, ama oradaki bakır çöküşü onu ciddi malî kayıplara itti. Mesele, ona kendini toplaması için bir şans tanımakla ilgili. Arayı kapatması için uzatılan bir yardım eli. Geçici bir yardım, başka bir şey değil. Tek yapacağımız, fedakârlıkları dengelemek...o zaman herkes toparlanır ve zenginleşir. Rearden yavaşça, Siz fedakârlıkları yüz yıldan uzun bir zaman... Sustu, sözünü değiştirdi. ...binlerce yıldır dengeliyorsunuz, dedi Yolun sonuna geldiğinizi görmüyor musunuz. Wesley Mouch, O yalnızca teori. diye söylendi Rearden gülümsedi. Sizin pratiğinizi biliyorum, dedi hafif bir sesle. Anlamaya çalıştığım şey, teoriniz zaten. Plânın gerisinde yatan asıl nedenin Orren Boyle olduğunu biliyordu. Nüfuzla, tehditle, baskıyla ve şantajla işleyen girift bir mekanizma vardı ortada. Mantıksız bir hesap makinesi gibi, gemi azıya almış, her an canının istediği şansı canının istediği tarafa fırlatıyordu. Boyle'un bu adamlar üzerindeki baskısı, yağmanın son lokmasını o tarafa fırlatma zorunluluğunu doğurmuştu. Esas meselenin Boyle'dan kaynaklanmadığını da biliyordu. Bu mekanizmayı kuran Boyle değildi. O yalnızca tesadüfen binmişti bu katara. Dünyayı mahveden cehennem makinesi onun marifeti değildi. Böyle bir şeyi mümkün kılan Boyle değildi. Aslında bu odadaki adamların hiçbiri değildi. Sürücüsüz giden o makineye onlar da tesadüfen binmişti. Tir tir titreyen otostopçulardı hepsi. Bindikleri aracın neredeyse son uçuruma yuvarlanmak üzere olduğunun farkındaydılar. Rotaya on elle satılmaları, kendi sonlarına doğru hızla gitmeleri, Boyle'u çok sevdikleri ya da ondan korktukları için değildi. Mesele başkaydı. İsimsiz bir unsurdu. Onu hepsi biliyor, ama bilmekten kaçınıyorlardı. Düşünce de, umut da değildi o şey. Yüzlerinde gördüğü bir şeydi. Kaçamak ifadeleri sanki Kotarabiliriz. der gibiydi. Neden.... diye merak etti. Neden yapabileceklerini düşünüyorlar. Wesley Mouch, Teorilere vaktimiz yok. diye bağırdı. Eyleme geçmemiz gerek. E, o hâlde, size başka bir çözüm sunayım. Benim fabrikayı alıp işi bitirseniz olmuyor mu. Onları sarsan etken, samimi bir korkuydu. Yo, hayır. diye soludu Mouch. Holloway, Aklımızdan bile geçmezi diye haykırdı. Dr. Penis, Biz serbest teşebbüsten yanayız. diye bağırdı. Lawson da, Size zarar vermek istemeyiz. diye çığlık attı. Biz sizin dostlarınızız, Bay Rearden. Bir arada çalışsak olmaz mı. Biz sizin dostlarınızız. Odanın karşı tarafında bir masa, üzerinde de bir telefon duruyordu. Masa aynı masaydı, telefon da büyük olasılıkla aynı telefon olmalıydı...Rearden birden bire, karşısında o telefonun üzerine eğilmiş, telaşlı telaşlı konuşan bir adamı görür gibi oldu. Rearden'ın daha yeni yeni öğrenmeye başladığı şeyleri o adam daha o zamandan biliyordu. Kendisi şu anda bu odanın yeni kiracılarının hangi teklifini reddediyorsa, o adam da o gün, Rearden'dan gelen bir teklifi reddetme mücadelesi vermekteydi...kavganın sonunu da hatırlıyordu. Adamın işkence altındaymış gibi yüzü ona doğru bakmış, umutsuz sesi, Bay Rearden, size...sevdiğim kadın üstüne yemin ederim...ben sizin dostunuzum, demişti. Kendisi ihanet saymıştı o hareketi o zaman. Şu anda karşısında oturan adamlara hizmet etmeyi sürdürme uğruna o insanı itip reddetmişti. Kimdi hain o olayda. Bunu hemen hemen duygularını hiç katmaksızın düşünmekteydi. Hissetmeye hakları yoktu. Tek farkında olduğu, ciddi ve saygılı bir netlikti. Şimdiki kiracılara bu odayı ele geçirme imkânını kim vermişti. Kimi feda etmişti ve kimin kârı için etmişti. Bay Rearden, diye inledi Lawson. Ne oldu. Rearden başını çevirdi, Lawson'ın gözlerinin korkuyla kendisine bakmakta olduğunu gördü, o gözlerin kendi yüzünde neleri görebilmiş olduğunu tahmin etti. Mouch, Fabrikanıza el koymak istemiyoruz. diye bağırdı. Dr. Ferris de, Malınızı elinizden almak istemeyiz. diye ona katıldı. Bizi anlamıyorsunuz. Anlamaya başlıyorum. Bir yıl önce olsa, bu adamlar vururlardı onu. İki yıl önce, tüm mallarına el koyarlardı. Kuşaklar öncesine gidilirse, bu tür adamların cinayete, gaspa gücü kolayca yeriyor, kendilerine ve kurbanlarına tek amaçlarının maddî yağma olduğunu kanıtlamaya çalışıyorlardı. Ama zamanları tükeniyordu artık. Rearden'ın yandaşı olan öbür kurbanlar çekip gitmişti. Tarihsel programların gösterdiğinden çok daha çabuk gitmişlerdi. Yağmacılar da şimdi artık kendi amaçlarının çıplak gerçeğiyle karşı karşıya kalmak zorundaydılar. Bakın, çocuklar, dedi yorgun bir sesle. Ne istediğinizi biliyorum. Hem fabrikamı yiyeceksiniz, hem de o fabrika var olmaya devam edecek, istediğiniz o. Benim bilmek istediğim bir tek şey var, bunun mümkün olabileceğini düşünmenize sebep olan ne. Mouch gücenik bir sesle, Ne demek istediğinizi anlamıyorum, dedi. Fabrikanızı istemediğimizi söylemiştik. Pekâlâ, daha açık söyleyeyim. Beni yemek istiyorsunuz, ama var olmayı da sürdürmemi istiyorsunuz. Bunu nasıl yapabileceksiniz. Böyle bir şeyi nasıl söyleyebiliyorsunuz, anlayamıyorum...sizi ülke için, çelik sanayii için çok önemli bulduğumuzu söylediğimiz, her türlü güvenceyi verdiğimiz hâlde... Size inanıyorum. O zaman bulmaca daha da zorlaşıyor. Beni ülke için paha biçilmez değerde görüyorsunuz, öyle mi. Hay Allah, siz beni, kendi boynunuzu düşünerek paha biçilmez değerde görüyorsunuz. Şurada titreye titreye oturuyorsunuz, çünkü biliyorsunuz ki, canınızı kurtaracak bir tek ben kaldım. Vakit de tükeniyor, onu da biliyorsunuz. Yine de beni mahvedecek bir plân teklif ediyorsunuz o plân katıksız bir ahmağın nobranlığıyla, hiçbir kaçamağa, kurtuluşa pay tanımaksızın, benim zararına çalışmamı istiyor. Dökeceğim her tona, gelecek paradan fazlasını harcamamı bekliyor. Paramın sonunu da bu şekilde harcamamı, sonra da hep birlikte açlıktan ölmemizi bekliyor. Bu kadar mantıksızlık hiç kimse için, hiçbir yağmacı için mümkün değil. Ülkenin çıkarını ya da benim çıkarımı bir kenara bırakın, sizin kendi çıkarınız için bile, güvendiğiniz bir şey var olmak zorunda. Nedir. Yüzlerinde, kotarırız bakışlarını görüyordu. Hem ketum, hem gücenik bakışlardı. İnanılacak gibi değildi ama, sanki Rearden onlardan bir şeyler saklıyormuş gibi bakıyorlardı. Mouch suratını asarak, Durumu neden böyle yenik bir bakış açısından görüyorsunuz, anlamıyorum, dedi. Yenik mi. Sizin bu planınızla yine de işi sürdürebileceğime gerçekten inanıyor musunuz. Ama bu sadece geçici bir süre için. Geçici intihar diye bir şey yoktur. Yalnızca acil durum süresince. Ülke kendine gelene kadar. Nasıl kendine gelmesini bekliyorsunuz. Cevap gelmedi. İflas ettikten sonra nasıl üretim yapmamı bekliyorsunuz. İflas etmeyeceksiniz. Her zaman üreteceksiniz. dedi Dr. Ferris. Sesi kayıtsızdı. İçinde ne övgü, ne de suçlama vardı. Doğal bir gerçeği seslendiriyormuş gibi konuşuyordu. Bir başkasına, Sen ilelebet bir serseri olarak yaşayacaksın, derken kullanacağı ses tonunu kullanmaktaydı. Başka türlüsü elinizden gelmez. Kanınıza işlemiş. Ya da daha bilimsel konuşmak gerekirse, öyle şartlanmışsınız. Rearden doğrulup dik oturdu. Sanki bir kilidin şifresini yokluyordu da, bu kelimeleri duyduğu anda ilk tık sesi yerine oturmuştu. Mouch, Konu yalnızca şu krizi atlatmak, dedi. İnsanlara bir soluk payı vermek, yetişmeleri için bir şans tanımak. Ya sonra. Sonra işler düzelecek. Nasıl. Cevap gelmedi. Nedir işleri düzeltecek olan. Holloway bağırdı Tanrım, Bay Rearden, insanlar olduğu yerde kazık gibi durmaz. Bir şeyler yaparlar, büyürler, ilerlerler. Hangi insanlar. Holloway elini muğlâk bir hareketle havada salladı İnsanlar, dedi. Hangi insanlar. Rearden Çeliğin son lokmalarını karşılıksız yedireceğiniz insanlar mı. Ürettiklerinden fazlasını tüketmeyi sürdüren insanlar mı. Koşullar değişecek. Kim değiştirecek. Cevap gelmedi. Yağmalayacağınız başka bir şey kaldı mı. Politikanızın niteliğini daha önce göremedinizse bile, şimdi artık görmüyor olamazsınız. Çevrenize bakın bir. Dünyanın her yanındaki bütün o lanet olası Halk Devletleri, bu ülkeden onlar için sızdırabildiğiniz sadakalarla yaşıyor. Ama artık sızdıracak bir şey kalmadı. Dünya yüzünde ülke kalmadı. Bizimki en büyüğü ve en sonuncusuydu. Bitirdiniz onu. Sağa sağa kuruttunuz. Geri dönülmez şekilde kaybettiğimiz o eski ihtişamdan, kala kala bir tek ben kaldım. Beni de bitirdikten sonra ne yapacaksınız. Siz ne yapacaksınız, Halk Devletleri ne yapacak. Ne umuyorsunuz. Gelecekte ne görüyorsunuz...hayvanlar gibi açlıktan ölmenin dışında. Cevap vermediler. Ona bakmıyorlardı. Yüzlerinde inatçı bir güceniklik vardı. Sanki yalan söyleyen oymuş gibi. Derken Lawson yumuşak bir sesle, yarı sitem eder, yarı azarlar gibi konuştu. Eh, ne de olsa, siz işadamları yıllardır felâket tellallığı yapıyorsunuz. Ne zaman ilerici bir önlem alınsa, batıyoruz diye bağırıyor, yok olacağız diyorsunuz. Ama yok olmadık. Gülümsemeye başlayacakken, Rearden'ın gözlerindeki ani yoğunlaşmayı görünce vazgeçti. Rearden zihnindeki kilidin bir tıkını daha duydu. İkincisi daha da net bir sesti. Öne doğru eğildi. Neye güveniyorsunuz. diye sordu. Sesi değişmişti. Peşten, dengeli, baskıcı, vazgeçmeyecek bir matkabın sesi gibiydi. Mouch, Yalnızca zaman kazanma meselesi. diye bağırdı. Kazanılacak zaman kalmadı. Lawson, Tek ihtiyacımız bir fırsat. diye haykırdı. Fırsat da kalmadı. Holloway, Kendimizi topallayana kadar. diye bir çığlık attı. Toparlanmanın yolu yok. Dr. Ferris, Yalnızca politikalarımız sonuç vermeye başlayana kadar, diye bağırdı. Mantıksızı, işler kılmanın yolu yoktur. Cevap gelmiyordu. Sizi artık ne kurtarabilir. James Taggart, Öf, siz bir şeyler yaparsınız. diye haykırdı. Bu cümle, ömrü boyunca farkında olduğu bir şeye işaret ettiği hâlde, o anda içinde sağır edici bir şangırtı hissetti. Sanki kilidin son tık'ıyla birlikte kocaman bir çelik kapı açılıyordu. Son tık, mekanizmayı çalıştırmış, kilidi çözmüş, tüm parçaları birleştiren cevabı tamamlamıştı. Ömrünün bütün soruları, çaresiz yaraları, şu anda cevap bulmuştu. O şangırtıyı izleyen bir anlık sessizlikte Francisco'nun sesini duyar gibi oldu. Bu binanın balo salonundaydılar. Francisco sorusunu alçak sesle o salonda sorarken, şimdi burada da soruyordu Bu salondaki en suçlu insan kim. Geçmişteki kendi sesini duydu Herhalde ...James Taggart mı.'' Francisco hiç sitem etmeden, Hayır, Bay Rearden, demişti. James Taggart değil, ...ama şu anda, bu odada, kendi zihninin, Benim, diye cevap verdiğini duyuyordu. Yağmacılara inatçı körlüklerinden ötürü ne lânetler okumuştu. Oysa, bu kötülükleri mümkün kılan kendisiydi. Kabullendiği ilk haksızlıktan, boyun eğdiği ilk yönergeden bu yana, gerçeklere karşı hileler yapılabileceği izlenimini onlara o vermişti. Mantıksız şeylerin istenebileceğini, nasılsa birinin bir şekilde buna bir çare bulacağını o öğretmişti. Madem ki, Fırsat Eşitleme yasasını kabullenmişti, Yönerge 10-289'u kabullenmişti, kendi yeteneğine sahip olmayanların o yeteneği ortadan kaldırma hakkı olduğuna razı olmuştu, hak etmeyenlerin kârı paylaşmasına, kendisinin hep zarar etmesine boyun eğmişti, düşünemeyenlerin emir vermesine, kendisi düşünebildiği hâlde itaat etmeye razı olmuştu...O hâlde, bu insanların kendilerini mantıksız bir evrende yaşıyor sanmasında şaşılacak ne vardı. Kendi kurmuştu o evreni onlara, imkânları sağlayan kendisiydi. Onlara düşen tek şeyin istemek, yalnızca istemek olduğuna, bir şekilde isteklerini onun nasılsa yerine getireceğine inanmakta haksız mıydılar. Mantığın sorumluluğundan kurtulmaya çalışan bu güçsüz mistikler, Rearden gibi bir rasyonalistin her kaprislerini yerine getirmeyi üstlenmiş olduğunu biliyorlardı. Gerçeklik konusunda onlara açık çek vermiş olduğunun farkındaydılar. Neden diye sormak ona düşmezdi. Nasıl diye sormak da onlara düşmezdi. Servetinin bir parçasını onlara vermesini isteyebilirlerdi...sonra tümünü, sonra, sahip olduğundan fazlasını...imkansız mı....yo, bir yolunu bulurdu o. Ayağa fırlamış olduğunun farkında değildi. James Taggart'ın tepesine dikilmiş, ona bakmakta olduğunu bilmiyordu. Taggart'ın o şekilsiz yüz hatlarında, hayatının tüm felâketlerinin cevabını görmekteydi. Taggart artan bir kaygıyla, Ne oldu, Bay Rearden. Ne dedim ki ben. diye soruyordu. Ama Rearden artık Taggart'ın sesinin ulaşabileceği bir durumda değildi. Karşısında upuzun yılları görüyordu. Canavarca haksızlıkları, imkânsız talepleri, kötülüğün açıklanamaz zaferlerini, çamur felsefesiyle dolu ciltlerdeki anlaşılmaz amaçları, karmaşık bir kötülüğün dünyayı mahvetmek üzere harekete geçtiğini sanan kurbanları...bütün bunların hepsi de, galiplerin o kaypak gözlerinin gerisindeki bir tek dayanağa yaslanmıştı nasılsa bir şeyler yapar.... Siz işadamları hep yok oluyoruz der durursunuz, ama yok olmadık'...Doğru, diye düşündü. Gerçekleri göremeyenler onlar değildi, kendisiydi. Kendi yarattığı gerçeği görememişti. Hayır, onlar yok olmamışlardı...ama kim yok olmuştu. Var olabilme biçiminin günahını ödeme uğruna yok olanlar kimlerdi. Ellis Wyatt...Ken Danagger... Francisco d'Anconia. Paltosuna ve şapkasına uzanırken, odadaki adamların kendisini durdurmaya çalıştığını fark etti. Suratlarına bir panik ifadesi gelmiş, sesleri şaşkın çıkmaya başlamıştı Ne oldu, Bay Rearden....Neden....Ama neden....Ne dedik ki....Gidemezsiniz....Henüz çok erken. Henüz olmaz. Ah, henüz olmaz. Onları