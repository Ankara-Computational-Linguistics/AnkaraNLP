TSK'nin başkomutanı sıfatı taşıdığı gerekçesi ile) müdahil olması, bu görüşlere AK Parti ve diğer sivil toplum kuruluşları tarafından itibar edilmemesi, ülkede gerginliği tırmandırmıştır. Genelkurmay Başkanı Orgeneral Yaşar Büyükanıt 12 Nisan'da cumhurbaşkanının Türk Silahlı Kuvvetleri'nin başkomutanı olması sıfatı ile bu seçimlerin kendilerini de yakından ilgilendirdiğini belirtmiş ve seçilecek cumhurbaşkanının cumhuriyetin temel ilke ve kuralları ile Atatürkçülüğün gereklerine özde bağlı olması gerektiğini beyan etmesine ve birçok sivil toplum kuruluşu tarafından organize edilen 14 Nisan Cumhuriyet Mitingi'nin netice vermemesi sonucu süreç doğal olarak başlamıştır. AK Parti Merkez Yönetim Kurulu Erdoğan'a seçimle ilgili tam yetki vermişti. Başbakan Recep Tayyip Erdoğan, cumhurbaşkanı adayını belirlemek üzere AK Parti içerisinde ağırlığı olan ve "Millî Görüşçü" olarak anılan TBMM Başkanı Bülent Arınç ile yaptığı görüşmeler sonucunda, sunduğu birkaç isimden hiçbirinin istenmemesi ve Arınç'ın "ya kendisinin ya da Abdullah Gül'ün olmasını" istemesi sonucu Abdullah Gül'ü aday ilan etmiştir. Hükûmet bildiriyi üzerine almış ve Hükûmet Sözcüsü Cemil Çiçek ertesi gün bir basın açıklaması yaparak Hükûmetin de laiklikten yana olduğunu bildirmiştir. Hükûmet alışılmadık bir şekilde, daha önceki askerî müdahalelerin ardından hükümetlerin takındığı tavırların aksine muhtırayı sert bir tepkiyle karşıladı. Cemil Çiçek konuşmasında Genelkurmay Başkanı'nın resmî olarak Başbakan'a bağlı olduğunu, görevleri itibarıyla Başbakan'a karşı sorumlu olduğunu belirtti. Eski Cumhurbaşkanı ve 12 Eylül darbesini yapan Kenan Evren, ordunun gerek gördüğü için böyle bir açıklama yapmış olduğunu ve bunun görevi olduğunu belirtmiştir. Mecliste temsil edilen CHP, ANAP, DYP, HYP, SHP ile TBMM'de sandalyesi olmayan DSP, MHP, İP liderleri erken seçim kararı alınarak Cumhurbaşkanlığı seçimlerinin yeni Meclis tarafından yapılması gerektiğini basın açıklamaları ile belirtmişlerdir. Ancak Hükûmet, böyle bir yolu tercih etmediklerini ve seçim sürecinin devam edeceğini açıklamışlardır. Abdullah Gül ise adaylıktan çekilmeyeceğini açıklamıştır. TBMM'de 27 Nisan 2007 tarihinde yapılan cumhurbaşkanlığı seçimi 1. turunda toplantı yeter sayısı olan 367 sayısına ulaşılamadığı gerekçesiyle CHP tarafından Anayasa Mahkemesi'ne yapılan itiraz başvurusu 1 Mayıs 2007 tarihinde haklı bulunarak Cumhurbaşkanlığı seçimlerinin 1. turu iptal edilmiştir. Bu gelişmeler üzerine Başbakan Recep Tayyip Erdoğan 24 Haziran ya da 1 Temmuz tarihinde erken seçime gidileceği açıklaması yaptı. Ayrıca, 1971 ve 1980'de olduğu gibi askerlerin cumhurbaşkanlığı sürecine artık müdahil olmalarını engellemek için, Anavatan Partisinin teklifi TBMM tarafından kabul edilerek Anayasa değişikliği yapıldı ve bundan sonra cumhurbaşkanlarının 5 senede bir doğrudan halk (cumhur) tarafından seçilmesi kabul edildi. Dönemin Cumhurbaşkanı Ahmet Necdet Sezer ve CHP itiraz ettikleri için bu değişiklik referandum ile halkoyuna sunuldu ve %68 oy oranı ile kabul edilerek kesinleşti. Muhtıra sonrası yapılan yorumların özeti: Yabancı haber ajansları ise acil kodu ile üyelerine basın açıklamasını servis ettiler.Avrupa Birliği'nin Genişlemeden Sorumlu Üyesi Olli Rehn, TSK'nin demokratik laikliğe ve demokratik değerlere saygı gösterdiğini ispatlaması için seçim sürecine karışmamasının gerektiğini söyledi. Dönemin ABD Dışişleri Bakanı Condoleezza Rice: "ABD Türkiye'nin demokrasi ve anayasal gelişim sürecini, dolayısıyla seçimle işbaşına gelenleri tam destekliyor. Cevabımız evettir, ABD de Avrupa Birliği'nin bu konuda Türkiye'ye verdiği destekle aynı pozisyondadır." şeklinde bir açıklama yaptı. Türkiye'deki yazarlardan açıklamaya karşı çeşitli yorumlar geldi. Star gazetesi yazarlarından Mehmet Altan "'internet muhtırası' doğrudan demokrasiye bir müdahaledir" yorumda bulunurken Milliyet gazetesi Yazarı Hasan Cemal konuyla ilgili "Hayır!" başlıklı yazısında askerî müdahalelerin toplumsal düzen ve gelişime zarar verdiği yorumunda bulundu. Radikal gazetesinden İsmet Berkan, bildirinin bir askerî darbe uyarısı olduğu yorumunu yaparak geleceği haber verilen bu darbeden kurtulmak için alınması gerektiğine inandığı tedbirleri yazdı. Özgürlük ve Dayanışma Partisi genel başkanı Ufuk Uras ise "Muhtıraya Hayır! Sözde Değil, Özde Demokrasi İstiyoruz" başlıklı bir basın açıklamasında bulunarak Genelkurmay açıklamasını eleştirdi. Basın açıklaması, Genelkurmay Başkanlığı web sitesinden yapılması nedeniyle esprili olarak "e-muhtıra" şeklinde anıldı. Bülent Arınç bildirinin yayımlanmasından dört yıl sonra katıldığı bir toplantıda yaptığı bir değerlendirmede ""Sakın ha! Cumhurbaşkanını seçmeyin anlamında. Bize aba altından sopa gösteriyor. Kime? Hükûmete. Kime? Meclis'e. Hiçbir demokraside böyle bir müdahaleyi kabul etmek mümkün değil. Ama zannettiler ki ben böyle yazar, korkutursam onlar teslim olurlar. 'Hazır ol' denildiği zaman hep başüstüne diyen sivil iktidarla karşılaştı onlar."" şeklinde demeç vererek bildirinin müdahale niteliğinde olduğunu ifade etmiştir.. KÄ±lburun Kılburun Karadeniz'in kuzeybatısında Dinyeper ırmağının ağzının doğu kenarında kurulmuş bir Orta Çağ kalesiydi. Birkaç defa onarıldıktan sonra 1860'ta yıkıldı. Kalenin yerinde küçük bir yerleşim vardır. Yalı Köşkü Yalı Köşkü (veya Cebeciler Köşkü) İstanbul'da Topkapı Sarayı'nın Galata'ya bakan tarafında bir köşktür. Yavuz Sultan Selim tarafından yaptırılmıştır. Padişahlar sefere çıkan donanmayı buradan seyreder, kaptanıderyaları burada kabul ederlerdi. Köşk Abdülaziz devrinde demiryolu inşatı sırasında yıkıldı. Benim Hüzünlü Orospularım Benim Hüzünlü Orospularım. Gabriel García Márquez'in son yayımlanan romanıdır. 90. yaş gününde kendisine bir hediye vermek isteyen yaşlı gazetecinin bir genelevi arayarak bakire bir kız istemesiyle başlayan aşk serüveni. Gazetecinin 14 yaşındaki Delgadina'ya olan aşkı ve geçmiş anılarına dönüşüyle, içsel çekişmeleri yansıtır. Delgadina ismini eski bir İspanyol romanından esinlenerek kendisi koyar. Kızın güzelliği ve saflığı karşısında sadece onu seyretmek zorunda kalan ve yaşının ağırlığını hisseden hüzünlü bir adamdır. Åžimon Peres Şimon Peres (İbranice : שִׁמְעוֹן פֶּרֶס, doğum adı: Szymon Perski; (d. 2 Ağustos 1923, Vişneva; ö. 28 Eylül 2016, Ramat Gan), İsrailli siyasetçi ve 9. İsrail Cumhurbaşkanı. Peres iki defa başbakanlık yaptı ve bir defa geçiş dönemi başbakanlığı yaptı. 66 yılı aşan siyaset kariyeri boyunca, 12 kabinede üye olarak görev aldı. Peres, İsrail devletinin yasama organı Knesset’e 1959 Kasımında seçildi. 2006 yılının başlarındaki üç aylık bir ara dışında 2007 yılında cumhurbaşkanı seçilene kadar görevde bulundu. İsrail Bağımsızlık Savaşı esnasında birçok diplomatik ve askeri görevlerde bulundu. Kariyeri boyunca Knesset’te beş farklı partide görev aldı; Mapai, Rafi, İşçi, Gruplaşma ve Kadima. Bu partiler arasında Gruplaşma ve İşçi Partisi için liderlik yaptı. Peres, 1994 yılında, Yaser Arafat ve İzak Rabin’le birlikte Barış anlaşması girişimine Dış İşleri Bakanı olarak katılmasından dolayı, Nobel Barış Ödülü’nü kazandı . 2007 yılı başlarında, Kadima, Şimon Peres’i Cumhurbaşkanlığı seçimlerinde aday gösterdi ve 13 Haziran 2007 tarihinde Knesset tarafından Cumhurbaşkanı seçildi Peres. 15 Temmuz 2007’de yemin ederek yedi yıllık cumhurbaşkanlığı görevine başladı . Başbakanlıktan sonra cumhurbaşkanlığı görevine seçilen ilk politikacı oldu. Şimon Peres (Szymon Perski), 2 Ağustos 1923 tarihinde Wiszniewo, Polonya’da (şimdi Vişnieva, Beyaz Rusya) doğdu. Babası, İzak (1896-1962) ve annesi, Sara Perske’dir . Aile evde, Rusça, İbranice ve Yidiş konuşurdu ve Peres, okulda Lehçe öğrendi. Peres, İbranice’nin yanı sıra, İngilizce ve Fransızca konuşur . Babası bir odun tüccarıydı (sonra diğer ürünlerin tüccarlığına geçti) ve annesi kütüphane görevlisiydi. Peres’in, Gerşon adlı bir erkek kardeşi vardır . Polonya ve Yahudi asıllı dünyaca ünlü Amerikalı Hollywood aktrisi Lauren Bacall'un (Betty Joan Perske) kuzenidir ve aynı soyadı paylaşıyorlardı. Babaları kardeş idi. Peres’in büyükbabası Zvi Meltzer, bir hahamdı ve Peres’in hayatında büyük etkilere sahipti. Bir röportajda, Peres; “Büyük babamın evinde büyüdüm ve o beni eğitti… Büyük babam bana Talmud’u öğretti. Kulağa geldiği gibi kolay değildi. Ailem çok dindar değildi fakat ben aşırı muhafazakârdım. Bir keresinde, ailem Şabat’ta radyo dinlediğinden radyoyu parçaladım.” . 1941’de Wiszniewo’da kalan Peres’in bütün akrabaları Yahudi Soykırımı’nda öldürüldü. Birçoğu (Haham Meltzer de) kasabanın sinagogunda diri diri yakıldı. 1932 yılında Peres’in babası Filistin’e göçtü ve Tel Aviv’e yerleşti. Aile, 1934’te Peres’i takip etti. Peres Tel Aviv’de Balfour İlkokulu ve lisesinde ve sonra Geula lisesinde (Ticaret okulu) eğitim gördü. 15 yaşında, Ben Şemen Tarım Okuluna geçti ve Geva Kibbutz’unda birçok yıl yaşadı . Peres, Alumot Kibbutz’unun yapımcılarından biriydi. 1941 yılında, Peres, Hanoar Haoved Vehalomed adlı işçi-Siyonist hareketin sekreteri olarak seçildi ve 1944 yılında Alumot’a dönerek, çiftçi, çoban ve Kibbutz sekreteri olarak çalıştı. 1945 yılında, Peres, Sonya Gelman ile evlendi. Üç çocukları oldu. Sonya Gelman, 20 Ocak 2011 tarihinde 87 yaşında vefat etti . 1947 yılında, Peres, Haganah’ya katıldı. David Ben-Gurion, Peres’i personel ve silah alımında görevlendirdi. 1952'de Peres, Savunma bakanlığının yardımcı yönetici amiri oldu ve bir sonraki yıl yönetim amiri oldu. 29 yaşında bu görevi aldığından, pozisyonda görev alan en genç insan oldu. Sorumlu olduğu alanlar, silah satın alımı ve İsrail Devleti’ne katkı sağlayacak stratejik ilişkiler kurmaktı. Peres, Fransa’yla iyi ilişkiler kurmakta ve dolayısıyla, bölgedeki dengeleri değiştirecek kaliteli silah alımında yararlı oldu . Peres sayesinde, Israil, Fransa’dan Dassault Mirage 3 jetini aldı, Dimona Nükleer reaktörünü kurdu ve Fransa ve Birleşik Krallıkla üçlü bir anlaşmaya girdi. Peres Knesset’e ilk olarak 1959 yılı seçimlerinde, Mapai partisinin bir üyesi olarak seçildi. 1965 yılına kadar, Savunma Bakanlığı Yardımcılığı görevini sürdürdü. Peres ve Moşe Dayan, David Ben-Gurion’la birlikte Mapai’den, yeni bir parti kurmak için ayrıldı. Yeni kurdukları parti, Rafi; Mapai ile uzlaştı ve 1968’de bir solcu birlik olan gruba katıldı. 1969 yılında, Peres, Göçmen İltihak Bakanlığına atandı ve 1970 yılında Ulaşım ve İletişim Bakanı oldu. 1973 yılında, bir süre yaptığı İstihbarat Bakanlığından sonra, İzak Rabin hükûmetinde Savunma Bakanlığına atandı. Bu süreçte, İzak Rabin’le parti başkanlığı için çok çekişti fakat 1977 yılında, Rabin’e yine yenildi. Peres, 1977 seçimlerinden önce Rabin’in eşinin döviz skandalı sebebiyle geri adım atmasıyla, Rabin’e karşı başarı sağladı. Rabin yasal olarak geçiş hükûmetinden istifa edemediği için resmi olarak başbakan kaldı ama Peres resmi olmasa da başbakan gibi davranıyordu. Peres, Menachem Girişimi’nin altında Likud’un, geriye kalan herkesi saf dışı bırakarak koalisyon için yeterli sandalyeyi kazanmasıyla, seçimle ilgili ilk yenilgiye sebep olmuş oldu. En fazla bir ay sonra, Peres muhalefet lideri olmayı kabullendi.1980’de Rabin tarafından yapılan geri dönüş teklifinin reddetmesiyle,Peres partisinin 1981 seçimlerinde bir başka yenilgisine neden oldu. 1984'te bütün partilerden daha fazla sandalye kazandı ama, sol kanat koalisyonu oluşturmak için gereken 61 mandanın çoğunluğunu toplayamadı. Alignment ve Likud Peres’in başbakan olacağı, Likud lideri İzak Shamir’in de dış işleri bakanı olacağı bir düzenlemeyle alışılmadık bir yönde anlaştı. Bu süre içindeki en önemli şey Kral Hasan ile Fas’da yapılan görüşmeydi. 2 yıl sonra Peres ve Shamir yerlerini takas ettiler. 1986’da Peres dış işleri bakanı oldu. Peres’in siyasal örgütü 1988’de bir başka yenilgi aldı ve koalisyonu Likud ile yenilemeyi kabul etti, ama bu kez tüm süreç boyunca Shamir’in koalisyon liderliğine razı olarak.1988-1990 ulusal hükûmetinde, Peres başbakan yardımcı ve ekonomiden sorumlu bakan olarak görev yaptı. Peres ve örgütü sonunda kirli bir numaranın “ Peres’in örgütü,küçük sol gruplar ve ultra Ortodoks partilerle koalisyon denemesinin başarısız olmasının” ardından koalisyondan ayrıldı. 1990’dan 1992 başarına kadar muhalefet liderliği yapan Peres, İsrail İşçi Parti’sinin seçimlerinde 15 yıl önce devraldığı koltuğu Rabin’e karşı kaybetti. Peres politikada aktif olarak kaldı ama Rabin’in Dış İşleri Bakan’ı olarak. Yasser Arafat ile gizli görüşmeler Oslo Anlaşmasıyla sonuçlandı ki bu anlaşmayla Yasser Arafat, Peres ve Rabin Nobel Barış Ödülünü kazandı. 1995'te Rabin’in suikasta uğramasının ardından, Peres 1996 seçimlerine kadar başbakanlık ve savunma bakanlığı yaptı ki bu süreçte de barış sürecindeki dengeyi izledi. Dönemi boyunca, Peres internet kullanımını destekledi ve İsrail başbakanı’nın ilk web sitesini kurdu. Buna karşın 1996'daki başbakanlık için ilk direkt seçimlerde Benyamin Netanyahu’ya karşı kaybetti. 1997’de İsrail İşçi Partisi lideri olarak yeni bir seçim arayışına girmedi ve Ehud Barak onun yerini aldı. Barak Peres’in parti liderliğini koruma girişimini geri çevirdi ve hükûmeti kurduktan hemen sonra Peres’i Bölgesel İşbirliği Bakanı olarak atadı. Peres Barak Hükûmeti’nde çok az bir rol oynadı. 2000'de Peres başbakana da yetki veren 7 yıllık ülke başkanlığı için yarıştı. Beklendiği gibi kazansaydı, İsrail’in başbakanlık yapmış ilk başkanı olacaktı. Ama Likud’un adayı Moshe Katsav’a karşı kaybetti. 2001'de Ehud Barak’ın Ariel Sharon’a karsı başbakanlık seçimlerde yenilmesinin ardından, Peres bir başka geri dönüş yaptı. İşçi Parti’sinin Sharon’un Likud’u ile birlikte ulusal birleşim hükûmetine girmesini sağladı ve dış işleri bakanlığı pozisyonunu güvence altına aldı. Resmi parti liderliği Binyamin BenEliezer’e geçti ve 2002’de Hayfa belediye başkanı Emram Mitzna’ya geçti. Peres sol güruhta dış işleri bakanlığı koltuğuna yapışıp kaldığı ve barışçı tutumuna rağmen barış sürecinde ilerleme kaydedemediği için çok eleştirildi.Görevini İşçi partisinin 2003 seçimlerinden önceki istifasıyla bıraktı. Mitzna’nın liderliğindeki partinin ağır yenilgisinden sonra, Peres yeniden geçici lider olarak ortaya çıktı. 2004’un sonunda partiyi Sharon ile tekrar koalisyona soktu. Peres 2006 seçimlerinden önce İşçi Partisi başkanlığına seçildi. Parti lideri olarak, seçimleri mümkün olduğunca daha sonra yapma tarafında oldu. Erken bir seçimin Eylül 2005 Gazze’den geri çekiliş planını ve Sharon ile olan ulusal hükûmette partinin duruşunu tehlikeye sokacağını iddia ediyordu. Ama çoğunluk daha erken bir seçim için baskı yaptı ve Peres liderliği %42.4 e %40 ile Peretz’e karşı kaybetti. 30 Kasım 2005'te Peres İşçi Partisi’nden ayrıldı ve Ariel Sharon’u ve onun partisi Kadima’yı desteklemeye karar verdi. Sharon’un felç geçirmesinin hemen ardından Peres’in partinin başına geçmek istediği spekülasyonları ortaya çıksa da önde gelen ki birçoğu Likud eski üyesi olan Kadima liderleri desteklerini Ehud Olmert’den yana olarak açıkladılar. Söylentiye göre İşçi Partisi Peres’e yuvaya dönmesi için sevgi gösterisinde bulundular. Buna karşı Peres Olmert’i desteklediğini ve Kadima’da kalacağını belirtti. Peres niyetinin Mart seçimlerinde yarışmak olmadığını belirtmişti. Kadima’nın seçimleri kazanmasının ardından, Peres’e başbakan yardımcısı, Negev, Galilee geliştirme bakanlığı ve bölgesel ekonomi bakanlığı görevi verildi. Peres 13 Haziran 2007’de Knesset tarafından İsrail Ülke Başkanı olarak seçildi. İlk turda 120 üyenin 58’i ona oy verirken, 38’i Reuven Rivlin’e, 21’i ise Colette Avital’a oy vermiştir. Daha sonra 2. turda rakipleri de Peres’i desteklemiş ve Peres, Knesset’de 86 evet ve 23 karşı oyla başkan seçildi. Peres aynı gün 1959’dan beri İsrail tarihindeki en uzun Knesset üyeliğine sahip olduğu görevinden istifa etti.Peres 15 Eylül 2007’de Başkanlık yemini etti. 2008 Kasım’da Peres Londra’da Buckingham Sarayı’nda Kraliçe Elizabeth’den Onursal Şövalyelik unvanını almıştır. 2009 yılında İsviçre'nin Davos şehrinde düzenlenen Dünya Ekonomik Forumu zirvesinde dönemin Türkiye başbakanı Recep Tayyip Erdoğan tarafından eleştirildi. Erdoğan Peres'e yönelik olarak ""öldürmeye gelince siz öldürmeyi iyi bilirsiniz, plajlardaki çocukları nasıl öldürdüğünüzü nasıl vurduğunuzu çok iyi biliyorum, sesinin (Peres'in) yüksek çıkması bir suçluluk psikolojisinin gereğidir"" ifadelerini kullandı. Erdoğan ayrıca oturumun moderatörü David Ignatius'e kendisine daha az konuşma süresi verdiğini söyleyerek tepki gösterdi ve oturumu terketti. Bu krizden sonra moderatör Ignatius'un görevine son verildi. Peres “Şahin” olarak bilinirdi . Ben-Gurion ve Dayan’ın himayesi altındaydı ve Batı Şeria’daki yerleşimlerin destekçisiydi. Fakat, partisinin liderliğini aldığında, duruşu değişti. Yakın dönemde daha çok güvercin olarak bilinir ve Ekonomik işbirliğiyle gelişen barışın büyük destekçisidir. 1970 ve erken 1980’li yıllardaki ana akım İsrailli liderler gibi Filistin otoriteleriyle konuşmaya karşıdır ama diğerlerinden farklı olarak, Batı Şeria ve Gazze sınırları hakkında bir anlaşmaya varmak gerektiğini savunur. Bir süre Ürdün Kralı Hüseyin’in, Yaser Arafat yerine, anlaşmalarda Arap tarafı temsil etmesini istedi Peres. 1987 yılında, Kral Hüseyin’le Londra’da buluşup bir anlaşma taslağı hazırladı, fakat anlaşma, dönemin İsrail başbakanı İzak Şamir tarafından reddedildi. Zamanla, Peres, Filistin otoriteleriyle konuşmayı desteklemeye başladı ve 1993 yılına kadar bu politika üzerinde pek çalışmadı. Peres, Oslo Anlaşmalarındaki katkısından dolayı, hem anlaşmaların hem de Filistin otoritesinin en büyük destekçisi olarak bilinir. Peres’in dış politikası, oldukça gerçekçiydi. Türkiye'yle ilişkilerin iyi tutulması adına, Ermeni Meselesini gündeminden uzak tuttu. Peres; “Bizler Holokost ve Ermeni meselesi arasında benzerlik bulma girişimlerine karşıyız. Hiçbir olgu Holokost’a benzemez. Ermenilerin başına gelenlerde bir trajediydi fakat bir soykırım değildi” Dedi . İran’ın nükleer programı ve İsrail’in varlığına tehdidi üzerine Peres, “İran’a karşı askeri bir saldırıya karşıyım fakat milletler olarak birleşip İran üzerinde ambargo uygulamalı” dedi, ve Ahmedinejad’ın “İsraili Haritadan Silmek” çağrısını Adolf Hitler’in Avrupa’daki Yahudilere karşı giriştiği eylemin eşdeğeri olarak adlandırdı . Peres, Orta Doğu ekonomik işbirliğinin bir destekçisidir. Peres, 1945 yılında Sonya Gelman’la evlendi. Sonya, İngiliz Ordusundaki kamyon sürücülüğü görevini bitirdiğinde evlendiler. Yıllar boyunca, Peres’in güçlü politik kariyerinin getirdiği gündemdeliğin yanı sıra, Sonya, medya ve televizyondan uzak durmayı tercih etti. Peres’in başbakan olarak seçilmesinden sonra Sonya, Tel Aviv’deki evinde kalacağını ve Kudüs’e gitmeyeceğini belirtti ve birbirlerinden ayrı yaşamaya başladılar . 20 Ocak 2011 tarihinde 87 yaşında vefat etti. Şimon Peres ve Sonya Gelman’ın üç çocuğu oldu. (Zvia, Yoni ve Nehemia.) 2016 yılında ise felç geçirerek hastaneye kaldırıldı, doktorların ilaçla uyutulmasını belirtmesinin ardından 28 Eylül 2016'da saat 04:00'te öldü. İzak Şamir İzak Şamir (, d. 15 Ekim 1915 – ö. 30 Haziran 2012), İsrailli siyasetçi, eski bakan ve başbakan. 15 Ekim 1915 yılında Itzchak Iazernitzki adıyla, bugün Beyaz Rusya sınırları içinde kalan Rus İmparatorluğu'nda bir Yahudi köyü olan Ruzhany'de doğdu. Varşova'da, Varşova Üniversitesi'nde hukuk eğitimi aldı. Revizyonist Siyonist gençlik hareketi olan BETAR'a katıldı. Şamir 1983-1984 ve 1986-1992 yılları arasında İsrail başbakanlığı yaptı. 30 Haziran 2012 tarihinde öldü. Ehud Barak Ehud Barak (İbranice: אֵהוּד בָּרָק) (Ehud Brog, d. 12 Şubat 1942), İsrailli asker ve siyasetçi, İsrail eski başbakanı, İsrail İşçi Partisi'nin lideri, eski savunma bakanı ve başbakan yardımcısı. 12 Şubat 1942'de Mishmar Hasharon kibbutzunda Ehud Brog ismiyle doğdu. 1999'dan 2001'e İsrail'in 10. başbakanlığını yaptı. 1976'da Kudüs İbrani Üniversitesinde Fizik - Matematik bölümlerinden mezun oldu. 1978'de Stanford Üniversitesinden mühendislikten diplomasını aldı. 1959'da İsrail savunma kuvvetlerine katıldı. Daha sonra soyadını İbranice "yıldırım" anlamına gelen barak ile değiştirdi. 1995 yılında iç işleri bakanı ve 1996 yılında dış işleri bakanı olarak görev yaptı. 1996'da Knesset'e seçildi ve sonra İşçi Partisi lideri oldu. 17 Mayıs 1999'de başbakan seçildi. Mart 2001'de görevini tamamladı. 18 Haziran 2007'de tekrar işçi partisi liderliğine seçildikten kısa bir süre sonra savunma bakanı olarak göreve başladı. 3 Ocak 2009 tarihinde İsrail'in Gazze'ye karadan girerek yaptığı harekâtın emrini veren kişidir. Olcay Ã–zmen Olcay Özmen (d. Bursa, 1982) Türk şair. 1982 yılında Bursa'da dünyaya geldi. Babasının memuriyeti nedeniyle Bingöl, Kütahya ve Manisa'da bulundu. Eskişehir Osmangazi Üniversitesi Türkoloji Bölümü mezunudur. Şiirleri Varlık, Yasakmeyve başta olmak üzere edebiyat dergilerinde çıkmaktadır. Eskişehir'de çıkan Yazılıkaya şiir yaprağına katkıda bulunur. 2006 yılında, 30 yaşın altında şair ve yazarlara verilen Yaşar Nabi Nayır Şiir Ödülü'nü Sensiz Üç Yağmur adlı dosyasıyla kazandı ve bu dosya Varlık Yayınları tarafından aynı yıl kitaplaştırıldı. Onur Caymaz Onur Caymaz, (d. 1977, İstanbul) Türk şair ve yazar. Marmara Üniversitesi Teknik Eğitim Fakültesi'nin elektronik bilgisayar eğitimi bölümününden mezun oldu. Adam Sanat, Adam Öykü, E, Varlık, Öküz, Virgül, Radikal Kitap, Cumhuriyet Kitap, Eşik Cini gibi dergi ve gazetelerde şiir ve öyküleri yayınlandı. 1999 yılında Gençlik Kitabevi’nin açtığı yarışmada "Hayalperistanbul" başlıklı hikâyesi birinci oldu. 2000 yılında "Kâh ve Rengi" başlıklı dosyası, Orhon Murat Arıburnu Şiir Ödülü’nü alarak Hera Yayınları tarafından kitaplaştırıldı. 2002 yılında Haldun Taner Öykü Ödülü ikincisi seçilen "Nokta", "Ezilmiş Leylaklar Kitabı" adlı ilk kitabındadır. 2004 yılında "Seni Hatırlatan Yıldızlar" isimli romanı ve "Bak Hâlâ Çok Güzelsin" başlıklı şiir kitabı yayınlandı. "Bak Hâlâ Çok Güzelsin", 2005 yılında Behçet Aysan Şiir Ödülü’nü kazandı. 2005’te "Sanki Yarın Nisan" başlıklı hikâye, 2008’de "Kalbin ve Tenin Bütün İstekleri" başlıklı hikâye, 2009’da da "Yaz Tarifesi" başlıklı şiir kitabı neşredildi. 2010 güzünde yayınlanan "Gece Güzelliği" başlıklı hikâye kitabı ile okurlarla buluşan Caymaz, 2011’de "Pervaneyle Yaren" başlıklı şiir dosyasıyla Bedri Rahmi Eyüboğlu Şiir Ödülü'ne layık görüldü. Şiirleri çeşitli dillere çevrilen Caymaz, öğretmenlik, bilgisayar programcılığı gibi işlerden sonra son sekiz yıldır editörlük, bağımsız yazarlık ve reklam ajanslarında düzeltmenlik yapıyor. Aydınlık gazetesinde, pazar günleri yazıları yayınlanmaktadır. SabancÄ± Sabancı, aşağıdaki anlamlara gelebilir: Kılkış (il) Kılkış (Yunanca: Νομός Κιλκίς / Nomόs Kilkis), Yunanistan'ın Orta Makedonya coğrafi bölgesine dahil bir il. Skoda 105 mm Model 1939 Skoda 105 mm Model 1939 (105 mm M.39) Skoda Works tarafından Çekoslovakya'da üretilen, 75 mm M.39 modeline destek için tasarlanmış bir dağ silahıdır. 100 mm M.16 ve 100 mm M.16/19 modellerinin daha iyileştirilmiş versiyonudur. Bu silah Romanya'da kullanılmıştır ve benzer şekilde dizayn edilmiş bir modeli Afganistan'da kullanılması için üretilmiştir. Skoda 75 mm Model 1939 Skoda 75 mm Model 1939 (75 mm M.39) Skoda Works tarafından 1939 yılında Çekoslovakya'da üretilmiş bir dağ silahıdır. Dizaynı Bofors L/22 modelini andırmaktadır. Silah nakliyesi sırasında 8 parçaya bölünebilir ve binek arabası ile taşınır. Silah mürettebatı zırhlı koruyucular ile korunurlar.Bu silah İran ve Romanya'da kullanılmıştır. Yuki Sohma Yuki Sohma (草摩 由希 "Sōma Yuki"), Fruits Basket anime ve manga serisinin kurgusal karakterlerinden biridir. “Kaiwaia (veya Kaibara) Lisesi’nin Prensi” olarak da bilinir. Çoğu zaman arkadaşları tarafından “Yun-Yun” diye çağrılır. Yuki karşı cinse sarıldığı veya aşırı stres altına girdiği zaman Çin Zodyoğı’nın "sıçan"ına dönüşür. Yuki yani sıçan Japon ay takviminin on ikinci ayı olarak böyle bir isim türevine sahip değildir. Takaya bu ismi “sevdiği için” kullanmıştır. Ayrıca Yuki, bir diğer lakabı olan “Buz Prens”e uyar şekilde Japonca “kar” anlamına gelse de isminin heceleri sırasıyla “neden” (由) ve “umut” (希), (“umut etmek için bir neden”) anlamlarına da gelmektedir. Yuki oldukça çekici ve popüler birisidir. Ona aşık olan çılgın kızlar tarafından kurulmuş bir kulübü bile olmasına rağmen hiçbir kızın aşkını kabul etmemiş ve ona sarılmasına izin vermemiştir. Mangada 11. ciltte ve 10. cildin sonunda Tohru Honda’ya aşkını itiraf etmiş fakat daha sonra Tohru’ya olan aşkının romantik değil aslında kafasındaki anne figürüyle alakalı olduğu 14. ciltte ortaya çıkmıştır. Bu durum annesiyle olan uzak ilişkisinden kaynaklanıyordu. Çocukluğunda Yuki, Akito Sohma (Sohma ailesinin lideri) tarafından çok hırpalanmıştı. Akito, Yuki’ye karşı oldukça zalimdi ve ona asla unutamayacağı, “ailenin en nefret edilen üyesi olduğu” veya “Akito olmayasaydı kendisinin de yaşamak için bir nedeni olmazdı” gibi korkunç şeyler söylerdi. Ailesin geri kalan üyeleri de bu durumları doğrular gibiydi; Kyo, onunla hiç karşılaşmamasına rağmen Yuki’den nefret ettiğini ilan etmişti ve abisi Ayame,Yuki’nin yardım için ağlayışlarını kabaca reddetmişti. Zodyağın diğer üyeleri de kasıtlı olarak bir hor görme durumu olmamasına rağmen onunla konuşmuyorlardı. Akito psikolojik saldırının yanı sıra fiziksel olarak da Yuki’ye kötü muamele ediyordu ve bazen işkence olsun diye onu karanlık bir odaya kilitliyordu. Her türlü iğfal karşısında Yuki kendine olan saygısını korkunç derecede kaybetmişti, aşağılık kompleksine girmişti ve kendinden nefret ediyordu. Dignity (albüm) Dignity, Hilary Duff'un toplamda altıncı albümü, aynı zamanda da dördüncü stüdyo albümüdür. Albüm 23 Mart 2007'de İtalya'da, 26 Mart 2007'de İngiltere'de, İspanya ve Portekiz'de, 28 Mart'ta Avustralya'da, 31 Mart tarihinde Japonya'da ve Amerika Birleşik Devletleri'nde 3 Nisan 2007 tarihinde çıkmıştır. Albümü yapan şirket Hollywood Records adlı Amerikan şirketidir. Albümden çıkan ilk single With Love olmuş ve bunu sırayla Dignity ve Stranger izlemiştir. 2005 yılında Hilary Duff, Most Wanted albümünün yapımı sırasında Joel Madden ve Benji Madden ile çalışmayı çok sevdiğini söylemişti. Fakat 2006 yılındaki yaptığı açıklamalarında artık kendi albümlerinde işin içinde daha çok olmayı istediğini ve farklı yapımcılarla çalışmayı istediğini söyledi. Nitekim bunun sonucunda da Dignity'i farklı yapımcılarla kaydetti. Duff bu albümde yer alan parçaların tümünün yapımında yer aldı. "Outside of You" parçasını şarkıcı Pink ile ve "Gypsy Woman" adlı parçayı da ablası Hailey Duff ile beraber yazdı.Bu albümde yine Kara Dioguardi yer aldı. Duff onun hakkında "Ne düşündüğümü yansıtmama izin veriyor ve ben de bunu çok seviyorum. Bu bir tür terapiye benziyor." diyerek albüm ve yapımcısı hakkında düşüncelerini dile getirmiştir. Duff'a göre Kara ile çalışmak istemesinin en önemli nedeni de onun parçaların müzikleri hakkındaki hızlı çalışmalarıydı. Duff, albümde ayrıca Kanadalı yapımcı ve söz yazarı olan Rhett Lawrence ile de çalıştı. Albümde yer alan diğer yapımcılar ise Greg Wells, Ryan Tedder, Richard "Humpty" Vission, Tim ve Bob ve Manny Marroquin dir. Albümün resim düzenlemesini de Andrew Macpherson yapmıştır. Black Eyed Peas grubundan will.i.am ,Chico Benett, Vada Nobles da albüme katkı yapan diğer önemli isimlerdir. Albümde yer alan "Happy" adlı şarkının 2006 yılında bir versiyonu çıktı. Duff'ın başrolünü oynadığı Material Girls adlı filmin müziklerinde kullanıldı.Şarkı Play With Fire'ın ritimlerini taşısa da sözleri değiştirilip yeni bir şarkı haline getirildi. Hilary Duff, albümün tarzı hakkındaki açıklamalarında bu albümün önceki albümlerine göre çok daha fazla dans içerikli müzikler içerdiğini, farklı ritimler kullanıldığını söylemiştir. Hatta albümün yapım aşamasında bir röportajında ""Ne yaptığımız konusunda hiçbir fikrim yok. Ama bu çok eğlenceli ve güzel bir şey. Şarkılar dans ağırlıklı olduğu için sözlerini yazmak daha kolay oluyor"" diyerek yeni albümü hakkında duygularını ifade etmiştir. Albüm çıktıktan sonra basın tarafından Avril Lavigne, Gwen Stefani, Madonna,Justin Timberlake, Kylie Minogue, Britney Spears, ABBA, Depeche Mode gibi ismlerin müzikleri ile benzetilmiş ve karşılaştırmıştır. Hatta bazı şarkıların 80'li yılların şarkılarını andırdığı da söylenmiştir. Bu değerlendirme, Duff tarafından da doğrulanmıştır. Egnatia Mariniana Egnatia Mariniana, Roma İmparatoru Valerianus'un karısı ve İmparator Gallienus'un annesi. Valerian ve Gallienus döneminden birkaç sikke üzerinde görülen ve genellikle tahta çıkmış kocalarından önce ölen kadınları tanrılaştırmak için kullanılan ibaresine istinaden büyük olasılıkla Mariniana 253 yılından önce ölmüştür. Yine büyük olasılıkla, Arabistan ve Moesia Superior eyaletleri legatus'u Egnatius Victor Marinianus, Mariniana'nın babasıdır. Eğer bu doğruysa, Mariniana aynı zamanda Gallienus adıyla bilinen İmparator "Publius Licinius Egnatius Gallienus"un annesidir. Caesonia Milonia Caesonia (d. 6 - ö. 41), Roma İmparatoriçesi, İmparator Caligula'nın dördüncü karısı ve oldukça ünlü eski bir fahişe. Mütevazı bir kökenden Roma İmparatoru Caligula'nın dördüncü ve son eşliğine kadar yükselmiştir. Bir fahişe olan Vistilia'nın kızıdır ve babasının kim olduğu bilinmez. Küçük üvey kardeşi Roma konsül'ü ve General Gnaeus Domitius Corbulo'dur. İleride Roma imparatoru Domitian ile evlenenip imparatoriçe olacak olan Domitia Longina yeğenidir. Caligula, söylendiğine göre çok güzel olmayan ve üstelik ilk evliliğinden üç kızı olan Caesonia'yı gerçenten sevmişti. Anlaşıldığı kadarıyla Caesonia, imparatorun dikkatini çoğu zaman olduğu gibi onun ünlü genelevinde ya da hem imparator olmadan hem de olduktan sonra sık sık verdiği müsrif partilerden birinde çekmiş olmalıdır. 37 yılı sonlarında imparator olduğu zaman, Caligula onu saraya aldırdı. Kendisine uygun üç asil Romalı kadınla birbiri ardına yaptığı ve her biri bir yıldan az süren evliliklerin ardından Caligula sonunda gözdesi Caesonia'ya kendisine bir çocuk vermesi karşılığında Augusta unvanı vermeye karar verdi. Suetonius söylediğine göre, Caligula'nın teşvikiyle Caesonia elbiselerini çıkartır ve birliklerin önünde kendisini çıplak olarak teşhir eder ve arkadaş seçerdi. Bazı kaynakların iddiasına göre ise kızları Julia Drusilla (halası ve Caligula'nın en sevdiği kız kardeşi adını almıştır) düğün günlerinde doğmuştur. Roma, avam tabakasından olan ve böyle bir geçmişe sahip yeni kraliçeleri karşında dehşete düşmüştü ancak Caesonia göründüğü kadarıyla pratikliği, sarsılmaz doğası, cesareti ve gittikçe kötüleşen tuhaflıklarına rağmen deli kocasına olan sadakâti ile mutlak bir saygı derecesi kazanmıştı. Anlaşıldığı kadarıyla, kocası üzerinde yavaş yavaş etkisini arttırmış ve onun resmi olmayan akıl hocası olmuştu. Caligula, birçok kadından hemen sıkıldığı halde neden bu kadının onun ilgisini çekmeye devam ettiğini sık sık merak ederdi ve cevabını bulabilmek için onu işkence ile bile tehdit etmişti. Bazı kaynakların iddia ettiğine göre Caligula, her ne kadar imparator olmadan önce de normal olmayan davranışların ilk sinyallerini vermiş olsa da karısının onun başıboş taraflarını kontrol altında tutabilmek için verdiği aşk iksiri sonucu delirmişti. Suetonius'a göre Caesonia, Roma halkında büyüyen öfkenin ilk işaretlerini görmüş ve onu adalet ve tolerans yönünde teşvik ederek tehlikeli eğilimlerini durdurmayı denemişti. Ancak aldığı tedbirlere rağmen korkuları, 41 yılında Caligula'nın özel bir tiyatro gösterisi hakkında genç aktörlere öğüt verdiği sırada öldürülmesiyle gerçek oldu. Bunu takip eden karışıklıkta, sarayı hemen ele geçiren ve tüm imparatorluk ailesini temizlemeye niyetli suikastçiler, Caligula'nın ölümünden yaklaşık bir saat sonra Caesonia ve henüz üç yaşındaki kızını da öldürdüler. Suetonius'a göre katilinin adını bir karışıklığı mahal vermemek için söyleyerek cesur biçimde ölmüştü. Genç Drusilla, görünüşe göre babasından miras kalan şiddete olan eğilimi nedeniyle, çığlık atarak ve ısırarak annesinin katiline saldırmış ve bu sırada başı duvara çarparak ölmüştü. Gotik metal Gotik metal (gothic metal ve goth metal olarak da bilinir), bir heavy metal alt türüdür. Heavy metalin agresifliği ile gotik rock'ın karanlık ve melankolik atmosferini kombine eder. 1990'ların başında death/doom çıkışlı bir tür olarak ortaya çıkmıştır. Heavy metalin farklı türlerine gotik tarzın yedirilmesiyle müzikal açıdan kollara ayrılmıştır. Gotik romanlara dayanan şarkı sözlerinde de melodram ve kederden kişisel deneyimlere kadar birçok temaya rastlamak mümkündür. Türün öncüleri Paradise Lost, My Dying Bride ve Anathema adlı İngiliz gruplardır. Diğer başlıca gruplar; Amerikalı Type O Negative, İsveçli Tiamat ve Hollandalı The Gathering olarak gösterilebilir. Norveçli topluluk Theatre Of Tragedy, bugün gotik metalde pek çok grup tarafından benimsenen erkek brutal vokal ile kadın vokalin bir arada kullanıldığı "beauty and the beast" tarzını geliştirdi. 1990'ların ortalarında Moonspell, Theatres des Vampires ve Cradle Of Filth gibi türe black metal açısından bakan gruplar ortaya çıktı. Sonlarında ise Tristania ve Within Temptation'ın öncülük ettiği senfonik metale yakın çeşit oluşmuştu. 21. yüzyılda The 69 Eyes, Entwine, HIM, Lullacry, Poisonblack, Sentenced gibi grupların yetiştiği Finlandiya başta olmak üzere Avrupa'da gotik metal popüler bir türdür; ABD'de ise aralarında Lacuna Coil'ın da bulunduğu çok az sayıda grup ticari başarı elde etmiştir. Gotik metalin müziği karanlık olmasıyla tanınır. "Karanlık" sözcüğü burada "derin, depresif, romantik, tutkulu ve yoğun" anlamı taşımaktadır. Gotik metal, "gotik rock'ın karanlıklığı ve karamsarlığının heavy metal ile karışımı" olarak da tanımlanır. Gotik metali "gotik rock'ın soğuk ve kasvetli atmosferi ile heavy metal'in agresifliği ve gürültülü gitarlarının birleşimi" şeklinde tanımlayan All Music Guide, "gerçek gotik metal her zaman direkt gotik rock'tan etkilenmiştir - hafif ve ince sintisayzırlar ve ürkütücü temalar gitar rifleri kadar önemlidir" demiştir. Gotik metal, icra eden grupların "yavaş ve aşk temalı"dan "orkestral ve abartmalı"ya kadar farklı yerlere taşıdığı bir türdür. Türün mimarları Paradise Lost ve My Dying Bride'ın doom metal yaklaşımı; Artrosis ve Draconian tarafından devam ettirilmiştir. Moonspell'in ilk çalışmalarının ve Cradle of Filth'in black metale yakın olan müziği; Graveworm, Drastique ve Samsas Traum tarafınca takip edildi. Tristania ve Within Temptation'ın öncülük ettiği senfonik metal çıkışlı olan hali ise Epica'nın da yaptığı çeşitlemedir. Onun dışında gotik metali; death metal (Trail of Tears), folk metal (Midnattsol) ve alternatif metal (Katatonia) ile birlikte görmek de mümkündür. Gotik metalde vokaller de çeşit çeşittir. Erkek vokaller; Dani Filth ve Morten Veland gibi brutal tarzı vokalistlerden, Østen Bergøy gibi kontrtenorler ve Peter Steele gibi bas vokallere kadar uzanan çeşitlerdedir. Kadın vokalistlerdeki çeşitler ise Cadaveria'nın scream ve brutal tarzı, Tanja Lainio'nun (Lullacry) "pop-vari" vokalleri ve Vibeke Stene'in operatik sopranosuyla örneklendirilebilir. Kadın vokaller gotik metalde diğer metal müzik türlerinden daha sık kullanılmaktadır; ancak tarzın "zorunlu" ögelrinde birisi de değildir. Theatre Of Tragedy ve Leaves' Eyes'ın vokalisti Liv Kristine, "gotik" etiketinin sıklıkla yanlış yorumlandığını ve "her kadın vokali olan grubun gotik olmadığını" düşünmektedir. Gotik metal aynı zamanda diğer metal müzik türlerine göre daha fazla kadın hayranı olmasıyla da bilinmektedir. Gotik metal şarkı sözleri "epik ve melodramatik" olarak tanımlanmaktadır. Türün öncüleri olan üç İngiliz gruba göre, hüzünlü ve depresif şarkı sözleri onların doom metal geçmişini yansıtmaktaydı. My Dying Bride'ın müziği "aldatma ve çeşitli günahlardan oluşan lirik büyüleciliği"ni "acı ve hainlikler"lerle dolu şarkı sözlerinden alıyordu. Anathema, hayatın anlamsızlığı ve intihar konularına yoğunlaşırken Paradise Lost da depresif tarafını hiçbir zaman kaybetmemişti. Korku ve romatizmden beslenen gotik edebiyat; Cadaveria, Cradle Of Filth, Moonspell, Theatres des Vampires ve Xandria gibi gotik metal grupları için büyük esin kaynağı olmuştur. Eleştirmen Eduardo Rivadavia (Allmusic), drama ve acınaklı güzelliğin bu tarzın vazgeçilmezleri arasında olduğunu söyler. My Dying Bride'a göre, "ölüm, sefalet, kayıp aşk ve romatizm" hemen sürekli başka açılarda görülmeye başlanmıştır. Özellikle kayıp aşk temasının Leaves' Eyes ve Theatre Of Tragedy gibi pek çok grup tarafından benimsendiği görülebilir. Kişisel deneyimlere dayanan şarkı sözleri de Anathema, Elis, Tiamat, Midnattsol ve The Old Dead Tree gibi pek çok gotik metal grubunda görebileceğimiz özelliklerendir. Önceleri fantastik öyküler üzerine düşen Graveworm, sonraları müzik tarzlarına daha uygun buldukları kişisel şarkı sözlerine geçiş yapmıştır. İtalyan grup Lacuna Coil'ın şarkı sözlerinde de "fantastik ve gerçeküstü ögelere" yer verilmemektedir; çünkü vokalist ve söz yazarı Cristina Scabbia öbür şekilde, grubu dinleyenlerin kendilerini grupla daha kolay ilişkilendirebileceğini düşünmektedir. Aynı şekilde, "insal ilişkileri" ile alakalı şarkılara birinin "daha kolay bağlanabileceğini" düşünen Lullacry de şarkı sözlerini "aşk, nefret, tutku ve acı" üzeirne kurmaktadır. Heavy metal, gotik alt kültürün bir parçası olanlar tarafından "gotik rock'ın kaba, ilkel, maço antitezi" olarak algılanmaktadır. Gotik müziğin "hafif" ve "feminen" karakterinin aksine heavy metal; agresiflik, cinsiyet ayrımı ve erkeksilik ile ilişkilendirilir. Bu farklılığa rağmen, "Black Sabbath'ın kendi adlarını taşıyan ilk albümleri bazı cesur bünyeler tarafından ilk gotik rock kaydı olarak nitelendirilmişti". Gavin Baddeley adlı yazar, "albüme adını veren şarkının satanik bir ayini anlattığını ve şiddetli yağmur ve çan efektleriyle tamamlandığını, kapağın ise siyah pelerinli hayalet görünümlü bir kıza odaklandığını" belirtmiştir. Rainbow, Dio ve Judas Priest'ın "belirsiz ve az sayıda klavye tonları", gotik rock'ın bir post-punk türü olarak ortaya çıkmasından önce "gotik" olarak algılanmıştır. Blue Öyster Cult ve Iron Maiden'ın da "(Don't Fear) The Reaper" ve "Phantom Of The Opera" gibi şarkılarında olduğu gibi gotik şarkı sözleri kullandığı görülebilir. Danimarkalı metal grubu Mercyful Fate, "Gotik saplantılarını şeytan ve gizemle göstermiştir". Vokalist King Diamond, gotik hikâye anlatıcılığına olan ilgisini solo kariyerinde de "ses efektleri ve şarkılarla Gotik korku hikâyeleri anlatan konsept albümler" yayınlayarak devam ettirmiştir. Eski Misfits vokali Glenn Danzig, ikinci grubu Samhain'in 1988'lerde dağılması ve solo kariyerinin kurulmasıyla kendine heavy metal rifleri ile "yüksek derecede romatik, düşündürücü, gotik bir duygusallıktan" beslenen bir tarz yaratmıştır. Bauhaus ve Siouxsie & The Banshees gibi gotik rock gruplardan esinlenen İsviçreli grup Celtic Frost da gotik metalin atalarındandır. Grubun "vahşi black metal ve klasik müzikten parçaları" birleştiren ve "avantgard" olarak tanımlanan tarzı "Avrupa heavy metalinin patlamasında büyük etki sahibi olmuştu". Senfonik metal grubu Therion'dan Christofer Johnsson, Celtic Frost'un ""Into The Pandemonium"" (1987) albümünün 1990'lardaki "gotik ve senfonik gruplar dalgasında" önemli bir rol olmadığını belirtir. Gotik rock, 1980’lerde bir post-punk alt janrı olarak ortaya çıkan bir türdü ancak onyılın sonunda farklı yönlere çekilmiş; The Cure, Mission U.K. ve Siouxsie & The Banshees gibi gruplar "pop ve alternatif ögelerine" daha fazla yer verirken The Sisters Of Mercy, Fields Of The Nephilim ve Christian Death "daha sert ve metale daha yakın" bir yaklaşımı benimsediler. “Yavaş, kasvetli, ağır ve dans "beat"leri sunan” tarzıyla The Sisters Of Mercy, 1980’lerin öncü gotik rock gruplarındandı. Sadece üç stüdyo albümü yayınlayan grubun ilk albümü “"First And Last And Always"” 1985’te satışa sunuldu. Son albümleri Vision Thing (1990) gotik müzik ile heavy metali birleştiren ilk albümlerdendi. Fields Of The Nephilim da 1991’de ilk kez dağılmadan önce sadece üç albüm piyasaya sürmüştü. Daha sona yeniden bir araya gelip başka albümler kaydeden ve neticede “birçok metal grubunu etkileyen” grup, "gotik ögelerin belli bir şekilde arttığı bir tarz yaratmıştı – özellikle takdire değer senfonik klavye tonlarıyla". Noise rock ve endüstriyel müziği birleştiren bir grup olarak başlayıp “"Children Of God"” (1987) ile minimal ve deneysel bir gotik rock tarzına yelken açan Swans, gotik metalin diğer öncülerindendi; nitekim grubun Type O Negative gibi yeni ufuklar açan gruplara ilham kaynağı olduğu görülebilir. Allmusic’e göre, "gotik metal 80’lerin başlarında Christian Death tarafından başı çekilen Los Angeles’ın sözde 'death-rock' sahnesinin etrafında dönmekteydi"."Amerikan gotik rock’ının babaları" Christian Death, 1985’te lider ve kurucu Rozz Williams’ı bünyesinden kopararak büyük bir kadro değişikliğine gitti. Gitarist Valor Kand’ın ipleri eline almasıyla Christian Death daha metal-vari bir yöne dümen kırdı. Özellikle 1988 tarihli albümleri “"Sex And Drugs And Jesus Christ"” eleştirmen Steve Huey tarafından "metal eğilimi olan ağır gotik rock” şeklinde tanımlandı. Müzikal tarz olarak gotik metal gerçek anlamda 1990’larda hareketin merkezi Kuzey İngiltere’de kurulan Paradise Lost, My Dying Bride ve Anathema ile ortaya çıkmıştı". 1990’ların başında üç grup da Peaceville Records ile anlaştığından Peaceville Üçlüsü olarak anılmaktadır. Abrasif death metal kökenlerine sahip olsalar da Paradise Lost vokali Nick Holmes’un ‘oldukça karanlık ve kasvetli’ olarak tanımladığı tarzıyla Dead Can Dance de grupların esin kaynakları arasındadır". İlk olarak Paradise Lost, 1988’de Halifax, İngiltere’de kuruldu. İlk albümleri “"Lost Paradise"” (1990), "death/doom metalin kurallarını kesin olarak koymuştu". “Hızlı bir kliple gittikçe büyüyen” grubun bir sonraki yıl yayınlanan albümü “"Gothic", grubun ilk fanlarını hayal kırıklığına uğratacaktı. “Daha ölçüsüz ve enerjik düzenlemeleriyle albüm “grubun oldukça depresif "power chord"larına farklı atmosferle katan klavye ve kadın vokalleriye" de dikkat çekmekteydi. Almanya başta olmak üzere Avrupa’daki listelerde büyük başarılar yakalayan “"Gothic"” albümü gotik metal tarzını yaratan albüm olarak heavy metalin en önemli çalışmalarından biri olarak tarihte yerini aldı. Grup, 1992 tarihli “"Shades Of God"” ile değişimini devam ettirirken 1993 tarihli albüm “"Icon"”; sentezlenen yaylıları, timpanisi, piyanoları ve meleksi kadın vokalleriyle grup için bir dönüm noktasıydı. “"Draconian Times"” albümü ve sonrasında Paradise Lost’un tarzı "saf, ağır gotik rock ile gürültücü heavy metal arasında duran" şeklini tamamen almıştı. Bu beş albümle grup "Metallica’nın karanlık döneminin The Sisters Of Mercy seven bir grup tarafından çalınan halini yansıtan bir koleksiyon oluşturdu”. Kimilerine göre ise "yakın yıllarda diğer grupların biçeceği tarzın tohumunu atmışlardı". Yine bir Halifax çıkışlı bir grup olan My Dying Bride, 1990’da kuruldı. “"Symphonaire Infernus Et Spera Empyrium"” adını taşıyan EP’leri ile ilgileri üzerine çeken grup, ilk uzunçalar kayıtları “"As The Flower Withers"” aynı yıl içerisinde piyasaya sürdü. 1993’te kadrosuna bir kemancı ekleyip “"Turn Loose The Swans"”ı yayınlayan grup, bu çığır açan albümünde doom tarzlarında daha fazla romatik ögelere yer verdi. Vokalist Aaron Stainthorpe grubun bu yöne dönüşünü şu şekil açıklar: 1990'da kurulan Liverpool asıllı grup Anathema, oldukça olumlu tepliker alan EP'si ""The Crestfallen""ı 1992'de yayınladı. Bu albümdeki "gürültülü duygusal doom/death" tarzını ""Serenades"" adlı ilk albümünde de sürdüren grup, 1993 yılında satışa çıkarılan bu albümüyle geleneksel doom tarzına en çok bağlı kaldığı çalışmaya imza attı. 1995 yılında Darren White'ı kadrosundan çıkaran grup aynı yıl 1994'te kaydettiği ""Pentecost III"" EP'sini de yayınladı. Ardından gitarist Vincent Cavanagh'ın vokalleri üstlendiği grup aynı yıl ""The Silent Enigma""yı piyasaya sürdü. Grubun tarzı adına önemli bir dönüm noktası haline gelen ve birtakım eleştirilerde grubun Pink Floyd ile de karşılaştırılmasına neden olan albüm, piyasa tarzıyla ilgilenenlerin beğenisini kazanmakla beraber koyu doom hayranlarını da hayal kırıklığına uğrattı. Casus yazılım Casus yazılım veya spyware (İngilizce "spy" ve "software" sözcüklerinden), başlıca zararlı yazılım (malware) türlerinden biridir. Casus yazılımların sanıldığından da yaygın olduğu aşağıdaki birkaç istatistikte de görülmektedir. Casus yazılım, kullanıcılara ait önemli bilgilerin ve kullanıcının yaptığı işlemlerin, kullanıcının bilgisi olmadan toplanmasını ve bu bilgilerin kötü niyetli kişilere gönderilmesini sağlayan yazılım olarak tanımlanır. Bazı kaynaklarda dar manada "snoopware" (burun sokan yazılım) olarak da adlandırılan casus yazılımlar, diğer zararlı yazılımlara göre özellikle İnternet kullanıcıları tarafından sistemlere farkında olmadan bulaştırılmaktadırlar. Casus yazılımlar, virüs ve solucanlardan farklı olarak hedef sisteme bir kez bulaştıktan sonra kendi kopyasını oluşturarak daha fazla yayılmaya ihtiyaç duymazlar. Casus yazılımın amacı kurban olarak seçilen sistem üzerinde gizli kalarak istenen bilgileri toplamaktır. Bu bilgi kimi zaman bir kredi kartı numarası gibi önemli bir bilgi bile olabilir. Bunun dışında, Ticari firmalar İnternet üzerindeki kullanıcı alışkanlıklarını saptamak amacıyla casus yazılımları İnternet üzerinde yayabilmektedirler. Kullanıcıların haberi olmadan sistemlere bulaşabilen casus yazılımlar, kişisel gizliliğe karşı gerçekleştirilen en önemli saldırılardan biridir. Casus yazılımların sistemlere bulaşma teknikleri kullanıcılar tarafından çok iyi bilinmelidir. Bilgi ve bilgisayar güvenliğini sağlamada en önemli tedbirlerin başında gelen, bilgisayar sisteminin, yama ve güncellemelerle sürekli güncel tutulması ve İnternet üzerinde bilinmeyen programların indirilip, çalıştırılmaması gibi önlemler casus yazılımlara karşı da korunma sağlayacaktır. Bunun dışında nasıl virüslere karşı virüs korunma yazılımları kullanılıyorsa; son zamanlarda gelişme gösteren casussavar yazılım (antispyware) ürünleri de bilgisayarların vazgeçilmez araçları olarak casus yazılımlara karşı sistemlere kurulup en güncel halleri ile kullanılmalıdır. Çok sık rastlanan bir yanılgılardan biri de, virüs korunma programı bulunan bir bilgisayar sisteminin bütün kötücül ve casus yazılımlara karşı da korunma sağlayacağının sanılmasıdır. Virüs korunma programları elbette çok önemlidir ama bu çalışmada gözler önüne serildiği gibi sayısız kötücül ve casus yazılıma karşı ancak casus savar yazılımları ile baş edilebilir. Negatif özgürlük Felsefi olarak negatif özgürlük kavramı, bireyin başkalarının otoritesine maruz kalmadan özgür olması anlamına gelir. Bu negatif anlayışta, kişinin, etkinliğini kimse tarafından karışılmadan özgürce gerçekleştirebileceği düşünülür. Örneğin Thomas Hobbes'a göre, "özgür bir adam… iradesi dahilindeki yapacaklarına mani olunmayan kişidir." Negatif özgürlük ile pozitif özgürlük arasındaki fark, Isaiah Berlin tarafından, ""Two Concepts of Liberty"" isimli konferansında belirtilmiştir. Berlin’e göre, bu fark politik gelenekte iyice yerleşmiştir: negatif özgürlük kavramı, en belirgin olarak İngiliz politik filozoflarınca (örneğin, Locke, Hobbes ve Smith) ilişkilidir; bunun karşılığında pozitif özgürlük kavramı ise, Hegel, Rousseau, Herder gibi kıtasal Avrupa düşünürlerinin felsefelerinde görülür. Negatif özgürlük konsepti, birkaç dikkat çekici unsura sahiptir. Birincisi, negatif özgürlük bir tür özgürlük alanı (yasaların yokluğunu) tanımlar. Berlin'in ifadesiyle, "negatif anlamı ile özgürlük, 'Öznenin – kişi ya da kişi grubu – yapabileceği veya olabileceği şeyi diğer kişilerin müdahalesi olmadan yapabilmesi veya olabilmesi için bulunması gereken bölge nedir' sorusunun cevabını içerir." Bazı filozoflar bu alanın bazı şartlarıyla uyuşmasalar da, kişinin başkası tarafından engellenmemesi ile ilgili ana noktasına katılırlar. İkincisi, negatif özgürlük dahilindeki kısıtlama, doğal ya da kapasite yetersizliği gibi sebeplerle değil, kişi veya kişilerce empoze ettirilir. Helvetius, bunu açıkça ifade etmiştir: "Özgür adam demirler içinde değildir, herhangi bir amaca tutsak edilmemiştir, cezalandırılma korkusu içindeki bir köle gibi yaşatılmaz… bir kartal gibi uçmasını engelleyen ya da bir balina gibi yüzmesini engelleyen şey özgürlüğünün kısıtlanması olmamalıdır." Pozitif ve negatif özgürlük ikilemi, sosyalizm, sosyal demokrasi, liberter sosyalizm ve marksizm yandaşı filozoflarca sahte bulunur. Kimilerine göre pozitif ve negatif özgürlük, uygulamada ayırt edilemez, kimisine göre ise bir özgürlük türü diğerinden bağımsız olarak var olamaz. Genel bir kanı ise negatif özgürlüğün korunması için hükûmetin veya toplumun pozitif hareketler yapması, aksi takdirde bireylerin birbirlerinin özgürlüğünü almasının engellenemeyeceği yönündedir. "İnsanların özgürlük isteği, otorite ihtiyacı ile nasıl uzlaşır?" sorusuna verdikleri cevap, pek çok düşünürün özgürlük üzerine olan görüşlerinin ana çizgilerini anlamaya olanak verdiği gibi, otorite, eşitlik ve adalet gibi kesişen konseptler hakkında yorumlarını da aydınlatır. Hobbes ve Locke, bu soruya iki tane etkili ve açıklayıcı çözüm getirdiler. Başlangıç noktası olarak, ikisi de her bireyin zevklerine ve isteklerine göre rahatça hareket edebileceği alanların net bir çizgi ile çizilmesi gerektiğine dair hemfikirler. Bu bölge, kişisel özgürlüğün dokunulmaz ve kutsal alanını oluşturur. Ama, otorite olmadan toplumun olamayacağına da inanırlar. Bu tanımda otoritenin amacı, farklı yönelmeler üzerine olan çarpışmaları engellemek ve kişilerin özgürlük alanlarının başladığı ve bittiği sınırları ayırmaktır. Hobbes ile Locke'un zıt düştüğü nokta ise alanın uzandığı yerler. İnsan doğasının nispeten kötü yönlerini ele alan Hobbes'a göre, kişinin içgüdüsel olan vahşi, yırtıcı ve yıkıcı yönlerini bastırmak için güçlü bir ototrite gerekmektedir. Kalıcı ve sürekli olası anarşi tehditini savurmayı sadece güçlü bir otorite yapabilir. Bir başka açıdansa, Locke, insanların genel olarak kötüden fazla iyi olduklarına inandı ve bireysel özgürlük sınırlarının daha geniş bırakılmasının gerekliliğini savundu. John Jay, Federalist Gazetesi'nin 2. sayısında: "Hükümetin vazgeçilmez gereksiniminden daha önemli bir şey yoktur, ve ne zaman veya nasıl oluşturulursa oluşturulsun, insanların doğal haklarının bir kısmını feda etmelerinin, güçlenmesi açısından çok önemli olduğu da bir o kadar reddedilemezdir." demiştir. Jay'in anlatmak istedikleri, "doğal haklar" yerine "negatif özgürlük" yazılırsa daha net görülebilir. Çünkü burada anlatılan durum, güçlü bir otoritenin oluşumu, bizim kendi negatif özgürlüğümüz üzerine yaptığımız kısıtlamalar üzerine olmuştur. Thomas Paine, Common Sense isimli risalesinde, toplum ve hükûmet arasındaki farkı, pozitif ve negatif özgürlük arasındaki fark aracılığı ile ayırt eder: "Toplum isteklerimizle, hükûmet içimizdeki kötülükle kurulur; eski, bağlılığımızı perçinlemek aracılığıyla mutluluğumuzu pozitif yönde etkilerken, yeni, ahlaksızlığımızı engelleyerek negatif yönde etkiler. " Thomas Jefferson, "Doğru özgürlük, diğerleriyle eşit olan haklara göre etrafımıza çizilen çizginin içinde, irademizle yaptığımız hareketlerimizin engellenmemesidir." Liberteryen düşünür Tibor Machan negatif özgürlüğü "ahlaki seçim, ve dolayısıyla insanlığın gelişimi için gerekli" şeklinde savunur ve "bir insan toplumunun, yaşama, gönüllü hareket edebilme ve mülkiyetine olan haklarına evrensel bir şekilde saygı gösterildiğinde, anlaşıldığında ve savunulduğunda" güven altında olduğunu belirtir. Åževket Rado Şevket Rado (21 Nisan 1913, Üsküp - 9 Nisan 1988, İstanbul), Türk gazeteci, yazar. Şevket Rado, gazetecilik dışında Zoğrafyon Rum Lisesi'nde sosyoloji, Saint Joseph Fransız Lisesi'nde ise edebiyat öğretmenliği yaptı. Ayrıca İstanbul Üniversitesi Gazetecilik Enstitüsü'nde yazı türleri adlı dersi yürüttü. Bunların dışında beş yıl süreyle İstanbul Radyosu'nda her hafta aile sohbetleri programı yaptı. 1956'da Hayat dergisini çıkardı. Hayat dergisi, daha ilk sayısında 193.000 adet satarak Türkiye’de rekora imza attı. Bu rakam, 1958–1968 yılları arasında ise 200.000'lere kadar çıktı. "Hayat" dışında ünlü sinema-tiyatro dergisi SES ile Resimli Roman, Hayat Spor, Ayna ve Hayat Tarih dergileri de Şevket Rado’nun çıkardığı ve yönettiği dergilerdir. Hayat dergisi ve diğer yayınlar, 1978 yılında başlayan bir grev neticesinde kapanmışlardır. 1961 yılında fasiküller halinde yayınlamaya başladığı Hayat Ansiklopedisi büyük bir olay olmuş ve 150.000 adetten fazla satmıştır. Şevket Rado, Hayat Ansiklopedisi dışında Hayat Türkiye Ansiklopedisi'ni 1960'lı yıllarda fasikül fasikül okuyucularına hediye etmiştir. Bunların dışında çeşitli eğitici yayınlar, ansiklopedi ve sözlükler, çocuk kitapları gibi yüzlerce kitap yayınlamıştır. Hümeyra'nın seslendirdiği ve uzun süre listelerde ilk sıralarda yerini koruyan "Kördüğüm" adlı parçanın söz yazarı olan ve gençliğinde Şevket Hıfzı adını kullanarak şiirler yazmış olan Şevket Rado, aynı zamanda yazar Orhan Pamuk'un eniştesidir. Skoda 150 mm Model 1918 Skoda 150 mm Model 1918, Skoda Works tarafından Çekoslovakya'da imal edilmiş ve I. Dünya Savaşı'nda kullanılmış bir dağ silahıdır.Silah savaş sürecinde dizayn edilmiştir.1938'den sonra Wehrmacht bunları 15 cm GebH 18(t) olarak kullanmıştır.Silahın nakliyesi için her birinde en az iki at olan 6 binek arabası kullanılır.Namlusu için 3 binek hayvanı gereklidir. Kad bi' bio bijelo dugme Kad bi' bio bijelo dugme, Yugoslav müzisyenlerden oluşan ve Goran Bregoviç gibi ünlü bir müzisyeni içende bulunduran rock grubu Bijelo Dugme'nin 1974 yılındaki albümü. Å ta bi dao da si na mom mjestu Boşnak müzisyenlerden oluşan ve Goran Bregoviç gibi ünlü bir müzisyeni içende bulunduran rock grubunun "Şta bi dao da si na mom mjestu" isimli albümü. Hilton Hilton veya Hylton aşağıdaki anlamlara gelebilir: Diğer Hilton veya Hylton Linkin Park Linkin Park, Amerikalı rock grubudur. 1996'da Xero adıyla kurulduğundan beri 80 milyondan fazla albüm satmayı ve iki Grammy ödülü kazanmayı başarmıştır. Mtv ödülleri ile de ünlüdür. ayrıca,p2p programlardan korsan müzik davaları da fazladır. Linkin Park, gerek albüm ve single satışları, gerekse sahne şovları ile birçok otoriteye göre tüm zamanların ve günümüzün en aktif ve modern grubu olarak kabul edilir. İlk albümleri Hybrid Theory ile büyük bir başarı yakalayan grup, bu albümden "One Step Closer", "Crawling", "Papercut" ve "In The End" gibi single'lar yayımlamıştır. "In The End", Billboard Hot 100 listesinde 2 numaraya kadar yükelmiş ve gruba büyük bir mainstream başarı getirmiştir. Şarkı, aynı zamanda 2002 MTV Video Müzik Ödülleri' nde Best Rock Video ödülünü almış, "Crawling" ise 2002 Grammy Ödülleri'nde En İyi Hard Rock Performansı dalında Grammy ödülü kazanmıştır. Hybrid Theory, ABD'de 10 milyon kopyanın üzerinde satarak RIAA tarafından elmas plakla ödüllendirilmiştir. İkinci albümleri Meteora ile ise bu ünlerini devam ettirdiler ve Billboard 200'de ilk sırayı 2003'te aldılar. Albüm, ilk haftasında 800.000 kopya satmıştır. Grup, bu albümden Somewhere I Belong, Faint, Numb, From The Inside, Lying From You ve Breaking The Habit olmak üzere 6 single yayınlamıştır. From The Inside hariç, bütün singlelar, U.S. Alternative Songs listesinde 1 numaraya çıkmıştır. Başarıları onların albüm turnelerini ve dernek konserlerini de başlatıyordu. Linkin Park konser şovlarıyla da ünlü bir gruptur. Meteora ve Hybrid Theory albümleri ile daha çok nu metal tarzını icra eden grup, daha sonra, 2007 yılında çıkardıkları Minutes to Midnight ile bu türden uzaklaşıp alternatif rock ve alternatif metal türünde çalışmalar vermeye başlamışlardır. Billboard 200 listesinde bu albümle yeniden ilk sırayı alarak piyasa sürülmesinin ilk haftasında bu listeye oturma başarısını göstermiştir. Linkin Park kendi çıkardıkları bu albümlerin yanı sıra yaptıkları düetlerle de dikkat çekmişlerdir. Bunlardan en kayda değerleri Jay-Z ve Busta Rhymes ile yaptıkları düetlerdir. Bu düetlerin başlıcaları; Numb/Encore (jay-Z), We Made It (B.Rhymes) şarkılarıdır. Rock'n Coke kapsamında 19 Temmuz 2009'da Türkiye'de sahne almışlardır. İstanbul Park'ta gerçekleşen bu büyük konseri yaklaşık 50 bin kişi izlemiştir. A Thousand Suns ise 2010 yılında çıkmıştır ve ilk haftasında 253.000 adet satarak Bilboard 200'de yine 1. sıraya yerleşmişlerdir. Living Things albümünü 26 Haziran 2012'de çıkarmışlardır. Bu albümle de kısa sürede Billboard 200 listesinde 1. sıraya yükselmişlerdir. 2013'te çıkardıkları Recharged albümü ile bir önceki albüm olan Living Things'in remiks hallerini yapmışlardır. Rock türünden oldukça uzaklaşıp elektronik müziğe girişen grup, 2014 yılında çıkarttıkları 6. albümleri olan "The Hunting Party" ile ilk iki albümdeki sound'a dönmüşlerdir. Grubun ana vokali Chester Bennington, 20 Temmuz 2017 tarihinde girdiği bunalımlar sebebiyle Los Angeles'taki evinde kendini asarak intihar etmiştir. __İÇİNDEKİLERYOK__ Hilary Duff: This Is Now Hilary Duff: This Is Now MTV adlı Amerikan müzik kanalının Hilary Duff hakkında yaptığı ve yayınladığı belgesel benzeri bir programdır. Program, 2007 yılının Nisan ayında, ilk bölümü 3 Nisan'da ve ikinci bölümü 9 Nisan'da olmak üzere yayınlanmıştır. Bu iki bölümde Hilary Duff'un İspanya'ya yeni albümü "Dignity"'i tanıtmak amacıyla gitmesi ve With Love isimli teklisinin Avrupa'daki tanıtımı sırasındaki olaylar anlatılmaktadır. Programda ayrıca röportajlar da bulunmaktadır. Stuff by Hilary Duff Stuff by Hilary Duff Amerikalı pop şarkıcısı ve aktrisi olan Hilary Duff'ın sahibi olduğu giyim sektöründe yer alan bir şirkettir. Şirketin ürünleri tüketiciye ABD'de, Kanada'da, Avustralya ve Afrika'da tüketicilere sunulmaktadır. Duff, açıklamalarında şirketin ürünlerinin kendisini moda görüşünü ve zevkini yansıttığını söylemektedir. 2007 yılının Şubat ayında kendi kış kreasyonunu tanıtmıştır.Kurucusu Hilary Duff'tır. Kumaş Kumaş, ipliklerin, çeşitli yöntemlerle bir araya getirilerek oluşturduğu kaplayıcı yüzeylerdir. Pamuk, yün, ipek, keten vb maddelerden elde edilir. Birbirlerine dik ve paralel konumda bulunan ipliklerin birbirlerinin altından üstünden geçirilmesi ile kumaş oluşturulur. Giyinmek insanın temel ihtiyaçlarındandır. İlk olarak kumaş üretimi keten ile başlanmıştır. Daha sonrasında yün kullanılmaya başlanmıştır. Daha sonraları pamuklu kumaşlar yaygınlaşmıştır. Bu sayılanlara ipeği eklemek yanlış olmayacaktır. Türkiye , Konya ili Çumra kazasında 9 bin yıllık neotilik yerleşim alanı Çatalhöyük'te bebek iskeletine sarılmış dünyanın ilk, kendirden dokunmuş keten kumaş parçası bulunmuştur. XVII. yüzyılda Fransa'da, sonra İngiltere'de merinos yünüyle imal edilen kumaşlar yayıldı. Pamuk ise başlangıçta Kuzey Amerika'da XVII. yüzyıldan beri ekiliyordu. Fakat diğerlerinin aksine ipek daha yavaş bir yayılım göstermiştir. Genel olarak lüks sembolüydü ipek. İpek üretimine başlıca Lyon' da başlanıldı. Kumaş dokuma veya örme metodu ile üretilir. Dokumada genel prensip atkı ve örgülerin birbirinin içerisinden geçmesidir. Bu alanda yapılmış en büyük yenilik Leonardo da Vinci'nin icadı (1490), olan mekiğin kullanılmasıydı.bu metotta atkı iplikleri mekik içindeki bir çubuk üzerinde sarılıdır. Zincir belirli aralıklarda ipliklerin yerini değiştirip iplikleri birbirlerinden uzaklaştıklarında, dokumacı açılan kanala bir kenarından diğer kenarına mekiği geçirir. daha sonra iplikler tersi yönde birbirinden uzaklaşır. Dokumacı yeniden mekiği bir uçtan diğer kenara kadar geçirir. Bu işlem sürekli devam eder. İpliklerin iğneler vasıtasıyla ilmekler haline getirilerek oluşturulan esnek, elastik, dolgun ve yumuşak tekstil yüzeyleridir. Örme kumaşlar örgü yapısını oluşturan ilmeklerin özel şekil bağlantıları nedeni ile elastik yapıya sahiptirler. İpliklerin bir çözgüden veya bobinden gelerek tahar veya cağlıkğın geçerek ve çözgü ipliğinin tahar yukarı aşağı hareket ederken arasından geçmesiyle oluşan harekete dokuma denir. Liflerin çeşitli yöntemlerle birbirine tutturularak oluşturulmuş yüzeylerdir. Gore adı verilen bu kumaşlar, santimetrekaresinde 1,4 milyar adet gözenek içeren çok ince bir kumaş çeşididir. Gore, naylon veya polyester gibi yüksek performanslı sentetik kumaşlar üzerine lamine edilerek (ısıl işlemle yapıştırma) su ve rüzgâr geçirmez fakat bunun yanında nefes alabilir giysiler elde edilir. Kumaş ıslanınca lifler şiştiğinden boyunun az bir miktar uzaması gerekir ama bükümlerin açılarındaki deformasyonun yarattığı çekme kuvveti daha fazla olduğundan sonuçta kumaş boydan kısalır. Çekme miktarı ipliklerin boyutlarına, miktarlarına, dokunma şekillerine, kıvrımlarına ve kumaşın geçmişine bağlıdır. Åžahin Tepesi Şahin Tepesi ("Falcon Crest"), Gioberti ailesinin maceralarını konu alan bir dizidir. Lorenzo Lamas, bu dizi ile ünlenmiştir. 1981-1990 yılları arasında yayınlanmıştır. Bölüm sayısı 227'dir. Ayrıca bu dizinin başrollerinde eski ABD başkanı Ronald Reagan'ın eski eşi Jane Wyman, Lana Turner, Gina Lollobrigida Rod Taylor, Cesar Romero, Mel Ferrer, gibi ünlüler paylaşmıştır. Someone's Watching over Me "Someone's Watching over Me" Kara DioGuardi ve John Shanks tarafından yapılan ve Hilary Duff tarafından seslendirilen bir pop şarkısı. Şarkı, Duff'ın kendi ismini taşıyan albümünde de bulunmaktadır. Ayrıca, Jeff Rothschild ve J. Shanks şarkıyı tekrar düzenlemiştir. Şarkı, Hilary Duff albümünden çıkan ikinci single'dır. Avustralya'da Top 50'de dokuz hafta listede kalmayı başarmıştır. Şarkı 2004 yılında Duff'ın başrolünü oynadığı Raise Your Voice isimli filmde yer almıştır. Filmde Duff, bir sanat okulunda öğrencidir. Oynadığı karakter Terri, ölen kardeşine bu şarkıyı yazmış ve bunu tüm okulun ve velilerin önünde söylemiştir. Ayrıca filmin bu sahnesi, şarkının klibini de oluşturmaktadır. Klip ilk kez ABC adlı televizyon kanalında yayınlanmıştır. "Someone's Watching over Me" Kara DioGuardi ve John Shanks tarafından yapılan ve Hilary Duff tarafından seslendirilen bir pop şarkısı. Kenevir Kenevir (lat. "Cannabis") veya kendir, "Cannabaceae" familyasına ait tek yıllık, çift çenekli ve otsu bir bitki cinsidir. Bitkiler 50 cm'den 3 m'ye kadar büyüyebilmektedir. Cinsin gövde kısımı dik ve içi boş olup üzerleri dikenimsi tüylerden dolayı pürtüklüdür. Bitki cinsi eşeylidir ve bitkiler erkek ve dişi olmak üzere ikiye ayrılır. Erkek bitki polen üretirken dişi bitki çiçeklenir ve bazı türlerde yüksek oranda tetrahidrokannabinol ihtiva eder. Tozlaşma rüzgâr vasıtasıyla gerçekleşir. Tartışmalı olsa da cins çoğunlukla farklı fiziksel ve kimyasal özelliklere sahip "Cannabis indica", "Cannabis sativa" ve "Cannabis ruderalis" olmak üzere üç türe ayrılır. Bitkinin anavatanı Orta Asya ve Hint altkıtası olmasına rağmen günümüzde ılıman ve tropik bölgelerin çoğunda yetişir ve kültürü yapılır. Büyük ihtimalle yetiştirilmeye ve ıslah edilmeye başlanan ilk bitkilerden biri olan kenevir, tarih boyunca bitkisel hammadde kaynağı ve keyif verici madde olarak kullanılmıştır. Bitkinin saplarında bulunan lifler, iplik, dokuma ve kumaş yapımında, hamurlu kısmı ise kâğıt yapımında kullanılmaktadır. Ayrıca kenevir tohumlarından elde edilen kenevir yağı (esrar yağı ile karıştırılmamalıdır) ve kenevir proteini de gıda olarak kullanım alanlarına sahiptir. Dişi bitkilerin doğada Temmuz-Ağustos aylarında açan soluk yeşilimsi renkli çiçekleri ve tohum yataklarından ise esrar elde edilmektedir. Kenevir sözcüğü, Yunanca aynı anlama gelen κανναβούριον ("kanavúrion") sözcüğünden Türkçeye alıntılanmıştır. Yunanca sözcüğün kökenleri Grekçede de aynı anlama gelen κάνναβις ("kánnabis") kelimesinden evrilmiştir. Grekçeye Farsça ("kanab") yoluyla girmiş sözcüğün İrani (İskit dilleri) veya Trakça kökenli olduğu düşünülür. Bir diğer kökensel iddia ise İskitçede yer alan kelimenin aslen bir Sami dilinden alıntı olduğudur. Cinsin yağ ve lif eldesi gibi endüstriyel amaçlarla yetiştirilen türü "Cannabis sativa"'dır, ancak bu amaçla yetiştirilen bitkiler normal "C. sativa"'ya kıyasla çok düşük miktarlarda THC içermesi ve olabildiğince çok tohum ve lif üretmesi için özel olarak ıslah edilmişlerdir. Bu tür sert, çalımsı, içi boş gövdeli, ince ve uzun yapraklı, dioik ve tek yıllıktır. Lifleri dayanıklı ve oldukça uzundur. Liflerde lignin maddesi biriktiğinde esneklik özelliği azalır. Bu lifler, kaba dokumacılıkta (çuval, halat çanta, ağ yapımı gibi) kullanılır. Tohumu ise oldukça yağlı olması açısından yakıt ve oldukça besleyici olması açısından da gıda olarak kullanılmaktadır. Sabun yapımı ve boya yapımında da tohumlarından yararlanılır. Tohumları kuşların en sevdiği besinlerden biridir. Kenevirin endüstri için Türkiye'de yetiştirildiği yerler Kastamonu, Samsun, Kocaeli, Adana, Amasya, Kayseri, Sivas, İzmir ve Kütahya'dır. Esrar eldesinde ise hem "Cannabis indica" hem de "C. sativa" kullanılabilir ve günümüzde elde edilen esrar çoğunlukla bu iki türün çaprazlanması sonucunda elde edilmiş bitkilerden gelmektedir. Kenevirden elde edilen esrar maddesi, dişi bitkilerin çiçek ve tohum yataklarından ve bu bölgelerin etrafında bulunan yapraklardan elde edilir ve bu madde daha sonra kubar, toz esrar veya kubar yağı yapmak için işlenebilir. Esrar maddesi keyif verici olarak kullanılabilmekle birlikte bazı tıbbi kullanım alanları da bulunmaktadır. Dişi bitkinin yetiştirilmesi için Tarım ve Orman Bakanlığından izin alınması gerekmektedir. Erkek bitki çiçeklenmediğinden ötürü esrar elde etmek amacıyla kullanılamazken, yetiştirmek için izin gerekli olup olmadığı kanunda tam olarak belirtilmemiştir. Diğer bir tür olan "Cannabis ruderalis"'in, düşük oranlarda THC içerdiğinden ve lifsiz ve küçük olduğundan ötürü herhangi bir endüstriyel veya ekonomik kullanım alanı yoktur ve Avrupa'da yabani olarak yetişmektedir. Kenevir bitkisi, 1930'larda ABD'de çıkarılan ""Marihuana Vergi Yasası"" ile yetiştirilmesine engeller getirildikten sonra adım adım tüm dünyada yasaklanmıştır. Yasaklamanın bilimsel açıdan çok, ekonomik ve siyasi çıkar gruplarınca yapıldığı düşünülmektedir. Kenevir kağıt ve lif üretiminde, petrol yan sanayi ürünü olan sentetik lifler dünya çapında yaygınlaşmadan önce bütün dünyada lif kaynağı olarak kullanılmıştır. Keneviri yasaklamada önderlik eden çıkar çevrelerinin aynı zamanda da petrol ve ilaç endüstrisiyle bağlantılı olduğu düşünülmektedir. Dişi kenevirin yasaklanması için neden olarak gösterilen ve esrar olarak da adlandırılan bitkinin goncalı üst kısımlarında yoğun olarak tetrahidrokannabinol (THC) bulunur ve maddenin tıbbi kullanımlarının olduğunu gösteren bilimsel dergilerde yayınlanmış birçok araştırma vardır. Günümüzde kenevirin endüstriyel olarak yetiştirilmesi dünyanın çoğu ülkesinde yasaldır. Buna ek olarak esrarın ve esrar türevi ilaçların tıbbi olarak kullanımı da hızla yasallaştırılmaktadır. Buna rağmen keyif verici ve eğlence amacıyla esrar kullanımı dünyadaki çoğu ülkede yasadışı kalmaya devam etmektedir. Günümüzde Uruguay, Gürcistan, Güney Afrika ve ABD'nin Alaska, Maine, Colorado, Massachusetts, Michigan, Nevada, Oregon, Vermont, Kaliforniya eyaletleri ile Washington DC şehri keyif verici olarak esrar kullanımının yasal olduğu ülke ve bölgeleri oluşturmaktadır. Kanada'da da kenevirin keyif verici olarak yetiştirilmesi, işlenmesi ve satışı 7 Haziran 2018'de yasallaşmış ve bu kanun 17 Ekim 2018 tarihinde yürürlüğe girmiştir. İspanya ve Hollanda'da ise esrar tüketimi ve satışı yasal olmamasına rağmen madde dekriminalize edildiğinden dolayı esrarın keyif verici olarak kullanım ve satışına lisanlı özel işletmelerde belli bir limite kadar izin verilmektedir. Marcia Otacilia Severa Severa, muhtemelen Severuslar adına Makedonya ve Moesia valisinin kızıdır. Philip'le o henüz İmparator III. Gordian döneminde atlı birliklerde subayken evlendi. 237 de, 246 yılında babasının imparatorluğa yükselmesi sırasında aynı haklara sahip olarak müşterek imparator olacak olan oğlu Marcus Iulius Severus doğdu. Otacilia'nın bir olasılığa göre sonraki imparatorlardan Aurelian'ın (270–275) karısı olacak olan Severina adında bir kızı vardı. Kocasının imparator olabilmesi için Gordian III'e karşı düzenlenen komplonun içinde olduğu iddia edilir. Bir ihtimale göre, Hristiyanlığı kabul etmiş ya da etkisinde kalmış olduğu iddia edilir çünkü kocası Arap Philip'in saltanatı sırasında Hristiyanlara yapılan kovuşturmalar oldukça azalmıştır. 249 yılında, Verona'da sonraki İmparator Decius'un birlikleri karşısındaki bozgun sonrası ölen kocası ve oğlunun ölümüne şahit oldu ve bunun üzerine ölümüne kadar sürecek bir inzivaya çekildi. Bayırköy, Marmaris Bayırköy, Muğla ilinin Marmaris ilçesine bağlı bir mahalledir. Mahallenin üç tarafı denizlerle kaplı, etrafı da yüksek dağlarla çevrilidir. Doğası ise yüksek çam ağaçlarıyla yemyeşildir. Fatima Whitbread Fatima Whitbread (d. Fatima Vedad, 3 Mart 1961, Londra), Britanyalı eski cirit atıcı. Kıbrıs Türkü bir anne ile Kıbrıs Rumu bir babadan dünyaya geldi. Annesi onu Kuzey Londra'daki bir apartmanda terk etti. Üç-dört gün sonra sesini duyan bir apartman sakini tarafından bulunup hastaneye kaldırıldı. Gıda eksikliği nedeniyle dört ay hastanede tedavi gördü. Çocuk evlerinde geçen 14 yılın ardından öğretmeni Margareth Whitbread tarafından evlat edinildi. Aynı zamanda bir cirit antrenörü olan Margareth Whitbread tarafından cirite yönlendirildi. 1984 Yaz Olimpiyatları'nda cirit atmada üçüncü olarak bronz madalya kazandı. 1988 Yaz Olimpiyatları'nda ise ikinci oldu. 1987'de dünya şampiyonluğunu, 1983'te Dünya ikinciliğini kazandı. 1986'da Avrupa şampiyonu oldu. 1986 Grand Prix yarışmalarını da ikinci sırada tamamlandı. Kerem Topuz Kerem Topuz (d. 1 Ekim 1978, Çorlu) yönetmen. 1996 ve 1998 yılları arasında Akademi İstanbul'da Sinema-TV eğitimi aldı. 1999 ve 2003 yılları arasında İstanbullu deneysel-elektronik müzik grubu Sad Eyed Lemur's ile birçok performans gerçekleştirdi. Proje kapsamında görsel enstalasyon (video & slayt) çalışmaları yaptı. 2000 yılında çektiği "Hiçlik ve Her Şey Mümkün" (A and E is P) adlı 19 dakikalık deneysel filmde Şair Cihan Oğuz'la çalıştı. Film, üç kameralı rejili sistemle ve blue-box tekniğiyle çekildi. Üst üste bindirilmiş birbirinden kopuk görüntülerle, yer ve zaman denklemini altüst etmeyi amaçlayan filme Sad Eyed Lemur's müzikleri eşlik etti. Bir yandan edebiyatla ilgilenen ve deneysel yazılar yazan Kerem Topuz'un ilk yazısı 1998 yılında üç aylık şiir dergisi Ludingirra'da yayımlandı. "Gerçek anlamda ilk kısa filmim" dediği "Sessizlik"i Mart 2007'de çekti. Başrolünü Ümit Olcay oynadı. Uzun zamandır kafasını kurcalayan ve çözemediği sorunların sebebini bir başkasında arayan Ümit'in, gerçeği ararken, aslında kendisiyle yüzleşmesini anlattığı film, yurtdışında çeşitli festivallerde gösterildi. Kerem Topuz, bunların dışında ulusal kanallarda TV programları, reklam filmleri, konserler ve birkaç video klibin yönetmenliğini yaptı. Senaryosunu yazıp yönettiği ilk uzun metraj sinema filmi olan Film (The Movie), Kerem Topuz’un sinemadaki deneysel arayışlarının bir yansımasını teşkil ediyor. Senaryosunda diyaloglara yer vermeyen ve oyuncuların doğaçlama performansları üzerinden hikayesini şekillendiren Topuz, bir üçüncü sayfa haberinden yola çıkıyor. 30. İstanbul Film Festivali'nde ilk gösterimi yapılan film Amerika Birleşik Devletleri'nin Georgia eyaletinde düzenlenen 8. Atlanta Underground Film Festivali'nde "En İyi Yabancı Film" ödülünü, Avustralya'da düzenlenen Improvised Film Festival'inde 2012 yılında "En İyi Doğaçlama Film" ödülünü aldı. Tuvalar Tuvalar veya Tıvalar (Tuvaca: Тывалар, "Tıvalar"), Rusya'nın Tuva Cumhuriyeti'nde ve Moğolistan'ın kuzeyinde yaşayan bir Türk halkıdır. Dilleri Türk dilleri'nin Sibirya grubu'na ait Tuvaca'dır. Toplam nüfusları 350.000 civarındadır. Tuvalara bazı dönemlerde Soyon, Sayan, Soyot, Uranhay adları verilmiştir. Boy esasında ise Tuvaların Kırgız boyundan bazıları da Tuvaların Uygur boyundan olduğu bilinmektedir. Üst kimlik olarak Tuva adı benimsenmiştir. Moğolistan'da yaşayan Duhalar Tuvaların ayrıksı kabilesidir. Tuva Türkleri Çin kaynaklarında Tu-po , Tu-p'o şekillerinde geçer. Bulundukları yerler kuzeyde Hsiao-hai ile batıda Kırgız Türkleri, güneyde Uygur Türkleri ile sınırlıdır. Üç boya ayrılmışlardır. Her biri kendini yönetir. Otları toplayıp kulübe yaparlar, tarım ile uğraşmazlardı. Tuva topraklarında çok miktarda ve çok türde ot bulunurdu. Bunların köklerini toplayıp şifalı yemekler yaparlardı. Avcılık yaparlardı. Kuş, balık yaygın olarak tüketilirdi. Samur kürk ve geyik derisi giyimleri vardı. Ölüleri ağaç kutu ile dağın içine ya da ağaların üzerine bırakırlardı. Kendilerini saf kan Türk kabul ederler. Toplumda cezalandırmaya gerek duyulmamıştı, çalınan mal olsa iki katı geri ödenirdi. Kurıkan Türklerine yakındırlar. Tuba veya Tuvas, Moğolların kuzeybatısında, Tuhas, Toeles, Kırgıs ve Hang-has (Hakas) Türkleri ile birlikte adı geçen bir Türk halkıdır . Tuhas Türkleri de Şibir Türkleri ile birlikte anılan yine Türk soylu bir halktır. Tumat adı da yine Türk toplulukları içinde adı geçen Selenge'nin batısında oturan diğer halklar gibi Moğollar tarafından orman halkı olarak adlandırılmıştır. Urianghai,Urianghacin, Urianghan, Urianghat, Urianghadai şekillerinde geçen Türk halkı ise Tanglu dağlarının kuzeyinde yaşamaktadır.. “"Tıva"” – ırkkökeni ilk defa Sayan-Altay bölgesinde Türk Uygurları ile ilişkilidir. Tuvaları geçim kaynakları göz önüne getirilirse tipik olarak iki gruba ayrılır: Tuva tarihi, antik yerleşim kalıntılardan Paleolitik Çağa kadar geriye gittiği öne sürülür. Sayan Dağları yakınındaki Tayga bölgesinde avcılık ve balıkçık yaparak yaşamışlardır. Tuva'da Sakalardan kalmış birçok buluntu vardır. M.Ö. 2. yüzyılda, Hun İmparatorluğu'nda yerleşik yaşamla birlikte göçebe yaşama da başlamışlardır. Tuva adı eski Çin kaynaklarındaki T'o-pa boy adından gelmektedir. Topalar Eski Türklerin ana toprağı olan günümüzdeki Kuzey Çin topraklarında M.S. 4.-6. asırlarda 200 yıl kadar sürmüş olan Topa Devletini kurmuşlardır. M.S. 500 yılından sonra, Türk yerleşimciler erken-ortaçağ'da Köktürk devletinin parçası olarak bölgede yaşamaya başlamışlardır. M.S. 1000 yılında, Tuba ("Dubo") kabileleri dağlık-Tayga'da, Sayan sahasında, Samodi halklarını devirerek bölgeye yerleştiler. 1207 yılında, Tuvalar Cengiz Han'ın işgaline uğramış ve Moğollar bölgede etki alanlarını artırınca, sonunda Moğol İmparatorluğu'nun bir egemenliğinde kalmışlardır. Moğol hakimiyeti yüzyıllar sürse de Tuva Türkleri Türklüklerini kaybetmemişler, Moğollarla ırki karışmaya engel olmuşlardır. O devirde yazılmış olan "Moğolların Gizli Tarihi" adlı eserde Tuva Türklerinden "Tuba" olarak bahsedilir. 1634 yılında, Moğol lideri Ombo Erdeni Altan Han (saltanat. 1627–1651) Rusya'ya bağlılığa yemin edmiştir. 17. yüzyılda Tuvalar Budizmi kabul etmişlerdir. 18. yüzyılda: Mançu ve Ch’ing Hanedanlığı (清朝, Qīng cháo) Tuvalar üzerinde egemen olmuştur. 1883-1885 yıllarında Tuva'da Çin-Mançur yönetimine başkaldıran 300 kadar kahraman Tuvalıdan 60'ı başbuğları Sambajık başkanlığında Ötüken (Ödügen)'i korumak için çetin şartlara rağmen sonuna kadar direnmişlerdir. Bu olay Tuvaların en önemli ayaklanma olayıdır. Sonunda Çin yönetimi acımasızca bu kahramanları yakalayıp başlarını keserek Tuvaların mukaddes saydığı aşıtlara dikmiştir. Tuva Tarihinde bu olaya "Aldan Maadırlar" ve "Aldan Durgunnar" adı verilmiştir. 1911-1912 yıllarında "Homdu Dayını" adı verilen Çinlilerle Moğollar arasındaki savaşa binlerce Tuvalı katılmış ve Çinlilere karşı cephe alarak Moğolları desteklemişlerdir. Tuvalar, 1914 yılında ilk Tuva Halk Cumhuriyeti'ni, sonra Tuva Özerk Sovyetler Birliği Cumhuriyeti'ni, ve en son günümüz de Tuva Cumhuriyeti ("Тыва Республика")'ni kurmuşlardır. Tuva'da Rusların geçmişteki dini yapılara verdiği zararlar sebebiyle Ruslar pek sevilmez. Tuva'nın tam bağımsızlığı için halkoylaması yapılması ihtimal dahilinde olsa çoğunluk tam bağımsızlığa destek verecek bir politika anlayışı içindedir. Tuva aydınlarının politik anlamda düşünceleri şöyledir. Rusya Federasyonunda Rusya'ya göre nüfus 313.940'tır. Tuvaların %35’i kırsal bölgede, %65'i şehirlerde yaşarlar ve kullandıkları tek dil Tuva Türkçesidir. Tuva Türklerinin büyük çoğunluğu Tuva Cumhuriyetinde yaşamaktadır. Karagaslar da denilen Tofalar, Tuva'nın kuzeydoğusunda ve İrkutsk bölgesinde yaşarlar. Nüfusları çok azdır. Tofaların Tuvaların bir alt dalı olduğu tahmin edilmektedir. Dil ve kültürleri çok benzerlik gösterir. Altay adlı bölge günümüzde dört devletin sınırları içinde yer alır. Çin'in özerk Türk cumhuriyeti Doğu Türkistan'ın kuzey bölümü Altay adıyla söylenir. Moğolistan'ın batısı bölümü, Kazakistan'ın doğu bölümü, Rusya Federasyonu içinde ise Türklerin yaşadığı Altay Özerk Cumhuriyeti ve Altay Kray Bölgesi bulunmaktadır. Tuvalar ise hem Doğu Türkistan'da hem de Moğolistan'daki Altay yerleşimleri dolaylarında seyrek nüfuslu olarak yaşamaktadırlar. Altay Tuvaları daha çok Sincan Uygur Özerk Bölgesi'nin Altay İline bağlı Burçin