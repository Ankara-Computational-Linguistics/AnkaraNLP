(DAI Lab) kurucusu ve direktörür. Ayni zamanda “Institute of Electrical and Electronics Engineers’in” (IEEE), “Association for Computing Machinery’nin”, “Gesellschaft für Informatik’in” (GI) ve “American Association for Artificial Intelligence’in” (AAAI) üyesidir. 2002'den beri “Agent Technologies in Business Applications and Telecommunication“ bölümünun başkanıdır. Albayrak, Almanya ile Türkiye arasındaki bilimsel işbirliğini desteklemektedir ve German-Turkish Advanced Research Centre for ICT’in (GT-ARC) kurucusudur. GT-ARC her iki ülkenin önde gelen şirketleri tarafından desteklenerek, diğer araştırma kurumları ve özel sektör ortaklarıyla iş birliği içinde, bilgi ve iletişim teknolojileri alanında araştırma yapmayı hedefleyen bir kuruluştur. Berlin ve İstanbul´da enstitüleri bulunmaktadır. 18 Temmuz 2014'te Şahin Albayrak, Almanya ve Türkiye arasındaki bilimsel işbirliğini geliştirme çabalarının yanı sıra, göçmenlerin eğitim desteğine olan bağlılığı nedeniyle, Federal Almanya Cumhuriyeti'nin Federal Liyakat Nişanı ile ödüllendirildi. Akalın Akalın, bir yer ismi, erkek ismi ve soyadı, şu anlamlara gelebilir: Rosemary Arauz Rosemary Natalí Arauz Mejía (d. 7 Eylül 1993, San Pedro Sula, Honduras), Honduraslı manken. 2019 yılında 'Miss Universe Honduras' unvanını kazanmıştır. Aynı yıl Amerika Birleşik Devletleri'nin Atlanta kentinde yapılan Güney Afrika güzeli Zozibini Tunzi'nin birinci olduğu Miss Universe yarışmasında Honduras'ı temsil etmiştir. Mikel Oyarzabal Mikel Oyarzabal Ugarte (d. 21 Nian 1997), Real Sociedad ve İspanya millî takımında sol açık ve forvet olarak görev yapan İspanyol futbolcudur. Eibar, Gipuzkoa'da doğan Oyarzabal, 2011 yılında Real Sociedad'ın altyapısında oynamaya başladığında 14 yaşındaydı. Hâlâ genç takımda oynarken profesyonel takımla ilk maçına 15 Kasım 2014 tarihinde rezerv takım adına Segunda División B'de 3-2 deplasmanda yendikleri SD Amorebieta karşısında ikinci yarıda oyuna dâhil olarak çıktı. 20 Eylül 2015 tarihinde Oyarzabal, ilk profesyonel golünü attı 5-0 deplasmanda yendikleri CD Mensajero karşısında atarken maçta iki gol kaydetti. As takımla La Liga'daki ilk maçına 25 Ekim'de 4-0 yendikleri Levante UD karşısında çıktı. Duraklama dakikalarında Carlos Vela'nın yerine oyuna dâhil oldu. Oyarzabal, Real Sociedad adına ilk golünü 8 Şubat 2016 tarihinde 5-0 yendikleri RCD Espanyol'a attı. Altı gün sonra, takımla olan sözleşmesini 2021 yılına kadar uzattı. Daha sonra Anoeta Stadium'da karşılaştıkları Granada'ya iki gol attı ve takımının 3-0'lık galibiyetinde bir payı oldu. 19 Ağustos 2016 tarihinde Oyarzabal, sözleşmesini yine yenileyerek 2022 yılına kadar uzattı. 38 maçın tamamında da forma giydiği sezonda, San Sebastián takımı ligi altıncı tamamladı ve iki yıllık aradan sonra UEFA Avrupa Ligi'ne katılma hakkı kazandı. 19 Ekim 2017 tarihinde Avrupa'daki ilk maçına çıkan Oyarzabal, Avrupa Ligi grup aşamasında 6-0 yendikleri Makedonya temsilcisi FK Vardar'a bir gol attı. Son 32'de takım, RB Salzburg'a toplam 4-3 yenilirken, maçta kendi kalesine gol attı. 8 Nisan 2018 tarihindeki lig maçında ise Girona'ya iki gol attı. Mayıs ayı itibarıyla gol atamayan Oyarzabal, 5 Ekim 2018 tarihinde Athletic Bilbao'yu 3-1 deplasmanda yendikleri Bask derbisinde penaltıdan iki gol attı. Athletic Bilbao, onunla yaz transfer döneminde sözleşme imzalamaya çalışsa da, o onların teklifini reddederek Real Sociedad ile olan sözleşmesini 2024'e kadar uzattı. İspanya'nın 18 yaş altı ve 19 yaş altı takımlarında oynayan Oyarzabal, 17 Mayıs 2016 tarihinde, Bosna-Hersek ile yapılacak hazırlık maçı için A millî takıma çağrıldı. Ayrıca Oyarzabal, Bask millî takımı adına 3-1 kazandıkları Tunus karşısında oynadı ve 30 Aralık 2016 tarihinde yapılan maçta ilk millî takım golünü attı. Oyarzabal, Deusto Üniversitesi'nde İşletme'den mezun olarak profesyonel kariyeriyle birleştirdi. Ä°spanya U-21 Akiko Kojima Akiko Kojima (d. 29 Ekim 1936, Tokyo, Japonya). Japon manken. 1959 yılında Miss Universe güzellik yarışmasında birincilik tacını takmıştır. Linda Bement Linda Jeanne Bement (d. 2 Kasım 1941, Amerika Birleşik Devletleri - ö. 19 Mart 2018), Amerikalı manken. 1960 yılında 'Miss USA' seçilerek birinciliği elde etmiştir. Miss Universe güzellik yarışmasında birinci olmuştur. 19 Mart 2018'de 76 yaşında yaşama veda etmiştir. Amparo Muñoz Amparo Muñoz Quesada (d. 21 Haziran 1954, Málaga, İspanya; ö. 27 Şubat 2011) , İspanyol aktris. 1973 yılında ülkesinde düzenlenen güzellik yarışmasında 'Miss İspanya' seçilmiştir. 1974 yılında katıldığı Miss Universe yarışmasında birinci olmuştur. 2011 yılında 56 yaşında ölmüştür. Mona Grudt Mona Grudt (d. 6 Nisan 1971, Norveç), Norveçli sunucu, eski güzellik kraliçesi ve manken. 1990 yılında Miss Universe güzellik yarışmasında birinci olmuştur. Angela Visser Angela Visser (d. 18 Ekim 1966, Hollanda), Hollandalı aktris, manken ve eski güzellik kraliçesi. 1988 yılında 'Miss Hollanda' seçilmiştir. Miss Universe güzellik yarışmasında birinci olmuştur. Irene SÃ¡ez Irene Lailin Sáez Conde (d. 13 Aralık 1961, Venezuela), Venezuelalı politikacı. 1981 yılında 'Miss Venezuela' seçilmiştir. Aynı yıl Miss Universe güzellik yarışmasında birinci olmuştur. Old Carthusians FC Old Carthusians Football Club, Godalming merkezli İngiliz futbol kulübüdür. Arthurian League Premier Division'da mücadele eden kulübün oyuncuları, Charterhouse School'un eski mezunlarından oluşmaktadır. 1876'da kurulan kulüp; 1880-82 sezonunda FA Cup, 1893-94 ve 1896-97 sezonlarında ise FA Amateur Cup şampiyonlukları yaşamıştır. Tüketici davranışı Tüketici davranışı, bireylerin, grupların veya kuruluşların ve bu faaliyetlerden önce gelen veya takip eden tüketicinin duygusal, zihinsel ve davranışsal tepkileri de dahil olmak üzere, mal ve hizmetlerin alımı, kullanımı ve elden çıkarılması ile ilgili tüm faaliyetlerin incelenmesidir. Tüketici davranışı 1940'larda ve 50'lerde pazarlama alanında farklı bir alt disiplin olarak ortaya çıkmıştır. Tüketici davranışı, psikoloji, sosyoloji, sosyal antropoloji, antropoloji, etnografi, pazarlama ve ekonomi ile özellikle davranışsal iktisat unsurlarını birleştiren disiplinlerarası bir sosyal bilimdir. Duyguların, tutumların ve tercihlerin satın alma davranışını nasıl etkilediğini inceler. Bireysel tüketicilerin demografik özellikleri, kişilik yaşam tarzları ve kullanım oranları, kullanım durumları, sadakat, marka savunuculuğu, yönlendirmeye istekli olma gibi davranış değişkenleri gibi özellikleri, insanların isteklerini ve tüketimini anlama çabası içerisinde tüketici davranışlarının resmi çalışmalarında incelenmiştir. Tüketici davranışı çalışması aynı zamanda genel olarak aile, arkadaşlar, spor, referans grupları ve toplum gibi gruplardan tüketici üzerindeki etkileri de araştırmaktadır. Tüketici davranışı çalışması, alım öncesi faaliyetlerden alım sonrası tüketim, değerlendirme ve elden çıkarma faaliyetlerine kadar satın alma davranışının tüm yönleriyle ilgilidir. Ayrıca, marka etkileyicileri ve fikir liderleri dahil olmak üzere satın alma kararlarında ve tüketim faaliyetlerinde doğrudan veya dolaylı olarak yer alan tüm kişilerle de ilgilidir. Araştırmalar, tüketici davranışlarının, alandaki uzmanlar için bile tahmin edilmesinin zor olduğunu göstermiştir. Bununla birlikte, etnografi ve tüketici sinirbilimi gibi yeni araştırma yöntemleri, tüketicilerin nasıl karar verdiğine yeni bir ışık tutuyor. Müşteri ilişkileri yönetimi (CRM) veritabanları müşteri davranışının analizi için bir varlık haline gelmiştir. Bu veritabanları tarafından üretilen hacimli veriler, müşterinin yeniden satın alma niyetleri, tüketiciyi elde tutma, sadakat ve olumlu yönlendirmeler yapma isteği, marka savunucusu olma veya müşteri vatandaşlığı faaliyetlerinde bulunma isteği gibi diğer davranışsal niyetlere katkıda bulunarak davranışsal faktörlerin ayrıntılı olarak incelenmesini sağlar. Veritabanları ayrıca pazar bölümlemesine, özellikle birebir bazda sıkı hedeflenmiş, özelleştirilmiş pazarlama stratejileri geliştirmek için kullanılabilecek sadakat bölümlerinin geliştirilmesi gibi davranış bölümlerine yardımcı olmaktadır. Natallya Arsenneva Natallya Alyakseyeuna Arsenneva (Beyaz Rusça: Наталля Аляксееўна Арсеннева; d. 1903 20 Eylül; Bakü- ö. 25 Temmuz 1997; Rochester) Beyaz Rus oyun yazarı, şair ve tercüman. Arsenneva Bakü'de dünyaya geldi. Çocukluğunu Vilnius'ta geçirdi ve 1921'de bir spor salonundan mezun oldu. Vilnius'taki üniversitede resim bölümü okudu. 1922'de Arsenneva, Francišak Kušal ile evlendi. Antikomünist faaliyetleri nedeniyle sonbaharda tutuklandı ve Kazakistan'a sürüldü. Serbest bırakıldıktan sonra, II. Dünya Savaşı sırasında "Belarus" gazetesinde çalışmasından ötürü Minsk'e taşındı. 1944'te Arsenneva Almanya'ya, 1950'lerde ise ABD'ye yerleşti, burada Biełarus gazetesi ve Özgür Avrupa Radyosu'nda çalıştı. 25 Temmuz 1997'de Rochester'de öldü. 1995 yılında Beyaz Rusya Cumhuriyeti Devlet Marşı için Arsenneva'nın "Yüce Tanrı" şiiri aday gösterildi, öneri bir parlamento komitesi tarafından desteklenmesine rağmen yürürlüğe konulmadı. Muhammed Abdülcelil Muhammed Abdülcelil (d. 2 Ekim 1968), orta saha pozisyonunda görev yapmış Mısırlı millî futbolcudur. Profesyonel kariyerine 1988 yılında El-Ehli kulübünde başladı. Daha sonra Zamalek kulübünde oynadı. 1994 Afrika Uluslar Kupası'nda Mısır millî futbol takımı forması giydi. Tréglamus Tréglamus Fransa'nın Bretonya bölgesine bağlı Côtes-d'Armor ilinde bulunan bir komündür. Komünün nüfusu 2016 yılı itibarıyla 1,035'tir. EÅŸref Yusuf Eşref Yusuf (d. 5 Ekim 1965), defans pozisyonunda görev yapmış Mısırlı millî futbolcudur. Profesyonel kariyerine 1988 yılında Minya kulübünde başladı. Daha sonra sırasıyla Zamalek ve Ismaily kulüplerinde oynadı. 1994 Afrika Uluslar Kupası'nda Mısır millî futbol takımı kadrosunda yer aldı. Eymen Mansur Eymen Mansur (d. 9 Eylül 1963), forvet pozisyonunda görev yapmış Mısırlı millî futbolcudur. Profesyonel kariyerine 1988 yılında Minya kulübünde başladı. Daha sonra sırasıyla Zamalek ve Ismaily kulüplerinde oynadı. 1994 Afrika Uluslar Kupası'nda Mısır millî futbol takımı adına bir gol kaydetti. Sorrento Sorrento İtalya'nın Campania bölgesine bağlı Napoli ilinde bulunan bir komündür. Komünün nüfusu 31 Ağustos 2007 tarihi itibarıyla 16,547'dir. Muhammed Ramazan (1970 doğumlu futbolcu) Muhammed Ramazan (d. 15 Kasım 1970), forvet pozisyonunda görev yapmış Mısırlı millî futbolcudur. Profesyonel kariyerine 1986 yılında Tersana SC kulübünde başladı. Daha sonra ise El-Ehli kulüplerinde oynadı. Mısır millî futbol takımı formasıyla 26 maçta 4 gol kaydetti. Beşir Abdüssamed Beşir Abdüssamed (20 Ağustos 1966), forvet pozisyonunda görev yapmış Mısırlı millî futbolcudur. Profesyonel kariyerine 1986 yılında Tersana SC kulübünde başladı. Daha sonra ise El-Ehli kulüplerinde oynadı. Mısır millî futbol takımı formasıyla 14 maçta 4 gol kaydetti. Ülkelere göre seri katiller listesi Bu maddede kayda değer seri katillerin bir listesi yer almaktadır. Ekim 2014 itibarıyla, Güney Afrika, 1950'den bu yana 160 kayıtlı seri katile sahipti. Bu katillerin çoğu beyaz olmasına rağmen katillerin mağdurları arasında hiçbir ırksal grubun mağdur olma olasılığı diğerlerinden çok daha yüksek değildi. Bu liste tanımlanamayan seri katillerin bir listesidir. Bir şüphelinin tutuklandığı, ancak hüküm giymediği durumları da içerir. Ahmed Remzi Ahmed Remzi (d. 25 Temmuz 1965), defans pozisyonunda görev yapmış Mısırlı millî futbolcudur. Profesyonel kariyerine 1987 yılında Zamalek kulübünde başladı. 1996 yılında aynı kulüpte futbol kariyerini noktaladı. Mısır millî futbol takımı formasıyla 34 maçta 4 gol kaydetti. Konak Vapur Ä°skelesi Konak Vapur İskelesi, İzmir'de kent içi ulaşım sağlayan körfez vapurları için hizmete açılmış bir vapur iskelesidir. İskele İzmir'de kent içi deniz ulaşımından sorumlu belediye kuruluşu İzdeniz tarafından işletilmektedir. İskele Konak Meydanı'nın kuzeybatısında ve koordinatlarında yer alır. Mimar Zeki Sayar'ın (1905-2001) tasarladığı iskele 14 Nisan 1938 tarihinde hizmete girmiş; ancak sahil dolgu işleminden sonra 1980'li yıllarda yeniden yapılmıştır. İskeleden her gün karşı kıyıdaki Karşıyaka ve Bostanlı vapur iskelelerine seferler yapılır. Mesai günlerinde Karşıyaka'ya 55, Bostanlı'ya 36 karşılıklı sefer vardır. Bunun dışında sabahları, Güzelbahçe, Üçkuyular, Göztepe, Pasaport ve Alsancak'a da birer sefer vardır. Muhammed Azime Muhammed Azime (d. 17 Ekim 1968), orta saha pozisyonunda görev yapmış Mısırlı millî futbolcudur. Profesyonel kariyerine 1987 yılında El-Ehli kulübünde başladı. Daha sonra sırasıyla Fortuna Köln, VfB Oldenburg, DSC Arminia Bielefeld, Vorwärts Steyr, Ulsan Hyundai Horang-i, FC 08 Homburg ve SC Pfullendorf kulüplerinde oynadı. Mısır millî futbol takımı formasını 1992 Afrika Uluslar Kupası'nda giydi. Aslandere Köprüsü Aslandere Köprüsü, Rize'nin Fındıklı ilçesindeki Aslandere köyünde bulunan bir kemer köprüdür. Köprü, 25 metre uzunluğunda ve 2.6 metre genişliğindedir. Doğu-Batı doğrultusunda uzanan köprü, 11 metre yüksekliğindedir. İlk inşa edilen köprü selle beraber yıkılmıştır ve yerine 1948 ve 1951 yılları arasında günümüzdeki köprü inşa edilmiştir. Dikdörtgen planlı köprünün üzeri basamaklı olarak düzenlenmiştir. Doğu ayak toprak zemine, batı ayak ise kaya zemine oturulmuştur. Gövdesi merdivenlerle döşenmiş olan köprünün kilit taşının hizasında bir zincir sallanmaktadır. IC 51 IC 51, Balina takımyıldızı bölgesinde yaklaşık olarak uzaklıkta bulunan bir merceksi gökadadır. Stéphane Javelle tarafından 30 Ağustos 1892 tarihinde keşfedildi. Halton Arp tarafından görüntülenmiş ve Arp 230 olarak "Eşmerkezli halkalara sahip gökadalar" kategorisi altında Tuhaf Gökadalar Atlası'na dahil edilmiştir. IC 51, muhtemelen şu anda tek bir gökada olacak bir birleşmenin son aşamalarındaki iki gökadanın, çarpışmasından kaynaklanan Kutup-halkalı gökadaların bir örneğidir. Temel yapısı merceksi bir gökadanın yapısıdır, ancak çarpışma sırasında gaz bulutlarının fırlatılmasından ve sıkıştırılmasından kaynaklanan genç yıldızlardan oluşmuş halkası, IC 51'e olağandışı bir görünüm sağlar. IC 51'i çevreleyen dış halka, gökada kutupları üzerinde dönen yıldızlar ve tozdan oluşur. Arp 230'u oluşturan iki gökadadan küçüğünün yörüngesinin, çarpıştıklarında daha büyük olan gökadanın diskine dik bir konumda olduğu düşünülmektedir. Birleşme sürecinde daha küçük olan gökada parçalanmış ve gökbilimcilerin bugün gözlemleyebileceği kutup-halkalı yapısını oluşturmuş olabilir. Tarık Süleyman Tarık Süleyman (d. 24 Ocak 1962), orta saha pozisyonunda görev yapmış Mısırlı millî futbolcu ve teknik direktördür. Profesyonel kariyerine 1982 yılında El-Mısrî kulübünde başladı. Mısır millî futbol takımı formasını 16 kez giydi. Uğrak Köprüsü Uğrak Köprüsü veya Çingit Köprüsü, Rize'nin Pazar ilçesindeki Uğrak köyünde bulunan bir kemer köprüdür. Köprü, 30 metre uzunluğunda ve 3 metre genişliğindedir. Köprünün kemeri kesme taş, duvar ve köprü yolu ise moloz taştan inşa edilmiştir. 15 metre yüksekliğindeki köprünün yapım tarihi bilinmemektedir. Mecdi Tulba Mecdi Tulba (d. 24 Şubat 1964), orta saha pozisyonunda görev yapmış Mısırlı millî futbolcu ve teknik direktördür. Profesyonel kariyerine 1984 yılında Zamalek kulübünde başladı. Daha sonra sırasıyla PAOK, Levski Sofia, Anorthosis Famagusta, Al-Ahly ve Ismaily kulüplerinde oynadı. Bulgaristan Süper Ligi'nde forma giyen ilk Mısırlı futbolcu oldu. Mısır millî futbol takımı formasını 24 kez giyip bir gol kaydetti. Şendere-Tektaş Köprüsü Şendere-Tektaş Köprüsü veya Bogina Köprüsü, Rize'nin Pazar ilçesindeki Şendere ve Tektaş köylerini birleştiren bir kemer köprüdür. Köprü, 12 metre uzunluğunda ve 2.5 metre genişliğindedir. Melyat Deresi üzerinde konumlanmış olan köprünün bir tarafı beton zeminle kaplanmıştır. Köprü 7 metre yüksekliktedir. Köprünün kemer kısmındaki merdivenleri harap durumdadır. Muhammed Naci Muhammed Naci ya da kısaca Cidu (d. 30 Ekim 1984), forvet pozisyonunda görev yapmış Mısırlı millî futbolcudur. Profesyonel kariyerine 2002 yılında Ala'ab Damanhour kulübünde başladı. Daha sonra sırasıyla Al Ittihad Al Sakandary, El-Ehli, Hull City, El-Entag El-Harby ve El Mokawloon kulüplerinde oynadı. Mısır millî futbol takımı formasıyla 2010 Afrika Uluslar Kupası'nda attığı 5 golle gol kralı oldu. Final maçında Gana karşısında 84. dakikada kaydettiği gol ile Mısır'ın 1–0 galip gelerek 7. kez kupayı kazanmasında pay sahibi oldu. Gelir evi Bir gelir evi, 18-19. Yüzyıllar arasında Avrupa'da gelişen ve şu anda kiralık bir apartman dairesi ve kiracılık olarak bilinen şeyin bir öncüsü haline gelen, kendine özgü mimarisi olan çok aileli bir konut tipidir. Çeşitli Avrupa ülkelerinde bu ev türü imgeuble de rapport, hôtel de rapport (Fransa), inmueble de inversión, inmueble de alquiler (İspanya), доходный дом (Russian Empire), vb isimlerle de bilinir. Kentsel bozulma Kentsel bozulma (aynı zamanda kentsel çürüme ve kentsel yanıklık olarak da bilinir), daha önce işleyen bir kentin veya kentin bir kısmının itibarsızlık ve aldatma haline geldiği sosyolojik süreçtir. Endüstrileşme, nüfus azalması veya şehirsizleştirme, ekonomik yeniden yapılandırma, terk edilmiş binalar ve altyapı, yüksek yerel işsizlik, artan yoksulluk, parçalanmış aileler, düşük genel yaşam standartları ve yaşam kalitesi, siyasi yoksunluk, suç, yüksek kirlilik seviyeleri ve ıssız bir şehir manzarası gösterebilir. 1970'lerden ve 1980'lerden bu yana kentsel bozulma, özellikle Kuzey Amerika ve Avrupa'nın bazı bölgelerinde (çoğunlukla İngiltere ve Fransa) Batı şehirleriyle ilişkilendirilmiştir. O zamandan beri, küresel ekonomilerdeki, ulaştırmadaki ve hükûmet politikasındaki önemli yapısal değişiklikler ekonomik ve sonra da kentsel bozulmalarla sonuçlanan sosyal koşulları yarattı. Sosyal konut Sosyal konutlar, mülkün merkezi veya yerel olabilen bir devlet otoritesine ait olduğu bir konut kullanım şeklidir. Sosyal konut, devlete, kar amacı gütmeyen kuruluş veya genellikle uygun fiyatlı konut sağlama amacıyla ikisinin birleşimine ait olabilir ve yönetilen herhangi bir kiralık konuttur. Sosyal konut, konut eşitsizliği için potansiyel bir çare olarak da görülebilir. hâlâ kullanımda olan dünyanın en eski sosyal konut kompleksi Fuggerei ismindedir. Kamu konutlarının ortak amacı uygun fiyatlı konut sağlamak olmasına rağmen, ayrıntılar, terminoloji, yoksulluk tanımları ve diğer tahsis kriterleri farklı bağlamlar içinde değişmektedir. Farklı ülkelerde kamu evlerin farklı isimleri var: Sabit el-Betal Sabit el-Betal (16 Eylül 1953 - 14 Şubat 2005), kaleci pozisyonunda görev yapmış Mısırlı millî futbolcudur. Profesyonel kariyerine 1973 yılında El-Ehli kulübünde başladı. 1991 yılında futbolu bırakana kadar bu kulüpte oynadı. Mısır millî futbol takımı formasını 87 kez giyen el-Betal, Mısır'ın 1990 FIFA Dünya Kupası kadrosunda yer aldı. Erenler Köprüsü Erenler Merkez Köprüsü, Rize'nin Çayeli ilçesindeki Erenler köyünde bulunan bir kemer köprüdür. Köprü, 25 metre uzunluğunda ve 2.5 metre genişliğindedir. Korkulukları bahar ayında mor salkımlarla süslenen köprünün yüksekliği 6 metredir. Köprü, 1800'lü yıllarında başında inşa edilmiştir. William Adelin William Ætheling (; 5 Ağustos 1103 - 25 Kasım 1120), genellikle Adelin olarak isimlendirilir, bazen "Adelinus", "Adelingus", "A(u)delin" ya da diğer Latin harfleri ile "Ætheling" kelimesinin Norman-Fransız türleri, İngiltere Kralı I. Henry ile İskoçyalı Matilda'nın oğludur, böylece İngiltere tacının veliahtıdır. Çocuksuz erken yaşta ölümü, İngiltere'de Anarşi olarak bilinen kriz ve iç savaş dönemine yol açtı. William, Winchester'da doğdu. Babası I. Henry İngiliz tebasını uzlaştırmak için annesi İskoçyalı Matilda ile evliydi. Matilda, II. Edmund'un soyundan geliyordu ve Aziz Edward'ın büyük yeğeniydi; böylece evlilik yeni Norman hükümdarlar ile eski Anglosakson hanedanın birliğini temsil ediyordu. Üstelik İskoçya kralı III. Malcolm ile Anglosakson prensesi olan Kraliçe Margaret'in kızlarıydı; evlilik ileride İskoçya ve İngiltere tahtlarını birleştirecekti. Henry'nin veraseti için umutları, Huntingdon'lu Henry'ye göre, "ateş için yiyecek gibi" görünen "şımartılmış bir prens" olan William'a dayanıyordu. I. Henry'nin hayatı boyunca, William'a Normandiya Dükü olarak yatırım yapıldı, pratikten daha çok isim olarak elinde bulundurduğu bir unvandı. Fransa kralı VI. Louis tarafından Normandiya Düklüğü'nün kendisine feodal bağlılığı için Henry'yi baskı altına alındığında, Henry atamayı yaptı. Henry, kendisi bir kral olarak, buna uymaya razı değildi ve 1115'te William'ın kendi yerine bunu yapmasını teklif etti. Bu teklif, bir savaş döneminden sonra 1120'de kabul edildi ve William, 1120'nin ortasında VI. Louis'e feodal bağlılığını gösterdi. Bu nedenle William bazen Normandiya Dükü olarak sayılır (ya III. William ya da IV. William olarak). William, tahtın varisi olarak 1115'te Normandiya baronlarının ve Mart 1116'da İngiltere'nin baronlarının saygısını ve sadakatini aldı. William'ın annesi Kraliçe Matilda, Henry İngiltere'den uzak Normandiya'dayken, Henry'nin naibesi olarak görev yaptı. 1118'de ölümünden sonra William yerine hizmet edebilecek kadar büyüktü. Bu rolde Salisbury'li Roger gibi Kral'ın yöneticilerinden tavsiye aldı. Son yılında ya da yaşamı boyunca, "rex designatus" (atanmış kral) olarak anıldı. 35 yıllık hükümdarlık döneminde I. Henry, bazı rakip bölgelerin komşularının bazılarıyla yaptığı ittifaklar nedeniyle çeşitli düşmanlıklarla karşı karşıya kaldı. Uzun süredir Normandiya'ya rakip olan Anjou'nun sadakatini korumak için Henry, William'ı 1111 Şubat'ta Alençon yakınlarındaki Anjou Kontu V. Foulques'un en büyük kızı Matilda ile nişanlandı. Evlilik nihayet Haziran 1119'da Lisieux'de gerçekleşti. William, 25 Kasım 1120 tarihli "Beyaz Gemi" trajedisinde ölmüştür. Dük ve arkadaşları, Barfleur'dan kraliyet filosundaki en hızlı ve en modern gemisi ile Manş Denizi'ni geçecektiler. William ve yanındakiler kıyıya kadar karanlıkta içmeye devam ettiler, hızlı bir gemiyle durgun denizde gecikmenin gerçek bir etkisi olmayacağına emindiler. Sonuç olarak, sarhoş dümenci gemiyi körfezdeki bir kayaya çarptığında gece yarısıydı. Mürettebat ve yolcular gemiyi kayadan kurtaramazlar ya da geminin suyla dolmasını önleyemezlerdi; bununla birlikte, William ve arkadaşlarından bazıları bir filikaya binmeyi başardılar. Son dakikada William, gayri meşru üvey kız kardeşi Perche Kontesi Matilda FitzRoy'u kurtarmak için geri döndü; onlar ve birkaç kişi kendilerini küçük botun içine attığında "içine atlayan çokluk tarafından aşırı yüklenildi, alabora oldu, battı ve kimseyi ayırt etmeden derinlere gömdü." Huntingdon'lu Henry, felaket hakkında konuşurken, William, "nakışlı kaftan giymek yerine... dalgaların arasında çıplak olarak sürüklendi ve yüksek tahta çıkmak yerine... kendi mezarını denizin dibinde buldu." şeklinde yazar. William'ın karısı Matilda, enkaz sırasında başka bir gemideydi. I. Henry'nin sarayında bir süre kaldıktan sonra (öz kızı olarak muamele gördüğü), tekrar evlenmedi. Matilda, Anjou'ya döndü ve sonra rahibe oldu. Sonunda 1150'de Fontevraud Manastırı'nın baş rahibesi yapıldı. Matilda, "Beyaz Gemi" trajedisinden neredeyse 30 yıl sonra öldü. William'ın ölümü babasının umutlarını ve siyasetini mahvetti. Matilda'nın 1118 yılından ölümünden sonra hızlıca ikinci evliliğini yapmasına rağmen, Henry'nin daha başka meşru bir oğlu olmadı. Açık erkek varis olmamasıyla, Henry'nin ağabeyi Robert Curthose'in oğlu William Clito veliahtlık için açık bir seçim olmasına rağmen Kral tarafından tercih edilmedi, oldukça fazla yeğen ve gayrimeşru çocukları arasında, ablası Adela'nın oğlu Stephen ile gayrımeşru oğlu Robert özellikle öne çıkıyordu fakat çeşitli sebepler ile tercih edilmediler, Henry kayınbiraderi Anjou kontu V. Geoffroy ile evli kızı Matilda'yı varisi olarak hazırladı ve kızının hakları için baronları yemin etmeye zorladı. Ölümünde, baronlar zorla yaptıkları gerekçesiyle yeminlerinden döndüler ve Henry'nin yeğeni Stephen'ı seçerek Anarşi olarak bilinen İngiliz tarihinde bir dönemi başlattılar. TarÄ±k Yahya Tarık Yahya (d. 10 Eylül 1961), orta saha pozisyonunda görev yapmış Mısırlı millî futbolcu ve teknik direktördür. Profesyonel kariyerine 1981 yılında Zamalek SC kulübünde başladı. Daha sonra sırasıyla Nejmeh SC kulüplerinde oynadı. Mısır millî futbol takımının 1986 Afrika Uluslar Kupası'nda şampiyon olan kadrosunda yer aldı. Adil Abdurrahman Adil Abdurrahman (d. 11 Aralık 1967), forvet pozisyonunda görev yapmış Mısırlı millî futbolcu ve teknik direktördür. Profesyonel futbolculuk kariyerine 1988 yılında El-Ehli kulübünde başladı. 1995'te futbolu bırakana kadar aynı kulüpte oynadı. Mısır millî futbol takımı formasını 9 kez giyip bir gol kaydeden Abdurrahman, Mısır'ın 1990 FIFA Dünya Kupası kadrosunda yer aldı. Ala Meyhub Ala Meyhub (d. 19 Ocak 1963), orta saha pozisyonunda görev yapmış Mısırlı millî futbolcudur. Profesyonel futbolculuk kariyerine 1981 yılında El-Ehli kulübünde başladı. 1992'de futbolu bırakana kadar aynı kulüpte oynadı. Mısır millî futbol takımı formasını 14 kez giyip bir gol kaydeden Meyhub, Mısır'ın 1990 FIFA Dünya Kupası kadrosunda yer aldı. Alberto Ángel Fernández Alberto Ángel Fernández (d. 2 Nisan 1959, Buenos Aires) Arjantinli avukat ve siyasetçi. Güney Amerika ülkesi Arjantin'de 10 Aralık 2019 tarihinden bu yana cumhurbaşkanlığı makamında bulunmaktadır. 2003-2008 yılları arasında başkanları Néstor Kirchner ve Cristina Fernández de Kirchner Kabine Direktörü olarak görev yaptı. Peronist seçim ittifakı Frente de Todos'un adayı olarak 2019 cumhurbaşkanlığı seçimini kazandı ve Arjantin cumhurbaşkanı oldu. 10 Aralık 2019 tarihinde yemin ederek görevine başlayan Fernández, önceli Mauricio Macri'den görevi devralmıştır. Charles Templon Charles Templon (d. 26 Aralık 1986; Paris), Fransız sinema, dizi ve tiyatro oyuncusu. Üç yıl kadar Cours Florent'teki oyunculuk kursuna katılmadan önce işletme okudu. Oyunculuğa Sacha Guitry'nin eserinden uyarlanan "Deux Couverts" adlı tiyatro oyunuyla başladı. Daha sonra televizyona geçiş yaparak televizyon prodüksiyonları; "Commissariat Bastille" (2001) ve "Famille d'accueil" (2002) ile ekranlara geldi. Sinemada ilk çıkışını, 17 yaşında başrolünü; Ömer Şerif ve Isabelle Adjani ile yaptığı 2003 yapımı "Monsieur Ibrahim et les Fleurs du Coran" adlı film ile yaptı. Çeşitli reklam filmlerinde yer alan oyuncu ayrıca 2004 yılında televizyon dizileri; "Commissaire Valence" ve "Joséphine, ange gardien" 'da yan rollerde yer almıştır. Sabir Ä°yd Sabir İyd (d. 1 Mayıs 1959), defans pozisyonunda görev yapmış Mısırlı millî futbolcudur. Profesyonel futbolculuk kariyerine 1985 yılında Ghazl El Mahalla kulübünde başladı. 1996'da futbolu bırakana kadar aynı kulüpte oynadı. Mısır millî futbol takımı formasını 15 kez giyip bir gol kaydeden İyd, Mısır'ın 1990 FIFA Dünya Kupası kadrosunda yer aldı. Kantarlı Köprüsü Kantarlı Köprüsü veya Cunda Köprüsü, Rize'nin Hemşin ilçesindeki Kantarlı köyünde bulunan bir kemer köprüdür. Köprü 35.5 metre uzunluğunda ve 2.7 metre genişliğindedir. Tek kemerli köprünün kemerinin ve korkuluklarının yapımında kesme taş kullanılmışken, köprünün diğer yerlerinin yapımında moloz taş kullanılmıştır. Köprünün kemerinin ayakları dere yatağına oturtulmuştur. İki ucunda da basamaklar olan köprünün kemer ayaklarının iç yüzeyinde nişler yer almaktadır. Doğu-Batı doğrultusunda uzanan köprüden geçen yol düzenli moloz taştan yapılmıştır. Eymen Åževki Eymen Şevki (d. 9 Aralık 1962), forvet pozisyonunda görev yapmış Mısırlı millî futbolcudur. Profesyonel futbolculuk kariyerine 1982 yılında El Koroum kulübünde başladı. Daha sonra El-Ehli ve Zamalek kulüplerinde oynadı. Mısır millî futbol takımı formasını 24 kez giyip 4 gol kaydeden Şevki, Mısır'ın 1990 FIFA Dünya Kupası kadrosunda yer aldı. Eymen Tahir Eymen Tahir (Mısırlı futbolcu) Eymen Tahir (d. 7 Ocak 1966), kaleci pozisyonunda görev yapmış Mısırlı millî futbolcudur. Profesyonel futbolculuk kariyerine 1980 yılında Zamalek kulübünde başladı. 1991'de futbolu bırakana kadar aynı kulüpte oynadı. Mısır millî futbol takımı formasını 2 kez giyen Tahir, Mısır'ın 1990 FIFA Dünya Kupası kadrosunda yer aldı. Davitoğlu Köprüsü Davitoğlu Köprüsü (Lazca: Dukhuni Köprüsü) Rize'nin Ardeşen ilçesindeki Aşağıdurak köyünde bulunan bir kemer köprüdür. Günümüzde yayaların kullandığı köprü ilçe merkezine 18 kilometre uzaklıktadır. Köprü, 33 metre uzunluğunda ve 2.5 metre genişliğindedir. Yakınlarında değirmen bulunan köprünün yerden yüksekliği 8 metredir. Yanivat Köprüsü Yanivat Köprüsü, Rize'nin Ardeşen ilçesindeki Bayırcık (Yanivat) köyünde bulunan bir kemer köprüdür. Bayırcık ve Kirazlık (Zigam) köylerini birbirine bağlayan köprünün ilçe merkezine uzaklığı 19 kilometredir. Köprü, 30 metre uzunluğunda ve 2.6 metre genişliğindedir. Tunca Deresinin üzerine inşa edilen köprünün yerden yüksekliği 9 metredir. Tunca Köprüsü (Rize) Tunca Köprüsü (Lazca: Dutxe Köprüsü), Rize'nin Ardeşen ilçesindeki Tunca beldesinde bulunan bir kemer köprüdür. Taş döşeli gövdesiyle dikkat çeken köprünün ilçe merkezine uzaklığı 22 kilometredir. Köprü, 28 metre uzunluğunda ve 2.8 metre genişliğindedir. Tunca Deresinin üzerine inşa edilen köprünün yerden yüksekliği 11 metredir. Yerleşimin güneyindeki taş döşeli merdivenli patika ile köprüye ulaşılabilmektedir. Red Lake Falls, Minnesota Red Lake Falls ABD'nin Minnesota eyaletine bağlı Red Lake ilçesinin merkezi olan şehirdir. Şehrin nüfusu 2010 sayımına göre 1,427'dir. AbdÃ¼ssettar Sabri Abdüssettar Sabri (d. 19 Haziran 1974), orta saha pozisyonunda görev yapmış Mısırlı millî futbolcudur. Profesyonel kariyerine 1994 yılında Al-Mokawloon kulübünde başladı. Daha sonra sırasıyla Tirol Innsbruck, PAOK, Benfica, Marítimo, Estrela Amadora, ENPPI ve El Geish kulüplerinde oynadı. Mısır millî futbol takımı formasını 70 kez giyip 11 gol kaydetti. 6284 sayılı koruma kanunu 6284 sayılı Ailenin Korunması ve Kadına Karşı Şiddetin Önlenmesine Dair Kanun Türkiye'de kadına karşı şiddetin önlenmesine dair kanundur. Kanun, şiddete uğrayan veya uğrama riski bulunan kadınların, çocukların, aile bireylerinin ve tek taraflı ısrarlı takipe maruz kalan kişilerin korunması ve şiddetin önlenmesi amacıyla alınacak tedbirleri içermektedir. Kanun fiziksel şiddetin yanısıra, ekonomik, psikolojik, cinsel şiddet gibi farklı şiddet türlerini de kapsamaktadır. Kanunun yasalaşma süreci özellikle Türkiye'deki kadın hareketinin mücadelesi ve AİHM'nin Türkiye aleyhine verdiği kararların sonucunda hızlanmıştır. Kanunun 2. maddesinde referans verildiği üzere, kanundaki esaslar büyük ölçüde İstanbul Sözleşmesi'ne göre oluşturulmuştur. Kanun, yürürlüğe girdiği andan itibaren tartışmalara yol açmıştır; özellikle adında bulunan "ailenin korunması" ibaresi, feminist çevrelerden kadını birey olarak değil aile kurumu üzerinden tanımlaması nedeniyle eleştiri almıştır. Türkiye'de aile içi şiddetin önlenmesine yönelik ilk kanun 4320 sayılı Ailenin Korunması Hakkındaki Kanun'dur. Ancak kanundaki bazı yetersizlikler sebebiyle, ilgili sivil toplum kuruluşlarının çabasıyla, 6284 sayılı kanun 8 Mart 2012 tarihinde oy birliğiyle TBMM Genel Kurulu'nda kabul edilmiş ve 20 Mart 2012 tarihinde yürürlüğe girmiştir. Bu kanun ile yapılan başlıca iyileştirmeler şunlardır: 4284 sayılı kanunun evli olmayan bireyleri kapsayıp kapsamadığı tartışmalı bir konudur, bu tartışmalar yargıtay kararlarına konu olmuştur. 6284 sayılı kanun, bu kanunda şiddet olarak tanımlanan tutum ve davranışları uygulayan veya uygulama tehlikesi bulunan kişileri şiddet uygulayan kişiler olarak tanımlar. 4320 sayılı kanunda şiddetin tanımı beli değildir.6284 sayılı kanunda şiddet, “Kişiye, fiziksel, cinsel, psikolojik veya ekonomik açıdan zarar veren, fiziksel, cinsel, psikolojik, sözlü veya ekonomik her türlü tutum ve davranış” olarak tanımlanmıştır. Bu yasaile delil ve belge aranmadan gerekli önlemlerin derhal alınabilmesi mümkün olmuş, mülki amir ve hakim tarafından koruyucu tedbirlerin verilebilmesi sağlanmıştır. Tedbir kararına aykırılık durumları için zorlama hapsi getirilmiştir. Şiddet önleme ve izleme merkezlerinin (ŞÖNİM) kurulması ve uygulamaların takibi hedeflenmiştir. Kanun kadına yönelik şiddete ilişkin iki ana tedbir kararı öngörmektedir: koruyucu tedbir kararları ve önleyici tedbir kararları. Şiddete uğrayan veya uğrama tehlikesi bulunan kadına; - (ve beraberindeki çocuklara) uygun barınma yerinin (bkz. sığınak) sağlanması, - geçici maddi yardım yapılması, - psikolojik, mesleki, hukuki ve sosyal bakımdan rehberlik ve danışmanlık hizmeti verilmesi ve - kreş imkânı sağlanması. Şiddete uğrayan veya uğrama tehlikesi bulunan kadının; - iş yerinin değiştirilmesi, - (evli olması halinde) müşterek yerleşim yerinden ayrı yerleşim yeri belirlenmesi, - adına şiddet uygulayan kişiyle evli olması halinde tapu kütüğüne aile konutu şerhi konulması, - Tanık Koruma Kanunu hükümlerine göre kimlik ve ilgili diğer bilgi ve belgelerinin değiştirilmesi. Şiddet uygulayan kişinin; - şiddet tehdidi, hakaret, aşağılama veya küçük düşürmeyi içeren söz ve davranışlarda bulunmaması, - müşterek konuttan veya bulunduğu yerden derhâl uzaklaştırılması ve müşterek konutun korunan kişiye tahsis edilmesi, - korunan kişilere, bu kişilerin bulundukları konuta, okula ve işyerine yaklaşmaması, - hakkında çocuklarla ilgili daha önce verilmiş bir kişisel ilişki kurma kararı varsa, kişisel ilişkinin refakatçi eşliğinde yapılması, kişisel ilişkinin sınırlanması ya da tümüyle kaldırılması, - korunan kişinin, şiddete uğramamış olsa bile yakınlarına, tanıklarına ve kişisel ilişki kurulmasına ilişkin hâller saklı kalmak üzere çocuklarına yaklaşmaması, - korunan kişinin şahsi eşyalarına ve ev eşyalarına zarar vermemesi, - korunan kişiyi iletişim araçlarıyla veya sair surette rahatsız etmemesi, - bulundurulması veya taşınmasına kanunen izin verilen silahlarını kolluğa teslim etmesi, - silah taşıması zorunlu olan bir kamu görevi ifa etse bile bu görevi nedeniyle zimmetinde bulunan silahı kurumuna teslim etmesi, - korunan kişilerin bulundukları yerlerde alkol ya da uyuşturucu veya uyarıcı madde kullanmaması ya da bu maddelerin etkisinde iken korunan kişilere ve bunların bulundukları yerlere yaklaşmaması, bağımlılığının olması hâlinde, hastaneye yatmak dâhil, muayene ve tedavisinin sağlanması, - bir sağlık kuruluşuna muayene veya tedavi için başvurması ve tedavisinin sağlanması, - çocuklarıyla ilgili velayet, kayyım, nafaka ve kişisel ilişki kurulmasına dair karar verilmesi, - korunan kişi ve çocukları için tedbir nafakasına hükmedilmesi. 6284 Sayılı Kanunun uygulanmasıyla ilgili Anayasa Mahkemesi kararları şunlardır: Ä°lker Canikligil İlker Canikligil, (d. 1972, İstanbul) Türk yönetmen, fotoğrafçı, blogger ve YouTube ünlüsü. İlker Canikligil, 1972 yılında İstanbul'da doğdu. 1991 yılında Saint-Joseph Fransız Lisesi'nden mezun olduktan sonra, 1992 yılında Marmara Üniversitesi Sinema ve Televizyon bölümüne girdi. Üniversite eğitimini sürdürürken 1992 yılında Nöbetçi, 1994 yılında Ağaç ve 1995 yılında Uçmak İstiyorum isimli üç kısa film çekti. Üniversite eğitimini tamamladıktan sonra reklam sektöründe çalışmaya başladı. 1999 yılında İstanbul Bilgi Üniversitesi Sinema ve Televizyon bölümünde ders vermeye başladı. 2005 yılında kurgucu Walter Murch'ün "The Blink of An Eye (Göz Kırparken)" isimli kitabını Türkçeye çevirdi. 2006 yılında akademiden istifa etti, aynı yıl "Ecinniler" isimli dizinin pilot bölümünü yönetti ve kurgusunu yaptığı Gen filmiyle 13. Altın Koza Film Festivali'nde En İyi Kurgu ödülünü aldı. 2007 yılında "Dijital Video ile Sinema" isimli bir kitap çıkardı. 2006'dan bu yana reklam yönetmeni olarak çeşitli ajanslarda çalıştı. 2010-2014 yılları arasında Bahçeşehir Üniversitesi Fotoğraf ve Video bölümünde sinematografi dersi verdi. 2014 yılında İstanbul Film Akademi'de yönetmenlik dersleri vermeye başladı. 2019 yılında ise İstanbul Film Akademi'den ayrıldı ve Youtube kanalı FluTV'de içerik üretmeye başladı. Sanatçının eserleri online sergilerde satışa sunulmaktadır. Hadi HaÅŸaba Hadi Haşaba (d. 19 Aralık 1972), orta saha pozisyonunda görev yapmış Mısırlı millî futbolcudur. Profesyonel kariyerine 1991 yılında El-Ehli kulübünde başladı. 2006'da futbolu bırakana kadar aynı kulüpte oynadı. Mısır millî futbol takımı formasını 93 kez giyip 12 gol kaydetti. IsrarlÄ± takip Israrlı takip; özel hayatın gizliliğini ihlal etmek, tehdit ve şantaja başvurmak gibi yollarla bir kişiyi hürriyetinden yoksun bırakma durumudur. Eylemi gerçekleştiren kişi karşı tarafta korku uyandırmayı, ona gözdağı vermeyi ve kendisini güvensiz hissetmesini hedefler. Psikoloji, sosyoloji, kriminoloji ve hukuk gibi disiplinlerin çalışma alanına girmekle birlikte ısrarlı takibin hukuki bir nitelik kazanması nispeten daha yeni bir olaydır. Çeşitli uzmanlar tarafından farklı tanımları yapılmış olsa da genel itibarıyla bir taciz ve sarkıntılık türü olduğu kabul edilmektedir. Günümüzde ısrarlı takip pek çok ülkede suç olarak sayılmakta ve ilgili yasalarca yaptırıma tabii tutulmaktadır. Literatüre İngilizce ""stalking"" kelimesinden türeyerek giren ısrarlı takibin tam Türkçe karşılığı ""musallat olma"" veya ""dadanma""dır. Israrlı takip konusunda yasal düzenlemeler yapan ilk Avrupa ülkesi Danimarka olmuştur. 1933 yılında çıkartılan kanunla ısrarlı takip suç olarak kabul edilmiş ve hapis cezasının yanı sıra para cezası, koruma tedbiri gibi ilave uygulamalarla caydırıcılığı arttırılmaya çalışılmıştır. Uzun yıllar boyunca diğer ülkelerin gündemini ve yasalarını pek meşgul etmeyen bu konu, 1997'de İrlanda yasalarına girmiş ve böylece İrlanda ısrarlı takibi ele alan ilk AB üyesi ülke olmuştur. 1998'de Belçika, 2000'de Hollanda, 2006'da Avusturya ve son olarak 2007 yılında Almanya da ısrarlı takibi suç olarak kabul etmiştir. Ayrıca; Fransa, İsveç ve Slovenya anayasalarında, doğrudan bir düzenleme bulunmasa da, "ısrarlı takip" kavramı yer almaktadır. Türk hukukunda ısrarlı takip bir suç teşkil etmemektedir. Yalnızca böyle bir durum oluştuğunda fail hakkında uzaklaştırma, mağdur hakkında ise koruma tedbiri alınabileceğine dair ifadeler bulunur. Bu haliyle pek çok Avrupa ülkesi tarafından suç olarak kabul edilen ve ağır yaptırımları olan bir eylemin Türk Ceza Kanununda yeterince işlenmemesi büyük bir hukuki açıktır. Avrupa İnsan Hakları Mahkemesi de 2009 yılında karara bağladığı bir dava sonucunda ""Türk yargı makamlarının kadına yönelik şiddet konusunda gereken hassasiyeti göstermeyip suçun cezalandırılması konusunda da cinsiyet ayrımcılığına dayalı hak ihlali yaptıkları""na dair bir açıklama yapmıştır. İsam Abdülazim İsam Abdülazim (d. 1 Kasım 1970), kaleci pozisyonunda görev yapmış Mısırlı millî futbolcudur. Profesyonel kariyerine 1994 yılında Al-Ittihad Al-Iskandary kulübünde başladı. Daha sonra ise El-Mısrî kulübünde oynadı. Mısır millî futbol takımı formasını 9 kez giydi. Zendi Köprüsü Zendi Köprüsü veya Ada Mahallesi Köprüsü, Rize'nin Ardeşen ilçesindeki Tunca beldesinde bulunan bir kemer köprüdür. Köprü, eski zamanlarda Beyazsu Yaylasına erişmek için kullanılmaktaydı. 27 metre uzunluğunda olan köprü, 2.6 metre genişliğindedir. Yeni köprünün yanında konumlanmış, yabani sarmaşıklarla kaplı olan eski köprü, yerel halk tarafından "Noliveda" olarak bilinmektedir. Yüksel Yıldırım Yüksel Yıldırım, Yıldırım Holding icra kurulu başkanı, Samsunspor Futbol Kulübü sahibi, yönetim kurulu başkanı ve Samsunspor Kulübü başkanı. Yüksel Yıldırım, Mayıs 1961'de Sivas'a bağlı Hafik ilçesinde doğmuş ve İsmail adı verilmiştir. İlçede bakkal ve manifatura dükkânı ile bir han sahibi olan babası Garip, Samsun'da bulunan akrabalarının ortak iş yapma teklifini kabul ederek dükkânlarını ve hanını satarak 1963'te ailesiyle birlikte Samsun'a göçmüş, demir ile çimento ticaretine atılmıştır. 6 yaşına geldiğinde okula yazdırılmak istenmesine karşın yaşı küçük olduğundan bu yapılamamış, bunun üzerinde Sivas'ta muhtar olan dayısının kendisine yeni bir nüfus cüzdanı çıkarmasıyla 6 yaşında okula başlamıştır. Bu yeni hazırlanan nüfus cüzdanında doğum tarihi 1 Ocak 1960 olarak gösterilmekte, ad hanesinde ise Yüksel yazmaktaydı. İlk eğitimini Gazi İlkokulunda, orta eğitimini Mihatpaşa Lisesinde ve liseyi ise 19 Mayıs Lisesinde tamamladıktan sonra 1978'de İstanbul Teknik Üniversitesi Makina Fakültesine kaydını yaptırdı. 4,5 yıllık üniversitenin arından dil eğitimi almak için San Francisco'ya yerleşti, 1985'teyse 4 yıl sonra bitireceği Oregon Eyalet Üniversitesinde robotik üzerine yüksek lisans yapmaya başladı. Amerika'da bulunduğu süreçte evlenerek Zeycan Rochelle ve Jasper Sinan olmak üzere iki çocuk babası oldu. Eğitimini sürdürürken yaptığı iş başvurularından sonuç alamaması üzerine Çinli ve Hint arkadaşlarının tavsiyesiyle Robert ön adını aldı ve bu şekilde PACECO adlı firmada iş buldu. Beş yıl burada çalıştıktan ve evlendikten sonra ailesinin ısrarı ve askerlik yükümlülüğü nedeniyle Türkiye'ye döndü. Askerliğini tamamladıktan sonra aile şirketi adına Rusya'dan kömür ithal ederek kısa sürede Amerika'daki yıllık gelirinin üzerinde kazanç sağlamasının üzerine mesleği mühendisliği bırakarak ticarete atıldı. 1995 yılında İsmail Erkurt Tutu'nun aracılığıyla o sırada kulüp başkanı olan İsmail Uyanık ile tanıştı ve 1998'e kadar Samsunspor yönetiminde yer aldı. Bu yıllarda Rusya'daki ticari ilişkilerini geliştirdi ve kömür ticaretini büyüterek yanına hurda ticaretini de ekledi. Rusya'yla ticarette kömürü taşımak için YILMAR şirketiyle gemicilik sektörüne de giren Yıldırım'ın YILYAK firması Türkiye'deki en büyük kömür firması olurken 1997'de çimento, 2001'de ise demir ticaretinden kârlılığın azalması nedeniyle çekildi. Türkiye'de kömür sektörünün büyüyüp kârların artmasıyla anlaşmalı olduğu Rus firması YILYAK ile ortaklığını bozarak tek başına pazarda yer almaya başlamış, buna karşı cephe almalarının ardından Rus kömür üreticileri YILYAK'a kömür satışını durdurmuştur. Yıldırım buna cevaben Çin'den kömür ithal ederek işlerini sürdürmüştür. Sedef Limanı ile Alemdar Limanı'nı satın alarak limancılık işine YILPORT markasıyla giriş yapan Yıldırım; Gemlik Gübre Fabrikası satın alımı ile YILFERT'i kurarak gübre, Eti Krom özelleştirmesi ile de YILMADEN'i kurarak madencilik sektörüne girmiştir. İki kardeşi ile birlikte 5 holdinge bağlı 30'un üzerinde firmanın yöneticisi olan Yüksel Yıldırım, "Forbes" verilerine göre $500 milyonluk kişisel servetiyle Türkiye'nin en zengin insanları arasında olup 2017 yılında Shechtman Uluslararası Liderlik Ödülü'nü almıştır. Yıldırım, 2018-19 sezonu öncesinde kulübün eski başkanı İsmail Uyanık ile birlikte maddi zorluk içerisinde bulunan Samsunspor'u yönetmeye talip olmuştur. 2 Haziran 2018'de yapılan genel kurul ile Samsunspor başkanlığına yeniden İsmail Uyanık seçilmiş ve kulübün şirketleştirilmesi kararı alınmıştır. 8 Ağustos günüyse Samsunspor Futbol Kulübü Anonim Şirketi kurulmuş, Yüksel Yıldırım ve abisi Ali Rıza Yıldırım'ın ortaklığında şirketin %67 hissesi Yıldırım Holding'e ait olmuştur. Ancak Yıldırım Holding Yönetim Kurulu Başkanı Ali Rıza Yıldırım temmuz ayında çekilmiş ve %67 hisse Yüksel Yıldırım'a geçmiştir. 12 Kasım 2019'da İsmail Uyanık'ın yaptğı basın toplantısı ile şirketin yönetim kurulundan ayrıldığını, hisselerini ise devrettiğini açıklaması ile birlikte Yıldırım kulübün tüm hisselerinin sahibi olmuştur. Yüksel Yıldırım günümüzde Samsunspor Futbol Kulübünün tek sahibi ve aynı zamanda yönetim kurulu başkanıyken 20 Şubat 2020 tarihinde Samsunspor Kulübünün de başkanlığına seçilmiştir. Çumayida Köprüsü Çumayida Köprüsü veya Eskiarmutluk Küçük Köprü, Rize'nin Ardeşen ilçesindeki Eskiarmutluk köyünde bulunan bir kemer köprüdür. Yerden 3.5 metre yükselikte olan köprü, Tunca Deresi'nin kolu olan Paskıruba Deresinin üzerine inşa edilmiştir. Yaya geçişi için kullanılan köprünün ilçe merkezine uzaklığı 28 kilometredir. Köprü, 7 metre uzunluğunda ve 2.7 metre genişliğindedir. Köprünün üstü betonla kaplanmıştır. Kamçitona Köprüsü Kamçitona Köprüsü veya Eskiarmutluk Büyük Köprü, Rize'nin Ardeşen ilçesindeki Eskiarmutluk köyünde bulunan bir kemer köprüdür. Yerden 8 metre yükselikte olan köprü, Tunca Deresi'nin üzerine inşa edilmiştir. Yaya ve hayvan geçişi için kullanılan köprünün ilçe merkezine uzaklığı 28 kilometredir. Köprü, 24 metre uzunluğunda ve 2.5 metre genişliğindedir. Köprü, eski zamanlarda Kamçitona ve Eskiarmutluk mahallelerini birbirine bağlıyordu. Köprüye köyün çıkışındaki eski patikayı takip ederek ulaşılabilmektedir. Okumuş Köprüsü Okumuş Köprüsü veya Çarkıruba Köprüsü (Lazca: Celayskuri Köprüsü), Rize'nin Ardeşen ilçesindeki Eskiarmutluk köyünde bulunan bir kemer köprüdür. Yerden 3.5 metre yükselikte olan köprü, Durak Dere'nin bir kolu olan Çarkıruba Deresi'nin üzerine inşa edilmiştir. Köprünün ilçe merkezine uzaklığı 29 kilometredir. Köprü, 8 metre uzunluğunda ve 2.6 metre genişliğindedir. Köprü, yanına inşa edilen beton köprünün varlığından dolayı günümüzde kullanılmamaktadır. Abu Yaylası Köprüsü Abu Yaylası Köprüsü veya Göktani Köprüsü (Lazca: Goloduzkuri Köprüsü), Rize'nin Ardeşen ilçesinde bulunan bir kemer köprüdür. Köprünün yuvarlak kemer formunda, özgün bir mimarisi vardır. Yerden 11 metre yükselikte olan köprü, Tunca Deresi ile Yeşildere'nin kavuştuğu yerin üzerine inşa edilmiştir. Köprünün ilçe merkezine uzaklığı 35 kilometredir. Köprü, 21 metre uzunluğunda ve 2.7 metre genişliğindedir. Üstüne beton dökülmüş olan köprünün korkulukları yıkılmıştır. Köprü, eski "Yaylası-Bıçakçılar-Yusufeli" göç yolunun üzerinde, Deremezra, Neknari, Mulona ve Movri yaylalarına giden yolda konumlanmıştır. Osman Coşgül Osman Coşgül (1 Temmuz 1928-8 Ekim 2001), Balkan ve Dünya Ordulararası şampiyonu Türk atlet. Coşgül, askerlik hizmetini yaptığı dönemde Dünya Ordulararası Atletizm Şampiyonalarında Türk Ordu Milli Takımı forması altında kazandığı birinciliklerle de Türk atletizminde müstesna bir yere sahip oldu. 1949 yılında Fransa'nın Bordeaux kentinde düzenlenen Şampiyona'da 1.500 ve 5.000 metrede iki altın madalya kazanan Coşgül, müteakip yıl aynı ülkenin Nantes kentinde düzenlenen Şampiyona'da 3.000 metre engelli ve 5.000 metrede çifte şampiyonluğa ulaştı. 1951 yılında Roma'da 5.000 metrede bir kez daha altın madalyaya ulaşan Coşgül, kazandığı beş altın madalyayla Dünya Ordulararası Şampiyonalarda en çok birinciliğe ulaşan Türk atleti oldu. Coşgül, Bordeaux'daki performansıyla Şampiyona'nın da en değerli atleti seçilmiş ve Fransa Spor Akademisi ve Bakanlığı'nın liyakat madalyasına layık görülmüştü. Üstün form durumuyla 1952 yılında Helsinki'de düzenlenen Olimpiyatlara katılan Türk atletizm milli takımında da yeralan Coşgül, 5.000 metrede yarı finalde 14.36.2'lik derecesiyle serisinde sekizinci olarak elendi. 10.000 metrede ise, Çek Lokomotifi Emil Zatopek'in 29:17.0'lık derecesiyle altın madalyaya ulaştığı yarışta, 30:42.4'lük derecesiyle 15. oldu. Konut yapÄ± serisi Bir konut yapı serisi, bir dizi standart projeye göre inşa edilmiş, bir dizi içine entegre edilmiş konut binalarıdır. Bu, seri içinde kat sayısı, bölüm sayısı, yönlendirme ve mimari dekorasyonun küçük ayrıntıları bakımından farklılık gösterebilir. Kural olarak, bir dizi konut binasının sınırlı sayıda apartman yerleşimi, ortak bir mimari üslup ve inşaat teknolojisi vardır. Seri tasarımın kullanımı, inşaatın sanayileşmesine odaklanır ve yüksek bina inşaatı hızlarında, metrekare başına asgari maliyetin elde edilmesini sağlar. Ancak çoğu zaman mimari duyarsızlaşma ve konut mahallelerinin bütünlüğüne yol açar. Birçok ülkede kentleşme döneminde en büyük yapı, pek çok ildeki yerleşim yerlerinin mimari görünümünün temelidir. Apartman binalarının seri tasarımında en büyük gelişme, savaş sonrası toplu konut inşaatı sırasında SSCB'de yaşandı, sosyalist ve gelişmekte olan ülkelerde yaygın olarak kullanıldı ve şu anda kullanılıyor. Taşıyıcı ve harici bina zarflarının yapımında kullanılan malzemelere dayanarak, seri evler betonarme, blok ve tuğlaya bölünebilir. Müstakil evlerin seri yapımında ahşap ve her türlü ahşap levha kullanılmıştır. Yapı teknolojisine göre betonarme yapılar panel, monolitik ve prekast monolitik olabilir. Birçok ülkelerde farklı dönemlerde yaygın olan bazı konut dizileri şunlardır; Spor Dairesi Spor Dairesi ya da Başbakanlık Spor Dairesi Müdürlüğü, Kuzey Kıbrıs Türk Cumhuriyeti'nde beden eğitimi ve spor çalışmalarını, ülke gerçeklerine ve çağdaş gelişmelere uygun olarak şekillendirmek, Beden Eğitimi ve Spor Yasası'nda öngörülen hedefler doğrultusunda amatör sporun yurt düzeyinde yaygınlaştırılmasını ve geliştirilmesini sağlamak, gençliğin toplumsal ve ulusal hedefler doğrultusunda yetişmesine katkıda bulunmak üzere gerekli işlevleri düzenlemek amacıyla Cumhuriyet Meclisinin 1987 yılında geçirdiği 65/1987 sayılı Spor Dairesi (Kuruluş, Görev ve Çalışma Esasları) Yasası ile kurulmuştur. Kuzey Kıbrıs'ta faaliyet gösteren tüm spor federasyonları ve spor kulüpleri ile Milli Olimpiyat Komitesi doğrudan Spor Dairesine bağlıdır. 15 Temmuz 2015 tarihinde kurulan Kalyoncu Hükûmeti'nden itibaren spordan sorumlu herhangi farklı bir bakanlık olmadığı için doğrudan Başbakanlığa bağlı olarak faaliyet gösterir. Daire müdürlüğü görevini 25 Temmuz 2019 tarihinden itibaren Mehmet Özbilgehan sürdürmektedir. Spor Dairesi Kavılca buğdayı Kavılca buğdayı bir çeşit kılçıklı buğdaydır. Kavılca buğdayı tetraploiddir (2"n" = 4"x" = 28 kromozom). Evcil türleri "Triticum turgidum"un alt türü "dicoccum" ve "Triticum turgidum "un alt türü "durum"dur. Bitkinin yabani türü "Triticum turgidum"un alt türü "dicoccoides"tir. Yabani ve evcil tür arasındaki ana fark yabani türün olgunlaşan tohumunun çatlayarak toprağa saçılmasıdır. Evcil türde ise tohum bütün halde kalır; dolayısıyla hasadı daha kolaydır. Siyez buğdayı ile birlikte, Kavılca buğdayı Yakın Doğunun en erken evcilleştirilen mahsüllerindendir. Antik dünyada yaygın olarak kültüre alınan bu bitki günümüzde Avrupa ve Asyanın dağlık bölgelerinde yetişen bir relikt bitki durumundadır. Türkiye'de yok olmak üzere iken kurtarılıp, Kars ilinde tarımı yapılmaya başlanmıştır. İngilizcede "emmer" ya da "spelt", İtalyancada "farro" ve Almancada "Emmer" ya da "Zweikorn" olarak bilinir. Muhammed Ä°mare Muhammed İmare (d. 10 Temmuz 1974), orta saha pozisyonunda görev yapmış Mısırlı millî futbolcudur. Profesyonel kariyerine 1993 yılında Baladeyet El-Mahalla kulübünde başladı. Daha sonra sırasıyla El-Ehli, Hansa Rostock ve El-Mısrî kulüplerinde oynadı. Mısır millî futbol takımı formasını 68 kez giyip 2 gol kaydetti. Poggiomarino Poggiomarino İtalya'nın Campania bölgesine bağlı Napoli ilinde bulunan bir komündür. Komünün nüfusu 31 Aralık 2010 tarihi itibarıyla 31,353'tür. Sanna Marin Sanna Mirella Marin (d. 16 Kasım 1985 Helsinki, Finlandiya), Finlandiya Sosyal Demokrat Partisi'nden Finlandiyalı bir politikacı. Finlandiya başbakanı seçilmiş olup, 10 Aralık 2019 tarihinde görevi üstlenmiştir. 2015 yılından beri Finlandiya Parlamentosu'nda üye olarak bulunmakta ve 2019 yılında 6 Haziran 2019 ve 10 Aralık 2019 tarihleri arasında Finlandiya'nın Ulaştırma ve Haberleşme Bakanı olarak görev yapmıştır. Antti Rinne görevinden ayrılmasından sonra 8 Aralık 2019 tarihinde Finlandiya Sosyal Demokrat Partisi Marin'i yeni başbakan adayı olarak göstermiştir. Parlamentonun onaylamasından sonra Marin, Dünya'nın şu anda görev yapan en genç başbakanı ve Finlandiya'nın en genç başbakanı olmuştur. Marin ayrıca Anneli Jäätteenmäki ve Mari Kiviniemi'den sonra ülkenin üçüncü kadın başbakanı olmuştur. Marin, 16 Kasım 1985'te Helsinki'de doğdu ve Tampere'ye taşınmadan önce Espoo ve Pirkkala'da yaşadı. Marin, Pirkkala Lisesi'nden 2004 yılında 19 yaşında mezun oldu. 2017 yılında Tampere Üniversitesi'nden İdari Bilimler Yüksek Lisansı ile mezun oldu. Marin, 2006 yılında Sosyal Demokrat Gençlik’e katıldı ve 2010 - 2012 yılları arasında ilk Başkan Yardımcılığı yaptı. Marin, 2008 Finlandiya belediye seçimlerinde adaydı, ancak seçilmedi. 2012'den itibaren siyasette aktif oldu. 2012 seçimlerinde, siyasi kariyerinde atılım anı olan 27 yaşında Tampere Belediye Meclisine seçildi. 2013'ten 2017'ye kadar Belediye Meclisinin başkanıydı. 2017'de Belediye Meclisine tekrar seçildi. Aynı zamanda Tampere Bölgesi Konseyi Meclisinin bir üyesidir. Ayrıca 2013 - 2016 yılları arasında Pirkanmaa Bölge Konseyi'ne üye oldu. Marin, 2014 yılında Sosyal Demokrat Parti genel başkan yardımcılığına seçildi. 2015 yılında 30 yaşında, Pirkanmaa'nın seçim ilçesinden milletvekili olarak Finlandiya Parlamentosu'na seçildi. Dört yıl sonra yeniden seçildi. 6 Haziran 2019'da Ulaştırma ve Haberleşme Bakanı oldu. Antti Rinne'nin istifasından sonra yeni başbakan seçilen Sanna Marin'in, kabinedeki 18 bakandan 12'sinin kadın olacağı beş partili bir koalisyonun kurduğu hükûmeti yöneteceği bildiriliyor. Marin, kendini aynı cinsiyetten ebeveynlerin (iki kadın) çocuğu olduğu gibi, bir gökkuşağı ailesinden geldiğini söylemektedir. Ayrıca ailesindeki tek çocuktu ve ailesine üniversiteye devam eden ilk kişiydi. Ocak 2018'de kocası Markus Räikkönen ile birlikte Emma adlı bir kızı vardır. Tıbbi çanta Tıbbi bir çanta (veya doktor çantası) tıbbî cihaz ve ilacı taşımak için bir doktor veya başka bir sağlık memuru tarafından kullanılan portatif bir çantadır. Geleneksel olarak, tıbbi çanta, üstten saplı bir tasarımla açılan deriden yapılmıştır. Amerikan İç Savaşı sırasında, doktorun tıbbi eyer çantaları kullanıldı. Modern medikal çantalar çeşitli malzemelerden yapılmış ve birçok cep, hurç, fermuarlı veya cırtcırt açıklıkları içerebilen çeşitli tasarımlara sahiptir. Yerli Kuzey Amerika tıbbı adamları ve şamanları bir ilaç torbası kullanmaktadır. Askerde bir savaş çantası kullanılıyor. Gladstone çantası Gladstone çantası, iki eşit kısma ayrılabilen sert bir çerçeve üzerine yerleştirilmiş küçük bir portmanteau valizidir. Çantadan farklı olarak, Gladstone çantası "uzunluğuyla orantılı olarak daha derin"dir. Gladstone çantası tipik olarak sert deriden yapılmıştır ve genellikle boyunluklarla kayışlıdır. Çantalar, İngiltere'nin dört defa başbakanı olan William Ewart Gladstone'dan (1809-1898) sonra isimlendirilmiştir. Menteşeli bagajlar ilk olarak 19. yüzyılın ortalarında geliştirilmiştir. Gladstone çantasının ilk kaydedilen resmi dokümantasyonlarından biri Edward Cole tarafından tescilli İngiliz patentidir. Edward Cole, Westminster Şehri, No. 9 Hemmings Row'da bulunan bir deri çanta yapımcısıydı. Badoğlu Köprüsü Badoğlu Köprüsü (Lazca: Kurikasta Köprüsü), Rize'nin Çamlıhemşin ilçesinin Topluca köyünde bulunan bir kemer köprüdür. Yerden 4 metre yükselikte olan köprü, Durak Dere'nin üzerine inşa edilmiştir. Köprünün ilçe merkezine uzaklığı 26 kilometredir. Köprü, 15 metre uzunluğunda ve 1.7 metre genişliğindedir. Marselavat mezarasına erişim için kullanılmaktadır. Velid Salah Velid Salah (d. 11 Kasım 1977), forvet pozisyonunda görev yapmış Mısırlı millî futbolcudur. Profesyonel kariyerine 1996 yılında El-Mansûre kulübünde başladı. Daha sonra ise sırasıyla Zamalek ve Ismaily kulüplerinde oynadı. Mısır millî futbol takımı formasını 16 kez giyip 3 gol kaydetti. Zisto Köprüsü Zisto Köprüsü veya Petevata Köprüsü, Rize'nin Çamlıhemşin ilçesinde bulunan bir kemer köprüdür. Yerden 12 metre yükselikte olan köprü, Durak Dere'nin üzerine inşa edilmiştir. Köprünün ilçe merkezine uzaklığı 27 kilometredir. Köprü, 16 metre uzunluğunda ve 3 metre genişliğindedir. Günümüzde kullanılmaya köprü eskiden göç yolunun üzerindeydi. Velid Selahaddin Velid Selahaddin (d. 27 Ekim 1971), orta saha pozisyonunda görev yapmış Mısırlı millî futbolcudur. Profesyonel kariyerine 1989 yılında El-Ehli kulübünde başladı. Daha sonra ise Ittihad kulübünde oynadı. Mısır millî futbol takımı formasını 24 kez giyip 2 gol kaydetti. Apivanak Köprüsü Apivanak Köprüsü, Rize'nin Çamlıhemşin ilçesinde bulunan bir kemer köprüdür. Yerden 2 metre yükselikte olan köprü, Fırtına Deresinin bir kolu olan Palovit Deresi'nin üzerine inşa edilmiştir. Köprü, 15 metre uzunluğunda ve 2.5 metre genişliğindedir. Eski ticaret yollarının üzerinde bulunmaktadır. IC 1575 IC 1575, Balıklar takımyıldızı bölgesinde yaklaşık olarak uzaklıkta bulunan bir merceksi gökadadır. Lewis Swift tarafından 5 Eylül 1896 tarihinde keşfedildi. Halton Arp tarafından görüntülenmiş ve Arp 231 olarak "Eşmerkezli halkalara sahip gökadalar" kategorisi altında Tuhaf Gökadalar Atlası'na dahil edilmiştir. IC 1575, çekirdeğini çevreleyen eş merkezli "kutupsal" halkaları olan tuhaf bir gökadadır. Bazı kaynaklar IC 1575'i gökada çifti olarak adlandırıyor (PGC 2601 ve PGC 2602). Ancak gerçekte düşük çözünürlüklü görüntülerde bu yanılgıya sebep olan şey, koyu renkli bir toz şerididir. LEDA (Lyon-Meudon Extragalactic Database) bugünlerde gökadayı, PGC 2601 = PGC 2602 = IC 1575 olarak listeliyor. Bu da iki ayrı nesne olarak önceki belirtmenin terk edildiğini göstermektedir. Halid el-Emin Halid el-Emin ya da bilinen adıyla Halid Bebu (d. 6 Ekim 1976), forvet pozisyonunda görev yapmış Mısırlı millî futbolcudur. Profesyonel kariyerine 1996 yılında Suez kulübünde başladı. Daha sonra sırasıyla Ismaily, El-Ehli, El-Mısrî, Petrojet kulüplerinde oynadı. Mısır millî futbol takımı formasını 19 kez giyip 2 gol kaydetti. Pogina Köprüsü Boğaziçi Köprüsü (Hemşince: Pogina Köprüsü), Rize'nin Çamlıhemşin ilçesinin Boğaziçi köyünde bulunan bir kemer köprüdür. Köprünün ilçe merkezine uzaklığı 10, Hemşin ilçe merkezine uzaklığı 8 kilometredir. Yerden 6 metre yükselikte olan köprü, Çingit Deresi'nin üzerine inşa edilmiştir. Köprü, 14.5 metre uzunluğunda ve 3.6 metre genişliğindedir. Eski Çamlıhemşin-Hemşin yolu üzerindeki köprüye Çamlıhemşin-Yukarı Çamlıca- Kanlıboğaz veya Pazar-Ortaköy-Uğrak güzergahlarıyla ulaşılabilmektedir. AbdÃ¼lhamid Besyuni Abdülhamid Besyuni (d. 15 Aralık 1971), Zamalek takımında forvet pozisyonunda görev yapmış Mısırlı millî futbolcu ve teknik direktördür. Profesyonel kariyerine Kafr El Sheikh kulübünde başladı. Daha sonra sırasıyla Zamalek, Ismaily, Haras El-Hodood kulüplerinde oynadı. Mısır millî futbol takımı formasını 13 kez giyip 3 gol kaydetti. Tutinoğ Köprüsü Demirciler Köprüsü (Hemşince: Tutinoğ Köprüsü), Rize'nin Hemşin ilçesinin Levent köyünde bulunan bir kemer köprüdür. Köprünün ilçe merkezine uzaklığı 8, Çayeli ilçe merkezine uzaklığı 16 kilometredir. Yerden 6 metre yükselikte olan köprü, Melyat Deresi'nin bir kolu olan Balık Deresi'nin üzerine inşa edilmiştir. Köprü, 12 metre uzunluğunda ve 2.8 metre genişliğindedir. Eskiden bölgede tütün yetiştirildiği için köprüye "Tutinoğ" adı verilmiştir. Çoço Dağı'nın batı yakasında bulunan köprünün kemer merkezinde iki baba bulunmaktadır. Köprünün yakınlarındaki gözetleme kulesi, eskiden kaleler arasındaki iletişimi sağlamaktaydı. Amr Fehim Amr Fehim (d. 4 Ekim 1976), defans pozisyonunda görev yapmış Mısırlı millî futbolcudur. Profesyonel kariyerine 1996 yılında Aswan SC kulübünde başladı. Daha sonra sırasıyla Zamalek, Ismaily, ENPPI ve El-Entag El-Harby kulüplerinde oynadı. Mısır millî futbol takımı formasını 17 kez giydi. Seyid Abdülhafız Seyid Abdülhafız (d. 27 Ekim 1977), orta saha pozisyonunda görev yapmış Mısırlı millî futbolcudur. Profesyonel kariyerine 1996 yılında El-Ehli kulübünde başladı. El-Ehli'de 2006'da futbolu bıraktıktan sonra "futbol direktörü" olarak göreve başladı. Mısır millî futbol takımı formasıyla 25 maçta 2 gol kaydetti. Başkaya-Karemiş Köprüsü Başkaya-Karemiş Köprüsü veya Yaltkaya-Gomno Köprüsü, Rize'nin Hemşin ilçesinin Yaltkaya köyünde bulunan bir kemer köprüdür. Köprünün ilçe merkezine uzaklığı 2 kilometredir. Yerden 5.5 metre yükselikte olan köprü, Yaltkaya Deresi'nin Hemşin Deresi'ne bağlandığı yerin yakınlarına inşa edilmiştir. Köprü, 13 metre uzunluğunda ve 2.6 metre genişliğindedir. Yerel kaynaklara göre köprünün inşa edilme tarihi 1650'dir. Yeniköy ve Yaltkayalı köylüler, değirmene ulaşmak için "Savrizon Yolu" adlı eski katır yolunu kullanırken bu köprüden geçerdi. Köprünün altından küçük bir şelale akmaktadır. Köprünün yakınlarında, 1906 yılında yapılmış Ali Çelebi Camisi bulunmaktadır. Aptioğlu Köprüsü Aptioğlu Köprüsü, Rize'nin Hemşin ilçesinin Akyamaç köyünde bulunan bir kemer köprüdür. Köprünün ilçe merkezine uzaklığı 4 kilometredir. Yerden 5 metre yükselikte olan köprü, 8 metre uzunluğunda ve 1.5 metre genişliğindedir. Köprü, eski yaya yolunun devamında yer almaktadır. Başköy Köprüsü Başköy Köprüsü, Rize'nin Pazar ilçesinin Başköy köyünde bulunan bir kemer köprüdür. Köprünün ilçe merkezine uzaklığı 13 kilometredir. 4 metre yüksekliğindeki köprü, 7 metre uzunluğunda ve 2.6 metre genişliğindedir. Köprüdeki farklı renkte taşlar, köprünün çok kez onarımdan geçtiğini göstermektedir. Hemşin Deresi'nin bir kolu olan Çaykale Deresi'nin üzerine inşa edilen köprü, eski Çayeli-Hemşin ticaret yolu üzerinde konumlanmıştır. Ahmed Salah Hüsnü Ahmed Salah Hüsnü (d. 11 Temmuz 1979), forvet pozisyonunda görev yapmış Mısırlı millî futbolcudur. Profesyonel kariyerine 1997 yılında El-Ehli kulübünde başladı. Daha sonra sırasıyla VfB Stuttgart II, VfB Stuttgart, KAA Gent, Çaykur Rizespor, Al-Mokawloon al-Arab, Ismaily ve Zhejiang Lucheng kulüplerinde oynadı. Mısır millî futbol takımı formasıyla 30 maçta 9 gol kaydetti. Kırmızı Sırt Köprüsü Kırmızı Sırt Köprüsü, Rize'nin Pazar ilçesinin Başköy köyünde bulunan bir kemer köprüdür. Köprünün ilçe merkezine uzaklığı 15 kilometredir. 4 metre yüksekliğindeki köprü, 6 metre uzunluğunda ve 1.5 metre genişliğindedir. Hemşin Deresi'nin bir kolu olan Kızılsırt Deresi'nin üzerine inşa edilen köprü, eski Pazar-Hemşin güzergâhı üzerinde konumlanmıştır. Akbucak Köprüsü Akbucak Köprüsü veya Hacılar Köprüsü, Rize'nin Pazar ilçesinin Akbucak köyünde bulunan bir kemer köprüdür. Köprünün ilçe merkezine uzaklığı 15 kilometredir. 8 metre yüksekliğindeki köprü, 22 metre uzunluğunda ve 2.7 metre genişliğindedir. Modaçar Deresi (Melmenat Deresi) ile Yanaçor Deresi'nin (Tazur Deresi) kesişim noktasının üzerine inşa edilen köprü, Dere ile Yeniçağ mahallelerinin birbirine bağlamaktadır. Montaş Köprüsü Montaş Köprüsü veya Akbucak Köprüsü, Rize'nin Pazar ilçesinin Akbucak köyünde bulunan bir kemer köprüdür. Köprünün ilçe merkezine uzaklığı 13 kilometredir. 4 metre yüksekliğindeki köprü, 10 metre uzunluğunda ve 2 metre genişliğindedir. Modaçar Deresi (Melmenat Deresi) ile Bodasarı Deresi'nin kesişim noktasının üzerine inşa edilen köprünün bir ayağı definecilerce kazılmıştır. Köprü, günümüzde harap durumdadır. Palmah Palmach (İbranice: פלמ"ח), “Hücum Kıtası” anlamına gelen Plugot Maḥatz’ın (İbranice: פלוגות מחץ) kısaltmasıdır ve geçmişte Haganah’nın elit savaş birimine verilen isimdir. 15 Mayıs 1941 tarihinde kurulan Palmach, Filistin Mandası döneminde, Yahudi toplumunun (Yishuv) yeraltı ordusu olmuştur. Birim, İsrail Bağımsızlık Savaşı başladığında, 2000 erkek ve kadına, üç savaş tugayına ve yardımcı hava, deniz ve istihbarat birimlerine sahipti. İsrail ordusu kurulduktan sonra, Palmach’ın üç tugayı dağıtıldı. Bu ve siyasi bazı nedenlerden dolayı, birçok kıdemli Palmach subayı 1950 yılında istifa etti. Palmach, askeri katkılarının yanısıra, İsrail kültürü ve değerler sistemine büyük katkılarda bulunmuştur. Üyeleri, uzun yıllar boyunca İsrail ordusu komutanlığının belkemiğini oluşturmuştur ve ayrıca, İsrail’de siyaset, edebiyat ve kültür’e önemli isimler kazandırmıştır. Palmach, Haganah baş kumandanlığı tarafından 14 Mayıs 1941 tarihinde kuruldu. Amacı Filistinli Yahudileri iki tehdide karşı korumaktı. Birincisi, Filistin’in Mihver Devletleri tarafından işgal edilmesiydi. Kuzey Afrika’da İngilizlere karşı zafer kazanırlarsa, Filistin’in işgali büyük bir olasılıkla gerçekleşecekti. İkincisi, İngiliz ordusunun Filistin’den çekilmesi durumunda, Yahudi yerleşim birimlerinin Araplar tarafından saldırıya uğrayacak olmasıydı. İzak Sadeh, Palmach’ın komutanı oldu. İlk başta grup 100 civarında erkeğe sahipti. 1941 yazının başlarında İngiliz ordusu yönetimi, Lübnan ve Suriye’deki Vichy Fransası’na karşı ortak operasyonlar yapma kararı aldı. İlk hedef, Lübnan’nın Tripoli şehrindeki petrol tesisatlarına karşı sabotaj saldırısı yapmaktı. 23 Palmach mensubu ve bir İngiliz irtibat görevlisi deniz yoluyla yola çıktı ama bir daha onlardan haber alınamadı. 8 Haziran’da Palmach ve Avusturyalı mangalar Lübnan ve Suriye’de operasyolara başladı. Bu operasyonların başarısı, İngiliz Baş Kumandanlığı’nın, Mişmar Haemek’te 300 kişilik bir sabotaj eğitim kampı başlatmasını sağladı. Palmach, ödeme almayan gönüllülerden oluştuğu için, verilen ödenek 600 kişinin ihtiyaçlarını karşılamaya yetti. Müttefiklerin İkinci El Alameyn Muharebesi’ni kazanmasının ardından İngilizler, Palmach’ın dağılmasını istedi ve bunun üzerine örgüt yeraltına çekildi. İngilizler para desteğini kesince, kibbutz birliği HaKibbutz HaMeuhad’ın başkanı İzak Tabenkin, Palmach mensuplarının kibbutzlarda çalışarak para kazanmalarını önerdi. Böylece grup kendi kendini finanse edebilecekti. Her kibbutz bir Palmach takımına ev sahipliği yapacak, yemek, barınak ve diğer kaynaklarını sağlayacaktı. Bunun karşılığında, takım, kibbutzları koruyacak ve tarımsal işler yapacaktı. Öneri Ağustos 1942’de kabul edildi. Öneriye göre, Palmach üyeleri 8 gün eğitim görecek, 14 gün çalışacak ve 7 gün tatil yapacaktı. "Hach'shara Meguyeset" הכשרה מגויסת ("Askere alınmışların eğitimi") programlarında askeri eğitim, tarımsal iş ve Siyonist eğitim vardı. Daha sonra, Siyonist gençlik hareketleri, 18-20 yaşlarında üyeler sundu. Bu üyeler tarımsal yerleşkelerin ana grubu olan gar’ine katılma fırsatını elde etti ve bu da Nahal’ın temelini oluşturdu. Temel eğitim içinde; fiziksel idman, hafif silahlar, yakın dövüş (KAPAP), temel bahri eğitim, topografi, ilk yardım ve takım operasyonları vardı. Birçok Palmach üyesi; sabotaj, patlayıcılar, keşif, pusu ateşi, iletişim ve radyo, hafif ve orta otomatik silahlar, 2 inç ve 3 inç havan topu kullanma alanlarından biri veya birkaçıyla ilgili eğitim aldı. Ayrıca uzun askeri yürüyüşler, ağır top ve otomatik silahlar eşliğinde canlı yangın tatbikatları da yapıldı. Palmach, bölüklerine örnek olabilecek, bağımsız ve geniş görüşlü saha komutanları yetiştirmeye büyük önem verdi. Manga ve bölük komutanları yetiştirmekteydi. Ana komutanların eğitimi Palmachtaydı ve birçok Haganah komutanı, Palmach’ta eğitime gönderilirdi. Palmach komutanlarının dersleri birçok saha komutanının kaynağı oldu. Bu kişiler, daha sonra Haganah’nın belkemiği oldu ve daha sonraki yıllarda İsrail Ordusu’nu oluşturdular. Lord Moyne’nın katledilmesinden sonra, yedi ay boyunca, Şimon Avidan liderliğindeki Palmach, İngilizlerle işbirliği yaparak Irgun ve Stern çetelerini yok etmeye çalıştı. Ama Palmach, 1 Ekim 1945 tarihinde, David Ben Gurion’un kararıyla, İngilizlere karşı silahlı mücadele başlatmak için muhalif grupların oluşturduğu Yahudi Direniş Hareketiyle işbirliğine girdi. 10 Ekim 1945 tarihinde, İzak Rabin’in yönettiği bir grup Atlit mahkûm evine baskında bulundu ve 208 Yahudiyi serbest bıraktı. 31 Ekim 1945 tarihinde ilk ortak operasyonları gerçekleşti ve Palmach, ikisi Haifa’da ve biri Jaffa’da olmak üzere, üç İngiliz botunu batırdı. Ayrıca köprü ve demir yollarını hedefleyen 153 bombalı saldırı gerçekleştirdiler. 22 Şubat 1946 gecesinde, Palmach, Shefa-Amr’daki Tegart polis hisar karakoluna 90 kiloluk patlayıcıyla saldırdı. Sonrasındaki silahlı çatışmada Palmach’tan kayıplar oldu. Palmach haziran 1946’da, Filistin’i komşu ülkelere bağlayan on bir köprüden onunu havaya uçurdu. Achziv Köprüsüne yaptıkları saldırıda on dört palmach üyesi öldü. İttifakları hiçbir zaman Haganah’nın tam kontrolü altında olmadı ve Irgun, King David Oteli bombalı saldırısıyla zirveye ulaşan daha ağır saldırılarda bulundu. Bu saldırı, İngilizlerin 29 Haziran 1946 tarihinde başlattığı kısıtlamalara (Kara Sebt) Irgun’un verdiği cevaptı. Kısıtlamalar ve Yahudi liderlerin King David Oteli saldırısına verdiği tepkilerden dolayı, David Ben Gurion, Palmach operasyonlarının sona ermesi çağrısında bulundu. On aylık bir aradan sonra, Palmach operasyonlara devam etti. Hiç eksikliğinin yaşanmadığı tek silah, yerel olarak üretilen patlayıcılardı. 20 Mayıs 1947 tarihinde, Petah Tikvah’da öldürülen iki Yahudinin öcünü almak için, Faija’daki bir kahvehaneyi havaya uçurdular. Birleşmiş Milletler Filistin Paylaşım Planı sonrasında artan şiddetle birlikte, Palmach’ın misilleme operasyonlarının ölçeği arttı. 18 Aralık 1947 tarihinde, Palmach komutanı Yigal Allon’un izniyle yapılan bir operasyonda, Al Khisas’taki birçok ev havaya uçuruldu ve on iki sivil hayatını kaybetti. 31 Aralık 1947 tarihinde Palmach’tan 170 kişi Haifa’daki Balad Al Şeyh’e saldırdı. Bu saldırı Haifa petrol rafinerisinde öldürülen 47 Yahudiye cevaben yapıldı. Birçok ev yok edildi ve 60 köylü hayatını yitirdi. Yafa civarında, Palmach birimleri Yazur ve Salama’daki evleri yok etti. 3 Ocak 1948 tarihli bir emir, “Amaç... Salama köyünün kuzey kısmına saldırmak... ölümlere sebep olmak, evleri havaya uçurmak ve yanabilecek her şeyi ateşe vermektir.” Yukarı Galilee’de Moşe Kelman’ın komutasındaki Palmach’ın üçüncü taburu, Sa’sa’ya saldırdı ve on evi havaya uçurup, 11 köylüyü öldürdü. Daha kuzeyde, bir mayın cevaben, Al-Husayniya’ya baskında bulundular. Beş evi havaya uçurup, 30 yetişkin Arabı öldürdüler. 4 Nisan 1948 tarihinde, Kuzey Negev’de iki zırhlı araçtaki bir Palmach ünitesini yok etti. Bu dönemde, 35 Konvoyu olarak bilinen olayda, Palmach 18 üyesini (diğer 17 Haganah askeriyle birlikte) kaybetti. Konvoy, Kfar Etzion’daki garnizonluğu desteğe gidiyordu ve yolda yüzlerce Arap ve silahlı grupların saldırısına uğradı. Öldürülen Haganah ve Palmach üyelerinin cesetleri tanınamayacak hale getirilmişti. 20 Şubat 1948 tarihinde, Palmach, Tel Aviv kuzeyindeki Kayserya’da bir operasyon başlattı ve 30 evi yıktı. Operasyon sonunda, patlayıcı kalmadığından sadece 6 ev ayakta kalmıştı. Operasyonun amacı, evlerin İngilizler tarafından elegeçirilip, yasadışı göçmenlere karşı üs olarak kullanmasını engellemekti. İzak Rabin saldırıya karşı çıktı. Araplar tarafından işgal edilmiş olsalar da, binaların sahipleri Yahudilerdi. Kudüs`e giden yolu temizleme girişimlerinden sonra, Palmach birimleri Al Qastal, Qalinya, Huda köylerini yerle bir etti ve Beyt Surik, Biddu, Shu’fat, Beyt İksa, Beyt Mashir ve Şeyh Jarrah köylerinin tamamını veya bir kısmını yok etti. 9 nisanda, havan toplu bir Palmach birimi, Irgun’un Deir Yassin köyüne saldırısında yer aldı. Arap Kurtuluş Ordusu’nun Mishmar Ha'amek’teki Haganah üssüne gerçekleştirdiği başarısız saldırıdan sonra, Haganah ve Palmach birlikleri karşı saldırıya geçti. 8 ve 14 nisan arasında, 10 köy, Palmach kontrolüne geçti ve iki hafta ikinde yok edildiler. Walid Khalidi’ye göre, bu operasyonun amacı, Yigal Allon’ın komutasında, yukarı Galilee’deki Arap popülasyonunu temizlemekti. Operasyon seyir defterinin 4 Mayıs 1948 tarihli notunda, “evler havaya uçuruldu ve bütün bedevi çadırları yakıldı.” . Her saldırıda olduğu gibi Mughr Al Khayt’ta yaşayanlar, 2 Mayıs 1948 tarihinde gece boyu süren bombardımandan sonra evlerini terketti. Yine 2 Mayısta, Moşe Kelman komutasındaki 3. Palmach taburu, Ayn Al Zeytun’a iki 8 cm’lik ve sekiz 5 cm’lik havan topları ve bir Davidka’yla saldırdı. Sonrasındaki iki günde Palmach evleri yerle bir edip, yaktı. Köyün ele geçirilmesinden sonra, tabur komutanı Kelman, 70 mahkûmun infaz edilmesi emrini verdi. 6 Mayıs’ta Palmach, Safad’a saldırdı. Hisarı ele geçiremeyen Palmach geri çekilmek zorunda kaldı. Savunmada olan taraf ateşkes sundu ama komutan Allon ateşkesi kabul etmedi. İkinci saldırı, 9 Mayıs’ta başladı. Önce havan topları ve Davidka’larla yaylım ateşi başladı. Boş olan Arap çeyreği, 11 Mayıs’ta ele geçirildi ve 12000 ile 15000 arasında mülteci ortaya çıktı. Yiftah Operasyonu esnasında, Palmach 69 üyesini kaybetti. Mayıs 1948’de Palmach’ın 2200 daimi hazır üyesi vardı. Başka bir kaynak, Kasım 1947’de Palmach’ın 3000 üyeye sahip olduğunu belirtmişti. Mayıs 1948’de, 5000 kişiden oluşan beş tabur kuruldu. 1200 üye kadındı. Palmach birimleri, 1948 Arap-İsrail Savaşı’nda büyük bir görev aldı. Savaşın başında, Palmach birimleri Yahudi yerleşim birimlerini Arap militanlara karşı korumakla görevliydi (Guş Etzion, Kfar Darom ve Revivim yerleşim birimleri gibi). Savaşçı sayısı ve silah açısından daha zayıf durumda olmasına rağmen, Palmach askerleri, Haganah’nın hazırlanmasına kadar karşı tarafı yavaşlattı ve Yahudi halkının savaşa hazırlanmasına katkıda bulundu. Palmach’ın bağımsız olarak gerçekleştirdiği son operasyon, Altalena Olayı’yla Irgun’a karşıydı. 22 Haziran 1948 tarihinde Irgun, Tel Aviv yakınlarında demir atmış olan Altalena gemisini silahla doldurdu. Ben Gurion, Palmach’a silahların gemiye ulaşmasına izin vermemesi emrini verdi. Yigal Allon’un komutasındaki bir operasyonla gemi top atışıyla batılırıldı. Bir Palmach ve ondört Irgun üyesi öldürüldü. İsrail Ordusu’nun kurulmasından sonra, Palmach, ordunun üç tugayını oluşturdu; Negev Tugayı, Yiftah Tugayı ve Harel Tugayı. Yiftah ve Negev Tugayları, Negev’de Mısır Ordusu’na karşı savaştı ve daha sonra Mısır ordusunu Gazze Şeridi ve Sinai Yarımadası’na püskürttü. Yiftah Tugayı daha sonra kuzeye transfer edildi. Harel Tugayı Kudüs’e yerleştirildi. Palmach’ı İsrail Ordusu’na entegre etmek, Ben-Gurion’la bir seri güç savaşına neden oldu. 1949’da gerçekleşen Generallerin Ayaklanması’nda, Palmach’ın kıdemlı üyeleri ordudan istifa etti. Palmach, kurtuluş savaşı ve İsrail Devleti’nin kurulmasından önceki dönemde toplam 1187 üyesini kaybetti. Palmach anma sitesi, Mayıs 1941 ile Mayıs 1945 arasında, 37 Palmach üyesinin öldüğünü belirtir. 31 üye çatışma esnasında ve 6 üye İngiliz Ordusunda hizmet verirken öldürüldü. Diğer 39 Palmach üyesi, Mayıs 1945 ve Kasım 1947 arasında öldü. Yirmi bir üye operasyonlar esnasında öldü ve biri savaşırken öldü. Köprüler Gecesi’nde, 14 üye, Achziv Köprü’sünü havaya uçururken öldü. 28 Palmach üyesi, İngilizlere karşı operasyonlarda öldü. Aralık 1947 başından, Mayıs 1948 sonu arasında, İsrail Ordusu kurulurken, 574 ölüm kaydedildi. Bunların 524'ü mücadele veya savaş esnasında öldürülmüştü, 77 si görev esnasında ya da yolları korurken, 59'u Yavusi Operasyonu esnasında, 34'ü Nabi Samuel’de, 20'si Nachson Operasyonunda, 68 i Yiftah Operasyonunda, 12 si Mishmar HaEmek’te öldü. Öldürülen 171 Palmach üyesinden, 104 ü Guş Etzion civarında, 103'ü Galilee’de ve 81 i Negev’de öldü. Haziran 1948’den Aralık 1949’a, Palmach orduya entegre edilirken, 527 üyesi öldü. 452'si savaşırken öldü, 101'i Danny Operasyonunda, 45'i Khirbet Kurikur’da, 53'ü Yoav Operasyonunda, 44'ü Horev Operasyonunda ve 22 si İşgalciye Ölüm Operasyonunda öldü. Öldürüldükleri yerler açısından, 234'ü Negev’de, 62'si Kudüs ve çevresinde, 44'ü Latrun’da, 42’si Gazze Şeridi’nde ve 41'i kıyı şeridi ve merkezi düzlükte öldü. Tugaylar açısından, Harel Tugayı 313 üyesini kaybetti. Ölenlerin listesindeki bir isim aynı zamanda Lehi’nin üyesiydi. Palmach anma sitesine göre, 34 kadın üyesi öldü. Bunların 17 si savaş esnasında öldü. Ölenlerin yaklaşık 520 si Filistin’de doğdu. 117 si Tel Aviv’den 97 si Kudüs’ten ve 56 sı ise Haifa’dandı. 550 üzerindeki üyesi de Avrupa ve Rusya’da doğdu; 181 i Polonya’da, 99 u Almanya’da ve 95 i Rusya da ve 95 i Romanya’da. Ölen diğer bir 131 üyesl, Türkiye, Suriye ve Yemen gibi Arap ve Müslüman ülkelerde doğdu. Ölen 13 üye Amerika’dandı. Yaşları açısından, 633 üye 18-22 yaşları arasında, 302 si 22-25 arasında, 138 i 26 yaş üzerindeydi ve 91 üye de 18 yaş altındaydı. Palmach 1943 yılında 6 bölük ve 5-6 özel birime ayrıldı. Palmach Ã¶zel birimleri: Palmach saha komutanları (מפקדי שטח) yetiştirmeye özen gösterdi ve İsrail Ordusu’nun temelini kurdu. 1948-1949 Bağımsızlık Savaşı esnasında, Palmach, Yigal Allon liderliğinde, üç piyade alayı kurmak için genişledi: Komuta taburu, deniz, hava ve komando kuvvetlerini yÃ¶netti. Palmach komutanının savaş narası, “Beni Takip Edin!” anlamına gelen "!אחרי" (Aharai) idi. Anlamı, komutanın ordusuna liderlik yaptığı ve onları savaşa gönderirken, arkada kalmadığıdır. Palmach, geniş spektrumlu, solcu ve milliyetçi bir kurumdu ve sosyalist partilerle ilişkiliydi. Üyeleri Kibbutzlarda yaşadı ve eğitimler verdi. Yigal Allon ve İzak Sadeh gibi liderlerin siyasi eğilimleri Mapam’a doğruydu. Mapam, iktidardaki Mapai partisi ve David Ben Gurion’a muhalefette olan partiydi. 1944 yılında, Filistin Yahudi toplumunun dominant siyasi partisi, Mapai büyük bir kopma yaşadı. Partiden ayrılan grup, Mapam’a dönüştü ve Stalin’in Sovyetler Birliği’ni yönetiminden ilham alıyordu. Kibbutz hareketinden büyük destek aldılar. Palmach’ın üyeleri kibbutzlardan geldiği için ve liderlerinin bir çoğu Mapam’lı olduğundan, parti Palmach’ı domine ediyordu. 1948’den sonra, yeni devletin Savunma Bakanı ve Başbakanı Ben-Gurion, Haganah ve Palmach liderleriyle bir dizi tartışmaya girdi. Ben Gurion bu süreci, askeri siyasetten uzaklaştırma girişimi olarak adlandırdı ve Palmach’ın üç tugayı dağıtıldı. 1950’de Mapamlı birçok subay istifa etti. Mapam üyesi olup Palmach’tan ayrılmayanlar yıllarca uçlarda kaldılar. Ben Gurion’un sivilleştirme olarak adlandırdığı sürecin etkisi, ordunun en kıdemli görevlilerin Mapai üyesi olması ve Ben Gurion sempatizani olmaları oldu. Terhislerden sonra, Palmachlılar yeni kibbutzlar kurdular. 1949’da kurdukları kibbutzlar arasında, Bar’am, Beit Guvrin, Nur İzak (İzak Sadeh onuruna), Palmachim, Re’im, Roş HaNikra, Yir’on kibbutzları vardı. Palmachlılar tek bir parti veya ideoloji altında toplanmadı. İsrail’in ilk yıllarında, farklı partilerde yer aldılar. Birçok insan tarafından,