zamanda zayıf etkileşimli kütlesel parçacıklar veya WIMP olarak da bilinirler, tipik olarak HDM parçacıklarıyla karşılaştırıldıklarında daha fazla madde miktarı içerirler ve daha düşük hızlarla hareket ederler. Kilit farklar, yapı oluşumu ile ilgilidir. Soğuk karanlık maddenin tam kütlesi parçacıkların diğer maddelerle etkileşim gücüne ve parçacıkların birbirlerinin çiftlerinden ayrıldıkları zamanki evrenin sıcaklık ve zamanına bağlıdır. CDM parçacıkları birbirleri ile kütlesel çekim yoluyla etkileşirler ve diğer maddelerle zayıf normal bir etkileşimde bulunurlar. Kütle ortalaması 1GeV/c civarındadır. Evrenin ilk zamanlarında, CDM'nin yoğunluğu fotonların yoğunluğuna neredeyse eşitti. kT = mc'den sonra çiftler birbirlerini imha etmeye başladı (madde ve anti maddenin birbirini yok etmesi) bunun sonucun da daha fazla foton üretildi ve sonuçta CDM parçacıklarının yoğunluğu çiftlerinden ayrılana dek azalmaya devam etti. (T= 1010oK). Bunun anlamı ise bunların yoğunluğunun düşük olmasıdır, ancak Ω = 1 olacaksa bu sefer her parçanın yüksek kütle içermesi gerekir. 1 MeV/c'den daha az kütleler Ω « 1'e neden olacağından seçilip ayıklanmışlardır. Kuzey Kıbrıs Türk Cumhuriyeti'nde seçimler Kuzey Kıbrıs Türk Cumhuriyeti'nde seçimler, Anayasa ve kanunlarda belirtilmiş şekli ile yapılmakta olup seçim türleri Cumhurbaşkanlığı seçimi, Cumhuriyet Meclisi'ne milletvekili seçimleri ve yerel yönetim seçimleri olmak üzere üç çeşitli türde yapılır. Cumhurbaşkanlığı ve Parlamentoya milletvekili seçimleri 5 senede bir, yerel yönetim seçimleri ise 4 yılda bir yapılmaktadır. Kuzey Kıbrıs'ta seçme ve halkoylamasına katılma hakkına 18 yaşını bitirmiş olan her Kuzey Kıbrıs Türk Cumhuriyeti vatandaşı sahiptir. Seçilme yaşı milletvekilliği ve seçimleri 25, Cumhurbaşkanlığı seçimlerinde ise 35 yaş olduğu kanunlarca belirlenmiştir. Kuzey Kıbrıs Türk Cumhuriyeti'nde Cumhurbaşkanlığı seçimlerine katılan bir adayın Cumhurbaşkanı olabilmesi için kullanılan geçerli oyların büyük birçoğunluğunu alması gerekir. Seçime katılan adayların hiçbiri üstünlük sağlayamazsa seçim; 7 gün sonra en çok oy almış olan iki aday arasında gerçekleşir ve en çok oy alan aday Cumhurbaşkanı olarak seçilir. 28 Temmuz 2013 tarihinde yapılan seçimlerde 670 seçim sandığı bulunan Kuzey Kıbrıs'ta, kayıtlı 172 bin 803 seçmenden 120 bin 287'u oy kullanırken, 52 bin 516 seçmen sandığa oy kullanmaya gitmedi. Seçime katılım oranı yüzde 69,61 oranında gerçekleşti. Oyların %38.38'sını alan Cumhuriyetçi Türk Partisi 21 milletvekili, %27,33'ünü alan Ulusal Birlik Partisi 14 milletvekili ve %23.16'lık oy alan Demokrat Parti 12 milletvekili çıkardı. Bu sonuca göre CTP tek başına hükûmeti kuracak çoğunluğa erişemedi ve DP-UG ile koalisyon hükûmeti kurdu. 2015 yılında CTP-DP koalisyonunun düşmesinin ardından CTP-UBP koalisyon hükûmeti kuruldu. 19 Nisan 2015'te gerçekleşmiş ve %62,34 katılım oranı ile KKTC tarihinde tüm seçimlerdeki en düşük katılım oranına ev sahipliği yaptığı seçim olmuştur. 7 adayın hiçbiri de %50 oy oranını aşamaması üzerine seçim ikinci tura kalmıştır. 26 Nisan 2015'te ikinci tur gerçekleştirilmiştir ve KKTC'nin yeni Cumhurbaşkanı, %60.5 oy oranı ile Mustafa Akıncı olmuştur. Zayıf etkileşimli büyük kütleli parçacık WIMP veya Zayıf etkileşimli büyük kütleli parçacık "(Weakly Interacting Massive Particle)", egzotik parçacıklardan oluşan karanlık madde adayıdır. İlkel evrenin olası kalıntıları kararsız, zayıf etkileşimli parçacıklardır. Bir örnek, eğer varsa bile çok küçük bir kütleye sahip olan nötrinodur. Normal olarak nötrinonun kütlesiz olduğu varsayılsa bile sınırlı bir kütleye sahip olması da akla yakındır. Büyük patlamadan artakalan o kadar çok sayıda nötrino vardır ki, 50 eV'lik, yani elektronun on binde biri kadar bir kütle evrenin kapalı olmasını sağlamaya yeter. Birçok ülkede nötrinonun kütlesini saptamaya yarayan deneyler yürütülmekteyse de şu anda bu deneyler sonuçsuzdur. Trityum bozunma deneylerinden elde edilen elektron nötrinosunun kütlesinin üst sınırı için şu anki değer yaklaşık 10 eV civarındadır. Diğer nötrino türlerinin kütleleri daha büyük olabilir. Zayıf bir biçimde etkileşen, kütlesi, diyelim ki protonunkinden de büyük olan parçacığa özel bir ad verildi: 'zayıf etkileşimli büyük kütleli parçacık' anlamına gelen İngilizce 'weakly interacting massive particle' sözcüklerinin baş harflerinden oluşan WIMP. Evrenin kapalı olması için, yeterli sayıda 'fotino' gibi egzotik WIMP'lerin bulunması ge-rektiği öne sürüldü. Bu parçacıkların var olduklarının hiçbir garantisi olmaması bir problem oluşturmaktadır. Bu belirsizliği göz önüne almazsak, büyük patlama teorisi, gerçekten var ve evrenin yaşı süresince kararlı olmaları koşuluyla bu parçacıkların yoğunluklarının hesaplanmasına olanak vermektedir. Fotinonun varlığı, süpersimetri adı verilen bir teori tarafından öngörülmektedir. Bu teori -ino ekiyle gösterdiği kardeş parçacıkların varlığını öne sürerek bilinen parçacıkların sayısını iki katına çıkarmaktadır. Bu parçacıkların hemen hepsi kısa ömürlü olup, sıcaklığın kısaca SUSY adı verilen süpersimetrinin karakteristik enerji ölçeğinden büyük olduğu evrenin ilk dönemlerinde sayıları çok fazlaydı. Evren soğurken süpersimetri kırılmıştır. Bununla ilgili enerji ölçeği teoriden bilinmiyor ama parçacık deneyleriyle ters düşmemek için 100 GeV değerinden büyük olmak zorundadır. Günümüzün, düşük enerjili evreninde en hafif süpersimetri parçacığının hâlâ yaşıyor olması gerekir. Ters dönüşe sahip olması anlamında fotonun eşi olduğundan fotino adını almıştır. Kütlesinin protonun kütlesinin 10-100 katı olması beklenmektedir. Fotino yüksüz olup maddeyle çok zayıf bir biçimde etkileşmektedir. Nükleer etkileşmelerin gücünü ölçen CERN deneylerinde süpersimetriyi destekleyen, güçlü kanıtlar bulundu. Yeterince yüksek enerjilerde, her ne kadar böyle yapacaklarına dair bir garanti yoksa da, zayıf ve güçlü nükleer kuvvetlerin güçlerinin aynı enerjiye yakınsaması beklenir. Bunların yüksek enerjide yakınsaması, evrenin ilk anlarında çökmesi şişmeye yol açan temel kuvvetlerin büyük birleşmesinin tezidir. Bu enerji yaklaşık 1015GeV doğrudan deneyle ulaşılabilecek değerin çok üzerinde olmasına karşın, yakınsama eğilimi oldukça belirgindir. Yalnızca eğer yüksek enerji dünyası süpersimetri tarafından tanımlanıyorsa, bu iki temel kuvvet, tek bir enerjide birbirlerinden ayırt edilemez olur. Bu nedenle, yalnızca süpersimetri ile büyük birleşmenin kaçınılmaz olduğu bir durum yaratılabilir. Fotinonun etkileşmelerinin zayıflığına rağmen, bu parçacığı araştırmak üzere pek çok deney tasarımlanmaktadır. Bu deneyler dört türdür. Birincisinde, parçacığın varlığını kanıtlamak için parçacık hızlandırıcıları denilen atom parçalayıcı makineler kullanılır. Bu makinelerdeki yüksek enerjili çarpışmalar sırasında çevreye, aralarında parçacık ve karşı parçacıkların bulunduğu yüksek enerjili hadronlar saçılır. Momentum korunduğundan, hadron fışkırmaları, çarpışma yönüne dik ve birbirine ters olan iki yönde gözlenir. Her ne kadar zayıf bir biçimde etkileşen fotino gözlenemez ise de momentum taşıdığından, ters yönde bir fışkırma ile dengelenmek zorundadır. Bu nedenle ,tek yönlü bir fışkırma, bir süpersimetri parçacığının varlığına bir kanıt oluşturacaktır. Başka bir tür deneyde, duyarlı laboratuvar araçları, doğrudan doğruya Güneş, gökada çevresinde dönerken Dünya ya da Güneş'in gökada halosunu kapattığı durumlarda halodaki fotinoları gözlemeye çalışmaktadır. Güneş tarafından tutulan fotinolar aslında Güneş'in çekirdeğinde yok edilirler. Bunların ürettiği ısı hafıfçe, belki de hissedilir bir biçimde Güneş'in evrimini etkileyecektir. Fotino yok oluşları sırasında ortaya yan ürün olarak Güneş'in çekirdeğindeki termonükleer füzyon sırasında üretilenden farklı, yüksek enerjili nötrinolar çıkacaktır. Bu yüksek enerjili nötrinolar ve yeryüzündeki fotino etkileşmeleri sırasında üretilen nötrinolar, yer altında Güneş ve süpernova kaynaklı nötrinoları araştıran dedektörler tarafından saptanabilir. Halodaki fotino etkileşmeleri birbirinden çok farklı yöntemlerle araştırılmaktadır. Uzayda yörüngeye ya da balonlara yerleştirilen teleskoplar, yerkürenin soğurucu atmosferinin üzerinde, haloda fotino etkileşmeleri sonucu ortaya çıkan kozmik ışın karşı protonu ve pozitronu gibi parçacıkları araştırmaktadırlar. Bununla birlikte ağır yıldızlararası atomlarla etkileşen kozmik ışın protonları da göreceli olarak düşük enerjili karşı proton ve pozitronlar üretirler. Bu iki olayı birbirinden ayırmanın bir yolunun olması gerekir. Doğaldır ki yalnız bir karşı çekirdeğin, hatta karşı helyumun, saptanması olağanüstü bir keşif olacak ve karşı yıldızların hatta karşı gökadaların varlığını gündeme getirecektir. Henüz böyle parçacıkların saptanmadığını söylemeye gerekyok. Benzer bir strateji de fotino etkileşmelerinin bir başka kalıntısını araştırmaktır. Bunlar fotonlardır, özellikle halodaki fotinoların yok olmaları sonucunda üretilen gamma ışın fotonları. Eğer karanlık maddenin bolluğu evrenin ortalama yoğunluğuna büyük bir katkı yapacak ölçüde yüksekse önemli kütle çekimsel sonuçları olacaktır. Hafif nötrinolar olsun, ağır fotinolar olsun, kütleli parçacıklar kaçınılmaz olarak evrenin ilk dönemlerindeki evrimi ve yapısı hakkında önemli rol oynarlar. Zayıf etkileşimli yüksek kütleye sahip parçacıklar olarak da bilinen CDM parçacıklarını deneysel yollarla saptamak amacıyla birtakım girişimler olmuştur. Şayet WIMP yıldızlarda mevcutsa, bu yıldızlar WIMP içermeyen yıldızlardan daha sonra ana kol grubunu terkedip kırmızı dev haline gelirler. Küresel kümeler bu yüzden WIMP içermeyenlere nazaran daha genç gözükürler. WIMP gökada etrafında, küresel kümelerin, küçük yıldız gruplarının veya son ikisinin etrafında bir halo oluşturabilir. Şayet WIMP'ler gökadanın görünür diskinden daha geniş bir küresel haloyu dolduracaklarsa parçacıkların hızları gökadanın kaçış hızından daha düşük olmalıdır. Samanyolu'nun en hızlı yıldızı (sürekli bir üye olduğu varsayılarak) 430 km/s hızla hareket eder, ve böylece V en az 430 ve en fazla 600 km/s olmalıdır. Küresel bir galaksi için, WIMP hızı küme içinde V'tan az olmak zorundadır. Bir gökada veya küresel küme halosunun 1/r(ρ =ρ(r/r)) ile orantılı olduğu varsayılırsa ki bu değişebilir; (veya ρ = ρ/(1+r/a)) bu durumda kenarlara yakın yıldızlar merkezdekilere nazaran daha az WIMP toplarlar. Yüksek kütleli yıldızlar (O,B,A) sadece 107 yıl yaşarlar bu da çok fazla miktarda WIMP toplamaya yetmemektedir. Daha az kütleli yıldızlar (K,M) daha uzun ömürlüdürler, ancak kütlelerinin azlığı yüzünden az WIMP toplayabilirler. F ve G tipi yıldızlar ise WIMP yakalama konusunda en iyi olan adaylardır. Güneşteki WIMP’lerin varlığının güneşten neşredilen nötrinoları sayacak bir deneyin sonuçlarında görülebileceği ortaya atılmıştır, bu deney şu şekildedir: Kozmik ışınları geçirmemesi için Güney Dakota'daki Homestake Altın Madeni'nde yer altına yerleştirilen CCl dolu bir tank, Cl + n-Ar+e-Cl’ye yıkınım yapma (bu yıkınım tespit edilip kaydedilmiştir) denklemine uygunluk gösterecek şekilde güneşten neşredilen elektron nötrinoları yakalayıp saptamaktadır. Bununla beraber, deneyde beklenenden daha az güneş nötrino akımı saptamıştır. WIMP’lerin güneş de dahil olmak üzere yıldızlardaki varlıkları muhtemelen bir yetersizliğe neden olabilir. Yıldızların iç kısımlarındaki WIMP’ler çarpışmalar arasında fotonlarınkine nazaran daha fazla mesafe katedebilirler. Merkez sıcaklığının düşmesine neden olacak bir şekilde merkezden uzağa enerji taşırlar ve bunun sonucunda daha az B üretimi gerçekleşir. (Nötrinolar Be ve B bozunumunu içeren tepkimelerde üretilirler, ancak bunlar genelde kloru yükseltgeyecek yeterli enerjiye sahip değildirler.) şayet WIMP’ler 5GeV/c’lik bir kütleye sahip olsalardı (yaklaşık 5 proton), beklenen nötrino akımı yaklaşık Homestake’de saptanan değere eşit olurdu. Elde edilen düşük akımlar gözlemini açıklayacak diğer öneriler de olmuştur. Birtakım elektron nötrinolarının dünyaya ulaşmadan evvel t ve µ'ya dönüşmüş olmaları muhtemeldir. Homestake deneyi sadece elektron nötrino akımını ölçmektedir toplam akımı değil. Ayrıca, Hopkins Üniversitesi'nden Ralph McNutt son zamanlarda nötrino sayısının yıldızın manyetik alanına bağlı olan yıldız rüzgarı şiddetine bağlı olduğunu, incelemelerinde fark ettiğini belirtmiştir. Nötrinoların manyetizmaya sahip oldukları varsayıldığında (bu henüz doğrulanmamıştır), yıldızın manyetik alanı bazı nötrinoların manyetik polaritesini bunların yıldızın konvektif katmanlarından geçişlerinde değiştirmiş ve Homestake deneyi esnasında saptanmalarına engel olmuş olabilir. Dünyada üzerinde yapılarak WIMP’leri doğrudan ölçecek deneylere yönelik öneriler mevcuttur. Bunun yanı sıra, şayet evrendeki tüm karanlık maddeler baryonik olursa, ve hiçbir baryonik madde içremezse bu deneylerde saptanacak bir şey olamaz. Yıldız civarında, saklı maddenin ortalama yoğunluğu Oort kanununa göre 0.04M/pc, veya 3.4x10kg/m³'den fazla değildir. Şayet küresel bir halo oluşturuyorlarsa WIMP’lerin değeri yaklaşık 6x10kg/m³'lük, bu 4x10kg/m³ kadar yüksek olabilmektedir, bir yerel WIMP yoğunluğu meydana getirirler. Bazı dedektörler WIMP’lerin bazı atomların çekirdekleriyle çarpışarak veya etkileşerek çekirdeğin geri tepmesine neden olacağı ve böylelikle bu durumun saptanabileceği düşüncesi üzerine kuruludur. Şayet WIMP’ler varsa ve yaklaşık 1 GeV/c’lik bir kütleye sahipseler çekirdek ile yapacakları çarpışmadan 1 keV’a ulaşabilen enerji transferine sebep olabilirler. WIMP ve SUSY parçacıklarını tespit etmeye yönelik tüm dünya çapındaki diğer deneylerde (mevcut olan veya kurulma aşamasındaki) kullanılan dedektörler, İngiltere ile Boury'de GaAs dedektörü ve Gran Saso ile İtalya'da sıvı Xe dedektörleridir. WIMP’lerin diğer bir dedektörü yarı iletkenleri kullanmaktadır, bu materyaller belli bir kritik sıcaklığın altında hiçbir direnç göstermezler ve uzun zaman boyunca üzerlerinden akım geçebilmektedir. Bu dedektörler materyalin sıcaklığını T kritiğin biraz altında tutar. WIMP’lerin materyalle etkileşimi sıcaklığın bir dT miktarı kadar artmasına neden olup bu sıcaklığı T kritiğin üzerine çıkarır. Bu esnada akım durur. Bu dedektörün, bu gibi olayın yeterince olabilmesi ve bunların tespitini sağlayabilmesi için büyük bir miktarda süper iletken elemente sahip olması gerekir. Yarı iletkendeki T sıcaklığında tutulan WIMP’lerin dE enerjiyi aktarmaları esnasından sıcaklıkta meydana gelen ufak değişiklik dT/T = A [(dE/keV)/(T/°K)4] denklemiyle elde edilmektedir, burada 1 cm³ silikon süperiletkenleri için A = 3x10'dir. Tipik olarak dE 10 keV civarında olmalıdır, ve bu dE ve T = 0,1 °K için, dT/T = 3x10. Dedektörler dT/T = 1x10'deki sıcaklık değişimini saptayacak yeterliliğe yüksek bir potansiyele sahiptirler. Bu dedektörler genelde ağır, baryonik olmayan (CDM) parçacıklar için (kütle > 2 GeV/c) uygundur. 1990 yılında, germanyum kristallerinin çekirdek bozunum formlarını araştırman fizikçi David Caldwell dedektörünün bir WIMP dedektörü olabilecek kadar hassas yapıda olduğunu fark etti: Bu dedektör kütlesi 15 GeV/c'den daha büyük WIMP’lerin proton ile çarpışmasından sonra etrafta dolaşan proton tarafından yerleri değiştirilen elektronları kaydedecek kadar hassastı. Ancak böyle bir olay kaydedilmedi bu da WIMP’lerin kütlesi üzerine 15 GeV/c'lik bir üst sınırın olması gerektiğini şart koşmaktadır. Nötrinolara gelince, güneş nötrinolarının tespit çalışmalarında kaydedilebilecek ilerlemeler dünya çapında kullanılan eski dedektörlerin geliştirilmelerine veya yeni dedektörlerin keşiflerine bağlıdır. Bu DO'yu kullanan Kanada Ontario'daki Sudbury Nötrino Gözlemevini, İtalya Gran Sasso'daki Borexino deneyini; ve Japonya'daki (orijinal Kamioka dedektörünün bir iyileştirmesi) Süper-Kamiokande Deneyini kapsamaktadır. Ayrıca İtalya Gran Sasso‘da protonların kaonlara bozunumu sonucu (p K+anti-n) ortaya çıkan düşük enerji nötrinolarını araştırmak için sıvı argon kullanan ICARUS dedektörü vardır. Oksidoredüktaz Biyokimyada, oksidoredüktaz, bir elektronun bir molekülden (indirgenden) bir diğerine (yükseltgene veya oksidana) aktarılmasını katalizleyen enzimdir. İndirgen için elektron veya hidrojen vericisi olarak da değinilir. Yükseltgen için hidrojen veya elektron alıcısı olarak da değinilir. Aşağıdaki tip bir reaksiyonu katalizleyen enzim bir oksidoredüktaz olarak bilinir. Bu örnekte A indirgeyici (elektron vericisi), B de yükseltgeyici (elektron alıcısı) özelliğindedir. Bu reaksiyonda NAD yükseltgen (elektron alıcısı), gliseraldehit-3-fosfat indirgendir (elektron vericisi). Transferazlar için özel adlar ""verici:alıcı" oksidoredüktaz hidrolaz" biçiminde oluşturulur. Ancak başka adlar bazen daha yaygın olabilir. Yaygın ad genelde, mümkünse, ""verici" dehidrojenaz" biçiminde olur, örneğin yukardaki reaksiyon için "gliseraldehit-3-fosfat dehidrojenaz" gibi. Yaygın isimler bazen ""alıcı" redüktaz" biçiminde de oluşturulabilir, NAD redüktaz gibi. ""Verici" oksidaz" alıcının O olması halinde kullanıllır. Oksidoredüktaz EC numara sınıflamasına göre "EC 1" olarak sınıflanırlar. Bu sistemde oksidoredüktazlar aşağıdaki gruplara ayrılırlar: Google Advertising Professionals Google Advertising Professionals, birden fazla Google AdWords müşteri hesabını yöneten veya yönetmek isteyen profesyoneller için dizayn edilmiştir, Google Advertising Professionalları programı daha başarılı bir reklam yöneticisi olmanıza yardımcı olur. Google Advertising Professionals olmak için Türk Lirası ile en az bin liralık reklam yönetmiş olmanız gerekmektedir. Kalifiye elaman olmanıza yardımcı olarak iş sahibi olmanızı destekleyen ve bununla ilgili ücretsiz çevirimiçi eğitim veren bir Google hizmetidir. Google Advertising Professionals olabilmek için 50 $ ödeyerek, 90 dakikada 110 soruya %75 oranında doğru yanıt vermek gerekir. Söz konusu kriterleri yerine getirdikten sonra Müşteri Merkezinize 7 gün içerisinde Google Advertising Professionals sertifikasi eklenir. Google Reklam Uzmanları Şükrü Oğuz Alpkaya Şükrü Oğuz Alpkaya (d. 1893, Antakya - ö. 6 ocak 1966, Çankırı), Kurtuluş Savaşı'nda Yörük Ali Efe'nin Yaveri olarak görev yapan, Yörük Ali Efe ile birlikte Aydın cephesinde düşman kuvvetleriyle yapılan savaşlara katılan Türk subayı. Babası Zeki Efendi'dir. İlk eğitimini Antakya'da bitirdikten sonra İstanbul Vefa İdadisi'nden mezun oldu. Yüksek öğrenim için İstanbul Darülfünun Hukuk Fakültesi'ne girdi. Bu sırada Balkan Savaşı'nın çıkması üzerine askerlik hizmetine gönüllü olarak katıldı. Darülfünun Gönüllü Alayı'nda er olarak hizmet etti. Kıtasıyla beraber Edirne kalesinde görevliyken orada kuşatmada kalarak Bulgarlara orduca esir düştü. Esir edildiğinde Rusçuk'a götürüldü ve buradaki dokuz aylık esirlik hayatından sonra İstanbul'a dönebildi.. Esaretten dönüşte İstanbul'a ve bir süre sonra da İzmit'e yerleşti. Bu sırada İzmit'te komşusu olan İzmit İttihat ve Terakki Cemiyeti üyesi Rıfat Yüce'nin yardımıyla İttihat ve Terakki Cemiyeti'ne girdi. Teşkilatı Mahsusa'nın elemanlarından ve aynı zamanda Enver Paşa'nın da yaveri olan İzmitli Mümtaz Bey ile de Rıfat Yüce aracılığı ile tanıştı ve cemiyetin İzmit'teki toplantılarına sık sık katıldı. I. Dünya Savaşı'na Osmanlı Devleti'nin katılmasıyla birlikte seferberlikle yeniden silah altına çağrıldı. Harbiye Mektebi'nde kurulan İhtiyat Zabit namzedi Alayı'nın talimgahına 21 Temmuz 1914 tarihinde girdi. Mektebi Harbiye Talimgahı'ndan 14 Ağustos 1330 (1914) tarihinde askerlik hizmeti için orduya sevk edilerek Çanakkale'de Karadeniz Mevkii Müstahdem Kumandanlığı emrine verildi. Askerlik hizmetinde görev aldığı kıtalar şunlardır: 11 Nisan 1331 den muteber olmak üzere Zabıt Vekilliği'ne ve 21 Ekim 1331 (1915) de Mülazım saniliğe. 1 Temmuz 1334 (1918) tarihinde Mülazım evvelliğe terfi etti. Genel ricatta esir olmadan, Halep'e kadar ordu ile geldi. Burada son Hayfa Meydan Savaşı'na katıldı. Ve mütareke ilan olunca Adana'ya geldi. 23. Fırka emrine verilerek. Tarsus'a gitti. Mersin sahilindeki Fener Bataryası Kumandanlığı'nda görevliyken genel terhis dolayısıyla terhis edildi. Şükrü Oğuz Alpkaya, Arapça, Almanca ve bir miktar da Rumca bilmekteydi. Adana'dan sonra ilk konakladığı yer Ceyhan'dı. Buraya geldiği zaman Ceyhan kasabasının Fransızların Ermeni birlikleri tarafından işgal edilmiş olduğunu gördü. Buradan sırasıyla Erzin, Dörtyol, Payas ve İskenderun'a gelirken Ermeni İntikam Alayları'nı yakından gördü. Mütareke'nin ilk aylarında Antakya'da kaldı. İşgale yakından tanık oldu ve halkın işgale karşı direnişim sağlamak için propaganda faaliyetlerine geçti. O günkü şartlar içinde fazla bir varlık gösteremedi ve Antakya'yı terk etmek zorunda kaldı. Şubat ayının başında Antakya'dan ayrılarak Adana - Pozantı - Konya yoluyla önce İzmit'e, orada kısa bir süre kaldıktan sonra İstanbul'a geçti. İşgal altındaki İstanbul'da bir süre Antakyalı hemşerileri ve hukuk öğrencisi eski arkadaşları ile birlikte bulundu. Bu dönemdeki siyasi faaliyetlerinden dolayı Bekirağa bölüğünde bir süre hapsedildi. Nisan ayının ortalarında eski İttihatçı arkadaşlarından Mustafa Hilmi Bey'in tavsiyesiyle İzmir'e geldi. İzmir kısa bir süre sonra Yunanlar tarafından işgal edildi. İzmir'de de vatansever genç ve aydınlarla bir araya gelerek, yurdun diğer parçalarında olduğu gibi burada kurulmuş olan "Reddi İlhak Heyeti Milliyesi" adlı cemiyette aktif olarak görev aldı. İşgal sabahı karaya çıkan Yunan birlikleriyle uzun süren silahlı çatışmalara girdi. İşgalci Yunan birliklerine karşı yapılan ilk silahlı direnişin ayrıntılarıyla tanığı oldu. İzmir'deki sokak çatışmalarında ve geri çekilirken Türk köylerinde Yunan vahşetini gördü. İşgal kuvvetlerine karşı bir milli savunma cephesi kurulması için büyük emekler verdi. Aydın dağlarında dolaşan, halkın sevdiği ünlü eşkıya Yörük Ali Efe'nin Madran dağındaki Efendi yaylası karargâhına çıkarak, kendisiyle tanıştı ve onun çetesine girdi. Yörük Ali Efe çetesini işgal kuvvetlerine karşı örgütlemek için çalıştı. Yörük Ali Efe ile birlikte üç yüze yakın baskın ve taarruzlara bizzat katıldı. Yörük Ali'nin askeri müşavirliğini, yaverliğini üstlendi. Kurtuluş savaşının başından sonuna kadar Yörük Ali Efe müfrezesi ile birlikte omuz omuza savaştı. Sivas Kongresi'ne Aydın mıntıkasından murahhas olarak katıldı. Yörük Ali Efe'nin refakatinde iken, Çerkez Ethem'in isyanını bastırmakta ve bu isyanın efelere de bulaşmasını önlemekte gösterdiği fevkalade hizmet ve yararlık nedeniyle, Menderes Grup Kumandanlığının tavsiyesiyle, Müdafaa-i Milliye Vekaleti'nce, 10 ocak 1921 den itibaren rütbesi Yüzbaşılığa yükseltildi. Sakarya Savaşı'ndan kısa bir süre sonra Konya'da açılan topçu kursuna katıldı ve bu kursu başarıyla bitirdi. Konya'da bulunduğu sırada husumetten doğan bir iftira sonucu kısa bir süre tutuklu kaldı. Ancak kendisine yapılan ağır suçlamaların hepsinden beraat etti. Batı Cephesi'nden dönerek Yenipazar'da tekrar Yörük Ali Efe'nin refakatine verildi. Kısa süre sonra da Büyük Taarruz başlamış ve Yörük Ali Efe kuvvetlerine yine akıncılık görevi verilmişti. İzmir'in kurtuluşuna kadar Yörük Ali Efe kuvvetlerinde görev yaptı. Savaşın zaferle sonuçlanmasından sonra Milli Müdafaa Vekâleti'nin emri üzerine yeni görevi Konya'daki Ümera Divanı Harbi'ne Adli Müşavir olarak tayin edildiğinden Efe'nin yanından ayrılarak Konya'ya gitti. Yedek subaylıktan Ön Yüzbaşı olarak terhis edildikten sonra, Adana'da yerleşip gazeteciliğe başladı. 1923'ten itibaren siyasi hayata atılmakla beraber bir taraftan da Hatay'ın kurtuluşu için propaganda mücadelesine atıldı. İlk olarak "Hayat" gazetesinde önce muharrirlik ve daha sonra bu gazetenin idare müdürlüğünü üstüne aldı. Çanakkale cephesinde birlikte askerlik yaptığı Kastamonu Mebusu Adanalı Abdülkadir Kemali Öğütçü'nün (yazar Orhan Kemal'in babası) çıkarmakta olduğu "Toksöz" adlı gazetesinde de yazı ve makaleleri yayınlandı. "Halk" gazetesinde yazılar yazdı. Akdeniz bölgesinde yayınlanmak üzere "Altınöz" adlı bir siyasi ve gündelik gazetenin imtiyazını aldı ve neşriyata başladı. "Antakya - İskenderun Yurdu" adlı cemiyetin kuruluşunu sağladı. Kendini yeniden siyasi olayların içinde buldu. Gazetesini susturmak için siyasi rakipleri kendisiyle çok uğraştı. Adana gazetelerinin rekabeti ve çeşitli husumetlerden dolayı yine tutuklandı. Bir hiç yüzünden mahkeme üç yıl müddetle kendisini Kalebentliğe mahkûm ederek Çankırı'ya gönderdi. Hüküm tarihinin üzerinden 13 ay geçtikten sonra 1926'da neşrolunan bir kanun ile cezasının devamı kaldırıldı. Çankırı'da evlendi ve buraya yerleşti. Serbest hayata atıldı, yeniden Hatay'ın kurtuluşu için mücadeleye başladı. Çankırı'da çıkan "Çankırı" adlı Vilayetin resmi gazetesi ile Çankırı Mebuslarından Ahmet Talat Onay tarafından yayınlanmakta olan "Doğru Yol" adlı gazetelerde makaleler yazdı. Çeşitli gazetelerde, Cumhuriyet ve İzmit'te yayınlanan Türk Yolu gazetesinde Hatay davasını savunan makale ve yazı dizileri yayınladı. Şükrü Oğuz Alpkaya; Kurtuluş Savaşı'nda Yörük Ali Efe ile birlikte vermiş olduğu mücadeleye ait anıları Türk Yolu gazetesinde yayınlanmıştır. Bu anılar yayınlanırken Çankırı'nın Dümelli köyünde (bugünkü Eldivan kazası), ilerlemiş yaşına rağmen bekçilik ve odacılık yapmaktaydı. Kurtuluş Savaşı’ına ait anıları 2009 yılında, “Yörük Ali Efe” adlı kitapta Demkar Yayınevi tarafından derlenerek yayınlanmıştır. Kişilik psikolojisi Kişilik psikolojisi, bireylerin kendilerine özgü davranış, düşünce ve duygu biçimleriyle ilgilenir. Günlük yaşamı içinde birey her an hem çevresiyle, hem de kendisiyle sürekli etkileşim halindedir. Birey bu tür etkileşimlerde bulunurken kendine özgü duygu, düşünce ve davranış özellikleri gösterir. Davranış, düşünce ve duygu özelliklerini incelemeyi kişilik psikolojisi üstlenmiştir. Kişiliğin nasıl ortaya çıktığını araştıran kişilik psikolojisi, kişiliğin yapılaşmasını etkileyen değişkenleri genetik, biyolojik, kültürel boyutlar gibi çeşitli boyutlarda inceler. ICMPv6 ICMPv6(Internet Control Message Protocol Version 6 ) Internet Control Message Protocol (ICMP) mesajları ağ iletişiminde yaşanan sorunların iletişime dahil olan ağ bileşenlerine iletilmesi amacıyla kullanılmaktadır. Bir paket hedefine ulaştırılamadığında, bir yönlendiricinin kendisine gelen bir paketi yönlendirecek kadar boş kapasitesi olmadığında ya da bir paket için belirlenen rotadan daha kısa bir rotanın varlığı keşfedildiğinde ICMP mesajları ile bu durum bildirilir. Ancak, IPv4 tabanlı iletişimde ICMP mesajlarının sınır yönlendiricilerinde engellenmesi sık rastlanan bir uygulamadır. Bunun temel nedeni ICMP’nin saldırganlar tarafından keşif aşamalarında kullanılmasıdır. RFC4443’te tanımlanmış olan ICMPv6, ICMP'nin IPv6 için olan versiyonudur. ICMPv6 mesajları hata mesajları ve bilgi mesajları olmak üzere iki kısma ayrılır. IPv6 paketinde nextheader (IPv4 paket başlığında protokole karşılık olan alan)'da ICMPv6 değeri 58’dir. codice_1 8 bitlik tip kısmı mesajın tipini gösterir.Eğer yüksek sıralı bit 0 ise((0-127 bitler arası)) bu bir hata mesajıdır. Eğer 1 ise(128-255 arası bitler arası) bu bir bilgi mesajıdır. 8 bitlik kod alanı içeriği mesaj tipine bağlıdır ve ortalama mesaj boyu ekleme seviyesinin oluşturulmasını sağlar. IPv6 mesaj kısmında ve ICMP’de hata mesajlarını bulmada kullanılır.Karar nodu IPv6 header’da kaynak ve hedef adreslerinin checksum(toplamsal hata)'ı hesaplanmadan önce belirlenmesi için mesaj yollar.Eğer karar nodu birden fazla unicast(Bir istasyondan belirli bir istasyona gönderilen çerçeve. Bir unicast çerçevesi belirli kaynak ve hedef cihazların MAC adreslerini içerir.) adresi içeriyorsa mesajın kaynak adresini aşağıdakiler gibi seçmelidir: ICMPv6 paketinin kaynak adresi karar noduna ait olan bir unicast adres olmalıdır. Checksum ICMPv6 mesaj tipi alanıyla başlayan tüm ICMPv6 mesajının toplamının 16 bitlik 1’e tümleyenedir. ICMPv6'nın IPv6 paket başlığının nextheader(IPv4 paket başlığındaki protokole karşılık gelir.) kısmındaki değeri 58'dir. Checksum heplamasının yapılabilmesi için checksum alanı 0’lanır. ICMPv6 Yankı İsteği iletileri göndermek ve ICMPv6 Yankı Yanıtı iletilerinin alındığını kaydetmek için ping komutunu kullanabilirsiniz. Ping ile, ağ veya ana makine iletişim başarısızlıklarını saptayabilir ve sık karşılaşılan IPv6 bağlantı sorunlarını giderebilirsiniz. Atlama Sınırı alanında artan değerlere sahip ICMPv6 Yankı İsteği iletileri göndermek için tracert komutunu kullanabilirsiniz. Tracert, IPv6 paketlerinin kaynak ve hedef arasında kat ettiği yolu izleyip görüntüleyerek yaygın IPv6 yönlendirme sorunlarını gidermenize olanak verir. ICMP6’nın tüm IPv6 düğümlerinin iletişimleri için temel bir protokol olarak tasarlanmıştır ve RFC 2463 ile bu düğümlerin ICMPv6’yı eksiksiz desteklemesi zorunluluğu ortaya konmuştur. IPv6 iletişiminin sağlıklı yapılabilmesi için engellenmemesi gereken ICMPv6 mesajı tipleri ve isimleri Tablo'da verilmiştir. KaranlÄ±ktan Gelen Adam Karanlıktan Gelen Adam 1971 İngiltere yapımı psikolojik gerilim, korku filmidir. Özgün adı The Nightcomers dır. Senaryosunu, çoğunlukla İngiltere'de yaşamış olan Amerikalı yazar Henry James'in "The Turn of the Screw" adlı romanındaki karakterlerden esinlenerek Michael Hastings'in yazdığı filmi Michael Winner yönetmiştir. Michael Winner aynı zamanda hem filmin kurgusunu yapmış, hem de Elliott Kastner'la birlikte yapımcılığını üstlenmiştir. Başlıca rollerinde Marlon Brando, Stephanie Beacham, Thora Hird ve Harry Andrews oynadığı filmin müzikleri Jerry Fielding'e aittir. Film Henry James'in romanındaki karakterlere dayandırılmıştır ama bir roman uyarlaması değildir. Henry James'in 1898 yılında yazdığı "The Turn of the Screw" adlı korku romanı da ayrıca 1961 yılında Jack Clayton tarafından The Innocents (Masumlar) adıyla sinemaya uyarlanmıştı ve başrolünde Deborah Kerr, Michael Redgrave gibi oyuncular yer alıyordu. "Karanlıktan Gelen Adam" filmi "The Innocents"'te anlatılan olayların öncesini, başlangıcını anlatır yani o filmin bir prequelidir. "The Turn of the Screw" romanı Türkçeye "Yürek Burgusu " adıyla aktarılmıştı Konusu Victoria devri İngiltere'sinde geçen filmde ebeveynleri kazada ölen iki küçük çocuğun, vasilerinin de kendileriyle ilgilenmemesi üzerine şehir dışındaki büyük malikânelerinde bir hizmetkâr, bir mürebbiye ve bir de bahçıvanla yapayalnız kalmaları ve birçok şeyi ilk kez onlardan öğrenirken masumiyetlerini de yavaş yavaş kaybetmeleri anlatılmaktadır. İlk gösterimi 30 Ağustos 1971 tarihinde Venedik Film Festivali'nde yapılan filmdeki performansı için Marlon Brando 1973 yılında "en iyi erkek oyuncu" BAFTA ödülüne aday gösterilmişti. Victoria devri İngiltere'sinde, Flora (Verna Harvey) ve erkek kardeşi Miles (Christopher Ellis) anne ve babalarının Fransa'da geçirdikleri bir araba kazasında ölmesiyle yetim kalırlar. 14-15 yaşlarındaki bu iki kardeş taşrada geniş bir koruluk arazi içinde yer alan ailelerine ait büyük malikânede yaşamaktadırlar. Vasilerinin (Harry Andrews) işlerinin yoğunluğu nedeniyle onlarla fazla ilgilenemeyip alelacele Londra'ya dönmesiyle koca malikânede üç çalışanla birlikte yapayalnız kalırlar. Bu görevlilerden birisi hem evin kahyası olan hem de evin bazı işlerini gören Mrs. Grose (Thora Hird), ikincisi çocukların eğitimiyle ilgilenen mürebbiye Miss Jessel (Stephanie Beacham), sonuncusu da evin eski uşağı yeni bahçıvanı Peter Quint'tir (Marlon Brando). Miles ve Flora zamanlarının büyük bir kısmını aşk ve ölüm hakkında çarpık, soyut düşüncelere sahip bahçıvan Quint'le geçirirler ve onun fikirlerinden fazlaca etkilenir, hatta büyülenirler. Quint'in her söylediğine inanan ve ona aşırı derecede bağlanan yetimler evdeki eğitimlerini de gittikçe aksatarak yavaş bir yozlaşma sürecine girerler. (Zaten filmin Fransa'da gösterildiği adı da yozlaştıran, baştan çıkaran, ayartan anlamlarına gelen "Le Corrupteur" dür) Quint'in çocukların mürebbiyesi Miss Jessel'la (Stephanie Beacham) sadomazoşistik bir ilişkisi vardır. Bir gece bu sapıkça ilişkilerden birine şahit olan Miles gördükleri karşısında büyülenir ve aynı ritüelleri kızkardeşiyle birlikte taklit etmeye başlarlar. Bir gün Miles kızkardeşini iplerle bağlayıp hırpalarken olanları gören kâhya Mrs. Grose dehşete kapılarak çocukların vasisine bir mektup yazarak Miss Jessel ve Peter Quint'in kovulmalarını ister. Bu durum Miles ve Flora'nın hoşuna gitmez ve artık kontrolü kendi ellerine almaya karar verirler. Yetimler, ilham kaynakları ve en gözde idolleri olan aşık çiftlerin birbirlerinden ayrılmalarını önleyecek bir entrika tasarlarlar. Quint'in, "aşkla nefretin aynı duygular olduğu ve insanların ancak ölümden sonra gerçekten birleşebilecekleri" şeklindeki uçuk fikirlerinden etkilenmiş olan çocuklar Miss Jessel'ın kayığını delerek korudaki gölde boğularak ölmesine neden olurlar. Daha sonra Miles Quint'i de okla öldürür. Filmin sonunda yeni bir mürebbiyenin (Anna Palk) malikâneye gelip göreve başladığını görürüz. Bu mürebbiye muhtemelen "The Turn of the Screw" daki anlatılan olaylarda yer alacaktır. Harun KolÃ§ak Harun Emin Kolçak (15 Temmuz 1955, İstanbul - 19 Temmuz 2017, İstanbul) Türk şarkıcı ve şarkı yazarı. Sinema sanatçısı Eşref Kolçak'ın oğluydu. 1955 yılı İstanbul doğumlu sanatçı Saint Benoit'da eğitimini sürdürdüğü sırada müzik çalışmalarına o yıllarda bas gitar çalarak başlamış, içindeki müzik tutkusu artınca sinema sanatçısı olan babası Eşref Kolçak’la konuşarak eğitimini yarım bırakmış ve profesyonel müzik çalışmalarına başlamıştır. İlk çalışmalarına rock müziğin babası olarak tanınan Erkin Koray’la başlamıştır. 1977'de Erkin Koray'ın çıkardığı Tutkusu albümünde bas gitar çalmıştır. Silahlıpoda Ritm 68 orkestrasına 1978 yılında bas gitarist olarak katılan Kolçak, askerlik dönüşü caz müziğe yöneldi, Aydın Esen, Neşet Ruacan-Nükhet Ruacan ve Erol Pekcan gibi müzisyenlerle çalıştı ve müzikal deneyimini arttırdı. Daha sonra Onno Tunç'tan, orkestrasına katılması için teklif aldı. Bu vesileyle tanıştığı Sezen Aksu'nun teşvikiyle şarkı söylemeye başlayan Kolçak 7 yıl boyunca Onno Tunç Orkestrası`nda bas gitaristlik, vokalistlik ve solistlik yaptı. Zerrin Özer ve Aşkın Nur Yengi ile birlikte yaptığı düetler ile Kuşadası “Kuşadası Altın Güvercin Müzik Yarışması” ve Antalya “Akdeniz Akdeniz Müzik Yarışması” adlı şarkı yarışmalarında ödüller aldı. Bu dönemde Nilüfer, Sezen Aksu ve Zerrin Özer albümlerine geri vokal yaptı. 1992’de Onno Tunç'un prodüktörlüğünü yaptığı "Beni Affet" albümü ile büyük çıkış yakaladı. Sezen Aksu'nun da sözlerinin bulunduğu bu albümdeki "Gir Kanıma" şarkısı ile Harun Kolçak bir patlama yaşayan Türk popuna adını yazdırdı. Albümdeki şarkıların çoğunun sözünü ve müziğini yapan Kolçak, başka sanatçılara da pek çok eser vermiştir. Aynı sene çıkan Emel albümü "Faka Bastın", iki adet Kolçak eseri içermekteydi. 1993 yılının sonlarına doğru Kolçak, ikinci albümü "En Büyük Aşk"'ı yayınlandı. Bu albümde Kolçak, İskender Paydaş ile çalışmayı seçti. 1994 yılında Bendeniz ile çalışan Kolçak, sanatçı ile "Biz" adlı bir single yayınladı ve "Bendeniz II" albümüne geri vokal yaptı. Aynı yıl klibi ile dikkat çeken Emel şarkısı "Korkuyorum"u besteledi. 1995 yılında hem plak şirketini değiştiren hem de bıyığını kesip saçını uzatarak yeni bir imaj yaratan Harun Kolçak, "Yanımda Kal" albümünü çıkardı. Sanatçı, bu albümde de Paydaş'la çalışmayı sürdürdü. 1996’da Litvanya’da 13 ülkenin katıldığı “Müzikos Festivalis 96”da "Müptelayım Sana" şarkısı ile “En İyi İkinci Şarkıcı” seçildi. 1998'de dördüncü albümü "Teslim Oldum"'u yayınladı. Yine İskender Paydaş ve Eser Taşkıran ile çalışan sanatçı, bir süreden sonra tekrar bir Sezen Aksu şarkısında Aşkın Nur Yengi ile düet yaptı. 2000'li yıllara yeni bir müzik şirketine geçerek başlayan Kolçak, beşinci albümü "Yaşasın"'ı çıkardı ancak albüm pek fazla ses getiremedi. Bu albümden sonra bir süre müzik anlamında sessiz kalan Kolçak, 2004'te Ünlüler Çiftliği adlı reality show'a katıldı. Yalancı Yabancı adlı bir TV filminde oyunculuk denemesi yaptı. 2006 yılında müzik dünyasına "Müzisyen" albümü ile döndü. Sezen Aksu'nun prodüktörlüğünü yaptığı albümde Kolçak, Mustafa Ceceli ile çalıştı. Bu dönemde kişisel gelişime ve din araştırmalara ağırlık veren sanatçı aynı yıl Kahin Aziz Malachy'ye Göre Papalığın Sonu adlı bir kitap yazdı. Kolçak, 2012'de yeni parçalardan oluşan son albümü "Yeniden Doğuyorum"'u çıkarmıştır. Ekim 2013'te Harun Kolçak & Rock Off isimli projeye başladı. Kolçak, Can Güney, Yusuf Tunceli ve Orkun Gezer'in bulunduğu grup ilk performansını Okan Bayülgen'in Makina Kafa adlı programında sergiledi. 2016'da yorumculuğunun 25. yılı şerefine 14 şarkısını çoğunluğu yeni jenerasyondan olan şarkıcılar ile düet olarak tekrar yorumladığı "Çeyrek Asır" projesini yayınladı. Albüm büyük bir ilgi gördü ve Kolçak uzun bir aradan sonra tekrar listelere taşıdı. Ölümünden önce Çeyrek Asır'ın ikincisi ile çalışmalara başlasa da albüm Kolçak'ın ölümü ile proje aşamasında kaldı. 11 Aralık 2017 tarihinde düzenlenen 44. Pantene Altın Kelebek ödülünü kazandı. Ödülü kendi adına babası Eşref Koçak aldı. Harun Kolçak, 2010 yılında bir süredir prostat kanseri ile mücadele ettiğini sevenlerine açıkladı. 2014 yılında prostat kanseri nedeniyle ameliyat geçirdi. “Ölüm hayatta birçok şeye anlam katıyor. Ölümsüz olsaydık, birbirimize değer vermezdik” sözleriyle hastalığıyla nasıl mücadele ettiğini açıklayan Kolçak, kanseri maneviyatı ile yendiğini ve bu esnada alkali diyeti yaptığını söyledi. 22 Haziran 2016 Çarşamba günü Harun Kolçak'ın hastalığı yeniden nüksetti. Acil olarak hastaneye kaldırılan Harun Kolçak yeni bir ameliyat geçirdi. Yoğun bakımda tedavi altına alınan sanatçının yakın dostları tarafından Harun Kolçak'ın bilincinin açık olduğu fakat sadece gözüyle tepki verebilmekte olduğu bildirildi. 8 Temmuz'da yoğun bakımdan çıkan Kolçak, sağlığına tekrar kavuştu. Temmuz 2017'de hastalığı nedeniyle tekrar hastaneye kaldırılan sanatçı, yapılan müdahelelere rağmen 19 Temmuz 2017 akşamı tedavi gördüğü Maslak Acıbadem Hastanesi'nde 62 yaşında ölmüştür. Cenazesi Teşvikiye Camii'nden kaldırılarak Bursa'nın Gemlik ilçesinde bulunan aile mezarlığı'nda defnedilmiştir. Cinnet Film Kitap Büyük kütleli sıkı halo cisimleri Büyük kütleli sıkı halo cisimleri, veya MACHO "(ing-Massive compact halo object)", gökada halesindeki baryon kökenli karanlık maddenin en ciddi adayı. Halolarda yer alan olası astrofiziksel cisimler arasında yıldız enkazları, nötron yıldızları, beyaz cüce gibi sönük yıldızlar, hatta kara delikler ve küçük kütlelerinden dolayı hiçbir zaman yıldız olmayı başaramamış cisimler bulunur. Bu cisimler hemen hemen ya da tümüyle görünmez olduklarından karanlık madde için mükemmel adaylardır. Dahası, varlıkları kesin olarak bilindiğinden, MACHO'lar halodaki karanlık madde adayı olarak WIMP'lerden daha uygundurlar. 1993 yılında yapılan iki deneyde MACHO'ların varlığı konusunda güçlü kanıtlar elde edilmiştir. Bu deneylerde kullanılan yöntem, çekimsel mercek etkisidir. Eğer bir MACHO, Dünya ile uzak bir yıldızı birleştiren doğrultuya çok yaklaşırsa, başka türlü görünmez olan MACHO'nun kütleçekimi, yıldızın ışığını büken bir mercek gibi davranır. Yıldızın, birbirinden bir açı saniyesinin binde biri kadar uzaklıkta olan birçok görüntüsü oluşur ki bunu yeryüzünden gözlemek hemen hemen olanaksızdır. Bununla birlikte, Samanyolu halosu çevresinde yörüngesindeki hareketi sırasında MACHO bu doğrultuyu keserken arkadaki yıldız geçici olarak parlaklaşır. Buradaki düşünce arka plandaki yıldızlardaki parlaklaşma etkilerini ölçmektir. Burada iki temel güçlük söz konusudur. Birincisi, çekimsel mercek etkisine oldukça ender rastlanır. Herhangi bir anda arka plandaki her iki milyon yıldızdan yalnızca birinde çekimsel mercek etkisi gözlenir. İkincisi, yıldızların pek çoğu yapısal olarak değişken olduklarından, zaman zaman geçici parlaklık değişmeleri gösterirler. Ne var ki çekimsel mercek olayının değişen yıldızlardan farklı ve kendine has özellikleri vardır. Bunlardan bazıları olayın zamanda simetrik, dalga boyuna bağlı olması ve bir yıldız için yalnızca bir kez ortaya çıkmasıdır. Çekimsel mercek olayını düşük gözlenme olasılığını aşabilmek için Büyük Macellan Bulutu'ndaki birkaç milyon yıldızı gözlemek üzere deneyler tasarlandı. Her yıldız bir yıl boyunca yüzlerce kez gözlendi. Kırmızı ve mavi filtre kullanılarak alınan verilerin ön incelemesi sırasında birçok karakteristik çekimsel mercek olayına rastlandı. Olay süreleri 30 ile 50 gün arasındaydı. Her ne kadar bilinmeyen uzaklık ve MACHO'nun bakış doğrultusuna yaklaşırken sahip olduğu hız gibi konularda belirsizlikler varsa da çekimsel mercek olayının süresi MACHO'nun kütlesinin bir ölçüsüdür. Olayın süresi, MACHO'nun Einstein halka yarıçapı adı verilen çekimsel merceğin etkili boyutunu katetmesi için gereken zamandır. Einstein halkasının yarıçapı, yaklaşık olarak MACHO'nun Schwarzschild yarıçapı ile uzaklığının geometrik ortalamasıdır. Büyük Macellan Bulutu'nun yarı uzaklığında olan bir MACHO için bu uzaklık 55 kiloparseklik değerin yarısıdır. Einstein halka yarıçapı da yaklaşık olarak Dünya-Güneş uzaklığı kadar, yani 1 astronomi birimine eşittir. Mercek etkisi yaratabilmek için MACHO'ların mercekten daha küçük boyutlu olmaları gerekir, yani MACHO'ların boyutları 1 astronomi birimi ya da kabaca bir kırmızı devin yarıçapı kadar olmalıdır. Gözlenen olaylar, yüzde birkaçlık yanılma payı ile karanlık maddenin MACHO modelinin öngördüğü kadardır. Olay süreleri tipik kütle olarak 0,1 Mo değerini vermekle birlikte bunun üç katı kadar bir belirsizlik de söz konusudur. Çekimsel mercek çalışmaları sürüyor ve doğruysa, MACHO yorumları belli sonuçları öngörüyor. Daha kısa süreli çok daha fazla sayıda olay meydana gelmeli ve daha zayıf olaylarda gözlenmelidir. Çekimsel mercek olayı gösteren yıldızlar rastgele seçilmektedir, bu nedenle de yapısal olarak değişken olan özel yıldızlar tercihli olarak gözlenip astronomların kafalarının karışmasına yol açmamış olmalıdır. Daha fazla veri toplandıkça bunların tümü açıklığa kavuşacaktır. Şimdilik, tüm söylenebilecek olan, bu sonuçların karanlık maddenin saptanmasına yönelik çok kuvvetli ipuçları olduğudur. Eğer bilmediğimiz, ender görülen bir değişen yıldız söz konusu değilse, MACHO'ların olasılıkla karanlık halonun oldukça önemli, en azından yüzde onluk bir bölümünü oluşturduğunu söyleyebiliriz. Haloda baryon kökenli karanlık madde var olsa bile, hala bunun yüzde kaçının baryon kökenli olmayan WIMP'ler biçiminde olduğu pek açık değildir ASS'ın Ocak 1996 toplantısında, Lawrence Livermore Ulusal Laboratuvarı'ndan Dr. D. Bennett liderliğindeki bir araştırma takımının, Avustralya'daki LMC(Büyük Macellan Bulutsusu) yıldızlarını incelemeye yarayan teleskopları kullanarak toplam yedi MACHO'yu çekimsel mercekleme ile keşfettiği açıklandı. Bu yedi MACHO için toplam ortalama olay zamanı iki buçuk aydı, ve hepsi de beyaz cüce kapsamındaydı. Araştırma takımı karanlık halonun toplam kütlesi hakkında bir değer biçti, ve olayların sayısından yola çıkarak halonun %50'sinin beyaz cüce formunda olduğunu değerlendirdi. Bu nesnelerin son derece küçük kara delikler olması muhtemeldir, ama şayet bulgular destek vermeye devam edecek olursa o zaman beyaz cüceler karanlık halonun başlıca bileşenlerini teşkil ederler. Beyaz cüce haline gelen yıldızlar öldüklerinde, kütlelerinin büyük bir kısmını dışarıya atarlar. Beyaz cücelerden oluşan bir halo, gökadamızın halo boyunca büyük miktarda yıldızlar arası materyal içermesini gerektirir. Bu miktar orada olması beklenenden çok daha fazladır. Aynı zamanda bu miktar çok daha önceleri, sonradan bu haloyu oluşturacak çok sayıda büyük kütleli yıldızların orada var olmasını gerektirirdi. Bu çok şaşırtıcı bir durumdur, çünkü çekimsel mercekleme beyaz cücelerin (veya siyah cücelerin) baryonik karanlık madde olduğu konusunda çok güçlü bir kanıttır. M32'nin halosundaki MACHO'lar kullanılarak M31'deki yıldızların çekimsel merceklenmesinin yapılması başlangıçta Arlin Crotts tarafından önerildi. Hem M31'in halosundaki, hem de Samanyolu halosundaki MACHO'lar kullanılarak yapılan M31'deki yıldızların incelenmesinden saptanan MACHO'ların çoğu yine M31'in kendisinde yer almaktadır. AGAPE (Andromeda Gökadası ve Yüklü Pixel Deneyi) olarak bilinen bir Fransız grubu şu sıralar bu işi gerçekleştirmektedir. Dahası Crotts ve Tomaney M31'deki muhtemel iki çekimsel mercekleme olayını rapor ettiler, bunlar yine beyaz cüce kapsamındaki nesnelerin neden olduğu olaylardı. Ayrıca Crotts ve Tomaney kahverengi cüce veya Jüpiter-ebatlı nesnelerin neden olduğu herhangi bir çekimsel mercekleme saptamadıklarını da rapor ettiler. Bir diğer karanlık made adayı görünürden çok kızıl ötesi ışıma yapan loş, kızıl ötesi yıldızlardır. Loş yıldızlar 0.1M'lik bir kütleye sahiptirler. Karanlık madde adayıdırlar. Çünkü düşük kütleli ana kol yıldızlarından gerçekten de daha sönüktürler ve yıldız yakınlarından uzaklaştıkça büyük birçoğunluğu saptanamayacak kadar sönük hale gelmektedirler. Bununla birlikte, yıldız civarında yapılan dolaysız yıldız sayımıyla bunların karanlık madde kütlesine önemli bir katkıları olmamaktadır. Hubble Uzay Teleskobu kullanılarak yapılan gözlemlerle de aynı sonuca varılmıştır. Loş yıldızlar kendi gökada halomuzun kütlesinin en fazla %6'sını teşkil etmektedirler. Bir diğer karanlık madde adayı kahverengi cücelerdir. Bu sözde “vaktinden önce doğmuş yıldızlar” yaklaşık 0.08M'lik bir kütleye sahiptirler ve hidrojeni helyuma çeviremezler (Çekirdekleri hidrojen yakmaya yetecek sıcaklığa asla ulaşamaz). Işıma yapan yegane enerji kütlesel çekimden ileri gelen sıkışma sonucu ortaya çıkar bu yüzden bunların yakınımızda bulunmadıkları zaman saptanmaları zordur. Kahverengi yıldızların karanlık madde kütlesine ciddi bir katkıda bulunup bulunmadıklarının anlaşılması için sayılarının belirlenmesi gerekmektedir. Bu amaçla kahverengi cücelerin sayısını daha fazla kütle içeren yıldızların sayısından tahmin etmek için Yıldız Kütle Fonksiyonu kullanılabilir, F(M) (M'e orantılıdır), şayet F(M)dM = M ve M+dM kütlesi arasındaki yıldızların sayısı olursa, kahverengi cücelerin toplam kütle katkısı(M)(F(M))dM olarak yazılabilir. Akla gelen soru F(M)'nin çok düşük M için davranışının nasıl olacağıdır. F(M) kahverengi cüceler için değil de sadece ana kol yıldızları söz konusu olduğunda M'e orantılıdır. Genelde, devasa gaz ve toz bulutları çöker ve sonra parçalanır. Daha sonra K ve M yıldızları haline gelecek olan küçük parçalar, O ve B yıldızları haline gelecek olan büyük parçalardan sayıca daha fazladır. Bunun yanı sıra, küçük parçaların miktarı oluşabilecek kahverengi cücelerin sayısını sınırlayarak, ve ayrıca sayıları konusunda büyük bir belirsizliğe neden olarak, kahverengi cüceleri yapmaya yetecek ebatlara çok yaklaşmaktadırlar. F(M)'nin maksimum olduğu noktanın kahverengi cüce kütlesinden daha mı az yoksa daha mı fazla olduğu genelde bilinmemektedir. Ayrıca F(M)'nin bimodal olduğu da ikna edicidir ki, bu da büyük bir sayıda kahverengi cücenin var olması anlamına gelir. Şayet tüm karanlık madde kahverengi cücelerden meydana gelecek olsaydı, Samanyolu içinde trilyonlarca kahverengi cüce olması gerekirdi. Bununla birlikte kendi gökada dilimimizdeki bilinen kahverengi cüceler ve kahverengi cüce adaylarının sayısı oldukça azdır, bu da tüm karanlık maddenin gökadalardaki kahverengi cüce nüfusunun yoğunluğundan oluşmasını imkânsızlaştırmaktadır. Kahverengi cücelerin saptanması zordur, çünkü bunlar sadece gerçek anlamda sönük değil (L = 10L) aynı zamanda kendilerini daha da sönük yapan çok miktarda toz veya diğer molekülleri atmosferlerinde bulundurabilirler. Daha düşük kütleli nesneleri, Jüpiter-ebatlı veya daha küçük gezegenleri saptamak daha da zordur. Bu nesnelerin yaydığı enerji de kütlesel çekimle meydana gelen sıkışmadan kaynaklanmaktadır.Şayet bir jüpiter, kahverengi cüce, beyaz cüce yıldızı veya diğer kütlesel bir nesne, daha parlak ve büyük bir bir yıldızın etrafında dönüyorsa, daha büyük yıldızın tayfında meydana getirdiği doppler-etkisiyle kendini belli eder.. Bununla birlikte, kozmolojik karanlık madde düşünüldüğünde, bu nesneler daha büyük olan yıldızın kütlesinin bir parçası sayılmaktadır. Bir küresel halenin bütünüyle jüpiterlerden meydana gelmesi mümkündür, ancak tüm karanlık madde miktarı sadece bu jüpiterlerden oluşacak olsaydı ki bunların kütlesi 10-100 defa bir kahverengi cücenin kütlesinden daha küçüktür, kendi gökadamızda kahverengi cücelerin sayısından çok daha fazla yoğunluğa sahip bu jüpiterlerden olması gerekirdi. Jüpiterler halelerde MACHO olarak bulundukları zaman gökadamızın kütle yoğunluğuna muhtemelen sadece küçük bir katkıları olur. Jüpiterler ve kahverengi cüceler zengin kümelerin merkezlerinde bulunabilirler. X-ışınımı yapan gaz soğur ve birkaçyüz M/Yıl ile kümenin merkezine, bazen de merkezdeki kütlesel gökadaya doğru düşer. Gaz belli bir noktadan sonra gözden kaybolur, düzinelerce sönük düşük kütleli yıldızlarla birlikte jüpiterler ve kahverengi cüceler meydana getirir. Şayet gaz büyük yıldızlar oluşturursa onları gözlemlemek mümkün olur. Evrenimizdeki tüm saklı kütleyi oluşturacak kadar çok kahverengi cüce ve kırmızı cüce mevcut değildir, ancak yüzey parlaklığı düşük gökadalar da (LSB) (yüzey parlaklığı normal bir gökadadan 5 ile 20 kat kadar daha sönük diffüz gökadalar) bu duruma katkıda bulunurlar. Daha önce bahsedilen diğer "loş madde" formları gibi, LSB gökadaları tüm evrendeki karanlık maddeyi oluşturmaya yetmezler. Bunların tam katkıları sayılarının tam olarak bilinememesinden dolayı saptanamamıştır. Teleskoplar geliştikçe, daha fazla LSB gökadaları keşfedilmekte ve böylelikle gökbilimciler bunların sayıları hakkında daha iyi bilgiler elde edebilmektedirler. LSB gökadalarının kendileri döngüsel eğrilerinden ölçüldüğü üzere yüksek miktarda karanlık madde içermektedirler. Bu da evrendeki karanlık madde miktarına katkıda bulunan bir diğer etkendir. Kütlesi 1,4 ve 2 M aralığında olan nötron yıldızları karanlık madde kütlesine muhtemelen önemli bir katılımcı değildirler. Nötron yıldızlarını meydana getiren yıldızlar yaklasık 10 M'liktirler. Böylece süpernova (yıldız patlaması) esnasındaki 8 M'nin üzerinde bir madde miktarı, yeni yıldızlar oluşturmak veya yıldızlar arası gaz olarak geride kalmak için dışarıya atılır. Şayet önemli sayıda nötron yıldızı miktarı varsa, bu tüm gökadaların kütlesinin büyük birçoğunluğunun erken zamanlarda meydana gelmiş çok sayıdaki süpernova olayının içinden geçmesini gerektirirdi. Bu ise bizi ağır elementlerin miktarının şu an gözlenenden daha fazla olması gerektiği sonucuna götürür, çünkü bu kadar çok madde dönüşüm yapmaktadır. Kütlesel kara delikler genellikle muhtemel bir baryonik karanlık madde adayı olarak düşünülürler. Şayet kara delik bir sarmal gökadanın diski yakınında ise disk yıldızlarını da içererek, etraflarındaki diğer nesnelerin hızlarının dramatik bir şekilde artışına neden olurlar. Hız bileşeninin diske normali artacağından, spirallerin diskleri sığlaşır; bu durum gözlemlenmemiştir. 10M kütleli bir kara delikten meydana gelen bir halo, gökadanın çekirdeğinde oluşan bir kara delik halini alır. Çünkü nesneleri çekip merkezde kümelenirler. Merkezdeki kara delik , bu şartlar altında, gözlemlenen sınır olan 3x10M'den daha fazla kütle içerir. 10M'lik bir halo veya daha büyük kara delikler halodaki küresel kümeleri çarpıtırlar. Bununla beraber 10M'lik kara deliklerin olması muhtemeldir. Evrenin ilk zamanlarında oluşmuş olan ilkel kara delikler, bir karanlık madde adayıdır. Evrenin ilk zamanlarındaki düzensizlikler maddenin kendiliğinden çöküşüne neden olmuş, böylelikle ömrü çok kısa ve kütlesi çok yüksek olan yıldızları oluşturmuş, sonra da bunlardan kara delikleri ve nötron yıldızlarını meydana getirmiş olabilir. Öldükleri zaman geride ya çok az ya da hiç kütle bırakmamış olmalıdırlar, aksi halde şu an bile varlıklarının kalıntıları görülebilirdi. Dahası, Stephen Hawking'e göre ilkel kara delikler buharlaştı. Heisenberg'in Belirsizlik Prensibine göre, kara deliğin enerjisi R= MG/c ile sınırlandırılmamıştır. Oluştuklarında belli bir eşik kütlesinin üzerinde olmasalardı (ki bu yaklaşık 109–12 kg), bugün hala buharlaşmaktaydılar. Tayfın herhangi bir kısmında hangi sıcaklık ve yoğunlukta olursa olsun gaz; ışıma ve soğurma yapar, bu da yıldız civarında var olan gazın saklanmış olmasını güçleştirir. Samanyolu civarındaki soğuk baryonik gazın düzgün bir şekilde dağılımı mümkün değildir, çünkü diğer gökadalardan gelen ışıklarda soğurma çizgileri bulunmamaktadır. Sarmal gökadalarda, bildiğimiz gaz merkezden ziyade dış bölgelerde daha fazla olacak şekilde davranmaktadır. Gökadalar arası gaz bulutları veya kümesi olan soğuk gaz, bir diğer gökada görüş hattı dışında kaldıkça fark edilemeyecektir. Bazı kuasarlarda Lyman-alfa soğurma çizgileri yüksek sıklıkta görülmektedir, ve bu gökadalar arası gaz bulutları normal bir gökada kadar büyük olabilmektedir. Bu gerçekler gazın saklanamadığı için karanlık madde olamayacağını ileri sürse de, gökadalarda ve kümelerde hem parlak hem de sönük soğuk baryonik gazın var olduğuna delil vardır. Gökadaların yıldız oluşumu özellikleri karanlık maddenin; soğuk, fraktal ve moleküler gaz şeklinde olduğuna kanıt teşkil eder. Civarımızdaki yıldızlararası ortamın fraktal olduğunu biliyoruz. Çünkü 100 pc çapında dev molekül bulutlarının ve 0.01-0.1 pc çapındaki ufak kümelerin farkındayız. Yakın gökadalar arasındaki tedirginlikten kaynaklanan etkileşim esnasında, gaz içe çöker böylelikle geçici bir zaman periyodu için merkezinde hızlı bir yıldız oluşumunu tetikler. İzole olmuş gökadalarda böyle bir olaya rastlanmaz. Etkileşen gökadalarda, izole olmuş gökadalara oranla CO ışımalarından 4-5 kat daha fazla gaz ölçülmektedir. Dahası, HI gözlemleri "erken tip" sarmalların (Sa, Sb) "geç tip" sarmallara (Sc, Sd) oranla daha az karanlık kütle / parlaklık oranına sahip olduğunu göstermektedir. Bu da baryonik karanlık maddenin büyük bir miktarının sistem geliştikçe yıldız oluşumuna transfer edildiği anlamına gelmektedir, ve Sc ile Sd gökadalarında, yıldız oluşumunun olabilmesi için karanlık madde seğrelmiş H ve He formunda bulunmalıdır. Zengin kümelerde X-ışınları yayan gaz bulunmaktadır ve durum Einstein ve ASCA uydularını da kapsayan birçok gözlem evlerinden incelenebilmektedir. Gaz, kümenin merkezine doğru yol aldıkça 108K civarına kadar ısınmaktadır. Buna gökadalar arası sürtünme de eklenince bu ısı artmaktadır. Soğuk baryonik gaz (yaklaşık bunun üçte biri) böylelikle bize sadece geçici bir süre için görünür hale gelmektedir. Gaz nihayetinde soğuyup, kümenin merkezine doğru düşer ve soğuk küçük gaz kümeleri oluşturur. Gökbilimciler, gazın sağladığı kütle miktarının yıldızların sağladığı kütle miktarına eşit veya Ω= Ω= 0.05 yaklaşık olarak Ω= 0.1 olduğunu düşünmektedirler. Ağır elementlerden (> He) oluşan toz bulutları gelen ışığı kırmızılaştırıp soğururlar. Bütün elementlerin kütleleri toplamının %2'sinden az olan ağır elementler yıldızların iç bölgelerinde üretilirler ve ISM'ye süpernova esnasında enjekte edilirler. Şayet bu toz karanlık halonun önemli bir bileşeni olacaksa, diğer yıldızların çok fazla sayıda haloda yer almasını gerektirir. Bu yüzden toz bulutları ciddi bir baryonik madde adayı değildirler. Bir diğer baryonik aday ise kuark külçeleridir; bunlar birçok kuarkın hipotezsel kümelenmeleridir, 1mm – 1m çapında, son derece ağır ve yavaş hareketlidirler. Bir grup fizikçi böyle bir kümelenmenin yukarı, aşağı ve hatta bir grup garip kuarktan oluşabileceğini ve kararlı olduğunu ileri sürmektedir. Kuark külçeleri erken evren esnasında üretilmiş olmalıdırlar ve yeterli miktara sahipseler Ω'ya küçümsenemeyecek bir katkıda bulunabilirler. , Analysis of a hubble space telescope search for red dwarfs: limits on baryonic matter in the galactic halo, Astrophys.J.456:L49,1996 Baryonik karanlÄ±k madde Baryonik karanlık madde (Gökbilim ve evrenbilimde) baryonlardan oluşan karanlık madde (elektromanyetik dalgalarla etkileşime girmeyen, varlığı yalnız diğer maddeler üzerindeki kütle çekimsel etkisi ile belirlenebilen maddeler), yani etkileşime girmeyen protonlar ve nötron yapıları, yani bilinen (tanımlanmış olan) atomlar. Baryon kökenli karanlık madde tanımını vermeden önce baryon tanımını yapalım. Baryon kavramı, nükleonlardan (nötronlar ve protonlar) daha ağır temel parçaları belirtmek için, önce deneysel olarak ortaya atıldı. Günümüzde baryon adı, güçlü etkileşimlere uğrayan yarı-tam dönüşlü parçacıklar için kullanılır; başka bir deyişle baryonlar, fermion yapılı hadronlardır. Bozon yapılı hadronlar ise birer mezondur. Bilinen bütün baryonlar, en az nükleonlar kadar ağırdır; ama nükleonlardan daha ağır mezonlar hatta bir lepton vardır. Baryonlar aşağıdaki korunum yasasına uyan bir yük ("baryon yükü" denen ve B ile simgelenen) taşır: Bir sistemin toplam baryon yükü (bileşenlerinin yükler toplamı) zaman içinde değişmez. Dolayısıyla bir sistemde +1 yüklü ek bir baryon ancak bir karşıt baryonla (-1 yüklü) birlikte oluşturulabilir. Protonun kararlılığı baryon yükünün korunumuyla açıklanabilir, nitekim protonun parçalanıp verebileceği baryon yükü taşıyan daha küçük bir parçacık yoktur. Buna karşılık, proton en küçük bir kararsızlık gösterseydi, baryon yükünün korunumu yasası mutlak olmazdı. Baryonik karanlık madde için adaylar; aydınlık olmayan gaz, büyük kütleli sıkı halo cisimleri (MACHOlar), beyaz cüceler, kızıl ötesi yıldızlar, yüzey parlaklığı düşük gökadalar, nötron yıldızları, kara delikler, kahverengi cüceler, toz bulutları ve kuark külçeleridir. Karanlık maddenin görünen madde ile aynı dairesel hıza sahip olduğu görüşü ikisininde aynı tip materyalden (baryonik) meydana geldiğini ileri sürmektedir. Karanlık maddenin en doğal biçimi var olduğunu bildiğimiz madde, yani baryonlardır. Hafif element bolluklarının büyük patlama ile açıklanması bir miktar baryon kökenli maddenin varlığını gerektirir. Her ne kadar aynı bolluklar karanlık maddenin çoğunluğunun baryon kökenli olmadığını ima ediyorsa da, baryon kökenli karanlık maddenin miktarı hala büyük olasılıkla ışıyan maddede gördüğümüzün birkaç katı, ya da evrenin kapalı olması için gereken kritik yoğunluğun yüzde üçü kadardır. Ama acaba baryon kökenli karanlık maddeyi nerede aramamız gerekiyor? İlk beklenti,baryon kökenli karanlık maddenin galaksinin halosundaki yanıp bitmiş yıldızları oluşturmasıdır. Baryonik karanlık maddelere en iyi aday beyaz cüce yıldızlarıdır. Gökada halolarının yüzde ellisine yakınının beyaz cücelerden oluştuğu açıktır. Diğer bir aday soğuk fraktal gazdır; gazın, bir karanlık madde şekli olduğu ve olmadığına yönelik kanıtlar vardır. Diğer adaylar ise, kahverengi cüceler, jüpiter-ebatlı nesneler, kızıl ötesi yıldızlar, nötron yıldızları ve kara deliklerdir. Baryon kökenli karanlık maddenin var olduğu kesindir. Gökada halolarındaki, gökada kümelerinde ve süperkümelerindeki, hatta evrenin kapalı olmasını sağlayacak tüm karanlık maddeyi oluşturacak miktarda olup olmadığı ise daha belirsizdir. Baryon kökenli karanlık madde en azından gökada halolarındaki karanlık madde için ciddi bir adaydır. Diğer yandan evrenin kapalı olmasını sağlayacak yoğunluk için WIMP'lere ya da başka zayıf etkileşimli parçaçıklara başvurmak gerekir. Zayıf bir biçimde etkileşen, kütlesi, diyelim ki protonunkinden de büyük olan parçacığa özel bir ad verilir: 'zayıf etkileşimli büyük kütleli parçacık' anlamına gelen İngilizce 'weakly interacting massive particle' sözcüklerinin baş harflerinden oluşan WIMP'lerdir. Karanlık maddenin bu iki rakip biçimine atfen baryon kökenli karanlık maddenin ciddi adayları "büyük kütleli sıkı halo cisimleri" anlamına gelen "massive compact halo objects" sözcüklerinin başharflerinden oluşan MACHO adı verilmiştir. AltÄ±/Kalbimdeki Deniz Altı/Kalbimdeki Deniz, İncesaz'ın 2009 yılında çıkardığı altıncı albümüdür. Albümün solistliğini Dilek Türkan ve Bora Ebeoğlu yaptı. Albümde Neveser Kökdeş, Muhlis Sabahattin Ezgi ve Sadi Işılay'ın birer şarkısı, Murat Aydemir'in bir saz eseri ve Cengiz Onural'ın saz eserleri ile şarkıları yer almaktadır. Atago sınıfı refakat gemisi , Japonya'nın Deniz Öz Savunma Kuvvetleri'ne ait Aegis Silah Sistemi (AWS: Aegis Weapon System) donanımlı . ABD Deniz Kuvvetleri'nin standart sınıflandırmasına göre DDG (Guided Missile Destroyer). TÃ¼r resmi Tür resmi ya da janr resmi ya da genre resmi ya da günlük yaşam resmi (İngilizce: "Genre Painting", Fransızca: "Peinture de Genre"), ressamların belli bir daldaki ya da türdeki konuları özellikle de günlük yaşamdan kareleri çizdikleri resimlere verilen isim. Bu türün sanatçıları pazar yerlerinden, ev içlerinden, meyhanelerden, partilerden ve sokaklardan insan manzaraları betimlediler. Tablolar ressamına göre gerçekçi, hayal ürünü ya da romantik olabiliyordu. Tür resminin örneklerini veren en önemli ressamlardan biri yaşamı hakkında çok az detay bilinen Flaman sanatçı Yaşlı Pieter Bruegel'dir (1525 - 1569). Köy ve köylü temalı nükteli eserler ürettiği için çoğunlukla ressamın da köylü zannedilmesine karşı çıkan Ernst Hans Gombrich, Bruegel'in bir kentli olduğunu ileri sürdü. Bunun sebebi olarak da sanatçının yaşadığı çağda cahil taşralı insanları bir eğlence aracı olarak görmenin gelenek olmasını öne sürdü. Gombrich'e göre Bruegel'in köylülere bakışı Shakespeare'inkine çok benziyordu. Bruegel, köy yaşamını ve orada yaşayan insanları açık bir şekilde anlatmayı başarmıştı ve böylece neşeli ama basit olmayan resimlerle kendisinden sonra gelen Flaman ressamlara yeni bir alanın yolunu açmış oldu. Dinde reformu benimseyen Hollanda on yedinci yüzyıla geldiğinde büyük bir refaha da ulaşmıştı. Ülkede resim konusunda da büyük bir talep ve üretim vardı. Sanatçılar, resmi siparişleri yetiştirmeye çalışmanın yanı sıra zengin burjuvazi ve okur yazar olan, eğitimli köylülerin de isteklerine karşılık vermeye çalışıyorlardı. Bu talepler Rembrandt gibi yaratıcı ve büyük isimlerin yanı sıra ciddi bir teknik teknik yeteneğe sahip yüksek sayıda "küçük usta"nın da ortaya çıkmasına sebep oldu. Bu ustalar o yüzyılda sanata hakim olan İtalyanlar'ın küçümsediği günlük yaşamı ve ev içi hayatı anlatan eserler de ürettiler. Hollanda sanatı, Rembrandt hariç "tarih resmi"nden uzaklaştı. Bu tarzın on yedinci yüzyıldaki en önemli isimlerinden biri Jan Steen oldu. Ressamlık mesleğinden kazandığıyla geçinemeyen Steen, bu yüzden bir meyhane de işletiyordu. Bu işi sebebiyle de sık sık eğlenen insanları ve komik tipleri gözlemleme fırsatı buldu ve yaşamdan keyif alan neşeli havaya sahip eserler çizdi. Rembrandt'tan bir kuşak sonra doğan Jan Vermeer (1632-1675) çoğunlukla tipik bir Hollanda evinde duran sıradan figürleri işledi. Vermeer ile birlikte tür resmi mizahi olmaktan kurtuldu. On yedinci yüzyıl boyunca tür resmi çizen diğer Hollandalı ressamlar arasında Adriaen ve Isaac van Ostade, David Teniers, Aelbert Cuyp ve Pieter De Hooch vardır. Louis le Nain Fransa'da tür resmini on yedinci yüzılda geliştiren önemli bir isim oldu. On sekizinci yüzyılda, ülkede, bu tarza olan ilgi Watteau ve Fragonard'ın romantik ve Chardin'nin realist tablolarıyla canlandı. İngiltere'de ise William Hogarth (1697-1764) sosyal eleştiriyle ahlak derslerini birleştiren, sıradan insanların hikâyelerini anlatan tablolar serisi çizdi. William Powell Frith en popüler tür resmi ressamlarından biriydi ve pek çok çağdaşından takdir gördü. Diğer İngiliz tür ressamları Augustus Leopold Egg, George Elgar Hicks, William Holman Hunt ve Dante Gabriel Rossetti gibi isimlerdi. Amerika Birleşik Devletleri'ndeki ilk tür ressamı bir Alman göçmeni olan John Lewis Krimmel oldu. Krimmel, 1812-1821 tarihleri arasında Wilkie and Hogarth'tan öğrendiklerini Philadelphia'nın günlük yaşamını mizahi bir şekilde betimlerken kullandı. Teagan Presley Teagan Presley, 24 Temmuz 1985 Teksas doğumlu Amerikalı eski porno yıldızı. Sahne ismi olarak kullandığı aileden gelme "Teagan" adını ilk önce kullanmak istememiş ancak daha sonra ünlü Amerikan şarkıcı Lisa Marie Presley'e saygı olarak bu ismi kullanmaya devam etmiştir. 7 yaşında dans ve jimnastik eğitimi almaya başlamıştır. 15 yaşında ailesi ile birlikte Kaliforniya'ya taşındılar ve 15 yaşındayken Almanya ve Danimarka'da Birleşik Devletleri temsil etmiştir. Yetişkin film sektörüne girmeden önce bazı kolejlerde eğitim almıştır. Bu arada bir para kaygısı olmadan erkek arkadaşı ile birlikte yaşamaya başlamıştır. Sonra bir pornografik ajansa başvurması, erkek arkadaşını kızdırmıştır. Çektiği ilk film "Just Over Eighteen 10 from" adlı filmdir. Teagan, 2004 yılında Digital Playground ile sözleşme imzalamıştır. Hyūga La teva decisiÃ³ (Get a Life) "La teva decisió (Get a Life)" (), Susanne Georgi tarafından seslendirilen 2009 Eurovision Şarkı Yarışması'nda Andorra'yı temsil eden şarkı. Şarkı İngilizce ve Katalanca dillerinde seslendirilmiştir. Josep Roca Vila tarafından yazılmıştır. Şarkı yarışmanın yarı finalinde Ermenistan'ın temsilcisi İnga ve Anuş'nın şarkısı "Can Can"'dan sonra ve İsviçre'nin temsilcisi Lovebugs'nun şarkısı "The Highest Heights"'den önce 7. sırada çıkmıştır. Yarışmanın yarı finalinde 18 şarkı arasından 15. olarak finale çıkamamıştır. Andorra bu yıldan sonra yarışmaya katılmadığından dolayı Bir sonraki gelen yoktur. Rıfat Yüce Rıfat Yüce, (d. 1879 - Umurlar köyü, Taşköprü, Kocaeli nahiyesi, İzmit, ö. 1952-İzmit) Türk gazeteci, yazar 1888'de 11 yaşında ailesi tarafından medrese eğitimi alması için İstanbul'a gönderildi. Medrese eğitiminden sonra memleketine geri dönen Rıfat Hoca (Yüce) İzmit'te ticaret hayatına atılmış, dürüstlüğü ve çalışkanlığı sayesinde kısa zamanda şehrin ileri gelenleri arasında saygın bir yer edinmiştir. Bu tarih II. Abdülhamid'in istibdat yıllarında Türk halkına uygulanan baskı ve şiddetin bütün Osmanlı ülkesine yayıldığı ve bu istibdadın devrilmesi ve Hürriyetin kazanılması için gizlice teşkilatlanıldığı yıllardır. Rıfat Yüce bu tarihte henüz gizli olan ve İzmit'te de Padişah'ın baskıcı yönetimine karşı teşkilatlanan, İttihat ve Terakki Cemiyeti'nin 63 gizli üyesinden biridir. Meşrutiyet'in ilanında İzmit'te önde gelen aydınların içinde yer alan Rıfat Yüce İttihat Terakki Cemiyeti'nin iktidara gelmesinden sonra cemiyetin İzmit teşkilâtında önemli görevler almıştır. I. Dünya Savaşı ve ardından imzalanan Mondros Mütarekesi ile birlikte Osmanlı ülkesinin işgal altına girdiği yıllarda Rıfat Yüce, Kocaeli bölgesi'nden Malta'ya sürülen yurtsever Türklerden biridir. İngiliz işgal kuvvetleri onun Kocaeli bölgesinde Milli uyanış hareketi içinde bulunabilecek yapıda olduğunu anlamıştı. Bir süre sonra uydurma bir suç isnat edildi tutuklanarak, önce Bekirağa bölüğüne ve daha sonra da Malta'ya sürüldü. Rıfat Yüce İngilizler tarafından ele geçirilmeyip Anadolu'ya kaçabilseydi, hiç kuşkusuz Kocaeli bölgesinde Milli hükümet adına çok büyük hizmetlerde bulunabilecekti. Rıfat Yüce, ancak Türk Kurtuluş Savaşının sonuna doğru İzmit'e dönebildi. Malta adasına sürülüşü ile ilgili hatıralarını yıllar sonra İzmit'te yayınladığı, sahibi ve başyazarı olduğu Türk Yolu gazetesinde "Kapalı Kalmasın" başlığı ile yayımlandı. Rıfat Yüce, Osmanlıdan, Cumhuriyete Kocaeli tarihinde iz bırakan çok değerli bir Türk aydınıdır. Kocaeli bölgesinde saltanat devinde Türk halkının aydınlanmasında büyük emekleri geçmiştir. Rıfat Yüce 1925 yılında İzmit'te Türk Yolu gazetesini yayınlamaya başladı. Cumhuriyet Halk Partisi başta olmak üzere İzmit'teki birçok sivil toplum kuruluşunun önde gelen yöneticileri arasında bulundu. 1945 yılında Kocaeli Tarih ve Rehberi adlı Kocaeli tarihini anlatan bir eser yayımladı. Diğer eserleri Türk Yolu gazetesinde tefrika olarak yayınlanmıştır. İngilizce'den yapmış olduğu çeşitli çevirileri de yine bu gazetede yazı dizisi halinde yayınlanmıştır. Atatürk devrimlerinin Kocaeli bölgesinde uygulanışı sırasında her zaman en ön sırada yer aldı. Gazetesinde köy kalkınması sağlık, bayındırlık, sanayi, ticaret, siyaset, kültür ve spor gibi konularda birçok makaleler yazmıştır. Rıfat Yüce 1952'de vefat etmiştir. Kocaeli bölgesine büyük ve önemli hizmetleri olan Rıfat Yüce kentin yerel tarihine de hizmet etmiştir. Kocaeli Tarihi ile ilgili bu güne kadar yayınlanmış olan ilk ciddi eserin sahibidir. StrÃ¶mstad Strömstad, İsveç'in güneybatı kuşağında bulunan bir kenttir. Şehir, Baltık Denizi kıyısında kurulu olan bir Norveç sınır kentidir. Strömstad, tarihî olarak bir Norveç kentidir. Ancak 1658 yılında imzalanan Roskilde Antlaşması neticesinde kent ve içinde bulunduğu Bohuslän bölgesi İsveç'e verildi. Kentin bulunduğu yerde eski dönemlerde "Strömmen" adı verilen bir balıkçı kasabası yer almaktaydı. Şehrin tüccarlara tanıdığı ayrıcalıklar sonucunda kısa sürede bir ticaret kenti oldu. Şehir bu süreçte büyüyerek 1676'da Kral XI. Charles tarafından kent konumuna alındı. Ancak bazı kaynaklar da bu tarihi 1672 olarak göstermektedir. Kent uzun yıllar boyunca balıkçılığın yanında, ticaret alanında da gelişti. Kent Danimarka ve Norveç'e karşı İsveç'in güneybatıdaki en önemli merkezlerinden biri olarak kaldı. Kent nüfusu, 300 civarındayken, 1805 yılına gelindiğinde 1,100'e kadar çıktı. Kaplıcalarıyla ünlü olan Strömstad, bir diğer iş alanında daha gelişme gösterdi. 1917 yılında yapılan nüfus sayımlarında kentin nüfusu 2,949'a kadar yükseldi. Şehir ayrıca yat limanıyla da yeni gelişmeler gösterdi. Özge Kırdar Özge Kırdar Kinasts (d. 26 Haziran 1985, Kütahya), Türk millî voleybolcu. Üniversite mezunudur. Kariyerine, Türk Hava Yolları'nda devam etmektedir. Voleybola Kütahya'da başlamış ve ikiz kardeşi Gözde Kırdar ile Güneş Sigorta alt yapısına dahil edilmiştir. 2000 yılından 2003 yılına kadar VakıfBank Güneş Sigorta kulübü forması giymiştir. Daha sonra Yeşilyurt takımına transfer olmuştur. 2006 yılına kadar Yeşilyurt forması giydikten sonra, 2006-07 sezonunda Fenerbahçe ile sözleşme imzalamıştır. Ertesi sezonu Ereğli Belediyespor'da geçirmiştir. 2008 yılında VakıfBank Güneş Sigorta Türk Telekom'a transfer olmuştur. VakıfBank ile 2010-11 Avrupa Bayanlar Voleybol Şampiyonlar Ligi'nde şampiyon olmuşlardır. Özge de bu turnuvada "En İyi Pasör" seçilmiştir. 2011 FIVB Bayanlar Dünya Kulüpler Şampiyonası'nın Doha'daki finalinde Azerbaycan temisilcisi Rabita Bakü'ye 3-0 ile kayberek dünya ikincisi olmuşlardır. 2012-13 sezonu başında Eczacıbaşı Vitra'ya transfer olmuştur. Sezonu Eczacıbaşı Vitra'da geçiren Özge, sezon sonunda takımıyla karşılık anlaşarak yollarını ayırmıştır. Özge, 2013-14 sezonu için Polonya Bayanlar Voleybol Ligi takımlarından Tauron MKS Dąbrowa Górnicza ile anlaşmıştır. Özge, Türkiye kadın millî voleybol takımına da düzenli olarak çağırılmaktadır. 2009 Akdeniz Oyunları'nda gümüş madalya kazanan kadroda yer almıştır. Türkiye ile 2011 Avrupa Kadınlar Voleybol Şampiyonası'nda bronz madalya kazanmışlardır. 2013'te Mersin'de düzenlenen 17. Akdeniz Oyunları'nda Türkiye'nin gümüş madalya kazandığ kadronun da bir parçası olmuştur. Ayrıca Türkiye kadın millî voleybol takımı'nın tarihinde ilk kez katılma hakkı elde ettiği ve 9.luk ile bitirdiği 2012 Londra Olimpiyatları kadrosunda yer almıştır. Dance Love Pop Dance Love Pop, İsveçli pop şarkıcısı Agnes Carlsson'un üçüncü albümüdür. N.B. N.B., Büyük Britanyalı pop şarkıcısı Natasha Bedingfield'ın ikinci stüdyo albümüdür. Time to live Time to live (TTL) veya atlama sınırı (hop limit) bilgisayardaki veya ağdaki bir verinin ömrünü sınırlayan bir mekanizmadır. Ttl veriye eklenmiş veya gömülmüş bir sayaç veya zaman damgası olarak düşünülebilir. Öngörülen atlama sayısı veya zaman geçtikten sonra, veri düşürülür. Bilgisayar ağlarında,bir veri paketinin süresiz dolaşmasını önler. Bilgi işlemde , önbellek performansının arttırımını ve gizliliğini geliştirmek için kullanılır. Internet Protokolü (IP) altında , TTL 8-bitlik bir alandır. TTL , IP datagramın bir Internet sisteminde var olmasının üst sınırı olarak düşünülebilir. TTL alanı datagramın gönderen tarafında belirlenen ve hedefe giden yol üzerindeki her yönlendiricide azalmaktadır. Datagram hedefine ulaşmadan önce TTL alanı sıfıra ulaşırsa, datagram düşürülür ve bir ICMP hata veri birimi ( 11 - Zaman Aşıldı ) gönderene geri gönderilir. TTL alanının amacı İnternette dolaşan, teslim edilemeyen bir veri biriminin İnternette sonsuza dek yönlendiriciler arasında dönmekte olması durumundan kaçınmaktır. Teorik olarak, IPv4 datagram da geçen her host en az bir birim TTL azaltmasına rağmen,Time To Live, saniye olarak ölçülür.Uygulamada, TTL alanı her hopta bir azalır. IPv6 da hop limit olarak adlandırılmaktadır. TTL(Time To Live), ağ yönlendiricisine ip paketinin ağ içerisinde çok fazla zamandır bulunduğunu ya da ağdan atılması, iptal edilmesi(düşürülmesi) gerektiğini belirten ip paketinin içerisinde bulunan bir değerdir. Bir takim nedenlerden ötürü, paket makul zaman aralığında hedef tarafından teslim alınmamiş olabilir. Örneğin; yanlış yönlendirici tablolarının kombinasyonları bir paketin sonsuz döngüye girmesine neden olabilir. Çözüm ,belli bir süre sonra paketi iptal etmek ve paketi yeniden gönderip göndermeyeceğine karar verebilmesi için paketi oluşturana bir mesaj göndermektir. TTL'in başlangıç değeri paket başlığının 8 bitlik bir alanına sistem tarafından ön tanımlı olarak ayarlanmıştır. TTL’in asıl amacı belirlenmiş zaman aralığında, süresi dolmuş paketlerin ihraç edilmesine dayanır. Her yönlendirici TTL alanındaki sayıdan 1 çıkartır(eksiltir),bu sayı yönlendirici hop sayısına karşılık gelir. Her yönlendiriciye TTL alanındaki sayıdan bir çıkartılmış bir paket ulaşır. Bu sayı sıfır olduğunda ,yönlendirici paketin düşürüleceğini yani iptal edileceğini belirler ve paketi üreten hosta ICMP(Internet Control Message Protocol) mesajı gönderir. Da-Wen Sun Da-Wen Sun olarak bilinen Sun Dawen (Çince: 孙大文; Pinyin: Sūn Dàwén), İrlanda Ulusal Üniversitesi, Dublin Koleji Üniversitesi’nde, Gıda ve Biyosistem Mühendisliği profesörüdür. Güney Çin'de doğan Profesör Da-Wen Sun, gıda mühendisliği araştırmaları ve eğitiminde dünya çapında bir otoritedir. Temel araştırma alanları soğutma, kurutma ve dondurma prosesleri ve sistemleri, gıda ürünlerinin kalitesi ve güvenliği, biyoproses simülasyonu ve optimizasyonu ve bilgisayar destekli görüntü işleme teknolojisidir. Özellikle, pişmiş etlerin vakum altında soğutulması, bilgisayar destekli görüntü işleme tekniği ile pizza kalitesinin belirlenmesi ve yenilebilir filmler ile meyve ve sebzelerin raf ömrünün uzatılması gibi yenilikçi çalışmaları ulusal ve uluslararası basında çok geniş yer bulmuştur. Yaptığı çalışmaların sonuçları, 180’den fazla sıkça taranan süreli yayında ve 200’ün üzerinde konferans dökümanında yer almıştır. Lisans ve yüksek lisans derecesini Makina Mühendisliği alanında, doktora derecesini ise Kimya Mühendisliği alanında Çin’de aldıktan sonra Avrupa’da çeşitli üniversitelerde çalışmıştır. 1995’te İrlanda Ulusal Üniversitesi, Dublin (Dublin Koleji Üniversitesi)’ne Kolej okutmanı olarak tayin edilmesi ile bir İrlanda Üniversitesi’nde kalıcı olarak istihdam edilen ilk Çinli olma unvanını elde etmiştir ve sonrasında mümkün olan en kısa sürelerde Kıdemli okutman, Doçent ve Profesör unvanlarını almıştır. Dr Sun şu an Dublin Üniversite Koleji’nde Gıda ve Biyosistemler Mühendisliği Profesörü ve Gıdaların Soğutulması ve Bilgisayarlı Gıda Teknolojileri Araştırma Grubu’nun yöneticisidir. Profesör Sun’ın öncü bir gıda mühendisliği eğiticisi olarak, gıda mühendisliği alanına önemli katkıları olmuştur. Endüstri ve akademiye kendi katkılarını koyan birçok doktora öğrencisi yetiştirmiştir. Aynı zamanda uluslararası akademik enstitülerde düzenli olarak gıda mühendisliğinde gelişmeler üzerine dersler vermiş ve uluslararası konferanslarda konuşmalar yapmıştır. Gıda mühendisliği alanında tanınan bir otorite olarak, Zhejiang Üniversitesi, Şangay Jiaotong Üniversitesi, Harbin Teknoloji Enstitüsü, Çin Tarım Üniversitesi, Güney Çin Teknoloji Üniversitesi, Jiangnan Üniversitesi ve diğer birçok üniversitenin aralarında bulunduğu Çin’deki on en iyi üniversiteden kendisine ikinci/misafir/danışman profesörlükler teklif edilmiştir. Gıda mühendisliği alanına yaptığı belirgin katkısının dünya çapında kabul görmesi ve alanındaki göze çarpan liderliği nedeniyle, Uluslararası Ziraat Mühendisliği Komisyonu (CIGR) 2000 ve 2006 yıllarında kendisini CIGR Erdem Ödülü’ne layık görmüş, İngiltere’deki Makina Mühendisleri Derneği (IMechE) kendisini ‘2004 Yılının Gıda Mühendisi’ ilan etmiş, 2008 yılında, dünyadaki en iyi Ziraat Mühendisliği araştırmacıları arasında ayırt edici başarıları onuruna CIGR Takdir Ödülü ile ödüllendirilmiştir. Ziraat Mühendisleri Derneği üyesidir. Öğretim ve araştırma alanlarındaki başarıları nedeniyle, Dublin Koleji Üniversitesi’nden Rektörlük Araştırma Bursu ve iki defa Rektörlük Araştırma Ödülü dahil olmak üzere birçok ödül almıştır. CIGR Yönetim Kurulu üyesi ve CIGR Onursal Başkan Yardımcısıdır, uluslararası bir süreli yayın olan Food and Bioprocess Technology'nin baş editor, “Contemporary Food Engineering” kitap serisinin (CRC Yayınları / Taylor & Francis) seri editorü, Journal of Food Engineering (Elsevier) ‘in eski editorü ve Journal of Food Engineering (Elsevier), Journal of Food Process Engineering (Blackwell), Sensing and Instrumentation for Food Quality and Safety and Czech Journal of Food Sciences dergilerinin editor grubu üyesidir. Aynı zamanda İngiltere Mühendislik Konseyi’nde kayıtlı profesyonel (kiralanan) mühendistir. Yıldızı çevreleyen disk Yıldızı çevreleyen disk, bir yıldızın yaşam döngüsünün farklı evrelerinde, yörüngesi çevresinde; gaz, toz, gezegenimsiler, asteroidler veya çarpışan parçacıkların halka benzeri bir şekilde birikmesidir. Bu gibi çemberler kendini şu şekillerde gösterir: VCL VCL (Visual Component Library ya da "Görsel Bileşen Kütüphanesi"), Delphi, C++ Builder ve Kylix yazılım geliştirme ortamlarında kullanılmak üzere Borland tarafından Object Pascal kullanılarak geliştirilmiş bileşen tabanlı bir yazılım kütüphanesidir. Borland ürünlerinin genelinde yoğun olarak kullanılır. Popüler olma nedenlerinden birisi de Borland'ın hızlı uygulama geliştirme (RAD) ortamları içerisinde gelmesidir. Borland, gelişen süreci de göz önüne alarak GNU/Linux ve diğer işletim sistemlerinde de kullanılmak üzere VCL'den türetilerek geliştirilen CLX (Component Library for Cross Platform) kütüphanesini geliştirmiştir. Fakat bu VCL kadar popüler olmamıştır. Elbette, diğer tarafta gelişen C#, Java, Python gibi dillerin bu popülarite kaybında büyük etkisi olmuştur. Küçük Asya Ordusu Küçük Asya Ordusu, Türk Kurtuluş Savaşı'nda Batı Anadolu'da Türk kuvvetlerine karşı