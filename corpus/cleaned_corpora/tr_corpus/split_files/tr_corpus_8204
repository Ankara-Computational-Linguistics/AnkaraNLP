destek olduk fakat Joey [Belladonna] daha fazla devam etmek istemediğini belirtti. Birleşme bitti. Bu işi yapmaya çalıştık fakat sanırım bir problem var. [...] Biz denedik ve sonunda Joey kararını verdi. Bu duyurudan sonra John Bush'un dönüşüyle ilgili spekülasyonlar başladı. 7 Şubat'ta Bush, Anthrax'a tekrar dönmeye hazır olmadığını açıkladı. Mayıs 2007'de Scott Ian, Anthrax'ta kim şarkı söyleyecekse Haziran sonuna kadar belli olacak dedi fakat Aralık ayına kadar belli olmadı. 10 Aralık 2007'de grubun yeni vokalisti duyuruldu. Yeni vokalist Dan Nelson oldu. Aynı sıralarda Rob Caggiano'nun da tekrar lead gitarist olarak döndüğü duyuruldu. 28 Mayıs 2008'de Anthrax 19 aydan beri ilk şovuna Şikago'da The Double Door'da çıktı. 17 Ağustos 2008'de Güney Kore'de ilk kez çaldılar. 22 Aralık 2008'de aylık Food Coma köşesinde Scott Ian, yeni albüm için 4 Kasım'dan beri stüdyoda olduklarını açıkladı. 7 Mart 2009'da Anthrax Iron Maiden'ın ön grubu olarak kariylerinde ilk defa Bogota, Kolombiya'da çaldı. 21 Temmuz 2009'da menajer Izvor Zivkovic, Dan Nelson'un sağlık sorunları sebebiyle gruptan ayrıldığını açıkladı. 3 Eylül 2009'da John Bush'un Japonya'daki Loud Park '09 festivalinde Anthrax'la beraber olacağı açıklandı. Avustralya'da Soundwave 2010 festivalinde de vokallerde John Bush vardı. Anthrax büyük dörtlünün (Metallica, Megadeth ve Slayer) bir parçası olarak Sonisphere 2010 festivaline katılacağını açıkladı. Bu dört büyük grubun ilk kez aynı sahneyi paylaşması anlamına geliyordu. Joey Belladonna'nın yaz 2010 gösterileri ve yeni albüm için gruba geri döndüğü belirtildi. Anthrax, 16 Haziran 2010'da Metallica, Megadeth ve Slayer ile varşova, Polonya'daki Bemowo Havaalanında sahneye çıktı. Bu Sonisphere festivalinin ilk konseriydi. Bu konseri 22 Haziran 2010'da Sofya, Bulgaristan takip etti. Sofya konseri sinemalarda HD olarak canlı yayınlandı. Grup 26 Haziran'da Bükreş, Romanya'da ve 27 Haziran 2010'da da İstanbul, Türkiye'de sahneye çıktı. Uzun Yürüyüş (roket) Uzun Yürüyüş, Çin yapımı taşıyıcı tipi roket serisinin adı. 1994 yılından bu yana on kez fırlatılmıştır, Uzun Yürüyüş-2F roketi, insanlı uzay uçuşu için özel olarak tasarlanıp üretilmiştir. Diyaliz Diyaliz, böbrek yetmezliği olan kişilerde, vücutta biriken fazla sıvı ve atık maddelerin yarı geçirgen bir membran (zar) aracılığıyla temizlenmesi işlemidir. Diyaliz tedavisinin iki farklı türü vardır; Diyaliz teknolojisinde sağlanan gelişmeler diyalize girenlerde öncelikle yaşam süresini uzatmış daha sonra da yaşam kalitesinin artması sağlanmıştır. Türkiye'de de 2005 sonu istatistiklerine göre yaklaşık 35.000 kişi yaşamlarını diyaliz tedavisiyle sürdürmektedir. Santrifüjleme ile ayrılamayan, çökmeyecek kadar çok küçük tanecikleri (kolloitler, çapları 1-100 nm arasında değişen tanecikler) içeren sıvı-katı karışımları ayırmak için "diyaliz" işlemi uygulanır. Diyalizde kan, delik çapları 1-5 nm olan selofan, hayvan derisi, parşömen gibi süzgeç görevi gören yüzey alanı genişyarı-geçirgen bir zar kullanılır. Bu zardaki deliklerden küçük moleküller geçebilirken daha büyük ve gerekli moleküller (proteinler veya kolloidler) geçememektedir. Tıpta, hemodiyaliz, fistül, greft ya da kateter adı verilen uygun bir vasküler giriş yolu kullanılarak hastadan alınan kanın, bir makine ve pompa yardımıyla diyalizör adı verilen bir süzgeçten (yapay böbrek) geçirilirken sıvı ve çözülebilir içeriğini düzenleyerek hastaya geri verilmesine verilen addır. Genelde haftada 3 kez 4 saat süren seanslar şeklinde uygulanır. Periton diyalizi, hastanın karın boşluğuna küçük bir ameliyat ile yerleştirilen, ince, yumuşak, silikondan yapılmış kalıcı bir tüp (kateter) aracılığı ile verilen özel olarak hazırlanmış bir çözelti ile, hastanın kendi karın zarı ("periton") kullanılarak hastanın kanının zararlı maddelerden arındırılması ve vücuttaki sıvı dengesinin sağlanması işlemidir. Periton diyalizi esnasında hazırlanmış olan bu özel çözelti karın boşluğunda 4 ila 6 saat arası bekletildikten sonra yeni ve temiz çözeltiyle değiştirilir. Bu bekleme süresi boyunca hastanın kanında bulunan üre, kreatin gibi vücuttan atılması gereken maddeler ve vücutta biriken fazla sıvı çözeltiye geçer. Bu çözeltinin karın boşluğu içine verilmesi ve tekrar geri alınması işlemi herhangi bir makine aracılığı ile değil yer çekimi kuvveti kullanılarak yapılır. Bu tip diyaliz işlemine sürekli ayaktan periton diyalizi (SAPD) denir. Böbrek yetmezliği çeken hastaların belirli zamanlarda bağlanmak zorunda kaldıkları suni böbrek makinesine verilen addır. İki tüpten oluşan bu makinenin tüplerinden biri hastanın bileğindeki atardamarına, diğeri ise toplar damarına bağlanır. Tüpün içerisinde kanın düzenli akışını sağlayan iki pompa bulunur. Hastanın zararlı maddelerle kirlenmiş kanı birinci tüple alınır ve diyaliz çözeltinin içinden geçirilerek bu zararlı maddelerden arındırılır. Daha sonra temizlenen kan diğer tüple yeniden damara verilerek diyaliz işlemi sonuçlanmış olur. Fakat diyaliz makinesi kalıcı tedavi sağlamaz. TCG Gayret (D-352) TCG "Gayret" (D-352), Türk Deniz Kuvvetleri'nde 22 yıl kullanılmış, Gearing sınıfı bir muhrip. Türkiye satın almadan önce USS "Eversole" (DD-789) ismiyle ABD Deniz Kuvvetleri'nde kullanıldı. Geminin ikinci ismi 1915-1942 yılları arasında yaşamış, Midway Savaşında hayatını kaybetmiş olan donanma pilotu Teğmen John T. Eversole'un adından gelmektedir. "Eversole" 8 Ocak 1946'da Todd-Pacific Shipyards şirketi tarafından, ölen Teğmen Eversole'un annesi S. R. Eversole sponsorluğunda suya indirilmiş, 10 Mayıs 1946'da B. P. Ross komutasında göreve başlamıştır. "Eversole", ana limanı olan San Diego Donanması Limanı'na Kore Savaşı'nın ilk zamanları olan 6 Ekim 1946'da varmıştır. Çin ve Japonya'da devriye görevi yapmıştır. 1 Mayıs 1950'de San Diego'dan ayrılmış ve 8 Şubat 1951'de dönmüştür. Kuzey Kore hedeflerine hava saldırısında bulunmuştur. Kore Savaşı'ndaki ikinci seferi 27 Ağustos 1951'den 10 Nisan 1952'ye dek sürmüştür. "Eversole" Hungham, Wonsan ve diğer hedef nokatalrına bombardıman yapmış, Kanada, Birleşik Krallık, Hollanda, Avustralya, Yeni Zelanda ve Güney Kore gibi diğer ülkenin gemileriyle birlikte refakat ve koruma görevlerinde bulunmuştur. 17 Kasım 1952'den 29 Haziran 1953'e kadar rutin görevlerde bulunmuştur. 1954'ten 1962'ye dek "Eversole", Uzak Doğu'ya yıllık seferlerde bulunmuştur. Tayvan, Japonya ve Filipinler'de devriye görevi yapmıştır. 1957 ve 1958'de Avustralya'ya gitmiş ve barış gücü harekâtlarına katılmıştır. Görev ve tatbikatlar boyunca sık sık kuzeybatı Pasifik limanları ve Hawaii Adalarını ziyaret etmiştir. 11 Temmuz 1973'te, "Eversole" Türkiye'ye satılmış ve Türk Deniz Kuvvetleri'nde TCG "Gayret" (D-352) ismi ile göreve başlamıştır. "Gayret" 1995 yılında emekliye ayrılmıştır. 20 Ağustos 1997 tarihinde Türkiye'nin ilk müze gemisi olarak hizmete açılmıştır. "Eversole" Kore Savaşı'nda gösterdiği başarılardan dolayı yedi ödül almıştır. Arif Erdem Arif Erdem (d. 2 Ocak 1972, İstanbul), Türk eski millî futbolcu, teknik direktör. Arif Erdem 2 Ocak 1972 yılında Makedonya, Kumanova göçmeni Arnavut kökenli bir ailenin çocuğu olarak İstanbul'da dünyaya geldi. Futbola Zeytinburnuspor'da başlayan Arif, 1991 yılında transfer olduğu Galatasaray'da sembol isim haline gelmiş ve 2000 yılındaki efsanevi Galatasaray kadrosunun içinde yer almıştır. Evli ve bir erkek bir kız olmak üzere 2 çocuk sahibidir. Küçük yaşta futbola ilgi duyan Arif, amatör olarak futbola başladığı Zeytinburnuspor'da kısa sürede profesyönelliğe yükselerek 1991 yılında Galatasaray'a transfer oldu. Galatasaray'a geldiğinde 19 yaşında olan Arif, Karl-Heinz Feldkamp yönetimindeki gençleştirilmiş takımın içinde kısa sürede kendine yer buldu. Galatasaray'ın 1993-94 sezonunda o zamanlar yeni bir uygulama olan UEFA Şampiyonlar Ligi'nde elemelerinde karşılaştıkları İngiltere'de oynanan Manchester United maçında gösterdiği performans ve attığı gol ile takımının Şampiyonlar Ligi'ne katılan ilk Türk takımı olmasında önemli rol oynadı ve Avrupa'da gelecek yıllara damga vuracak futbolcular arasında gösterildi. 1993 yılında Karl-Heinz Feldkamp yönetimindeki Galatasaray ile katıldıkları bütün kupaları alarak rekor kırmış oldular. 1996 yılında Fatih Terim'in Galatasaray'ın teknik direktörü olması ile yeni oluşturulan sistemde kilit isimlerden biri oldu. Arka arkaya elde edilen şampiyonluklar ve Avrupa başarıları sonunda 2000 yılında UEFA Kupası'nı kazanan takımın içinde yer aldı. UEFA Kupası zaferi ile Avrupa'dan gelen teklifler neticesinde millî takımdan arkadaşı Tayfun Korkut ile birlikte İspanya'nın Real Sociedad takımına transfer oldu. Burada gerek yaşam tarzı, gerekse dil problemi yaşamasından ötürü yarım sezon oynadığı Real Sociedad'tan ayrılarak eski takımı Galatasaray'a dönüş yaptı. Dönüş yaptığı Galatasaray forması ile 2001-2002 sezonu gol krallığını attığı 21 golle birlikte İlhan Mansız ile paylaştı. İkinci Galatasaray serüveni ile birlikte takımda abilik görevi üstlenerek, burada iki şampiyonluk daha yaşayan Arif, aktif futbol hayatına Galatasaray'da veda etmiştir. Galatasaray'da gösterdiği üstün başarılar neticesinde önce Türkiye U-21'in daha sonra da Türkiye millî futbol takımının değişmez isimleri arasında yer aldı. Millî takımda bulunduğu süre içinde 60 kez millî olan Arif, millî forma altında 11 gole imza attı. Fatih Terim yönetimindeki Türkiye U-21 ile 1993 yılında katıldıkları Akdeniz Oyunları'nda şampiyonluk elde eden takımda gelecek vadeden oyunculardan biriydi. 1996 yılında düzenlenen ve Türkiye'nin ilk katıldığı Avrupa şampiyonası olan EURO 96'ya katılan takımın için yer aldı. Daha sonra Mustafa Denizli yönetiminde 2000 Avrupa Futbol Şampiyonasına katılan millî takım ile birlikte Çeyrek Final oynayan takımda görev aldı. 2002 yılında Şenol Güneş'in başında bulunduğu millî takımında vazgeçilmezlerinden olan Arif, 2002 yılında Japonya ve Güney Kore'de düzenlenen FIFA Dünya Kupası'nda dünya üçüncülüğü elde eden takımda görev alarak millî forma ile son kez resmi bir turnuvaya katılmış oldu. Ağustos 2006 itibarıyla İstanbul Başakşehir'de Galatasaray'dan tanıdığı Abdullah Avcı'nın yardımcılığına geldi. Bu görevinde başarılı olup takımının Bankasya 1. Lig'den Süper Lig'e çıkmasına katkısı oldu. 5.5 yıl Abdullah Avcı'nın yardımcılığını yaptı, 17 Kasım 2011'de Abdullah Avcı'nın görevinden ayrılıp Türkiye millî futbol takımının başına geçmesinden sonra İstanbul Başakşehir'de teknik direktörlük görevine getirildi. 2011-2012 sezonunda İstanbul Başakşehir'in başında ligi altıncı sırada bitiren ve Süper Final Avrupa Grubu'nu 3. sırada tamalayan Erdem, 14 Mayıs 2012 tarihinde kulübüyle karşılıklı anlaşarak yollarını ayırmıştır. Arif Erdem 2012-13 sezonu öncesi Temmuz ayında Denizlispor'un başkan adayı olan Süleyman Urkay tarafından kulübün başına teknik direktör olarak getirilmek için görüşmelere başlanmıştır. FETÖ/PDY soruşturması kapsamında Hakan Şükür, İsmail Demiriz ve Uğur Tütüneker ile birlikte örgüt üyeliği iddiasıyla hakkında gözaltı kararı verilmiştir. Arif Erdem ise daha önce yaptığı açıklamalarda "(..)"Yüce Türk Adaleti önünde hesap vermesini en çok ben isterim!! Hiçbir terör örgütü ile vatanıma ve milletime zerre miktar zarar verebilecek bir oluşumun içerisinde olmadım, olmam da asla mümkün değil."" ifadelerini kullanmıştır. Gözaltı kararından bir gün sonra ise basına yansıyan haberlerde Arif Erdem'in 23 Temmuz tarihinde İpsala Sınır Kapısı üzerinden Yunanistan'a gittiği belirtilmiştir. 14 Temmuz 2017 tarihinde çıkan KHK ile Hakan Şükür ile birlikte kendisine verilen tüm madalyalarının geri alınmasına karar verildi. Yeşil Hilal Yeşil Hilal, Amerika Birleşik Devletleri'nin Soğuk Savaş döneminde, güneyindeki bağımsız Müslüman ülkeler ve birlik üyesi Türk ve Fars asıllı Müslüman ülkelerdeki İslamcı duyarlılıkları kullanarak Sovyetler Birliği'ni zayıflatma stratejisi. Afganistan'ın 1979 yılında Sovyetler Birliği tarafından işgal edilmesi ardından bu strateji, güç ve önem kazanmıştır. Afganistan'da ABD'nin yoğun silah ve eğitim desteği ile sürdürülen yıpratma savaşı, Sovyetler Birliği'ni askeri ve ekonomik olarak güç durumda bırakırken, Türk ve Fars asıllı Sovyet Cumhuriyetleri'nde İslamcı eğilimler güç kazanmıştır. Afganistan'daki savaş sırasında, El-Kaide yapılanmasının unsurları daha sonra örgütlenmek üzere, bir araya gelmişlerdir. Usame bin Ladin, bu dönemde güçlü bir Suudi müteahhit olarak gittiği Afganistan'a yığdığı iş makineleri ile lojistik destek amaçlı yollar ve korunma amaçlı sığınaklar inşa etmiştir. Arius Arius (; 256 - 336), İskenderiye'de Baucalis Kilisesi'nde görev yapmış Libya kökenli çileci Hristiyan bir din adamıdır. Tanrı'nın doğası hakkındaki öğretisi, Baba'nın Oğul üzerindeki kutsallığının altını çizmesi, ve teslis inancına muhalefeti, 325 yılında Roma İmparatoru Konstantin tarafından toplanan Birinci İznik Konsili'nde onu ana konu hâline getirmiştir. İmparatorlar Licinius ve Konstantin, Roma İmparatorluğu'nda zamanın Hristiyanlığını meşru ve resmi hale getirdikten sonra, yeni tanınan Katolik Kilisesi tek ve berrak teoloji arayışına girdi. İskenderiyeli Athanasius'un da aralarında olduğu Teslis savunucuları, Arius ve Aryanizm'i, Tanrı Baba ile Nasıralı İsa'nın "aynı mahiyetten" eş-tözlü ve eş-ebedi/ezeli olduklarını söyleyen denklik üzerine kurulu Teslis inancı Kristolojisi ile aynı fikirde olmayanları tanımlamakta kullanmışlardır. Arius'un teolojisini destekleyen bütün yazılar ortadan kaldırılmış veya gizlenmiş olsalar da, karşı olanların yazıları Arius'un teolojisini "Baba Tanrı"nın, "Oğul"dan önce var olduğu bir dönem olduğu şeklinde tanımlamaktadır. Birlikte hareket eden tüm muhalefete rağmen, 'Arian' ya da teslis karşıtı kiliseler, Gotlar arasında ve Alman krallıklarında, Avrupa ve Kuzey Afrika'da yaşamışlardır. Beşinci ve yedinci yüzyıllardan sonra askeri fetihler ile bastırılmışlar ya da kraliyetler gönüllü olarak Katolik inancına dönmüşlerdir. "Aryanizm" isim olarak öğretinin kaynağının Arius olduğuna işaret etse de, Oğul'un Baba ile kesin ilişkisi üzerine tartışma Arius ile başlamamıştır. Bu konu, onun gelişinden onlarca yıl tartışılmıştır, Arius, ihtilafı toparlamış ve İzmitli Eusebius gibi "Arian" destekçileri uzun erimde daha etkili kanıtlıyabilecekleri kilise çapındaki izleyicilere taşımıştır. İzmitli Eusebius, Kayseryalı Eusebius ile karıştırılmamalıdır. Gerçekten bazı sonradan gelen "Arian" destekçileri bu ismi öğretilerinin kendileri ile ilişkili olmadıklarını beyan ederek, inkar etmişlerdir. Arius ve hasımları arasındaki tartışma bu konuyu teolojik olarak öne getirmiş ve Arius'un ilan ettiği doktrin onun tarafından oluşturulmasa da "onun" olarak kullanılmıştır. Arius'un hayatını ve doktrinini anlatmak onun hiçbir orijinal yazması günümüze gelmediği için oldukça zor bir iştir. İmparator Konstantin, Arius hala yaşarken, hepsinin yakılmasını emretmiştir, bu temizlikten arta kalanlar ise Ortodoks muhalifleri tarafından yok edilmişlerdir. Bu çalışmalara, Onu "Kafir" olarak ilan eden kilise adamlarının yazmalarında yapılan alıntılarda yaşamaktadır. Bu, hepsi olmasa da bazılarının güvenilirliğinin sorgulanmasına neden olmaktadır. Arius, muhtemelen Antik Libya'dan Berberi kökenlidir. Babasının adı Ammonius'tur. Arius'un, Aziz Lukianos'un hocalığında Antakya'da tefsir okulunda öğrenci olduğuna inanılmaktadır. İskenderiye'ye döndüğünde, Arius, Roma zulmünden korkup Hristiyanlığı red edenlerin geri kabulü ile ilgili tartışmada Likopolisli Meletius'un tarafını tutan tek kaynağa göre, Meletius'un himayesinde diyakoz olarak atanmıştır. 311 yılında Meletius'u desteklediği için piskopos Peter tarafından aforoz edilmiştir, fakat Peter'in ardılı Achillas yönetiminde, Arius komünyona tekrar kabul edilmiş ve 313 yılında İskenderiye'nin Baucalis bölgesine papaz olarak atanmıştır. Rakipleri tarafından karakterine çok seyrek dil uzatılsa da, Arius, kişisel çileci başarıları olan, saf ahlak ve inanış sahibi olarak ortaya çıkar. Arius'un rakibi Salamisli Epiphanius'u yorumlayan Katolik Kilisesi tarihçisi Warren H. Carroll onu ""uzun ve sade, ayırt edilen ve parlak hitaplı. Kadınların çok sevdiği, güzel davranışlarla etlileyen, çileci görünümü dokunan. Düşünsel üstünlüğünün aurası ile insanları etkileyen"" olarak tanımlamaktadır. Arius ayrıca rakipleri tarafından kafir olarak tanımlanırken aşırı liberal ve teolojisini gevşetmekle suçlanmıştır. Fakat bazı tarihçiler Arius'un oldukça muhafazakâr olduklarını belirtirler, ve kendi bakışına göre Hristiyan Teolojisinin nasıl bu kadar rahat Yunan Pagan Felsefesi ile karıştırılmasından ızdırap duyduğunu belirtirler. Arius, dördüncü yüzyılın Hristiyan dünyasını sarsan ve kilisenin ilk ekümenik konsilin toplanmasına neden olan büyük teolojik ihtilafta olan Arian İhtilafı'nda rolü nedeniyle çok önemli yer tutar. Bu ihtilafın merkezinde Tanrının oğlunun doğası ve Onun Tanrı Baba ile olan kesin ilişkisi yer alır. Teslis savunucu tarihçi Konstantinopolisli Socrates, İskenderiye Piskoposu olarak Achillas'ı takip eden İskenderiyeli Aziz Aleksandros'un Baba ile Oğul'un benzerliği ile ilgili vaaz verdiğinde adının ihtilafa çekilmesine Arius'un ateşlediğini bildirir. Arius'un Aleksandros'un konuşmasını Sabellianism'in canlanması olarak yorumlamıştır, konuşmayı kınamış ve sonra ""eğer Baba Oğlu başlatmışsa, Baba yaratılışın başlangıcında var ise ve bu kanıta dayanarak, Oğul'un olmadığı bir zaman vardır. Sonuçta mantıksal olarak şu sonuca ulaşılır ki: Onun "[Oğul]" kendi mahiyeti hiçliktendir"" Bu yorum Arius'un doktrininin temelini oluşturur. Konstantinopolisli Socrates, Arius'un düşüncelerinde Hristiyan babası şehit Aziz Lukianos'un öğretilerinin etkileri olduğuna inanır. Arius'un patriği İskenderiyeli Aziz Aleksandros, Konstantinopolis Patriği Aleksandros'a yazdığı mektupta, Arius'un Lukianos'un teolojisinden türettiğini yazmıştır. Aleksandros'un mektubunun hızlı amacı, Arius'un yaydığı doktrinleri şikâyet etmektir, fakat Aleksandros'un Arius'a karşı kafirlik suçlaması bulanıktı ve diğer otoriteler tarafından desteklenmedi. Ayrıca Aleksandros'un mektubunun o günlerin diğer polemikçilerinin çoğunda olduğu gibi oldukça ağzı bozuk bir dili vardı. Üstelik, Aleksandros'un kendisi bile Lukianos'u Arianizmi desteklemekle suçlamadı, yerine Lukianos'u kafir eğilimleri "ad invidiam" olmakla suçlamıştır ki bu da açıkça, ona göre, öğrencisi Arius'a geçmiştir. Rus tarihçi Aleksandr Vasiliev, Lukianos'u "Arius'tan önce Arius" olarak tanımlamıştır. Üçüncü yüzyıl Hristiyan alimlerinin çoğu gibi, Arius, geniş şekilde ilk büyük Hristiyan teoloğu olarak kabul edilen Origenes'in yazılarından etkilenmiştir. Fakat, Arius'un "Logos" üzerine Origenes'in teorilerini destek olarak kullanması, bu ikilinin her konuda aynı fikirde olması anlamına gelmez. Arius açıkça, "Logos"un başlangıcı olduğunu ve Oğul'un ezeli olmadığına inanır. Karşıt olarak, Origenes, Oğul'un Baba'ya olan ilişkisinin başlangıcı olmadığına ve Oğul'un "ezeli üretildiğine" inanmaktaydı. Arius, Origenes'in doktrinine itiraz etti, kendisi de Lukianos'un öğrencisi olan İzmitli Eusebius'a yazdığı mektupta bunun hakkında şikâyet etmiştir. Diğer taraftan, bu noktada Origenes ile aynı fikirde olmasa da, Arius, "Logos"un Baba'dan farlı muhteviyattan olduğunu ve Baba'nın iradesi ile yaratıldığını belirten ifadeler içeren Origenes'in yazılarında teselli bulmuştur. Ancak, Origenes'in teolojik spekülasyonları sıklıkla herhangi bir tartışmayı bitirmekten çok derinleştiridi, hem Arius hem de muhalifleri tartışmaları sırasında bu zamanının saygı duyulan teoloğunu otoritesine başvurabilmişlerdir. İlk olarak, İskenderiye piskoposu Aleksandros, Arius hakkında ne yapacağı konusunda emin olmamış gibi görünür. Arius'un sorduğu soru iki kuşak önce çözümsüz olarak bırakılmıştı; eğer bir manada karar verilse, bu karar "homoousion" (Arius'a muhalif Athanasius ve teslis taraflarlarınca benimsenen Baba, Oğul ve Kutsal Ruh aynı muhteviyattandırlar ve Tanrı'nın eşit dereceli kimlikleridirler fikri) fikrinin rakiplerinin lehine olurdu. Sonuç olarak, Aleksandros, Kilise'nin esenliği için tehdit oluşturmaya başladığına inana kadar ihtilafın devam etmesine müsaade etmiştir. Bir kez karara varınca, yerel kardinaller konsilini toplamış ve görüşlerini almıştır. Bu konsil Arius'a karşı karar almış ve Aleksandros, Arius'u görevden almış, Onu ve destekçilerini aforoz etmiştir. "Aryanizm", İskenderiye piskoposluk bölgesinde daha fazla duramadı. Piskopos Aleksandros sonunda dik başlı papaza karşı harekete geçtiğinde, Arius'un doktrini onun gördüğünün çok ötesine yayılmıştı, tüm kilisede tartışma ve rahatsızlık konusu olmuştu. Konstantin'in 313 yılında yayınladığı Milan Fermanı ile kanuni hale gelen Kilise artık Roma İmparatorluğu'nda güçlü bir kuvvet olmuştu. İmparator, 316 yılındaki Donatist İhtilafı da dahil birçok ekümenik konuyu kişisel alakasına almıştı ve Arian tartışmasına bir son vermek istiyordu. Bunu sona erdirmek için Córdoba Kardinali Hosius'u araştırması ve mümkünse ihtilafı çözmesi için gönderdi. Hosius, İmparator'dan açık bir mektup ile donatılmıştı: ""Binaenaleyh sizlerin her biri diğerine nezaket gösterecek, sizin sadık kulunuzun tarafsız nasihatlarını dinleyeceksiniz"" Fakat Hosius'un çabalarına rağmen tartışma hiddetlenerek devam etti, Konstantin 325 yılında eşi benzeri görülmemiş bir adım attı: Muhtemelen Hosius'un tavsiyesi ile İmparatorluğun dört bir tarafındaki kilise piskoposluk bölgelerinden bu sorunu çözmesi için bir Konsil çağırdı. Roma Britanyası hariç tüm İmparatorluğun bölgeleri, Konsil'e bir ya da daha fazla temsilci yolladılar; kardinallerin çoğunluğu Doğu'dan geldiler. Papa I. Sylvester, çok yaşlı olduğu için kendisi katılamamış, yerine iki rahipten oluşan delegasyonu katılmıştır. Piskoposu Aleksandros gibi Arius'un kendisi de Konsil'e katıldı. Ayrıca Kayseryalı Eusebius, İzmitli Eusebius ve hayatının çoğunu Aryanizm ile mücadele ile harcayan ve Konsil tarafından uyarlanan Teslis Dogmasının şampiyonu olan genç papaz Athanasius da katılmıştır. Ana oturum toplanmadan önce, Hosius İznik'te başta Aleksandros ve taraftarları ile buluştu. Konsil, İmparatorun başkanlığında toplantı, İmparator, bazı tartışmalara katıldı, hatta bazılarını kendisi yönetti. Birinci İznik Konsili, İzmitli Eusebius'un liderliğinde 22 kardinal Arius'u destekliyorlardı. Fakat Arius'un bazı yazdıkları yüksek sesle okununca, çoğu katılımcı tarafından kafirlikle suçlandılar. Tanrı Baba ile Nasıralı İsa'nın "aynı mahiyetten" eş-tözlü ve eş-ebedi/ezeli olduklarını söyleyen denklik üzerine kurulu Teslis inancını savunanlara, genç rahip Athanasius liderlik ediyordu. Bunun yerine Nasıralı İsa'nın Tanrı Baba'dan zaman ve töz olarak sonra geldiğini savunanlara ise Rahip Arius liderlik ediyordu. Yaklaşık iki ay, taraflar pozisyonlarını haklı çıkarmak için Kutsal Kitap'a başvurarak argümanlarını sunup, tartıştılar. Arius, Oğul'un hiçlikten Tanrı tarafından tüm zamanlardan önce ilk yaratılanı olduğunu belirtmeye devam ediyordu. Ve kalan her şeyin Oğul'dan yaratıldığını belirtiyordu. Böylece, sadece Oğul'un doğrudan Tanrı tarafından yaratıldığını ve üstelik Oğul'un Tanrı'yı, baba yaptığını söylüyordu, ayrıca Oğul'un var olmadığı bir zaman vardı. Oğul, kendi özgür iradesine muktedirdi ve böylece "O, en doğru his ile oğuldu, O, Baba'dan sonra gelmeliydi, sonuç olarak O henüz yokken bir zaman vardı ve bu yüzden O sonlu bir yaratılmıştı." Arius, Yuhanna İncili'nde 14:28 ayetine vurgu yapıyordu: "Çünkü Baba benden üstündür." Ve ayrıca "Yahya O’na tanıklık etti. Yüksek sesle şöyle dedi: ‘Benden sonra gelen benden üstündür. Çünkü O benden önce vardı’ diye sözünü ettiğim kişi budur." Sonuç olarak Arius, Baba'nın ilahiliği, Oğul'unkinden büyüktür ve Oğul Baba Tanrı'nın altında, onunla akran değil ve eş-ebedi/ezeli değildir görüşünde ısrar etti. Konstantin'in etkisi ile, kardinallerin çoğunluğu daha sonra ""İznik Amentüsü"" olarak bilinecek amentü üzerinde ittifak ettiler. Bu amentü, "eştözlü" ya da "muhteviyatta bir" anlamlarına gelen "homoousios" kelimesini içeriyordu ki bu da Arius'un inançlarına uygun değildi. 19 Haziran 325 tarihinde Konsil ve İmparator İskenderiye ve çevresindeki kiliselere bir yazışma yayınladılar: Arius ve iki yandaşı (Theonas ve Secundus) aforoz edildiler ve İlirya eyaletine sürgüne gönderildiler. Kararı üç diğer destekçisi İzmitli Eusebius, İznikli Theognis ve Halkedonlu Maris yalnızca İmparatora saygıdan imzalamışlardı. Fakat Konstantin, bu üç kişinin samimiyetinden daha sonra şüphe etti ve Arius için açıklanan karara onları da ekledi. Fakat İznik'te Homoousian taraftarlarının zaferi kısa süreli yaşadı. Arius'un sürgününe ve Konsil'in amentüsünün sözde sonucuna rağmen, Arian İhtilafı tekrar başladı. Piskopos Aleksandros 327 yılında öldü, İskenderiyeli Athanasius, ruhbanlıkta yaş ile ilgili şartı karşılamasa da onun ardılı oldu. Arian ve Teslis taraftarları arasındaki ihtilafı ortadan kaldırmak isteyen, Konstantin sonunda İznik Konsil'inin sürgün ettiklerine daha hoşgörülü hale geldi. Konsil ya da kararlarını hiçbir zaman reddetmese de, İmparator temel olarak Filistin' sığınmış olan Arius'a izin vermiş ve onun birçok taraftarı evine dönmüştür, Arius kendi Kristolojisini formüle ederken, en sakıncalı bulunan fikirleri eleştirilerinde dile getirmemiştir. Athanasius, daha sonra geri çağrılsa da 335 yılında Birinci Sur Sinodu'nda kınanıp, sürgüne gönderilmiş ve ertesi yıl toplanan Kudüs Sinod'un da Arius, komünyona tekrar kabul edilmiştir. İmparator, Konstantinopolis Piskoposu Aleksandros'a, kardinallerin tüm itirazlarına rağmen Arius'u kabul etme emri vermiştir; Aleksandros, bu olmadan önce, Arius'un helak olması için ısrarla dua etmiştir. Arius'un düşmanı Socrates, Arius'un ölümünü şöyle anlatmıştır: Çoğu İznik Amentüsu taraftarı Hristiyan, Arius'un ölümünün onun kafir görüşlerinin mucizevi bir sonucu olduğunu iddia ettiler. Birçok son dönem yazar ise Arius'un rakipleri tarafından zehirlenebileceğini iddia etmektedirler. Adaşının ölümü ile, Arian İhtilafı da sona erdi ve onyıllar ya da yüzyıllar boyunca Batı'nın gündemine tekrar gelmedi. Tarihçiler, Konstantin'in hayatı boyunca bir Hristiyan olarak hiçbir zaman vaftiz olmadığını, ölüm yatağında Arian olan İzmitli Eusebius tarafından vaftiz edildiğini bildirirler. Konstantin'in ardılı İmparator II. Constantius, bir Arian sempatizanıydı. Julianus'un imparatorlukta paganizmi geri getirmesinin yıkıcı çabalarından sonra, kendisi de bir Arian olan İmparator Valens, İznik taraftarı piskoposlara eziyet etmiştir. Fakat Valens'in ardılı I. Theodosius, Aryanizm'i Doğu Roma İmparatorluğu elitleri arasından imparatorluk fermanı, eziyet ve Arius'un yeniden lanetlendiği İznik amentusunun tekrar doğrulanıp genişletildiği 381 yılında toplanan İkinci Ekümenik Konsil'i çağırarak etkili bir şekilde silmiştir. Böylece Aryanizm imparatorluğun Alman olmayan tebaasında genellikle son bulmuştur. Batı Roma İmparatorluğu'nda olaylar farklı ilerlemiştir. II. Constantius'un hükümdarlığında, Arian Gotlar, Kardinal İzmitli Eusebius tarafından kutsanıp, insanlarına dini öğretmesi için gönderilen Piskopos Ulfilas (Wulfila) tarafından Hristiyan yapılmışlardır. Başarısı, Aryanizm'in Gotlar ve Vandallar arasında, Krallarının İznik ametüsüne bağlı komşularına boyun eğdikleri ya da gönüllü İznik ametüsünü kabul ettikleri sekizinci yüzyılın başlarına kadar yaşamasını sağlamıştır. Arianlar, ayrıca Kuzey Afrika, İspanya ve İtalya'nın bazı bölgelerinde de altıncı ve yedinci yüzyıllarda bastırılıncaya kadar yaşamışlardır. On ikinci yüzyılda yaşayan Muhterem Peter, İslam peygamberi Muhammed'i "Arius'un halefi ve Deccal'ın habercisi" olarak görmüştür. Protestan Reform hareketi sırasında, Polonyalı Brethren olarak bilinen Polonyalı bir tarikat Kutsal Teslis'i reddetmeleri nedeniyle sıklıkla Arian olarak isimlendirilmişlerdir. Kendisine Arian Katolizminin Kutsal Katolik ve Apostolik Kilisesi diyen bir İngiliz kilisesi, Arian öğretilerini izlediğini iddia etmekte ve 16 Haziran 2006 tarihinde Arius'u Aziz ilan etmiştir. Yehova Şahitleri genellikle rakipleri tarafından, "Modern Arianlar" ya da "yarı-Arianlar" olarak bazen adlandırılırlar. Teoloji ve doktrin olarak önemli benzerlikler olmasına rağmen, Yehova Şahitleri, Arianlardan, Oğul tamamıyla Baba'yı tanıyabilir söylemi (Arius'un kendisinin itiraz ettiği şey) ve Yehova Şahitleri'nin Kutsal Ruh'un kişiliğine itirazı ile ayrılmaktadırlar. Arius, Kutsal Ruh'un başlangıca sahip kişilik ya da yüksek dereceli melek olan bir varlık olarak düşünürken Yehova Şahitleri, Kutsal Ruh'un başlangıcı ve gerçek kişiliği olmayan ama Tanrı'nın "işleyen gücü" ya da "enerji" ya da "kutsal nefes" olarak düşünürler. Yehova Şahitleri İsa'ya Tanrı'nın Oğlu ve Mesih olarak hürmet gösterip, kutsayıp ve Ona bir arabulucu ya da önder olarak dua ederken, en yüksek ibadet ve bağlılığı Baba Tanrı'ya verirlerken orijinal Arianlar genellikle doğrudan İsa'ya dua ederlerdi. İsa Mesih'in Son Zaman Azizler Kilisesi ("Mormonlar") üyeleri, bazen rakipleri tarafından, Arian olmakla suçlanırlar. Fakat bu kilisenin Kristolojisi, Arian Teolojisinden birçok önemli noktada farklılık gösterir. İskenderiyeli Aleksandros, Konstantinopolis Patriği Aleksandros ve İzmitli Eusebius'a yazdığı mektupta, Arius'un düştüğüne inandığı hataların detayını vermektedir. Aleksandros'a göre, Arius düşünmektedir ki: Aleksandros ayrıca Arius'un şiirsel "Thalia" eserinden de bahsetmiştir: Kristoloji biliminin teolojik bir parçası olarak Baba ile Oğul arasındaki ilişki ile ilgili soru, Arius'tan 50 yıl önce ortaya çıkmıştı, Samsatlı Pavlus Baba ile Oğul arasındaki ilişkiyi tanımlamakta Yunanca aynı mahiyette anlamına gelen "homoousios" kelimesini kullanınca 269 yılında görevden alınmıştı. Sabellian eğilimlerinin olduğu zamanda bu terim gösterilen olaylara rağmen etki alanı anlamıyla tatmin edici olarak tarif edilmemişti. Pavlus'un görevden alınmasını takip eden tartışmalarda, İskenderiye kardinali Dionysius, Arius'un daha sonra kullandığına çok benzer bir dil kullanmıştır ve bu güne ulaşan mektuplaşmalarda Pavlus'u böyle bir terminoloji kullanmakla itham etmiştir. Dionysius, geniş tereddüt içeren bir açıklama ile cevap vermiştir. Antakya Synod'u, İskenderiye kardinali Dionysius diğerinin savunmasını üstlenmesine rağmen Samsatlı Pavlus'u kınamış, "homoousios" kelimesini onaylamadığını ifade etmiştir. İhtilah daha sonra Arius önderlik ettiği fikirlere dayansa da, konu hakkında açık bir karara varılamadı; İskenderiye'nin entelektüel atmosferinde, tartışma gelecekte daha da yoğunlaşarak tekrar yüzeye çıktı. Arius, Oğul ve Söz (Logos) hakkında aşağıdaki doktrinleri kabul etmiştir, İsa ile ilgili Yuhanna 1:1 ""Başlangıçta Söz vardı. Söz Tanrı’yla birlikteydi ve Söz Tanrı’ydı."" ayetine bakılmalıdır.: Tanrı'yı oluşturan üç kişiliği arasında farkları vurgulamak için, Arius ὁμοιούσιος (homoioúsios, ὁμός, homós, "aynı" kelimesinden ziyade ὅμοιος, hómoios, "benzer" kelimesinden gelir) terimini kullanmayı tercih etmiştir fakat homoousios terimi, hem Batı hem de Doğu'da İznik Ortodoksluğunun kalıcı işareti olmuştur. Athanasius'a göre, Arius "Thalia" ("bereket", "iyi yiyecek" ya da "şölen") isimli bir şiir yazmıştır: onun "Logos" üzerine görüşlerinin özeti. "Thalia"nın bir parçası Athanasius'un "Arianlara karşı Dört Söylev"ında alıntılanmıştır. "Thalia"dan ayrÄ±ca: Sonuç olarak, tüm çağlardan önce Tanrı'nın ilk düşüncesi Oğul'un yaratılmasıdır demektedir Arius, böylece zaman, "Logos" ya da Söz'ün Cennette yaratılması ile başlar. "Thalia"nın bu bölümünde, Arius Baba'nın Oğula temel anlaşılmazlığını anlatmaya çalışmaktadır: Burada, Arius Oğul'un eğer ezeli değilse nasıl hala Tanrı olabildiğini açıklar: Arius'a atfedilen, İskenderiyeli Aleksandros'a yazılmış üç kaybolmamış mektup, İzmitli Eusebius'a mektubu, ve Konstantin'e ikrarı. Ayrıca, başkaları tarafından Arius'a adreslenmiş ve rakiplerinin polemik içeren çalışmalarında yorumlanmış birçok mektup günümüze ulaşmıştır. Bu şekilde kullanılan ve Arius'un mektuplarından alındığı söylenen yorumlar sıklıkla kısadır, ayrıca ne kadar kesinlikte Arius'un gerçek düşüncelerini temsil ettiği ya da onu yorumladığını söylemek zordur. Arius'un düz yazı ve şiir karışımı ünlü eseri "Thalia"sının küçük parçaları yorumlar içinde günümüze gelmiştir. Bu çalışmadan iki referans rakibi Athanasius tarafından kaydedilmiştir: İlki "Arianlara karşı Söylev"de Arius'un öğretisinin lahiyasıdır, 1:5-6. Bu açıklamayı, aralara serpiştirilmiş olumsuz yorumlara sahip olduğu için, tamamen güvenilir olarak kabul etmek oldukça zordur. İkinci alıntı ise "Arminum and Seleucia Konsilleri üzerine" dokümanıdır, sayfa 15. Bu bölüm tamamen düzensiz bir şiirdir ve doğrudan alıntı ya da alıntıların yorumlanması olarak gözükür; Athanasius dışında bir başkası tarafından yazılmış olabilir, belki de Arius'a sempati ile bakan birisi. Şiir vezni formundaki ikinci alıntı, rakipleri tarafından Arius'a atfedilen özellikleri içeren birçok ifadeyi içermez ve Arius'a atfedilen diğer metin parçalarına benzer. Ayrıca Oğul hakkında bazı olumlu ifadeler de içerir. Fakat bu alıntılar oldukça doğru gözükseler de, onların asıl metinleri kayıptır, bu nedenle Arius'un düşünce sisteminin tamamını yeniden kurmak mümkün değildir. Rumi takvim Rumi takvim, Hicret'i (Gregoryen takvimi 622) başlangıç kabul eden güneş yılı esasına dayalı bir takvim. Dünya'nın Güneş etrafında dolanımını esas alan Şemsî Takvim düzeninde, 13 Mart 1840'ta uygulanmaya başladı. Kamerî takvim sisteminde bir yıl 354 gün, Şemsî takvim sisteminde ise Dünya'nın Güneş etrafında dolanımı esas alındığından bir yıl 365 gün olarak hesaplanır. Tanzimat Dönemi'ne kadar Osmanlı Devleti'nde Hicrî takvim her sahada resmi takvim olarak kullanılıyordu. Yılbaşı 1 Muharrem'di. Tanzimat Dönemi'nde, 13 Mart 1840 Miladi tarihi, 1 Mart 1256 Cuma günü olarak Rumi takvimin yılbaşı kabul edildi. Bu tarihten sonra çift takvim uygulaması başladı, aynı anda hem Hicri takvim hem de Rumi takvim 1870 miladi yılına kadar birlikte uygulandı. Hicri takvim ay yılına göre, Rumi takvim ise güneş yılı esaslı hesaplandığı için, Hicri takvimde senenin son günü rumi takvimin çakışan senesinden her yıl 11 gün daha geriye düşüyordu. İkililiğin önlenmesi için o tarihten sonra artık sadece Rumi takvim kullanılmaya başlandı. Rumi takvim, Batının kullandığı Gregoryen miladi takvimden 13 gün gerideydi. Rumi ile miladi arasında -her iki takvim de güneş yılı esasına göre düzenlendiği için- aradaki 13 günlük fark sabitti, böylece Hicri takvimin aksine mevsimlerin hep aynı aylara denk gelmesi temin edilmiş oldu, yıl farkı da takvimin başladığı zamanki fark olan 584 yıla sabitlenmiş oldu. Bu fark; Rumî Takvim'in Jülyen Takvimi'ni, Miladî takvimin ise Gregoryen Takvimi'ni esas almasından ileri gelir. 8 Şubat 1332 tarih ve 125 sayılı kanunla Jülyen esaslı Rumî takvim yürürlükten kaldırılarak Gregoryen esaslı Rumi takvime geçildi. Bu değişiklik Miladi takvimde 1917 senesine denk gelir. 26 Kanunievvel (Aralık) 1341 (M. 1925) tarih ve 698 sayılı Kanun'la Rumi takvim başlangıcı olan 1300'lü seneler terkedilip batılı ülkelerin kullandığı 1900'lü seneler resmen uygulamaya konuldu. Böylece Türkiye Cumhuriyeti'nde Rumî 1341 senesinden itibaren seneler 1925 ve devamı şeklinde adlandırılmaya başlandı. Bu son olay Türkiye'de "Takvim İnkılabı" olarak ya da saat ve ölçü birimlerinde yapılan değişiklikle birlikte "Takvim, Saat ve Ölçülerde Değişiklik" olarak da bilinir. Türkiye Cumhuriyeti'nde mali yılbaşı uygulaması 1983'e kadar 1 Mart yılbaşı kabul edilerek uygulanmaya devam etti. Abdullah bin Ümmü Mektum İbn Ümmü Mektum (? - 636), İslam peygamberi Muhammed'in gözleri görmeyen sahabesi. İslamiyet’ten önce adının Husayn olduğu, Muhammed’in kendisine Abdullah ismini verdiği söylenmektedir. Medineli alimler adını Abdullah, Iraklılar ise Amr şeklinde kaydeder. Soyu konusunda farklı görüşler ileri sürülmüş olup babası Kays, Kureyş kabilesinin Âmir b. Lüey oğulları kolundandır ve Hatice bint Hüveylid’in dayısının oğludur. Mekke’de İslamiyet’i ilk kabul edenlerden biri olan İbn Ümmü Mektum burada İslam peygamberi Muhammed'e müezzinlik yaptı. İbn Ümmü Mektum, Hicretten sonra Medine’de halka Kur’an öğretmekle meşgul oldu. Peygamber çeşitli nedenlerle Medine dışına çıktığı zaman İbn Ümmü Mektum ona vekalet etti ve geride kalanlara namaz kıldırdı. Bu görevin kendisine on üç defa verildiği kaydedilmektedir. 636 yılında meydana gelen Kadisiye Muharebesi'ne katıldığı, savaştan sonra Medine’ye dönünce muhtemelen savaşta aldığı yaralar yüzünden vefat ettiği veya Kadisiye’de şehit düştüğü rivayet edilmiştir. Muhammed Mekke’de bazı paganlara Müslümanlığı anlattığı bir sırada İbn Ümmü Mektum yanına gelerek Allah’ın ona öğrettiği meseleleri kendisine anlatmasını istemiş, Muhammed’in onun bu davranışından dolayı hoşnutsuzluk göstermesi üzerine kendisini uyaran ayetler (Abese Suresi) bildirilmiştir. Daha sonra Peygamber’in İbn Ümmü Mektum’a iltifat edip ikramda bulunduğu ve, “Ey kendisinden dolayı rabbimin beni azarladığı zat, merhaba!” diye hitap ettiği bilinmektedir. İslamiyet’te özürlülerle ilgili çeşitli hükümlerin belirlenmesi İbn Ümmü Mektum vesilesiyle mümkün olmuş, onların vekil bırakılmaları, imamlık yapmaları, savaşa iştirak etmeleri, farz namazlara katılmaları, korunma amacıyla köpek beslemeleri gibi konular açıklık kazanmıştır. Kör oluşu yanında evinin camiye uzaklığını da ileri sürerek Muhammed’den cemaate gelmemek için izin istemişse de bulunduğu yerden ezanı duyduğu için bu isteği uygun görülmemiş, ancak mazereti sebebiyle köpek beslemesine izin verilmiştir. İbn Ümmü Mektum, Medine döneminde de Bilal Habeşi ile birlikte Peygamber’in müezzinliğini yapmıştır. HacerÃ¼'l-esved Hacerü'l-Esved (Arapça: الحجر الأسود), Kâbe'nin duvarında yer alan ve Müslümanlarca kutsal sayılan siyah ve parlak taş. Hac sırasında hacılar tavaf ederken her bir dönüşte bu taşı selamlar, el sürer veya öperler. Hacer'ül-Esved hakkında çeşitli araştırmalar yapılmıştır. Haceü'l Esved'in yaklaşık 50 santimetre ebatlarında bir meteor parçası olduğu iddia edilmektedir. Günümüzde bu taşın parçaları gümüş bir çerçeve içinde tutuluyor. Bunun Emevilerin Mekke'yi ele geçirme sırasında verdikleri hasarla ilgili olduğu düşünülmektedir. Hacer'ül Esvet İslam öncesi Arabistan'da kutsal sayılan bir taştır. Prof. Hikmet Tanyu bütün dinlerde kutsal bir karataşın bulunduğunu ifade etmiştir. Rivayete göre İslam öncesi dönemde Kâbe hasar görmüş ve yeniden yapılmıştır. Bu inşaat sırasında siyah taşın kimin tarafından yerine yerleştirileceği ve bu onurun kime ait olacağı sorunu kabileler arasında paylaşılamayan bir onur konusu olmuş ve bu sorun Muhammed'in hakemliği ile çözülmüştür. Muaviye'nin ölümü sonrasında çıkan iç karışıklıklarda Kâbe Yezid'in askerlerince mancınıklar kullanılarak taşa tutulmuş, isabet alan karataş üç parçaya bölünmüş, Kâbe yıkılmıştır. Kanadalı arkeolog ve İslam tarihi araştırmacısı Dan Gibson'a göre bu yıkım bugünkü Mekke şehrinde değil, bundan yaklaşık 1200 kilometre kuzeyde, Petra'da gerçekleşmişti. Araştırmalarında ulaştığı en eski camilerin kıble duvarları ve mihrap yönlerinin Petra'yı göstermeleri nedeniyle, bu bulgularla ayet, hadis ve siyer kaynaklarındaki diğer ipuçlarını bir araya getiren Gibson Muhammed'in Petra'da yaşamış ve buradan Medine'ye göç etmiş olduğu sonucuna ulaşmıştır. Ona göre Kur'an'da bahsedilen “bekke” veya “mekke” sözcükleri de Petra'yı ifade eden kelimelerdi. Müslümanların ilk kıblesi ona göre Kudüs'teki Mescid-i Aksa değil Petra'da Al-Lat tapınağı olarak kullanılan Kâbe olmalıydı. Bu yapı Müslümanların iç savaşlarından birisi olan Abdullah bin Zübeyr ayaklanması sırasında mancınıklarla yıkılmış, İbni Zübeyr karataşı Kâbe'de bulunan diğer kutsal eşyalarla birlikte alarak Emevi saldırılarından uzakta, bugünkü Mekke'nin bulunduğu yere taşımış, yeni tapınağı burada inşa etmişti. Emevilere karşı Abbasilerin desteğini kazanan yeni mekan birkaç yüzyıllık bir geçiş dönemi sonunda tamamen benimsenmiş, yeni yapılan camilerin yönü Mekke'ye dönük olarak inşa edilmeye başlanmıştır. Ancak Emevi etkisinde kalan Kuzey Afrika ve Endülüs camileri yönlerini bambaşka bir yöne, Güney Afrika'ya çevirerek yeni kıbleye karşı çıkmaya devam etmişlerdir. 929'da Büyük Karmat generali Ebu Tahir Mekke'yi zapt ederek Kâbe'yi yağmalamış ve Kâbe hazinesi ile birlikte Karataş'ı alıp götürmüştür. Taşın bir kısmı 1051'de geri getirilerek yerine konulmuştur. Rivayete göre İbrahim peygamber bu taşı Kâbe'nin köşesine yerleştirmiştir. Deylemî’nin Enes’ten rivayet ettiğine göre, Muhammed peygamber şöyle demiştir:“Hacerülesved Allah’ın sağıdır/sağ elidir, bu taşa el süren kimse, Allah’a isyan etmeyeceğine dair biat etmiş/söz vermiş olur.”" (bkz. Kenzu’l-ummal, h. no: 34744)"Hadiste yer alan “Hacerülesved Allah’ın sağıdır/sağ elidir.” ifadesi, mecaz/metafor bir ifadedir. İnsanların günahlarının affına vesile olan hac gibi ömürlük bir ibadetin değerine dikkat çekmeye yöneliktir. Tirmizî'nin Sünen'inde kaydedilen bir hadise göre taşın cennetten indiği, ilk zamanlar bembeyaz olduğu ancak günahkarların günahlarıyla karardığı ifade edilir. Bir hadisinde Peygamber Muhammed, “Taşa (yani taş dediği Hacer-ül Esved’e) cahiliyet kirlerinden bir şey dokunmasaydı, ona sürünen sakat ve hastalar mutlaka şifa bulurlardı. Yeryüzünde ondan başka cennetten gelmiş hiçbir şey yoktur.” demiştir. İkinci halife Ömer bin Hattab'ın bu taş için, "Biliyorum ki sen faydası ve zararı olmayan bir taşsın. Allah Resulü'nün seni öptüğünü görmeseydim seni öpmezdim" dediği rivayet edilir. Hans KÃ¼ng Hans Küng, Alman din bilgini. Musevilik, Hristiyanlık, İslam. Bu üç dinin aynı kökene sahip olduğunu söylemiştir. Bir ve aynı olan Tanrı'nın bu üç dinde aynı köklerde konuştuğunu ifade etmiştir. Cantabria Kantabria, İspanya'nın kuzeyinde Santander ili ile aynı bölgeye sahip bir özerk bölgedir. Åžemail Tabiatlar, huylar anlamındaki şemail, bir kimsenin dış görünüşü, fizyonomisini anlatan terimdir. Özel olarak Muhammed'in dış görünüşünü anlatan eserdir. Şemail-i şeriflerde veya hilyelerde peygamberin fizik görünüşü, hilkati, sureti ayrıntılı şekilde anlatılmıştır. Hadislerden gelen bilgilere göre Muhammed'in şemaili şöyledir: Boyu ne çok uzun ne de çok kısaydı, kırmızıya çalan duru parlak beyaz tenli, yuvarlak ve ayın ondördü ışık saçan parlak yüzlü, gözleri iri ve simsiyah, kirpikleri uzun ve sık idi. Gözlerinin siyahı ve beyazı birbirinden iyice ayrılmıştı. Bakışları an­lamlıydı. Alnı geniş ve olup, hilal kaşlıydı. İki kaşının arasında belirgin bir kan damarı vardı. Kızdığı zaman bu damar morarır ve küt küt atardı. Gülümsediği zaman dişleri inci gibi par­lardı. Sesi kalın idi. Çok tatlı konuşuyordu. Konuşması tok ve kararlı idi. Boynu, halis gümüş parlaklığında mermerden bir heykelin boynu gibi idi. Boynundan açık kalıp güneş ve rüzgarın dövdüğü kısmı altın savatlı gümüş bar­dak gibi parlardı. Gömlek altında kapalı kalan kısmı ise ay gibi parlaktı. Elbiselerini çıkardığı zaman omuzları dökülmüş gümüş yuvarlağını andırıyordu. Terlediği zaman terleri yüzünden inci tanesi gibi dökülür ve teri misk gibi kokardı. Saçı, erkek saçının en güzeli idi. Saçlarının rengi parlak kuzguni siyah idi. Fazla kıvırcık olmadığı gibi fazla düz de değildi. Taradığı zaman adeta bükülmüş bir ip gibi tarak izleri saçında belli olurdu. Saç ve sakalında on yediyi geçmeyen beyaz tüy vardı. Hanımlarının odalarında güzel koku arar ve eline geçtiği za­man da ondan sürünürdü. Koku sürünsün veya sürünmesin teni ve teri en güzel kokulardan daha güzel kokardı. Heybetli, gürbüz ve iri yapılıydı. Siması hakim, edası şahaneydi. Göğsü ve karnı aynı hizada idi. Göğsünden göbeğine kadar kıllar bir hat teşkil ediyordu. Meme ve karın kıl­sızdı. Göğsü genişti, göğsünün düzlüğü aynayı, beyazlığı da ayı andırırdı. Mafsalları ve baldırları iri idi. Şişmanlığı orta derecede olup etleri sarkmamıştı. Cildi yumuşak ve sıkı etliydi. Vücudunun bütün azaları birbiri ile uyumlu olup yakışıklı bir yapıya sahipti. Döndüğü zaman, vücudunun tamamı dönerdi. Salınmadan, kibarca yü­rürdü. Yukardan aşağı inercesine adımını rahat atardı. Yürüyüşte O'ndan daha hızlısı yoktu öyle ki sanki yer kendisine dürülmekteydi. Yukarı bakmazdı. Yere bakışı göğe bakışından daha uzun sürerdi. Daima düşünceliydi. Uzaktan bakıldığında insanların en güzeli ve en sevimlisi görünümündeydi; yakından bakıldığında da tatlı ve hoş bir görünüşü vardı. Perde arkasında duran bir gelinden daha hayalı idi. İnsanların en güvenilir olanıydı. Dennis Bergkamp Dennis Nicolaas Maria Bergkamp (d. 10 Mayıs 1969 Amsterdam), Hollandalı emekli millî futbolcudur. AFC Ajax, Internazionale, Arsenal ve Hollanda'da oynadı. Bergkamp en iyi maçlarını golcü ortasaha olarak oynadı. Taktiksel bilgisi ve becerikli pasları onu oyunun en muhteşem oyuncularından biri yaptı. Sıklıkla forvet arkası pozisyonu tanımlamak için onun ismi kullanılır. O kendi neslinin en iyi oyuncularından birisidir. Pele tarafından yaşayan en iyi 125 oyuncu arasına seçildi. Aynı zamanda FIFA yılın oyuncusu ödülünde iki kez üçüncü 1 kez 2. oldu.1997 yılında İngiltere'de yılın futbolcusu seçilmişir. Bergkamp 12 yaşında meşhur AFC Ajax genç sistemine katıldı. Profesyonel kariyerine 14 Aralık, 1986'da teknik direktör Johan Cruyff ile Roda JC'e karşı oynayarak başladı, ve aynı sezon 14 maçta forma giydi. 1987 yılında Ajax'ın kazandığı UEFA Kupa Galipleri Kupası finalinde Lokomotive Leipzig'e karşı yedek olarak forma giydi. Bir sonraki sezonda, Bergkamp Ajax'ın sürekli oynayan bir oyuncusu oldu, Hollanda ligini 1990'da, UEFA Kupasını 1992'de ve KNVB bekeri 1993'te kazandı. 1991'den 1993'e kadar Bergkamp Hollanda gol kralıydı ve 1992 ve 1993'te "yılın oyuncusu" seçildi. Toplamda, Bergkamp kendi şehrinin kulübü için 185 maçta 128 gol attı. 1993 yazında, Bergkamp ve Ajax'dan takım arkadaşı Wim Jonk, Internazionale ile sözleşme imzaladı. Buna rağmen, İtalya'da geçirdiği yıllar çok başarılı değildir. 1994 yılında ikinci UEFA Kupasını kazanmasına rağmen, İtalyan defansif oyun tarzına uyum sağlamakta zorluklar yaşadı. 52 maçta sadece 11 gol atabildi. Bergkamp'ın düşük formuna İtalyan basını ile yaşadığı soğuk ilişkiler hiç yardımcı olmadı, doğrusu bazı takım arkadaşları ile de arası soğuktu. Inter'de geçirdiği iki mutsuz sezonun ardından, Bergkamp 1995 yılında £7.5m karşılığında Arsenal patronu Bruce Rioch tarafından transfer edildi. Bergkamp Ağustos 1995'te Middlesbrough'a karşı forma giydi fakat İngiliz oyun tarzına alışması gerekiyordu; Southampton'a karşı ilk golünü atana kadar bu onun sekiz maç gol atamamasına sebep oldu. Yavaş fakat kesin adımlarla, Bergkamp'ın kişiliği takımın golcüsü Ian Wright'ın arkasında forvet oynadıkça yerine oturmaktaydı. Beraber etkili bir ikili oluşturmuşlardı. Bergkamp'ın Arsenal'e gelişi çok önemlidir. Sadece o 1991 yılındaki Heysel faciasından sonra bir İngiliz kulübüne gelen ilk dünya çapında yabancı oyuncu olduğu için değil, aynı zamanda 1990'ların ortasında girdiği durgunluk döneminden sonra kulübün tekrar başarılara dönmesinde çok büyük katkıda bulunduğu için de önemlidir. Arsenal ikinci başkanı David Dein'in sayesinde Bergkamp'ın transfer edilmesi diğer üst sınıf oyuncuların alınmasını da kolaylaştırarak Arsenal tarihindeki en önemli imza olmuştur. Bergkamp, Arsenal'de formunun zirvesine Arsène Wenger'in Eylül 1996 takıma gelmesi ile ulaştı. Arsenal Premier League ve FA Cupı kazanarak 1997-1998 sezonunda duble yaptı (Bergkamp'ın kupa finalini sakatlık nedeni ile kaçırmasına rağmen) ve Bergkamp yılın oyuncusu seçildi. Eylül 1997 de "Match of the Day"'in ayın golü yarışmasında Leicester City'ye karşı yaptığı hat-trick ile birinci, ikinci ve üçüncü seçilen ilk ve tek futbolcudur. O sezon 16 gol atmıştır, çok daha fazlasının da hazırlayıcısı olmuştur. Aynı sezonun sonunda, Hollanda'nı 1998 FIFA Dünya Kupasında dördüncü olmasına yardımcı oldu. Bu kupada Arjantin'e karşı çeyrek finalde tüm zamanların en güzel gollerinden birini attı. İlerleyen sezonlarda Bergkamp Arsenal takımında düzenli olarak oynamaya devam etti. 2002 yılında tekrar duble yaptı, 2003 yılında FA Cup'ı ve 2004 yılında üçüncü kez lig şampiyonluğunu kazandı. Kulübün yerel başarıları Avrupa kupalarında yaşanamadı, 2000 UEFA Kupası finalini Galatasaray'a karşı penaltılar ile ve 2006 Şampiyonlar Ligi finalini Barcelona'ya karşı kaybettiler. 2005'te, Arsenal'in yeni sözleşme yapma konusundaki isteksizliği sebebi ile, Bergkamp'ın kulüpten ayrılması ve futbolu bırakması yönünde spekülasyonlar başladı. Bergkamp, ilk kulübü Ajax'ın kendisini istemesine rağmen Arsenal ile 2005-2006 sezonu için yeni bir sözleşme yapmaması halinde futbolu bırakacağını açıkladı. Arsenal'in penaltı atışları ile Manchester United'ı yendiği FA Cup Finalinden sonra, Bergkamp ile bir yıllık sözleşme imzalandı. Arsen Wenger'in 30 yaşının üzerindeki oyuncularla bir yılın üzerinde sözleşme yapılmasını engelleyen kuralı ile Bergkamp Highbury'de ki son sezonuna başladı. 15 Nisan 2006'da, West Bromwich Albion'a karşı kendi evlerinde yapılan mücadelede, Arsenal taraftarları orijinali "Taraftarlar Günü" olan organizasyonu (Arsenal'in Highbury stadını bırakıp Emirates stadına taşınması dolayısıyla daha önceden belirlenmiş Highbury'deki son yıllarını kutladıkları organizasyon) "Dennis Bergkamp Günü" olarak değiştirdiler, Bergkamp'ın Arsenal'de ki günlerini bu şekilde kutladılar. Bergkamp ikinci yarıda oyuna girdi, Robert Pirès'in attığı galibiyet golünün hazırlayıcısı oldu. 89uncu dakikada Bergkamp Arsenal forması ile son golünü attı ve maç 3-1 bitti. Bu Bergkamp'ın profesyonel futbol yaşamındaki son golü oldu. Bergkamp resmi olarak profesyonel futbol hayatına 2006 Şampiyonlar Ligi Finalinde Barcelona maçı ile 17 Mayıs 2006 veda etti. Arsenal forması ile oynadığı son maç aynı zamanda Highbury stadında oynanan son maçtı. Bergkamp, Arsenal için 315 maçta 163 gol attı, ve Arsenal kariyerinde 177 asist yaptı. Bu onu Premier League tarihindeki en çok asist yapan üç oyuncudan biri yaptı. Bergkamp, ilk millî formayı 1990 yılında İtalya'ya karşı giydi. İlk büyük turnuvası 1992 Avrupa Futbol Şampiyonası'ydı. Bergkamp oyunu ile herkesi etkiledi (özellikle İnter'in listesine girdi ve daha sonra İnter ile sözleşme imzaladı), fakat Hollanda yarı finalde penaltılar ile elendi. Bergkamp 1994 FIFA Dünya Kupası'nda oynadı, takımının tüm maçlarında forma giydi, Brezilya'ya karşı muhteşem bir gol ettı, maçı HolLanda 3-2 kaybetti. Hollanda 96 Avrupa Şampiyonası'nde başarısızdı, Bergkamp'ın bir golüne ve Patrick Kluivert'ın bir golüne rağmen İngiltere'ye çeyrek finalde elendiler. 1998 FIFA Dünya Kupası'nda, Bergkamp üç gol attı, en çok hatırlananı çeyrek finalin son dakikasında Arjantin`e attığı gol oldu. Bergkamp, Frank de Boer'den gelen uzun topu yakaladı, Arjantin defans oyuncusu Roberto Ayala'yı geçmek için topu terse çekti, ve son olarak yarım vole ile topu Arjantin kalecisinin sağından ağlara yolladı. Üç zeki sağ ayak dokunuşu ile son saniyelerde takımını yarı finale taşımayı başardı. Hollandalı radyo spikeri golden sonra sekiz defa "Dennis Bergkamp" diye bağırdı. 2000 Avrupa Şampiyonası'na favorilerden biri olarak katıldılar. "Ölüm grubu"ndan çıktıktan sonra yarı finalde penaltılar ile İtalya'ya kaybettiler. Bergkamp turnuva boyunca gol atamadı fakat hala takımda önemli bir rol oynuyordu. Mağlubiyetten sonra, Bergkamp millî takımda artık oynamayacağını açıkladı. Çünkü bir sonraki büyük turnuva olan 2002 FIFA Dünya Kupası Japonya ve Güney Kore'de oynanacaktı ve Bergkamp'ın uçak korkusu onun kupaya gitmesini engelliyordu. Bunun adaletsizlik olduğunu fark edene dek, eleme maçlarında oynamadı. Millî kariyerini, Hollanda millî takımının tüm zamanların en çok gol atan oyuncuları listesinde birinci olarak sona erdirdi, 79 maçta 37 golle. Rekoru şu anda Patrick Kluivert tarafından geçilmiştir. Bergkamp, Arsenal'in yeni stadı Emirates Stadyumu'nda ilk maça çıkma onuruna ulaştı. 22 Temmuz 2006'da, yeni stadyumda Arsenal ile Ajax arasında onun adına bir jübile maçı oynandı. Bergkamp santra vuruşunu babası Wim ve oğlu Mitchel ile beraber yaptı. İlk yarı Arsenal ve Ajax'ın mevcut kadroları ile oynandı, ikinci yarıda ise iki takımın ünlü eski oyuncuları maç yaptılar; örneğin Arsenal'den Ian Wright, Patrick Vieira ve David Seaman, ve Ajax'tan Marco van Basten, Danny Blind, Johan Cruyff, Frank ve Ronald de Boer. Arsenal maçı Thierry Henry ve Nwankwo Kanu'nun goleri ile 2-1 kazandı; Klaas Jan Huntelaar Ajax adına maçın ilk golünü attı. Dennis Bergkamp, Henrita Ruizendaal ile evlidir ve dört çocuk babasıdır: kızları Estelle, Yasmin, Saffron ve oğlu Mitchel. Bergkamp'ın en iyi arkadaşı Marc Overmars'dır. 1994 FIFA Dünya Kupası'nda Hollanda'nın çeyrek finalde Brezilya'ya 3-2 kaybetmesinden sonra geri dönüşte uçakta yapılan bir şaka Bergkamp’ın kariyerini ve kişiliğini önemli ölçüde değiştirdi. Gazetecilerin uçakta bomba olduğuna dair yaptığı şaka yollu haberler ve uçağın dönüş yolunda tesadüf bu ya arızalanması Bergkamp’ı fena halde korkuttu. Karaya indiklerinde psikolojik olarak çöken yıldız oyuncu bir daha uçağa binmeme kararı aldı. Zaragoza Zaragoza (eskiden; Latince: "Caesaraugusta"; İngilizce: "Saragossa"), Aragon Özerk Bölgesinin başkenti ve Zaragoza ili'nin merkezidir. Zaragoza Ebro Nehri ve onunla birleşen "Huevra Çayı" ve "Gallego Çayı" nun geniş vadisinde ve bu vadi bölgesinin hemen hemen ortasında kurulmuştur. Bu vadi arazisi "Los Monegros" adı verilen çöl tarzından, yeşil meralar, sık ormanlar ve yüksek tepeler ve dağlar gibi çok değişik arazi tarzı gösterir. Zaragoza'nın en ünlü binaları Arap yapısı olan "Aljaferia Sarayı", "Catedral del Salvador" yahut "La Seo Katedrali" ve "Basílica de Nuestra Señora de El Pilar" yahut "Basılıca del Pilar" Bazılıkası ile şehirdeki bulunan birkaç diğer bina İspanya'da müslümanlarin ülkeden atıldıktan sonra Arap ve Hristiyan mimarı stilleri karışımından ortaya çıkartılan Aragon tipi "Müdejar Mımarı Stili"'nin en güzel örnekleri olduğu kabul edilmektedir. Bu binalar İspanya için UNESCO Dünya Mirasları listesine konulmuşlardır. Antik "İberler"in bir kabilesi olan "Sedatanı"'nın günümüzdeki Zaragoza mevkinde "Salduie" adlı bir köyde orurdu=kları bildirilir. Antik Romalı kaynakları bu yerleşkeyi "Salduba" olarak anmıştırlar. Augustus "Kantabriya Savaşı" sonunda ordusunda bulunan askerlere bir mükafat olarak bu yerleşkeyi koloni yapmalarını finanse etmiş ve bu yeni Romalı kolonisine kendi adına atıfla "Caesaraugusta" adi verilmiştir. Bu koloninin tam ne tarihte kurulduğu belirli değilse de bu tarihin MÖ. 25 ile M.12 arasında bir yılda olduğu kabl edilmektedir. Roma İmparatorluğu'nun devam ettiği yuzyillarda bu Roma şehri olağanüstü olaylarla karşılaşmadığı için belgelerde görülmemektedir. 5. yy. da batı Roma barbar kavimler göçleriyle karşılaştığı zaman "Caesaraugusta" İspanya'ya göç eden "Visigotlar"'ın eline geçti. Emeviler devrinde, ""Caesaraugusta"" olarak biline şehre Arapça telafuz ile "Sarakusta" dediler. Sarakusta, Araplar'ın Pireneler'i doğudan geçmeleri için bir üs oldu. Kurtuba Emirliği hakimiyetindeki Srakusta, Kuzey İspanya'da Müslüman hakimiyetindeki en büyük şehir hüviyetini aldı. 777'de Frankların Kralı Şarlman Pireneler'in kuzeyinde de bulunan ve daima isyan eden Baskları tamamen bastırmak için İspanya'ya girerek Sarakusta şehrini eline geçirmek için şehri kuşattı. Fakat sert savunma ve Basklar'ın Franklar'ın gerisinde devamlı baskınları dolayısıyla bundan vazgeçerek Pireneler'in kuzeyine geri çekilmek zorunda kaldı. Avrupa edebiyatının ilk edebi eserlerinden biri olan ""La Chanson de Roland"" bu geri çekilmedeki zorlukları konu alır. Sarakusta, 1018-1116 yılları arasında Sarakusta Taifa Emirliği'nin başkenti oldu. Endülüs kaynaklarında Sarakusta'dan, Romalılar’dan kalma surları ile evlerin o yörede bol bulunan kireç taşından yapılması, ve evlerin beyaz kireç boyası ile badana edilmesi nedeniyle "Medînet-ül beyzâ" (beyaz şehir) olarak bahsedilmektedir. Son Sarakusta Emiri Abdülmelik İmâd el Devle, Sarakusta'dan çekildikten sonra askerleri ile Hristiyan Aragon Kralı I. Alfonso Savaşçı'nın emrine girdi. 1118'de Aragon kralı I. Alfonso Savaşçı Zaragoza'yı Murabitler'den alıp eline geçirdi ve bu şehri Aragon Krallığı başkenti yaptı. Fakat I. Alfonso 1134'te çocuksuz ölünce krallık karıştı. Zaragoza "Leon ve Kastilya Kralı" VII. Alfonso tarafından zapt edildi. Bu kral Zaragoza'yı 1137'de terketti; ama şehrin hakimiyeti Kastilya'ya bağlı olan Barselona Kontu olan İV. Ramon Berenguer eline geçti. İspanya Engizisyonu döneminde Zaragoza iki çok gizemli ölüme sahne oldu. Bunlar Dominquite del Val adlı Bazilika korosunda şarkı söyleyen bir genç çocuk ve Pedro de Arbues adlı bir engizisyon sistemi görevlisi idi. Özellikle bu ismi taşıyan bir genç çocuğun nasıl ve kim tarafından öldürüldüğü ve hatta böyle bir kişinin yaşayıp yaşamadığı hala tartışılmaktadır. Fakat "kıskanç bir Yahudi" tarafından "katil" edildiği rivayetleri koyu Katolikler tarafından şehirde yüzyıllarda yaşamış olan Yahudilere hücum etmeye bir fırsat olarak kabul edildiği gerçektir. Bütün Yahudileri genç Hristiyan çocuk düşmanı olmakla itham ederek şehirdeki tüm Yahudilere (yüzyıllar sonra "pogrom" olarak adlandıracak) antisemitik hücumlar başladı. Pek çok Yahudi öldürüldü; çok sayıda Yahudi Zaragoza'dan kaçtı ve kalanlar da din değiştirip Katolik olmaya zorlanıp Zaragoza'da "Yahudi Sorunu" güya çözülmüş oldu. Zaragoza Napolyon'un İspanya istilasına karşı yapılan Yarımada Savaşı (1807-1814) sırasında iki defa kuşatmaya uğradı. "Birinci Zaragoza Kuşatması" Haziran-Ağustos 1808'de oldu. "İkinci Zaragoza Kuşatması" ise Aralık 1808'den Şubat 1809'a kadar sürdü. Bu kuşatma Fransız ordularının ilerleyişini durdurmakla beraber, Şubat'ta şehir teslim olduğu zaman şehir savunucuları 60.000 kadar ölü zayiat vermislerdi ve Zaragoza tamamiyle harabeye dönmüştü. 19. ve 20. yy başlarında ta "İspanya İç Savaşı" baslayana kadar İspanya'da kırsal köy ekonomisi büyük bir çekilme gösterdi. Buna karşılık sanayi geliştiren şehirler, özellikle Zaragoza şehri, hızla iktisadi gelişme gösterdi. İspanya Iç Savaşı;ndan sonra II. Dünya Savaşı'nda "tarafsız" İspanya ve harpten sonra General Franko'nun muhafazakâr tutumuna rağmen Zaragoza gittikçe hızlanarak büyümeye devam etti. Aragon bölgesi ve Zaragoza, hizla sanayileşen İspanyol ekonomik mucizesinin başını çeken bölge ve şehirlerden başta gelenlerden oldu. 20.yy üçüncü çeyreğinde Zaragoza bir seri felakete sahne oldu. 1979'de cikan "Hotel Corona" yangınında en az 80 kişi öldü. Buna Bask ülkesinden gelen ayrımcı Bask milliyetçilerinin sebep olduğu iddia edilmekle beraber resmen bunun bir kaza olduğu kabul edilmiştir. Yine de bu yangını kimin ne için çıkardığı bilinmediği iddia edilmektedir. 1987'de Baskli ayrımcı milliyetçiler Zaragoza askeri kışlasında bomba patlatıp içlerinde çocuklar da bulunan 11 kişinin ölmesine neden oldular. Bu küstah hücumu protesto olarak 250.000'den daha fazla sayıda İspanyol şehirde yürüyüşler yaptılar. Zaragoza'in coğrafi koordinatları 42°51′K , 2°41′B olur. Şehrin önemli Aragon Bölgesi ve İspanya şehirlerinden uzaklıkları şunlardır:Alicante: 512 km ; Barselona: 296 km ; Bilbao: 303 km ; La Coruña: 802 km ; Madrid: 324 km ; Pamplona: 179 km ; Sevilla: 853 km; Valensiya: 325 km; Valladolid: 441 km ; Huesca: 71 km; Teruel: 175 km Zaragoza belediye sınırları içinde nüfus (2010 tahmini) itibarıyla 701.090 kişi olup nüfus yoğunluğu 659,8 kişi/km² olur. Böylelikle Zaragoza, nüfus itibarıyla İspanya'da şehir sıralamasında 5. sırayı alır. Fakat şehrin etrafında belediye sınırları dışında şehir varoşları bulunur ve bunlarla bir büyük metropoliten Zaragoza oluşur. Metropoliten Zaragoza'nın nüfusu (2006 tahmini ile) 783.763 kişidir. Zaragoza belediye sınırları içinde nüfusun gelişmesi şu gösterimde izlenebilir: Temmuz 2005'ten itibaren Zaragoza belediye idaresi yerel idareyi halka indirmek amacıyla şehir yerel idaresi için 15 bölge "(distirito)" kurmuştur. Bunlar ve bunların altında bulunan semt ve köyler şöyledir: Zaragoza etkinlikleri ile de çok popüler olmuştur. Her yıl 12 Ekim'de yapılan "Pilar'lı Bakire Meryem" adına yapılan "Fiesta el Pilar" şenliği İspanya'nın her tarafından katılıcı bulmaktadır. Bu festival ayın 12'inden önceki ilk hafta sonu başlayıp ertesi Pazar bittiği için tahminen 10 gün kadar sürmektedir. Bu festival etkinliklerinden biri olan "Çiçek Sunma" resmigeçidine 2009'da 400 kadar grup ve 450.00 kişi iştirak ettiği ve bu geçidin 8 saatten uzun sürdüğü bildirilmektedir. Bundan başka "Meyve Sunma" geçidi ve "Rosario de Krital" adlı camdan yapılma içi aydınlatılmış dini heykel taşıyan 30 kadar vasıtadan oluşan dinsel resmigeçitler vardır. Bunların yanında özel kıyafetler giyinmiş "devler" ve "cabezudos" adı verilen 9 karakter çocukları eğlendirir; daha yaşlılar için geçici lunaparklar kurulur; bira festivalleri yapılır. Şehirde bulunan iki tane birinci kategori boğa güreşi arenası da dolup taşar. Zaragoza'nin şu kardeş şehirleri bulunmaktadır: Murcia Murcia İspanya'nın Murcia özerk bölgesinde Murcia ili'nde bir kent. Murcia Özerk Topluluğu'nun ve Murcia ili'nin başkentidir. Murcia Iberik Yarımadası'nın güney-batısında Segura ırmağının kıyısında kurulmuştur. Kent iklimi tipik Akdeniz iklimidir ve sıcak yazlar, ilik kışlar ve nispeten az ilkbaharda yagisları vardir. Murcia'nin diğer bazı Iberik yarımadası şehirlerinden uzaklıkları: 396 km Madrid; 82 km Alicante, 145 km Albacete, 219 km Almería ve 279 km Granada. Murcia belediye sınırları içinde nüfus (2010 tahmini itibarıyla) 441.345 kişidir ve nüfus yoğunluğu 500,47 kişi/km² olur. Kent ve şehirleşmiş varoşları ile metropoliten büyük Murcia nüfusu (20190 tahmini ile) 689,591 kişidir ve boylece İspanya'nın 12. büyük metropolu olur. Murcia belediye sınırları içinde nüfusun gelişmesi şu gösterimde izlenebilir: Murcia'nin şu kardeş şehirleri bulunmaktadır: Kastilya-La Mancha Kastilya-La Mança (İspanyolca: ""), İspanya'da Özerk Bölge. Yüzölçümü 79,463 km² nüfusu ise 1,977,304'dir. Başkenti Toledo şehridir. Önemli şehirleri Albacete, Ciudad Real, Cuenca ve Guadalajara'dır. Extremadura Ekstremadura İspanya'da Özerk Bölge. Yüzölçümü 41,634 km² nüfusu ise 1,083,879 kişidir. Başkenti Mérida şehridir. Önemli şehirleri Cáceres, Badajoz, Plasencia ve Mérida'dır. Bölge iki ile ayrılmaktadır. Badajoz ve Cáceres. Bu iki il İspanya'nın en büyük illeridir. Bölge Başbakanı Parti Popular (Halk Partisi)'nden José Antonio Monago 'dır. Bölge Roma İmparatorluğu'nun Lusitania eyaletinin sınırları içerisindeydi. Amerika'ya keşfe giden pek çok conquistador bu bölgeden yetişmiştir. Latin Amerika'daki pek çok şehre bu bölgede yer alan şehirlerin ismi verilmiştir. Şili'nin Başkenti olan Santiago şehri Santiago de Nueva Extremadura adıyla kurulmuştur. Bölgede İspanyolca ağırlıklı olarak kullanılan dil olup, ayrıca Latin dillerinden Ekstremaduraca ve Portekizce de konuşulmaktadır. Extremadura Özerk Topluluğu içinde iki il bulunmaktadır.: Mescid-i NebevÃ® Mescid-i Nebevî veya Peygamber Mescidi (), Hicret'ten sonra Medine'de İslam peygamberi Muhammed ile arkadaşları tarafından inşa edilen, Muhammed'in kabrinin de içerisinde bulunduğu mescit. "Nebevi" Arapçada "peygambere ait" anlamına gelir, "Mescid-i Nebevî" tamlamasının anlamı ise "Peygamber Mescidi"dir. Mekke'de bulunan Mescid-i Haram'dan sonra Müslümanlara göre ikinci en kutsal mescittir. Mescid-i Nebevî ya da Mescid-i Nebi ilk inşasında basit yapılıydı. Hurma kütüklerinden sütunları, hurma dallarından çatısı, taşlardan duvarları vardı. Hemen bitişiğindeki ev kısmı da (bugün kabirdir) kerpiçtendi. Minberi, mihrabı yoktu. Muhammed cuma konuşmalarını minber olmadığından bir ağaç kütüğünün üstünde yapardı. Mescidin Suffa denilen bir bölümü fakirlere ayrılmıştı. 654 yılındaki deprem ve yangında bu mescit yanmıştır. Emeviler, Abbasiler, Memlükler ve Osmanlılar dönemlerinde yeniden yapılmıştır. Halifeler Ebu Bekir ve Ömer bin Hattab'ın kabirleri de buradadır. İslam peygamberi Muhammed 24 Eylül 622'de Medine'ye vardığında Ensar ve Muhacirler'den oluşan Müslümanlar onu şehrin girişinde karşıladı. Kendisini çok sayıda davet eden olduğundan ve kimseyi kırmak istemediğinden, devesi Kasvâ'yı serbest bırakmalarını ve onun çöktüğü yere en yakın evde konaklayacağını söyledi. Kasvâ Malik b. Neccaroğulları'nın evlerinin önünde, hurma kurutulan bir düzlükte çökünce, buraya en yakın olan evin sahibi Ebû Eyyûbb el-Ensarî ye konuk oldu. Muhammed, Kasvâ'nın çöktüğü ve Sehl ile Süheyl adında iki yetim çocuğa ait olan bu boş araziyi, sahiplerine Ebu Bekir tarafından ödenen 10 dinar karşılığında, herkesin namaz ibadetini yerine getirebileceği ve toplantı yapabileceği bir mescit (cami) inşa etmek amacıyla satın aldı. Eylül 622'de temeli atılan bu yapı, 623 nisanında bittiğinde takriben 35 m eninde ve 30 m genişliğinde (yaklaşık 1022 m²), taş temel üzerine pişirilmemiş kerpiçten örülü duvarları üç kapılı bir şekildeydi. Çatısı ise hurma yapraklarıyla oluşturulmuştu. Muhammed'in de taş ve kerpiçlerin taşınmasında Müslümanlara eşlik ettiği rivayet edilir. Mescid ilk yapıldığında batıda Babürrahme, doğuda Babücibril ve güneyde Babülcenubî olarak 3 kapısı vardı. Kıble Kudüs'ten Kabe'ye çevrildikten sonra güney kapısı kapatılarak kuzeye başka bir kapı açılmıştır (günümüzde ise Mescid-i Nebevi'nin 41 ana giriş ve çıkış noktası bulunmaktadır). Hicret'ten sonra Medine'deki Müslümanların sayısı günden güne artmaya başladı ve mescit namaz kılanlara dar geldi. Bunun üzerine Muhammed mescidi genişletmeye karar verdi. Mescid-i Nebevî'nin başlangıçta kapılarından hiçbiri kadınlara tahsis edilmemişti ancak camiye giden kadınların sayısında artış olunca kapılardan biri kadınlara ayrıldı ve bu kapıdan erkeklerin girmesi yasaklandı .Hicrî takvim'e göre 7. yılda Hayber'in alınmasının ardından mescit takribi olarak 20m en ve 15m boy eklemesi ile iki misli genişletildi. Böylece mescid 50 x 50 m'lik bir kare şeklini aldı. Yükseklik 3.5 m'ye yükseldi ve toplam 35 sütun kapsadı. Bu eklenen alanını Osman bin Affan satın almıştır. Halife Ebu Bekir döneminde mescit aynı kalmıştır. Devletin sınırlarının genişlemesi ile beraber İslam Devleti'nin nüfusu arttı. Halife Ömer bin Hattab mescidi genişletme kararı aldı. H. 17. yılda Halife Ömer mescitte büyük bir restorasyona girişti. Mescid-i Nebevi, takribi olmak üzere Kıble yönünden 5 m, batı yönünden 10 m ve kuzey yönünden 15 m genişletildi. Böylece mescidin eni 60 m, boyu ise 70 m'ye ulaştı. Yapı malzemesi olarak yine aynı malzemeler kullanıldı. Hurma kütüklerine dayandırılarak 5–6 m yüksekliğinde ve 2 metrelik kalınlığa sahip hurma yapraklarıyla örtülü bir çatı inşa edildi. Halife Ömer döneminde yapılan restorasyon Halife Osman bin Affan döneminde namaz kılanların ve ziyaretçilerin ihtiyacını karşılamamaya başladı. H. 29. yılında mescid Kıble, Batı ve Kuzey yönünden genişletilip aynı zamanda yükseltildi. Malzeme olarak kireç ve işlenmiş taş kullanıldı, sütunlarda tadilat yapılarak taş ile inşa edildi. Halife Ali bin Ebu Talib döneminde mescit aynı kalmıştır. Sonraki yöneticiler mescidi genişletmeye ve süslemeye devam ettiler. M. 707'de, Emevilerin altıncı Halifesi I. Velid (705-715) eski yapıyı değiştirerek yerine, Peygamber'in türbesini de içine alan, daha büyük bir yapı inşa etti. Bu mescid 84 x 100 m boyunda, taş zeminli, taş sütunlarla destekli tik çatılı idi. Şam'daki Emevi Camii'ndeki ve Kudüs'teki Mescid-i Aksa'daki gibi (aynı Halife yaptırmıştır), duvarlar Kıpti ve Rum ustalarca mozaik ile süslendi. Avlu'nun dört tarafı bir galeri ile çevrildi, her köşeye bir minare dikildi. Kıble duvarına küçük kubbeli bir mihrab inşa edildi. Halife Mehdi (M. 775-785), I. Velid’in eklemiş olduğu bölgenin kuzey kısmını genişletmek için yenilemiştir. Mescide 20 kapı eklemiştir: doğu ve batı duvarlarına sekizer, kuzey duvara dört kapı. Memluk Sultanı Mansur Kalavun zamanında, Peygamber Muhammed'in yatırı üzerine bir kubbe, Bab es-Selam’ın dışarısında da bir şadırvan inşa edilmiştir. Sultan Nasır Muhammed önceden yıkılan dördüncü minareyi tekrar imar etmiştir. 1481’deki bir yıldırımın çarpmasıyla mescidin birçok yeri hasar gördükten sonra, Sultan Kayıtbay doğu, batı ve kıble duvarlarını yeniden imar etmiştir. Ayrıca Yeşil Kubbe'yi taşıyan sütunları ve perdeli duvarı inşa ettirmiştir. Osmanlı Devleti 1517'den I. Dünya Savaşı sonuna kadar Medine'yi yönetti. "Çöl Kaplanı" Fahrettin Paşa'nın 10 Ocak 1919'da Medine Müdafaası sona erince bölgedeki 400 yıllık Osmanlı idaresi de son buldu. Kanuni Sultan Süleyman (1520-1566) caminin doğu ve batı duvarlarını yeniden inşa etti, ve "Süleymaniyye" olarak bilinen kuzeydoğu minareyi ekledi. Peygamber'in mihrabı "Şafi'iyya"'nın yanına, "Ahnaf" adında yeni bir mihrab ekledi, ve Peygamber'in türbesinin ("Hücre-i Saadet") üzerine çelik saçla kaplı yeni bir kubbe yerleştirdi. Kanuni Sultan Süleyman, Babürrahme (batı kapısı)'yi yenileterek sağ ve sol taraflarına Muhammed'in alemlere rahmet olarak gönderildiğini bildiren ayet ile Osman Bey'den Kanuni'ye kadar olan Osmanlı sultanlarının isimlerini yazdırmıştır.III. Murad (1574–1595) zamanından bugün de kullanılan minber inşa edildi. 1817'de II. Mahmud, kubbe ile kaplı mescidin güneydoğu tarafına "Ravza-i Mutahhara" inşasını tamamladı. Kubbe 1839'da yeşile boyandı ve o günden itibaren "Kubbe-i Hadra" (Yeşil Kubbe) olarak bilinir. Sultan I. Abdülmecid (1839–1861) zamanında, Peygamber'in türbesi, üç mihrablar, minber ve "Süleymaniyye" minaresi hariç, bütün camii yeniden tanzim edildi. Kuzey tarafına bir abdesthane yapılarak genişletildi. Güney tarafındaki namaz yeri enine doğru iki misli büyütüldü, ve küçük kubbeler ile kaplandı. Kubbelerin içi Kuran'dan ayetler ve Kaside-i Bürde şiirinden beyitlerle süslendi. Kible duvarı Kuran'dan hatlarla yazılı cilalı döşemelerle kaplandı. Namaz yeri ve avlunun yerleri mermer ve kırmızı taş ile döşendi. Çevrili olan alanın batısına beşinci minare, "Mecidiyye", inşa edildi. Mescid günümüzde etrafını kuşatan mermer kaplı avlusu dahil toplam 400.000 mdir. Mescid-i Nebevi'nin ilk inşasında mescidin doğu duvarına bitişik Muhammed ve ailesi için iki oda yaptırıldı. Bu odaların sayısı daha sonra dokuza kadar yükseldi. Daha sonra Muhammed, Ebu Bekir ve Ömer buraya defnedilmiştir. Dördüncü bir yer boş bırakılmıştır. Ahir Zaman'da, İsa'nın inip Deccal'ı öldürüp dünyada bir müddet kalıp vefat ettiğinde buraya gömüleceği rivayet edilmektedir. Birkaç defa tadilat geçirdikten sonra II. Mahmud zamanında üzerine kubbe yapılmış ve üzerine kurşun dökülmüş, daha sonra da bu kubbe yeşile boyandı. "Yeşil Kubbe" anlamına gelir, mescidin yeşil kubbesine verilen addır. Hücre-i Saadet'in üzerindedir. Peygamberi'in içinde namaz kılmayı teşvik ettiği Hücre-i Saadet ve Minberi arasında kalan kısım, "Ravza-i Mutahhara" veya "Riyazul Cenne" olarak bilinir. Buranın cennetten bir bölüm gibi olduğu hadislerde bildirilmektedir. Muhammed, mescidinde cemaate hitap ederken dayanması için hurma ağacından olan büyük bir kütüğü kullanmaktaydı. Daha sonra cemaatin Muhammed'in yüzünü göremeyip sesini de işitememesi üzerine hicri 7. (628) veya 8. (629) yıllarda ılgın ağacından 50 x 125 cm ebadında ve bir metre yükseklikte, arkasında 3 sütunu bulunan 3 basamaklı ilk minber yapılmıştır. İlk halifeler Muhammed'e hürmetten dolayı üçüncü basamağı kullanmamışlar ve bu basamağı bir tahta parçasıyla kapatmışlardır. Osman devrinde minber üzerine bir kubbe yapılarak kumaşla örtülmüş, ayrıca merdivenler abanoz ağacıyla kaplanmıştır. Muaviye bin Ebu Süfyan zamanında ise minber altı basamak daha yükseltilmiştir. Bu ilk minber 654 (1256) senesine kadar kullanılmıştır. Aynı yıl meydana gelen yangında minber yanınca Yemen hükümdarı Melikü’l Muzaffer Şemseddin tarafından gönderilen minber 656 (1258) yılında yerine yerleştirilmiştir. Bu tarihten sonra 666 (1268)’da Sultan Baybars, 797 (1395)’de Memluk sultanı Berkuk, 820 (1417)’de bir başka Memluk sultanı Şeyh el-Mahmudî tarafından minber yenilenmiş veya yenisi gönderilmiştir. 886 (1481) senesinde minber tekrar yanınca Medineliler tarafından tuğla alçıdan yapılan minber, 888 (1483) senesinde Sultan Kayıtbay tarafından gönderilen mermer minberle değiştirilmiştir. 998 (1590) tarihinde Osmanlı sultanı III. Murad’ın İstanbul’da imal ettirip süslettirdiği mermer minber, Medine’ye gönderildiğinde Kayıtbay’ın minberi Kuba Mescidine taşınmıştır. Halen Sultan III. Murad’ın minberi Mescid-i Nebevî’de kullanılmaktadır. Kate Bosworth Catherine "Kate" Ann Bosworth (d. 2 Ocak 1983, Kaliforniya), Amerikalı sinema sanatçısı. 1998 yılında oynadığı "The Horse Whisperer"’daki rolünün ardından 2002 yapımı "Blue Crush" filmindeki başrolüyle tanınan Bosworth, "Superman Returns" (Süpermen Dönüyor) filminde Lois Lane’i canlandırıyor. Keira Knightley Keira Knightley (d. 26 Mart 1985, Teddington), Oscar'a aday gösterilmiş İngiliz sinema oyuncusu. Yönetmenliğini Joe Wright'ın yaptığı Jane Austen'ın Gurur ve Önyargı kitabından uyarlanan Aşk ve Gurur isimli 2005 yapımı filmde canlandırdığı "Elizabeth Bennet" rolü ile Oscar, Altın Küre, ve Satellite ödüllerine aday gösterildi. 20 yaşında Oscar'a aday gösterilen Knightley, En İyi Kadın Oyuncu Akademi Ödülü'ne en genç aday gösterilen 3. kişi oldu. Keira Knightley, İngiliz tiyatrocu ve sinemacı bir ailenin çocuğu olarak dünyaya geldi. Babası Will Knightley bir aktör, annesi Sharman Macdonald eski bir aktris ve bir oyun yazarı idi. Caleb isminde 1979 yılı doğumlu bir erkek kardeşi vardır. Teddington School ve Esher College'da eğitim gördü. Eğitiminin ilk yıllarında okuma ve yazma zorlukları çekti, disleksi hastasıydı. 8 yaşında ülkesinde televizyon filmlerinde oynamaya başladı. A Village Affair (1994) Innocent Lies (1995), Treasure Seekers (1996) ve Coming Home (1998) gibi çeşitli filmlerde rol aldı. 1999'da yeniden çevrilmeye başlanan Yıldız Savaşları filminin ilkinde Kraliçe Amidala'nın yerine geçen nedime Sabé rolünde idi. Makyajları tamamlandığında Padmé Amidala rolünü oynayan Natalie Portman'la kendisini anneleri bile birbirlerinden ayıramamıştı. Ancak tanınmasını sağlayan film hiç beklenmedik bir filmdi. Hint kadın yönetmen Gurinder Chadhanın futbolcu olmak isteyen Hint bir kızın hikâyesini anlattığı küçük bütçeli "Bend it Like Beckham" (Hayatımın Çalımı Beckham) filminde oynayarak birden sadece İngiltere'de değil bütün dünyada adını duyurdu. Film Altın Küre'ye aday gösterilirken Knightley Londra Film Eleştirmenleri Birliği'nden (London Critics Circle Film Awards) En İyi Yeni Yüz ödülü almış, Çevrim içi Film Eleştirmenleri Topluluğu ve Phoenix Film Critics Society Awards'da En İyi Çıkış Yapan Oyuncu dallarında ödüle aday gösterilmişti. 2003 yılında Amerikalı yapımcı Jerry Bruckheimer, ona Karayip Korsanları filminde baş kadın oyuncu rolünü verdi. Johnny Depp ve Orlando Bloom'la oynadığı bu film senenin en çok izlenen filmlerinden biriydi ve 5 dalda Oscar'a aday gösterilmişti Knightley 2005'te, Pride and Prejudice filmindeki rolüyle "En İyi Kadın Oyuncu" dalında Akademi Ödülü’ne aday gösterildi. 2006 yılında Akademi Ödülleri'ni dağıtan Sinema Sanatları ve Bilimleri Akademisi'ne (Academy of Motion Picture Arts and Sciences) üye olması için davet aldı. 7 Temmuz 2006'da gösterime girdi. Alessandro Baricco'nun romanından uyarlanan "Silk" isimli filmde ve James McAvoy, Vanessa Redgrave ve Brenda Blethyn'ın yer aldığı, Ian McEwan'ın romanından uyarlanan "Atonement" isimli filmde rol aldı. Knightley bu filmdeki performansı ile En İyi Kadın Oyuncu-Drama dalında bir kez daha Altın Küre'ye aday gösterildi. Knightley 2008 yılında gösterime girmesi beklenen "The Edge of Love" filminin kadrosuna katıldı. Filmde Cillian Murphy ve Sienna Miller da yer almaktaydı. Bu filmin senaryosunu Knightley'nin annesi Sharman Macdonald yazmıştır. Macdonald Keira için Caitlin rolünü yazsa da Knightley Vera rolünü oynamayı tercih etmiştir."The Duchess" filminde Ralph Fiennes ile birlikte rol almış ve Devonshire düşesi Georgiana Cavendish'i canlandırmıştır. Scarlett Johansson ile birlikte Vanity Fair dergisinin mart 2006 sayısında poz verdi. Nisan 2006'da Chanel'in yeni yüzü ilan edildi. Bir ara Pirates of the Carribean filmindeki rol arkadaşı Orlando Bloom ile çıkıyorlardı. Bu ilişki 2008 yılının başlarında sona erdi. Bir süredir rock müzik grubu Klaxons üyesi James Righton ile birlikte olan 28 yaşındaki Knightley, Fransa'da gerçekleştirilen sade bir törenle dünya evine girdi. LIT LIT, Microsoft Reader yazılımının kullandığı dosya formatıdır. Özellikle e-kitaplarda hacimsel ve görsel avantajları nedeniyle tercih edilir. Ayrıca salt metin (TXT) dosyasına çevrimi rakibi PDF kadar kolay olmadığından e-kitaplarda daha üst düzey bir telif koruması sağlar. Ancak PDF kadar yaygın değildir. Microsoft Reader Ana Sayfa Selcen, Ã‡al Selcen, Denizli ilinin Çal ilçesine bağlı küçük bir mahalledir. 1992 yılında Belde olan Selcen 2014 yılında 6360 Sayılı Kanunla kapatılmıştır. Selcen mahallesi Denizli il merkezine 70 km, Çal ilçesine 2 km uzaklıktadır. Ülkü Ocakları Ülkü Ocakları Eğitim ve Kültür Vakfı veya kısa adıyla Ülkü Ocakları. Türkiye’nin yakın siyasî tarihinin son yarım asrında önemli bir figür olarak yer alan, Türkiye’nin en büyük gençlik hareketlerinden biri olan Ülkü Ocakları, ilk defa 18 Mart 1966 tarihinde Ankara Üniversitesi Hukuk Fakültesi, Dil Tarih Coğrafya Fakültesi