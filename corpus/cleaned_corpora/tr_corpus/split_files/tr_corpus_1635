kese daha olur. Kütahya paşası bu şehre müdahale edemez. Her türlü vergilerden muaf sultan hâssıdır. Kalesini 1007 tarihinde vilâyet halkı toplanıp celâli korku­ sundan tamir edip tuğla ve taş ile inşa etmişlerdir. Bir bayırlı ve bahçeli çukur öz içinde kurulmuş mamur şehirdir, ama kale­ 41 si diğer kaleler gibi sağlam ve muhkem değildir. Kuşatma sıra­ sında kale döven toplara dayanmaz, boyu 5 arşın tuğla yapıdır. Ve dört tarafında hendeği yoktur. Ancak Banaz tarafında, Buğday Pazan kapısı tarafında hendeği vardır ve bir göz köprü ile geçilir, zira namazgâh ve mezarlık bu taraftadır. Bu taş köprünün sağ tarafında kaleye girerken çam ağaçla­ rından abıhayat su olukları, hendek aşırı şehre dâhil olup çeşme­ lere ve camilere taksim olur duru sudur. Bu Banaz Kapısı insan­ ların çok olduğu kuzeye açılır levha kanatlı kapıdır. Kalenin çepçevre büyüklüğü 2 bin adımdır. Ve tamamı 5 kapıdır. Banaz Kapısı, kıbleye açılır Honaz Kapısı, güneye ba­ kan Komar Kapısı, batıya açılan Kula Kapısı, yıldıza nazır Ge­ diz Kapısı. Bu kale dört köşedir. Dizdarı, neferleri ve cebehanesi yok­ tur, zira iç el olmakla cebehane ve nefere muhtaç değildir. Kadısı, şeyhülislâmı, nakibi, kethüdayeri ve yeniçeri serda­ rı vardır ve ayanı gayet çoktur. Halkı genellikle ulemâ ve zen­ gin bezirgânlardır. Bunlardan hanemizin sahibi Çığan Haşan Çavuşzâde Hüseyin Ağa acayip hanedan sahibidir. Bu şehrin dört tarafı bayırın içinde bir çukur yerde 8 mahal­ le ve 3.600 toprak örtülü güzel hanelerdir. Ve 14 mihraptır. Bunlardan çarşı içinde kalabalık cemaatli Ulu Cami, kârgir kubbe ve kârgir minarelidir, ama kubbesi tah­ talar ile örtülüdür. Hacı Mustafa Camii, kıble kapısı üzerinde tarihi budur Benâ hâzihi'l-cumate'ş-şerif ve mevâzı'a'l-latîf el-Hâc Mustafa bin Hacı Haşan afallâhu anhu li's-seyyiâtih. Sene 980. 4 adet camiinin bu ikisi kalabalık cemaate maliktir. Geri ka­ lan 14 mihrap, mescittir. Toplam 370 dükkân ve 7 han vardır. Bunlardan çarşı için­ de Sultan Alâeddin'in Taş Han'ı bir acayip tarzdır. Ve yine ona yakın Lonca Hanı. Çarşının ortasında üst katlı bir camii var. Bu şehir içinde an­ cak kiremit örtülü bir hane vardır. Ermeni ve Rum vardır, ama Yahudi'nin izi bile yoktur. Bu şehrin bağ ve bahçesi çoktur. Suyu ve havasının 42 letafetinden mahbûb ve mahbûbesine sınır olmadığından âşıkları çoktur. Onun için uşşak [âşıklar] şehri derler. Mahbûblan âşık perestlerdir. Gerçekten bu şehre bir yabancı kimse gelip bir iki gün misafir olsa elbette âşık olur. Hatta hakir duhter-i reze [asma kızı, şarap] müptela olup onunla gam def ederdik. Bütün halkı çuka feraceler ve serhatlı kontuşlar giyerler. Mevlânâ bağlıları genellikle külâh üzere sarık sararlar. Ve kadın­ ları yassı başlı arakıyesiz ve siyah muhayyer ferace giyip edepli­ ce gezinirler. Bu şehirde yük çözülüp yük bağlanır iskele, işlek büyük şe­ hirdir. Anadolu Eyaleti'nin deve ve araba işler sanki iskelesidir. Gerçi küçücük şehirdir, ama gayet mamur şehirdir. Etrafı ga­ yet şenlikli olduğundan insan kalabalığından çarşılarında omuz omuzu sökmez bir büyük şehirdir. Ve sanayiinin meşhurundan Uşşak halısı ancak Acem İsfahan'ında ve Mısır şehrinde işlenir, ama halıları yedi iklime yayılır. Yüz (—) (—) guruşluk divanha­ ne ve cami halıları işlerler ki ibret vecirici, bukalemun nakışlı ha­ lılar olur. Ve çarşı içindeki can bahşeden çeşmenin tarihidir Hayır sahibi el-Hâcı Halîl yazılıdır. Bu tarih de onundur Bud (— ) (— ) âsâ selsebîl. Sene 991. Hacı Mustafa Camii önünde yol aşırı olan çeşme tarihidir Berrû aynen tüsemmâ selsebîl. Sene 1043 Yakub Şah Çeşmesi'nin tarihidir Fîhimâ aynâni tecriyân. Sene 941 Bu şehrin bağı bahçesi gayet çoktur. Ve ara ara mesiregâh yerle­ ri vardır. Bunlardan şehrin yıldız tarafında Kozlaraltı derler bir akarsuyun kenarında bir hoş havalı gezinti yeridir. Hanemiz sa­ hibi orada hakire ziyafet edip zevk ü safalar ettik. Sonra bu şehirden yoldaşlar alıp kuzey tarafa ormanlık ve taşlık, tehlikeli ve korkulu yerleri yüz bin sıkıntı ile Temmuz ayı­ nın şiddetli sıcağını çekerek 9 saatte, Murad Ağa Köyü Gediz Nehri kenarında bağ ve bahçeli 43 Müslüman köyüdür. 1 camii ve mesiregâh yerleri vardır. Gediz Nehri, Gediz Şehri'nin doğu tarafında Murat Yaylası'ndan do­ ğar. Nice nehirler de toplanıp batıya doğru akarak Aydın diyarı­ nı sulayıp nice köy, kasaba ve şehirlere uğrar, 10 konak yer gidip İzmir yakınında Menemen Şehri içinden geçer, oradan ikinci sa­ atte Kara Foça Kalesi dibinde Akdeniz'e karışır hoş bir sudur. Bu Murad Ağa Köyü'nden kalkıp yine kuzeye 2 saatte, Germiyan Kalesi Gedüs'ün [Gediz] özellikleri Rum kayserlerinden Gediz adında bir kralın yapısıdır. (— ) tarihinde Germiyanoğlu Yakub Şah fethidir. Ondan Yıldırım Han eline girmiştir. Hâlâ kalesi şehrin doğusunda bir dere aşırı yalçın kaya üzere bir gök sağlam kale imiş. Ama 1025 [1616] tari­ hinde Sultan Ahmed vezirlerinden Kuyucu Murad Paşa kalenin bazı yerlerini yıkmış ki bir daha celâli kapanmaya düşüncesiyle harap etmiş. Gerçekten de sarp, sağlam şeddadi kaledir. Az bir şeyle tamir olunmak mümkün bir kaledir ama büyüklüğünün ne kadar olduğu malumum değildir. Gediz Şehri, Germiyan toprağında Kütahya Eyaleti'nde ser­ best zeamettir. Birkaç kere Dârüssaade kapı ağalarına hâs ol­ muştur. Hâlâ zeamet subaşılığıdır. Vilâyet valisi el koyamaz. Ve 300 akçe pâyesiyle şerif kazadır. Nahiyesi mamur ve şenlikli köylerdir. Kethüdayeri, serdarı, şeyhülislâmı, nakibi ve ulemâsı çoktur. Ayanından Azmîzâde Çelebi zât-ı şeriftir. Hat­ ta yoldaşımız Sâilî Çelebi, Azmîzâde hizmetçilerinden olmakla bu Azmîzâde Çelebi yanında kaldı. Yine hanedan sahibi Murad Ağa, zeamet sahibi Beyzade Yusuf Ağa, Bey Efendi ve Silâhdar sipahi halifesi Gedizli Mehmed Efendi babası Mustafa Ağa, bun­ lar vilâyet ayanından sofraları, nimetleri bol kimselerdir. Gediz şehri bir taşlık dar boğaz içinde, bir dere kenarında kurulmuş, dere ve tepeleri süslemiş kat kat mamur güzel hane­ lerdir. Bu taraf evlerinin yüzleri doğuya bakar. Derenin karşı ta­ rafında çarşı pazar olan evlerin de yüzleri doğuya nazırdır. Bu taraf evlerinin karşı kıble tarafı göklere doğru baş uzatmış yük­ sek kalenin kayasıdır ki yeryüzünü gezip dolaşan kara ve deniz gezgini cambaz taifesi pehlivanları 20-30 yılda bir kere büyük bir kalabalık ile bu Gediz şehrine gelirler. Birbirlerini imtihan 44 için bu kale kayasına ip bağlayıp çeşit çeşit ustalıklar gösterip çı­ kan post sahibi ser-çeşme pehlivan olur. Nicesi parça parça olur. Hâlâ aşağı cehennem çukurunda gömülüdürler. Allah saklasın insan aşağı bakmaya cüret edemez. Bu kalenin bu kulesi kaya­ lar üzerinde ta bu derece göklere baş uzatmıştır ki halk arasında Cambaz Kulesi derler, meşhurdur. Bu Cambaz Kayası üzere birbiri üstüne kat kat avlusuz, bağ ve bahçesiz daracık evler vardır. Yüzleri batıya dönük gayet ma­ mur evlerdir, yolları sarp ve iniş yokuş dar yollardır. Bu yazılan hane ve sarayların tamamı 2 bin toprak örtülü evlerdir. Ve 13 mahalledir ve 20 mihraptır. Bunlardan eski cami Mah­ keme yakınında Hacı Mustafa Camii, kurşunlu bir küçük cami­ dir. Kapısı üzere tarihi Kad benâ lillâhi dâm's-sâlihîtı Sahibü'l-hayr innehâ min nefsiküm K île fî itmâmihâ yâ âbidîn Câ'e tarih innehâ hayrun leküm. Sene 957 Bu tarihe yakın Ammere hâze'l-camie M uzaffer bin Hamza. Sene 957 tarihi de yazılmıştır. Gazanfer Ağa Camii, çarşı içinde kalabalık cemaate malik hoş camidir. Anadolu'da Tire ve Manisa'da misli yok bir sanat­ lı ve aydınlık, kurşun örtülü camidir. Kapısı üzere manzum ta­ rih budur Gazanfer sahibü'l-ihsâni ve'l-cûd Kodu erbâb-ı hayrat içre bir ad Görüp A zm î dedi tarihin anın Zehî cami-i nişân-ı cennet-âbâd Sene 998 Ve hamamının tarihi budur Azm î gördükde dedi tarihin Rûşen-âbâd dilküşa hamam Sene 995 45 imaret, han, medrese, sıbyan mektebi, hayat sulu çeşmesi ve bütün kârgir dükkânlar hep Gazanfer Ağa hayratıdır. Murad'm kapuağası imiş. Büyük hayrat ve hasenat sahibi imiş. Bu Gedizlidir ve bu şehrin yapılmasına sebep kendisidir. Kârgir dükkânları 95 adettir. Bir cadde üzerinde kurulmuş­ tur. Bu şehirden 40-50 vefadar dost toplanıp çadır ve yükleri­ mizle, yiyecek ve nefis yemeklerimizle doğuya 3 saat gidip, Gediz ılıcasının özellikleri Murat Dağı yaylağı eteğinde bir büyük ılıcadır ki özellikleri dillerde destandır. Berrak suyundan içen tüm salyalardan kurtulup yüzüne kan gelir. Yedi sekiz kere temiz havuzuna girenlerin vücudunda hararetten bir şey kalma­ yıp vücudu pamuk gibi yumuşacık olup beyaz inci gibi olur. Geç­ mişin sultanları birer hayrat edip büyük eserler etmişler. Sonra yaylağa çıkıp bir hafta konup alabalık zevki sürdük. Her sene kiraz mevsiminde bütün Gediz'den ve başka diyar­ lardan insanlar akraba ve yakınlarıyla bu yaylaya çıkıp iki üç ay dinlenip eğlenirler ki acayip dinlenme, gezinti ve iç açan yerdir. Gediz halkının hudutları ve yayla haneleri vardır. Her sene gelip konaklarlar. Zira yaz günlerinde Gediz şehri dere ve tepe içinde gayet şiddetli sıcak olup havası ağır olduğundan tüm hal­ kı bu Murat Yaylağı'na göçüp gönüllerince istekleri hâsıl olur. Tüm Kütahya sularının kaynağı bu yayladır ki bundan do­ ğup doğu tarafına akan Kütahya Ovası'na iner. Gediz Nehri de bu yüksek dağdan çıkıp batı tarafına akarak Kara Foça Kalesi yakınında Akdeniz'e karışır. Kısacası büyük yaylaktır. Oradan şehre gelirken Gediz Şehri'nin batısı tarafında ya­ rım saat uzak Akdağ derler bir yüksek dağ vardır, bundan bir âbıhayat kaynar. Misli meğer Murat Yaylası'nda ola. Merhum ha­ yır sahibi Gazanfer Ağa bu kaynağı, dağlar, beller, taşlık yollar, iniş yokuş yerler kesip büyük paralar harcayarak bu suyu şehre getirip büyük çeşmelerine, camiin havuz ve şadırvanlarına, ha­ mam, imaret ve hanlarına dağıtmıştır. Bu Gediz Şehri içinde akan dereye Küçük Gediz derler. Bu da aşağı ova içinde akan Büyük Gediz Nehri'ne karışır. Bu şeh­ rin bağları dağların süslemiştir. Kütahya Şehri'ni meyve ile do­ yuran bu Gediz'dir. 46 Meşhurlarından, üzümü, armudu, pamuk bezi ve üzüm köfteri meşhurdur. Temmuzda havası ağırdır, ama suyu hoş oldu­ ğundan yer yer mahbûb ve mahbûbeleri, esmer yüzlü halkı var­ dır. Hepsi garip gönül okşayan kimselerdir. Nimetleri gelen geçene boldur. Bu şehrin ayanları ile veda­ laşıp bize 50 kadar atlı namlı yoldaşlar verip batı tarafına bağlar içinden geçerek, Gürlek Köyü Bir yüksek dağ eteğinde 100 evli bağlı ve bah­ çeli dağlardan nehirleri akar, 1 camili ve 1 tekkeli zeamet, ma­ mur bir Müslüman köyüdür, onu geçip, Üçbaş Köyü Bu da bir dağ eteğinde 100 evli, 1 camili ve bir­ kaç demirci dükkânlı mamur zeamet beldedir. Onu da geçip, Şap Madeni Köyü Muaf ve müsellem mîrî hâss-ı hümâyûndur. 5 yük akçe padişah malı ile iltizam eminliktir. Hâkimi 100 adamla yönetir. Bir fert müdahale edemez. Bütün Anadolu diyarına şap buradan gider. Görmeye muhtaç acayip bir madendir. Yer altından lağımlar kazıp bu köy reayaları şap çıkarırlar. Köyü, bir bayır başında bağlı, bahçeli ve 100 evli bütün vergilerden muaf köydür. Oradan yine batıya, Derbent Köyü adlı mahalli geçtik. Bu mahalle gelinceye ka­ dar tam 7 saatte dağlar, beller ve taşlık iniş yokuş yollar tamam olup amber kokulu topraklı düz vadiler içinden geçip toplam 8 saatte, Sarıçam Köyü'nü de geçtik. Bir öz içinde 40-50 haneli zea­ met köydür. Oradan on birinci saatte yine bu öz içinde, Kalkanlı Köyü 60 evli, 1 camili, suyu ve havası hoş, çemenzarlı bir mamur timar köyüdür. Bunu da geçip 1 saatte, Simav Kalesi'nin özellikleri Eski zamanda büyük İskender zamanında Rum Batlimus krallarından Batlimus yapısıdır. Tarihlerde Fmdıcak Kalesi diye yazmışlardır. Simav Şehri'nin ensesinde güney tarafında bir yüksek kaya üzerinde dört köşe bir şeddadi taş yapı, güzel bir kaledir. (—) tarihinde nursuz Timur, Yıldırım Han'a rağmen bazı yerlerini yıktığından hâlâ bu kale içinde haneler yoktur. (—) ta­ rihinde Germiyanoğlu Veziri Babık Bey, Simavna adlı bir Rum kralı elinden fethettiğinden Simav derler. Bir rivayette sîmâb'dan 47 bozma Simav derler. Yani gümüş suyu demek ola. Gerçekten su­ ları gümüş gibi berraktır. Kütahya Sancağı'nda 150 akçe şerif kazadır. Bazı ulemâya 300 ile bağışlanır güzel yüksek kazadır. Nahiyesi (—) köydür. Ve hâkimi serbest zeamet sahibidir. Şeyhülislâmı, nakibi, kethüdayeri, serdarı ve ayanı vardır. Ve şehri 4 mahalledir. Evvelâ Ulvî [Yukarı] Mahallesi, Vasatî [Orta] Mahallesi, Süflî [Aşağı] Mahallesi ve Cedid [Yeni] Mahal­ lesi. Bütün haneleri hasır sazı yahut tahta örtülü mamur ve ba­ kımlı hanelerdir ki tamamı 1.200 bağlı, bahçeli ve âbıhayat sulu evlerdir. Ana yolları inişli yokuşludur. Tamamı 17 mihraptır. Dördü camidir, gerisi mescitlerdir. Bunlardan Ulu Cami, Babık Bey yapısıdır. Birisi kiremit minare­ dir ki misli meğer Sivas Eyaleti'nde Niksar Şehri'nde Dânişmend oğlu Melik Gazi Camii ola, ama bu minare ondan sanatlıdır. Şe­ refesinin dört tarafı örme demir kafes ile süslenmiş bir yüksek ezan makamı bir minaredir. Camii eski tarz toprak örtülü eski camidir. Şehre havale bir yüksek yerde yapılmıştır. Evkâfı çok­ tur ve hizmetçileri boldur, cemaati de sayısızdır. Kapısı üzerin­ de tarihi Sahib-i cami-i şerif Çavuş Süleyman Beğ. Sene (— ) Bu tarih tamirine düşmüştür, ama bu camiin eski tarihi budur Kad temme camiu'ş-şerifu bi'avnillâh Hattâ yusallîfîhi bi-zikri ismillâh Allâhümme tekabbel ibadetehu li-ibâdillâh İnnemal-a'malu bi'n-niyâti kale Resûlullâh Ve in kâne lillâhi fekâne lehu lillâh Ve yalemü't-tariha dâmehu el-hayru lillâh. Sene 996 Tabahane yakınında Cami-i Atik [Eski Cami] ve çarşı içinde cemaati çok Cami-i Cedid [Yeni Cami] üst katlı henüz yeni yapı­ lan güzel bir camidir, altı dükkânlardır. İki tarafından kıble ka­ pısında yirmişer basamak taş merdiven ile çıkılır aydınlık bir camidir. Hakir bu camie bu çeşit tarih etmiştir 48 Evliyâ dedi camie tarih Olmuş itmam bu makâm-ı hâlâ. Sene 1081 Bu tarih için hayır sahibinden 1 at, 1 çuka, kumaş ve 50 altın he­ diye aldık. Çarşının yukarı başında Hacı Pir Ahmed Ağa Camii alt kat­ tır, ama çarşı içinde olduğundan cemaati gayet çoktur. Bu cami­ in duvarında Paşa Pınarı derler, bir âbıhayat berrak ve saf duru su akar ki Allah bilir âbıhayattan haber verir buz parçası tatlı su­ dur. Eğer benzeri bu yeryüzünde varsa Elburz Dağı eteğinde Sitaze Nehri ola. Böyle bir hayat kaynağıdır. Bu zikrolunan 4 camiden başkası mescitlerdir. Ve şehirden yarım saat uzak kuzey tarafında Germâb [Ilıca] Hamamı. Kudret eliyle Anadolu Eyaleti'nde çok ılıcalar vardır, ama bu Simav ılıcaları gibi yeryüzünde yoktur. Şehir halkının tabiat sahibi olan kimseleri bu sudan getirtip içerler. Bütün ılıca sularında kükürt kokusu vardır, ama bunda asla öyle bir koku yoktur, gayet lezzetlidir. Ve pek çok hastalıklara iyi gelir. Büyük Ilıca'nm iki havuzu vardır. Ona yakın çifte Osim Ilı­ cası, ona yakın Naşlı Ilıcası ve ona yakın Cennet Köy Ilıcası. Kı­ sacası, 7 hamam kudret eliyle yaratılmış ılıcalardır. Her birinin başka bir özelliği vardır. Bütün şehir halkı yılda bir kere Tem­ muz ayında çadırları ile gelip konup zevk u safâ edip hamam faslı ederler ve herkes sağlıklı olup şehre dönerler. Böyle bir ya­ rarlı kaplıcalardır. Simav Şehri'nde bir muattal hamam da vardır. Toplam 255 dükkân vardır, ama bedesten yoktur. Ancak çarşısında ve hanlarında bütün nadir eşyalar mevcuttur. Bu şehrin tüm imaretleri Gediz şehri gibi dere ve tepeler üzerindedir. Ama bütün evleri bağlı ve bahçeli gejıiş evlerdir. Avluları ve akarsuları olup her evde birer nehir bulunur. Ve her hanelerin dört duvarı baştan başa kerpiçtendir, taş yapı gayet na­ dir bulunmaktadır. Çarşı pazarı içi çeşit çeşit büyük çınarlar ve salkımsöğütlerle gölgelenmiştir ki güneşin şiddetli sıcağı asla tesir etmez ferah 49 çarşıdır. Bunlardan tabahanesi akarsular içinde tertemiz çarşı­ dır. Ve 10 kahvehanesi vardır. Beğenilenlerinden, beyaz kirazı meşhur olmuştur. Hâlâ nar ağaçları hâsıl olup şehrimiz bahçelerinde ılıman iklim mey­ veleri yetişmeye başladı diye vilâyet ayanı söylediler. Ve 10 sene önce gördüğümüz şiddetli kışı görmez olduk dediler. Bu şehrin meşhurundan, şehrin kuzeyinde yarım saat yakın bir büyük âbıhayat gölü vardır. Bütün dağlardan akan akarsu­ lar onda toplanır, büyük bir göldür. Çeşit çeşit balıklarından sa­ zan balığı, çime balığı ve turna balığı gibi balıkları olur ki meğer Rumeli'nde Ohri Gölü balığı ola. Bu şehrin kuzey tarafı bir mahsullü büyük ovadır. Bu ova­ nın büyüklüğü ne kadar ise gölü de o kadar geniş bir göldür. Bu vilâyeti Germiyanoğlu vezirleri fethettiğinden bu gölün mahsu­ lünü eski Kütahya Şehri'nde Germiyanoğlu Medresesi'nin dersi­ amları olan müftülere hâs olup 2 bin guruş maaş hâsıl olur mukataa bir göldür. Bu gölün doğusu kenarında Delice Hisar demekle bilinen bir kale vardır. Bir ada gibi yerde küçük kaledir, içinde neferle­ ri yoktur. Yine bu göl kenarında batı tarafta Yenice Hisar demekle bi­ linen bir viran kale vardır, içinde balık avcıları kalırlar. Bu da göl içinde ada gibi bir yüksek tepe üzerinde bulunmaktadır. Lâkin bu anılan kalelerin dibindeki balık dalyanları ve avcıları Kütahya müftüsünün meşrutaları değildir. Bu, Simav Şehri'nde Ulu Cami ki beldenin fatihi Babık Bey camiidir. Bu dalyanlar o camiin evkâfıdır ki vakıf tarafından mütevelli zapt edip 3 yük akçe cami mürtezikalarma verir. Bu Simav şehri gerçi dağlar eteğinde kurulmuştur, ama eski şehirdir. Suyu ve havası gayetle hoş olduğundan başka evliyâlar nazargâhıdır. O yüzden âlimleri, salihleri, şeyhleri ve kadıları çoktur. Ve pehlivan civan şahbaz yiğitleri de sayısızdır. Hatta vilâyet ayanı ile sohbet ederken öyle anlattılar ki, Bizim şehrimizin öyle pehlivanları olur ki Anadolu diya­ rında şehrimiz pehlivanlarının arkasını yere getirmiş pehlivan yoktur diye söylediler. Ve, Şehrimiz etrafında ve diğer vilâyetlerde düğünler ve kut­ 50 lamalar olsa şehrimiz pehlivanları o büyük toplantılara varıp bütün kasaba pehlivanlarını birer elden elleşip kündeden yahut Cezayir sarmasından veya taşlamadan yahut kirdmandan veya piş kabzadan, kısacası 160 çeşit oyundan bir oyun ile zorla yenip ödülleri ve hediyeleri bizim pehlivanlarımız alagelmişlerdir diye övünerek söylediler. Kütahya müftüsü kardeşi Yusuf Efen­ di, Abdullah Efendi, Süleyman Efendi ve nice safalı dostlar sevi­ nip bu şekilde tanıklık ettiler. Hemen hakir, Ya sultanım, ayâ aslı ne ola ki sizin gençleriniz galip, diğer­ leri mağlup ola. Bu siz iyi bilirsiniz ki el elden üstündür, demiş­ ler. Bunda bir hikmet vardır ki daima sizin pehlivanlarınız ga­ lip ola dedim. Onlar, Sorunuz yerindedir. Bizim gençlerimizin galip olduklarının aslı odur ki her biri birer büyük evliyânm soyundandır. Onun için sırtları yere gelmez ve bir yiğidimiz düşmandan yüz çevirmez. Cesur ve bahadır yiğitlerimiz vardır. Bizim şehrimizde yetişen kızlarımızı bu şehirden dışarı çıkarıp diğer köylerin halkına ver­ meziz, yine burada kefene veririz ve başka yerden kız da almazız. Onun için tüm şehrimizin halkı soylu soplu er oğlu erler pehlivan erenler deyip bu şekilde güzel ahlâklarını tarif ettiler. Gerçekte şahbaz, dilâver, iri gövdeli ve kesimli güzel ya­ rar gençleri vardır. Ve herkes ile güzel geçinir gariplerin dostu adamlardır. Ve gerçekten de bu şehrin içinde dışında yatmakta olan evliyâlara son yoktur, ama ziyaret ettiğimiz bu sultanlardır ki zikrolunur Simav şehri ziyaret yerleri Evvelâ Karşıyaka dedikleri dağda Al-i Abâ fukarası Hazret-i Hacı Baba nurlu mezarı. Ondan aşağı şehre yakın Şeyh Çavlı Sultan kabri. Yine Çavlı Mahallesi'ne yakm Şeyh Hazret-i Zekeriya Efendi ziyaret yeri, nice yüz açık keramet sahibi ulu sultandır. Keramet­ lerinden birisi hayatlarında dua edip Bu Simav Şehri'ne veba ve humma hastalığı girmesin diye buyurmuşlar. Hayatta oldukla­ rı zaman içinde, bu şehir içine 150 sene veba girmemiş. Bu duayı 25 yaşında iken edip duaları kabul olup tam 125 sene bu Simav Şehrine humma ve taun girmemiştir. 51 Yine bu mahalde Şeyh İlâhî Simavî hazretlerinin maka­ mı Doğum yerleri bu Simav Şehri'dir. Ve bu mahalde oturur­ lar imiş. Nur dolu hanelerindeki kulübeleri hâlâ halkın ziyaret yeridir. Kırk sene bu odasında gündüz oruçlu ve gece ayakta idi. Hâlâ makamında misk, amber ve abir kokusundan insanın dimağı kokulanır. Sonra o zamanın kutuplar kutbunun izniyle kendisine Rumeli halifeliği bağışlanıp Vardar Yenicesi adlı şe­ hirde Gazi Evrenos türbesine yakın tekkesinde Rumeli âşıkları ile zikirde iken 861 yılında devr-i âhir olup sonunda âhirete gö­ çüp Vardar Yenicesi'nde tekkesi içinde yatmakta olan ulu sultan­ dır. Ve bütün halkın ziyaretgâhıdır. Simav'da nice yüz ziyaretler daha ettik, ama yazı uzun ol­ masın diye yazmadık, vesselâm. Bu şehirde bütün dostlarla vedalaşıp batı tarafındaki dağlar eteğinde 25 pare mamur köyleri, âbıhayatlı, düzgün yollu, mahsullü ovaları, keteni, üzümü, cevizi ve hünnabı bol beldeleri ge­ çerek, 4 saatte amansız Demirci Dağı beline çıkmaya başladık. Tam 2 saatte göklere karışmış bir yüksek Demavend Dağı'dır. Bu yüksek dağın zirvesinde Oklu Çam adlı yere vardık. Macera Derviş Şecî adlı bir âşık cana 10 kan edici, dağlar gezici, candan bezici, adam kesici yol kesicilik ederler. Bu garip can bunların onunun da ok ile kanlarım toprağa döküp vücut­ larını toprağa salar. Allah'ın hikmeti bir ok yayından dürüst çı­ kıp bir çam ağacına rast gelip saplanır. Hâlâ o ok çam ağacının gövdesinde 3 adam boyu yüksekte saplanmış yelekleri ağacın içinde, okun temreni iki karış dışarıda yalman gösterip durur. Gerçekten de çok iyi okçu pehlivan imiş. Onun için Oklu Çam Beli derler. Öldürülen 10 harami de bu yazılan çam dibinde ecel içkisini içip hâlâ mest olup ta kıyamet gününe kadar suskunlar vadisinde yatarlar. Hakir de bu mahalden korkumuzdan ses­ siz sedasız silâhlarımız hazır geçtik, zira gayet melun, aman­ sız beldir. Sonra o haramileri katleden garip, gönlü yaralı derviş 10 ha­ raminin giysileri ve eşyalarını silâhlarıyla birlikte yine kendi at­ larına yükleyip leşlerini sarıklarıyla atlar üzerine iyice bağlayıp 10 adet atı da birbirlerinin kuyruklarına yularlarından bağlar. Derviş kendisi de yaya olarak atları leşler ile yedeğe alıp Demir­ 52 ci Şehri'nde hâkime getirip esvap ve eşyalarıyla teslim edip bir köşede durur. Bu hâli şehir halkı görüp hamd ü senâ edip dervi­ şe nice bin guruş verirler. Vaktin hâkimi de haramilerin bir şeyin almayıp hepsini der­ vişe verir, başına turna telleri takıp bunlardan üstün, yakın ne­ dimlerinden eyler. Dervişe bu şehir içinde bağ, bahçe ve bir hane verip bir bâkire kız verip Demirci Şehri'nde kalır. Yakın zaman­ da olduğundan Derviş Şecî'yi görmüş adamlardan dinledik. Ni­ tekim adı geçen derviş hayatta imiş, bu Demirci Beli'nde kurt ile koyun yağ u bali gezerlermiş. Derviş her sene başına bu ka­ dar bin adam toplayıp sarp dağ ve belin yollarını, dikenlerini, çer çöplerini temizleyip kaldırımlar, âbıhayat kaynak çeşmeler ve çemenzar sofalar yaparmış. O sarp dağ içinde ne kadar hayır eserleri geçtik ise anılan dervişin oku bereketiyle olmuştur. Yine Derviş kendi keremlerinden öldürdüğü haramileri dağa götürüp yıkayıp sıralı olarak bir seki üzerine cenk ettikleri Oklu Çam adlı mahalde defnetmişlerdir. Hâlâ etrafları çevrilmiş alçacık duvarlı mezarlıktır. Kendi için de bir kabir yaptırıp şehir halkına vasiyet etmişti, 40 yıl yaşayıp sonra dünyadan göçünce vasiyetleri üzere tüm dostları Derviş'i haramilerin yanma def­ netmişlerdir. Hâlâ bu yüksek dağ içinde Oklu Dede diye gelen geçenlere ziyaretgâhtır ve Oklu Çam diye meşhurdur. Hâlâ bu mahalde haramiler insana saldırmaya cüret ede­ mezler. Ama aşağı eteklerde ve Demirci Şehri'ne yakın yerler­ de o ulu çamlık içlerinde gayet dikkatli olmak lâzımdır. Zira bu Demirci Beli ve Oklu Çam Beli Rum, Arap ve Acem'de meşhur amansız beldir. Ve Oklu Çam denmesinin sebebi odur, vesselâm. Hakir bu belden 4 saatte, Âhengerân Kalesi, yani Demirci şehrinin özellikleri (—) tarihinde Cimcime Kraliçe karının kardeşi Fmdıcak Kral elinden Saruhanoğlu beylerinden Demircioğlu Kara Musta­ fa Bey fethidir ki hakirin babasının babası, dedemin dedesinin, altıncı dedemin dedesi Kara Ahmed Bey'in kardeşidir. Bu şehri o Demirci Kara Mustafa Bey fethetmekle her şeyden muaf ocak­ lığımız olduğundan Demircieli derler. Ama zamanla Saruhanlılar Devleti son bulup Osmanoğlu Devleti'nde Bayezid-i Velî'ye 53 intikal etmiştir. Fatih Kara Mustafa Bey de vefat edince bu De­ mirci Şehri'nde defnedilmiştir. Hamd olsun ziyareti nasip oldu. Kütahya Şehri içindeki bu hakirin ataları Ertuğrul ile Mâhan memleketinden gelmişlerdir, Demircioğulları diye meş­ hurdur. Sonra bu Demirci Şehri Sultan Bayezid-i Velî eline gi­ rince bu Demirci Kalesi'ni celâlîler zapt etmesinler diye yıkmış­ lardır. Hâlâ yapı kalıntıları bellidir. Az bir şeyle tamir olması mümkündür. Bu şehir Saruhan Sancağı sınırıdır. Ve 150 akçe şerif kaza­ dır. Nahiyesi 150 pare köydür. Ayşe Sultan hâssı olmakla hâkimi voyvodalarıdır. Müftüsü, nakibüleşrafı, kethüdayeri ve serdarı vardır. Şehri yedi dereli tepeli yere kurulmuş kat kat evlerdir. Top­ lam 18 mahalledir ve 3.060 toprak örtülü Türkistan evleridir. Ve duvarları baştan başa kerpiçle yapılmıştır. Ve 42 mihraptır. Ama eski yapı Saruhanoğlu'nun camiidir, amcamız Kara Mustafa Bey yapmıştır. Gayet kalabalık cemaate maliktir. Ve kapısı üzere tarihi budur Ammem hâze'l-camie's-sultanu'l-mu'azzam zıllullâhi fi'l-âlem, hayır sahibi ve'l-hasenât Yakub bin Devlet Han ibn Sarhan Bay. Bu camiin sağında camie bitişik uçurum başında kutuplar kutbu Haşan Efendi, bir kârgir türbede medfundur. Bu camiin bir nazik kırmızı ve uzun tuğla minaresi vardır. Çarşı içinde Hacı Haşan Camii. Yine çarşı içinde Süllemiş Camii, kiremit ile örtülüdür ve cemaati çoktur. Kıran Camii, Sinan Efendi Camii, Hacı Ağa Camii ve Arap Efendi Camii. Bu camilerden başka 42 tane de mescit vardır. Ancak bu De­ mirci Şehri'nde asla kurşun örtülü imaretler yoktur. Bu şehirde cümle 5 adet tuğla minare gözükmektedir. Di­ ğerleri tahta minaredir, ama hepsi sanatlı ve uzun güzel mina­ redir. Gelen geçen yol54 cular için pek çok odaları, meydan sofası ve ahırı vardır ve mut­ fağında nimeti vardır. Bektaşî dervişleri ile dolu tekke idi. 1082 [1671] de Köprülüzâde Ahmed Paşa'dan bir alay suhte [softa] ta­ ifesi emirler getirip tekkeyi medrese edip suhteler burayı işgal edince dört taraftan gelen adaklar kesilmiş, dersiamlar vakfı berbat etmişler ve Halil bereketini uçurmuşlar. Bu şehirde 4 medrese daha vardır. Ve 200 dükkânları var, ama bedesten yoktur. Bu şehirde haf­ tada bir pazar durup insan deryası olup bütün değerli eşyalar bulunur. Dereli, tepeli ve yüksek yerler olmakla suyu ve havası gayet hoştur. Ve her sokağı başında birer can bağışlayan çeşmesi var­ dır. Zira her bayır başındaki birer mahallenin birer çeşit abıhayat suları vardır. Onun için bu şehir mamur ve bakımlı olmuştur. Halkı şirret Etrak olduğundan hâkimlerine baskın çıkıp zulmet­ tirmediklerinden mamur olmuştur. Hepsi garip dostlardır, zira ticaret ile geçinirler. Ekinleri ve tahıl mahsulleri yoktur. Hepsinin kâr ve kisbleri şehrinin dört tarafında ikişer saatlik yer dağlar baştan başa bağlardır. İnciri ve üzümü meşhurdur, onunla geçinirler. Tâ Afyon Karahisarindan ve Tavşanlı Şehri'nden katırcılar gelip bu şehre buğday getirip üzüm kurusuyla değişirler. Halkının kazançları ve geçimleri bu şekildedir. Sokakları iniş yokuş olmakla hep kaldırım taşı döşelidir. Ve çarşı pazarı şehrinin büyüklüğüne göre azdır. Halkı genellikle çuka ferace giyerler. Askerî taifesi araların­ da sevilmezler, kız vermezler ve ondan kız almazlar. Sipahi ve yeniçeri olsun elbette ondan vergi alırlar, yahut şehirden sürer­ ler. Külâh ve kavuk üzere beyaz Muhammedi sarık sararlar. Kadınları yassı başlı ve siyah ferace muhayyer giyerler ve ayaklarına çizme giyip edeplice gezerler. Ama oğullarına hâkim olup söz geçiremezler. Hepsi karga kuşu besleyip havaya uçu­ rup değerli ömürlerini de havaya uçururlar. Babaları ve annele­ ri oğullarına yüz vermelerinin aslı odur ki pek sıkıştırırsam bel­ ki bir avam ile kaçar derler, bu yüzden evlatlarını pek zapt u rapt etmezler. Ve bu şehirde evlâtlarını bir ağaya hizmetkârlığa ver­ 55 mek küfürle denk bir şeydir, ama gayet sevimli Türk civanla­ rı vardır. Sokakları iniş ve yokuş olduğundan ve daracık dar yollar olmakla arabalar bu şehre giremez. Evlerinin kimi derede ve kimi tepede olduğundan her biri birer tarafa bakmaktadır. Bu şehrin alaca kilimi meşhurdur. Kısacası bu şehir her tür­ lü vergiden muaf olduğundan gayet bakımlı ve şenliklidir. Bu şehri de gezip dolaşıp sabahleyin kalkmak üzere iken Allah'ın hikmeti iki kölemiz kaçıp yer yarılıp yere girdi. Şeh­ rin hâkimi dört tarafa adamlar salıp tellâllar çağırttı, bir izle­ ri bulunamadı. Sonunda bir gece daha bu şehirde konuk olup o gece istihare duasını okuyup yattım. Rabbimin hikmeti ve dua­ sı bereketiyle rüyamda daha önce Kula Şehri'nde hanesinde ko­ nuk olduğumuz Şeyhî Çelebi'yi gördüm. Allah'ın hikmeti Kula Şehri'nde kendilerden ayrılıp elveda yerinde iken, En kısa zamanda sizi yine hanemize davet ederiz ve müş­ kül işlerinizi kolay edip kölenizin birini sünnet edip müjdesiyle teslim ederiz buyurmuşlar idi. Biz de, İnşaallah dahi diğer şehirleri seyahat edip nasip olursa yine geliriz demiş idim. Allah'ın hikmeti rüyamda görüp mü­ barek elleri ile elime yapışıp, İşte senin kölelerin şu bağda saklanmaktadır diye yerle­ rini gösterip, Size daha önce 'Müjde ederiz, bize gelin' demiş idik. Elbet­ te sabahleyin gelin, yine hanemize teşrif buyurup konuk olun dediler. Derhâl uykudan uyanıp temiz abdest alıp iki rekât kaza namazı kılıp sabahleyin atlarımızı eyerleyip Demirci Şehri'nden ılgar ile kıble tarafına mamur köyler geçerek 12 saatte, Kula şehrinin özellikleri Kütahya Sancağı toprağında 150 akçe kazadır. Önce mahke­ meye varıp oradan hanemiz sahibi Şeyhî Çelebi'ye vardık, Hay rûh-ı mücessemim deyip hakire hayli izzet ikram etti. Köleleri­ min kaçtığını bunlara söylediğimde, Vallahi birader şunda bir bağ içinde bir alay misafirler ge­ lip kondular. Tabilerinizle habersizce varıp onlardan sorsanız, belki öğrenirsiniz dediler. Hemen yine mahkemeden bir adam 56 alıp bağlara vardım. Hamd olsun bizim çelebilerimizin ikisi de pervasızca kebap çevirir, biri odun keser. Hemen kebabı çevi­ ren kölem kebabı bırakıp kaçarken yakalayıp bağladık. Öbür kö­ lemin de yakasından yapışıp bunları kaçıran herifi mahkemeye davet ettik. Yeniçeri serdarından adam getirdiler. Derhâl serdar gelip bunları mahkemeye hazır etti. İki yanaşma hizmetkârdır, geldiler, aldım dedi. Köleler­ den sorulduğunda, Vallahi Demirci Şehri'nden bunlar bizi ayartıp aldığımız mal, atlar ve rahtlar hep bunlardadır. Bir gecede bizi bu şehre getirip bu bağ evlerinde bizi saklarlardı diye cevap verince ye­ niçeri serdarı bunları zincire bağladı. Onlardan bize 300 guruş ceza alıverdi. Hamd olsun kölelerimiz ve diğer çalman eşyala­ rımız eksiksiz bulundu. Rüyamızda bize müjde veren hanemiz sahibi Şeyhî Çelebi'ye gelip mübarek ellerini öpmeye kalkıştığı­ mızda razı olmadılar ve asla bu duruma dair bir söz etmediler. Böyle bir ulu sultan hanemiz sahibini rüyamızda görüp işaretle­ ri sebebiyle kölelerimizi bulduk. Köleler tövbe ettiler, birini sün­ net edip Kula Şehri'nde büyük şenlikler edip birkaç gün daha gezip dolaştık. Bu Kula Şehri 150 akçe kazadır. Ve nahiyesi (—) köydür. Ve hâkimi müftüsü, serdarı ve kethüdayeri vardır. Ama nakibi Uşşak'tadır, zira Uşşak ile bu Kula Şehri'nin arası 8 saatlik yerdir. Şehri bir düz sahrada bağlı, bahçeli ve bir geniş yerdir. Ve tamamı 8 mahalle ve 1.200 toprak örtülü mamur ve süs­ lü güzel hanelerdir. Ve 24 mihraptır. Bunlardan kalabalık cemaate malik çarşı içinde kurşun örtülü ve bir sanatlı kârgir düzgün minareli Hoca Seyfeddin Camii, gayet sanatlı ve geniş camidir, ama damı top­ rak örtülüdür. Hacı Abdurrahman Camii, bu da kârgir yapı ve kurşunlu­ dur. Gerisi kurşunsuz cami ve mescitlerdir. Biri Sunkur Bey Hamamı. Suyu ve havası gayet hoştur. Ve biri Kutbeddin Hamamı. 200 dükkânı vardır, ama Uşşak Şehri gibi bedesten yoktur. Lâkin bütün kıymetli eşyalar bol bol bulunur. Ancak imaret ve medre­ 57 seleri yoktur. Suyu ve havası gayet hoş olduğundan mahbûb ve mahbûbeleri gayet çoktur. Beğenilenlerinden, beyaz ekmeği ve Uşşak gibi bunda da kıymetli halılar, zililer, kırmızı ve elvan kilimleri meşhurdur. Kula Şehri ziyaretleri Evvelâ Şollaki Sultan ve Esedullah Baba. Bunları ziyaret edip ruhaniyetlerinden yardım talep ettik. Hanemiz sahibinin hayır duaları ile şereflenip bu şehirden batı­ ya mamur köyler geçerek yeşillik yerler ile 6 saatte, Cifanoğlu Köyü menzili 200 haneli Yıldırım Han evkafı mamur köydür. Oradan yine batıya doğru mamur köyler içinde geniş verimli ovaları kâh Gediz Nehri kıyısmca, kâh bağlar için­ de geçip 5 saatte, Eski Alaşehir Kalesi'nin özellikleri (—) tarihinde Büyük İskender zamanında Madyan oğlu Yanko soyundan Kortiz adlı bir kralın elinden Aydın Bay oğlu Sultan Yakub fethidir, Ulubaş Bey eliyle. Daha sonra Osmanlı ta­ rafından (—) tarihinde Yıldırım Han fethidir. Aydın Sancağı'nda Yıldırım Han Gazi evkafıdır. Ve 300 pâyesiyle şerif kazadır. Nahiyesi 78 köydür. Kethüdayeri, yeniçeri serdarı, müftüsü, nakibüleşrafı ve ayanı eşrafı da vardır, ama dizdarı ve neferleri yoktur. Kalesi Bozdağ'a bitişik Bahçederesi demekle bilinen yüksek bir dağın eteğinde yuvarlak şekilli, şeddadi, kârgir yapı büyük bir kaledir. Çepçevre büyüklüğü 8.880 adımdır. Ancak iç el ol­ makla kaleye muhtaç olmayıp viran olmaya yüz tutmuştur. Hergele Kapısı, Kula ta­ rafında doğuya açılır. Tabahane Kapısı, Kirmasti Kapısı ve Alhadir Kapısı. Bütün şehri bu kale içinde 24 mahalle ve 2.070 toprak örtülü mamur ve mükellef eski tarz evlerdir. Ve 24 mihraptır ve (—) cuma hutbesi okunur camilerdir, ama bunlardan kalabalık cemaate sahip eski sultanlardan Sul­ tan Yıldırım Bayezid Han Camii, eski yapıdır. Gerçi kiremitlidir, ama gayet sanatlı camidir. Avlusunda bir abdest havuzu var­ dır. Medrese de Yıldırım Han'ındır. Dersiamı ve talebeleri var­ 58 dır. Âlimler arasında övülen dereceli medreselerdendir. Bu cami şehrin tam ortasında bulunup şehrin yüzü suyu olmuştur. Yine çarşı yakınındaki Süğlün Muslı Paşa Camii, bu da kur­ şunsuzdur. Şeyh Sinan Hazretleri Camii, şehrin bir yüksek ba­ yırı üzere 6 adet kârgir kubbeli ve kurşun örtülü aydınlık cami­ dir. Bizzat Şeyh Sinan hazretleri muhterem evlatları ile camiin avlusunda yüksek bir türbe içinde yatmaktadırlar. Seyyidlerden ulu sultanlardır ve halkın her kesiminin ziyaret yeridir. Bursa'da yatmakta olan Emir Sultan halifelerindendir. Hâlâ tekkesinde büyük tevhid ve zikir olup Alaşehir'in halkı her Cuma gecesi zi­ kirde hazır olurlar. Puslulu Camii ve Kadı Şeyh Camii. Bunlardan başkası mes­ citlerdir. Ve bir tekke, bir medrese ve 16 mektep vardır, ama Yıldırım Han imareti harap olduğundan nimeti kesilmiştir. Ve çarşı içindeki Süğlün Muslı Paşa hamamıdır. Bedesten gibi bütün değerli şeyler orada mevcuttur. Bundan başka yolcular için kervansaraylardır. Tamamı 800 dükkândır. Bazısı kapalı durur. Haftada bir büyük pazar olunca köylerden toplanan tüccarlar gelip bu dükkânları açıp alışveriş ederler. Ve 70 boyahane dükkânları vardır. Neftî boyaları meşhurdur. Tabakhanesi de gayet meşhurdur. Bu tabakhane içinde akan ve Yıldırım Han Camii'ne, hamamına ve hanına akan âbıhayat sular tamamen Bayezid Han'ın hayratıdır ki 3 değirmen yürü­ tür âbıhayattır. Bütün şehrin hanelerine sokak sokak akar içimi hoş sudur. Suyu ve havası gayet güzel şehirdir, ama hâkim zulmünden biraz haraba yüz tutmuştur. Halkının yüz renkleri kırmızım­ sı olup mahbûb ve mahbûbesi Alaşehir'in elâ gözlü civanı diye meşhurdur. Halkı gayet zevk ehli, garip dostu salih adamlardır. Şehrinin beğenilenlerinden, ince Denizli boğasısı gibi nazik pamuk bezi olur. Has ve beyaz balı, üzümü, armudu ve inciri çoktur. Ensesinde Bozdağ Yaylası'nm kirazı tam 6 ay bulunur. Alaşehir mesire yerî Bu şehrin güney tarafında ılıcalarla 59 şehir arasında bir mesire ve dinlenme yeri vardır. Yeryüzünde benzeri meğer Konya'da Meram Bağı veya Malatya'da Azpuzu Bağı ola. Ama bu onlardan üstündür ki övgüsünde diller kısa kalır. Rum Arap ve Acem gezginleri içinde Alaşehir'in Hüseyin Pınarı Mesiregâhı diye meşhurdur. Acem hıyabanı koyağından nişan verir dinlenme yeri, hoş bir mekândır ki çeşit çeşit sofa­ lar, havuz ve şadırvanlar var ki eski sultanların nazargâhıdır. Nice yerden âbıhayat suları var ki her biri cennet şarabına ben­ zer selsebil gibi akıp şehir halkı bu dinlenme yerinde zevk ü sa­ falar ederler. Bu mahalde bir büyük çınar var ki her dalını üçer adam kucaklayamaz. Uzun dallardır ki kırkar ellişer zira uzunluğu var­ dır. Bu ağacın gövdesinin kalınlığı 2 sarık kuşatır. Çok iri, gölgeli ve Yaratıcı'mn hediyesi göklere baş uzatmış büyük ağaçtır. Bazı eğlence toplantılarında 5-6 bin adam toplanıp gölgesindeki hıyabanda gölgelenip içip eğlenip Hüseyin Pmarı'nda Hüseyin Baykara zevki gibi zevk edip çeşit çeşit fasıllar ederler. Böyle bir gö­ rülmeye değer büyük ağaç ve bir eski mesire yeridir. Alaşehir ılıcası Anadolu Eyaleti'nde meşhur kaplıcanın biri de budur. Bütün geçmiş sultanların nazargâhı bir ılıcadır. Şehre yakındır. Bu şehrin ayanından Yıldırım Han imamı, mütevelli, Şeyh Sinan vaizi ve diğer dostlarla vedalaşıp Sart Pazarina gider dostlar ile batı yönüne yine Bozdağ eteğince mamur köyler ge­ çip nice seyirler ederek 4 saatte, Sarp hisar, yani Sart Kalesi'nin özellikleri Hazret-i Resûl'ün doğumundan 882 sene önce Büyük İsken­ der korkusundan Yanive kızı Kaydefa adlı melike yapısıdır. Son­ ra Aydın Bay oğulları elinden (—) tarihinde Yıldırım Han fethidir. Aydın toprağında (—) hükümettir, 150 akçe kazadır ve na­ hiyesi 40 parça köydür. Kalesi yine Bozdağ'a bitişik olan Sart Dağinın eteğinde, yüksek bir yerde, dört köşe, şeddadi yapı kü­ çük bir kaledir, ama gayet sarp ve sağlam yapıdır. İç el olmakla dizdarı ve neferleri olmadığından başka kalenin içi o kadar ba­ kımlı ve şenlikli değildir. Lâkin aşağı varoşu biraz mamurdur. 3 mahalle ve 700 toprak örtülü hanelerdir. 60 Ve (—) mihraptır. (—) camii (—) gerisi mescittir. Küçük çar­ şısı, hanları ve hamamı vardır. Bağ u bahçesi çoktur. Ve şebekeli bostanlarmda sulu ve iri kavunu ve karpuzu meşhurdur. Ve ovalarında pamuğu cihanı süslemiştir. Haftada bir büyük pazar olup nice bin tüccar toplanıp alış­ veriş ederler. Oradan yine batıya bir ulu sahra içinde Gediz akar ki ta Alaşehir ile Sart Şehri arasından beri gelir. Hakir bu nehri atlar ile geçip Çomaklı Yaylası'nda biraz dinlendim. Orada Çomaklı Sultan'ı ziyaret edip abıhayatlar içip mamur köyleri geçerek 9 saatte, Gördüs [Gördes] Kalesi, yani Koritoz şehrinin özellikleri Büyük İskender tarihinden sonra Yanko Kral'm oğulların­ dan Koritoz adlı kralın elinden Saruhan oğlu Yakub Han fet­ hidir, Ulubaş Bey eliyle. Yakub Şah, Osmanoğlu'na bir kızını nikâhla verince bu şehri de çeyiz yoluyla verip Yıldırım Han eli­ ne girmiştir. Zağanos Paşa, bu Gördüslü olduğundan Celâli Karayazıcı girip saklanmasın diye padişah fermanı getirip kaleyi yer yer yıkmıştır. Dizdarı ve neferleri yoktur. Hâlâ burçları ve kuleleri belli­ dir. Bu kale şehrin doğu tarafı ucunda bir killi kaya üzerine ya­ pılmış, eski zamanda gayet sarp ve sağlam kale imiş. Kütahya Eyaleti'nde Saruhan Sancağı'nda 150 akçe kazadır. Nahiyesi 78 parça köydür. Hâkimi serbest zeamet sahibidir. Kethüdayeri ve serdarı vardır, müftüsü ve nakibi yoktur. Şehri yüksek bir dağın eteğinde birbiri üzere Tokat Şehri'nin evleri gibi kat kat yapılmış evlerdir. Sokakları gayet iniş yokuş­ tur. Ve toplam 2.200 toprak örtülü duvarlarının temelinden ya­ rısına dek taş, ondan yukarısı kerpiç duvarlı Türkistan evleridir. Bunlardan, aşağı çarşı içinde Ulu Cami bir şirin ve sanatlı uzun minaresi var, toprak örtülü, eski tarz camidir. Ve yüksek çınarlarla süslenmiş avlusu var ama kapısı üzerinde tarihi yoktur. Yukarı mahallede Hacı Ramazan Camii kapısı üzerinde ya­ zılan tarihi budur 61 Sahibü'l-hayrât ve'l-hasenât el-hâcRamazan bin Şa'bân tamâmet camiü'ş-şerif, sene ihdâ ve erbaîn ve elf [104.1] yazılmıştır. Ve tamamı 3 camidir, gerisi mescitlerdir. Bütün evleri kıble tarafına, ovaya bakmaktadır. Şehrin altında akan Çomaklı Nehri yine Çomaklı Yayla­ sından inip Gediz Nehri'ne karışır. Bu Çomaklı Nehri üzerinde şehir kenarında bir göz köprü vardır. Usta çam direklerinden iki taraftan kırlangıç kanadı gibi birbiri üzere kalyon sütunları gibi uzun direkleri bir acayip sa­ nat etmiş ki zamanımızın ustaları ona hayran olurlar, öyle bir seyirlik ve sanatlı ahşap köprüdür. Bu ibretlik köprünün ben­ zeri Rumeli'nde Hersek Vilâyeti'nde Foça Şehri'nde Dirin Neh­ ri üzerinde Sokollu Mehmed Paşa'nın ağaç köprüsüdür. Ama bu Gördüs Köprüsü ondan enlidir ve sanatlıdır. Bir başından bir başına tam 500 adımdır ki gökkuşağmdan nişan verir köprüdür. Bu şehir içinde 50 dükkân, 1 han ve 1 hamam, hepsi bu köp­ rünün evkâfıdır ki geliri köprünün tamirine harcanır. Başka 1 hamam, 1 medrese, 2 tekke, 9 mektep, 3 han ve 6 ha­ yat suyu çeşme vardır. Bütün halkının kârları ve kazançları bağ ve bahçesi cihanı süslemiştir. Üzümü gayet suludur ve lezzetli üzüm kurusu olup ekin ocağı olmamakla Kütahya ve Karahisar'dan ve diğer nahi­ yelerden nice bin deve yükü buğday gelip üzüm ile değişirler. Bu şehrin pazarı günü acayip bir kalabalık olup nice bin adam toplanır. Halkı tamamen Etrak'tir. Konuşmalarında özel lehçele­ ri beyan olunur Etrak Lehçesi Bazı lügatleri bu boş sözlerdir. Evvelâ azık tahıl dehle ekmek buğday gözet zıbar gaglı ün yat araba avaz 62 rahatlık ketmec kızan avrat kız oğlan cılız cıbar göblez küçük arık köpek yarusu taraş çomar mastı zağar koyun köpeği fino köpek yetegerı cınak saplıca kızıl tazı arslan kiraz dik dük kişne ballıdan kiraz kurusu vişne incir kelem kızılağaç hınza lahana havuç kereviz yelli saz oğlan pabucu tüglice donbak turp armut kurusu dikenli kestane tülüce yumru kaplıca burka şeftali yumurta beğ aşı çoğaş yumurta güneş Nice bin bu gibi boş kelimeleri var ki duyanın aklı perişan olur. Gerçi baba ve dedelerimizin dilleridir, ama bizim dedele­ rimizin oturduğu Kütahya içinde ve Demirci Şehri'nde bu gibi sözler yoktur. Bu şehrin halkı garipleri severler ve nimetleri fakirlere bol­ dur. Hanemiz sahibi Hacı Veli, hanedan sahibi, Tanrı eri ve cö­ mert kimsedir. Oradan batıya doğru dağlar, taşlar, dere ve tepeler üzere Tekneci Beli adlı yeri Allah'a hamd olsun kolaylıkla geçip 4 saatte, Kayacık Kasabası Kalesi Kayacık Kasabası'ndan kale gözükür, ama hayli uzaktır. Göklere boy uzatmış viran bir yüksek kaledir. Varıp seyretme­ den kasabasında Bostancı Mehmed Ağa hanesinde konduk. 63 Saruhan Sancağı paşasının hâssıdır, subaşısı hâkimdir. 150 akçe asumanî kaza ve nahiyesi 7 adet kasaba gibi köylerdir. Kethüdayeri ve serdarı vardır, müftüsü ve nakibi yoktur. Şehri toplam 300 toprak örtülü Etrak evleridir, ama bağ ve bahçesi gayet çoktur. 1 mahalle ve 1 camii var. Minaresi cami­ in avlu kapısı üzerindedir. Bir alçacık tahta minaredir. Bu mina­ re dibinde bir berrak sulu çeşmesi vardır, suyu buz parçasıdır. 2 mescidi var ve evleri o kadar süslü değildir. Bu kasabanın dört tarafı o kadar yalçın, sert kayalardır ki sanki Mâzenderan taşıdır. Atlarımız güçlükle ayak basardı. Han, mektep, medrese, imaret ve çarşı pazardan bir şey yoktur. Ancak bir küçük hamamı var, o da şiddetli kışta işler, başka zamanda kapalı durur. Bazı kimseler evlerinde tabaklık işlerler. Gayet hoş kırmı­ zı sahtiyan olur. Anadolu'da Kayacık sahtiyanı diye meşhurdur. Hatta Edirne ve Mısır Iskenderiyesi kırmızı sahtiyanından üs­ tündür. Bazı ciltçiler Kur'ân-ı Kerimlere bundan kullanırlar. Şehrin kuzey tarafında dereler ve bayırlar üzerinde etraf kasaba ve köylerin halkının bağları tüm bu Kayacık'tadır, zira ekin ocağı değildir. Suyu ve havası, bağ ve bahçesi gayet hoş ol­ duğundan sulu ve iri taneli üzümü olup şirin şırası olur. Ve bu bağlarda hâsıl olan al kirazın her biri birer esedî riyâle beraber ölçtük, ama nice bin kirazdan seçip ölçtük. Hatta Anadolu'da kırmızıya dair bir şey övülse Kayacık sahtiyanı ve kirazı gibi kırm ızıd ır derler. Ve dilberlerin yanakları ve dudakları övülse Kayacık kirazı dudaklı bir cihan seçkini dilberdir derler. Bu şehir halkından yoldaşlar alıp Kayacık Kalesi bir seyir­ lik yerdir diye taşlık, yalçın, acayip, tehlikeli ve korkulu dağla­ rı 1 saatte aşıp, Kayacık Kalesi'nin özellikleri Eğer bu kalenin içinde düşmanı olsa gökte meleklerden baş­ ka buna zafer bulur mahluk olamaz. Dört tarafı gayyâ kuyu­ su gibi Hümeze ve Lümeze dereleridir. Kale kendisi zirveye baş uzatmış yüksek bir yalçın kara kaya üzerinde şahin yuvalı bir küçük kaledir. Tam 2 saatte çıkılır bir kudret kalesidir ve henüz mühendis elinden çıkmış sağlam bir yapıdır. Ama Allah bilir ne 64 zaman yapılmıştır. İçinde eski bir kilise ve bir su sarnıcı var, in­ san cinsinden bir şey yoktur. Tüm Aydın Sancağı ovaları, köyleri ve kasabaları kitap sayfaları gibi görünür. Kapısı doğu tarafa açı­ lır, kanatları yoktur. Kısacası acayip sığmak yeri yüksek kaledir. Bunu da seyredip kalenin güneyinde 2 saat yakın bir yalçın kaya vardır. Uç konak Gediz şehrinden, Ulubor'dan, Bozdağ'dan, Aladağlardan ve Nif Şehri'nden görünür bir yalçın mavi dağdır ki öğle vaktinde zirvesi mavi bulutlar içinden ancak belli olur bir kayadır. Allah'ın emriyle Nuh Tufaninda öyle bir kaya hâsıl ol­ muş, Naldöken Kayası derler. Yolu da gerçekten atların nalları­ nı döker bir taşlık yoldur. Ondan 2 saat batıya dağlar, beller ve çamlı yollar aşıp, Şahin Kayası Kalesi'nin özellikleri Ey imdi vefa kardeşleri, 32 senedir 18 padişahlık yer gezdim, böyle bir Yaratıcı işi ve heybetli yüksek dağ görmedim. Ateş sa­ çan güneş inişe geçmeyince kalenin zirvesi üzerindeki burçla­ rı belli olmaz. Ta bu mertebe yüksek Elvend Dağı gibi acayip ve garip bir dağdır. Bu kayanın dört tarafı şahin yuvası ile dolu olduğundan Şa­ hin Kayası derler, ama Yunan Yanvan tarihinde bu kayaya Petromir derler. İzmirne adlı kraliçenin yaylağı imiş. Kale onun ya­ pısı olduğundan taştan bir peri yüzlü kadın sureti, kapının sağ tarafında ceset olarak kendi aynasıyla yapılmıştır. Rum, Arap, Acem, Hint, Sind ve Dadyan diyarlarını gezip dolaşan denizcile­ rin, kara tüccarlarının dağlar görmüş gezginlerin aralarında Şa­ hin Kayası diye meşhurdur. Ama ne şahin, nice kere yüz bin şa­ hin, zağanos, balaban, miskî kartal, kerkes ve devlingeç yuvala­ rı ile süslenmiş bin Sübhan Dağı'dır. Benzeri yine Van Gölü kıyı­ sında Sübhan Dağı ola. Bu kayanın dört tarafı öyle parlak kayadır ki yeryüzü okçu­ ları kayanın zirvesine ok atsalar yarısına ancak erişir. Bu kale­ nin ta zirvesine çıkmak için yalçın kayayı Ferhad gibi kesip yol etmişler, tam 3.050 basamak kesme kaya merdivendir. Her ba­ samağı yarım mimar ziraidir. Bu yol üzere bazı dinlenme yerle­ ri kesmişler. Kayanın etrafına dolanarak geçilir. Ama at, katır ve eşek çıkamaz. 65 Hakir atları aşağıda bırakıp birkaç hizmetçiyle etek topla­ yıp var kuvveti pazuya getirip yüz bin sıkıntı ile çıkıp yeryüzü­ nü ayak altında bukalemun nakşı gibi seyrettik. Yeryüzü sayfa­ sı sanki bir nakışlı ebrulu Hıtayî kâğıt gibi belli idi. Ta bu derece yüksek bir dağdır. Ona yakın mavi buluttan başka meğer kanat çırpan kuş­ lar ola. Bunda da insan cinsinden bir tek fert yoktur. Kaydefa ve İzmirne melikelerin sarayları henüz üstad elinden yeni çıkmış güzel yapılardır. Yağmur suyunun bir damlasının boşa gitmemesi için su sarnıçları vardır ki hâlâ âbıhayat buz gibi sularla doludur. Dağa üstad kazıcılar kazmalar vurup mağaralar kazarak bütün ya­ ğan yağmurlara yollar kazıp kayaların yüzünden akan yağmur suyunun bir damlası boşa gitmeyip mağaralara akar. Bu şekilde imar olmuş yüksek tepedir. Bu kayanın ta zirvesinde 3 adet azîm göyner [köknar] ağaç­ ları hâsıl olmuş. Sübhanallah, bu yazılan şeylerin dışında yılan ve çıyandan başka bir şey yoktur. Oradan yine inip atlarımıza bi­ nip bu kayanın dibinden geçip dört buçuk saatte batıya teper aşa­ ğı indik. Bu Şahin Kayası'nm zirvesi mavi bulutlar içinde kaldı. Aşağı sahrasında Banyas Nehri akar. Yine Banyas dağların­ dan doğup Gediz Nehri'ne karışır. Atlarımız ile hıyâbânlar için­ de 7 kere geçip üçüncü saatte, Yaya Kızıldığı Köyü 40 evli, 1 camili Müslüman köyüdür ve zeamettir. Onu geçip bir mahsullü öz içinde 3 saat daha gi­ dip 6. saatte, Bergele Köyü menzili 20 haneli, 1 camili ve bir âbıhayat kaynak sulu Müslüman köyüdür. Ve Akhisar köylerinden zea­ mettir. Mehmed zamanında yeniden bu kaleyi yapan kimse­ lerle konuşup onların anlattıklarını yazdık. Vali Macar Ali Paşa eliyle yakın zamanda yapılmıştır. Bir düz geniş ovanın tam or­ tasında kerpiçten, yuvarlak, alçak duvarlı, (—) adet kapılı ve (— ) 66 adet kuleli ufak tefek kaledir. Ama çepçevre mazgal delikleri vardır. Ve fırdolayı büyüklüğü 8.600 adımdır. Bütün kuleleri ki­ remit örtülü birer toplu mamur burçlardır. İç el olmakla dizdarı ve neferleri yoktur, ancak tamiri için vakıfları çoktur. Şimdiki hâlde şehrin tam ortası olan Yusuf Efendi Sara­ yı yeri bir yüksek zemindir, orada eskiden büyük bir kale var imiş. Hâlâ yer yer kalıntıları ve yarım burçları bellidir. Kaydefa Melike'nin kardeşi Cimcime Kraliçe'nin tahtı imiş. Eyvan du­ varları ayaktadır. (—) tarihinde Saruhanoğulları çok zorlukla­ ra fethetmiştir. Bir daha kâfirlere karargâh olmasın diye bu kale ve taht yerini temelinden yıkıp harap ederler. Hâlâ nice bin eski yapı eserleri vardır. Kütahya Eyaletinde Saruhan Sancağı'nda Ayşe Sultan hâssıdır. Baltacılar kethüdası hâkim idi, onda konuk olup şehri temâşâ ettik. Ve 150 akçe şerif kazadır. Senede 20 kese hâsıl olur 300 akçe kazadan iyidir. Nahiyesi ancak 12 köydür, ama her biri birer kasaba gibi bağlı bahçeli, cami, han ve hamamlı beldelerdir. Bu şehrin müftüsü, nakibi, sipah kethüdayeri ve yeniçeri serdarı vardır. Ve ayanı, ulemâsı ve askerîsi gayet çoktur. Eski zamanlarda gayet büyük şehir imiş. Şimdi yine ma­ mur yapıları büyük bir ovanın ortasında bulunan, Anadolu Vilâyeti'nin Şamıdır. Dört tarafı gül, gülistan, bağ ve bostanlı İrem Bağı gibi gölgeli ağaçlar içinde mamur, süslü, iç açıcı ve fe­ rah yeni yapı bir hoş beldedir. Bütün haneleri kale içindedir. Tamamı 2.600 adet geniş, kire­ mit örtülü, bağlı bahçeli, akarsulu, havuz ve şadırvanlı güzel ha­ nelerdir. Zengin fakir herkesin evinde birer akarsu elbette bulu­ nur ki değirmen yürütür akarsulardır. Zira bu şehrin dört tarafı yaylalardır. Bu bol bol akan sular o yüksek dağlardan gelip şeh­ ri sularlar. Bütün çarşısında ve diğer yollarında kaldırımlar üze­ rinde adam beli kalınlığında akarsular akıp ırmaklar çağlar böy­ le bir İrem şehridir. Ve tamamı 24 mahalle ve 47 mihraptır, 10'u cuma kılınır ca­ midir. Ve 12 kârgir minareler gözükmektedir. Diğerleri alçacık tahta ve başka ezan makamlarıdır. Bunlardan çarşı içinde cema­ ati bol Sarı Ahmed Paşa Camii, kârgir minareli, 3 kârgir kubbeli, 67 3 kapılı ve avlusunun ortasında abdest havuzu ve avlusunun et­ rafında medrese hücreleri bulunan, bütün bu imaretler kurşun ile örtülü benzersiz, aydınlık bir camidir. Kıble kapısı üzere celi hat ile yazılan tarih budur Özge târih dedim Şerhî bu hayra Bihamdillâh oldu tamiri cami. Sene 1005 Sultan Alemşah Camii derler, ama annesinindir. Halk ara­ sında Fethiye Camii derler. Daha önce kilise imiş Artık yüzü­ nü Mescid-i Haram semtine çevir [Kur'ân, Bakara 144] nassı üzere kâfirlerden fethedilip mihrabı Kudüs'e iken Mekke'ye çevrildiği için Fethiye Camii derler. Minaresi yıkılıp yine yeniden yapılmış kiliseden bozma camidir. Kârgir kubbe ve kurşun örtülüdür ve kapısı üzere tarihi budur Hâzihi cumatü'ş-şerifve imaretü'l-latîf Valide binti Alemşah Beğ nevverallâhu merkadehufî tarihi selâse [ve] ışrîn ve seb'a mie. [723] Sinan Kadı Efendi Camii. Minaresiz ve kurşunsuz camidir. İstanbullu Haşan Efendi Camii, Emetli Camii, Sarı İbrahim Efendi Camii, Hacı Süleyman Camii, Hacı Mustafa Camii ve Eski Cami. Bunlardan başkası mescitlerdir. 3 hamamı var, biri Paşa Hamamı ve biri Gülruh Sultan Ha­ mamı suyu, havası ve yapısı hoştur ki insanın yüz rengi kırmı­ zı olup gerçekten gül yüzlü adam olur. Ve Sasa Bey Hamamı. Ve tamamı bin adet dükkânlardır. Ve bir kârgir yapı 3 kub­ beli bedesten vardır. Baştan başa kurşun örtülü imarettir. Bü­ tün kıymetli eşyalar bunda mevcuttur. Bu hayrat da Gülruh Sultan'm yapısıdır. 10 adet mamur ve şenlikli kârgir yapı hanları vardır. Bun­ lardan Paşa Hanı, Hüseyin Efendi Hanı, Kimyon Efendi Hanı, Boşnak Mustafa Efendi Hanı, Musa Efendi Hanı, Nebi Efendi Hanı, İbrahim Efendi Hanı, Emiroğlu Hanı, Kara Sinan Efendi Hanı, İstanbullu Haşan Efendi Hanı, Baltacı Mahmud Ağa'nm namazgâhı dibinde Mahmud Ağa Hanı, Kara Sinan Efendi Hanı ve pazar yerinde han gibi lonca yeri, kiremit örtülü taş direkli yapılardır. Bu iki yapının altında, pazar günleri kıymetli metaları olan tüccarlar alışveriş ederler. Biner adam sığar geniş örtü­ lü meydanlardır. 68 Bu şehir içinde 7 medrese, 1 dârülhadis, 1 dâr-ı kurrâ, 23 sıbyan mektebi ve nice yüz âbıhayat çeşmeleri vardır. Bu akarsula­ rın kaynağı şehrin doğu tarafında Gördük Hisar adlı kale dibin­ den Soğuk Pınar adlı berrak sudan gelerek büyük kehrizlerle şe­ hir içinde her tarafa dağılır. Bundan başka bazı hanelerden cad­ deler üzerine ikişer üçer çeşme selsebil gibi akar 2 bin can besle­ yen çeşme vardır, diye şehir halkı övünürler. Suyu ve havasının güzelliğinden mahbûb ve mahbûbesi misk ve amber kokulu saçlı, ceylân gözlü, şirin sözlü ve nur yüz­ lü güneş parçası olur. Bütün halkı tüccardır. Giysileri baştan başa çuka ve değer­ li kumaşlardır. Taze civan yiğitleri serapa Cezayir levendi esva­ bı şeklinde daracık bağır yelekleri, bellerinde pala çatal bıçakla­ rı ve başlarında kırmızı fesler giyerler, cesur şahbaz dayı yiğitle­ ri vardır. Ve hep garip dostu adamlardır. Nimetleri zengin, yok­ sul, yolcu ve komşulara boldur. Çarşı pazarları içinde büyük çınarlar yetişmiştir. Her çarşı­ sı birer çeşit gölgeli mesiregâh çarşıdır. Bunlardan Paşa Camii ve hamamı önünde bir geniş sofa üzerinde yüksek bir çınar vardır, gölgesinde 500 adam konup kahve içerler. Bu ağacın gölgesi bu sofayı ve diğer dükkânları kaplamıştır, altına asla güneş tesir et­ mez. Zariflerin toplantı yeri ve bir lonca yeridir. Bütün dostlar orada yalınayak başıkabak oturup tavla ve satranç oynarlar. Bu şehrin yolları genellikle böyle ağaçlık, gölgeliktir. Bu şehrin yiyecek, içecek ve sanayiinin beğenileni Evvelâ has ve beyaz mekik ekmeği demekle bilinen mekik gibi bir söbü ekmektir, misli meğer Şam'da ola. Zerdalisi, servi ağaçları, zey­ tini, inciri, üzümü, limon ve turuncu şehri süslemiş İrem Bağı gibi bir ılıman şehirdir. Burada iki gün konaklayıp Şevki Çelebi, Mahmud Ağa ve Mirza Ağa ile vedalaşıp kıble tarafına düz sah­ ralar içinde nice mamur köyler geçerek dördüncü saatte, Marmara kasabasının özellikleri Saruhan Sancağı toprağında 150 akçe kazadır. Nahiyesi 11 parça köydür ve muaf müsellem Lala Paşa vakfıdır. Eski zaman­ da acayip mamur, şenlikli ve süslü şehir imiş. Bundan başka yine bu kazada 3 adet köy daha Lala Paşa vakfı vardır. 69 Serdarı ve kethüdayeri var, ama müftüsü ve nakibi yoktur. Şehri bir kayalı bayırlar dibine kurulmuş, birbiri üzere iki kat­ lı ve tek katlı 1.200 kiremit örtülü güzel hanelerdir, ama binden fazla şahane haneler harap olmuştur. Mamur olanları 10 mahalledir. Ve bütün haneleri kuzey ta­ rafındaki ovaya nazır, uzakları görebilen gayet havadar hoş ev­ lerdir. Ve tamamı 22 mihraptır. Bunlardan kalabalık cemaatli selâtin camii gibi Eski Cami, Lala Paşa'nmdır. Kârgir kubbeli ve düzgün minareli aydınlık camidir. Avlusu şadırvanlı, taşra sofa­ sı da sütunlar üzerinde kârgir kubbeli ve sanatlı pencereleri ile bir iç açıcı camidir. Ve medrese, han, imaret, dârülhadis, dârülkurra, mektep ve çeşme hepsi bu Lala Paşa'nm hayratıdır, tamamı baştan başa kurşun örtülü kârgir eski yapılardır. 100 kadar dükkânlar da kurşunludur. Yukarı mahallede Hanefi Sultan Camii kiremitlidir, ama o kadar mamur değildir ve minaresi yoktur. Hanefi Sultan biz­ zat camiin mihrabı önünde kurşunlu bir kubbe içinde gömülü­ dür, Allah kabrini nurlandırsın. Anadolu Vilâyetinde keramet sa­ hibi bir ulu sultandır ve menkıbeleri gayet çoktur. Bu camiler­ den başka mescitlerdir. Bu kasabanın övülenlerinden, pamuğu, kavunu ve karpuzu meşhur, suyu ve havası orta hâilidir ama halkı fakirdir. Ve aya­ nından müderris efendiden gayri bir fert yoktur. Hanefi Sultan ziyareti ve yanında Mehmed Baba ile Ali Baba sırrı aziz olsun. Sonra Marmara'dan kalkıp kıbleye 1 saat gi­ dip, Frenk Köyü 100 haneli zeamet köydür. Oradan yine 1 saat gidip, Marmara şehri ılıcasının özellikleri Bir kayalı dağ eteğinde Çatal Ilıca demekle bilinen ve yapı­ cıları bilinmeyen eski binalardır. Üzerlerinde kubbeleri ve pek çok havuzları vardır. Bir hoş suyu vardır. Temmuz ayında nice bin adam gelip yıkanıp şifa bulurlar. Suyu insan vücuduna yağ gibi cila verir. Cüzam hastalığına yakalanan 40 gün suyundan 70 içse Allah'ın emriyle iyileşir. Hatta bir küçük havuzu bir kub­ beli halvet içinde işlemez imiş. Hizmetçilerime etek toplatıp ha­ vuzun içinde çer çöpü, pislikleri ve su yollarını temizlettim. Yer yer sofaları da tamir edince hoş bir havuz oldu. Sıcak su ile dol­ durup hakir de girip dinlendim. Hamd olsun bu kadarca sevap bize kısmet oldu. Bir mermer sütun üzere tarihini yazdık. Oradan Gediz Nehri'ni at ile geçip, Karaitli Köyü 300 haneli ve 1 camilidir. Oradan, Yayla Köyü Bir ulu yayla eteğinde bağlı, bahçeli, âbıhayatlı, camili ve hamamlı köydür. Tüm Turgutlu halkı Temmuz'da bu yaylağa çıkarlar. Oradan 1 saat batıya, Durkutlu [Turgutlu] şehrinin özellikleri Kütahya Eyaleti'nde Saruhan Sancağı'nda tüm vergilerden muaf Valide Sultanlara mahsus hâss-ı hümâyûndur. Senelik 30 yük akçe hâsıl olur. Sultaniyesi ve 10 yük akçe de hâkimine hâsıl olur bir mamur haslar hası güvenli bir şehirdir. Ve 150 akçe şerif kaza olduğundan bazı zaman 300 pâyesiyle verilir. Nahiyesi 160 adet köydür. Müftüsü, nakibi, kethüdayeri ve serdarı vardır. Zengin tüccarı, ayanı ve askerî taifesi çoktur. Trabzon Vilâyeti'nin Laz taifesi gibi bu şehir halkının anadan doğan oğlanları yeniçeridir. Şehri bir düz geniş ovanın tam ortasında Gediz Nehri'ne ya­ kın yeni bir şehirdir. Daha önce böyle mamur ve şenlikli değil imiş. Validelere hâs olup tüm vergilerden muaf olduğundan ga­ yet mamur yeni kurulmuş güzel bir şehir olmuştur. Ve adalet olup halk çiğneği [halka zulmedilmediğinden] yer olmamakla günden güne imaretler yapılmaktadır. Toplam 1.500 kiremitli ve duvarları tamamen kerpiçli saray­ lar ve güzel hanelerdir. Ve tamamı 21 mihraptır ve 5 cumadır. Evvelâ çarşı içinde, Manisalı Piyaleoğlu Mustafa Efendi Camii, kârgir kubbeli, mi­ nareli ve yine kireç ile kiremit örtülü camidir. Hamdü lillâh kim tamâm oldu dedim tarihini Camiin itmâmını kıldı bana Allah nasîb. Sene 1065 Bundan başka kârgir minareli cami yoktur. Onlardan başkası mescittir. Bunlardan muazzam kiremitli ve kerpiç duvarlı Semerciler Hanı, pazar yerinde Voyvoda Hanı ve Yeniçeri Hanı. Bunlar meşhurdur. Pazar yerinde yirmişer yapma taş sütunlar üzere kiremit örtülü Tahıl Pazarı bir geniş binadır. Altında 5 bin adam toplan­ sa yerim dar demez, örtülü geniş meydandır. Kısacası gezip gör­ düğümüz diyarlarda böyle lonca yeri bir şehirde görmemişizdir. Rakkas, hanende ve çöğürcü sazende ve meddahlar ile donanmış ve dilberler ile bezenmiş kahvelerdir. Tamamı 300 dükkândır, ama bedesten ve kurşunlu binaları yoktur, zira yakın zamanda mamur olmuştur. Suyu ve havası gayet sıcaktır. Onun için halkı yaylaya çı­ karlar. Şehri bir düz yere kurulmakla bağı bahçesi cihanı tutmuş­ tur. Ve şehrin dört tarafından şehre baksan çınar, kavak, salkımsöğüt ve diğer çeşitli ağaçların çokluğundan şehir görünmeyip hıyaban içinde kalmış kuş cenneti bir şehirdir. Ama bütün kuş­ ları da Türkçe seslenirler. Mahbûb ve mahbûbesi yoktur. Halkının yüz renkleri sarı­ dır. Erkek ve kadınlarının giysileri baştan başa çuka elvan fe­ racelerdir. Taze yiğitleri baldırı çıplak levendane Cezayirli tarzı sıkma yelek, pala bıçak ve başlarında fes giyip dolaşırlar. Övülenlerinden, üzüm kurusu, kavunu, karpuzu ve Turgut atı meşhurdur, ama zalim dur kurt olmakla durur kalır, huysuz atları hâsıl olur. Bu şehirden batıya doğru mamur beldeler temaşa ederek geniş mahsullü ovalar içinden 4 saatte, Münif Kalesi, yani Nif [Kemalpaşa] şehrinin özellikleri Büyük İskender zamanında Kaydefa yapısıdır. Nice devlet­ ler eline girip sonunda (—) tarihinde Sarhan Baba Sultan, kutbi72 yete kadem basmış ulu sultandır, onun zamanlarında Hacı Emet Bey fethidir. Sarhan Bay Sultan'm beylerindendir. Daha sonra (— -) tarihinde OsmanlIlardan Gazi Hudavendigâr namıyla bilinen Sultan I. Murad fethidir. Kütahya Eyaleti'nde Saruhan Sancağı paşasının hâssıdır. Voyvodası hâkimdir. 150 akçe şerif kazadır ve nahiyesi 70 köy­ dür. Kethüdayeri ve yeniçeri serdarı vardır, ancak müftüsü ve nakibi yoktur. Kalesi bir yalçın kaya üzerinde beş köşe iki kapılı şeddadi yapıdır. Çepçevre büyüklüğü 2.200 adımdır, içinde birkaç hane­ ler vardır. Kale içinde ve altındaki kayalardan doğan âbıhayatlar tüm aşağı şehre, bağ ve bahçelere taksim olup yayılıp su değir­ menlerinden akar abıhayattır ki huzur ile içinden üç taş çıkara­ mazlar. Ta bu mertebe buz parçası soğuk sudur. Aşağı varoş sâfî kayalar içinde, dere ve tepelerde kurulmuş­ tur. Ve büyük ağaçlar içinde İrem Bağı gibi bir şirin kasabadır. Marmara şehri bu da yüksek bir dağın eteğindedir. Tüm evle­ ri kuzeye nazırdır. Bu şehir doğudan batıya uzunlamasına ku­ rulmuştur. Ve bin hane kadar bağı, bahçesi ve değirmenleri ile harap olmada evleri var, ama mamur olanları 8 mahalledir ve 9 mihraptır. Bunlardan cemaati çok çarşı içinde Emet Bey Camii, eski tarzdır. Kapısı üzere yazılan tarihi budur Amiruhu el-abdü'l-fakîr el-Hâc Emmet bin Osman dır. Kapısı ceviz ağacı levhasından Fahrî oyması gibi ibretlik bu­ kalemun nakışlı ve sanatlı kapıdır. Allah bilir, bütün ressam ve kalem ustaları buna denk bir kapı, Behzad nakşı etmeye kâdir değillerdir. Her bir rumî, islimîleri ve diğer çiçekleri birbiri için­ de kat kat göstermiş ki görülmeye değer büyük bir kapıdır. Den­ gi Kırım diyarında Kefe Kalesi'nin Top Kapısı'ndan içeri girin­ ce Kule Kapısı Camii'nin kapısı ola. O da ibretlik sanatlı kapı­ dır. Avlusunun ortasında bir sanatlı abdest havuzu vardır, Nifliler abdest tazelerler. Bu camiin solunda çarşıya inecek 7 basa­ mak taş merdivenli avlu kapısı vardır ve kârgir minaresi gayet düzgündür. 2 hamamı ve 40 dükkânı var. Camiin sol tarafındaki mey­ 73 danda büyük bir havuz ortasında uzun bir sütun üzerinde bir şadırvan kadehi var, bu da ibretliktir. Kadehin dört tarafından 40-50 yerden kol kalınlığı berrak sular aşağı büyük havuz içine selsebil gibi akıp etrafındaki sofalar üzerinde bulunan âşıklar hava alıp safâ ederler. Bu havuzun dört tarafında göklere doğ­ ru uzayıp gitmiş büyük gölgeli çınarlar var, gölgesinden zemine asla güneşin sıcaklığı tesir etmez, İrem Bağı koyağı gibi bir din­ lenme yeridir. Etrafında camie bitişik mamur ve süslü âriflerin toplantı yeri kahvehaneler ve başka dükkânlar vardır. Kısacası hemen Nif Şehri bu iç açıcı yerden ibarettir. Şehrinin suyu ve havası meşhurdur. Halkı âlim ve dindar insanlardır. Ancak halkı o kadar zengin değillerdir. Bir alay ka­ naat sahibi, fakir ve garip dostu adamlardır. Buradan batıya doğru İrem bağları içinde bir buçuk saat, Ulucaklı Köyü Bu köye yakın İzmir Şehri'ne gider [Sabun­ cu Beli sol tarafımızda kaldı. Tehlikeli bel olduğundan bu Ulucaklı Köyü'ne gelindi. Bir kayalı dağ eteğinde 80 evli, bağlı bah­ çeli, kiremit ve toprak örtülü evlerdir. 1 hamamı ve 1 kiremit ör­ tülü camii var. Kapısı üzere tarihi budur Etti ihya bu makamı hayr içün Dervîş Ağa Hak Ta'âlâ cennet içre hûrîler vere ana Hâtif-i Gaybî dedi ihyasının tarihini Bâreka'llâh ne metîn oldu diyesiz siz buna. Sene 1056 Oradan yine batıya yokuş yukarı Şehzâde Yaylası'nı aşıp orada çadırımızı bir âbıhayat kenarında kurup konduk. Yayla çobanla­ rından bir semiz kuzu alıp kebap edip zevkimize baktık. Garip ve acayip yayladır. Hâlâ eski sultanların sarayları ve köşkleri­ ni temelleri bellidir. Zira eski sultanların şehzâdeleri Manisa'da yönetici iken bu yaylayı dinlenme yeri edinip 5-6 ay kalırlar imiş. Rum tarihçileri arasında bu yayla Süsen Dıraz Yaylası demekle bilinen yayladır. Gerçekten de acayip uzun süsen çiçekleri olur ki güzel ko­ kusundan insanın dimağı kokulanır. Ve lâlesi de çok beğenilir, soğanını İstanbul'a hediye götürürler. Bu çiçek kokusuz iken sırf güzel şekli ve sevimli yapısı olduğundan beğenilir. İstanbul'un 74 zariflerinden Balatlı Solak ve Çelebi Cüce bir Manisa soğanını 10 guruşa almışlardır. Gerçi Molla Çelebi lâlesi gibi uzun olmaz ama daha şirin, hoş görünüşlü, kırmızı, yuvarlak şekilli ve kadi­ fe gibi havlı bir lâledir. Bunda olan âbıhayat akarsular meğer Bingöl Yayla sinda ola. Kısacası burada tam 4 saat zevk ü safâ edip yokuş aşağı taş­ lık sarp yollar ile 3 saatte inip bir boğaz ağzında, Karakoca Köyü 40 haneli ve bağlı bahçeli mamur köydür. Kara Koca Sultan bu köy içinde yayla boğazı ağzında bir kubbe içinde medfundur. Oradan doğuya tam 1 saat bağlar ve bahçeler içinden geçe­ rek Manisa mahallelerinden Karaköy içinden geçip, Eski Pus Kalesi, yani Duman Dağı, Sarhan Vilâyeti, büyük Manisa şehrinin özelikleri Anadolu Eyaleti'nde Sarhan [Saruhan] Sancağı paşasının tahtıdır. Hâss-ı hümâyûnu 60 bin akçedir. 41 zeameti, 674 timarı, alaybeyi ve çeribaşısı vardır. Padişah kanunu üzere bin akçe­ de bir cebelüleri ile 3 bin pür-silâh askeri olur. Sefer sırasında pa­ şası da bin askeriyle Kütahya veziri sancağı altında sefer eşerler. Bu şehrin müftüsü, nakibüleşrafı ve ayanı eşrafı vardır. 500 akçe şerif mollalıktır. Zira eski zamanda Osmanlı şehzâdelerinin ve eski padişahların, tahtı şehzâdelerin mekânı idi. Yakın za­ manda sikkesi geçerli şehir idi, onun için şerif mollalıktır. Ve 500 adet nahiye köyleri vardır. 5 kaza nahiyesi vardır. Evvelâ Karaköy kazası, şehir için­ de beş kaza daha, Turgutlu kazası, Yalamet kazası, Belen kaza­ sı, Bozdağ kazası ve Emlâk kazası. Bu yazılan kazalar mollanın idaresi altındadır. Kethüdayeri, yeniçeri serdarı, kale dizdarı ve 20 adet kale neferleri vardır. 80 nefer de İzmir Kalesi'nde Sancak Burnu'nda yeni yapılan kaleye nefer tayin olunup bu Manisa Kalesi'nde 20 adet nefer kaldı. Kalesi şehrin ensesinde Duman Dağı üzerine yapılmış­ tır. Aşağı şehirden tam 4 bin adımda çıkılır yüksek bir kaledir. Beş köşe şeddadi taş yapı bir kaledir. Çepçevre büyüklüğü 2.200 adımdır. Ve dört tarafında asla hendeği yoktur. Zira kızıl kara 75 kaya taşlık üzerine yapılmış olup etrafı gayya kuyusuna benzer. Yıldız tarafına bakar, aşağı şehre açılır bir demirli sağlam kapısı­ nın iç yüzündeki kemer üzerinde okçu pehlivan Şücâ'm yayı ası­ lıdır. Dizdarı ve neferler daima bu mahalde otururlar. Bu kale içinde 30 hanedir. Murad'm camiidir. İmam, dizdar, kethüda ve mehteran neferleri tamamen bu kalede sakinlerdir. Bu kale Kaydefa yapısıdır. (—) tarihinde Selçuklulardan Sultan Alâeddin beylerinden Sarhan Bay, Rum keferesi kralla­ rından Puskopo adlı kralın elinden zorla fethetmiştir. Yunancada bu kalenin ismine Andirafil derler. O zamanda da büyük şehir imiş. Daha sonra (—) tarihinde Sultan II. Murad, Saruhanoğulları elinden nice bin sıkıntı ile Türk şerlilerini kıra kıra fethetmiştir. Ama ele geçirinceye kadar çok kanlar dökül­ müştür. Bu kale eski zamanda iç kale imiş, ama aşağı kale hâlâ viran olmaya yüz tutmuş iki kat üç köşedir. Fırdolayı büyüklüğü 6 bin adımdır. Ve dere ve tepeler üzere yapılmış sağlam bir kale imiş. Bu kale içi baştan