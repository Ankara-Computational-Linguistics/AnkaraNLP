olmayacağına ikna olduğunda, İsrailli dindarlar ve milliyetçi sağcı grupların barış sürecine karşı çıkacakları çok neden kalmayacaktı. Şaron, Tapınak Tepesi’ni ziyaret edeceğine dair kararını açıkladığında, Ehud Barak istihbarat şefi Ami Ayalon’a Jibril Rajoub’a ulaşmasını ve güvenli bir ziyaret için gerekenin yapılmasını istemesi emrini verdi. Rajoub, Şaron’un camiye girmemesi ve orta yerde ibadet etmemesi halinde pürüzsüz bir ziyaret olacağı sözünü verdi. Barak ayrıca Arafat’a ulaşarak, camiye girmemesi durumunda Şaron’un ziyaretinin pürüzsüz gerçekleşeceğine dair teminatlar aldı. Bir grup Filistinli ileri gelenler ve üç Arap Knesset üyesi ziyareti protesto etmek için bölgeye geldiler. Filistinli ileri gelenler arkada izlerken, genç Filistinliler taş attılar ve İsrail güvenlik güçlerini geçerek Şaron’a ve yanındakilere ulaşmaya çalıştılar. Şaron’un ziyareti bunlara rağmen sessiz ve düzgün bir şekilde gerçekleşti. Dua etmedi, beyanda bulunmadı ya da Müslümanlar tarafından provokatif olarak görülecek bir şey yapmadı. Bir taş yağmuru altında Ağlama Duvarı’na ulaşmasına rağmen, soğuk kanlı davrandı ve “Buraya Müslüman ve Yahudilerin beraber yaşayabileceklerine inanan biri olarak buraya geldim” dedi, gazetecilere. “Beraber inşa edip büyüyebileceğimize inanıyorum. Bu huzurlu bir gezi oldu” dedi. New York Times’a göre, Arap Dünyas’ındaki birçok insan, Şaron’un ziyaretini İkinci İntifada’nın başlangıcı ve barış sürecinin raydan çıkmasının nedeni olarak gördü. Juliana Ochs’a göre, Şaron’un ziyareti ikinci intifadanın sembolik teşvikiydi. 29 Eylül 2000 tarihinde, Şaron'un ziyaretinden bir gün sonra, Cuma namazı sonrası, Kudüs'ün Eski Şehir çevresinde büyük ayaklanmalar patlak verdi. Filistinlilerin Tapınak Dağı üzerinden, dua eden Yahudilerin üzerine taş atmaya başlamasından sonra, İsrail polisi dört Filistinli genci kauçuk kaplı çelik mermilerle ateş ederek öldürdü. Polis daha sonra normal mermiler kullanmaya başladı. 200 kadar Filistinli ve polis yaralandı. Eski Şehir’deki Zeytin Dağ’ında da üç Filistinli öldürüldü. Günün sonunda, 7 Filistinli öldürüldü ve 300 Filistinli de yaralandı 70 İsrail polisi yaralandı çarpışmalarda. Sonraki günlerde Batı Şeria ve Gazze’de protestolar başladı. İsrail polisi gerçek mermi ve kauçuk kaplı çelik mermilerle cevap verdi. İlk beş günde, 47 Filistinli öldü ve 1885 i yaralandı. Tarafların arasında arabulucu olan Fransa başkanı Jacques Chirac, Ehud Barak’ı protesto etti ve bir gün içerisindeki yaralanan ve ölen Filistinlilerin arasındaki oranın, başkalarını Filistinlilerin şiddetten sorumlu olduklarına inandıramayacak kadar kötü olduğunu belirtti. Ayrıca Barak’a, taş atan kişilere helikopterden ateş ederek cevap vermeleri ve uluslararası sorgulamalara izin vermemelerini, Arafat’ın üçlü müzakerelere çağrısına cevap vermemeleriyle eş tuttu. 27 Eylül'de, Gazze Şeridi yerleşim birimlerinden Netzarim’in yakınında Filistinli militanlar tarafından gerçekleştirilen bombalama sonrası bir İsrailli asker öldürüldü ve başka bir asker de hafif yaralandı. İki gün sonra, Filistin polis memuru Nail Süleyman, ortak devriye sırasında bir İsrail Sınır Polisi aracına Batı Şeria’daki Qalqiliyah şehrinde ateş etti ve Yosef Tabeja’yı öldürdü. Ayaklanmaların ilk günlerinde, İsrail Güvenlik Güçleri aşağı yukarı 1.3 milyon kurşun kullandı. Uluslararası Af Örgütü’ne göre, ilk Filistinli can kayıpları, sadece protestolara katılanlardandı. Örgüt daha sonra ilk ay içinde öldürülen Filisitnlilerin 80% inin, İsrail güvenlik güçlerine tehlike teşkil etmedikleri yerlerde bulunduklarını belirtti. 30 Eylül 2000 tarihinde, bir kameraman, Gazze şeridindeki bir dar sokakta, babasının arkasında saklanırken öldürülen Muhammed El-Durrah’nın ölüm anını çekti. Onu öldüren ateşin hangi taraftan geldiği hala kesin olarak bilinmemektedir. “Ekim 2000” olayları, İsrail’deki Arap vatandaşlar ve İsrail polisi arasında birkaç gün süren kargaşa ve çarpışmalara denir. Olaylar ayrıca Arap ve Yahudilerin geniş çaplı ayaklanmalarını içerdi. 12 İsrailli Arap vatandaş ve Gazze’den bir Filisitinli İsrail polisi tarafından öldürüldü. 1 Ekimde, İsrail kuzeyinde genel grev ve protestolar başladı ve birkaç gün sürdü. Gösteriler zaman zaman İsrail Polisine taş atma, molotof kokteyli ve mermili ateşleri içeren çarpışmalara döndü. Polis göz yaşartıcı gaz kullandı, kauçuk kaplamalı plastik mermiler ve bazen gerçek mermilerle ateş etti. Bazen bu durum gösterileri önleme protokolünü aştı ve komisyona göre ölümlerin nedeni de buydu. 8 ekimde, Tel Aviv’de, binlerce Yahudi İsrailliler şiddet eylemlerine katıldı. Bazıları Araplara taş attı ve Arap mal varlıklarına zarar verdi. Protestolardan sonra, Yahudi ve Arap vatandaşlar arasında yüksek derecede gerginlik vardı ve Arap vatandaşlarla polis arasında da büyük bir güven sorunu vardı. Yargıç Theodor Or’un başkanlığı yaptığı soruşturma komitesi, ayaklanmayı inceledi ve İsrail polisinin böyle bir ayaklanmayı kontrol etmekte hazır olmadığı kanısına vardı. Birçok yüksek rütbe polisini kötü muamelesiyle suçladı. Or Komisyonu Başbakan Ehud Barak’ı eleştirdi ve Şlomo Ben-Ami’nin Kamu Güvenliği Bakanlığı görevinden ayrılıp bir daha aynı görevi yapmamasını önerdi. Komite ayrıca Arap liderlerini ve Knesset vekillerini olanlara destek verip atmosferi etkileyerek tansiyonu yükseltmelerinden dolayı suçladı. 12 Ekimde, Filistin Yönetimi polisi, yanlışlıkla Ramallah’a giren iki İsrailli yedek askeri tutukladı. Tutuklanan askerlerin gizli bir İsrail birimine ait olduklarına dair söylentiler yayıldı ve kısa sürede Filistinli bir kalabalık karakolu bastı. İki asker dövüldü, bıçaklanarak karınları deşildi ve cesetlerden biri yakıldı. Bir italyan televizyonu grubu ölümleri kaydedip uluslararası yayınlara iletti. Bir İngiliz gazetecinin kamerası protestocular tarafından kırıldı. Ölümlerin nasıl gerçekleştiği İsraillileri şok etti. Bune cevaben İsrail misilleme hava saldırılarında bulundu. Saldırılarda Batı Şeria ve Gazze Şeridi’ndeki Filistin Yönetimine ait hedefler vuruldu. Ölümlerin gerçekleştiği karakollar boşaltıldı ve operasyonlar esnasında yok edildi. İsrail daha sonra ölümlerden sorumlu olan kişilerin izini sürdü ve tutukladı. İsrailli Güvenlik Güçleri ve Filistinliler arasındaki çarpışmalar 1 kasımda şiddetlendi. Üç İsrailli asker ve altı Filistinli öldürüldü ve dört İsrailli askerle 140 Filistinli yaralandı. Sonraki günlerde, İsrailli güçlerin düzeni tekrar sağlamaya çalışmalarıyla birlikte kayıpların sayıları arttı. Kasım ayının her gününde çatışmalar devam etti. Toplamda 122 Filistinli ve 22 İsrailli öldü. 27 Kasımda, Ramazan ayının ilk gününde İsrail Kami Geçişinden ürün ve akaryakıt geçişini hafifletti. Aynı gün, Kudüs’ün Gilo muhitinde, Beit Jala’dan Filistinliler ağır makineli silah saldırısı gerçekleştirdi. İsrail kısıtlamaları bir hafta sonra artırdı ve Filistinliler İsrail Güvenlik Güçleriyle çarpışmaya devam etti. Toplamda 51 Filistinli ve 8 İsrailli Aralık ayında öldü. İsrail ve Filistin Yönetimi arasında yapılan Taba Zirvesi, Ocak 21 -27 2001 arasında, Sina Yarımadası’ndaki Taba’da gerçekleşti. İsrail başbakanı Ehud Barak ve Filistin Yönetimi Lideri Yaser Arafat geçmiş barış müzakerelerinden oldukça fazla yol kat etti ve bir anlaşmaya oldukça yaklaştılar fakat bu zirvede amaçlarına ulaşamadı. 17 Ocak 2001 tarihinde, Ofir Rahum adlı İsrailli genç, El Fetih’in silahlı örgütünün bir elemanı olan Mona Jaud Awana tarafından kandırılıp Ramallah’a getirildi ve öldürüldü. Awana, Ofir’le internet üzerinde tanışıp birkaç ay boyunca internet üzerinden iletişimde kaldı. Daha sonra Ofir’i Ramallah’a tanışmak için çağırdı. Geldiğinde üç silahlı tarafından yakalandı ve 15 ten fazla mermi sıkıldı üzerine. Awana daha sonra, askeri ve polis operasyonlarında tutuklandı ve ömür boyu hapse çarptırıldı. Ocak ayında 18 Filistinli ve 6 İsrailli öldürüldü. Ariel Şaron, o dönemde Likud Partisi içinden Ehud Barak’a karşı seçimlere girdi. Şaron, 6 Şubat 2001 tarihindeki özel başbakanlık seçiminde İsrail başbakanlığına seçildi. Şaron daha sonra Yaser Arafat’la yüz yüze tanışmayı reddetti. Mart ayındaki çatışmalar, çoğunluğunun sivil olduğu 8 İsraillinin ve 26 Filistinlinin ölümüyle sonuçlandı. Hebron’da Filistinli bir Sniper, Şalhevet Geçidi’nde on aylık bir bebeği öldürdü. Bu ölüm İsraillileri şok etti. İsrail polisinin soruşturmalarından sonra bu atışın kasıtlı olduğu kanısına varıldı. 30 Nisan 2001 tarihinde, yedi Filistinli militan bir patlamada öldü, ölenlerden biri Ofir Rahum’un katline karışanlardan biriydi. 7 mayıs 2001’de İsrail güvenlik güçleri, Filistin Yönetimi kontrolündeki Gazze’ye doğru ilerleyen Santorini adlı gemiyi ele geçirdi. Gemiye silahlar yüklenmişti. İsrailli soruşturmalar sonunda, silahların Ahmet Jibril’in Filistin Halk Kurtuluş Örgütü – Genel Komutası tarafından satıl alındığı sonucuna varılmıştı. Geminin ve içindekilerin toplam değeri 10 milyon dolardı. Raporlara göre, gemideki tayfa içinde silah bulunan iyice kapanmış varilleri varışta indirecekti. İndirecekleri yer daha önce Filistin Yönetimi tarafından seçilmiş özel bir yerdi. 8 mayıs 2001 tarihinde 13 yaşındaki Yaakov Koby Mandell ve Yosef İşran (14 yaş) köylerinin yakınlarında yürüyüş yaparken kaçırıldı. Cesetleri sonraki sabah yaşadıkları yerin yakınlarında bir mağarada bulundu. USA Today gazetesi, polislere göre, iki gencin bağlanıp, bıçaklanarak ve taşlanarak öldürüldüklerini yazdı. Mağaranın duvarlarına gençlerin kanları sürülmüştü. 18 Mayıs 2001’de, İsrail, 1967 yılından sonra ilk defa savaş uçakları kullanarak saldırılarda bulundu. Bu saldırılardan önce müdahaleler ve hava saldırıları silahlı helikopterler aracılığıyla yapıldı. 12 Filistinli, Filistin Yönetimi kontrolü altındaki yerlerde öldürüldü. 1 Haziran 2001 tarihinde İslami Cihad’a üye bir intihar bombacısı, Tel Aviv sahilindeki Dolphinarium adlı kulüpte kendini patlattı. Çoğunluğu lise genci olan 21 İsrailli sivil öldü ve 132 si yaralandı. 469 Filistinli ve 199 İsrailli 2001 yılında öldürüldü. Dünya Af Örgütü’nün intifadanın ilk yılı sonundaki raporunda şunları belirtti: Filistinli teröristler 2001 sonlarında doğru intihar saldırılarına devam etti. Bunların arasında Sbarro Katliami (7 si çocuk olan 15 sivilin ölümüne sebep oldu), Naharya Tren İstasyonu intihar bomba saldırısı ve Pardes Hanna otobüsü bomba saldırısı (her iki saldırıda da 3er kişi öldü, Ben Yehuda Sokağı bomba saldırısı (11 sivil öldürüldü, çoğunluğu çocuktu) ve Haifa 16 nolu otobüsü bomba saldırısı (15 sivil öldü) vardı. Ocak 2002’de, İsrail Güvenlik Güçleri Shayetet 13 adlı deniz komandoları, İran’dan İsrail’e doğru hareket eden Karine A adlı kargo gemisini ele geçirdi. Geminin içerisinde Filistinli militanların İsrail’e karşı kullanmaları için silahlar vardı. Soruşturmalarda, bu kargonun oluşmasında Filistin Yönetimi’nin ve Yaser Arafat’ın da payının olduğu İsrail tarafından bulundu. Filistinliler, İsrailli sivillere karşı intihar saldırılarına başladı. 3 Martta, Filistinli bir sniper, Ofra yakınlarındaki kontrol noktasındaki 10 İsrailli sivili öldürdü ve 4 kişiyi yaraladı. Hamad daha sonra yakalandı ve müebbet hapse mahkûm edildi. 2002 nin kanlı mart ayında, 30 sivilin ölümüne sebep olan Netanya Pesah Katliamı gerçekleşti. Mart ayında 130 dan fazla İsrailli öldürüldü. İsrail 2002 Savunma Kalkanı Operasyonuyla cevap verdi. Birleşmiş Milletler, 1-7 Mayıs arası İsrail operasyonlarında 497 Filistinlinin öldüğünü ve 1447 Filistinlinin yaralandığını tespit etti. Bu sayı B’Tselem’e göre 240 idi. Ölenlerin çoğu Filistinli askerlerdi. İsrail tarafında ise 30 kişi öldü ve 127 kişi yaralandı. Operasyon, Filistin Yönetimi’nin kontrolündeki yerlerin ele geçirilmesiyle doruğa ulaştı. 2 – 11 Nisan arasında, Filistin mülteci kamplarından biri olan Jenin’de bir kuşatma ve şiddetli çatışmalar meydana geldi. Kampın hedef olmasının sebebi, İsrail’deki sivillere yönelik birçok saldırının bu kamptan çıktığına dair bulgulardı. Jenin savaşı iki taraf içinde alevlenme noktasıydı. Savaş İsrail güvenlik güçleri tarafından kazanıldı. İsrail Güvenlik güçlerinin operasyonu esnasında, Filistinliler, yüzlerce insanın katledildiğiyle ilgili İsrail’i suçladı. Filistin Yönetiminden bir isim, ölü sayısının 500 olduğunu belirtti. Çatışmalar esnasında İsrailli yetkililer de ölü sayısının yüzlerce olduğu görüşündeydi. İsrail konuyla ilgili, Güvenlik Konseyi’nde oybirliğiyle kabul edilmiş soruşturma kararına karşı çıktı. Birleşmiş Milletler katliam söylemlerinin aksine raporunda aşağı yukarı 52 Filistinlinin öldüğünü belirtti ve her iki tarafı da Filistinlilerin hayatlarını riske attıkları için eleştirdi. Uluslararası Af Örgütü ve İnsan Hakları İzleme Örgütü kendi raporlarında bazı İsrail Güvenlik Güçleri elemanlarının savaş suçları işlediklerini belirtti ama bir katliamın gerçekleşmediğini teyit ettiler. Her iki kuruluş ta soruşturmaların başlatılması gerektiğini belirtti. Çatışmalardan sonra, her iki tarafın kaynaklarının da içinde bulunduğu kaynaklar, Filistinli can kayıplarının 52-56 olduğuna işaret ediyordu. İnsan Hakları İzleme Örgütü ölenler arasında en az 27 askerin ve 22 sivilin olduğunu belirtti. İsrail Güvenlik Güçleri ise 48 inin militan olduğunu ve 5 kişinin sivil olduğunu iletti. İnsan Hakları İzleme Örgütü’ne göre 140 bina yok edilmişti. İsrail Güvenlik Güçleri, 23 İsrailli askerin öldürüldüğünü ve 75 inin yaralandığını rapor etti. 2 nisandan 10 mayısa, Beytüllahim’deki Doğum Kilises’ini İsrail Güvenlik Güçleri askerleri çevreledi. İçerde Filistinli siviller, militanlar ve rahipler vardı. Kuşatma esnasında İsrailli sniperlar içerideki 8 militanı öldürdü ve 40'tan fazla kişiyi yaraladı. Bu çatışma, içerideki 13 teröristin Avrupa’ya gönderilmesiyle sonuçlandı. Yaser Arafat’ın, El Aksa Şehitleri Tugayı’na 20.000 dolar verdiğini belirten, İsrail istihbaratı raporundan sonra, ABD, Filistin Yönetimi’nden demokratik refomlar talep etti. Arafat’tan bağımsız bir başbakanın göreve getirilmesini de ayrıca talep etti. ABD’den gelen baskılar sonucu 13 Mart 2003 tarihinde, Arafat, Mahmud Abbas’ı Filistin başbakanı olarak tayin etti. Abbas’ın atanmasının ardından, ABD yönetimi, Orta Doğu Çözüm Süreci Dörtlüsü’nün barış süreci yol planını destekledi. Plan; askeri grupları dağıtarak, yerleşimleri durdurarak ve demokratik ve barışçıl bir Filistin Devleti kurarak, İsrail – Filistin Savaşı’nı sonlandırmayı amaçladı. Planın ilk aşaması, Filistin Yönetimi’nin gerilla aktivitelerini bastırmasını, terörist saldırılarını durdurmasını ve yasadışı silahlara el koymasını talep etti. Silahlı gruplarla yüzleşmekten çekinen Abbas, geçici bir ateşkese varmaya çalışıp, gruplardan, İsrailli sivillere yönelik saldırıları durdurmalarını istedi. 20 Mayısta, İsrail donanma komandoları, Lübnan’dan Gazze Şeridi’ne doğru hareket eden Abu Hassan adlı kargo gemisini ele geçirdi. Gemide roketler, silahlar ve mühimmatlar vardı. İçlerinde kıdemli bir Hizbullah üyesi bulunan, gemideki sekiz mürettebat tutuklandı. 29 Haziran 2003’te, El Fetih, Hamas ve İslami Cihad, tek taraflı bir şekilde geçici ateşkes ilan etti. Bu ateşkes, üç ay boyunca İsrail’e yönelik saldırıların durdurulacağını deklare etti. Bir sonraki ay, şiddet azaldı ama İsrailli sivillere yönelik intihar saldırıları ve buna cevaben militanlara karşı İsrail tarafından gelen askeri operasyonlar devam etti. Üçü militan olan dört Filistinli, Nablus yakınlarındaki Askar’da gerçekleşen, İsrail Güvenlik Güçlerinin zırhlı araçlarla gerçekleştirdiği silahlı baskında, öldürüldü ve İsrailli bir asker de militanlardan biri tarafından öldürüldü. Filistinlilerin yakınındaki, kılık değiştirmiş İsrailli bir ekip, Abdullah Kavasameh’e Hebron’daki camii den ayrılırken ateş açtı. İsrail terörle mücadele polisi YAMAM, Kavasameh’in kendisini tutuklamaya kalkınca üzerlerine ateş açtığını belirtti. 19 Ağustosta, Hamas, Kudüs’teki kalabalık bir otobüse intihar saldırısı düzenledi ve 7 si çocuk, 23 İsrailli sivil öldürüldü. Hamas, liderleri Abdullah Kavasameh’in de içinde bulunduğu dört Filistinlinin ölümünden dolayı bu intikam saldırısını gerçekleştirdiğini belirtti ve saldırıyı üstlendi. ABD ve İsrail medyası, bu saldırıyı ateşkese son veren saldırı olarak yansıttı. Saldırının ardından, İsrail Güvenlik Güçleri, Hebron ve Gazze Şeridi’ndeki bütün Hamas liderlerinin tutuklanması ya da öldürülmesi emrini aldı. Otobüs saldırısını tasarlayan kişiler yakalanıp öldürüldü ve Hebron’daki hamas liderleri büyük darbe aldı. Nablus, Jenin ve Tulkarem’de sıkı sokağa çıkma yasakları uygulandı. Nablus’ta bu yasaklar 100 günden fazla sürdü. Nazlet’te 60 tan fazla dükkân İsrail’e ait buldozerler tarafından yıkıldı. İsrailli sivil yönetim, dükkânların izinsiz inşa edilmelerinden dolayı yıkıldıklarını belirtti. Filistinliler, İsraillilerin uyguladığı askeri sokağa çıkma yasaklarını ve dükkânların yıkılmasını, masum Filistinlilere karşı gerçekleştirilen toplu cezalandırmalar olarak algıladı. Arafat’ın etkisiyle, iyi bir yönetim gerçekleştiremeyen Abbas, 2003 eylülünde istifa etti. Ahmed Qurei (Edu Ala) Abbas’ın yerine geçti. İsrail hükûmeti müzakerelerin çözüme ulaşacağı umudunu yitirdi ve tek taraflı bir karar alarak, İsrail ve Filistin toplumlarını fiziksel olarak ayırma kararı aldı. Bu kararla, Batı Şeria duvarını inşa etmeye başladı. İsrail, bu duvarin, Filistinli teröristlerin İsrail’e geçmesini engelleyecek bir yöntem olduğunu bildirdi. Filistinliler, duvarın, Filistinli toplumları birbirlerinden ayırdığını ve gerçekte bunun amacının Filistin topraklarını ele geçirme olduğunu iddia ettiler. 4 Kasımda, 21 İsraillinin ölümüne sebep veren, Hayfa’daki Maxim restoranında gerçekleşen intihar saldırısından sonra, İsrail, saldırının arkasında İran ve Suriye’nin olduğunu ve İslami Cihad’la Hizbullah’a saldırılar için destek verdiklerini iddia etti. Maxim saldırısından sonraki gün, İsrail Hava Kuvvetlerine ait savaş uçakları, Suriye’nin Ain Saheb kentinde bulunan, Filistinlilerin eğitim üssü olarak bilinen yeri bombaladı. Depolanan savaş malzemeleri yok edildi ve bir sivil güvenlik görevlisi yaralandı. Gazze’den, Qassam Roketleri ve havan mermileriyle tekrar tekrar gelen bombalamalara cevaben, Rafah’ta operasyonlarını yürüten İsrail Güvenlik Güçleri, militanların Mısır’dan kaçak yollarla; silah, mühimmat, kaçak insanlar, sigara, araba parçaları, elektrikli cihazlar, döviz, altın, uyuşturucu ve giysi getirdikleri tünelleri bulup yok etmeye odaklandı. Eylül 2000 ve Mayıs 2004 arasında, Mısır ve Gazze’yi birbirine bağlayan 90 tünel bulunup yok edildi. Rafah’taki baskınlar birçok aileyi evsiz bıraktı. İsrail’in resmi açıklamalarına göre bu evler militanlar tarafından ele geçirilip, İsrail Güvenlik Güçleri’yle girilen çatışmalarda yok edilmişti. Bu evlerden birçoğu İsrail askerlerinin baskınlarından dolayı terk edilmişti ve daha sonra yok edilmişlerdi. İnsan Hakları İzleme Örgütü’ne göre, 1500 ev, şehirde bir tampon bölge yaratmak için yok edildi ve 1600 civarında kişi evlerinden oldu. 2 Şubat 2004 tarihinde, İsrail Başbakanı Ariel Şaron, Gazze Şeridi’ndeki bütün Yahudi yerleşimcileri transfer edecek planını açıkladı. Muhalefet tarafı bu açıklamayı bir medya propagandası olarak görüp tersledi ama İsrail İşçi Partisi, böyle bir kararı destekleyeceğini belirtti. Şaron’un sağ kanat koalisyon partnerleri Milli Dindar Parti ve Milli Birlik, planı kabul etmedi ve uygulamaya konulması durumunda hükûmetten ayrılacakları sözünü verdiler. Oslo ve Genevre Anlaşmalarının mimarı ve barış aktivisti Yossi Beilin de çekilme planını kabul etmedi. Gazze’den barış olmadan ayrılmanın terörü ödüllendireceğini belirtti. Geri çekilme planının Ariel Şaron tarafından ilan edilmesinin ve Erez geçiş alanı ve Ashdod limanındaki intihar saldırılarının ardından, İsrail Güvenlik Güçleri, cevap olarak Gazze şeridi’ne (Rafah ve çevresindeki mülteci kamplarına) silahlı baskınlarda bulundu ve 70 Hamas militanını öldürdü. 22 mart 2004 tarihinde, İsrail silahlı helikopterlerinden biri Hamas lideri Şeyh Ahmed Yasin’i, iki korumasını ve orada bulunan dokuz kişiyi öldürdü. 17 Nisan’da, Hamas’ın birkaç intihar saldırısı girişiminin ardından, Yasin’den sonra gelip yerine geçen Abdul Aziz El-Rantisi’yi öldürüldü oğluyla birlikte. Gazze Şeridi’ndeki çatışmalar mayıs 2004’te, Erez ve Kami geçiş alanlarındaki birçok saldırı girişimlerinin ardından, feci şekilde arttı. 2 mayısta, Filistinli militanlar, hamile bir kadını ve dört kızını vurarak öldürdü. Uluslararası Af Örgütü, bu saldırıyı bir insanlık suçu olarak gördüğünü açıkladı ve Filistinli silahlı grupların, İsrail ve İsrail işgali altındaki yerlerde, sivilleri hedef almamaları gerektiği çağrılarını tekrarladılar. Buna ek olarak, 11-12 Mayıs tarihlerinde, Filistinli militanlar iki İsrailli zırhlı aracı yok edip 13 askeri öldürdü ve vücutlarını parçaladılar. İsrail Güvenlik Güçleri iki baskın yaparak cesedleri aldılar. Bu baskınlarda 20-40 arası Filistinli öldürüldü ve baskının yapıldığı alana büyük zarar verildi. Daha sonra, 18 mayısta, İsrail Güvenlik Güçleri, Gökkuşağı Operasyonunu başlattı. Operasyonun amacı Rafah’taki terör yapılarını vurmak, kaçakçılık tünellerini yok etmek ve tank savar silahlarla SA-7 füzelerinin nakliyatını durdurmaktı. Operasyonda 41 Filistinli militan ve 12 sivil öldürüldü ve 45-56 civarında Filistinlilere ait bina yok edildi. İsrailli tanklar, yaklaşan Filistinli protestocuların üzerine yüzlerce bomba attı ve 10 Filistinli öldü. Protestocular, İsrailli askerlerin uyarılarını dikkate almadı. Bu olay operasyona karşı dünya çapında tepkiye sebep oldu. 29 eylülde, bir Qassam roketinin, Sdreot kasabasını vurup iki İsrailli çocuğu öldürmesinin ardından, İGG Tövbekarlık Günleri Operasyonunu başlattı. Gazze Şeridi’nin kuzeyinde başlayan bu operasyonun amacı, Sderot kasabasındaki Qassam roketlerinin ve roketleri kullananların yok edilmesiydi. Operasyon 16 Ekimde sona erdi. Büyük zararlar verdi ve 100 den fazla Filistinlinin ölümüne sebep oldu. Ölenlerin az 20 si 16 yaşının altındaydı. Filistinli tıp görevlilerine göre, İsrail güçleri 62 militan ve 42 sivil olduğu bilinen kişiyi öldürdü. Haaretz’in belirttiği sayılara göre, 87 militan ve 42 sivil öldürülmüştü. Saldırılarda Filistin mülteci kampları büyük zararlar gördü. İGG’lerine göre 12 Qassam saldırısı engellenmişti ve birçok terörist öldürülmüştü. 8 mayıs 2001 de, 1967 yılından sonra ilk defa İsrail savaş uçaklarını kullandı hedeflere saldırmak için. Bu saldırılardan önce, hava saldırıları helikopterler tarafından gerçekleşmişti. 12 Filistinli bu saldırılarda öldürüldü. 1 Haziran 2001 de, bir İslami Cihad intihar bombacısı, Tel Aviv kıyısında bulunan Doplhinarium dans kulübünde kendini patlattı. Çoğu lise ögrencisi olan 21 İsrailli sivil öldü ve 132 kişi de yaralandı. 21 Ekimde İsrail Hava Kuvvetleri, Hamasın tecrübeli bomba yapıcısı Adnan El-Ghoul’u ve Qassam roketlerini icad eden kişiyi öldürdü. 11 Kasımda Yaser Arafat Paris’te hayatını kaybetti. Gazze’deki gerginliğin artması, Mahmud Abbas’ın Suriye’ye gittiği zamana denk geldi. Abbas’ın Suriye’ye gitmesindeki amaç, Filistin’deki fraksiyonlar arasında bir ateşkes yapılmasıydı ve Hamas liderliğini İsrailliler üzerinde saldırılar yapmamalarına ikna etmekti. Hamas silahlı saldırılara devam edeceğina dair yemin etti ve Nahal Oz yakındalarına birçok Qassam Roketi gönderdi. Roketlerden biri Kfar Darom’daki bir kreşe isabet etti. 9 Aralıkta beş Filistinli silah kaçakçısı öldürüldü ve iki kaçakçı ise Rafah ve Mısır sınırında yakalandı. Aynı gün, Jamal Ebu Samhadana ve iki koruması, bir füze saldırısında yaralandı. Bu Samhadana’nın öldürülmesini amaçlayan dördüncü girişimdi. Samhadana Halk Direniş Komitesi’nin iki liderinden biri ve kaçakçılık tünellerinin arkasındaki ana isimlerden biridir. Samhadana’nın ayrıca, Gazze’de, üç Amerikalının öldüğü diplomatik konvoy saldırısından sorumlu olduğuna inanılır. 10 aralıkta, Gazze Şeridi’ndeki Neveh Dekalim yerleşim birimine Hamas, havan mermisi saldırısında bulundu ve İsrailli askerler de, Khan Younis mülteci kampına saldırdı. Saldırıda 7 yaşında bir kız öldü. İGG kaynaklarına göre, saldırı Hamas havan mermilerini kullananlara karşı yapılmıştı. Yaser Arafat’ın ölümünden sonra gerçekleştirilen en büyük saldırı 12 Aralıkta beş İsrailli askerin ölmesine ve 10 kişinin yaralanmasına neden oldu. Mısır ve Gazze şeridi arasındaki, askerler tarafından kontrol edilen geçiş noktalarından birinin altındaki bir tünelde 1.5 tonluk patlayıcı patlatıldı ve üç askerin ölmesine neden oldu bu patlama. Filistinli militanlar, sonrasında diğer iki İsrailli askeri öldürdü. Söylemlere göre, Hamas ve El fetih birleşerek ortak bir saldırıda bulundular. El Fetih’ten Ebu Majad, saldırıyı El Fetih adına üstlendi. Majad’a göre bu saldırı, İsrailliler tarafından zehirlenerek öldürülen Yaser Arafat’ın öcünü almak içindi. Filistin Cumhurbaşkanlığı seçimleri 9 ocakta yapıldı ve Mahmud Abbas, seçimleri kazandı. Abbas’ın politikaları, İsrail’le barışçıl müzakereler yapmak ve şiddet kullanmadan Filistin çıkarlarını elde etmeye çalışmaktı. Abbas militanlardan saldırılarını durdurmalarını istedi ve bununla birlikte İsrail tarafından baskınlar karşısında korunacakları sözünü verdi. Güç kullanarak silahsızlandırmaları desteklemedi. Gazze Şeridi’ndeki şiddet devam etti ve Ariel Şaron, Filistin Yönetimi’yle bütün diplomatik ve güvenlik girişimlerini dondurdu. Sözcü Assaf Shariv, “Abbas terörü durdurmak için gerçek adımlar atmazsa, kendisiyle hiçbir toplantı yapılmayacaktır. İsrail bugün bunu bütün Dünya liderlerine bildirdi” dedi. Filistin yönetiminden bir görevli ise, Abbas’ın daha yeni göreve geldiğini ve daha resmi olarak göreve geçmeden nasıl hemen sonuç beklediklerini belirterek eleştiride bulundu. Uluslararası baskı ve İsrail’in Gazze Şeridi’nde geniş çaplı bir askeri operasyon yapacağı tehdidi üzerine, Abbas, Filistin polisini, Gazze Şeridi kuzeyine Qassam roketleri ve havan mermileri saldırılarını engellemek için konumlandırdı. İsraillilere yönelik saldırılar tamamen durmadı ama oldukça belirgin şekilde azaldı. 8 Şubat 2005 tarihinde Şarm El Şeyh 2005 zirvesi toplandı. Şaron ve Abbas, İsrail ve Filistin Yönetimi arasında iki taraflı ateşkes ilan etti. Ürdün ve Mısır’ın da içinde olduğu Şarm El Şeyh’teki bu zirvede el sıkıştılar. Buna rağmen, Hamas ve İslami Cihad, bu ateşkesin kendi üyeleri için bağlayıcı olmadığını belirtti. İsrail, teröristlere ait silahlı merkezlerin temizlenmesi istediğinden geri adım atmadı. Bu gerçekleşmeden Barış Planı’nın gerçekleşmesi mümkün değildi. Birçok taraf ateşkesin kırılgan olduğunu ve sürecin yavaş olması gerektiğini ve bu süreçte ateşkesin şartlarının yerine getirilmesi gerektiğini ve sessizliğin korunması gerektiğini belirttiler. 9 Şubat gecesi, 25-50 civarındaki Qassam roketi ve havan topu mermisi Neve Dekalim yerleşim birimini vurdu bir o kadar da gece yarısında vurdu. Hamas, bu saldırıların, İsrail yerleşim biriminin yakınında ölen bir Filistinlinin intikamı için olduğunu açıkladı. Abbas Filistin Güvenlik Güçlerine bir daha böyle saldırıların gerçekleşmemesini sağlamaları emrini verdi. Abbas ayrıca Filistin Güvenlik güçlerinin kıdemli komutanlarını kovdu. 10 Şubatta İsrail Güvenlik güçleri, Ömer Şucat Ebu Hamis adlı, Nablus’ta yaşayan bir Filistinliyi tutukladı. Hamis, Kudüs’teki Fransız Tepesi’nde bir otobüse intihar saldırısı düzenlemek üzereydi. 1 Şubat 2005 tarihinde, Abbas; Hamas ve İslami Cihad örgütü liderleriyle görüşmeye başladı. Amacı onların kendisini takip etmeleri ve ateşkesin şartlarına uymaları gerektiğini anlatmaktı. Hamas liderlerinden İsmail Haniyah, “Sakinliğe yönelik pozisyonumuz değişmemeye devam edecek ve İsrail bundan sonra gerçekleşecek ihlaller ve şiddetten sorumlu tutulacaktır” dedi. Haziran ayı ortasında, Filistinli silahlı gruplar Sderot üzerine daha gelişmiş Qassam roketleriyle saldırılarını artırdı. Bu saldırılar 2 Filistinli, 1 Çinli ve 2 İsraillinin ölümüne sebep oldu. Bu saldırı dalgaları İsrail toplumunda geri çekilme planına olan desteği azalttı. İslami Cihad ve El- Aksa Şehitleri Karargâhı ’nın saldırıları Temmuzda arttı ve 12 Temmuzda bir intihar saldırısı Netanya şehrinde gerçekleşti ve 5 kişinin ölümüne sebep oldu. 14 Temmuzda, Hamas, Gazze Şeridi ve dışındaki İsrail yerleşim yerlerine qassam roketleriyle saldırdı. Saldırılar sonunda bir İsrailli kadın öldü. 15 Temmuzda İsrail, hedeflenmiş öldürme politikasını devam ettirdi ve 7 Hamas militanını öldürüp, 4 Hamas’a ait binayı bombaladı. İsrail yerleşim yerleri üzerine yapılan saldırılar ve Filistin polisiyle Hamas arasındaki sokak çatışmaları, 2005 Şarm el-Şeyh Zirvesi’ndeki ateşkesi tehlikeye attı. İsrail Güvenlik Güçleri de Gazze Şeridi etrafında silahlı ve zırhlı birlikler konumlandırmaya başladı. İkinci İntifadanın sona ermesi, belirgin bir olayın üzerine olmaması nedeniyle bir tartışma konusudur. Sever Plocker gibi bazı görüş bildirenler, intifadanın 2004 sonuna doğru, Yaser Arafat’ın hastalanıp ölmesiyle bittiğini belirtmiştir. Filistinliler, uluslararası tanınmış liderlerini yitirdiler ve bu da intifadanın gücünü azalttı. Durum Filistinli fraksiyonların birbirleri arasındaki kavgaya dönüştü. Remzy Baroud gibi bazı kişiler ise İsrail’in tek taraflı çekilme kararının intifanın sonunu getirdiğini belirtmiştir. Filistin lideri Mahmud Abbas, Şarm el-Şeyh Zirvesi’nin intifadanın sonu olacağını işaret etmişti. Zirvede Abbas, şiddetin sona ereceğini bildirmişti ve Ariel Şaron ise 900 Filistinli tutsağın bırakılacağını ve Batı Şeria’dan çekileceğini bildirmişti. Bazı kişiler bu olanları intifadanın sonu olarak bildirler. Devamındaki saldırılar Filistin Yönetiminin izni ve desteği olmadan devam etti. İkinci İntifada ile ilgili veriler farklı kaynaklar tarafından yayınlandı ve toplam ölü sayısı hakkında genel bir anlaşma olmasına rağmen, kayıpların nasıl olduğu ve sayıldıkları hakkında belirsizlikler vardır. B'Tselem’e göre 30 Nisan 2008’e kadar Filistinliler tarafından yapılan saldırılarda 1.053 İsrailli öldürüldü. Ağustos 2004’te Haaretz’teki yazısında, Zeev Schiff, Shin Bet’i kaynak göstererek aynı sayıyı belirtti. Yazısına göre: Bu intifada esnasında 1000 den fazla İsrailli öldürüldü. Ülkenin sadece iki diğer savaşı bu intifadadan fazla can aldı; Kurtuluş Savaşı ve Yom Kippur Savaşı. Filistinli ölülerin sayısıyla ilgili büyük tartışmalar yoktur. B'Tselem’ e göre, 30 Nisan 2008’den beri 4.745 Filistinli İsrail Güvenlik Güçleri tarafından öldürüldü ve 44 Filistinli de İsrailli siviller tarafından öldürüldü. Ayrıca 577 Filistinli ise Filistinliler tarafından öldürüldü. Eylül 2000 ve Ocak 2005 arasında, İsrailli can kayıplarının 69% u erkekti. Filistinli kayıplarının 95% inden fazlası erkekti. “Bu çocukları Hatırla” nın raporuna göre, 1 Şubat 2008 tarihinden itibaren 17 yaş ve altında 119 İsrailli çocuk öldürüldü Filistinliler tarafından. Aynı dönemde 982 Filistinli çocuk öldürüldü (17 yaş ve altı) İsrailliler tarafından. B'Tselem’ e göre, 30 Nisan 2008 tarihinden sonra öldürülen İsraillilerin 31.7% si İsrail Güvenlik Güçlerinden ve 68.3% ü sivillerdendi. Yani 719 İsrailli sivil ve 334 İsrail Güvenlik Görevlisi öldürüldü. Yine B'Tselem’ e göre, 30 Nisan 2008 tarihinden beri İsrail Güvenlik Güçleri tarafından öldürülen 4.745 Filistinlinin 1.671’i şiddet aktivitelerine katıldı ve 2.204’ü hiçbir olaya katılmadı. B’T Selem’e göre, İsrail Güvenlik Güçlerinin öldürdüğü 870 Filistinlinin şiddete katılıp katılmadığı bilinmiyor. B’T Selem’in ölen kişilerle ilgili sınıflandırmaları tepkilerle karşılaştı. Emekli Albay, Jonathan Dahoah-Halevi, B’T Selem’in silahlı ayaklanmacılar için şiddete katılmayanlar demesini yanlış bulduğunu belirtti ve İsrail Hükümetinin ölüler hakkında veri toplayıp yayınlamamasını yanlış bulduğunu belirtti. Eleştirilerin birçoğu, B’T Selem’in Filistinli militanları sivil ya da şiddete katılmayan kişiler olarak göstermesi üzerine oldu. İsrail Uluslararası Terörle Mücadele Enstitüsü, raporunda, İsrailliler tarafından öldürülen Filistinlilerin 56% sı ayaklanma şiddete katılanlardı. Enstitünün verilerine göre, 406 Filistinli de kendi taraflarındaki insanlar tarafından çatışmalar sırasında öldürüldü. Filistinliler tarafından öldürülen 988 İsraillinin 215 i çatışmalarda görev alanlardı. 22 İsrailli de çatışmalar esnasında kendi tarafındaki insanlardan yanlışlıkla öldürüldü. 24 Ağustos 2004 tarihinde, Haaretz muhabiri Zeev Schiff, Shin Bet verilerini kullanarak can kayıplarıyla ilgili bir rapor yayınladı. Rapordaki rakamlar özetle şöyledir: İsrail Güvenlik Güçleri’nin Batı Şeria’daki Filistinli can kayıplarıyla ilgili sahip olduğu istatistiklere cevap olarak, B’T Selem, 2004 yılında öldürülen Filistinlilerin 3 te ikisinin çatışmalara katılmadığını raporladı. 2003 öncesinde B’T Selem’in metodu, Filistinli askeri gruplar ve siviller arasında ayrım yapmaktı. Çatışmalara katılıp katılmadıklarını dikkate almıyordu B’T Selem ve bu nedenle İsrail tarafında olanlar bu duruma eleştirilerini sıkça ilettiler. Bazı kişiler, Filistin Yönetimi’nin sivilleri çatışmaların olduğu yerlere yönlendirdiğini, protestoların olduğu yerlere gitmeleri çağrısında bulunduğunu ve ölen sivil sayısını artırmaya çalıştığını belirtti. 2009 yılında, tarihçi Benny Morris, “Bir Devlet İki Millet” adlı kitabında 2004 yılında kadar öldürülen Filistinlilerin 3 te birinin sivil olduğunu yazdı. B’T Selem, 30 Nisan 2008 boyunca, 577 Filistinli, Filistinliler tarafından öldürüldü. 120 si İsraille işbirliği yaptığı şüphesinden dolayı öldürüldü (141). Neden öldürdükleriyle ilgili raporda verilen nedenler arasında, Çapraz atışlar, fransiyonlar arası çatışmalar, kaçırmalar, işbirlikçilerin olması, v.b. vardı (157). Uluslararası toplum, Filistin-İsrail savaşıyla uzun süredir ilgilenmektedir ve bu müdahaleleri İntifada esnasında artmıştır. İsrail, ABD’den yıllık 3 milyar dolarlık askeri yardım almaktadır. İsrail gelişmiş bir endüstriyel ülke olmasına rağmen, 1976’dan beri ABD’den en büyük rakamlarda dış yardım alan ülke olmuştur. ABD’den yardım alıp aldığı yardımın nasıl harcandığı takip edilmeyen tek ülke olmuştur İsrail. Filistin Yönetimi yıllık 100 milyon dolarlık askeri yardım almaktadır ABD’den, 2 milyar dolarlık global ekonomik yardım almaktadır. Ayrıca Arap Ligi’nden 526 milyon dolar, Avrupa Birliği’nden 651 milyon dolar, 300 milyon dolar ABD’den ve Dünya Bankası’ndan 238 milyon dolar almaktadır. Birleşmiş Milletlere göre, Filistinliler en büyük insani yardımlardan birini alan gruplardan biridir. 2001 ve 2002 Arap Ligi zirvelerinde, Arap ülkeleri İkinci İntifada’ya yardım etme yemininde bulundular. Aynı devletler 1980 ler sonunda Birinci İntifada’ya yardım edecekleri yeminini yapmışlardı. Tupi-Guarani dilleri Tupi-Guarani dilleri, Güney Amerika'daki Tupi dillerinin en önemli alt ailesidir. 11 gruptaki 53 dili kapsar. Tupí-Guaraní dillerinin en bilinen dil grupları Guarani ve Tupí'dir. Diğer örnekler Guarayu, Kamayurá, Kawahib, Kuzey şivesi, Teneteharan ve Xingu'dur. Carioca ve Jaguar kelimelerinin kökeni Tupí Guarani dilleridir. Yine birçok Brezilya şehir ve yer adının kökenleri Tupi-Guarani dillerine dayanır. Pedro de Valdivia Pedro de Valdivia (d. 1500 - ö. 1 Ocak 1554), İspanyol konkistador ve Şili'nin ilk valisi. Valdivia, Santiago, Concepción şehirleri başta olmak üzere, bölgedeki birçok şehrin kurucusudur. Pedro de Valdivia'nın hidalgo soyundan 1500 yılında (bazı kaynaklarda 1497'ye kadar gider) Badajoz, İspanya'da dünyaya geldiği sanılmaktadır. 1520'de V. Karl'ın ordusuna yazılarak 1521'de Flanders'te 1522 ve 1525 yılları arasında İtalya'da savaştı. 1533 yılında Marina Ortiz de Gaete ile evlendi. Valdivia, 1535'te Venezuela'ya gezi yaparak onu terk etti. Diego de Almagro'nun seferinin başarısızlıkla sonuçlanmasından sonra, Valdivia güney Peru'daki yerlerin fethinin tamamlanması için Peru valisinden izin istedi. Gerekli izni aldı ve ""Vali vekili"" olarak atandı. Sefer, henüz başlangıçta yaşanan sorunlar yüzünden sıkıntılı başladı. Valdivia bu seferi finanse edebilmek için kendisine bağlı yerleri satmak zorunda kalmıştı. Asker ve maceracı eksikliği de bir sorun oluşturuyordu, çünkü sefer heyeti fakir olduğundan emin olduğu yerleri fethetmek istemiyordu. Sonunda heyet Ocak 1540'ta Cuzco, Peru'dan ayılarak hareket etti, heyette yaklaşık bin Hindistan yerlisi ve sadece birkaç İspanyol bulunuyordu. Yolda heyete daha fazla İspanyol katıldı. Bu yeni katılan maceracı istilacılar Bolivya dağlarında başarısızlığa uğrayan seferin bir parçasını oluşturanlardı. Sonuçta sefere hepi topu 150 İspanyol daha katılmıştı Valdivia, Almagro'nun Peru'ya döndüğü Atakama Çölü rotasını izleyerek ilerledi. Copiapo vadisine vardıklarında Valdivia bölgeyi kral adına tasarrufuna aldı. Kısa bir süre sonra güneye doğru ilerlemeye başladılar, aynı yılın Aralık ayında Mapocho nehrine vararak burada kalıcı bir yerleşim birimi oluşturdular. Cuzco'dan ayrılmasından on bir ay sonra Valdivia ve ekibi Mapocho nehrine varmıştı, fakat yolculuk oldukça uzun ve sıkıntılı sürmüştü. Daha önceden İspanyol akınlarını yaşayan yerliler, geri çekilirken mahsullerini yakmış, hayvanlarını da yanlarında götürmüş ve Valdivia'nın tayfası için hiçbir şey geriye bırakmamıştı. Mapocho vadisinin geniş ve yerlilerle dolu olması, verimli toprakları ve bol temiz su buranın kalıcı yerleşim yeri olarak seçilmesinde önemli rol oynamıştır. Ayrıca iki yüksek tepeyle çevrili olması da savunma için elverişliydi. Burada varmalarından kısa bir süre Valdivia yerlileri içten dilekleriyle ikna etmeye çalıştı, aşiret reislerine çeşitli hediyeler vermesi için delegeler yolladı. Yerliler hediyeleri kabul etti ama Michimalonco önderliğindeki birleşik güç, İspanyollara saldırdı, hatta üstün gelmeye de çok yaklaştı, fakat aniden yerliler silahlarını atarak kaçmaya başladılar. Yakalananlar beyaz bir atın üstünde, bulutların soyundan gelen bir kişinin çıplak (saydam?) bir kılıçla saldırdığını söyledi. İspanyollar bunun "Santo Iago"nun (Saint James) mücizevi görünümü olduğunu söylediler ve bu şehre Santiago de la Nueva Extremadura ismini verdiler. 12 Şubat 1541'de Valdivia şehri resmi olarak kurdu. Seremoni, şimdi Santa Lucia Tepesi olarak bilinen, "Huelén" tepesinde gerçekleştirildi. Valdivia'nın verdiği ilk emirlerden biri "Marga Marga" madenlerinde altın araştırması yapılması ve Peru'ya kurye servisinin kurulmasıydı. Bu altın madenlerinin varlığını yakalanan şef Michimalonco'dan öğrenmişti. Barış içinde geçen bir süreden sonra, yöre yerlileri Michimalonco önderliğinde 11 Eylül 1541 tarihinde Santiago'nun yeni köy halkına saldırdılar, Valdivia o sırada orada bulunmuyordu ve şehri savunmak görevi Inés de Suárez tarafından yürütüldü. Bu olay Şili'nin fethinde önemli bir aksilik, geriye dönüş yaşattı, çünkü şehrin tekrar kurulması yeni tedariğin gelmesiyle 1543 yılında başlayacaktı. Eylül 1543'te yeni silahlar, giysiler ve diğer malzemeler Peru'dan gelen bir gemiyle bölgeye ulaştı. Valdivia daha sonra kuzeye bir keşif heyeti yolladı. Juan Bohon önderliğindeki bu heyet, Atakama Çölü'nün kuzeyi ve Santiago arasında La Serena şehrini kurdu. Şubat 1546'da 70 adamla birlikte Valdivia kuzeye doğru hareket etti. Bío-Bío Nehri'ne ulaştı, burada da bir şehir kurmayı planlıyordu ama yerli halkın düşmanlığı onu Mart 1547'de Santiago'ya dönmeye zorladı. 1547 ve 1548 yıllarında Peru'da bulunan Valdivia daha fazla kaynak ve insan toplamaya çalıştı, bir muharebeye katıldı. Sonunda Peru Genel Valisi, yaptığı hizmetlerden ötürü Valdivia'yı vali olarak ilan etti. 1549-1553 yılları arasında Valdivia tekrar güney Şili'yi fethetme görevini üstlendi, fakat bu sefer yerlilerden güçlü bir direniş gördü. Direnişe rağmen, 1550'de Bio Bio Bölgesi'ne dönerek yerli halka karşı bir zafer kazandı ve Concepción şehrini kurdu. Güneye doğru La Imperial, Valdivia ve Villarrica şehirlerini kurarak devam etti. Valdivia, Eylül 1552'de güneye döndü, Concepción ve daha güneydeki yerleşim birimleri arasındaki iletişimi açık tutmak için hisarlar inşa etti. İlk olarak Tucapel hisarına düzenlenen saldırıyla isyan başladı. Valdivia hisarı kişisel olarak kontrol etmek istedi, kafile hisar yakınlarındayken bir saldırı daha başladı ve Valdivia yakalandı. Tucapel muharebesi Valdivia'nın son savaşı olmuştur, Mapuçe tarafından yakalanan Valdivia öldürülmüştür. Boğazına kadar sıvı altına batırılarak idam edildiğinin bir mit olması kuvvetle muhtemeldir, geleneksel işkence ve idam şekliyle öldürülmüş olması daha büyük bir olasılıktır. Beşyüzlük Şili Pesosu banknotlarında Pedro de Valdivia'nın sureti bulunur. İngilizce Wikipedia, Pedro de Valdivia maddesi 11 Aralık 2007 sürümü Fëanor'un Oğulları Tolkien evreninde, Yüksek Noldor Kralı Fëanor'un yedi oğlu, Beleriand'ın kuzeydoğusunda krallıklar kurmak için halklarıyla birlikte Valinor'u terkettiler. Bu yedi oğlun isimleri şöyledir: Feänor'un oğulları, babaları ile birlikte, Noldor'u Valinor'dan Beleriand'a götürdü. Amaçları, Feänor'un yaptığı en büyük sanat eseri olan Silmarilleri çalan Morgoth'u yakalamaktı. Feänor'un erken bir savaşta ölmesi üzerine yedi oğlu, sonraki savaşların itici gücü oldu. Kahramanlıkları göz alıcıydı, hepsi de muhteşem liderlerdi ve Morgoth'un düşmanıydılar. Fakat "Feänor'un Yemini" dolayısıyla -ki hepsi bu yemine katılmıştı- yaptıkları işler nihayetinde kötülüğe dönüştü. Bu yemine göre, Silmarillerin Feänor ve oğullarından başka bir kimsenin eline geçmesine asla müsamaha gösterilmeyecekti. İlk bakışta Morgoth'un kastedildiği bu yeminin kapsamında aslında müttefikleri olan diğer Elfler ve hatta Valar dahi vardı. Bu yüzden ölümleri, daha çok Morgoth'la yapılan savaşlarda değil, dost oldukları Elflere karşı yapılan gözükara baskınlarda oldu. Bu şekilde ölmeyen sadece iki kardeş kaldı, Birinci Çağ'ın en sonunda intihar eden Maedhros ve umutsuz ve yalnız bir halde Orta Dünya'nın kıyılarını dolaşmak üzere hayatta kalan Maglor. Birinci Çağ J. R. R. Tolkien'in eserlerine konu ettiği hayalî Orta Dünya evreninin tarihi, gerçek Dünya tarihinin kadim kökeni olarak kurgulanmıştır. Tolkien evreninde, Birinci Çağ ya da tam adıyla Ilúvatar'ın Çocukları'nın Birinci Çağı, Silmarillion'da anlatılan ve kronolojisi tam olarak belirli ilk zaman dilimidir. Ağaçların dev örümcek Ungoliant ve kötü Melkor tarafından zehirlenerek söndürülmesi üzerine tüm Arda karanlığa bürünmüştür. Daha sonra Valar, iki ağaçtan birisi olan Laurelin'in ışığıyla Güneş'i yaratarak, Güneş'in Yılları'nı başlattı. Arda'nın bundan sonraki yıllarının uzunluğu ile gerçek dünyadaki güneş yılı uzunluğu aynıdır. Birinci Çağ, Elflerin Uyanışı ile başlar. Valinor ve Beleriand'ın birleşik ordularının Morgoth'u kesin bir mağlubiyete uğratması ile biter. Valar Çağı'nın uzun bir kısmı ile kesişir ve Güneş Yılları'nın 590 yılı (kimilerince 601) kapsar. Tolkien'in kurguladığı çeşitli tarih dönüştürme kıstaslarına bağlı olarak Birinci Çağ'ın, güneş yılı hesabı ile 4902'den 65390'a kadar olan bir periyodu kapsadığı söylenebilir. Yüzüklerin Efendisi'ndeki Ekler'e ve -önceki yazılarına göre daha az yer tutan- son dönem yazılarına bakılarak, bu periyodu uzatmak mümkündür. Birinci Çağ, Kadim Günler olarak da bilinir. Bununla birlikte bu isimlendirme, Dördüncü Çağ'ın başlamasıyla birlikte geride kalan üç çağı ithafen de kullanılmıştır. Birinci Çağ’ın başlangıcının Güneş Yılları’nın başlangıcı ile aynı olduğu yolunda yaygın bir yanlış kanı vardır ve bu yüzden birçok kişi tarafından bu çağa "Güneş’in Birinci Çağı" denilmektedir. Bu teoriye göre Birinci Çağ’ın başlangıcı güneşin ilk kez doğuşu, çağın sonu ise Morgoth’un mutlak yenilgisidir. Çağın başlangıcının güneşin ilk kez doğuşu olduğu iddiasını destekleyecek hiçbir bilgi Tolkien’in yazılarında yoktur ve Birinci Çağ’ın büyük farkla en uzun çağ olduğu bilgisi ile çatışmaktadır. Birinci Çağ, Ilúvatar'ın Çocukları'nın Çağları içinde en uzun olanıydı. Birinci Çağ, Güneş'in yaratılmasından çok önceye, Ağaçlar Çağı'na uzanıyordu. Bu kesinlik, ancak Tolkien'in basıma geçirilmemiş notlarından anlaşılabilmektedir. Bir notunda Tolkien, şunu yazmıştı: Birinci Çağ, en uzun olanıydı. İkinci Çağ ve Üçüncü Çağ'ın her birinin 3000 sene civârında sürdüğü ve Birinci Çağ'ın sonunun Güneş Yılları'nın 500lü seneleri civârında bittiği hesâba katıldığında, Tolkien'in Birinci Çağ'ı Güneş'in yaratılması ile başlatmadığı ortaya çıkmaktadır. Tolkien, yazdığı bir notta, Birinci Çağ'ın başlangıcının Elflerin Cuivienen'da uyanışları ile meydâna geldiğine dâir şöyle bir not kaleme almıştı: Ve böylece Kadim Zamanlar başladı, başka bir deyişle Ilúvatar'ın Çocukları'nın Birinci Çağı. Tolkien, bu çağın büyük kısmında Beleriand’daki olayları ya da kendi ifadesiyle “Birinci Çağ’ın son altı asrını” anlatmaktadır. Olayların temelinde Sindar halkı, Noldor halkı ve Edain halkının üç hanedanlığının Angband’ın ordularına ve karanlık insanlara karşı savaşları vardır. Savaşlar, Ağaçlar Çağı’nda başlamıştır, Noldor’un Beleriand’a beraberlerinde getirdikleri öfkeyle birlikte sürüp gitmiştir. Noldor, Orta Dünya’ya geri döndüklerinde burada sayısız binyıllar boyunca yaşamakta olan elflerle karşılaştılar ve bu elfler –Orta Dünya’ya geri dönüşünden bu yana- Morgoth’la savaşmakta idiler. Fakat Noldor’un, özellikle Feänor’un Oğulları’nın, Morgoth’la savaşmak için başkaca sebepleri vardı. Birinci Çağ’ın en önemli savaşları: Katrina kasırgasının ekonomik etkileri Ağustos 2005'te Louisiana ve Mississippi'yi vuran Katrina kasırgasının ekonomik etkileridir. Başkan Bush döneminde meydana gelen felaket yönetimin onarımlar için bölgeye yaptığı 10\5 milyar dolar yatırımlarla ülke tarihinin en fazla zarar veren afetlerinden biri olmasına yol açmıştır. OpenVMS Bundan önce VMS olarak bilinen, OpenVMS (Open Virtual Memory System), DEC tarafından geliştirilen "VAX" ve "Alpha" sistemleri üzerinde çalışan, üst seviye bir işletim sistemidir. DEC önce Compaq tarafından satın alınmıştır, Compaq ve HP (Hawlett-Packard)'ın birleşmesinden sonra, HP'ye geçmiştir. OpenVMS, en son olarak İntel Itanium işlemcilerinin kullanıldığı HP sistemlerinde kullanılmaktadır. OpenVMS, zaman paylaşımlı (time sharing), toplu işletim (batch processing), gerçek zamanlı (real time) ve veritabanı işlemlerinde (transaction processing) kullanılan çok kullanıcılı, çok işlemli (birden fazla işlemi aynı anda yapabilen), sanal bellek temelli bir işletim sistemidir. Bir işlemin önceliği, işletim sistemi çekirdeğinin kendi işlerinden daha yüksek olabilir. Genelev Genelev, randevuevi ya da (argo: "kerhane"), seks işçisi kişilerin ücret karşılığında cinsel ilişki kabul kurdukları mekânlar topluluğudur. Bazı ülkelerde genelevler yasal olduğu gibi bazılarında da kanun dışı olup cezai sorumlulukları vardır. Yine bazı ülkelerde masaj salonları gibi yerlerin genelev olarak da kullanılmasına izin verilmiştir. Hollanda ve Güney Kore bunlara örnek verilebilir. Yine Türkiye'de genelevler polis koruması altında olup 18 yaş altı alınmamaktadır. Kadınların sağlık kontrolü düzenlidir. Genelev devletin denetimi altındadır ve ruhsatları vardır. Çalışan kadınlar işçi sıfatındadır. Türkiye’de fuhuş yasaldır ve Türk Ceza Kanunu‘nun 5237 sayılı yasanın 227. maddesi tarafından düzenlenmiştir. Ancak, fuhuşa teşvik eden ve yolunu kolaylaştırana iki yıldan dört yıla kadar hapis cezası uygulanır. Hirodes Antipa Hirodes Antipa (Antipatros'un kısaltması) (d. MÖ 20'den önce – ö. MS 39'dan sonra) (Tetrarşi'de) Galilee ve Perea'yı yönetmiş antik lider. Günümüzde daha çok Vaftizci Yahya ve Nasıralı İsa'nın öldürülmesine neden olan olaylardaki rolü hakkında Yeni Ahit'te anlatılan hikâyelerden ve bu hikâyeler hakkında günümüz medyasında gösterilen filmlerden tanınır. MÖ 4 yılında babası Büyük Hirodes tarafından dörde bölünen krallıktan kendi payına düşen toprakları Roma İmparatorluğu'na bağlı bir Müvekkil devlet olarak yönetmeye başladı. Sepphoris ve Betharamphtha'daki projelerin inşaasından ve Celile Denizi'nin batı kıyısında bulunan başkent Tiberya'nın imarından sorumluydu. Patronu İmparator Tiberius'un onuruna isimledirilen şehir, sonradan Rabbinik öğretinin merkezi haline gelecekti. Antipa, daha önce kardeşi ile evlenmiş olan Herodias'la evlenebilmek için Nabatea kralı Aretas IV'ın kızı olan ilk karısından boşandı. Yeni Ahit'e göre, Antipa'nın Yahya Peygamberi tutuklatarak ölüme mahkûm etmesinin nedeni onun bu evliliği lanetlemiş olmasıdır. Luka İncili, Nasıralı İsa'nın mahkeme için Pontius Pilate'nin huzuruna getirildiğinde, Antipa'ya ait topraklarda faaliyet gösterdiği için Pilate tarafından ona teslim edildiğini belirtir. Bu olayların kanuni dayanağı ve Antipa'nın mahkeme ile ilgisinin tarihi gerçekliği, bilimsel bir tartışma olagelmiştir. Vaftizci Yahya ile olan çatışmalarına ek olarak, tetrark'ın boşanması Aretas ile Perea ve Nabatea'nın sınırları hakkında var olan eski bir anlaşmazlığı da su yüzüne çıkardı. Anlaşmazlığın yol açtığı savaş Antipa için bir yıkımdı; Tiberius tarafından bir Roma karşı-saldırısı emri verildiyse de, İmparatorun 37 yılında ölmesi üzerine saldırı durduruldu. 39 yılında yeğeni Agrippa I tarafından yeni Roma imparatoru Caligula'ya karşı bir komplo kurmakla suçlanan Antipa, Galya'ya sürgüne gönderildi. Sürgününde kendisine Herodias eşlik etti ve bilinmeyen bir tarihte orada öldü. Antipa, Yahudiye ve Malthace'nin Samaria kökenli kralı olan Büyük Hirodes'in oğludur. Kesin doğum tarihi bilinmemekle birlikte muhtemelen MÖ 20 yılından öncedir. Antipa, öz kardeşi Archelaus ve üvey kardeşi Philip ile birlikte Roma'da eğitim görmüştür. Antipa, varis olarak babası Hirodes'in ilk tercihi değildir. Bu onur ilk olarak Hirodes'in Hasmonaean prensesi Mariamme'den olan çocukları Aristobulus ve Alexander'a verilmişti. Her ikisininde idam edilmeleri (MÖ 7 civarı) ve Hirodes'in en büyük oğlu Antipater'in babasını zehirlemeye çalışmaktan mahkûm edilmesi üzerine (MÖ 5), artık yaşı ilerlemiş olan kral vasiyetini en genç oğlu Antipa'yı varisi yapacak şekilde gözden geçirmek durumundan kaldı. MÖ 4 yılında ölüm döşeğinde yatmakta olan Hirodes vasiyetini yeniden değiştirdi. Vasiyetin son haline göre, Antipa'nın büyük kardeşi Archelaus Yahudiye, İdumea ve Samarya bölgelerinin kralı olurken, Antipa tetrark olarak Celile ve Perea'nın yönetimine getiriliyordu. Philip ise Gaulanitis (Golan Tepeleri), Batanaea (güney Suriye), Trachonitis ve Auranitis (Hauran) bölgelerinin tetrark'ı oldu. Yahudiye'nin Roma'ya bağımlı bir krallık olması nedeniyle Hirodes'in veraset planlarının Augustus tarafından onaylanması gerekiyordu. Her üç varis de iddialarına destek bulmak amacıyla Roma'ya gitti. Antipa tüm krallığın kendisine miras bırakıldığı vasiyeti savunurken diğerleri Hirodes'in bölünmeyi sağlayan son vasiyetini ortaya sürdüler. Yahudiye'nin doğrudan Roma'ya bağlanmasını isteyen ancak yine de kral olarak Antipa'yı diğer kardeşlerine tercih eden Roma'da yerleşik Hirodes hanedanı üyelerine rağmen, Augustus Yahudiye topraklarının Hirodes'in son vasiyetinde öngördüğü şekilde bölünmesini büyük ölçüde onayladı. Ayrıca Archelaus kendisi için öngörülen ve kraldan daha alt bir seviye olan "Aile reisi" (ethnarch) unvanıyla hoşnut edildi. Archelaus, Augustus tarafından yetersiz bulunup 6 yılında bir prefect'le yer değiştirildiği halde, Antipa Celile ve Perea'yı 42 yıl boyunca yönetmeye devam etti. Hükmettiği topraklar Decapolis bölgesi tarafından Celilenin kuzeyinde ve Parea'nın güneyinde ikiye ayrılmıştı (haritaya bkz.). Antipa görevi üstlendiğinde her iki bölgeninde istikrarına yönelik tehlikeler ortaya çıkmıştı. Antipa Roma'da Augustusla sorunları halletmeye uğraştığı sırada , Hezekiah oğlu Celileli Yahuda önderliğindeki bir grup Celiledeki Sepphoris sarayına saldırmış, para ve silahları gaspederek bölgeyi altüst etmişlerdi. Suriye'nin Romalı valisi Quinctilius Varus tarafından emredilen bir karşı saldırı sonucu Sepphoris kenti yakıldı ve sakinleri köle olarak satıldı. Bu arada Perea, Romalılar ve Yahudilerle uzun ve gergin ilişkilere sahip Nabatea Krallığı ile de sınır komşusuydu. Antipas'ın çözümünün bir parçası, kurucu olarak babasının bir ayak izlerini takip etmekti. Sepphoris'i yeniden kurup tahkim etti ve aynı zamanda Parea'daki Betharamphtha'ya bir sur ilave etti. Betharamphtha şehrinin adı önce Augustus'un karısı Livia'ya atfen Livias, ardından da Augustus'un kızı Yaşlı Julia'ya istinaden Julias olarak değiştirildi. Ancak Tetrark'ın en dikkat çekici imar faaliyeti Celile denizi kıyılarından kurulan ve adını Augustus'un 14 yılındaki ölümünden sonra Roma tahtına çıkan Tiberius'tan alan Tiberya şehridir. Şehrin sakinleri, hemen yakındaki Emmaus'un sıcak kaynak sularında yıkanabiliyorlardı ve ayrıca Birinci Yahudi-Roma savaşı ile birlikte şehrin kendine ait stadyum'u, kraliyet sarayı ve ibadet için bir mabedi vardı. Şehir adını hemen yakınlardaki göle verdi ve zaman içerisinde Rabbinik Yahudilik için öğreti merkezi haline geldi. Ancak dindar Yahudilerin bir mezarlığın üzerine yapıldığını öne sürerek bu şehirde yaşamayı reddetmeleri üzerine, Antipa şehrin sakinlerini zorla yerleştirilen göçmenler, fakir insanlar ve azatlı kölelerden oluşturdu. Diğer taraftan Antipa Yahudi gelenekleri konusunda çok hassastı ve bu sebeple sikkeleri üzerinde figür bulunmuyordu. 26 - 36 yılları arasında Roma İmparatorluğunun Yahudiye valisi Pontius Pilate, Kudüsdeki kraliyet sarayına motifli adak kalkanları yerleştirerek gelenekleri çiğneyince, Antipa ve kardeşleri rica ederek bunları kaldırtmıştı. Antipa, saltanatının başında Nabatea Kralı IV. Aretas'ın kızıyla evliydi. Ancak, üvey kardeşi Hirodesle (Büyük Hirodes ve II. Mariamne'nin oğlu) Roma'da bulunduğu sırada mihmandarının karısı Herodias'a (Büyük Hirodes ve I. Mariamne'nin torunu) aşık oldu. Antipa ve Herodias evlenebilmek için eşlerinden boşanmaya karar verdiler. Olayın açığa çıkması üzerine, Aretas'ın kızı beraberinde kendisine eşlik eden Nabatea'lı korumalar olduğu halde babasının bulunduğu Machaerus kalesine gitti. Antipa ve Aretas arasındaki ilişkiler bozulmuş ve savaş için hazırlıklar başlamıştı. Antipa'nın kendi topraklarında ilgilenmesi gereken daha acil sorunları vardı çünkü Vaftizci Yahya – Luka İncili'ne göre MS 28/29 yıllarında – Antipa'nın Perea'daki topraklarının batısında vaizler vermeye ve Ürdün Nehrinde vaftiz yapmaya başlamıştı. Yeni Ahit İncilleri, Yahya peygamberin Antipa'nın evliliğinin Yahudi kanunlarına uygun olmadığını söyleyerek tetrark'a saldırdığını belirtirken, Tarihçi Josephus Yahya peygamberin halk üzerindeki etkisinin Antipa'yı isyan çıkabileceği endişesine sevk ettiğini söyler. Yahya peygamber Machaerus'a hapsedilmiş ve sonra da idam edilmiştir. Matta ve Markos İncilleri, Hirodes'in Yahya peygamberin ölüm emrini vermek konusunda gönülsüz olduğunu ancak Herodias'ın kızının (metinlerde isimsizdir ancak geleneksel olarak Salome olarak çağrılır) dans etmesini sağlayabilmek için ne isterse vereceğini söylediğini, Salomenin de Yahya peygamberin başını istediğini aktarır. Yahya'nın vaftiz ettikleri arasında, Celilelede kendi vaazlarını vermeye başlayan Nasıralı İsa'da vardı. Matta ve Markos İncillerine göre, İsa onu Vaftizci Yahya'nın yeniden dirildiği korkusuna sevk etmişti. İnciller aradından sadece Luka İncili, bir grup Ferisinin İsa'yı, Antipa'nın onu öldürmeyi planladığı konusunda uyardığından bahseder. Bunun üzerine İsa tetrark'ı "tilki" olmakla itham etmiş ve kendisinin yani İsa'nın böyle bir tuzağın kurbanı olmayacağını çünkü "bir peygamberin Kudüs'ün dışında ölmesinin düşünülemeyeceğini" söylemiştir. Luka aynı zamanda tetrark'ı İsa'nın duruşmasında rolü olduğuna inanır. Luka'ya göre, Pilate, İsa'nın Celileli olduğunu öğrenmesi üzerine, onu yargılama hakkının sahibi olan ve o sırada Kudüs'te bulunan Hirodes'e göndermişti. Başlangıçta, belki kendisine bir mucize gösterir umuduyla İsa'yı görmekten memnun olan Antipa, İsa'nın soruları karşısında sessiz kalmasına sinirlenmiş ve onunla alay ederek Pilate'ye geri göndermiştir. Luka, bu olayların aralarında önceden var olan husumete rağmen Pilate ve Hirodes arasında ilişkinin düzelmesine yardımcı olduğunu belirtir. Antipa'nın bu duruşmayla olan ilgisi tartışmalıdır. Theodor Mommsen, Roma İmparatorluğu döneminde normal yasal prosedürün, sanığın kendi eyaletinin mahkemeleri tarafından yargılanması şeklinde olduğunu kanıt gösterir. A. N. Sherwin-White ilgili yasal belgeleri yeniden incelemiş ve duruşmaların genellikle suçlamanın yapıldığı yerde yapıldığı sonucunu çıkarmıştır ancak özel nedenlerden dolayı bağlı bulunduğu eyalete yollanmış olması olasılık dahilindedir. Eğer Pilate için İsa'yı Antipa'ya göndermek bir gereklilik değilidiyse, bu tetrark'a yapılan bir nezaket gösterisi olabilirdi ve böylece Yahudi otoritelerinin kendisiyle muhatap olması gerekliliğini bertaraf etmiş oluyordu. İsa geri gönderildiğinde, bu durum Pilate tarafından Antipa'nın onu suçlayacak bir şey bulmakta başarısız olduğu, dolayısı ile de kendi görüşü olan ve İsa'nın cezası ölüm olan bir suçu bulunmadığına destek olarak değerlendirildi, böylece ona İsa'nın idam edilmesinin sorumluluğundan kaçma şansı verdi. Bazı tarihçiler, İsa'nın Hirodes Antipa tarafından yapılan duruşmasının gerçek dışı olduğuna inanır. Robin Lane Fox,örnek olarak, Hikâyenin Mezmurlar 2'de bahsedilen ve "dünyanın krallarının" İsa'nın kutsal yağla ovulmuş olması fikrine muhalefet ettikleri hikâyesinden türetildiğini, aynı zamanda da otoritelerin İsa'nun suçlu olduğuna dair bir neden bulma konusunda başarısız olduklarını göstermeye yaradığını kanıt gösterir. Helen Bond, duruşmanın belki de Yahya'nın duruşmasıyla paralel olarak edebi bir derleme şeklinde tasarlanmış olabileceğini kanıt gösterir. MS 36 yılında, Antipa'nın kızından boşanmış olması ve toprak anlaşmazlıkları, Nabatea'lı Aretas ve Antipa arasında bir savaşa neden oldu. Philip'in tetrarşi bölgesinden gelen Nabatea yanlısı askerlerin kaçması üzerine Antipa'nın ordusu büyük bir yenilgiye uğradı ve Antipa yardım için Tiberius'a yalvarmak zorunda kaldı. İmparator, Suriye valisi Lucius Vitellius'a Aretas'a karşı harekete geçmesini emrederek, onun tutuklanmasını ya da öldürülmesini istedi. Vitellius iki Roma lejyonunu dolambaçlı bir yoldan Yahudiye'ye gönderdi, kendisi de Kudüs'te düzenlenecek bir festivale gitmek üzere Antipa'ya katıldı. Kudüs'te bulunduğu sırada Tiberius'un ölüm haberini alınca (16 Mart MS 37), savaş için yetkisi olmadığı sonucuna vardı ve lejyonları geri çağırdı. Antipa, yeni imparator Caligula ve kendi yeğeni ve Herodias'ın kardeşi Agrippa yüzünden güçten düştü. Caligula 37 yılında tahta çıktığında arkadışını Philip'in eski tetrarşi bölgesinin krallığına atadı. Josephus, Agrippa'nın tahta çıkışını kıskanan Herodias'ın Antipa'yı krallığı kendisi için talep etmesi yönünde ikna ettiğini söyler. Ancak Agrippa, aniden imparatora tetrark'ın aleyhinde bir masraf listesi sundu; iddiaya göre, Antipa Sejanus'la birlikte Tiberius'a karşı bir komplo kurmuştu ve şimdi de Artabanus'la birlikte Caligula'ya karşı bir plan hazırlığındaydı. İspatlamak için, Antipa'nın 70,000 askere yetecek silah stokladığını iddia etti. Nihayet Caligula komplo iddialarına inandı ve 39 yılı yazında Antipa'nın parası ve toprakları Agrippa'ya devredildi, kendiside sürgüne gönderildi. Sürgün yeri Josephus'un "Yahudilerin eski eserleri" adlı tarihi kitabında Galya'daki "Lugdunum" kenti olarak geçer(bunun anlamı Lugdunum'un bukünkü Lyon ya da daha az öneme sahip bir şehir olan Lugdunum Convenarum, yani günümüz Saint-Bertrand-de-Comminges olduğudur.)) Caligula, Agripanın kız kardeşi olduğu için Herodias'a topraklarında kalabilme hakkı verdi ancak o kocasıyla birlikte sürgüne gitmeyi tercih etti. Antipa sürgünde ölmüştür. 3. yüzyıl tarihçisi Cassius Dio, Caligula'nın onu öldürttüğünü iddia etmiştir ancak moder tarihçiler bundan kuşku duyarlar. Yeni ahitte İsa'nın takipçileri ve ilk Hristiyanlar arasında adı geçen "Joanna", Antipa'nın kahyasının karısı ve Manaen'de Antipa'nın süt kardeşidir. Hirodes Antipa ve ev halkı hakkında erken dönem Hristiyan bilgi kaynaklarının bu ikisi kişi olduğuna inanılır. Antipa her halûkarda, Yeni Ahitte Vaftizci Yahya ve Nasıralı İsa'nın ölümleriyle açıkça ilişkilendirilir. "Petrus İncili" daha ileri gider ve İsa'nın öldürülmesi emrini verenin Pilate'den ziyade Antipa olduğunu belirtir. Antipa, İsa'nın çilesini ekrana taşıyan "İsa Mesih Süperstar" ve "İsa'nın Çilesi" gibi çeşitli filmlerde olduğu gibi çoğu kez "kadınsı" (efemine) bir karakter olarak resmedilmiştir. Bu geleneğin kökeni, İsa'nın onu Luka 13:32'de dişi bir "tilki" olarak tanımlaması kadar Antipa'nın karısı Herodias tarafından manipüle edilmesi de olabilir. 2007-08 1. Lig 2007-08 1. Lig, 1. Lig'in 45. sezonu, Bank Asya isim sponsorluğuyla düzenlenen 1. sezonudur. 18 takımın tek grupta mücadele ettiği sezonunun sonunda ligi ilk iki sırada bitiren Kocaelispor, Antalyaspor ile play off galibi Eskişehirspor bir üst lige yükselmiş, son üç sırada yer alan Elazığspor, İstanbulspor ve Mardinspor ise küme düşmüştür. Bir önceki sezon "Türk Telekom Lig A" adıyla düzenlenen ligin bu sezon hem adı yenilenmiş hem de sponsoru değişmiştir. "1. Lig" adı alan ligin sponsorluğunu Bank Asya üstlenmiş ve böylece lig "Bank Asya 1. Lig" adıyla düzenlenmeye başlanmıştır. Play off maçları İnönü Stadyumu ve Ali Sami Yen Stadyumu'nda oynanmıştır. Maçlar sonucunda da Eskişehirspor üst lige yükselme hakkı kazanan son takım olmuştur. Necati Bilican Necati Bilican, (d. 1941, Özbaşı, Posof, Ardahan Türkiye), Türk bürokrat. 16 Nisan 1990 - 9 Temmuz 1991 ile 1 Ağustos 1997 - 29 Eylül 1999 tarihleri arasında iki kere Emniyet genel müdürlüğü, 1969 ile 1970 yılları arasında Ladik kaymakamlıkları ile Olağanüstü Hâl Bölge Valiliği ve 1985 ile 1990 yılları arasında Denizli, 1991 ile 1992 yılları arasında Edirne valilikleri yapmış bürokrattır. Denizli Valiliği döneminde Jandarma tarafından vatandaşların siyasal eğilimlerini tespit etmek için yapılan fişlemelere karşı gelmesi ve fişleri yaktırmasıyla gündeme gelmiştir. Rondela Rondela, cıvata bağlantılarında, cıvata başının, bağlandığı yüzey üzerinde tahribat yapmasını, temas yüzeyini genişleterek engellemeye yarayan parça. Cıvatanın kolay gevşemesini, sürtünmeyle engeller. Diğer bir adı da pul olarak geçer. Tek Adam (film) Tek Adam 1971 ABD yapımı fantastik bilimkurgu filmdir. Özgün adı The Omega Man dir. Richard Matheson'un 1954'te yazdığı I Am Legend (Ben Efsaneyim) adlı çok satan bilimkurgu romanından senaryosunu John William Corrington'un uyarlayıp yazdığı filmi Boris Sagal yönetmiş, önemli rollerinde Charlton Heston, Anthony Zerbe ve Rosalind Cash oynamışlardır. Richard Matheson 'un romanı Türkiye'de 1972 yılında A. Yesari'nin Türkçe çevirisiyle Milliyet Yayınları tarafından Hepimiz Vampiriz adıyla yayımlanmıştı. Biyolojik bir savaş sonunda dünya yüzündeki insanların büyük çoğunluğu ölmüş,hayatta kalan birkaçı ise mutasyona uğrayarak yeraltında yaşamaya başlamışlardır.Orduda albay rütbesiyle görevli bir bilim adamı olan Dr.Robert Neville (Charlton Heston) kendi üzerinde denediği bir aşı sayesinde salgından etkilenmemiş tek insan gibi gözükmektedir.Kendilerine "Aile" adını veren değişime uğramış insanlar bir ortaçağ yaşamı sürdürüp,sadece geceleri avlanmak üzere ortaya çıkarlarken ,gündüzleri bomboş şehir bütünü ile Neville'e aittir.Gece bastırdığında Neville kale gibi tahkim ettiği evini yaratıklardan korumak durumundadır. Terazi'deki yıldızlar dizini Bu liste Terazi Takım Yıldızındaki dikkate değer yıldızlar listesi olup, azalan parlaklığa göre sıralanmıştır. Tek Adam Tek Adam aşağıdaki anlamlara gelebilir: HÃ¤fele Häfele, Almanya merkezli bir imalat şirketidir. 2017 yılı itibarıyla 7.600 çalışanı olan şirket 150'den fazla ülkede hizmet vermektedir. 2017 yılı itibarıyla şirketin geliri €1,375 milyardır. Şirketin faaliyetleri 1923 yılında Adolf Häfele ve Hermann Funk tarafından Almanya’nın Württemberg bölgesinde bulunan Aulendorf kasabasında, marangoz atölyelerine hizmet veren, “Hırdavat ve El Aletleri Endüstrisi İçin Ürünler” adında bir mağazanın açılmasıyla birlikte başlamıştır. 1983 yılında, Häfele Bağlantı Elemanları Geliştirme Departmanı, "merkezi çektirme" esasına dayanan bir mobilya bağlantı elemanı olan Minifix'i icat eder, geliştirir ve üretir. Minifix sayesinde mobilyalar sıkı ve yüksek emniyetle bağlanır. Telekom Austria Telekom Austria, 1996 yılında Viyana'da kurulan, Avusturya'nın telekomünikasyon iletişimini sağlayan kuruluştur. Çek Cumhuriyeti'nde de açmış olduğu operatörler bulunmaktadır. IEEE 802.3 IEEE 802.3, ethernet standardı ya da CSMA/CD diye de bilinen bir standart. Bu standart bir networku bus topolojisi kullanan, baseband sinyal kullanan ve CSMA/CD access metodu kullanan olarak tanımlar. Bu standart Digital, Intel ve Xerox (DIX) ethernet network teknolojisi tarafından üretilmiştir, zamanla insanlar DIX Ethernet yerine sadece Ethernet diye isimlendirmeye başlamıştır. IEEE 802 standartlarından en çok kullanılan bu standart (802.3), basit kurulum ve düşük maliyet avantajlarından dolayı tercih edilmektedir. IEEE 802.1 standatÄ±yla geri uyumludur. Maksimum paket boyutu 1518 byte olmasına rağmen 802.3ac standardında VLAN için Q-tag dasteğiyle 1522 byte olmuştur. Transfer edilecek en ufak veri boyutu 46 byte olmalıdır öyle ki eğer dönüştürülecek Packet 46 byte değilse 46 byte'a boşluk yaratılarak tamamlanır. Şafak Yazıları Şafak Yazıları, Prof.Dr. Hüseyin Hatemî'nin 2007 yılında basılan kitabı. Yazar bu kitabında gazete yazılarını bir araya getiriyor. Kitabın alt başlığı "Sevgi ve Küresel Namerdlik". Kitap, yazarın oluşturmaya başladığı külliyatının ilk basamaklarından birini oluşturuyor. Kitabın arka kapağından; "Bu devirde yazı yazmak da zordur. Ma'rufu emredip münkerden nehyetme görevine devam ederse "Bu da artık baydı, sıktı, gına geldi, felaket dellallığı, komplo kuramcılığı yapma da, sen de artık Yeryüzü Canavarı'nın rızâsını kazanacak bilimsel ve düşünsel yazılar yazsana!" İslam Kalkınma Bankası İslam Kalkınma Bankası 7 Aralık 1973'te, tamamı İslam Konferansı Örgütü'ne üye 7 ülke tarafından, geri kalmış İslam ülkelerini kalkındırmak amacıyla kurulmuş olan kurum. Merkezi Cidde'dedir. Başkanlığını Dr. Ahmad Mohamed Ali Al MADANI yürütmektedir. İslam Konferansı Teşkilatı üyesi ülkeler arsında ticaretin arttırılması bankanın stratejik amaçları arasında olup bunun için finansman imkânları sağlamaktadır. Ticaret kredilerini için 2005 yılından beri banka şemsiyesi altında faaliyet gösteren Uluslararası İslam Ticaret Finans Kuruluşu (International Islamic Trade Finance Corporation) ticaretin gelişmesine önemli katkı sağlamaktadır.Türkiye, İcra Kurulunda Dr. Selim C. Karataş tarafından temsil edilmektedir.Banka’nın amacı, İslam felsefe ve prensipleri (Şeriat) doğrultusunda, üye ülkelerin ve Müslüman toplumların münferit veya birlikte ekonomik kalkınmalarına ve sosyal gelişmelerine katkıda bulunmaktır. Banka’nın kuruluş amacı doğrultusundaki fonksiyonları aşağıdaki şekilde özetlenebilir: • Üye ülkelerdeki kuruluşlara veya verimli projelere sermaye iştirakinde bulunmak, • Üye ülkelerdeki kamu ve özel sektör projelerine kredi sağlamak, • Üye ülkeler arasındaki ticaretin geliştirilmesine yardımcı olmak ve bu amaçla gerekli çalışmaları yapmak, • Üye ülkeler arası teknik işbirliğine yardımcı olmak ve teknik yardım sağlamak, • Üye ülkelerde kalkınma faaliyetlerine katkıda bulunan personele eğitim imkânları sağlamak, • Müslüman ülkelerdeki ekonomik, mali ve bankacılık faaliyetlerinin İslami kurallara uygun şekilde yürütülmesi yönünde araştırmalar yapmak. Kuruluş Tarihi : 1974 (Türkiye kurucu üyelerden biridir) Üye sayısı : 56 Merkezi : Cidde - Suudi Arabistan Ãœyeler: Türk firmaları, İslam Kalkınma Bankası’nın faaliyet gösterdiği ülkelerde finansman sağladığı tüm projelerin mal ve hizmet alımı, yapım işleri veya müşavirlik ihalelerine katılabilirler. Katılım tüm üye ülke firmalarına açıktır. Bu ihaleler İslam Kalkınma Bankası İhale yöntemlerine göre yapılmaktadır. İslam Kalkınma Bankası üye ülkelerdeki gerek kamu gerekse de özel sektör yatırımlarını finanse etmektedir. İslam Kalkınma Bankası gerek üye ülkelere gerekse de üye olmayan ülkelerdeki Müslüman toplumlara yönelik muhtelif burs programları uygulamaktadır. Halen uygulanmakta olan burs programları içinde Türkiye'nin de dahil olduğu tek burs programı yüksek teknoloji alanındaki doktora ve doktora sonrası çalışmaları için verilen “Merit Scholarship Programme for High Technology”isimli programdır. IDB’nin bir yan kuruluşu olarak, İslam Konferansı Örgütü’ne üye ülkeler arasındaki ticaretin geliştirilmesi ve yatırımların yaygınlaştırılması amacıyla, ihracat alacaklarına ve üye ülkelerde yapılacak yatırımlara sigorta hizmeti vermektedir. IDB tarafından üye ülkelerdeki özel sektör yatırımlarının finansal ve teknik yönden desteklenmesi amacıyla 1999 yılında kurulmuştur. TÄ±rmanlar, Bergama Tırmanlar, İzmir'in Bergama ilçesine bağlı bir mahalle. Selvi Selvi, bir yer ismi, kadın ismi ve soyadı, şu anlamlara gelebilir: Derek Mahon Derek Mahon (d. 23 Kasım 1941, Belfast, Kuzey İrlanda), Kuzey İrlandalı şair. İşçi sınıfından bir ailenin tek çocuğu olarak dünyaya geldi. Trinity College Dublin'e devam etti. Buradayken edebiyat dergisi Icarus'un editörlüğünü yaptı ve Michael Longley, Eavan Boland ve Brendan Kennelly gibi yazarlarla arkadaş oldu. Çevresindeki dünyanın daha çok farkına varmaya ve bir şair olarak olgunlaşmaya başladı. 1965'te Trinity'yi bırakarak Sorbonne'da okumak üzere Paris'e gitti. 1966'da Sorbonne'dan ayrılarak Kanada ve ABD'ye gitti. İlk şiir kitabı "Night Crossing" 'i 1967'de çıkardı. Dublin'de bir okulda ders verdi ve Londra'da bağımsız gazeteci olarak çalıştı. Kinsale, Co. Cork'ta yaşamaktadır. 23 Mart 2007'de edebiyat dalında David Cohen Ödülü'nü kazandı. Godzilla , hayali bir Japon canavarıdır. İlk olarak 1954 yapımı "Godzilla" filminde yer almıştır. Sonrasında dünyaca tanınan bir film karakteri olmuştur. Bu dönemdeki filmler teknolojinin gelişmemiş olması nedeniyle siyah-beyaz görüntülüdür. İlk film 'Godzilla, King of the Monsters!' 1954'te o zamana kadar yapılan en teknolojik film oldu. 1955'te ikinci filmi çekilmiştir. Bu iki filmde de Godzilla insanlara saldırır. Ayrıca bu dönemde Godzilla'nın vücudu ve hareketleri iyi yapılamadı. 1955'te seriye ara verildi. 1955'ten sonra 7 senelik aranın ardından Godzilla serisi geri döndü. Bu 6 sene içinde renkli görüntüye geçildi. Daha sonra godzillanın iyi yapılamayan vücudu düzeltildi ve hareketlerin gerçekçiliği arttı. Bu değişimlerden sonra 1962'de 'King Kong vs. Godzilla' filmi çıktı. Bu ve sonraki filmlerde önceden insanlara saldıran Godzilla'nın karşısına artık kendi gibi mutantlar çıktı ve bunlarla savaştı. Bu dönemdeki filmlerde Godzilla'nın karşısına; Anguirus, King Kong, Mothra, Rodan, King Ghidorah, Ebirah, Kamacuras, Kumonga, Gabara, Hedorah, Gigan, Megelon, Mechagodzilla ve Titanosaurus gibi mutantlarla savaştı. Ama gerçekçilik yine sağlanamadı. Godzilla kendi gibi değil insan gibi hareket ediyordu. 1975'te seriye yeniden ara verildi. 1975'ten sonra 9 senelik aranın ardından Godzilla serisi geri döndü. Bu sefer gerçekçilik ve görünüm sağlandı. Bu değişimlerden sonra 1984'te 'The Return of Godzilla' filmi çıktı. Bu dönemde de Godzilla mutant canavarlarla savaştı. Bunlar; Biollante, King Ghidorah, Mothra, Battra, Rodan, Mechagodzilla, SpaceGodzilla ve Destoroyah. Godzilla 1995'te 'Godzilla vs. Destoroyah' filminde eriyerek ölür ve sonraki serinin yerini Godzilla Junior alır. Godzilla Junior ilk defa 2 sene önce çekilen 'Godzilla vs. Mechagodzilla 2' filminde görülmüştür. Godzilla bu filmde insanlara sadırıyordur. 1998 yılında vizyona girmiş ABD yapımı bir bilim kurgu filmidir. 1954 yılında vizyona girmiş Japon filmi olan Godzilla King of the Monster filminin yeniden yapılmış versiyonudur. Ancak yeni senaryoda orijinaline sadık kalınmamıştır. 1995'ten sonra 4 senelik aranın ardından Godzilla serisi geri döndü. Bu sefer gerçekçilik ve görünüm sağlandı. Bu değişimlerden sonra 1999'te 'Godzilla 2000' filmi çıktı. Bu dönemde de Godzilla mutant canavarlarla savaştı. Bunlar; Orga, Megaguirus, Baragon, Mothra, King Ghidorah, Mechagodzilla, Gigan, Zilla, Kumonga, Kamacuras, Rodan, Anguirus, King Caesar, Hedorah, Ebirah ve Monster X/Keizer Ghidorah. İlki 1954 yılında vizyona girmiş olan Godzilla serisinin günümüz teknolojisi ile yeniden uyarlanmış, gerek görsellik gerekse ses efektleri bakımından diğer serilerine göre daha kaliteli bir Godzilla filmidir. Bu seride Prehistoric Parasite (M.U.T.O) adı verilen uçabilen ve radyasyon ile beslenen bir yaratık yumurtadan çıkarak Japonya'daki bir nükleer reaktöre saldırır. Reaktör çöker ve bilim adamları içinde olduğu reaktör araştırması sırasında ölür. Aradan 15 yıl geçmiştir ve bu süre zarfında MUTO reaktördeki tüm radyasyonu emerek büyümüştür. Bilim adamları yıllarca bu gerçeği gizlemişler ve MUTO’ı elektromanyetik bir kafeste kontrol altında tutmaktadırlar. Ancak beklenmedik gelişmeler sonucu MUTO artık kontrol altında tutulamaz ve filmin ana konusu başlar. Dişi MUTO ekolokasyon aracılığıyla Erkek MUTO ile iletişim kurar. Artık bela iki katına çıkmıştır ve insanların yapacak pek fazla bir şeyleri yoktur. İnsan oğlu için kurtuluş yolu kalmamış gibi görünmektedir, ancak doğanın bir düzeni vardır ve güç dengeyi yeniden sağlamalıdır. Kurtuluş Godzilla'dır ve insanoğlunun kaderi artık onun ellerindedir. Godzilla çıkagelir ve doğal düşmanları olan bu ikiliye (MUTO’lara) karşı savaşmaya başlar. İki MUTO Karşısında zorlanan Godzilla devasa saldırısı “Atomic Breath” i kullanarak şehri kurtarır artık Godzilla bir kahramandır ve bir kahraman edasıyla kükreyerek okyanusun dibindeki inzivasına çekilir … Yalnız bataklık çulluğu Yalnız bataklık çulluğu ("Gallinago solitaria"), çullukgiller (Scolopacidae) familyasından bir su çulluğu türü. Büyük ve ağır bir su çulluğu olup bodur bir vücutla 29–31 cm uzunluğundadırlar ve göreli olarak kısa bacaklara sahiptirler. Yüz beyazımsıdır. Göğüs, kızıl-kahverengidir, ve karın böğürlerde kahverengi olmadığı takdirde beyazdır. Kahverengi ve siyah gaga uzun, düz ve zarifçe incedir. Bacaklar ve ayaklar, sarımsı-kahverengi, sarımsı-zeytin rengidir. Bütün kuş tüyleri benzerdir ama dişiler, daha büyüktür. Kızıl göğsü, beyazımsı yüzü ve beyaz çizgili arkası ile diğer su çulluklarından ayrılabilirler. Göreli olarak yavaş, ağır bir uçuşları vardır. Tamamen benzer 2 alt türü vardır. "G.s. solitaria" alt türünün çok yaygın olduğu bilinir. "G. s. japonica" alt türü ise Japonya'da kışlar. Yuva, ot veya sazlardan oluşan yoğun bir tutamda gizlenir. Çamurda uzun gagalarını derine iterek böcekler ve solucanlar gibi omurgasız hayvanları ararlar, tohumlar ve bitkilerle beslenirler. Aralıklı olarak doğu Asya, doğu Rusya, Kazakistan, Kırgızistan ve Moğolistan'ın dağlarında üreme gösterirler. Birçok kuş, yüksek dağlarda yerleşiktir veya sadece sert havada aşağılara hareket ederler ama diğerleri göçmen değildir, kuzeydoğu İran, Pakistan, kuzey Hindistan ve Japonya'da kışı geçirirler. Suudi Arabistan, doğu Hindistan ve Hongkong'da bir serseridirler. Age of Mythology: The Titans Age of Mythology: The Titans adlı oyun, Age of Mythology oyununun devamı niteliğindedir. Oyunu yüklemek için önceden Age of Mythology oyununun bilgisayarda yüklü olması gereklidir. Oyunun Random Map bölümüne klasik oyuna ilave olarak Atlantis Uygarlığı ve tanrıları eklenmiştir. Savaş(Campaign) bölümüne 12 adet ek oyun eklenmiştir.Bu oyunlarda Atlantis'i yöneterek ilk önce Kastor'un Titanları Tartaros'tan bilmeden kurtarmasına yardım edip,sonra da onları yok etmeniz isteniyor.En son da Kronos'u yok ederek Atlantis'i yeniden diriltmeniz gerekmektedir. Ana eklentilerden biri de adından belli olduğu gibi Titanlardır. Bunlar, oyunda rastgele harita ("random map") bölümünde en son çağa gelindiğinde ekranın üst tarafında çıkan araştırma ile keşfedilir; ardından tamamlanması oldukça uzun süren bir yapının içinden çıkarlar. Her ırkın Titanları farklıdır. Ancak bir tane üretilebilirler. Titanlar ölürse tekrar yaratılamazlar. Ayrıca oyunun Campaign bölümünde Poseidon (Atlantis tanrısı)bulunmaz. Çünkü bu tanrı Age of Mythology'nin son bölümünde Arkantos ve askerleri tarafından öldürülmüştür("statü" sü yok edilmiştir oyun poseidonun kaderini ucu açık bırakmıştır.); Ancak "random map" bölümünde bu tanrıyla oynayabilirsiniz. Oyunun en heyecanlı ve güzel kısmı senaryosudur. Burada Age of Mythology'deki kahramanlardan Arkantos tanrılaşmaya başlamıştır ve serideki Ajax ve Amanra yaşlanmıştır. Atlantis Harabelerinden Krios uyanmıştır ve Theocrat'ın(Atlantis'deki Yaşlı Adam) içine girmiştir.Krios'un amacı(aynı Gargarensis gibi)Kronos'u uyandırmaktır. Senaryodaki baş kahraman artık Arkantos'un oglu Kastor olmuştur. Senaryoda sırayla Titanları yenip 12 bölüm sonucunda Gaia'yı Çağla bitkisi (Yunanca: "Grenaluondus") ile diriltip Kronos'ile savaştırmak gerekmektedir. Pas renkli çalı kızılgerdanı Pas renkli çalı kızılgerdanı ("Cercotrichas galactotes"), sinekkapangiller (Muscicapidae) familyasından bir kuş türü. Kahverengi üst parçaları, beyazımsı alt parçaları ve çıkık bir beyazımsı göz-çizgileri vardır. Güneydoğu Avrupa ve Asya'daki kuşların daha canlı kahverengi arkaları vardır, batı formu soluktur. Uzun pas rengi kuyruğu, sık sık yelpaze gibi sallanır, kuyruk tüylerinin siyah ve beyaz uçlarını göstererek. Bütün kuş tüyleri, benzerdir. Çalılıklar ve fundalarla kuru açık ülkenin bir kuşudur. Bir çalılıkta yuvalarını inşa ederler; tipik olarak kuluçkada üç-beş yumurta vardır. Kızılgerdandan daha büyüktürler. Bu kuşlar, çoğunlukla yerde yakalanan böceklerle beslenirler. Onların net ardıç kuşu-gibi şarkısının üzgün bir tonu vardır. Akdeniz'in etrafında ve doğuda Pakistan'da üreme gösterirler. Hem de, Sahel bölgesinden güneyde Sahra'dan doğuda Somali'ye görülürler; bu kuşlar, bazen "C. minor"den ayrı bir tür olarak düşünülmüştür. Kısmen göçmendirler, doğu Afrika ve Hindistan'da kışı geçirirler. Kuzey Avrupa'ya çok nadir bir ziyaretçidirler. Sezen Cumhur Ã–nal Sezen Cumhur Önal (d. 29 Ekim 1938; Akseki, Antalya), Türk şarkı sözü yazarı, radyo ve TV programcısı ve sunucusu. 1960'lı yıllarda Fecri Ebcioğlu ile birlikte yabancı şarkılara Türkçe sözler yazarak o tarihte "aranjman" veya "Türkçe sözlü hafif müzik" olarak da adlandırılan "Türk Pop Müziği"nin öncülüğünü yapmışlardır. Yaşamı boyunca 900'ün üzerinde şarkı sözü yazmıştır. Radyo ve televizyonlarda şarkıları sunarken arka arkaya sıraladığı onlarca romantik kelime ve şarkıcılar için kullandığı “Çikolata renkli” ve “kadife sesli” gibi tanımlamalarla hafızalara yer etmiştir. Önal, Türkiye Cumhuriyeti Devlet Sanatçısı’dır. 29 Ekim 1938 tarihinde Antalya'nın bir yayla ilçesi olan Akseki'de dünyaya gelmiştir. Babası hukuk ve mülkiye mezunu kaymakam Fahretin Önal resim yapıyor, kanun çalıyor, şiir ve roman yazıyordu. Hatta babasının annesi için yazdığı bazı şiirler şarkı haline gelmiştir,