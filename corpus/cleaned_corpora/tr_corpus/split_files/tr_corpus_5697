mahkemeye hitap etme izni verilmedi ve Freisler bunu yapmak için herhangi bir girişimde bulunmadı. Her biri idama mahkûm edildi ve idam kararları kısa bir süre sonra Plötzensee Cezaevi'nde yapıldı. Bu davanın ardından başka bir dava 10 Ağustos'ta yapıldı. Suçlananlar; Erich Fellgiebel, Alfred Kranzfelder, Fritz-Dietlof von der Schulenburg, Georg Hansen ve Berthold Schenk Graf von Stauffenberg'dir. 15 Ağustos'ta Wolf-Heinrich Graf von Helldorf, Egbert Hayessen, Hans Bernd von Haeften ve Adam von Trott zu Solz, Freisler tarafından idama mahkûm edildi. 30 Ağustos'ta Caesar von Hofacker, Hans Otfried von Linstow, Albay-General Carl-Heinrich von Stülpnagel ve Eberhard Finckh mahkemeye sevk edildi ve ölüm cezasına çarptırıldı. 3 Şubat 1945'te USAAF Sekizinci Hava Kuvvetlerine ait bombardıman uçakları Berlin'de bulunan Reich Şansölyeliği, Gestapo genel merkezi ve Parti Başkanlığı da dahil olmak üzere hükümet ve Nazi Partisi binalarını vurdu. Freisler, saldırı gerçekleştirilmeden önce Halk Mahkemesinin Cumartesi günü oturumunu yapıyordu. Bir rapora göre, Freisler bombardıman başlayınca aceleyle mahkemeyi erteledi ve o gün tutukluların bir sığınma evine alınmasını emretti. Kendisi ise o günün ve 20 Temmuz suikast girişiminde bulunan Fabian von Schlabrendorff'un dosyalarını toplamak için durdu. Freisler, binanın içindeyken uçaklar, binaya bomba bıraktı. Freisler'in vücudu, bir duvar sütununun altına ezildi ve öldü. Başka bir rapora göre, Freisler, bombardıman başlayınca avukat barınaklarına kaçmaya başladı. Kaçamaya çalışırken bir avukat tarafından öldürüldü. Freisler'in ölümünden sonra hakim Schlabrendorff, hakimlerin başkanı olarak seçildi. Halk Mahkemelerinde görev alan hakimler ve savcılar, Doğu Almanya'daki adliyelerde görev yapamadı. Ancak bazı hakimler ve savcılar, Batı Almanya'da, Halk Mahkemesindeki eylemlerinden dolayı sorumlu tutulmadı. Bu hakimler ve savcılar adliyede çalışma hakkı kazandılar. Eylemlerinden sorumlu tutuklananların sayısı yaklaşık 570'tir. Nitekim, bu hakimler ve savcıların önemli bir kısmı Batı Almanya'da kariyer yaptı. Bunlardan bazıları şunlardır: GAZ-M20 Pobeda GAZ-M20 "Pobeda" (; "zafer"), GAZ tarafından 1946-1958 yılları arasında üretilen üst orta sınıf otomobil modelidir. GAZ-M20 Pobeda, ilk olarak 1943 yılında baş mühendis Andrei Liphart başkanlığında geliştirilmeye başlanmıştır. İlk prototipi 6 Kasım 1944 tarihinde yapıldı ve aracın üretimine 21 Haziran 1946 tarihinde başlandı. Araç, Sovyetler Birliği'nin ilk özgün tasarımlı otomobili olup sadece monokok gövdesi ve ön süspansiyonu 1938 model Opel Kapitän'dan kopyalanmıştır. Ayrıca dönüş sinyalleri, iki elektrik silecek, elektrikli kalorifer ve dahili bir AM radyoya sahip ilk Sovyet otomobiliydi. Pobeda, Polonya'da 1951-1973 yılları arasında FSO Warszawa adıyla lisanslı olarak ve Kuzey Kore'de birkaç adet üretilmiştir. 1958 yılında üretimi durmuş olup yerini Volga'ya bırakmıştır. Nishitōkyō Nishitōkyō ( "Nishitōkyō-shi"; "Batı Tokyo"), Japonya'nın Tokyo metropolünde bulunan bir şehirdir. Şehir Tokyo metropolünün kuzey orta kesiminde yer almaktadır. Yüzölçümü 15.85 km² olan şehrin nüfusu 2009 yılı itibarı ile 197,366'dır. Nishitōkyō, 21 Ocak 2001 tarihinde Hoya ve Tanashi şehirlerinin birleştirilmesi ile kurulmuştur. Tondabayashi Tondabayashi ( "Tondabayashi-shi"), Japonya'nın Osaka prefektörlüğünde bulunan bir şehirdir. Şehir 1 Nisan 1950 tarihinde kurulmuştur. Yüzölçümü 39.660 km² olan şehrin nüfusu Ocak 2010 tarihi itibarı ile 120,483'tür. Şehirde PL Havai fişek Sanatı adı verilen en büyük yıllık havai fişek gösterisi gerçekleştirilmektedir. Ruby Lin Ruby Lin (Çince: 林心如; Pinyin: Lín Xīnrú) (d. 27 Ocak 1976) Tayvanlı aktris. Al Baraka Bankacılık Grubu Al Baraka Bankacılık Grubu 2002'de Bahreyn'in başkenti Manama'da kuruldu. Şirket, Bahreyn Menkul Kıymetler Borsası'nda ve NASDAQ Dubai'de işlem görmektedir. Grup 12 ülkede şeriat ilkelerine kesinlikle uygun olarak perakende, kurumsal ve yatırım bankacılığı ve hazine hizmetleri sunmaktadır. Al Baraka Bankacılık Grubu'nun küresel ağı 12 ülkede hem Albaraka adı altında, hem de diğer markalarla mevcuttur. Lala Hüseyin Paşa Camii Lala Hüseyin Paşa Camii, Kütahya'nın Lala Hüseyin Paşa Mahallesi'nde bulunan 16. yüzyıl eseri camii. Cami Mimar Sinan eseri olup kitabesi yoktur. Sultan II. Selim'in lalası Hüseyin Paşa tarafından yaptırılmıştır. Vakfiyesinin tarihi Şubat 1570 olduğu için caminin inşasının bu tarihten kısa süre önce bittiği anlaşılır. Evliya Çelebi, Lala Hüseyin Paşa Camii'nin Yeni Mahalle'de mesiregâh, şirin bir mahalde bina edilmiş olduğunu ve avlusunda büyük bir çınar ağacı bulunup caminin üstünün kurşun ile örtülü olduğunu yazar. Caminin hemen karşısında Lala Hüseyin Paşa Hamamı olarak bilinen kitabesiz Osmanlı eseri hamam vardır. Cami haziresinde Ömer Talip Paşa'nın kabri bulunur. Kitabeli mezar taşı 24 zilkade 1323 (20 Ocak 1906) tarihlidir. Cami avlusuna giriş kapısı ile camiye giriş kapısı arasındaki şadırvan sekizgen olup mermer plakalarla yapılmıştır. Şadırvanın suyu bol olup ortadaki çanağından dönerek akar. Üstü kiremitle kaplı ahşap çatısı ve yanlarda abdest alanların hazırlanması için peykeleri, eski günlere götüren bir görünüştedir. Sol taraftaki küçük şadırvan ilk yapıdan kalma olup kullanılmamasına rağmen boşluğu tamamlayan bir unsur olarak, camiye güzellik katmaktadır. Avludan camiye giriş ortada üç kubbeli ve yanlarda birer tonozlu, beş bölümlü son cemaat yeri ile olur. Son cemaat yerinin yüksekliği ana mekandan biraz aşağıda olup kubbenin üstü kurşun kaplamalıdır. Kemerler mermer sütunların üzerinde birleşirken sütunların başlıkları Osmanlı usulü baklavalı işlemelidir. Revakların sütunları ve kemerleri arası Ulu Cami’deki gibi ahşap camekanlı değil demir camekanlıdır. Son cemaat yeri çok rahat ve aydınlıktır. Sağında ve solunda geniş, üstü lale şeklinde iki pencere revaklara her iki tarafta birer pencere ile caminin ana mekanına bağlantı sağlanmıştır. Ana mekana giriş kapısı mermer sütunlar arasında dikdörtgen motiflerle süslü, ahşaptır. Ortada "Maşallah" ve altında "Kelime-i Tevhid" iki yanlarda "Fallahü hayrün hafizân" "ve hüre evhamür Rahimiyn" ayet-i celilesi (Yusuf Suresi ayet 64) kapının aynasında 1310 (1892) tarihli tamir kitabesi mermer üzerine talik hatla yazılmıştır. Bu kitabenin üstünde de Ulu Cami'deki gibi duvara siyah renkte yazılmış "Gale-Allah-ü teala- Üdhulüha bi selamin aminin" ayeti celilesi (Kaf Suresi ayet 34) yazılıdır. Mermer tamir kitabesi karşılıklı iki mısra halinde 8 satırdır. Caminin dört duvarında da ikişer pencere dikdörtgen mermer çevreli olup, kuzey duvarı hariç üç duvarın kemer altlarında ortada renkli büyük alçı pencereler ve iki yanında yuvarlak alçı düz renkli pencerelerle göze hoş bir görüntü ile birlikte ana mekanın aydınlanmasını güçlendirmiştir. Ana kubbe göbeğinde "Gul küllün yamelü ala şakilafih" ayeti dört defa tekrarlanarak yazılmış olup kubbe kasnağında XIX. yüzyıl işlemeleri arasında (Nur Suresi ayet 35-36) "Hüvallahüllezi" ve "Ayetel Kürsî" çepeçevre nesih hatla yazılmıştır. Caminin minaresi 104 basamaklı olup ince ve zariftir. Å koda Yeti Škoda Yeti ("Type" 5L), Škoda tarafından 2009 yılından bu yana üretilen kompakt SUV modelidir. İlk olarak 2009 Cenevre Otomobil Fuarı'nda tanıtılmış olup markanın popüler SUV pazarına ilk girişimidir. Araç, EuroNCAP testinden beş yıldız almıştır. 2009 yılında Yeti, Top Gear Dergisi tarafından Yılın Aile Otomobili seçildi. Alfa Romeo Brera Alfa Romeo Brera (Tipo 939), Alfa Romeo tarafından 2005-2010 yılları arasında üretilen spor otomobil modelidir. Araç ilk kez 2005 Cenevre Otomobil Fuarı'nda tanıtılmıştır. Roadster modeli ise Spider olarak adlandırılmış olup 2006-2010 yılları arasında üretilmiştir. Her iki araçta Pininfarina fabrikasında üretilmiş olup Brera toplam olarak 21,786 adet ve Spider ise 12,488 adet üretilmiştir. Ousmane N'Diaye Ousmane N'Diaye (d. 19 Ağustos 1991, Dakar), kariyerini Osmanlıspor'da sürdürmekte olan Senegalli futbolcudur. Senegal doğumlu N'Diaye, kariyerine ailesiyle birlikte göç ettiği Fransa'nın Olympique Lyonnais takımında başlamıştır. Bu takımın altyapısında 70 maça çıkan futbolcu 2 gol kaydetmiş, 2011 yılında Arles-Avignon'a transfer olarak profesyonel sözleşme imzalamıştır. Burada geçirdiği dört sezon boyunca 100 kez Ligue 2 maçına çıkan N'Diaye 2015-16 sezonu başında Samsunspor'a transfer olmuştur. Lala Hüseyin Paşa Lala Hüseyin Paşa (?, ö. 1572), II. Selim'in lalası olup lalalıkla şöhret bulmuştur. Kendisi Slav olup sarayda yetişmiş ve orada Pojega (Pozega) Beyliği'ne tayin edilmek suretiyle dışarı çıkmıştır. Sultan II. Selim Kütahya Valisi iken Hüseyin Paşa orada bulunmuş ve II. Selim'in padişah olması üzerine Zâl Mahmud Paşa'nın yerine Anadolu Eyaleti Valisi olarak Kütahya'ya gelmiştir. Hüseyin Paşa iki sene sonra 1568'de Konya valiliği ve daha sonra Kıbrıs ve Rumeli Beylerbeyliği yaparak kubbe vezirliği ile İstanbul'a getirilmiş, 1572'de vefat etmiştir. Kabri Edirnekapı haricinde Mustafa Paşa Dergâhı köşesindeki sebilin yanındadır. Misafirlere ve ziyaretçilere çubuk içinde tütün ikram etme hususunda paşa, çok ucuz olan bu ikramı da yapmadığı için halk arasında "Tütünsüz Paşa" diye ün yapmıştır. İstanbul Tavşantaşı'ndaki havuzlu mescit ve Kütahya'daki Lala Hüseyin Paşa Camii'ni yaptırmıştır. Hüseyin paşa Hüseyin Paşa, Osmanlı İmparatorluğu zamanında paşalık rütbesini yükselmiş şu şahıslara aittir: Citroën Saxo Citroën Saxo, Citroën tarafından 1996-2004 yılları arasında üretilen küçük sınıf otomobil modelidir. Araç, Peugeot 106 ile birçok motor ve gövde parçasını paylaşmakla birlikte iç ve gövde panelleri farklıdır. Japonya'da Chanson adı ile satılmıştır. Oinomaos Yunan mitolojisinde savaş tanrısı Ares ile Harpinna'nın oğludur. Elis (Eleia) bölgesinde bulunan Pisa'nın kralıdır. Hippodamia adında çok güzel bir kızı varmış. Kızıyla evlenmek isteyenleri bazı şartlar bekliyormuş. Bunların en önemlisi ise, kızını isteyen kişinin, kendisi ile araba yarışı yapmasıymış. Yarıştan önce Oinomaos, Zeus tapınağına gider ve tanrılara koç kurban edermiş. Yarışı mutlaka Oinomaos kazanırmış. Çünkü arabasına koştuğu atlar, kendisine babası Ares tarafından hediye edilmiş, kanatlı ve ölümsüz atlarmış. Yarışta yenilen kişinin başını kestirir ve sarayının kapısına süs olarak asarmış. Bir gün kızı Hippodamia'ya, Tantalos'ın oğlu olan Pelops talip olmuş. Kızı da Pelops'u görünce aşık olmuş ve yarışı kazanmasını dilemiş. Kız ve talibi, Oinomaos'un arabacısı olan Myrtilos'u kandırarak Oinomaos'un sürekli kazandığı arabanın dingillerinden birini kestirmiş ya da vidalarından birkaçını söktürmüşler. Yarış sırasında dağılan arabadan yere düşen Oinomaos ölmüş, kızı ve Pelops evlenmişler. Arabacı Myrtilos'u ise Pelops denize atmış. Tesla Roadster (2008) Tesla Roadster, Tesla Motors tarafından 2008-2012 yılları arasında üretilen bataryalı elektrikli spor otomobil modelidir. Araç, ilk olarak 19 Temmuz 2006 tarihinde Santa Monica Havalimanı'nda özel bir etkinlikte tanıtılmıştır. Tesla Roadster, Lotus Elise temelli olup elektrik motoru ise Tesla üretimidir. Roadster, Tesla tarafından geliştirilen lityum-iyon akü ile tek bir şarj ile 393 km (200 mil) menzile sahiptir. Araç, 0–100 km/h hıza 3.9 saniyede çıkmakta olup son hızı 201 km/h ile sınırlandırılmıştır. Paolo Emilio Taviani Paolo Emilio Taviani (d. 6 Kasım 1912, Cenova - ö. 18 Haziran 2001, Roma) İtalyan ekonomist, tarihçi ve Hristiyan demokrat siyasetçi. Senatör ve milletvekili olmuş, 1949-1950 yıllarında Hristiyan Demokrasi adlı parti genel sekreteri olmuş, 1953-1974 yılları arasında siyasi görevlerde bulunmuş, Savunma, Maliye, Hazine ve İçişleri Bakanı ve Başbakan yardımcısı olarak hizmet etmiş, 1991 yılında yaşam boyu senatör olarak atanmıştır. Hükümet Meclis Senato Parti YÃ¶netimi Virginio Rognoni Virginio Rognoni (d. 5 Ağustos 1924, Corsico, Milano) İtalyan Hristiyan Demokrat siyasetçi. Pavia Üniversitesi'nde hukuk eğitimi almış, Yale Üniversitesi'nde öğrenim görmüş ve 1949-1950 yılları arasında avukatlık yapmıştır. 1960-1967 yılları arasında yerel yönetimlerde yer almış, 1968-1994 yılları arasında milletvekilliği yapmış, İçişleri, Adalet ve Savunma Bakanlığı görevlerinde bulunmuş, 2002-2006 yılları arasında ise Yüksek Yargı Kurulu (CSM) Başkanvekilliği yapmıştır. Meclis Hükûmet Diğer Esperanza mÃ­a Esperanza mía, 2015 yılında El Trece yayınlanan bir Arjantinli telenovela olduğunu. Audi A2 Audi A2 ("Typ" 8Z) , Audi tarafından 1999-2005 yılları arasında üretilen mini MPV modelidir. A2, 1997 Frankfurt Otomobil Fuarı'nda tanıtılan Audi Al konsepti temelinde olup alüminyumdan üretilmiştir ve verimli motorlar ile yakıt tüketimi konusunda son derece ekonomik bir otomobildir. Türkiye'deki şelaleler listesi Türkiye'de bulunan şelaleler listesidir. KOI-4878.01 KOI-4878.01, 1075 ışık yılı uzaklıkta yer alan ve Dünya ile %98 oranında benzerlik gösterdiği belirtilen bir gezegendir. Kendi yıldızı çevresindeki bir tur dönüşünü 449 günde tamamlamaktadır. Peter de Klerk Peter de Klerk (16 Mart 1935 - 11 Temmuz 2015, Johannesburg), Güney Afrikalı otomobil yarışçısı. Dört kez Formula 1'de piste çıkmıştır. Macaristan Ulusal AyaklanmasÄ± Macaristan Ulusal Ayaklanması, Macaristan'ı işgal eden Nazi Almanyası'nı ülkeden kovmak ve onların hükûmete atadığı Arrow Cross rejimi devirerek demokratik Macaristan'ı kurmaktır. İlk Alman karşıtı gösteri 1941 yılının sonbaharında Macaristan'da gerçekleşti. Daha sonra 1942 Mart tarihinde, 1848-1849 yılları arasında gerçekleşen bağımsızlık ayaklanmasının yıl dönümünde 8.000 kişilik bir kalabalık Budapeşte'de ki Sándor Petőfi anıtının önünde "bağımsız demokratik Macaristan" talebiyle toplandı. Bu sıralarda Macaristan Komünist Partisi, yeraltında gazete ve broşür basmaya başladı. Bu faaliyetleri engellemek için Macar hükûmeti, 500 komünist eylemciyi idam etti. Aynı zamanda ​​partinin liderleri olan Ferenc Rуzsa ve Zуtan Schцnherz idam edildi. Macaristan Komünist Partisi tek değildi. Yanında Macaristan Sosyal Demokrasi Partisi ve milliyetçi Smallholders Partisi de vardı. Bu üç parti 1943 yılında Temmuz, Ağustos ve Eylül aylarında ortak bildiriye imza attılar. Bildiride II. Dünya Savaşı'ndan çıkarılması ön görüyordu. Macar hükûmeti, İngiliz ve Amerikalılar ile gizli görüşmeler başlattı. Bunun sebebi hem Macar Ordusunun yok olması ve savaşı Müttefik Devletlerin kazanmaya başlamasıdır. Ancak kısa zaman içerisinde bu görüşme anlaşıldı ve Hitler Macaristan'ı işgal etme kararı aldı. Mart 1944'de Macaristan işgal edildi. Macar kralı Horthy tutuklanıp ev hapsine atıldı. Devletin başına koyu bir Nazi hükûmeti kuruldu. Ancak Macar halkı bu işgalden memnun değildi O dönemlerde Gestapo, muhalif partilerin liderlerini ya tutuklamış ya da öldürmüştü. Liderlerinden yoksun olan muhalif partiler Macaristan Komünist Parti'nin öncülüğünde işgalden 2 ay sonra (Mayıs 1944) Macar Cephesi'ni (Magyar Homlokzat) kurdu. Kurulan cephe yapmış oldukları çağırıda; işgalci Alman Ordusu'nu ülkeden kovmak ve savaştan sonra yeni bir demokratik Macaristan oluşturulmasıdır. Macar Cephesi, nihai olarak ülkeyi kurtarmak amacıyla harekete geçme kararı aldı. Yapılacak ayaklanma sırasında ülke topraklarına gelen Kızıl Ordu ile birlikte ülkeyi kurtarılacaktı. Kasım ayında başlayan ayaklanma başarıya ulaşamadı. Çatışmalar daha sonra Alman askeri tesislere karşı saldırı şeklini aldı. Ayaklanma sonrası hem Macar hükûmeti hem de Almanlar partizanlara karşı intikam başlattı. Ulusal Hesaplaşma Ofisi (Nemzeti Számonkérő Szék) yargılama işlemlerini yaptı. Ayaklanmanın askeri liderleri Korgeneral Janos Kiss ve Albay Jeno Nagy idam edildi. Ayaklanmaya katılan William Tartsay, Bajcsy-Zsilinszky gibi askerlerde idam edilenlerin arasındadır. Paul Almasy, Szálasi, Révay Kalman ve Nicholas Makay hapis cezasına çaptırıldı. Múlt-kor történelmi portál Múlt-kor történelmi portál Oldedalen Oldedalen, Norveç'in Sogn og Fjordane eyaletinin Stryn elediyesi içerisinde yer alan nehir vadisi. Kuzeyden güneye uzanan 20-kilometre (12 mil) uzulunluğundaki vadinin kuzey ucu Olden köyünde yer alan Nordfjorden (Sogn og Fjordane) körfezinde; güney ucu ise Jostedalsbreen Ulusal Parkı içerisinde yer alan Jostedalsbreen buzulu içerisinde sona erer. Vincenzo Scotti Vincenzo Scotti (d. 16 Eylül 1933, Napoli) İtalyan Hristiyan demokrat siyasetçi. Roma La Sapienza Üniversitesi'nden mezun olmuştur. Kamu görevlisi ve sendikacı olarak çalışmıştır. İlk kez 1968'de DC'den milletvekili seçilmiş, 1976 yılında Bütçeden sorumlu Devlet Sekreteri olmuş, 1978-1992 yılları arasında Kültür ve Çalışma Bakanlığı dahil çeşitli bakanlıkları üstlenmiştir. Berlusconi'nin son hükûmetinde Dışişleri Bakanı nezdinde Devlet Sekreteri olmuştur. Ayrıca eski Napoli belediye başkanıdır. Yerel YÃ¶netimler Meclis Hükümet BÃ¼yÃ¼k Bedesten Büyük Bedesten, Kütahya'da bulunan tarihi yer. Gedik Ahmet Paşa Vakfı'ndandır. Saadettin Camii'nin güney kapısı karşısından Kavaflar Çarşısı'na paralel devam eder. Halk arasında "Sebze Bedesteni" olarak bilinir. Gedik Ahmet Paşa Vakfiyesi'nde "Arasta Dükkânları" olarak ve Evliya Çelebi Seyahatnâmesi'nde de "Büyük Bedesten" olarak geçmektedir. Daha önce 3 kapılı ve 20 dükkânlı iken sonradan kuzeydeki sıra dükkânların ortasından sebze hali ve Saman Pazarı'na bir kapı daha açılarak 4 kapılı olmuş ve kuzey sırasında ikisi küçük 10 dükkân vardır. Bu kapı 1932'den sonra açılmış ve Saadeddin Camii tarafındaki kapının dışında iki yanında bulunan tonozlu iki dükkân 1952 yılında yol genişletmek için yıkılmıştır. Doğu tarafındaki kapıdan girildiğinde batıya doğru giden yolun iki tarafında 20 dükkân vardır. Güneyde 10 ve kuzeyde 10 dükkânın hepsinin önleri açık, tonoz ve kemerlidir. Bedestenin ortasında bir şadırvanın solundaki kapıdan eskiden “Arasta” denen Kavaflar Çarşısı'na çıkılır. Buradan devam edilerek batı kapısından çıkıldığında kaldırımlı geniş merdivenlerden iki tarafındaki dükkânları geçerek Hürriyet Caddesi'ne bitişik küçük bir parka çıkılmaktadır. Orta yolu örten kemer sivricedir ve dükkânlar dairevi tonozla örtülüdür. Orta yolun iki tarafından girişi sağlayan kapıların üstündeki pencerelerle aydınlanması tam yapılamamaktadır. Sebze bedesteninin Saadeddin Camii tarafındaki ana giriş kapısının üstünde yuvarlak bir daire içinde ortasında bir ağaç ve iki tarafında birbirine karşı oturmuş iki arslan resminin ve kuzeye sonradan açılan kapının üstünde de ayak tarafları balık şeklinde bir deniz kızı resminin XIX. yüzyılda Ermeni ressamlar tarafından yapılmış olabileceği ve ilk yapıdan kalma olamayacağı söylenmektedir. Kışkışşş "Kışkışşş", Türk şarkıcı Hande Yener'in bir şarkısı. 15 Temmuz 2015'te Poll Production tarafından single olarak yayımlandı. Berksan tarafından yazılıp bestelendi ve nakaratında "Sosyete Şaban" (1985) filminden alınan "Kış kış cinler kış kış." repliği kullanıldı. Müzik eleştirmenleri şarkıya olumsuz eleştiriler yönelttiler. "Kışkışşş", Berksan tarafından yazılıp bestelendi ve düzenlemesini Berksan'ın kardeşi Turaç Berkay Özer yaptı. Nakaratındaki "Cin çık, cin çık, cin çık / Yallah cinler yallah / Kış kış cinler kış kış." kısmı, başrolünde Kemal Sunal'ın oynadığı 1985 yapımı "Sosyete Şaban" filmindeki Arap Celal'in cin çıkarma seansında söylediği sözlerden alındı. Kemal Sunal'ın on beşinci ölüm yıldönümü olan 3 Temmuz 2015 gecesi televizyon izlerken bu filme rastlayan Berksan, bu seanstan etkilenerek şarkıyı yazıp bestesini hazırladı. Film üzerinde hakları olan beş kişi aranarak telif izni alınınca şarkı bir haftada tamamlanarak video klibi çekildi ve 15 Temmuz'da TTNET Müzik üzerinden yayımlandı. "Hürriyet"ten Naim Dilmener ve Onur Baştürk şarkıyı olumsuz eleştirdiler. Dilmener, şarkıyı bugüne kadarki en kötü Hande Yener şarkısı seçerek şunları söyledi: "Hem melodisi basit ve yavan, hem düzenlemesi oldukça başarısız. Üstelik sözleri de anlam karmaşası. Bu sözler, Yener'in ağzından tamamıyla tuhaflaşmış, karışmış bir halde çıkıyor. Yener'in ya nefesi yetmedi ya da vokal kayıtları yapılırken gününde değildi. [...] Popüler müziğimizde kötü şarkı çoktur, kışkışlamakla bitmeyecek kadar çoktur. 'Kışkışşş' da bu listeye yeni bir katkı olabilir." Baştürk ise şarkının sözlerinin aklına Neşe Karaböcek'in "Yamyam" şarkısının sözlerini getirdiğini belirterek şunları yazdı: "'Sebastian' gibi güçlü bir hit şarkıdan sonra 'Kışkışşş' yayımlanınca insan sadece şunu sormak istiyor: Neden?" Hayat Müzik adlı sitede eleştiri yayımlayan Yavuz Hakan Tok, şarkının kendilerine yapılmış bir şaka olup olmadığını sorgulayarak olumsuz bir eleştiri sundu ve "kötü bir şarkı" olarak nitelediği "Kışkışşş" ile Hande Yener'in "yanında Sinan [Akçıl] olmadan da dibe vurabildiğini" yazdı. "Kışkışşş"ın video klibini Gülşen Aybaba yönetti ve çekimler Yalıkavak, Bodrum'da Yener'in işlettiği Sebastian Beach Club'ta yapıldı. Klibin gösterimi 15 Temmuz 2015'te başladı. Beniamino Andreatta Beniamino Andreatta (11 Ağustos 1928, Trento - 26 Mart 2007, Bologna) İtalyan siyasetçi ve ekonomist. Università Cattolica del Sacro Cuore'de ekonomi politik alanında öğrenim yapmış ayrıca hukuk lisansı yapmıştır. Çeşitli üniversitelerde dersler vermiştir. Ayrıca öğrencileri arasında Romano Prodi de yer almıştır. Calabria Üniversitesi'ni kurmuş ve orada dekanlık yapmıştır. Hristiyan Demokrasi adlı siyasi partide siyaset yapmaya başlamış ve sol kanatta yer almıştır. Ayrıca Aldo Moro'nun ekonomik danışmanlığını bu süreçte üstlenmiştir. 1994-2002 yıllarında etkin olan İtalya Halk Partisi'nin (PPI) kurucularından olmuştur. 1976-1992 yıllarında senatör ve 1994-2001 yıllarında ise milletvekilliği yapmıştır. 1984-1989 yıllarında Avrupa Parlamentosu milletvekili, 1984-1987 yıllarında ise Avrupa Halk Partisi başkan yardımcısı olmuştur. Bütçe, Hazine, Dışişleri ve Savunma Bakanlığı yapmıştır. 1999 yılında meclisteki bir oturumda inme gelmiş ve uzun süre komada kalmış ve 2007 yılında ölmüştür. Senato Meclis Hükümet Częstochowa Gettosu Ayaklanması Çestohova Gettosu Ayaklanması, II. Dünya Savaşı sırasında işgal edilen Polonya'nın Çestohova kentinde Almanlar tarafından kurulan gettoda meydana gelen ayaklanmadır. Buradaki ilk ayaklanma 4 Ocak 1943 yılında meydana geldi. Ancak ayaklanma başarılı olamamış ve misilleme olarak 50 genç Yahudi öldürülmüştü. Asıl büyük ayaklanma ise Haziran 1943 yılında gerçekleşti. Haziran 1943'te Almanlar gettonun bir kısmı olan Küçük Getto'dan (mühimmat fabrikası için çalışanların kampı) Yahudileri köle emek olarak kullanmak amacıyla Blizyn kentine gönderilmesi için harekete geçti. Bunun üzerine Yahudi Muharebe Örgütü 25 (veya 26) Haziran'da, ayaklandı. Örgüt elinde pek az silah vardı. Silahlar da pek kaliteli değildi. Yahudiler Nadrzeczna Caddesi'nde kurmuş oldukları barikata direnişi başlattılar. Ancak üstün Alman kuvvetlerine sadece 5 gün direnebildiler (30 Haziran 1943). Çatışmalarda ve çatışma sırasında yapılan katliamlarda 1.500 Yahudi öldürüldü. Ayaklanmanın lideri Mordechaj Zylberberg, Almanların kendisinin sığınağına yaklaşması üzerine onların eline geçmemek için intihar etti. Direnişçiler diri diri yakıldı. Çatışma sonrasında 500 Yahudi öldürüldü. Ancak daha önce meydana gelen Varşova Getto Ayaklanması sonrası gibi getto tasfiye edilmedi. Gettonun kapatılması ancak Ocak 1945'te Kızıl Ordu'nun buraya gelmesi ile gerçekleşti. Gianni De Michelis Gianni De Michelis (26 Kasım 1940, Venedik- 11 Mayıs 2019) İtalyan siyasetçi. Padova Üniversitesi'nde kimya eğitimi almıştır. Öğrencilik yıllarında 1960 yılında İtalya Sosyalist Partisi'ne (PSI) katılmış, 1963 yılında üniversiteyi bitirmiş, akademisyenlik yapmış, 1976-1992 yıllarında milletvekili seçilmiş, 2004-2009 yıllarında Avrupa Parlamentosu'nda görev almış, 2006-2008 yıllarında tekrar milletvekili seçilmiş, Devlet Katılımları Bakanlığı, Çalışma Bakanlığı, Başbakan yardımcılığı ve Dışişleri Bakanlığı yapmıştır. PSI meclis grup başkanlığı ile parti yöneticiliği yapmış, 1994 yılında partinin kendini feshetmesiyle beraber 1996 yılında kurulan Sosyalist Parti'ye (PS) katılmış ve yöneticileri arasında yer almış ardından 2001 yılında kurulan Yeni PSI'de yer almış aynı yıl yönetime seçilmiştir. Ancak Yeni PSI Berlusconi destekleyip Berlusconi'nin partisiyle ortak seçimlere girmiştir. 2007 yılında De Michelis bu partiden ayrılarak Sosyalist Parti'nin kuruluşunda yer almış ve 2009'a dek bu partide yer almıştır. Aynı yıl Berlusconi Hükümeti'nde Kamu Yönetimi Bakanı olan Renato Brunetta'nın danışmanı olmuştur. İtalyan siyasetçi De Michelis, 11 Mayıs 2019'da 78 yaşında ölmüştür. Meclis Avrupa Parlamentosu Hükümet Çugunaş Çugunaş (Rusça: Чугунаш) — Rusya Federasyonu, Kemer Oblastı, Taştagol rayonu Kaları Belediyesine bağlı köy. Rayon merkezi olan Taştagol'un 12 km kuzeyinde, Şeregeş'in ise batısında yer alır.. Taygalı küçük tepeler ile çevrilidir. Tayga ormanlarında Sibirya'ya özgü kedr ve kayın ağaçları yaygındır. Yerleşim yeri, Mundıbaş akarsuyunun sağ kıyısındadır. İklimi geceleri serin, gündüzleri yaz aylarında ideal bir sıcakla geçer. 2007 yılı nüfus sayımında — 648 kişi ve 173 hane bulunmaktaydı. Köyün içinden geçen otoyol ile Novokuznetsk — Taştagol ve Batı Sibirya Demir Yolu'nun Güney Kuzbas şubesi ulaşım bulunur. Ulaşım olarak başka şehirlere de bulunur. Çugunaş yolu ile — «Şeregeş» spor-turizm kompleksine 16 km'dir. 18 Ağustos 2010da yöre Türklerinin Hristiyanlığı öğrenmesi için köye küçük bir kilise açılmıştır. Bulgar Bozoğlan Bulgar Bozoğlan, Karaman ili Ayrancı ilçesi sınırları içinde yer alan Toros Dağları üzerinde 2700 metre yükseklikte konik bir tepenin adıdır.Kuzeye ve güneye hakim tepenin doruk noktasında Karamanoğulları döneminde yaşadığı söylenen Bulgar Bozoğlan Dede'nin yatırı bulunmaktadır. Günümüzde tüm toplum kesimleri tarafından ziyaret edilen kutsal bir mekan olmakla birlikte daha çok Tahtacı Türkmenleri'nin ziyaret edip kurbanlar kesip,dileklerde bulundukları bir yer olarak bilinmektedir. Türbe, hazine avcıları tarafından biraz tahrip edilmiş olsa da tüm heybetiyle orada durmaktadır.Türbenin onarımı Tarsus'a bağlı Çamalan Köylüleri tarafından zaman zaman yapılmaktadır.Ayrıca son yıllarda yurtdışında yaşayan hayırsever bir aile tarafından esas türbenin yanına sembolik bir türbe ve iki yüz basamaklı bir merdiven yapılmıştır. Kepler-452b Kepler-452b, Kuğu takımyıldızı bölgesinde G sınıfı yıldız Kepler-452 yörüngesindeki bir güneş dışı gezegendir. Kepler-452b, Kepler uzay aracı tarafından keşfedilmiştir ve keşfi, 23 Temmuz 2015 tarihinde açıklanmıştır. Kepler-452b, Güneş'e çok benzeyen bir yıldızın yaşanabilir bölgesi içindeki bir yörüngede keşfedilen, Dünya büyüklüğüne yakın ilk gezegendir. Bugüne kadar bilinen dördüncü Dünya benzeri güneş dışı gezegendir. Yıldızı Kepler-452, Güneş sistemi'ne yaklaşık olarak 1.400 ışık yılı uzaklıktadır. Saatte 58.536 km hızla uzayda yol alan New Horizons uzay aracı, yaklaşık olarak 25,8 milyon yıl sonra buraya ulaşabilirdi. Kepler-452 Kepler-452, Kuğu takımyıldızı bölgesinde yaklaşık olarak 1.400 ışık yılı uzaklıkta bulunan G-tipi anakol yıldızıdır. Güneş ile hemen hemen aynı sıcaklığa sahiptir fakat Güneş'ten %20 daha parlak, %3,7 daha büyük kütleye ve %11 daha büyük çapa sahiptir. Yüzey kütleçekimi 4,32±0,09 cgs'dir. Altı milyar yıllık yaşa sahip olan Kepler-452, Güneş'ten 1,5 milyar yıl daha yaşlıdır. Bu yüzden evrim sürecinde Güneş'ten daha ileri bir seviyededir fakat halen bir anakol yıldızıdır. Kepler uzay aracı tarafından Temmuz 2015 tarihinde keşfedilmiş, Kepler-452b adında en az bir güneş dışı gezegene sahiptir. Ay Petri Ay Petri (Ukraynaca: Ай-Петрі, Rusça: Ай-Петри, Kırım Tatarca: Ay Petri) Kırım Dağları'daki bir zirvedir. İsminin kökeni Yunanca olup Saint Peter olarak çevrilmiştir (Yunanca: Άγιος Πέτρος). Ay Petri, Kırım'da en rüzgârlı yerlerden birisidir. Yılın 125 günü rüzgâr eser ve hızı 50 m/s'ye kadar ulaşır. Zirve, Alupka kasabası ve Koreiz kentinin üstünde bulunmaktadır. Saab 9000 Saab 9000, Saab tarafından 1984-1998 yılları arasında üretilen üst orta sınıf otomobil modelidir. Araç, Tipo 4 projesinin bir parçası olarak Fiat Croma, Lancia Thema ve Alfa Romeo 164 ile birlikte geliştirilmiştir. 9000'nin sedan modeli CD ve liftback modelleri CC ve CS olarak adlandırılmıştır. 1992 yılında makyajlanan aracın üretimi 1998 yılında sona ermiş olup yerini 9-5'e bırakmıştır. Kaları Kır Yerleşimi Kaları Kır Yerleşimi (Rusça:Кала́рское се́льское поселе́ние) — Rusya Kemer Oblası Taştagol rayonunda köy ve köy altı yerleşimlerin bağlı olduğu bir köy belediyesi. Yönetim merkezi — Kaları köyü. Kemerovo — Taştagol otoyolu arasında yer alır. Kemerovo Oblastı № 104-OZ kanunu kararınca Kaları Köy Yönetimi 17 Aralık 2004 yılında kuruldu. Şorlar ve Ruslar yaşamaktadır. 2015 yılı nüfusu 2 772 kişidir. Yıllara göre nüfus değişimi Kaları Kır Yerleşimi belediyesine bağlı köyler ve nüfusları: Yerleşim Yeri Nüfusu Аmzаs 391 Bаzаnçа 663 Bаzаrnıy 27 Bеryоzоvаya Rеçkа 77 Vеsyоlаya Grivа ? Kаlаrı (mеrkеz) 444 Kаmеnnıy Kаrеr 3 Kаrаgоl 104 Klеpоçnıy 3 Kоndоmа 321 Lugоvskоy 14 Pеtuhоv Lоg 5 Tsеntrаlnıy 168 Çugunаş ↘639 Belediye başkanı Tatyana Zaynulina ( Зайнулина Татьяна Ивановна ) Białystok Gettosu Ayaklanması Bialystok Gettosu Direnişi, II. Dünya Savaşı sırasında Nazi Almanyası tarafından işgal edilen Polonya'nın Bialystok kentinde kurulan gettodaki ayaklanmadır. Bu ayaklanma Varşova Gettosu Ayaklanması'ndan sonraki en büyük ikinci getto ayaklanmasıdır. Direniş Anti-Faşist Askeri Örgüt tarafından düzenlendi. Nazi yetkilileri diğer gettolarda olduğu gibi bu gettodan da Nihai çözüm adı verdikleri planı uygulamak için burada bulunan Yahudileri imha kamplarına yollama kararı aldı. 1943 yılının Şubat ayında buradan yaklaşık 15.000 Yahudi'yi imha kamplarına yollamayı planlıyordu. Ancak bu gerçekleştirilemedi. Buna rağmen daha sonraları toplama kamplarından, imha kamplarına göndermeler başladı. Tasfiyeler Ağustos ayında da devam etti. Yahudiler bu durumu engellemek için harekete geçmeye karar verdi. Anti-Faşist Askeri Örgüt bu direnişi örgütledi. 15 Ağustos gecesinde Alman birlikleri rutin olarak burada bulunan bir kısım Yahudi'yi almak için geldiklerinde direnişçiler Mordehay Tanenbaum ve Daniel Moszkowicz önderliğinde ayaklanmayı başlattı. Ancak direnişçilerin elinde az silah vardı. Ellerindeki silahlar Makinalı tüfek, birkaç düzine silah ve molotof kokteyl ile sınırlıydı. İsyancılar ancak 5 gün direnebildi. Ayaklanma sırasında 300'den fazla direnişçi öldürüldü. Çatışmalar bittikten ve ayaklanma Almanlar tarafından bastırıldıktan sonra 1.200'ü çocuk 35 bin Yahudi diğer kamplara yollandı. Bu kamplar Treblinka, Majdanek ve Auschwitz'tir. Kondom (kรถy) Kоndоm (Tatarca: Молдум / Moldum ; Rusça: Кондома (посёлок)) — Rоssiya Kеmеrоvskоy оblаsti Tаştаgоlskоm rаyоndaki belediyelerden Kаlаrı kır belediyesine bağlı bir köy. Kondom sözü Şor Türkçesinde kıvrımlı, dolambaçlı anlamına gelir. Şorca'nın Kondom ağzı bu yörede konuşulur. Bazança Zhuhai Zhuhai (), Çin'in Guangdong eyaletinde bulunan bir il düzeyi şehirdir. Şehir, İnci Irmağı Deltası'nda yer almakta olup eyalet merkezi Guangzhou'dan 100 km uzaklıktadır ve kuzeybatıda Jiangmen ve kuzeyde Zhongshan il düzeyi şehirleri ile güneyde Makao ile komşudur. Yüzölçümü 1,724.32 km² olan şehrin nüfusu 2010 yılı itibarı ile 1,562,530'dur. Zhuhai, 1980'lerde ilk kurulan özel ekonomik bölgelerden biri olup ayrıca Çin'in önemli turistik yerlerinden biridir. Şehrin yakınlarında Zhuhai International Circuit bulunmakta olup FIA GT Championship ve A1 Grand Prix yarışları düzenlenmektedir. Zhuhai ve çevresine Zhuhai Sanzao Havalimanı hizmet vermektedir. 2014 yılında Çin Sosyal Bilimler Akademisi tarafından yayımlanan bir rapora göre, Zhuhai Çin'in en yaşanabilir şehridir. Zhuhai şehri üç semt ve semtlere bağlı dört özel ekonomik bölgesinden oluşmaktadır. Bazança (köy) Bаzаnçа — Rusya'da Kеmеr Oblastında Tаştаgоl rayonunda Kаlаr Belediyesine bağlı bir köy . Nüfus 2007 yılına göre 675 kişi. Karagol Karagol (Rusça: Карагол) — Rusya'da Kеmеr Oblastında Tаştаgоl rayonunda Kаlаrı Belediyesinin kapsadığı bir köy . Şor Ulusal Parkı bölgesinde yer alır. Nüfus 2010 yılına göre 104 kişi. Şûra Meclisi (Pakistan) Şûra Meclisi (Urduca: مجلسِ شورىٰ‎ - Meclis-i Şura), Pakistan'ın federal ve en üst yasama organı. Çift meclisli bir yasama organı olup, üst meclis görevi gören Senato ile alt meclis görevi gören Ulusal Meclis'ten oluşmaktadır. Ulusal Meclis üyeleri, Pakistan vatandaşlarının oylarıyla beş yıllığına seçilir. Günümüzde senato başkanlığını Pakistan Halk Partisi'nden Rıza Rabbani, Ulusal Meclis sözcülüğünü ise Pakistan Müslüman Birliği (N) mensubu Serdar Ayaz Sadık yapmaktadır. Anton Malmberg HÃ¥rd af Segerstad Anton Hård af Segerstad (önceki adı Anton Malmberg Hård af Segerstad) (d. 28 Aralık 1985) İsveçli sözyazarı ve müzik yapımcısı, bazenleri Goldfinger takma ismini kullanır. Le Kid adlı bir müzik grubunun bir üyesi olarak Melodifestivalen 2011 yarışmasına katılmıştır. Hård af Segerstad, birçok Melodifestivalen şarkısı yazmış, en iyi bilinen şarkılarından biri Måns Zelmerlöw tarafından seslendirilen "Heroes" şarkısı, Melodifestivalen 2015 ve 2015 Eurovision Şarkı Yarışması'nı kazanmıştır. Fox Kids tarafından yayınlanan programların listesi Bu, Amerikan Fox Kids çocuk kanalında yayınlanan tüm programların listesidir. Linnea Deb Linnea Deb, née "Linnéa Mary Hansdotter Deb", (d. 23 Temmuz 1977) İsveçli aktris, sözyazarı ve müzik yapımcısı. Deb sözyazarı olarak Melodifestivalen yarışmasına birçok kez katılmıştır. Anton Malmberg Hård af Segerstad ve eşi Joy Deb ile beraber yazdığı Måns Zelmerlöw tarafından seslendirilen "Heroes" şarkısı Melodifestivalen 2015 ve 2015 Eurovision Şarkı Yarışması'nı kazanmıştır. Aynı zamanda Melodifestivalen 2013 kazananı Robin Stjernberg tarafından seslendirilen "You" şarkısının söz yazarı olarak yer almıştır. Antonio Martino Antonio Martino (d. 22 Aralık 1942, Messina, Sicilya) İtalyan akademisyen, ekonomist ve siyasetçi. Liberal siyasetçilerden eski dışişleri bakanı Gaetano Martino'nun oğludur. Messina Üniversitesi'nde hukuk eğitimi almış, Şikago'da iki yıl eğitim görmüş, Roma La Sapienza Üniversitesi Siyasal Bilgiler Fakültesi'nde öğretim görevlisi olarak para politikası dersleri vermiştir. 1992-1994 yılları arasında ise Uluslararası Sosyal Bilimler Hür Üniversitesi'nde (LUISS) ders vermiştir. Babası gibi İtalyan Liberal Partisi'ne (PLI) katılmış, 1988 yılında ise partinin sekreterliğine aday olmuş ancak sadece küçük bir grup tarafından desteklenmiş ve başarısız olmuştur. 1993 yılının sonunda Silvio Berlusconi ile beraber Forza Italia'nın kuruluşunda bulunmuştur. 1994 erken genel seçimlerinin ardından kurulan ve Berlusconi'nin de başkanı olduğu ilk hükûmette dışişleri bakanı olmuştur. 2001 seçimlerinin ardından ise savunma bakanı olarak atanmış ve 2006 seçimlerinde merkez sol ittifakın zafer elde etmesi üzerine görevi son bulmuştur. 2015'teki cumhurbaşkanlığı seçimlerinde Forza Italia'nın adayı olmuş ancak cumhurbaşkanı seçilememiştir. Türkiye'nin Avrupa Birliği'ne üye olmasını savunmuştur. Meclis Hükümet SC Rheindorf Altach SC Rheindorf Altach Avusturya Bundesliga'da yer alan futbol kulübü. Altach'da kurulmuştur. ASA 2013 Târgu Mureș Asociația Sportivă Ardealul 2013 Târgu Mureș, bilinen adıyla ASA Târgu Mureș, Liga I'de yer alan profesyonel futbol kulübü. Targu Mureş'te kurulmuştur. Liga 1 Liga II Cupa RomÃ¢niei Supercupa RomÃ¢niei Yonago Yonago ( "Yonago-shi"), Japonya'nın Tottori prefektörlüğünde bulunan bir şehirdir. Yüzölçümü 132.21 km² olan şehrin nüfusu 1 Kasım 2012 itibarı ile 150,232'dir. Yonago, Tottori prefektörlüğünün ikinci büyük şehridir ve prefektörlüğün batısının ticari merkezidir. Azerbaycan'ın katıldığı savaşlar listesi Azerbaycan'ın katıldığı savaşlar listesi, Demokratik Azerbaycan Cumhuriyeti döneminde ve Azerbaycan'ın kurulduğu günden beri katıldığı savaşları içeren listedir. EXID EXID (이엑스아이디) 5 üyeden oluşan Güney Koreli bir gruptur. "Exceed in Dreaming"‘in kısaltması olup anlamı “"Hayalleri aşmak/aşmış"” anlamına gelmektedir.2012 yılında Yedang Entertainment tarafından oluşturulmuştur. Grup üyeleri Solji, LE, Hani, Hyelin ve Jeonghwa'dır. Grup şu an Banana Culture ile Yedang Entertainment 'ın birleşmesinden dolayı Banana Culture'un altındadır. Solji (Hangul:솔지) (Gerçek Adı:Heo Sol-ji(허솔지)) grubun Ana Vokali ve lideridir.10 Ocak 1989'da Seongnam, Gyeonggi, Güney kore'de doğmuştur.Solji 2006'da 2NB adında iki kişilik bir grupla çıkış yapmıştır.2008’de solo single çıkardı.2010 yılında 2NB ile son programını yapıp vokal öğretmenliği yapmıştır.2011 yılında bir şans daha elde edip EXID'ye girmiştir. LE (Hangul:엘이) (Gerçek Adı Ahn Hyo-Jin (안효진)) grubun ana rapçisidir.10 Aralık 1991 yılında Cheonan, Güney Kore'de doğmuştur.Daha önce "Jiggy Fellaz"adlı Hip Hop grubunun üyesiydi, grupta ismi “Elly” olarak biliniyordu.Daha önce Cube Entertainment'de stajyerlik yapmıştır.Yazdığı şarkılar; Hippity Hop albümlerinden “Call” şarkısı,Trouble Maker, Dynamic Black’in “Yesterday” şarkısı, Huh Gak’ın “Whenever You play that song” şarkısı, Secret’in “Talk That” şarkısı, Jewelry’nin “Look at me” şarkısıdır.Düet yaptığı şarkılar; Huh Gak –Whenever You Play That Song Gavy NJ – Don’t Call Me Jewelry – Look At Me Zia – Hurt K.Will – Sweet Girl Hyuna – Blacklist T-ARA – Sugar Free (EDM Club Edition Remix Albümünden) The SeeYa – The Song Of Love ALi – Goodbye Mr. Kim. Hani (Hangul:하니) (Gerçek Adı Ahn Hee-Yeon (안희연)) grubun lider vokali ve visual üyesidir. 1 Mayıs 1992'de Gangnam, Seul, Güney Kore'de doğmuştur.Eski JYP stajyeridir. İdeal tipi Park Gun-hyung'dur. Abisi orduda görev almaktadır.Ayrıca Heo Solji ile birlikte EXID'nin alt grubu olan Dasoni'de yer almıştır. Jeonghwa (Hangul:정화) (Gerçek Adı: Park Jeong-Hwa (박정화)) Grubun Maknaesi, Ana Dansçısı,Vokalisti ve Rapçisidir. 8 Mayıs 1995 tarihinde Dongan-gu, Anyang, Güney Kore'de doğmuştur.Eski JYP stajyeridir. Çok küçük yaşta “Uprising of Wife” dizisinde oynadı.Huh Gak’ın “Whenever You Play That Song” MV’sinde, Wonder Girls’ün “Tell Me” MV’sinde oynamıştır.Çocukken KBS Sinnara Science’in MC’si olmuştu.Çıkış yaptıklarında 16 yaşındaydı. Hyelin(Hangul:혜린) (Gerçek Adı Seo Hye-Rin (서혜린)) Grubun Lider vokalidir.23 Ağustos 1993 tarihinde Gwangju, Güney Kore'de doğmuştur.Joy Dance Academy & Plug in Music stajyeriydi.Superstar K3’e katılmıştı.Çıkış yapmadan önce EXID’in orijinal üyelerinden biri olması düşünülüyordu fakat son anda karar değiştirilmişti. Haeryung, Yuzi ve Dami ayrılınca Solji ile birlikte onların yerine geçtiler. Çatalağzı, Kilimli Çatalağzı, Türkiye'nin Zonguldak ilinin bir Beldesidir. Ã‡ocuk Oyunu Çocuk Oyunu (İngilizce: "Child's Play"), Tom Holland'ın yönettiği, 1988 yılında vizyona giren ABD yapımı doğaüstü işkenceci filmi. Filmin oyuncu kadrosunda Catherine Hicks, Chris Sarandon, Alex Vincent ve Brad Dourif yer almaktadır. Film, dul bir annenin oğlunun doğum günü için bir seri katilin ruhuna sahip olduğunu bilmediği bir oyuncak bebek satın almasını anlatıyor. Charles Lee Ray, Chicago sokaklarında polisten kaçarken yaralı halde bir oyuncakçıya girer. Polis kurşunuyla vurulan Charles Lee Ray, ölmeden önce kendi ruhunu yanında duran "Good-Guy" bebeklerinden birine aktarır. Daha sonra oyuncakçıda büyük bir patlama olur. Karen Barclay, oğlu Andy'nin doğum günü için çalıştığı iş yerinin arka sokağındaki bir seyyar satıcıdan Charles Lee Ray'in ruhunu taşıyan oyuncak bebeği satın alır. Bebeği alıp oğlu Andy'e doğum gününde hediye eder. Andy bu bebeği çok sever ve adının Chucky olduğunu öğrenir. Andy'nin annesi Karen, bir gün akşam mesaisine kalır. Andy'e o akşam Karen'in yakın arkadaşı Maggie bakmak zorunda kalır. Andy'nin uyuduğu sırada Chucky, Maggie'yi öldürür. Chucky bir oyuncak olduğu için olay yerine gelen polis Andy'den şüphelenir... Filmin dış çekimleri Chicago'da yapıldı. Stüdyo çekimleriyse Kaliforniya'daki Culver City kentinde bulunan Culver Stüdyoları'nda yapıldı. David Kirschner, "Chucky" serisinin 6 filminin hepsinin yapımcılığını yapmıştır. Tom Holland, "Good Guy" bebeklerinin Hasbro tarafından üretilen My Buddy dolls'a dayanarak üretildiğini açıkladı. Ancak AMC, bebeklerin 7 Ocak 2007'de Cabbage Patch Kids'ten sonra modellendiğini iddia etmiştir. Chucky'nin tam adı olan Charles Lee Ray, ünlü seri katillerden Charles Manson, Lee Harvey Oswald ve James Earl Ray'in isimlerinden türetilmiştir. Maggie'nin asıl ölümü banyo yaptığı sırada elektrik çarpması olacaktı. Ancak bu fikir daha sonra "Chucky'nin Gelini" filminde Tiffany'nin ölümü için kullanılmıştır. Filmde RC animatronikleri, küçük boylu insanlar ve çocuk oyuncular da dahil olmak üzere Chucky'yi canlandırmak için çeşitli yollar kullanılmıştır. "Çocuk Oyunu" 9,000,000 dolar bütçe harcanarak yapıldı. Film, 9 Kasım 1988'de Amerika Birleşik Devletleri'nde hafta açılışında 1,377 sinemada gösterime girerek ve 6,583,963 dolar hasılat elde ederek 12 film arasında birinci sıraya yerleşti. Film, Amerika Birleşik Devletleri'nde 33,244,684 dolar, Amerika dışında $10,952,000 dolar ve toplamda 44,196,684 dolar hasılat etti. Film genellikle olumlu eleştiriler almıştır. Roger Ebert filme 4 yıldız üzerinden 3 vererek filmi "keyifli ve enerjik korku filmi" olarak nitelendirmiştir. "Child's Play" iki çizgi romana uyarlanmıştır: "Çocuk Oyunu" ilk olarak 25 Nisan 1989 tarihinde Kuzey Amerika'da MGM / UA Home Video tarafından VHS formatında yayınlandı. İlk DVD versiyonu MGM tarafından 1999 yılında piyasaya sürüldü. 2008 yılında 20. Yıl Dönümü DVD'si çıkarıldı. 2013 yılında serideki diğer filmlerle beraber "Chucky: The Complete Collection" adı altında DVD ve Blu-ray formatlarında yayınlandı. Şûra Meclisi Şûra Meclisi ile şu maddeler kastedilmiş olabilir: Scratch (programlama dili) Scratch, ABD’de bulunan MIT’in (Massachusetts Institute of Technology) geliştirdiği, 8-16 yaş arası çocukların kullanımına göre tasarlanmış ve çok basit bir arayüze sahip bir programlama dilidir. Geleneksel programlama dillerinin aksine kullanıcı, istediği fonksiyonları fareyle tıklayıp sürükleyerek animasyonlar, oyunlar ve hikâyeler yaratabilir. Renkli bir arayüze sahip olduğu için çocukları yaratıcılığa teşvik ederek animasyon yapmalarını sağlar. Java, C, Python, PHP, Visual Basic gibi birçok programlama dilinin yanında Scratch hazır fonksiyonları kategorilere ayırıp kolay bir biçimde kullanıma sunar. Bu sayede programlamaya yeni başlayan kişiler, algoritma yapısını “if, else, while, for” gibi karmaşık kod yapılarını ve noktalama işaretleri gibi dikkat gerektiren kod satırlarını kullanmadan kavrayabilir. 5-7 yaş arası çocuklar için Scratch'ın basitleştirilmiş hali "ScratchJr" programlama dili mevcuttur. Belgrat, Ã‡atalca Belgrat, İstanbul ilinin Çatalca ilçesine bağlı bir mahalle. Mahallenin tarihi, 1910'lu yıllara dayanmaktadır. Belgrat, Çatalca ilçe merkezine 35 km uzaklıkta yer almaktadır. Karasal iklim etki alanı içerisindedir. Rakımı 62 metredir. ADNKS verilerine göre, 2014 yılındaki nüfus 353 kişidir. Küçük Bedesten Küçük Bedesten, Kütahya'da bulunan tarihi yapı. Kuzeyinde Kavaflar Çarşısı'ndan bir kapı ve güneyde Mısır Çarşısı diye bilinen Sarraflar Çarşısı'na açılan ikinci kapı arasında bulunan bir kapalı çarşıdır. Bit pazarı olarak da kullanılan bu küçük bedestenin güney kapısı ile ana mekan arasında elbiseciler, ortadaki sivri kemeri yüksek olan tonozlu ve ortası şadırvanlı bölümün iki tarafında ikinci el beyaz eşya ve mobilya satıcılarının bulunduğu yerin Kavaflar Çarşısı'na açılan kapı bölümünde de ayakkabıcılar hizmet vermektedir. Kapı ile orta mekan arası dar bir yolun iki tarafında ikişerden dörder dükkân ve ortada daha geniş ve tonoz çatısı yüksek olan bölümünde de 8 dükkân bulunmaktadır. Buraya bit pazarı denilmesinin bir sebebi de belediye tellalının ilanıyla cuma namazından sonra burada eskiden yapılan açık artırmalı satışlardır. Ortadaki yüksek mekanın iki tarafındaki dükkânlar sivri kemerler ve iki tarafta sıralanmış, karşılıklı dörderden sekiz tanedir. Ana mekanı örten tonozun ortasında, üstü işlemeli bir kemer vardır. Ana mekanın kuzeyindeki kapının üstünde bir pencere ve güneyindeki kapının üstünde de sonradan genişletilmiş bir pencere vardır. Tonozun dükkânlara birleştiği kısımlarda değişik aralıklarla küçük pencereler vardır. Binanın kemerlerin başladığı kısma kadar olan bölümü küçük kesme taşlardan örülmüş ve daha sonra, gerek dükkânların sivri kemerleri ve gerekse yüksek ana tonoz örtü tuğlalarla örülmüştür. Kapılardan ana mekana geçişte mermer sütunun üzerine mermer kemerli demir kapı kuzey kapısının dışında iki dükkânı dışta bırakırken, güney kapısı da demirdir ve dışarıdan kapatmaktadır. Uçankuş TV UçanKuş TV, Can Tanrıyar'ın kurduğu genel yayın yapan televizyon kanalıdır. Maç yayınlarından, saat başı haber bültenlerine anlık her görüntülerin yanı sıra dizi ve yarışmalar da kanalda mevcuttur. Kanalın Genel Yayın Yönetmenliğini Anılcan Tanrıyar üstlenmiştir. Türksat 3A, tivibu, KabloTV, Digiturk, D-Smart, Turkcell TV+ ve Uçankuş mobil uygulamasından yayın yapmaktadır. Saab 9-3 Saab 9-3, Saab tarafından 1998 yılından bu yana üretilen D segmenti araba modelidir. Euro Pazar Segmenti göre boyut olarak D segmentinde olmakla beraber, fiyat ve donanım açısından "compact executive car" sınıfında bulunmaktadır. Rakipleri arasında BMW 3 serisi, Mercedes C sınıfı ve Audi A4 gibi araçlar sayılabilir. 28 Mayıs 2015 tarihi itibarıyla Saab 9-3'ün tüm fikri mülkiyet hakları Türkiye Cumhuriyeti Sanayi ve Teknoloji Bakanlığı tarafından satın alınmıştır. İlk nesil 9-3, kendisi de GM2900 platformunu kullanan Saab 900 NG (Yeni Nesil) modelinin geliştirilmiş halidir. Saab'ın iddialarına göre baz alınan modelden 1100 değişiklikle ayrılan 9-3 öncülünden daha sıkı yol tutuş ve daha iyi çarpışma güvenliği gibi alanlarda gelişme göstermiştir. Gövde seçenekleri hatchback ve iki kapılı üstü açılır modellerden oluşur. Yapılan güvenlik geliştirmeleri arasında standart verilmeye başlanan, baş bölgesini de koruyan yan havayastıkları ve arkadan çarpma durumunda yolcuların boynunu daha iyi korumak için tasarlanan aktif kafalıklar bulunmaktadır. Ayrıca Saab 900 modelinden gelen Saab Night Panel de Saab 9-3'e eklenmiştir. Motor seçenekleri arasında 2,0 ve 2,3 litre hacimlerinde, çeşitli güçlerde benzinli motorlar ve 2,2 litre hacminde bir turbodizel satışa sunulmuştur. Motor güçleri 154 beygirden başlayıp yüksek performanslı Saab Viggen modeline kadar çıkar. Şanzıman seçenekleri ise 5 ileri manuel ile 4 ileri otomatik şeklindedir. Birinci nesil Saab 9-3 motorları benzinliler için 2 ve 2,3 litre, dizeller için ise 2,2 litre hacimli birimlerden oluşmaktadır. B205R ve B235R motorlarında Mitsubishi kökenli, diğer benzinli motorlarda ise Garret T17 ve T25 turboları kullanılmaktadır. Turbo motorlar Saab'ın Trionic motor kontrol sistemi tarafından yönetilmektedir. İlk nesil Saab 9-3'ün Viggen modeli adını Saab 37 Viggen uçağından alan yüksek güçlü bir modeldir. 2,3 litrelik motorun yüksek basınçlı bir versiyonu olan B235R ile donatılan Viggen modeli erken sürümlerinde 225 hp, sonraki sürümlerinde 230 hp olarak çıkmıştır. Mitsubishi kökenli turbo kullanan bu modelin 0–100 km/s hızlanması 6,4 saniyedir ve en yüksek hızı 250 km/s olarak sınırlandırılmıştır. Bu modelde yüksek basınçlı turbo dışında yüksek kapasiteli intercooler, performans odaklı debriyaj sistemi, sert süspansion gibi eklentiler de kullanılmıştır. Yüksek torkun ön tekerlekleri saptırmasının önüne geçmek için en yüksek tork birinci vites için 250, ikinci vites içinse 330Nm'ye sınırlandırılmıştır. Üçüncü viteste itibaren aracın 350Nm olan en yüksek torkunun tamamı üretilir. Viggen aynı zamanda Saab'ın Trionic 7 motor yönetim sistemini kullanan ilk 9-3'tür. 2001 yılından itibaren çekiş kontrol sistemiyle sunulan Viggen modelinin üretimi 2002 yılında sona ermiştir. Viggen'ın daha yüksek yere basma kuvveti üreten arka kanadı nedeniyle radyo anteni normal Saab 9-3'lerden farklı bir bölgeye yerleştirilmiştir. Tampon ve yan eteklerin tasarımı aerodinamik direncini %8 kadar azaltır. Bu model sadece 5 ileri manuel şanzımanla sunulmuştur. İkinci nesil 9-3 ise Ocak 2002 tarihinde Detroit Otomobil Fuarı'nda tanıtılmıştır. Araç bu kez Opel Vectra platformunu paylaşmaktadır ve SportSedan adlı dört kapılı sedan, SportWagon adlı beş kapılı station wagon ve Convertible adlı iki kapılı cabriolet olarak olarak sunulmuştur. Saab 9-3 Sports Sedan modeli 2002 yılında yapılan Euro NCAP çarpışma testinden beş yıldız almıştır. Bir önceki kasada Opel Vectra A ve B ile paylaşılan GM2900 platformu ikinci nesil 9-3'te yerini bu sefer Vectra C ile paylaşılan GM Epsilon platformuna bırakmıştır. Üretimine önden çekişli olarak devam edilen 9-3'te farklı olarak arka tekerleğin pasif olarak yönlendirilmesini sağlayan ReAxs sistemi bulunur. 9-3, 2008 yılında makyajlanmıştır. Aynı yılda ile hem SportSedan hem de SportCombi modeline sahip yüksek performanslı Turbo X modeli tanıtılmıştır. Turbo X, 280 bg gücünde V6 turbo motora sahiptir ve Saab'ın ürettiği en güçlü otomobil olup yalnızca 2000 adet üretilmiştir. 2009 yılında ise 9-3X adlı SportCombi temelli crossover modeli tanıtılmıştır. Önceki nesilde bulunan Saab H motorlar yerini GM Ecotec tabanlı motorlara bırakmıştır. Platform ve motor seçenekleri nedeniyle bazı parçaları Opel Vectra C ile ortaktır. 2 litre turbo motorlar temelde aynı motorun turbo basıncı nedeniyle farklı güçler üreten üç versiyonudur. 2007 yılında yapılan makyajla ön konsol tamamen yenilenmiştir. Yapılan değişiklikler arasında Saab 9-5'ten gelen klima kontrolleri, Saab bilgi ekranının yeri gibileri sayılabilir. 2 litre modelde bulunan 5 ileri otomatik şanzıman yerine 6 ileri otomatik şanzıman gelmiştir. İç mekan ve altyapıda yapılan 2007 değişikliklerinden bir yıl sonra Saab 9-3 makyajlanmıştır. Saab'ın iddialarına göre bu yıl araçta 2000'den fazla değişiklik yapılmıştır. Yeni modelin ön farlarında LED kullanımına geçilmiştir. Gövdede ise kapılar, kaput, arka tampon ve arka farlar değişmiştir. 2012 yılında Saab'ın yaşadığı ekonomik sıkıntılar nedeniyle üretimine ara verilmiş olup şirketin NEVS tarafından satın alınmasından sonra 2013 yılında yeniden üretimine başlanmıştır. lbÂ·ft Ahmed Adnan Saygun Piyano Yarışması Ahmed Adnan Saygun Piyano Ödülü, Türk Beşleri arasında yer alan Ahmed Adnan Saygun adına verilir ve Uluslararası Gümüşlük Klasik Müzik Festivali kapsamında iki yılda bir düzenlenir. Türkiye’den ve Türkiye dışından tüm gençlere açıktır. Amacı “"genç piyanistleri Saygun’un eşsiz dünyasıyla yakınlaştırmak, Saygun'un müziğini gençlerle yaşatmak"” olarak belirlenmiştir. Sanat danışmanlığını piyanist Gülsin Onay üstlenmiştir. Yarışmanın ilki 9. Uluslararası Gümüşlük Klasik Müzik Festivali kapsamında 2012'de düzenlendi. Yarışmada 18 yaş altı piyanistler B sınıfı, 18 yaş üstü piyanistler A sınıfı kategorisinde yarışır. Joy Deb Joy Neil Mitro Deb, (d. 14 Ocak 1979) İsveçli söz yazarı. Anton Malmberg Hård af Segerstad ve eşi Linnea Deb ile beraber yazdığı Måns Zelmerlöw tarafından seslendirilen "Heroes" şarkısı Melodifestivalen 2015 ve 2015 Eurovision Şarkı Yarışması'nı kazanmıştır. Aynı zamanda Melodifestivalen 2013 kazananı Robin Stjernberg tarafından seslendirilen "You" şarkısının söz yazarı olarak yer almıştır. Askerî Kuvvet Kullanma Yetkisi Askerî Kuvvet Kullanma Yetkisi (İngilizce: Authorization for Use of Military Force, kısaca AUMF), Amerika Birleşik Devletleri Senatosu tarafından kabul edildikten sonra 14 Eylül 2001 tarihinde yayınlanan, 11 Eylül saldırılarıyla bağlantılı olduğu tespit edilen kişilere Amerika Birleşik Devletleri Silahlı Kuvvetleri tarafından askerî kuvvet kullanma yetkisi veren Kongre Kararı. Amerika Birleşik Devletleri Başkanı George W. Bush, kararı 18 Eylül günü imzaladı. Moldova Ã–zerk Sovyet Sosyalist Cumhuriyeti Moldova Özerk Sovyet Sosyalist Cumhuriyeti (Moldovaca/Rumence: Република Аутономэ Советикэ Cочиалистэ Молдовеняскэ, Republica Autonoma Sovietică Socialista moldoveneasca), 12 Ekim 1924 yılında Ukrayna SSC'ye bağlı olarak kurulmuş bir özerk cumhuriyetir. Toprakları şu anki Transdinyester'i (hukuken Moldova'ya bağlı, fiilen ayrılıkçı devlet) kapsıyordu. Moldova Özerk Sovyet Sosyalist Cumhuriyeti, II. Dünya Savaşı sırasında Sovyetler Birliği'nin Romanya'nın Rus İç Savaşı sırasında aldığı Besarabya bölgesini geri aldığında burada kurulan Moldova SSC ile birleşerek kendisini feshetti. Sanya Sanya (), Çin'in Hainan eyaletinde bulunan bir il düzeyi şehirdir. Şehir, eyalet merkezi Haikou'dan 210 km uzaklıkta yer almaktadır. Yüzölçümü 1,919.58 km² olan şehrin nüfusu 2010 yılı itibarı ile 685,408'dir. Sanya, tropikal iklimi ile bilinmekte olup aynı zamanda ülkenin en popüler turizm merkezlerinden biridir. Şehre, China Railways'in Sanya ile eyalet merkezi Haikou'yu birbirlerine bağlayan hızlı tren hattı (Hainan Eastern Ring Railway) ile Sanya Phoenix Uluslararası Havalimanı hizmet vermektedir. Sanya şehri dört semtten oluşmaktadır. Lazarus sendromu Lazarus sendromu veya başarısız kalp masajından sonra dirilme, başarısız hayata döndürme girişimlerinden sonra dolaşım sisteminin yeniden çalışmaya başlamasıdır. 1982 yılından beri 38 kez tıp literatürüne kaydedilmiştir. Lazarus olgusu da denmektedir. Adını, Yeni Ahit'te geçen ve öldükten sonra İsa tarafından diriltilen Lazarus'tan alır Bu sendrom çok nadir görülür ve nedenleri tam olarak anlaşılamamıştır. Kalp masajı sonucunda gögüs içi basınç oluştuğu, hayata döndürme çalışmalarından sonra bu basıncın gevşemesinin kalbin genişlemesine izin verdiği ve kalbin elektriksel akımını tetiklediği, böylece kalp atışlarının yeniden başladığı düşünülmektedir. Diğer olası faktörler ise kandaki düşük potasyum seviyesi ya da yüksek dozda adrenalindir. Lazarus sendromu hekimler arasında etik konuları gündeme getirdi. Bunlar, medikal ölümü kimin belirleyeceği, kurtarma çalışmalarının ne zaman bitmesi gerektiği ve otopsi ve organ bağışı gibi ölüm sonrası işlemler gibi konulardı. Bir doktor şöyle yazdı, "Hastanın döndürülüp döndürülemeyeceğini ya da kurtarılıp kurtarılmayacağını güvenle ayırt edebilmemiz, belki de bizde üstün bir kibre neden olmuştur." Tıbbi literatür, kurtarma çalışmalarının sona ermesinden sonra ölümü ilan etmek için beş dakikadan on dakikaya kadar yaşam belirtilerini gözlemlemeyi önermektedir.. Mundıbaş (şehir) Mundıbaş (Rusça: Мундыба́ш), Şor Türkçesi — «Bunlu Baş» anlamındadır) — Rusya'da Kеmеr Oblastında Tаştаgоl rayonunun kapsadığı bir şehir. Şor Ulusal Parkı bölgesinde yer alır. Mundıbaş adıyla bir de akarsu bulunmaktadır: Mundıbaş. Mundıbaş, Telbes, Kondom akarsuları birbirine katılır. Nüfus 2015 yılına göre 4773 kişi =Ünlüler= Temirtav Temirtav kelimesinin ayrı anlamları: Temirtav (Taştagol ilçesi) Temirtav (Rusça: Темиртау), Şor Türkçesi — «Demir dağ» anlamındadır) — Rusya'da Kеmеr Oblastında Tаştаgоl rayonunun kapsadığı bir şehir. Temirtav adıyla Rusya ve Kazakistan'da başka yer adları vardır. Taştagol ilçesi sınırları içindedir. Nüfus 2015 yılına göre 4047 kişi Çelebibağı Rua Augusta TakÄ± Rua Augusta Takı Portekiz'in başkenti Lizbon'un Praça do Comércio bölgesinde bulunan bir zafer takı. Kentin önemli turistik simgelerinden olan yapı 1755 Depremi'nin ardından kentin yeniden inşasını anmak amacıyla inşa edilmiştir. 11 metre yüksekliğinde 6 sütun üzerine oturan takın üstüne tarihsel figürlerin heykelleri yerleştirilmiştir. En tepesiyle korniş arasındaki mesafenin yüksekliği binanın ne kadar ağır olduğunu vurgulamaktadır. Arada kalan bu bölüm Portekiz arması ile süslenmiştir. Tepedeki heykeller Fransız heykeltıraş Célestin Anatole Calmels tarafından yapılmıştır ve kahramanlığı ve dahiliği ödüllendiren görkemi temsil eder. Aslında çan kulesi olarak tasarlanan yapının bir taka dönüştürülmesi yaklaşık yüzyıllık bir gecikmeye uğramıştır. Mino Martinazzoli Fermo Martinazzoli (d. 30 Kasım 1931, Orzinuovi - ö. 4 Eylül 2011, Brescia) İtalyan Hristiyan demokrat siyasetçi. Hukuk eğitimi görmüş ve avukat olmuştur. Hristiyan Demokrasi (DC) adlı partide siyaset yapmaya başlamış ve 1972'den itibaren senatör ve milletvekili seçilmiştir. Adalet, Savunma ve İdari Reform Bakanlığında bulunmuş, 1992-1994 yılları arasında DC ulusal sekreteri, 1994 yılında İtalyan Halk Partisi ulusal sekreteri olmuş, 2004-2005 yılları arasında ise Avrupa için Demokratlar Birliği-Halkçılar (Popolari UDEUR) ulusal sekreteri olmuştur. Yerel YÃ¶netimler Senato Meclis Hükümet Parti YÃ¶netimi Demir Atasoy Demir Atasoy, doğum adıyla Dimitri Çerkasov (d. 26 Mayıs 1987, Dnipro), Ukrayna asıllı Türk yüzücü. Atasoy bir dönem 50, 100 ve 200 metre kurbağalama Türkiye rekorlarının sahibiydi. Medcezir'deki şarkılar listesi Medcezir dizisinde yorumlanan ve çalınan şarkılar listesi. Guido Gonella Guido Gonella (d. 18 Eylül 1905, Verona - ö. 19 Ağustos 1982, Nettuno) İtalyan Hristiyan demokrat siyasetçi. Felsefe eğitimi görmüş, Bari Üniversitesi ve Pavia Üniversitesi'nde hukuk felsefesi dersleri vermiştir. II. Dünya Savaşı sırasında ve öncesinde, Alcide De Gasperi gibi Katolik dünyasının önemli isimleriyle çalışmıştır. Hristiyan Demokrasi'de siyasete başlamış, 1946 yılında kurucu meclise seçilmiş, aynı yıl eğitim bakanı olmuş ve 1951'e dek bu bakanlık görevini sürdürmüştür. 1948 genel seçimlerinde milletvekili seçilmiştir. 1950-1953 yıllarında parti lideri olmuş, 1953 yılından itibaren pek çok hükümette adalet bakanlığı yapmıştır. 1976 yılından ölünceye dek senatör olarak görev yapmıştır. Hükümet Meclis Senato Parti YÃ¶netimi İskender Başlakov İskender Başlakov (d. 7 Şubat 1990, Minsk), Beyaz Rus asıllı Türk yüzücü. Başlakov hâlen 4x100 metre Türkiye rekorunun sahiplerindendir. Renato Schifani Renato Maria Giuseppe Schifani (d. 11 Mayıs 1950, Palermo) İtalyan siyasetçi ve avukat. Hukuk eğitimi görmüş, evli ve iki çocuk sahibidir. Avukatlık yapmıştır. 1996 yılında Berlusconi'nin partisi Forza Italia'dan (FI) senatör seçilmiştir. 2001-2008 yıllarında Forza Italia senato grup başkanı olmuştur. 2008-2013 yıllarında Senato Başkanı olmuş, 2009 yılında Forza Italia, Özgürlük Halkı (PdL) adını almış ve 2013'e dek bu partide görev yapmış, sonrasında Angelino Alfano ile hareket etmiş ve Yeni Merkez Sağ (NCD) adlı partinin genel başkanı olmuş ve 2014 yılı sonunda partinin başkanlığını Alfano'ya bırakmış, 2015 yılı başında ise NCD senato grup başkanı olmuştur. 2016 yılında Forza Italia'ya geri dönmüştür. Senato Parti YÃ¶netimi El-Fav El-Fav (), Irak'ın Basra ilinde bulunan bir şehirdir. Şehrin nüfusu 2005 yılı itibarı ile 105,080'dir. Şehir, Şattülarap ve Basra Körfezi yakınında bulunan El-Fao Yarımadası'nda yer almaktadır. El-Fav, bulunduğu yarımada ile birlikte Şattülarap'ın girişindeki stratejik konumu nedeniyle I. Dünya Savaşı, İran-Irak Savaşı, Körfez Savaşı ve Irak Savaşı sırasında silahlı çatışmalara sahne olmuştur. Şehir, İran-Irak Savaşı sırasında büyük zarar görmüş, 1989 yılında tamamen yeni bir şehir planıyla dört ayda yeniden inşa edilmiştir. Galina Prozumenşçikova Galina Nikolayevna Prozumenşçikova (, d. 26 Kasım 1948 - ö. 19 Temmuz 2015), Sovyet yüzücü. Kurbağalama yüzen sporcu, karışık bayrak takımlarında da yer almıştır. 1964, 1968 ve 1972 Olimpiyat Oyunları'nda biri altın, toplam beş madalya kazanan sporcu, 1966 ve 1970 Avrupa Şampiyonaları'ndan da toplam beş madalya çıkardı. 1964 Tokyo'da kazandığı altın madalya, Sovyetler Birliği'nin yüzmede kazandığı ilk olimpiyat altınıydı. Prozumenşçikova kariyeri boyunca beş kez dünya rekoru kırdı. Kazakistan KomÃ¼nist Halk Partisi Kazakistan Komünist Halk Partisi (Kazakça: Қазақстан коммунистік халық партия / Kazakstan Kommunistik Halk Partiya / ҚКХП, Rusça: Коммунистическая народная партия Казахстана (КНПК)), 21 Haziran 2004 tarihinde kurulmuş olan Marksist-Leninist ideolojide siyasi parti. Partinin 90.000 kayıtlı üyesi bulunmaktadır. Vladislav Kosarev, Tuleş Kenzhin ve Jambıl Ahmetbekov Merkez Komite sekreterleridir. 2012 genel seçimlerinde % 7,19 oy oranıyla meclise girmeyi başarmıştır. 1999 seçimlerinde % 17,7 oranında oy alarak Kazakistan meclisindeki ana muhalefet partisi olan Kazakistan Komünist Partisi'nde ortaya çıkan bölünmenin ardından kuruldu. Komünist Parti birinci sekreteri Serikbolsin Abdildin ile anlaşmazlığa düşen 12 üye Merkez Komite'den istifa etti. Beraberinde 15.000 üye daha istifa ederek yeni partinin kuruluşunda yer aldı. Nisan 2004'te toplanan kongre ile kurulan parti 21 Haziran 2004'te Kazakistan Adalet Bakanlığı tarafından onaylandı. 2004 yılında girdiği ilk meclis seçimlerinde % 1.98 oranında oy alabildi. 28 Mart 2007'de KKHP (Kazakistan Komünist Halk Partisi) ile KKP (Kazakistan Komünist Partisi)'nin birleşeceği yönünde ortak basın toplantısı düzenlendi. Ancak birleşme çabaları başarısızlıkla sonuçlandı. 14 Şubat 2011'de toplanan olağanüstü kongrede, yapılacak devlet başkanlığı seçimlerinde Jambıl Ahmetbekov'un aday gösterilmesi kararı alındı. 5 Nisan'da yapılan devlet başkanlığı seçimlerinde Nursultan Nazarbayev % 95 oyla birinci gelirken, Ahmetbekov ise % 1,74 oy oranıyla ikinci oldu. Diğer adaylardan Kasımov % 1,31, Eleusizov % 1,07 oranında oy alabildi. 15 Ocak 2012'de yapılan genel seçimlerde KKHP % 7,19 oy alarak mecliste 7 milletvekili ile temsil hakkı kazandı. Partinin temel hedefleri bilimsel ve teknolojik ilerleme, bilimsel sosyalizmin ilkelerine dayalı gerçek demokrasinin tesisi, sosyal adalet, manevi ve ahlaki değerlerin korunması, özgürlük ve refah ortamının sağlanmasıdır. Partinin temel amaç ve görevleri şöyle belirtilmiştir: İnsanın sömürülmesinin engellenmesi, iktidarın alınarak gerçek demokrasinin tesisi, Kazakistan Halk Cumhuriyeti'nin ilan edilmesi, mülkiyet hakkının korunmasıyla birlikte kollektivizasyon ve kooperatifin geliştirilmesi. Tarım ve sanayide modern teknolojinin kullanılması, Sovyet dönemi sosyal güvencelerin restorasyonu. Uluslararası ilişkilerde BDT (Bağımsız Devlet Topluluğu) ülkeleriyle ilişkilerin öncelikli olarak geliştirilmesi, terörizme karşı ortak hareket edilmesi. Eylül 2013'te parti bayrağının üzerinde Lenin'in profilinin olduğu bir kızıl bayrak olması kararlaştırıldı. Bayrağın üzerinde kısaltılmış olarak Kazakça (ҚKHP) ve Rusça (КНПК) partinin ismi yazmaktadır. Parti ambleminde ise bir orak-çekiç etrafında yine Kazakça (KKHP) ve Rusça (КНПК) olarak partinin ismi yer almaktadır. 1923 yılında Sovyetler Birliği bayrağında kabul edilen ve beş kıtanın işçilerini birliğe çağıran beş köşeli yıldızın da orak-çekiç sembolünün hemen üstünde yer alması kararlaştırıldı. PT-76 PT-76 (Плавающий Танк, ПТ-76; yüzer tank), 1950'li yıllarda kullanılmaya başlanan Sovyet amfibiyen hafif tanktır. Tank, daha sonra Sovyet Ordusu ve Varşova Paktı'nın standart keşif tankı haline geldi. PT-76, ayrıca Sovyetler Birliği'nin diğer dost ve müttefik ülkelerine de ihraç edilmiştir. PT-76, genel olarak yaklaşık 25 ülke tarafından kullanılmaktadır. Tank, 1969 yılına kadar üretilmiş olup yerini BMP-1'in keşif modeli olan BRM-1'e bırakmıştır. PT-76, keşif ve ateş destek rollerinde kullanılmıştır. Tankın şasisi ayrıca BTR-50 zırhlı personel taşıyıcı, ZSU-23-4 kundağı motorlu uçaksavar silahı, ASU-85 kundağı motorlu topçu ve 2K12 Kub mobil hava savunma aracı gibi diğer araç tasarımlarında temel olarak kullanılmıştır. Ek olarak Çin PT-76'yı temel alarak Type 63 hafif tankını geliştirmiştir. Victoria Abril Victoria Abril (Victoria Mérida Rojas); (d. 4 Temmuz 1959), İspanyol sinema oyuncusu ve şarkıcı. yönetmen Pedro Almodovar'ın ¡ATAME (Bağla Beni) filmindeki performansıyla uluslararası kitlelerce tanınmıştır. Merziye Afham Merziye Afham (), İranlı diplomat ve eski İran Dışişleri Bakanlığı Kamu Diplomasisi ve Medya Merkezi sözcüsü ve başkanı. 2013-2015 yılları arasında İran Dışişleri Bakanlığı'nın ilk kadın sözcüsü olarak görev aldı. Merziye Afham, 29 Ekim 2015 tarihinde Kuala Lumpur Büyükelçiliği’ne atandı. Ayrıca 1979 İran İslam Devrimi’den sonra büyükelçiliğe atanan ilk kadın diplomat oldu. VÃ©ronique Cornet Véronique Cornet (31 Ağustos 1968; Charleroi – 14 Temmuz 2015; Namur), Belçikalı kadın belediye başkanı ve siyasetçi. 1994'te Thuin belediye başkanı oldu. Liberal Parti'ye üye olup Philippe Cornet'in desteğiyle politikaya girdi. 1997-1999 arası Fransız parlamentosuna girerek liberalleri temsil etii. 2001'de Montigny-le-Tilleul'de belediye başkanı seçildi. Lösemi nedeniyle öldü. Muslu, Kilimli Muslu, Türkiye'nin Zonguldak ili Kilimli İlçesinin bir Beldesidir. Gelik, Kilimli Gelik, Türkiye'nin Zonguldak ili Kilimli İlçesinin bir Beldesidir. Alfa Romeo GT Alfa Romeo GT (Tipo 937), Alfa Romeo tarafından 2003-2010 yılları arasında üretilen spor otomobil modelidir. Araç ilk kez 2003 yılında Cenevre Otomobil Fuarı'nda tanıtılmıştır. GT toplam olarak 80,832 adet üretilmiştir. Pyongyang metrosu Pyongyang metrosu (; "P'yŏngyang Chihach'ŏl"), Kuzey Kore'nin başkenti Pyongyang'ta bulunan bir metro ağıdır. 9 Eylül 1973 tarihinde açılmış olup Kore Yarımadası'nda inşa edilen ilk metrodur. Metronun günlük kullanımının 300.000 ile 700.000 arasında olduğu tahmin edilmektedir. Pyongyang metrosu, Chŏllima ve Hyŏksin olmak üzere iki hattan oluşmaktadır. Chŏllima hattı, kuzeyden Taedong Nehri kıyısı boyunca Puhŭng ile Pulgŭnbyŏl istasyonları arasında ve Hyŏksin hattı ise güneybatıda yer alan Kwangbok ile kuzeybatıda yer alan Ragwŏn istasyonları arasında çalışmaktadır. Her iki hat Chŏnu istasyonunda kesişmektedir. Semptomatik tedavi Semptomatik tedavi, hastalığı tam olarak tedavi etmeden hastalık belirtilerini ve bulgularını yani etiyolojisini ortadan kaldırmaya yönelik her türlü tıbbi tedavi. Hastanın konforu ve iyiliği için, genellikle belirti ve bulguların azaltılması hedeflenir. Bazı durumlarda da hastalık belirtilerinin başka hastalıklara veya hasarlara yol açmaması için başvurulur. Bazı etiyolojileri bilinenlerle beraber birçok hastalığın (örnegin: Kuş gribi gibi birçok viral hastalığın) tek tedavisi semptomatik tedavidir. Semptomatik tedavilerin Ã¶rnekleri * Ağrılar için ağrı kesiciler kullanmak Etiyolojisi bilinen hastalıklar için daha özel tedaviler yapılmakla birlikte, eş zamanlı olarak semptomatik tedaviler de uygulanabilmektedir. Semptomatik tedavi her zaman tavsiye edilmemektedir, hatta çok tehlikeli de olabilir, çünkü hastalığın tedavi edilebilir altta yatan nedenlerini maskeler ve tedavinin gecikmesine neden olur. Bu duruma Ã¶rnekler: * 15 gün boyunca düşük düzeyli ateş bazen stafilokok bakterisinin neden olduğu bakteriyemiden kaynaklanabilir. Semptomatik tedavi bu belirtiyi baskıladığı için uygun antibiyotiklerle tedavi edilebilmesini de engellemiş olur. Bunun sonucunda ciddi rahatsızlıklar oluşabilir (Akut Romatizmal AteşAkut Romatizmal Ateş, nefrit, endokardit gibi) Sonuç olarak, semptomatik tedavinin faydalarının yanı sıra yan etkileri vardır ve tedavinin kendisinden kaynaklanan kötü sonuçlar gibi iatrojenik sonuçları olabilir. Örneğin Allerjik reaksiyonlar, mide kanaması, bulantı, baş dönmesi gibi merkezi sinir sistemi etkileri. Kırgızistan Komünistlerinin Partisi Kırgızistan Komünistleri'nin Partisi-(Kr. Кыргызстан Коммунисттеринин Партиясы, Kırgızistan Kommünistterinin Partiyası kısaltılmışı KKP)- Kırgızistan'da Marksist-Leninist ideolojide siyasi parti. 22 Haziran 1992 tarihinde kuruldu. 2000 yılındaki seçimde % 27,65 oy alarak birinci geldi. 60 sandalyenin 15'ini kazanarak, 2001-2005 yılları arasında Kırgızistan yasama meclisinde temsil edilen en güçlü parti oldu. 2007 Aralık ayındaki seçimlerde ise % 5,12 oy alarak 5 milletvekili çıkarabildi. 14 Mayıs 2010 tarihinde KKP lideri İshak Masaliev ülkenin güneyinde siyasi kargaşa yarattığı iddiasıyla tutuklandı. 31 Temmuz 2010'da Masaliev parti liderliğinden istifa ettiğini açıkladı. Aynı gün KKP Merkez Komitesi Başkanı Bumairam Mamaseitova genel başkan seçildi. 24 Ağustos 2010'da Bişkek'te toplanan KKP XXV. Olağanüstü Kongresi'nde genel başkan Bumairam Mamaseitova, Merkez Komitesi Başkanı Nikolai Bailo ve Bişkek Bölge Komitesi birinci sekreteri Sheraly Egemberdiev başkanlığında bir heyet parlamento seçimleri için bir liste hazırladı. 10 Mart 2011'de eski lider İshak Masaliev delil yetersizliğinden beraat etti ve 9 Nisan 2011'de tekrar KPP genel başkanı seçildi. Bumairam Mamaseitova ise genel başkan yardımcısı oldu. 16 Temmuz 2011'de Bişkek'te toplanan XXVII. KPP Kongresi'nde 30 Ekim 2011'de yapılacak cumhurbaşkanlığı seçimleri için İshak Masaliev aday gösterildi. 2 Mayıs 2015'te meclis aday listesinin belirlenmesinde yaşanan kargaşa nedeniyle İshak Masaliev genel başkanlıktan istifa etti. 5-6 Mayıs 2015'te toplanan kongrede Merkez Komitesi Başkan vekili Sherali Egemberdiev genel başkan seçildi. Özgürlük,eşitlik, sosyal hakların geliştirilmesi ve emekçilerin çıkarlarını savunmak partinin temel prensibidir.İşçi sınıfının ve köylülerin iyi bir şekilde temsil edilmesi ve demokratik gelişimin sağlanması amaçlanmaktadır. Parti Kırgızistan Sosyalist Cumhuriyeti'nin kurulmasını temel hedef olarak görmektedir. KPP, Marksizm-Leninizm'in yaratıcı felsefesiyle ve sosyalist ilkelere dayanan demokratik bir devlet inşası doğrultusunda mücadele eder. Enternasyonalizm ve Kollektivizm'i,sosyal adaleti geliştiren, emekçilerin gerçek iktidarını temsil eden bir devlet inşası üzerinde çalışmaktadır. Ekonominin çok çeşitliliğinin desteklenmesini, kırsal alanda tarımda kolektif formların öncü rolünün geliştirilmesini ve sosyal odaklı planlamayı uygun görür. Yerli üretimin geliştirilmesi, dışa bağımlılığın azaltılması,fiyatlar üzerinde devlet kontrolünün sağlanması, dengeli bir maliye politikası uygulanması amaçlanır. Bilimsel ve teknik potansiyelin geliştirilmesi ve iyileştirilmesi, toplumsal çıkarların dikkate alınması, BDT(Bağımsız Devletler Topluluğu) ülkeleriyle ekonomik ilişkilerin öncelikli olarak geliştirilmesi, Rusya ve Beyaz Rusya ile her alanda işbirliği yapılmasına önem vermekte. Ücretsiz sağlık ve eğitim hakkının korunması, herkes için iş imkânı yaratarak çalışma hakkı sağlanması sosyal alandaki hedefleridir. 1 Ocak 1992'de getirilen çalışanların ücretlerinde, emeklilik ve burs gibi haklardaki kayıpların ortadan kaldırılmasını savunur. KKP, Sovyetler Birliği Kırgızistan Komünist Partisi'nin resmi halefi olduğunu belirtmektedir. Pravda Kırgızistana (Kırgızistan Gerçeği) adlı gazete KKP'nin resmi yayın organıdır. Goodgame Studios Goodgame Studios 2009 yılında kurulan Hamburg, Almanya merkezli oyun şirketidir. Şirket Goodgame Empire, Goodgame Big Farm, Goodgame Galaxy, Goodgame Gangster, Goodgame Poker, ve Shadow Kings: Dark Ages dahil olmak üzere birçok çeşitli oyunlar yapmıştır. Goodgame Empire, Eylül 2010'da çıkmış olan oynaması ücretsiz bir strateji oyunudur. Oyuncunun bir kalesi vardır ve oyuncu, kaleler inşa edebilir, diğer oyunculara saldırabilir. Tarayıcı, Android ve iOS'ta oynanabilmektedir. Goodgame Big Farm, oynaması ücretsiz bir tarım simülasyon oyunudur. Oyuncular çiftlikler kurabilir, herhangi bir şey üretip satabilir. Ekpe Udoh Ekpedeme Friday "Ekpe" Udoh (d. 20 Mayıs 1987), CBA ekiplerinden Beijing Ducks forması giyen Nijeryalı-Amerikalı profesyonel basketbolcu. 2.06 boyundaki Udoh, Pivot olarak oynasa da gerektiğinde uzun forvet olarak da forma giyebilmektedir. Lise basketbolunu Edmond Sante Fe Lisesi'nde, üniversite basketbolunu ise Michigan Wolverines ve Baylor Bears'ta oynamıştır. 2010 NBA Seçmeleri'nde Golden State Warriors tarafından 6. sırada seçilmiştir. 7'4 1/2 Wingspan (kanat genişliğine) sahip Udoh, Big 12 Konferansında 2009-10 sezonunun önde gelen çember savunucu ve blokçularından birisi olarak yer almıştır. Baylor'a transfer olmadan önce Michigan'da oynarken geçirdiği 2007-08 sezonunda maç başına 2.9 blok ortalamasıyla blok liderliğinde sezonda ikinci sırada yer almıştır. 2019 FIBA Basketbol Dünya Kupası'nda Nijerya millî basketbol takımı'nda yer almıştır. Udoh, üç sezon oynadığı kolej basketbolunda iki sezon Michigan ve birer sezonda Baylor forması giydi. İki takımda da toplam oynadığı 103 karşılaşmada maç başına 8.4 sayı, 6.3 ribaund, 1.5 asist ve 2.8 blok ortalamaları tutturdu. Özellikle dikkat çektiği 2009-10 sezonunda Baylor formasıyla maç başına 13.9 sayı, 9.8 ribaund, 2.7 asist, 3.7 blok ortalamaları tutturdu. Udoh, bu performansıyla kendi konferansının blok lideri olurken, en iyi savunma takımında da yer aldı. Ayrıca Big-12 yılın çaylak beşi, Big-12 yılın ikinci beşi ve Big-12 yılın yeni gelen oyuncusu gibi ödüllerle onurlandırıldı. 13 Nisan 2010 tarihinde Baylor forması giyerken bu onun kolej kariyerindeki son sezonunun olacağını ve sezon bitiminde 2010 NBA Seçmeleri'ne katılacağını açıkladı. Udoh, 2010 NBA Seçmeleri'nde Golden State Warriors tarafından altıncı sırada seçilmiştir. El bileğinden yaşadığı sakatlık sonucu NBA'de ilk maçına 11 Aralık 2010'da Miami Heat karşısında çıkabilmiştir. Bu maçta 3 dakika süre alan oyuncu, 2 sayı üretmiştir. Udoh, çaylak sezonunu maç başına 4.1 sayı ve 3.1 ribaund ortalamalarıyla tamamlamıştır. 21 Kasım 2011'de NBA lokavtı sebebiyle İsrail takımlarından Bnei Herzliya ile sözleşme imzalamıştır. Aralık 2011'de Warriors'a geri dönmüştür. Bnei formasıyla çıktığı tek maçta 22 sayı, 16 ribaund, 3 asist ve 4 blok ile oynamıştır. NBA'e döndükten sonra 21 Şubat, 2012 günü oynanan Los Angeles Clippers karşılaşmasında 19 sayı, 9 ribaund ile kariyer rekorunu kırmıştır. 13 Mart tarihinde Monta Ellis ve Kwame Brown ile birlikte Andrew Bogut ve Stephen Jackson karşılığında Milwaukee Bucks'a takas edilmiştir. 2012-2013 sezonunu Milwaukee’de geçiren Udoh, forma giydiği yetmiş altı normal sezon karşılaşmasında 4.3 sayı, 3.3 ribaund, 1.1 blok istatistikleri yakaladı. Aynı sezonda takımı ilk turda Miami Heat'e elenirken play-off'larda dört'de playoff maçına çıktı. 3 Eylül 2014'te Los Angeles Clippers ile sözleşme imzalayan Udoh, Clippers formasıyla NBA'deki son sezonunda otuz üç karşılaşmada forma giymiştir. 28 Temmuz 2015'te Türk takımı Fenerbahçe ile bir yıllık sözleşme imzalamıştır. 21 mayıs 2017'de Fenerbahçe takımıyla Euroleague şampiyonluğu yaşamıştır. 2017 Temmuz ayında Fenerbahçe ile sözleşmesinde bulunan NBA opsiyonunu kullanarak, NBA takımlarından Utah Jazz takımı ile anlaşmaya varmıştır. FenerbahÃ§e Udoh, Nijerya kökenli bir aile olan Alice ve Sam Udoh'un oğludur. Eddie adında bir erkek kardeşi, Esther ve Sefon adında iki kız kardeşi bulunmaktadır. Udoh'un lakabı blok ve savunma özelliklerinden dolayı Nightmare yani Kabus'tur. UÄŸur Bayraktutan Uğur Bayraktutan (d. 25 Şubat 1965, Artvin), Türk siyasetçi. Ankara Üniversitesi Hukuk Fakültesi mezunudur. Serbest avukatlık, Atatürkçü Düşünce Derneği Artvin Şubesi Kurucular Kurulu Üyeliği ve Artvin Barosu Yönetim Kurulu Üyeliği yapmıştır. TBMM XXIV., XXV. ve XXVI. dönem Artvin milletvekilidir. XXIV. XXVI. Dönemde Karadeniz Ekonomik İşbirliği Parlamenter Asamblesi (KEİPA) Türk Grubu Üyeliği yapmıştır. Evli ve iki çocuk babasıdır. Ziver Ã–zdemir Ziver Özdemir (d. 5 Nisan 1965, Kışlak, Gercüş, Batman), Türk siyasetçi. Dicle Üniversitesi Batman Meslek Yüksekokulu Elektrik Bölümü (önlisans) ve Azerbaycan Teknik Üniversitesi Mühendislik Fakültesi Elektrik Mühendisliği Bölümü mezunudur. Batman Ticaret ve Sanayi Odası Meclis Başkanlığı ve Yönetim Kurulu Üyeliği, Batman Çevre Gönüllüleri Derneği, Batman Yoksul Çocukları Koruma Derneği ile Bedensel Engelliler Derneği Kurucu Üyeliği, Batman Karşıyakaspor Kulübü Başkanlığı, Batman Petrol Üniversitesi Kurma ve Geliştirme Vakfı Başkanlığı ve Yönetim Kurulu Üyeliği, birçok şirketin kuruculuğu ve yönetim kurulu başkanlığı yapmıştır. TBMM XXIV.ve XXV. dönem Batman milletvekilidir. Evli ve beş çocuk babasıdır. La Mordidita "La Mordidita" (Türkçe: "Kemirmek") Porto Rikolu şarkıcı Ricky Martin'in onuncu albümünda "A Quien Quiera Escuchar" bulunan şarkısıdır. "La Mordidita" videoklibi 12 Haziran 2015'te Vevo'da yayınlandı. Şarkı söyleyen kum Şarkı söyleyen kum , ıslık çalan kum veya bağıran kum ses üreten bir kum cinsidir. Sesin oluşumu rüzgarın kumul üzerinde geçmesi veya kumun üstünde yürüme sonucu oluşabilir. Şarkı söyleyen kumlar belirli şartların bir araya gelmesi sonucunda ortaya çıkarlar. Kumun en çok 450 Hz ve yakın frekanslarda ses yayar. Şarkı söyleyen kumlar hakkında çeşitli teoriler bulunmaktadır. Sesin frekansının kumun yarılma hızıyla ilgili olduğu öne sürülmüştür. Diğerleri frekansın kumulun yüzeyindeki kuru katmanla alt kısımdaki nemli katman arasında sesin yankılaması sonucu sesin yükseldiğini söylemektedir. Sesin oluşum nedeniyse taneler arasında oluşan sürtünme veya tanelerin arasında kalan havanın sıkışması sonucu oluştuğu varsayılmaktadır. Kumul tarafından oluşturulan nota, 60 ile 105 Hz arasında ve akan kum ve altındaki sabit kumun ayrılma hızıyla bağlantılıdır. Ani çığlar içinse frekansı yerçekimi ve kum tanelerinin boyutu ile belirler. Şarkı söyleyen kumlar, kükreme, gürleme veya gıcırdama benzeri bir ses oluştururlar. Bu ses doğal bir oluşum olup 105 desibele kadar yükselebilmektedir. Süresi kesin olmamakla beraber birkaç dakika sürebilmektedir. Dünya üstünde yaklaşık 35 çölde gözlenebilir. Sesle beraber kum yüzeyinde akış veya çığ benzeri görülebilir. Genellikle rüzgar veya tepenin yakınında birinin dolaşması sonucu tetiklenir. Dünya üstündeki kimi plajlarda kuru kum yeterli güçle karıştırılırsa ses çıkartabilir. Bu durum bilimsel tamamiyle anlaşılamamıştır. Fakat kuvars kumunun aynı durumu belli şartlar altında aynı durumu gösterdiği bulunmuştur. Kum tanelerinin benzer