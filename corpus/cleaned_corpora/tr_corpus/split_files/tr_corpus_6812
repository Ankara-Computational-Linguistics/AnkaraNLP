ablukanın kaldırılmasını kabul etti ve gıda konvoylarının(Alman ordusuna milyonlarca erzak taşıyan trenler dâhil) hemen Paris’e girmesine izin verdi. Ama bunun şartı Millî Savunma Hükûmeti’nin Prusyalılara Paris’i çevreleyen birçok önemli kaleyi teslim etmesiydi. Surlar olmadan, Fransız Ordusu’nun Paris savunması artık mümkün olamayacaktı. Paris kamuoyu, Prusyalılara teslim olmayı veya herhangi bir imtiyaz vermeye şiddetle karşı olmasına rağmen Hükûmet şehri daha uzun süre tutamayacağının ve Gambetta ordularının asla Paris’e yardım yolunu açamayacağının farkındaydı. 25 Ocak’ta Başkan Jules Trochu istifa etti ve yerini alan Jules Favre iki gün sonra Versay’da teslim antlaşmasını imzaladı ve ateşkes geceyarısından sonra yürürlüğe girdi. Birçok kaynakta belirtildiğine göre; Paris çevresinde silahlar gece yarısı sustuğunda arabasıyla Paris’e dönüş yolundaki Favre, göz yaşları dökmüş ve kızının kollarına yığılmıştı. Tours’da Gambetta, 30 Ocak tarihinde Hükûmet’in teslim olduğunu haber aldı. Öfkelendi, teslim olmayı reddetti ve Orleansdaki Alman güçlerine hemen bir saldırı başlattı; tahmin edilebileceği gibi başarısız oldu. Parisli diplomatlardan oluşan bir heyet Gambetta ile görüşmek için 5 Şubat günü trenle Tours’a geldi. Ertesi gün Gambetta görevinden istifa ederek birliklerini Uusal Savunma Hükûmetine teslim etti ayrıca Fransa genelinde derhal silah bırakılması emredildi. Savaşın başında, Fransız hükümeti Almanlara abluka yapılmasını emretti. Fransız donanmasının yanında küçük kalan Alman donanması, bunun karşısında fazla bir şey yapamazdı. Buna rağmen, ablukada kısmî başarı sağlanmıştı. Çünkü Fransızların ablukası kötü planlanmıştı. Herhangi bir savaş durumunda, askerlik yapanların Newfoundland veya İskoçya'da hazır bulunmaları gerekiyordu. Bu yüzden adam eksikliği vardı. Bu da 470 gemili Fransız donanmasının bir kısmının kullanılabilmesine imkân kıldı. 22 Temmuz 1870'te denize açılan donanma, çok geçmeden kömür sıkıntısı çekmeye başladı. Wilhelmshaven'ın başarısız ablukası, ve Baltık Denizi'ne ilerlenilmesi veya Fransa'ya geri dönülmesi konusunda gelen tezat emirler, donanmasının etkisini azalttı. Alsas-Loren üzerinden gelecek Alman saldırısını hafifletmek için, 3. Napolyon Almanya'nın kuzeyine çıkarma yapılmasını emretti. Bu çıkarmadan Fransızların umduğu, sadece Alman askerlerinin cephe gerisine çekilmesini sağlamak değil, aynı zamanda Danimarka'nın da askeri ve donanması desteğini de kendi yanına almaktı. Ancak sonradan fark edildi ki, Almanlar limanlarına güçlü savunma mevzileri kurmuşlardı. Alman savunma mevzileri, Fransız donanmasını 3.700 metre öteden vurabilmekteydi. Fransızların bu savunmayı yarabilecek yeterli silahı olmadığından, ve Almanya'nın topoğrafyasının kötü oluşu, çıkarmayı imkânsız hale getirdi. Bundan sonra çıkarma için görevlendirilmiş donanma piyadeleri, Fransız Châlons Ordusu'nu desteklemek için görevlendirildi. Bu ordusu, Sedan'da Almanlara esir düştü. Sedan ve Metz'deki çarpışmalardan sonra, Fransız ordusu giderek azalan profesyonel subay sıkıntısı çekti. Bu sıkıntıyı azaltmak için, donanma subayları gemilerinden ayrılıp yedek kuvvetlere geçti. Sonbahar gelince, Kuzey Denizi'nde çıkan fırtınalara Franszı donanmasını kötü etkiledi. Eylül 1870'te ise, ablukadan tamamiyle vazgeçildi. Abluka dışında, tek tük deniz muharebesi oldu. Nagasaki açıklarında Havana açıklarında Kasım 1870'te çarpışma oldu. Hear My Plea Hear My Plea. Frederik Ndoci tarafından seslendirilen ve 2007 Eurovision Şarkı Yarışması'nda Arnavutluk'u temsil eden şarkı. Şarkı yarı finalden finale geçme şansı bulamamıştır. I Love You Mi Vida "I Love You Mi Vida" (Türkçe: "Seni Seviyorum Sevgilim"), 2007 Eurovision Şarkı Yarışması'nda İspanya'nın temsilcisi D'NASH tarafından seslendirilen şarkıdır. İspanya yarışmayı yirminci sırada tamamlamıştır. Boeing B-17 Flying Fortress Boeing B-17 Flying Fortress ("Uçan Kale"), US Army Air Corps (USAAC) için II. Dünya Savaşı öncesinde geliştirilmiş dört motorlu ağır bombardıman uçağı. B-17'nin temel görevi Alman endüstriyel ve sivil hedeflerine karşı stratejik gündüz nokta bombardımanıydı. Normandiya Çıkarması öncesinde yapılan Operation Pointblank'de İngiltere'ye üslenmiş ABD 8. Hava Filosu ve İtalya üslü 15. Hava Filosu, RAF Bomber Command'ın gece alan bombardımanına tamamlayıcı unsur olarak görev yaptı. Ayrıca B-17'ler daha düşük seviyede de olsa Pasifik savaşlarında kullanıldı. B-17'ler her köşesinde ve üst ve alt taretlerinde bulunan 50 kalibrelik makinalı tüfekler nedeniyle Flying Fortress ("Uçan Kale") olarak adlandırılmışlardır. USAAC, savaş öncesindeki tasarımına uygun olarak B-17'yi stratejik bir silah olarak kullandı: yüksekten uçan, uzun menzilli ve yüksek bombardıman kapasiteli, ancak kolay düşmeyen bir uçak. Ağır savaş hasarına rağmen üssüne geri dönebilmesi ve yaptığı gövde inişleri B-17'yi bir ikona çevirdi. B-24 Liberator'a göre daha düşük menzili ve bomba taşıma kapasitesine rağmen, anketler pilotların B-17'den daha memnun olduğunu göstermiştir. B-17, II. Dünya Savaşı sırasında diğer tüm ABD uçaklarından daha fazla bomba taşımıştır. Örneğin Almanya'ya atılan 1.5 milyon ton bombanın 500 bin tonu B-17'ler ile atılmıştır. Boeing B-17, Amerika Birleşik Devletleri’nin savaşta yer almasıyla birlikte cephenin tamamında en fazla görev yapan müttefik gündüz bombardıman uçağıdır. B-17'nin başarısı, emsalsiz ağır savunma donanımı ve sahip olduğu yüksek irtifa performansında gizlidir. Prototip 229, Boeing Aircraft Company tarafından 1934'te hazırlanan şartnameye göre tasarlandı ve 28 Temmuz 1935'te ilk uçuşunu yaptı. Ocak 1937’de 13 adet YB-17 (B-17 A) testlere başladı. İlk üretim modeli olan B-17 B, Haziran 1939’da üretime başladı ve 39 adet üretildi. B-17 C daha ağır silahlarla donatılmıştı. Hizmete giren geliştirilmiş B-17 D’lerin büyük bölümü, 7 Aralık 1941’de Japonların Pearl Harbor Baskını ve Filipin Havaalanları’na saldırısı sırasında yok oldu. Sağlam kalanlar, Amerika Birleşik Devletleri’nin 10 Aralık 1941’deki Japon gemilerine ilk saldırısı sırasında kullanıldı. Birleşik Devletler 8. Hava Kuvveti’nin temel silahı olan ve 512 adet üretilen B-17 E, 17 Ağustos 1942’de Avrupa’da gündüz bombardımanlarına başladı ve bu göreve 1945 tarihine kadar devam etti. "E" tipi kısa süre sonra 3.405 adet üretilen "F" tipi ile değiştirildi. 1942’nin sonlarında Boeing B-17 G Flying Fortress sahneye çıktı. İki adet 0.5 in (12.7 mm) makinalı tüfek monteli bir ön taret ile teçhiz edilen ve düşman saldırılarına karşı daha iyi koruma sağlamak için gövdenin orta kısmındaki silah pozisyonlarının yeniden düzenlendiği B-17 G, Fortress’in en son modelidir. Ayrıca son üretim "G" lerde kuyruk taretinin yerleşiminde de bir yenileştirme yapılmıştır. C-108, B-17’nin kargo uçağı versiyonudur. Nisan 1945'te üretim kesildiğinde, 85 adedi Royal Air Force (RAF) tahsisli olmak üzere 8,680 adet B-17 G üretilmiştir. Vega Aircraft Corporation (Burbank) ve Douglas Aircraft Company (Tulsa) üretimleri de dahil her tipten toplam 12,731 adet uçak imal edilmiştir. Necmettin Cevheri Necmettin Cevheri (1930, Şanlıurfa, Türkiye), Türk siyasetçi. Galatasaray Lisesi ve Ankara Üniversitesi Hukuk Fakültesi'ni bitirdi. Serbest Avukatlık, Çiftçilik, 2.(XIII.), 3.(XIV.), 4.(XV.), 5.(XVI.), 19.(XIX.), 20.(XX.) ve 21.(XXI.) Dönem Şanlıurfa Milletvekilliği ile Turizm ve Tanıtma, Adalet, Tarım ve Köyişleri, Devlet Bakanlıkları, Başbakan Vekilliği görevlerinde bulundu. Evli ve 2 çocuk babasıdır. Babası, Hacı Ömer Cevheri Kurtuluş Savaşında Urfa'nın düşman işgalinden kurtarılmasında çok önemli rol aldı. Bu sebeple Kırmızı Şeritli İstiklâl Madalyasına hak kazandı. 1950 seçiminde Demokrat Parti’den Urfa milletvekili seçildi. Annesi Fatma Cevheri'dir. Oğlu İbrahim Cevher Cevheri 20.(XX.) Dönem Adana Milletvekilliği yaptığından tarihte bir ilk olarak baba ve oğul aynı Dönemlerde milletvekilliği yaptı. Gerli Padar Gerli Padar (d. 6 Kasım 1979), Eston şarkıcı. 2007 Eurovision Şarkı Yarışması'nda Estonya'yı "Partners in Crime" adlı şarkıyla temsil etmiştir. Kardeşi Tanel Padar da şarkıcıdır. Partners in Crime (şarkı) Partners in Crime, Gerli Padar tarafından seslendirilen ve 2007 Eurovision Şarkı Yarışması'nda Estonya adına yarışan şarkı. Şarkı favoriler arasında olmasına rağmen yarı finalde 22. olarak elenmiştir. Yıldırım Aktuna Yıldırım Aktuna (1930, İstanbul - 29 Eylül 2007, Bodrum, Muğla), Türk nöropsikiyatr ve siyasetçi. 1948'de İzmir Karşıyaka Lisesi'ni bitirdikten sonra aynı yıl girdiği İstanbul Üniversitesi Tıp Fakültesi'ndeki öğrenimini askeri öğrenci olarak tamamlayarak, 1954'te tabip teğmen rütbesiyle mezun oldu. Nöropsikiyatri Uzmanlığı, Tabip Yarbaylık, Bakırköy Ruh ve Sinir Hastalıkları Hastanesi Başhekimliği yaptı. Başhekimliği dönemindeki başarısı ve hastanede gerçekleştirdiği dönüşüm ile sivrildi, ve Bakıköy halkı tarafından sevildi. Bu başarısı ona SHP'den Bakırköy Belediye Başkanlığını getirdi. 1991 milletvekili seçimlerinde SHP'nin başarılı belediye başkanlarını kaybetmemek için milletvekili adaylıklarına izin vermemesi üzerine, DYP'den aday olarak kazandı ve 49. hükûmette Sağlık Bakanı olarak görev aldı. Aktuna, bu bakanlık döneminde sağlık reformu çerçevesinde 1. ve 2. Ulusal Sağlık Kurultaylarını topladı. 50. hükûmette Devlet Bakanı ve Hükûmet Sözcüsü olarak görev yapan Aktuna, 7 Mart 1996’da 53. hükûmetin yine Sağlık Bakanı olarak atandı ve 54. hükûmette de Sağlık Bakanlığını sürdürdü. 55. hükûmette ise yine Devlet Bakanı olarak görev aldı. 2003 yılında Liberal Demokrat Parti’ye katılan Aktuna, bu partide de genel başkan yardımcısı görevi üstlendi. 29 Eylül 2007 tarihinde pankreas kanserinden 77 yaşında ölen Yıldırım Aktuna, 2 Ekim 2007 günü son yolculuğuna uğurlandı. Aktuna için önce 1979-1988 yılları arasında başhekimlik görevinde bulunduğu Bakırköy Ruh ve Sinir Hastalıkları Hastanesi'nde, sonra da 1989-1991 yıllarında belediye başkanlığı yaptığı Bakırköy'de tören düzenlendi. Aktuna'nın cenazesi daha sonra Ataköy 5. Kısım Camii'nde kılınan namazın ardından Zincirlikuyu Mezarlığı'nda defnedildi. Bir çocuk babasıydı. L'Amour à la française L'Amour À La Française. Les Fatals Picards tarafından seslendirilen ve 2007 Eurovision Şarkı Yarışması'nda Fransa'yı temsil eden şarkı. Şarkı 19 puan ile 22. olmuştur. Turgay Noyan Turgay Noyan (d. 1944 Ankara), Türk denizci, gazeteci, köşe yazarı, müzisyen, besteci, yazar, oyun yazarıdır. 1944 yılında Ankara'da doğan Noyan, ilköğretimini memleketi Gaziantep'te tamamladıktan sonra İstanbul'a gelmiş, Orta ve Lise öğretimini İstanbul Erkek ve Pertevniyal liselerinde yapmıştır. İktisat Fakültesini bitirdikten sonra askerlik görevini 1973-74 yıllarında piyade yedeksubay olarak yerine getirmiştir. Noyan'ın denizcilik yaşamı 1963 yılında başlamış ve ilk yatını 1965 yılında almıştır. Denizcilik yaşamına Angustia adındaki 8,5 metrelik yelkenli ile başlayan Noyan, daha sonra Sevgim I isimli ikinci bir tekne daha almıştır. Turgay Noyan 1983 yılında yine Sevgim adını verdiği 9.70 boyundaki center cocpit teknesini bizzat kendisi inşa etmiş ve bu tekne ile uzun bir süre Ege ile Marmara'da yolculuklar yapmıştır. Noyan'ın halen 14 metre boyunda Sürmene yapısı Sevgim isimli bir trawleri bulunmaktadır. Turgay Noyan, 1968 yılında girdiği Türk Balık Adamlar Kulübü'ne sporcu ve eğitmen olarak uzun yıllar hizmet vermiştir. Halen Caddebostan Balıkadamlar Kulübü adını alan bu kulübün onur üyesidir. Turgay Noyan Türkiye'de, amatör denizcilerin önündeki yasal engellerin kaldırılması için uzun bir süre çaba sarf etmiştir. Yazılarının dışında Denizciler Sivil Toplum İnisiyatifi'nin kurucuları arasında yer aldı. Uzunca bir süre dsti İletişim Grubu'nda çalıştı. Noyan, Amatör Denizcilik Federasyonu'nun kuruluş çalışmalarına, Komodorluk görevini de yaptığı Kalamış Yelken Kulübü ve CBK adına katıldı. Federasyon'un tüzüğünü hazırlayan komitede yer aldı. Noyan, Türk yelkenciliğine büyük popülarite kazandıran Sabah Açıkdeniz Yat Yarışları'nın da başlamasına öncülük eden kişidir. 25 yıldır Turkuvaz Medya Grubu'nda Yeni Asır İstanbul Temsilcisi ve ardından Sabah Denizcilik Editörü olarak gazetecilik yapan denizci, Türkiye'nin en saygın yelken yarışı, Deniz Kuvvetleri Kupası'na sponsorluk yapılması ve düzenlenmesine katkılarda bulunmuştur. Türkiye'nin günlük gazetelerinden birine denizcilik köşesi kazandırarak, medyamızda yeni bir gelenek başlatan denizci, daha sonra ülkemizin en önemli denizcilik yayınlarından biri olan Naviga dergisinin de fikir babalığı, kuruculuğu ve yazarlığını yapmaktadır. Denizci olan kızı Tuba Noyan'ın yönetimindeki bu dergi, daha yayın hayatına başlamadan kendi adını verdiği Naviga Cup adlı yelken yarışları ile bir başka geleneği de başlatmıştır. Turgay Noyan'ın yaşanmış deniz hikâyelerinden oluşan Denizden Gelen Adam adlı kitabı 2007, Denizden Gelen Kadın adlı eseri ise 2010, Meyhaneci 2012, Gaziantep'in Tayyareli Yılları (Kayacık Hikayeleri) 2017 yılında yayınlanmıştır. Yazarlığının yanı sıra orkestra şefi- besteci olan Turgay Noyan'ın beş kişisel long play'i, yedi kaseti ve müziklerini yaptığı pek çok ünlü tv dizisi ile tiyatro eseri vardır. Güneş Taner Güneş Taner, (1949, İstanbul), Türk siyasetçi. Yıldız Teknik Üniversitesi Mühendislik Fakültesi İnşaat Bölümü ve İstanbul Üniversitesi Edebiyat Fakültesini bitirdi. New York Polytechnic Üniversitesi Sanayi İşletmesi konusunda Master yaptı. Rusya Plakhanov Akademisi'nden Ekonomi Fahri Doktorası aldı. Citibank Yöneticiliği, Başbakan Siyasi Danışmanlığı, Anavatan Partisi Kurucu Üyeliği, XVIII., XIX., XX. ve XXI. Dönem İstanbul Milletvekilliği ile Devlet Bakanlığı yaptı. Evli ve iki çocuk babasıdır. Mesut Yılmaz ile birlikte "Türkbank ihalesi sürecinde malın satımında ve değerinde fesat oluşturacak ilişki ve görüşmelere girdikleri ve bu eylemlerinin Türk Ceza Kanunu'nun 205. Maddesine uyduğu iddiasıyla" 13 Temmuz 2004 tarihinde Yüce Divan'a sevk kararı TBMM tarafından alındı. Yüce Divan sıfatıyla görev yapan Anayasa Mahkemesi, her iki kişinin suçlama kararlarının ayrı ayrı alınması gereği nedeniyle kararı iade etti. Karar 27 Ekim 2004'te tekrarlandı ve onaylandı. Yüce Divan, 23 Haziran 2006 tarihinde davanın kesin hükme bağlanmasını 4616 sayılı Şartla Salıverilme Yasası (Rahşan Ecevit affı) uyarınca erteledi. Üç üyenin sanıkların beraatini istemesine karşın oyçokluğuyla verilen karar sonucunda, dava normal aşımı süresine kadar muhafaza edildikten sonra düşecek. Dança comigo Dança Comigo. Sabrina tarafından seslendirilen ve 2007 Eurovision Şarkı Yarışması'nda Portekiz'i temsil eden şarkı. Şarkı 88 puanla 11 olarak finale geçme hakkını küçük bir farkla kaybetmiştir. Yeniden Doğuş Partisi (Türkiye) Yeniden Doğuş Partisi (YDP), 23 Kasım 1992'de, Anavatan Partisi'nden ayrılmış olan Hasan Celal Güzel tarafından 11 binin üzerinde kurucu üye ile kurulmuştur. Kurucular Kurulu Toplantısı kurucu sayısının fazlalığı nedeniyle Atatürk Spor Salonunda yapılabilmiştir. Katıldığı 1995 Türkiye genel seçimlerinde %0,34 ve 1999'da da %0,14'lük oy oranında oy aldı. Hasan Celal Güzel'in siyaseti bırakmasından sonra partinin genel başkanlığına Ahmet Rüştü Çelebi getirilmiştir. Temmuz 2002'de Cem Uzan ve arkadaşları tarafından kurulan Genç Parti, kendini feshederek Yeniden Doğuş Partisi'ne katılmasının ardından 23 Ağustos 2002'de yapılan 3. Olağanüstü Kurultayı'nda YDP parti genel sekreteri Mehmet Ali Akgül tarafından Cem Uzan'a sunulan YDP'nin adı Genç Parti olarak değiştirildi ve parti başkanlığına da Cem Uzan seçildi. Mümtaz Ökmen Mümtaz Ökmen (1895 - 28 Mayıs 1961) Türk siyasetçi ve Türkiye Cumhuriyeti'nin ilk Başbakan yardımcısıdır. İstanbul Üniversitesi Hukuk Fakültesi'ni bitirdi. Ziraat Bankası İdare Meclisi Başkanvekilliği, V., VI., VII., VIII. Dönem Ankara Milletvekilliği ile , Adalet Bakanı,Devlet Bakanı ve Başbakan Yardımcılığı yaptı. Evli ve iki çocuk babasıydı. They Can't Stop the Spring They Can't Stop The Spring. Dervish grubu tarafından seslendirilen ve 2007 Eurovision Şarkı Yarışması'nda İrlanda adına yarışan şarkı. Şarkı sadece Arnavutluk'tan 5 puan alabilmiştir ve 2007 Eurovision Şarkı Yarışması da İrlanda'ya ilk defa sonunculuğu getirdi. The Worrying Kind The Worrying Kind. The Ark grubu tarafından seslendirilen ve 2007 Eurovision Şarkı Yarışması'nda İsveç'i temsil eden şarkı. Kuştepe, Şişli Kuştepe, İstanbul'un Şişli ilçesine bağlı mahalle. Mecidiyeköy, Şişli Merkez ve İzzetpaşa mahalleleriyle komşudur. İstanbul Bilgi Üniversitesi'nin kampüsü bu mahallede bulunmaktadır. Theora Theora, Xiph.org Foundation tarafından, Ogg projelerinin bir parçası olarak geliştirilmiş görüntü kod çözücüdür. On2 Technologies' VP3 kod çözücüsünü temel alan, ve On2 tarafından VP3'ün varisi olarak adlandırılan Theora, MPEG-4 görüntüleri (örn. H.264, XviD ve DivX), RealVideo, Windows Media Video ve benzeri düşük-bitrate görüntü sıkıştırma taslakları ile rekabeti hedeflemektedir. Tozkoparan, Güngören Tozkoparan İstanbul'un Güngören İlçesine bağlı bir mahalledir. Tuba Ãœnsal Tuba Ünsal (d. 7 Aralık 1981, Denizli), Türk oyuncu ve eski mankendir. Denizli'de doğdu. Baba tarafından Yunanistan göçmeni, anne tarafından Bulgaristan ve Romanya göçmeni kökenlidir. İlkokulu Vize, Kırklareli’de, orta öğrenimini Şanlıurfa’da, liseyi ise İzmir’de okudu. Çanakkale Onsekiz Mart Üniversitesi İşletme Bölümü’nün birinci sınıfında okurken, öğrenimine ara verdi. 1998 yılında Elite Model Look yarışmasına katıldıktan sonra profesyonel mankenlik kariyerine başladı. Çeşitli televizyon dizileri ve sinema filmlerinde rol aldı, televizyon programları yaptı. Bunlardan bazıları; Çılgın Dersane, Mumya Firarda ve Vizontele Tuuba. Son olarak "Ruhumun Aynası" adlı dizide oynamıştır. 2004 yılında Cem Cantaş hayatını birleştiren Ünsal, 2006'da boşandı. 2012'de sona eren ikinci evliliğini Murat Pilevneli ile yaptı. 2018'de sona eren üçüncü evliliğini ise 2013 yılının mayıs ayında sunucu Mirgün Cabas ile yaptı. Oyuncunun Murat Pilevneli ile evliliğinden Sare Pilevneli, Mirgün Cabas ile evliliğinden Civan Mert Cabas dünyaya gelmiştir. 20 Şubat 2017 tarihinde İçerde dizisine katılmıştır. Okun YasasÄ± Okun yasası, ekonomide bir ülkedeki işsizlikle, ülkenin üretimindeki azalmayı gözleme dayalı olarak açıklayan ilişkilendirme. Aralık modeline göre işsizlik oranındaki her %1'lik artış, ülkenin GYH'sinin potansiyelinden yaklaşık %2 uzaklaşmasına yol açar. Fark modeli ise, yılın çeyreklerinde işsizlikteki değişmelerle, reel GYH değişmelerin korelasyonunu açıklar. Yasa adını 1962 yılında bu ilişkileri ortaya atan Arthur Okun'dan almıştır. Amerikan ekonomisine ilişkin büyüme ile işsizlik rakamlarını inceleyen Arthur Okun, reel büyüme oranının yüksek olduğu yıllarda işsizlik oranının düştüğünü, aksine reel büyüme oranının düşük düzeyde kaldığı hatta negatif olduğu yıllarda, işsizlik oranının arttığını saptamıştır. Arthur Okun'un reel büyüme oranı ile işsizlik arasındaki ilişkiyi bir formülle ifade etmesi, bu görüşün daha sonra Okun yasası diye ifade edilmesine neden olmuştur. Okun yasası, reel büyüme hızının %2,25'in üzerine çıktığı yıllarda, reel gelirin %2,25 oranının üzerindeki her %1’lik artışının, işsizlik oranında %0,5’lik bir azalma sağladığı şeklindedir. Örneğin milli gelirde %5,25'lik artış olduğu bir yılda, işsizlik oranı %1,5 oranında azalmaktadır (%5,25 - %2,25 = %3 ve %3/2 = %1,5). Okun yasası olarak ifade edilen bu ilişkinin, yıllık nüfus artış hızının %1 civarında olduğu ABD için geçerli olduğunu belirtmek gerekir. Gelişmekte olan ülkelerde de böyle bir oransal ilişkiyi saptamak mümkün olmakla birlikte, bu grup ülkelerde nüfus artış hızı fazla olduğundan, reel büyüme hızından çıkarılması gereken oran %2,25'ten daha yüksek ve her ilave %1'lik reel büyüme hızı nedeniyle işsizlik oranındaki azalma da %0,5'ten az olacaktır. KreÅŸinler Kreşinler İdil-Ural Tatarları'nın bir koludur.Dil ve etnik köken bakımından Kazan tatarlarına çok benzemektedirler. 18. yy.'da hristiyanlaştırılma çalışmaları sırasında vaftiz edilmişlerdir. En büyük özellikleri müslümanken hristiyanlığa geçmiş olmalarıdır. 20. yy.'da ise yarısından daha az bir kısmı tekrar müslümanlığa dönüş yapmıştır.1926 nüfus sayımına göre sayıları 100.000 civarındaydı. Ruslar Kazan hanlığını işgal ettiklerinde, hristiyanlığı kabul etmek istemeyen Tatarlar hanlıktan 40 kilometre uzağa sürüldürler.Müslüman tatarlar; Ruslar'la aralarında sınır olması için Kreşin tatarlarını aralarında bulundurdu.1917 yılında "Kreşin problemi" ortaya çıkında Kreşinlere sınırlı kültür özerkliği verildi.Kreşin köylerinin oluşumu o yıllarda başlamış oldu. Bugün Kazan dışındaki köylerde yaşamalarına rağmen Kazan'da bir kiliseleri vardır. Rus yazar Turgenyev'in Kreşin tatarlarından geldiği bilinmektedir. Etnografik ve dil bakımından Kreşinleri yedi gruba ayrılırlar; Kudret SabancÄ± Kudret Sabancı (d. 8 Temmuz 1966, Bergama), Türk sinema yönetmenidir. Dokuz Eylül Üniversitesi (DEÜ) Sinema-TV bölümü mezunu olan Kudret Sabancı, adını ilk kez Laleli'de Bir Azize filmiyle duyurmasına karşın, bu onun ilk çalışması değildir. İlk çalışmasını, "Mutfakta Biri mi Var?" filminin senaryo yazımı ve yönetmenliğiyle yapmıştır. Çıkış filmi Laleli'de Bir Azize ile, 1999'da 10. Orhan Arıburnu Ödülü alan ve tv için yönetmenlik yaptığı "Zerda" dizisine kadar medyada adı geçmeyen Kudret Sabancı, daha sonra çeşitli sinema filmleri ve dizi yönetmenliklerinin yanı sıra, senaryo yazmayı da sürdürmüştür. En son olarak Aliye dizisinin başrol oyuncusu Sanem Çelik'le yaşadığı yasak aşkın ardından, yine dizi film oyuncusu olan Esra Akkaya olan evliliğini bu nedenle bitirmiştir. İKSV, Trakya Üniversitesi vb. birçok etkinliğe de katılan Kudret Sabancı'nın ses getiren son çalışmalarından biri de; dört ayrı yönetmenle birlikte ortak çektikleri ve "2005 yılının En iyi Türk Filmi" ödülü alan Anlat İstanbul filmidir. Ayrıca TV için birçok çalışması bulunmaktadır. 2001 yapımı "Cesur Kuşku" adlı filmde oyuncu olarak da rol alan ve hobi olarak çizgiroman, şiir ve fotoğraf çekimiyle ilgilenen yönetmen, 12 yaşında bir kız çocuğu sahibidir. White Noise-2 'White Noise:The Light' 2007 yılı Amerika / Kanada ortak yapımı fantastik gerilim türü bir filmdir. Filmde karısı ve oğlu öldürüldükten sonra intihar eden ancak ölmek üzere iken yeniden hayata döndürülen bir adamın yaşadıkları fantastik-gerilim tarzında anlatılıyor. Ölmesi yakın olan kişilerin etrafında gördüğü ışık onun gerilim dolu olayların içine girmesini sağlıyor. Yasui Okulu Yasui Okulu , Edo Dönemi'nde go oyunu için devlet desteği görmüş Japonya tarihindeki Dört Go Okulu'ndan biridir. Sanchi, okuldaki tek Meijin olmuştur. Bu durum genel anlamda görsellikten ziyade yararcı bir oyun tarzını izlemiş oldukları şeklinde yorumlanmıştır. Beşinci lider ve sonrasındakiler Iemoto kavramından hareketle Yasui Senkaku ismini kullanarak oynamışlardır. Sanei ile birlikte okul da yokolmuÅŸtur. Ayhan Songar Ayhan Songar (1926 - 2 Temmuz 1997), TÃ¼rk psikiyatri doktoru. Cerrahpaşa Tıp Fakültesi Psikiyatri Ana Bilim Dalı'nın kurucusu olup, otuz dört yıl kürsünün başkanlığını yapmıştır. Çağdaş psikiyatrinin de kurucuları arasında yer alan Ayhan Songar, aynı zamanda Türkiye Yeşilay Cemiyeti'nin Genel başkanlığını da yapmıştır. Görevleri arasında New York Bilimler Akademisi üyeliği de bulunan Songar, Aydınlar Ocağı, Türkiye Millî Kültür Vakfı ve Türk Edebiyatı Vakfı'nın kurucuları arasında da yer almış; Aydınlar Ocağı ile Türkiye Millî Kültür Vakfı Genel Başkanlıklarında da bulunmuştur. Şiir ve musiki konularında da birçok makalesi bulunan Ayhan Songar'ın yirmi altı neşredilmiş eseri vardır. Ayhan Songar'ın "Die Menschen und die Psychologie" adlı uzun bir bildirisi Almanya'daki psikiyatr dergilerinde birçok kez ana kaynak olarak gösterilmiştir. Ayrıca uzun yıllar T.C. Adalet Bakanlığı, Adli Tıp Kurumu, Müşadehane Şubesi Müdürlüğü yapmıştır. 1997 yılında vefat etmiştir. Cerrahpaşa Tıp fakültesi, Psikiyatri bölümünde ismi verilmiş bir amfi bulunmaktadır. Kişisel yaşamında, Espritüel kimliği, şakaları, sanata ve özellikle Türk sanat müziğine olan ilgisiyle tanınan Songar'ın, çok geniş bir fotoğraf makinesi koleksiyonu da bulunmaktaydı. Kendisi de kadın doğum uzmanı olan eşinden (Reyhan Songar) Türkiye Cumhuriyeti Büyükelçisi Ecvet Tezcan ile evli olan bir kızı (Neslihan Tezcan) ve iki torunu (Esma, Tarık Tezcan) vardır. Sol Sol aşağıdaki şekillerde kullanılabilmektedir: Sağ (anlam ayrımı) Sağ sözcüğü aşağıdaki anlamlara gelebilir: Modern Modern (Fransızca), Çağdaş (Türkçe), genellikle bir şeyin "yeni" ve "güncel olduğunu ifade etmek için kullanılır. Çoğu zaman belli bir sosyal ve sanatsal akım olan Çağdaş ve Çağdaşlık (muasırlık) gibi terimlerle karıştırılır. Sözcük ilk olarak 16. yüzyılda kullanılmıştır. İlgili kullanımlar aşağıda verilmiştir: Matrigel Matrigel, BD Biosciences firması tarafından pazarlanan, bir çeşit fare tümör hücre serisinin salgıladığı jelatin, laminin ve başka proteinleri içeren organik karışımın ticari ve yaygın bilimsel ismidir. Bu karışım içeriği itibarıyla, dokularda hücrelerin etrafını saran hücre dışı matrise (Extracellular Matrix, ECM) çok benzediği için, hücre serilerinin laboratuvar koşullarında büyütülmesinde hücrelerin tutunduğu substrat (ortam) olarak kullanılmaktadır. matrigel Lois Lane Lois Lane, kurgusal süperkahraman karakter Superman'in sevgilisidir. "The Daily Planet" adlı gazetede muhabir olarak çalışmaktadır. İlk kez Action Comics#1 'de ortaya çıkmıştır. Smallville dizisinde Erica Durance oynamıştır. Bebek, Beşiktaş Bebek, İstanbul'un Beşiktaş ilçesinde, Boğaziçi'nin Avrupa yakasında semt. Rumeli Hisarı ile Arnavutköy arasında yer alan ve genelde yüksek gelirlilerin oturduğu semt, aynı adı taşıyan bir deniz koyuna da sahiptir. Küçük bir balıkçı köyü olarak, tarihinin Hristiyanlık öncesi döneme kadar gittiği sanılan semtin bilinen en eski adının, çeşitli kaynaklarda çeşitli şekillerde yazılan ("Challae", "Chilai", "Khile") "Skallai" (iskeleler) sözcüğünün bozulmuş bir biçimi olan "Hallai" olduğu ileri sürülmektedir. Osmanlı döneminde Bebek'e ve Bebek adının kökenine ait ilk bilgiler İstanbul'un fethi'nin hemen öncesine gider.İstanbul'un kuşatılması sırasında ve Rumeli Hisarı yapılırken bu yörede Bizans egemenliğinin zayıfladığı, hatta buradaki balıkçı köylerinin Galata'ya bağlı oldukları sanılmaktadır. Başta Evliya Çelebi olmak üzere, bazı kaynaklar, II. Mehmed'in Rumeli Hisarı'nın yapımı ve kuşatma sırasında asayişi sağlamak üzere buraya Bebek Çelebi adlı veya lakaplı bir bölükbaşı tayin ettiğini; Bebek Çelebi'nin semtte bir köşk ve bir bahçe kurduğunu, ölümünden sonra semtin onun adıyla anıldığını yazmaktadır. Bebek'in rağbet gören bir semt halne gelmesi III. Ahmed (hd. 1703-1730) ve sadrazam Nevşehirli Damat İbrahim Paşa zamanına rastlar. Bu dönemde Bebek Bahçesi'nde Hümayunabad Kasrı, Bebek Camii, mektep, çeşme, hamam, değirmen ve dükkânlar inşa edilmiş, semt kalabalıklaşmaya başlamıştır; Türkler, Rumlar, Yahudiler, Gürcüler ve Ermeniler semtte köşkler konaklar, yalılar yaptırmışlardır. 18. yüzyıldan günümüze gelebilen ve İstanbul'daki ayakta kalan en eski konak ünvanına sahip Kavafyan Konağı da Bebek'tedir. Semtin yazlık olmaktan çıkıp sürekli yaşanan bir semt haline gelmesinde 19. yy ortalarından itibaren vapur seferlerinin başlamasının, daha sonra da tramvayın gelmesinin payı vardır. 19. yy'ın sonlarından itibaren sahilde ve sırtlara doğru yalılar ve köşkler çoğalmıştır. 1914'te Şirket-i Hayriye'nin yayımladığı "Boğaziçi" adlı kitapta, Bebek'te çoğunluğun Müslüman olduğu, ancak İngiliz, Fransız ve Amerikalıların da bulunduğu kaydedilmektedir. Amerikalıların varlığı 1863'te Bebek sırtlarında kurulan Robert Kolej ve Arnavutköy Amerikan Kız Koleji'nde ders veren öğretmenlere bağlanabilir. 1965-1970 sonrasındaki Boğaz tepelerini ve korularını tahrip eden hızlı yapılaşma sırasında Bebek sırtlarının yeşili büyük ölçüde ortadan kalkmış; ahşap ve eski kagir evler yıkılarak yerlerine apartmanlar dikilmiş, Bebek yokuş ama çok işlek bir yolla (İnşirah Yokuşu) Etiler'e bağlanmıştır. İstanbul'un en lüks ve pahalı semtlerinden biridir. Emlak fiyatlarının aşırı derecede yüksek olması nedeniyle ancak yüksek gelir gruplarının tercih ettikleri bir semt haline gelmiştir. Ayrıca evsahipliği yaptığı kafe, restoran ve barlarla bir eğlence semti görünümündedir. Bir zamanlar, kötü havalarda teknelerin sığınmaya çalıştıkları ve bir dönem kalafat yeri olarak kullanılmış Bebek Koyu bugün yatların, yelkenlilerin ve sürat motorlarının demirledikleri bir koy görünümündedir. Bebek Vapur İskelesi'nin ve Bebek Camii'nin yanında, Mısır Konsolosluğu'na (Hıdiva Sarayı) doğru, bugün Bebek Parkı olarak bilinen bölgede, 1908'den 1986'ya kadar Bebek Belediye Gazinosu bulunuyordu. Güney'deki Küçükbebek kesimi kuzeydeki Büyükbebek kesimine oranla daha yoğun bir yerleşmedir. Akıntıburnu'ndan Aşiyan'a kadar olan sahil şeridinde pek az yalı kalmıştır, gene burada yoğun trafikli sahil yolu geçmektedir. Cemal Nadir GÃ¼ler Cemal Nadir Güler (13 Temmuz 1902 - 27 Şubat 1947), Türk karikatürist. "Amcabey", "Efruz Bey", "Dalkavuk", "Akla Kara", "Yeni Zengin" gibi tiplerin yaratıcısı. Bulgaristan göçmeni bir ailenin çocuğu olarak Bursa'da doğdu. İlköğrenimini Bursa'da tamamladıktan sonra ortaokulu Bilecik'te okudu. Girdiği bir sınavdan sonra mühendislik eğitimi görmek üzere Almanya'ya gitme hakkını kazandıysa da bu hakkını kullanmadı. Aynı zamanda hattatlık yapan babasının da etkisi altında ressam olmaya karar verdi.Sanayi-i Nefise Mektebi (İstanbul Güzel Sanatlar Akademisi) sınavlarını kazandığı halde, okula alınmayınca Nadir (asıl soyadı Güler) de ilk düfş kırıklığını yaşamış oldu. Bir kasnakçının ve bir makine tamircisinin yanında çırak olarak çalıştı. Bir süre sonra tabela ressamlığı yapmaya başladı.Buna paralel olarak ilkokullarda resim öğretmeni olarak da çalıştı. İlk kez 1920 yılında Sedat Simavi'nin yayınladığı Diken dergisinde bir karikatürü yayınlandı. 1928 yılında günlük çizmek üzere Akşam gazetesi yöneticilerinden Necmettin Sadak'tan teklif aldı. 1943'e kadar bu gazetede çalıştı. Gündelik çizdiği gazete karikatürlerinin yanı sıra Akbaba, Köroğlu, Yedigün ve Yücel gibi haftalık ve aylık dergilerde de karikatür yayımladı. II. Dünya Savaşı sırasında Cumhuriyet gazetesinde karikatürlerini yayınlattı. 1941 yılında Vedat Günyol'la birlikte çocuklara yönelik Arkadaş isimli bir dergi yayınladı. Çeşitli dergilerde yayınlanan karikatürlerinin yanı sıra, 1942-1944 yılları arasında Amcabey adlı mizah dergisini yayınladı. Aynı zamanda radyo için skeçler ve "Yüzkarası" adlı bir de tiyatro oyunu yazdı ve oyun İstanbul Şehir Tiyatroları tarafından sergilendi. Karikatürlerini Amcabey'e Göre (1932), Karikatür Albümü (1939), Akla Kara (1940), Dalkavuk Karikatür Albümü (1946) ve Amcabey Albümü (1946) adlarıyla albümleştirdi. Ölümünden sonra İstanbul Cağaloğlu'da yıllarca çalıştığı Akşam gazetesinin bulunduğu Acımusluk Sokağı'na ve Bursa' da başka bir caddeye Cemal Nadir adı verildi. Naaşı Zincirlikuyu Mezarlığı'na defnedildi. Yarattığı tiplerle toplumsal bir eleştiri yapan Cemal Nadir, Arkadaş dergisinde çizdiği Dede ile Torun karikatürlerinde bilgi ile cehaleti, yeni ile eskiyi karşı karşıya getiriyordu. Amcabey tiplemesiyle toplumdaki çarpıklıkları, çıkarcı tipleri, ikiyüzlülükleri alaya alırken, Dalkavuk tiplemesiyle de dalkavukluk yaparak çıkarlarını koruyanları eleştiriyordu. Yeni Zengin tiplemesi toplumdaki sonradan görmeliği, Akla Kara tiplemeleri de eğitimsizliği ifade eden karakterlerdi. Cemal Nadir Güler'in ilk kez 17 Ağustos 1929 tarihinde Akşam gazetesinde çizmeye başladığı ve ilk Türk bant çizgiroman karakteri sayılan "Amcabey" 'in kökeni, 1924 tarihli "Efruz Bey" karakterine dayanır. Cemal Nadir Efruz Bey'i Ömer Seyfettin'in bir hikâyesinden esinlenerek çizmişti ve yine bir bant çizgiromanı şeklinde "Zümrüdüanka" dergisinde yayımlanıyordu. Efruz Bey, fizik olarak Amcabey'e pek benzemiyordu ama karakterleri hemen hemen aynıydı. Yıllar içinde Efruz bey yavaş yavaş Amcabey'e dönüştü. Cemal Nadir'in yarattığı tipler şunlardır: Consolidated B-24 Liberator B-24 Liberator II. Dünya Savaşında Amerika Birleşik Devletleri tararfından büyük sayılarda üretilen bir ağır bombardıman uçağıdır. Müttefik kuvvetler için en fazla sayıda üretilen uçak durumundadır. Savaşın her cephesinde kullanılmıştır. Avrupa, Pasifik, Afrika ve Orta Doğu'da savaşmıştır. En yakın benzeri olan B-17 Flying Fortress ile karşılaştırıldığında B-24 yüksek hız çıkmayı sağlayan modern dizaynı ve menzilinin uzunluğu ile öne çıkmaktadır.Tidal Wawe operasyonun da Kuzey Afrika'dan havalanan bir B-24 filosu Romanya'daki Alman petrol istasyonlarını vurması istenmiştir.Operasyon için büyük hazırlık yapılmıştır.Uçakların bir kısmı ya hiç kalkamamış ya da kalktıktan bir süre sonra yere çakılmıştır.Havalanabilenler çok dikkatli yol alıyordu.Çünkü Romanya bu uçakların maksimum menziliydi.Ayrıca yanlarında hiç koruyucu avcı uçağı da yoktu.Uçaklar Avrupaya gelemeden filo komutanını taşıyan ana uçakta denize düşmüştür.Bu yaşanan olaydan sonra filodaki bir grup rotayı ayarlayamayıp rotadan sapmıştır.Doğru rotada kayıplardan sonra havalanan 178 uçaktan çok azı Romanya'ya varmıştır.Almanlar saldırıdan haberdardı.Uçaksavar ateşi ve Alman Me 109 avcı uçakları uçakları teker teker avlamıştır.Kaçabilenler Türkiye ve Kıbrıs gibi tarafsız ülkelere sığınıp mürettebatıyla savaş sonuna kadar tutulmuşlardır.Türkiye'ye inebilenler hariç hepsi sorunlu iniş yapmışlardır.Amerikanlar bunu mürettebatın aşırı yorgunluğuna bağlamışlardır.Toplam 53 uçak düşmüş, 440 kişi ölmüş ve 220 kişi esir düşmüştür.Kurtulabilenlerin yarısından azı üslerine dönmüş ve tekrar hizmete girebilmişlerdir.Romanya operasyonu tam bir başarısızlık olmuştur.Uçakların attığı büyük miktarda bomba Almanların bombardımandan haberdar olması nedeniyle boşa gitmiştir.Almanlar o gün petrol sahasını %60 güçle çalıştırmışlar ve küçük yangınlar dışında hiçbir sorun yaşamamışlardır. Güney (anlam ayrımı) Güney aşağıdaki anlamlara gelebilir: I. Wilhelm I. Wilhelm ya da Kayzer Wilhelm (Almanca: Wilhelm Friedrich Ludwig) (d. 22 Mart 1797 – ö. 9 Mart 1888), Prusya kralı (2 Ocak 1861–9 Mart 1888) ve ilk Alman İmparatoru (18 Ocak 1871–9 Mart 1888) idi. I. Wilhelm 1858'de Prusya'nın yönetimini kardeşinden devraldı. Yeni kralla yeni bir siyasi seyrin başlayacağı ümidine kapılmış pek çok kişi bulunmaktaydı. Başlangıçta esasen beklentiler doğrultusunda liberal bir yönetimin oluşacağına dair izlenimler vermekteydi. 1858'de aynı dönemde İtalya'da güçlü birlik hareketi oluşmuştu. 1859'da İtalya Fransa'nın desteğini alarak devlet adamı Covour ile özgürlükçü general Giuseppe Garibaldi'nin önderliğinde Avusturya'ya savaş açtı. Bismarck'ın önerisine uyan Prusya Avusturya'yı desteklemedi. Yenilgiye uğrayan Avusturya yukarı İtalya'daki pek çok toprağını kaybetti. 1862'de Prusya'nın İtalya Krallığını tanıması üzerine Avusturya'yı kendisine cephe almış oldu. Bu yıllardaysa Prusya kendi içinde ve gelecek için çok önemli olacak bir bunalım yaşamaktaydı. Kardeşinin ölümüyle tahta geçen I. Wilhelm kısa zamanda restorasyon yanlısı eğilimler göstermeye başlamıştı. İlk Prusya kralı gibi Königsberg'de halkın yerine tanrının inayetiyle taç giymek istiyordu. Elbetteki tanrının inayetiyle kral olan bir kişinin anayasaya gevşek bile olsa bağlı olması söz konusu değildi. İtalyan olaylarından etkilenilerek parlamentoda bir muhalefet ortamı meydana geldi. Parlamentonun büyük bir askeri reform için para onaylaması gündeme geldiğinde ortada anlaşmazlıklar baş gösterdi. Liberal yanlıları bu teklifi bir defa onaylamakla askeri reform üzerindeki kontrolün kaybedileceğini düşünüyorlardı. Daha sonra yapılan seçimlerle liberaller zaferi kazandılar. Buna rağmen kral parlamentoya karşı olan mücadelesine devam etti. Parlamentoyu feshederek bir iç savaş oluşturma hazırlığına giren kral 1848 deneyiminin verdiği güvenle askeri reformunu gerekirse parlamentosuz uygulamak istemekteydi. Kralın bu direnişine karşı liberaller anayasa için bir mücadeleye girişmeye cesaret edemediler. Diğer taraftan kral da artık ileri gidip gitmediğini kestiremediği için istifa etmeyi düşünüyordu.işte tam bu bu esnada parlamentoya karşı verdiği mücadelede kendisini destekleyen kişiyi buldu. Bu kişi Otto von Bismarck'tı. Gods of War (Manowar albümü) Gods of War, Manowar'ın 2007'de yayımlanan albümü. Toplam 16 parça bulunan albümdeki parçalar heavy metalin yanı sıra senfonik metal türlerinden meydana gelir. Frauen regier'n die Welt "Frauen regier'n die Welt" (), Roger Cicero tarafından seslendirilen 2007 Eurovision Şarkı Yarışması'nda Almanya'yı temsil eden şarkı. Şarkı Almanca dilinde seslendirilmiştir. Şarkı Frank Ramond ve Matthias Hass tarafından yazılmıştır. Şarkı yarışmada Rusya'nın temsilcisi Serebro'nun şarkısı "Song#1"'dan sonra ve Sırbistan'ın temsilcisi Marija Šerifović'in şarkısı "Molitva"'dan önce 16. sırada çıkmıştır. Yarışmanın finalinde 24 şarkı arasından 19. olmuştur. Bir sonraki gelen 2008 yarışması'nda Alman katılımcı, "Disappear" adlı şarkısıyla No Angels olmuştur. Flying the Flag (for You) Flying The Flag (For You). Scooch grubu tarafından seslendirilen ve 2007 Eurovision Şarkı Yarışması'nda Birleşik Krallık'ı temsil eden şarkı. Şarkı 19 puan alarak 22. olmuştur fakat Birleşik Krallık, EBU'nun kurucu üyesi olduğundan 2008 Eurovision Şarkı Yarışması'na doğrudan katılma hakkına sahiptir. Üç İmparator Birliği Üç İmparator Birliği (Almanca: "Dreikaiserbund", Rusça: Союз трёх императоров) w, Otto von Bismarck'ın çabaları sonucunda oluşan ittifakların en önemli aşamasıdır. Bismark'ın öncülüğünde Avusturya-Macaristan İmparatorluğu, Alman İmparatorluğu ve Rusya arasında birkaç defa tekrarlanan antlaşmalar serisidir. Yapılan bu antlaşmalarla Bismarck'ın hedeflediği; doğu ve günye sınırlarında Avusturya-Macaristan İmparatorluğu ile Rusya arasında süre gelen Balkanlar konusundaki sürtüşmeyi önlemek, öte yandan da batıdan yani Fransa'dan gelebilecek tehditlere karşı kendi safına yeni müttefikler katmaktı ki nitekim bu amacına ulaşmıştır. İlk antlaşma 1871'de Berlin'deki toplantıda karara bağlanarak yazılı olmayan protokol özelliğini taşımıştır. Burada alınan karar ise; Avrupa'da barışı tehdit edecek her türlü koşul ve etkenler karşısında bu üç imparatorluk birlikte hareket etme yönünde adım atmışlardır. Yazılı olarak yapılan ilk antlaşma 22 Ekim 1873'te Viyana'daki Schönbrunn Sarayı'nda İmparator I. Wilhelm (Alman İmparatorluğu), İmparator I. Franz Joseph (Avusturya-Macaristan İmparatorluğu) ve Çar II. Aleksandr arasında imzalanmıştır . Ancak 1875'te Rusya'nın çekilmesiyle bu geçerliliğini yitirmiştir. 93 Harbi'nin ardından 3 Mart 1878'de imzalanan Ayastefanos antlaşmasıyla Rusya'nın bazı kazanımlarından vazgeçmesi üzerine Üç İmparator Birliği yenilenmek durumunda kalmıştır. İkinci kez bu Üç İmparator Birliği 1881'de yazılı ve üç yıllığına yenilenmiş, ancak 1884'te yenilenen antlaşma 1887'de geçerliliğini koruyamamıştır. Ancak bu Üç İmparator Birliği'nin yıllar geçtikten sonra Avusturya-Macaristan İmparatorluğu'nun Bosna Hersek'i işgal etme isteği üzerine diğer iki imparatorluğun destek olma kararında etkisini göstermiştir. Bulgaristan'ın bağımsızlığını ilan etmesi ve Girit'in Yunanistan'la 1908'de birleşme kararını almasının ardından Bosna Hersek'in Avusturya-Macaristan İmparatorluğu tarafından ilhak edilmesiyle bu birlik sonlanmıştır. Love or Leave Love Or Leave. 4Fun tarafından seslendirilen ve 2007 Eurovision Şarkı Yarışması'nda Litvanya'yı temsil eden şarkı. Şarkı 19 puan ile 21. olmuştur. Meiji dönemi Meiji dönemi ( "Meiji-jidai") veya Meiji devri, Japonya tarihinde 23 Ekim 1868-30 Temmuz 1912 tarihleri arasında İmparator Meiji'nin saltanatını kapsayan dönemdir. Bu dönem Japon toplumunun soyutlanmış bir feodal toplumdan modern biçimine geçtiği Japon İmparatorluğu'nun ilk yarısını temsil etmektedir. Meiji dönemindeki temel değişimler, sosyal yapı, iç politika, ekonomi, askeri ve dış ilişkileri etkilemiş olup Japonya çağdaşlaşmıştır ve dünyada güçlü bir statüye yükselmiştir. Bu devrin adı (年号, nengō) "Aydınlanmış Yönetimin Dönemi"dir. 1912'de İmparator Meiji'nin ölümünden sonra İmparator Taishō tahta oturdu ve Taishō dönemi başladı. 3 Şubat 1867'de 15 yaşındaki Mutsuhito babası İmparator Kōmei'nin yerini aldı ve "aydınlanmış yönetim" anlamına gelen Meiji'nin yeni dönemi ilan edildi. 1868'de Meiji Restorasyonu, Tokugawa Şogunluğu'nun 265 yıllık feodal rejimine son verdi. İlk reform 1868'de ilan edilen Beş Maddeli Yemin idi. Bu yemin, ahlakı arttırmak ve yeni hükûmet için finansal destek kazanmak amacıyla Meiji liderlerinin genel bir beyanatı niteliğindeydi: Yemin Fermanı'ndaki ima, şogunun seçkin politik yönetiminin sonlandığı ve yönetime daha demokratik bir katılımın amaçlandığı idi. Yemin Fermanı'nı yerine getirmek için 11 fıkralı bir anayasa hazırlandı. Yeni Devlet Şûrası, yasama yetkisi olan organlar ve asiller ile memurların mevki sistemlerinin oluşturulmasının yanı sıra çalışma imtiyazını dört yılla sınırladı, gizli halk oylamasına izin verdi, yeni bir vergi sistemi hazırladı ve yeni yerel yönetim kanunları düzenledi. Japonya 1894-1895 Birinci Çin-Japon Savaşı'nda Çin'i ve 1905 Rus-Japon Savaşı'nda Rusya'yı yenilgiye uğratarak uluslararası alanda büyük bir güce dönüştü. Japonya 1910 yılında Kore'yi ilhak etti. 1902 yılında Japonya Birleşik Krallık ile askeri ittifak anlaşması imzaladı ve bu sayede I. Dünya Savaşı'na İtilaf Devletleri safında girmiştir. Kestel, Alanya Kestel, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. Tornavida Vida takma ve sökme, sıkma ve gevşetme işlemlerinde kullanılan, vida şekline göre ucu değiştirilebilen alet. Genel olarak uç ve orta kısmı (güçlü olması için) metalden, sap kısmı ise (elle tutulma kolaylığı açısından) plastikten yapılır. Şarjlı olan türleri, altında bir batarya taşır ve uçları değiştirilebilir olma özelliğine sahiptir. İsmin kökeni İtalyanca torno-vite sözcüğünden gelmektedir. TDK sözlüğüne göre tornavida, ucu düz ya da yıldız biçiminde, vida takıp sökmeye yarayan alettir. İnadına Yaşamak (oyun) İnadına Yaşamak, oyun. Mitos Boyut Yayınları tarafından 2003'te yayınlanan Metin Balay'ın "Toplu Oyunları 1: İnadına Yaşamak - İnadına İnsan" adlı eserinden Altan Erkekli tarafından oynanan tek kişilik oyundur. İlk kez 1997'de sergilenen oyun 1996/1997 döneminde Altan Erbulak ve Tiyatro Eleştirmenleri Birliği ödüllerini aldı. İngiltere, Belçika, Hollanda, Almanya, Avustralya, Kıbrıs ve Türkiye'de 800'den fazla sergilendi. Bombay İsyanı Hindistan kraliyet deniz kuvvetleri isyanı (Daha çok Bombay isyanı olarak bilinir.) Kraliyet deniz kuvvetlerindeki denizciler 18 Şubat 1946'da büyük bir grev başlatırlar. Gemi güvertelerinde başlayan bu isyan Bombay (Mumbai) sahillerine kadar uzadı. Hindistan boyunca, Karaçi'den Kalküta'ya kadar destek buldu ve en sonunda 78 gemi, 20 sahil kurumu ve 20,000 denizci isyana katıldı. İsyan'ın çıkış noktası koşullar ve yiyecek sıkıntısıydı. Naylon Naylon, İngilizce nylon sözcüğünden türetilmiş isim. Mecaz olarak düzmece, sahte anlamı katmak üzere isim tamlamalarında da kullanılmakla birlikte bu sözcük aslen kimyasal bir terimdir. Kimyasal adı polihekzametien adipamit'tir. Yüksek mol kütleli poliamitlerden oluşan sıcağa, aşınmaya ve kimyasal maddelere karşı dayanıklı plastik malzeme. Genellikle lif halinde üretilen naylon, ilk kez 1930'da Amerikalı kimyacı Wallace H. Carothers'e bağlı bir araştırma grubu tarafından geliştirildi. Eriyik ya da çözeltisinden çekilerek, dökülerek ya da püskürtülerek lif, ince iplikçik, sert kıl ya da levha haline dönüştürülen naylon, ip halat ve dokuma üretiminde kullanılır veya doğrudan kalıplara dökülerek belirli bir biçimi olan ürünlere (mutfak gereçleri gibi) dönüştürülür. Soğuk çekme yöntemiyle elde edilen tok, esnek ve dayanıklı ürün ise genellikle ince ya da kalın iplikçikler halinde çorap, paraşüt ve fırça yapımında kullanılır. Ayrıca püskürtmeli döküm yöntemiyle bazı malzemelerin kaplanmasında da yararlanılabilir. Sanayide, özellikle otomotiv ve tarımda (seracılıkta) yaygın olarak kullanılmaktadır. Ferdi Özbeğen Ferdi Özbeğen (17 Ağustos 1941, İzmir - 28 Ocak 2013, İstanbul), Türk piyanist ve şarkıcı. Ülkü Aker'in, dönemin yabancı şarkılarına yazdığı Türkçe sözleri kendine has bir üslupla okumasıyla tanınmaktadır. Annesi Ankaralı Katolik bir Ermeni aileden gelen Afet (Anita) Özbeğen, babası ise Girit göçmeni Hasan Özbeğen'di. Ferdi Özbeğen 1941’de, ikisinin de ikinci evliliğinden 1941 yılında İzmir'de doğdu. 11 yaşındayken ortaokulla birlikte özel müzik öğrenimine başladı. 1960 yılında Özel İzmir Koleji'ni bitirdikten sonra İstanbul'da İktisat Fakültesi'ni kazandı fakat 1963 yılında babasının vefat etmesi üzerine eğitimini yarıda kesmek zorunda kaldı. Bu andan itibaren Ferdi Özbeğen, ilgi alanı olan müziğe yöneldi. 1965 yılında düzenlenen Hürriyet Gazetesi Altın Mikrofon yarışmasına Ferdi Özbeğen Orkestrası olarak katıldı; yarışmada "Kes Kes" ve "Sandığımı Açamadım" şarkılarını seslendirdi. Yarışmadan sonra orkestra 1967'de Okay Temiz'i, 1968'de de Esin Engin'i bünyesinde bulundurmuştur. 1974 yılına kadar orkestrası ile çeşitli lokal ve eğlence merkezlerinde konserler verdi ama en son çalıştığı Çınar Oteli'nin greve gitmesiyle orkestrası dağıldı, Özbeğen de Şefik Uyguner'in orkestrasında çalışmaya başladı. 1977 yılında ilk uzunçaları olan Ferdi Özbeğen'le 45 Dakika'yı çıkardı. Acaba tutar mı endişesiyle yapılan bu albüm kısa sürede büyük bir satış rakamına ulaştı. 1978 yılında Orhan Gencebay'ın plak şirketi Kervan Plak'a geçerek Ferdi Özbeğen'le Sohbet, 1979 yılında Teşekkürler ve 1980 yılında da Mutluluklar albümlerini hayranlarına sundu. Sohbet albümüyle Altın Plak kazanan Özbeğen, Mutluluklar albümüyle de Platin Plak ve Altın Piyano kazandı. Bu yıllarda geniş hayran kitlelerine ulaşan Ferdi Özbeğen, kendi yorumuyla orkestralar dönemini, halk yorumuyla da tavernalar dönemini açmış oluyordu. 1980 yılının sonlarına doğru Kervan Plak ile ortaklığını bitiren Yaşar Kekeva, Yaşar Kekeva Plakçılık adında bir şirket kurdu ve milyonları peşinden sürükleyen Ferdi Özbeğen'i şirketine transfer etti; şirketin ilk plağı olan Nice Yıllara albümünü çıkardı. Bunu 1981 yılında Yaşadıkça, 1982 yılında Bir Sır Gibi ve 1983 yılında Seviyorum Delicesine albümleri izledi. Bu albümlerde Özbeğen, Ülkü Aker'in aranjmanlarından oluşan Rahbani Brothers şarkılarını, dönemin sevilen veya klasikleşmiş parçalarını ve de daha önceden söylenmiş ve unutulmuş şarkıları yeniden düzenleyerek seslendirdi; "Eskimeyen Dost", "Seni Terkedeceğim", "Yok Yok Yalan Deme", "Kandil", gibi. 1983 yılında, Şan Tiyatrosu'nda 20. Sanat Yılını Devlet Senfoni Orkestrası ile verdiği müthiş konserler zinciriyle kutlayan Ferdi Özbeğen, 1984 yılında bugün bile aynı kaliteye ulaşılamamış bir tarafı alaturka, bir tarafı pop şarkılarından oluşan Piyanist albümünü çıkardı. Alaturka balatları "Gurbette Sevgilim", "Bir Gülü Sevdim", "Bir Sevgi İstiyorum" gibi parçalardan oluşurken pop balatları Ülkü Aker aranjmanlarından oluşan "Elega-Her Gece", "La Boheme-Giden Sensin", "Cenizas-Özlenen Sevgiliye" gibi aşk şarkılarından oluşuyordu. Artık şöhretinin zirvesindedir Ferdi Özbeğen, plakları çok satar, öyle ki 1982 yılının vergi rekortmenidir. 1984 yılında Yaşar Plak'ın düştüğü zor durumdan kurtaran Ferdi Özbeğen oldu. Sizin Seçtiklerinizle albümü kendisinin yorumuyla o zamanın yapılmış ilk best of albümüdür. Dönemin sevilen 11 şarkısını seslendirdiği bu albüm kendisinin en çok satan albümü idi. Bu albümü 1985'te çıkardığı bir tarafı alaturka diğer tarafı da pop-rock temaları içeren Belki Bir Gün ve 1986'da çıkardığı tamamı Ülkü Aker aranjeleri ve daha önceki 9 albümünün orkestra şefi olan Osman İşmen'in senfonik düzenlemelerinden oluşan Sana İhtiyacım Var albümü izledi; bu albümde Orson Welles'in "I Know What Is To Be Young" ve Lionel Richie'nin "Hello" şarkılarının Türkçe uyarlamalarını seslendirdi. 1986 yılının sonlarına doğru çıkardığı Sevdiğiniz Şarkılar albümü Türkiye'de çıkarılan ilk krom kasettir ve dönemin şartlarına göre masraflıdır. Ferdi Özbeğen, 80'lerin sonu ile 90'ların başına kadar çıkarttığı albümlerde gene alaturka ve taverna tarzı şarkılar söyledi. 90'lar yeni müzik türleriyle tanışırken kendisi de yavaş yavaş inzivaya çekildi. 1991 yılında piyasaya sunduğu nostalji albümü Şarkılarım, Türkiye'de pek duyulmayan unplugged yani elektronik müzik kullanmadan canlı performansla hazırlandı. 1998'de Kiss Müzik Firmasından Kandil albümünü çıkarır, bu albüm kendisini tanımayan yeni kuşak ve hayranları için büyük bir prestij albümü oldu. Bu albümü 2001'de Ayrılmayalım albümü izledi. 2006 yılına geldiğimizde Yaşar Plak, Ferdi Özbeğen'in 26 yıl önce okuduğu şarkıları bir re-mastered çalışmasıyla Can Suyum adıyla yayınladı. Büyük ses getiren albüm kendisini özleyen ve yeni tanıyan hayranları için güzel bir albüm oldu. Sanatçı, 2001 yılında yakalandığı prostat kanserine 2013 Ocak ayında yenik düşerek tedavi gördüğü Okmeydanı Eğitim ve Araştırma Hastanesi yoğun bakımında yaşamını yitirdi. 30 Ocak tarihinde Cemal Reşit Rey Konser Salonu’nda düzenlenen törenin sonrasında Özbeğen'in cenazesi Levent Camii'ne getirildi, burada öğlen kılınan cenaze namazının ardından da Ulus Mezarlığı’nda toprağa verildi. Çatırdağ Çatırdağ (Chatyrdag) Kırım yarımadasının en ünlü dağıdır. Güneyde yüksek, kuzeyde daha alçak iki platodan oluşmuştur. Kuzeydeki platonun yüksek kesimleri kayın ve ardıç ormanları ile kaplıdır. Ünlü mağaraları ve trekkinge uygun bir bölge olması nedeniyle turistik bir özellik taşır. Yüksek plato dik bir eğime sahiptir, bu nedenle dağcılık sporu ile uğraşanların ilgisini çekmektedir. Çatırdağ'ın kuzey yamaçlarında Akmescit yer alır. Kaputaş Plajı Kaş ile Kalkan arasındaki sahil yolu üzerinde bulunan kanyon ağzı plajı. Yer altından akmakta olan suyun deniz kıyısında kumlar arasından süzülmesi sonucu suyu genel olarak serin ve turkuaz rengindedir. Karayolundan 187 basamak inilerek plaja ulaşılır. Karayolları 13. Bölge Müdürlüğü Kaputaş Mevkii'nde resimdeki yarmalar açılırken meydana gelen iş kazasında 4 işçi hayatını kaybetmiştir. Plajın hemen yukarısından geçen yolun kenarında; üzerinde, ölen işçilerin isimlerinin bulunduğu 2 adet tabela vardır. Uzay Teknolojileri Araştırma Enstitüsü Uzay Teknolojileri Araştırma Enstitüsü (TÜBİTAK UZAY) 1985 yılında, Orta Doğu Teknik Üniversitesi (ODTÜ) ve Türkiye Bilimsel ve Teknolojik Araştırma Kurumu (TÜBİTAK) arasında imzalanan bir protokolle, Ankara Elektronik Araştırma ve Geliştirme Enstitüsü adı altında Orta Doğu Teknik Üniversitesi yerleşkesinde kurulmuştur. Enstitü personelinin büyük bir kısmını bilgisayar, elektronik ve endüstri mühendisleri oluşturmaktadır. Bir kamu kuruluşu olan TÜBİTAK UZAY, iş dünyası ve kamu sektöründen birçok organizasyonla sözleşmeye dayalı araştırmalar yürütmektedir. Enstitü, birçok farklı araştırma alanlarında artış göstermekte olan talepleri karşılayabilmek amacıyla 1995 yılında, hâlen içinde bulunduğu yapıyla günümüze kadar gelen yeniden yapılanma sürecine girmiştir. Bugün 12 farklı araştırma grubu, en son teknolojik araç donanımı ve yüksek kaliteli mühendis kadrosuyla NATO, EUREKA ve Dünya Bankası gibi kuruluşlarla bağlantılı olarak yürütülen birçok uluslararası ortak araştırma projelerinin yanı sıra, endüstri ve kamu sektörleri tarafından yürütülmekte olan sayısız ulusal projede görev yapmaktadır. Baltaşı, Palu Baltaşı, Elazığ ilinin Palu ilçesine bağlı bir köydür. Köyün 1841 yılı kayıtlarındaki adı "marangozlar" anlamına gelen Nacaran şeklindedir. 1994 yılında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona erdi. Baltaşı Palu'ya 23 km uzaklıktadır. Köy, Antik Çağ'ın önemli merkezlerinden olan Haraba'ya 7 km uzaklıktadır. Sahrayıcedid Mezarlığı Sahrayıcedid Mezarlığı, İstanbul, Kadıköy'de bulunan mezarlık. Kadıköy İlçe Emniyet Müdürlüğü - Merdivenköy ve Sahrayıcedit'teki büyük arsanın arasında kalır ve üçgen şeklindedir. İki caddenin arasındadır. Mezarlığın baş tarafında özel bir alanda Rauf Orbay'a ait mezar bulunmaktadır. Sefere çıkmak üzere olan Osmanlı askerleri şimdiki Merdivenköy - Sahrayıcedid arasında bekler ve hazırlık yaparlarmış. Zaman zaman burada bekleyiş uzun sürüyor ve bazı kayıplar veriliyorumuş. Bu mezarlık burada beklerken ölen askerlerin bulunduğu bir mezarlıktır. Frédéric Kanouté Frédéric Oumar Kanouté (d. 2 Eylül 1977, Sainte-Foy-lès-Lyon, Fransa) Fransa doğumlu, Malili futbolcudur. Son olarak Congguo Cuçio Şiehui Çaoci Liensai ekiplerinden Beijing Guoan formasını giymiş ve 2013 yılında futbolu bırakmıştır. Frédéric Kanouté'nin yetenekleri yerel bir takımda oynarken ilk olarak Olympique Lyonnais tarafından fark edilmiş ve 1997 yılında kulübe kazandırılmıştır. Kanouté, ilk maçına ise Intertoto Kupası'nda Polonya takımı Odra Wodzisław karşısında çıkmıştır. Kanouté, 2000'de transfer olduğu West Ham United'da üç sezon oynamış, bu süre boyunca görev aldığı 92 maçta 33 gol kaydetmiştir. Kulüpte gösterdiği performans ile Aston Villa gibi birçok Premier League kulübünün ilgisini çekmiştir. Kanouté, özellikle hızı ve iyi yer tutma özellikleriyle dikkatini çektiği Tottenham Hotspur'a 2002-03 sezonu sonunda katılmıştır. Kulüpte kaldığı 2003 ve 2005 yılları arasında toplam 60 maça çıkmış, 14 gol kaydetmiştir. Tottenham Hotspur, Kanouté'nin İngiltere'deki son kulübü olmuştur. Kanouté, 6.500.000€ bedelle 17 Ağustos 2005 tarihinde Sevilla'ya satılmıştır. Middlesbrough karşısında 2006 UEFA Kupası Finali'nde kulübü adına ikinci yarıda oyuna girmiş ve 89. dakikada gol atmıştır. Sevilla, maçı 4-0 kazanmış ve UEFA Kupası'nda şampiyonluğa ulaşmıştır. Sevilla ile Copa del Rey, UEFA Kupası, UEFA Süper Kupası şampiyonlukları yaşayan Kanouté, 2011- 2012 sezonunun ardından buradan ayrılmıştır. 29 Haziran 2012 tarihinde, Kanouté Çin Süper Ligi takımı Beijing Guoan ile bir buçuk yıllık sözleşme imzaladı.İlk golünü 2012 Çin FA Cup karşılaşmasında 6-0 yendikleri Qingdao Jonoon takımına karşı kaydetmiştir.Kanoute bu maçta 2 gol atmıştır. Kanouté, Lyon için oynarken Fransa 21 Yaş Altı takıma seçilmiştir. 1998'de 21 Yaş Altı takımda forma giymeye başlamasına rağmen 2000, 2002 ve 2004 yıllarında A takıma seçilmemiş, FIFA'nın bir futbolcunun annesinin veya babasının doğduğu ülkenin millî takımı adına forma giymesine izin vermesinden sonra ise Mali'yi seçmiştir. 2004'te Mali ile 2004 Afrika Uluslar Kupası'nda yer alan Kanouté, bu turnuvada gol kralı olmuştur. Ekim 2007'de Afrika Uluslar Kupası elemelerinde, Togo'yu yenen Mali'den Kanouté ve takım arkadaşı Mamady Sidibé Togolular tarafından saldırıya uğramıştır. Frédéric Kanouté, 2010 Afrika Uluslar Kupası'nda Mali elendikten sonra ise millî takımdan emekliliğini duyurmuştur. 40||9||1||0||2||0||15||3||58||12 144||43||11||7||10||4||0||0||165||54 161||76||19||13||colspan="2"|-||45||23||228||113 345||128||31||20||12||4||60||27||451||179 Sevilla KiÅŸisel Çağdaş (Çağdaş (Türkçe, Modern (Fransızca)), genellikle bir şeyin "yeni" ve "güncel olduğunu ifade etmek için kullanılır. Çoğu zaman belli bir sosyal ve sanatsal akım olan modern ve modernizm gibi terimlerle karıştırılır. İlgili kullanımlar aşağıda verilmiştir: SahrayÄ±cedid Sahrayıcedit, İstanbul ilinin Kadıköy ilçesinin bir mahallesidir. Sahrayıcedid, %90'ı Erenköy Mahallesi'nden, %10'u Merdivenköy Mahallesi'nden ayrılan coğrafi alan üzerinde 31 Ekim 1983 tarihinde kurulmuş bir mahalledir. İl İdare kurulunun, 26 Ekim 1983 tarih ve 1983/446 sayılı ve 1983/85 numaralı kararının, 31 Ekim 1983 tarihinde Valilikçe onaylanmasıyla kurulmuştur. Sahrayıcedit Mahallesi'nin muhtarı olan "Şadan Batok", 25 Mart 1984 tarihinde yapılan ilk mahalli seçimlerde, seçmenlerin %82'sinin oyunu alarak, Sahrayıcedit Mahallesinin, ilk muhtarı oldu. 25 Mart 1984, 26 Mart 1989, 27 Mart 1994, 18 Nisan 1999, 28 Mart 2004 ve 29 Mart 2009 Mahalli seçimlerinde geçerli oyların %80’i aşan oy oranları ile, altı dönem üst üste, muhtar seçildi. 26 Mayıs 2011 tarihinde vefatına dek bu görevi sürdürdü. 12 Haziran 2011'de yapılan seçim sonrası muhtar olarak Seval Özkan seçildi. ÄŒech Čech şu anlamlara gelebilir: Free Fiona Fiona Apple'ın hazırladığı üçüncü albüm, Extraordinary Machine, Sony Music tarafından uzun süre yayınlanmayınca, albüm ait parçalar MP3 formatında internete sızdırılıp Amerika ve uluslararası radyolarda çalınmaya başladı. "Free Fiona", bu dönemde albümün resmen piyasaya sürülmesini desteklemek için Apple hayranları tarafından yürütülen bir kampanyaydı. Abdülkadir Ateş Abdülkadir Ateş (1944, Gaziantep), Türk siyasetçi. Ankara Üniversitesi Siyasal Bilgiler Fakültesi mezunudur. ABD Pittsburgh Üniversitesi Ekonomi ve Kalkınma Planlaması Yönetiminde master ve doktorasını yaptı. Hacettepe Üniversitesi İşletme Bölümü kurucusu ve öğretim üyesi, ABD Pitsburgh Üniversitesi Ekonomik Kalkınma Planlaması profesörüdür. 18., 19. ve 22. dönem CHP Gaziantep milletvekilidir. İngilizce biliyor. DYP ve SHP koalisyonunda Turizm Bakanı oldu. AKPM ve BAB Asamblesi Türk Delegasyonu Üyesiydi. Evli ve bir çocuğu var. İsrail ve Güney Afrika Cumhuriyeti ülkelerini ziyaret eden ilk Türk bakanıdır. Kristin Halvorsen Kristin Halvorsen 2 Eylül 1960 günü Horten, Vestfold'da doğan Norveçli sosyalist politikacı. 1997-2012 yılları arasında Sosyalist Sol Parti'nin başkanlığını yürütmüştür. İkinci Stoltenberg Kabinesi'nin 2005-2009 yıllarında Maliye Bakanı olmuş daha sonra Eğitim ve Bilim Bakanı olarak görev yapmıştır. 5 Ocak 2007 günü İsrail'in Filistinlilere saldırısını protesto etmek için Norveçlileri İsrail ürünlerini boykota çağırarak ve Danimarka'da yayınlanan Muhammed'e hakaret içeren karikatürleri protesto etmek için Norveç'te düzenlenen yürüyüşe katılarak Müslümanların sevgisini kazanmıştır. Fıstık Fıstık, Türkçede botanik bakımdan birbiriyle ilgisi olmayan çeşitli bitkilerin çerez olarak yenen meyvelerine verilen addır. Fıstık adının kullanıldığı bazı bitkiler şunlardır: Ayrıca fıstık, argoda "çok aranan" ve "arzu edilen" anlamında kullanılır. Bu arzu edilen şey bir kişi (karşı cins), bir durum veya bir cisim olabilir. Rüştü Kazım Yücelen Rüştü Kazım Yücelen (1948, Anamur, Mersin - 2 Şubat 2014, Ankara) Türk siyasetçi, eski İçişleri Bakanı. İstanbul Üniversitesi İktisat Fakültesi mezunudur. Serbest Muhasebecilik, Ticaret ve Sanayi Odası Esnaf Kefalet Kooperatifi Üyeliği, Yücelen Ticaret Kolektif Şirketi Ortaklığı ve İdareciliği, TBMM XVII., XVIII., XIX., XX. ve XXI. Dönem İçel (Mersin) Milletvekilliği, 48. Hükûmet Sanayi ve Ticaret Bakanı, 55. ve 57. Hükûmet Devlet Bakanı, 57. Hükûmet İçişleri Bakanlığı yapmıştır. Evli ve üç çocuk babasıdır. Turgut Özal ile birlikte politikaya atılan kadronun içinde yer aldı. 1983'ten bu yana her dönem milletvekili seçilmeyi başardı. Özal sonrasında Mesut Yılmaz'ın liderliğini destekledi. 55. Hükûmet'te Devlet Bakanlığı görevini yürütürken Yılmaz'ın Makedonya gezisi sırasında trafik kazası geçiren Yücelen uzun süre tedavi gördü. Mehmet Ali İrtemçelik'in istifasının ardından insan haklarından sorumlu bakanlığa kaydırıldı. İnsan Hakları Koordinatör Üst Kurulu Başkanlığı görevini üstlendi, Türkiye'nin 21 merkezinde insan hakları kurultayları düzenledi ve kamuoyunda büyük yankı uyandıran insan hakları raporunu hazırladı. Fransızca ve İngilizce bilmekteydi. 2 Şubat 2014 tarihinde Ankara'da vefat etmiştir. Ankara'da vefat eden eski bakan Rüştü Kazım Yücelen, memleketi Mersin'in Anamur ilçesinde toprağa verildi. Sosyalist Sol Parti (Norveç) Sosyalist Sol Parti () veya SV, NorveÃ§'teki demokratik sosyalist bir siyasi partidir. Murat Dağı Murat Dağı, Kütahya ve Uşak illerinin en yüksek dağıdır. Uşak ve Kütahya illerinin doğal sınırını oluşturur. Murat Dağı güneyindeki Banaz Çayı ile Büyük Menderes nehrine; kuzeybatısındaki Murat Çayı ile Gediz Nehri'ne olmak üzere Ege Denizi'ne su gönderir. Kuzeydoğusundaki Kokar Çayı ile Sakarya nehrine olmak üzere Karadeniz'e su gönderir. Doğusundaki kaynaktan ise Akar Çayı ile Eber Gölü'ne su gönderir. Merkez Banaz ilçesinin kuzeyini kaplar. 2.312 metrelik zirvesiyle Ege Bölgesi'nin Honaz Dağı'ndan sonra en yüksek dağıdır. Murat Dağı'nın Uşak sınırları içinde yükseltisi 1.500-2.000 metreye varan birçok tepe ve yaylaları vardır. Bu tepe ve yaylalar çok zengin çam ormanları ve otlaklarla kaplıdır. Ayrıca Gediz Belediyesi himayesinde 2 adet kaplıca hamamı ve değişik yaylalarda villa tipi evleri mevcuttur. Eden Projesi Eden Project ("Cennet Projesi"), St. Austell, Cornwall, Birleşik Krallık'ta bulunan büyük çaplı bir çevre kompleksidir. Tim Smit tarafından planlanmış olan projenin kompleksleri, 1996 yılında Nicholas Grimshaw tarafından tasarlanmış ve 17 Mart 2001 tarihinde halka açılmıştır. Kısa bir süre sonra Birleşik Krallık'a gezmeye gelen turistleri kendine çekmeye başlamıştır. Çelik konstrüksiyonla oluşturulan, adeta dev bir böceği andıran "biome" 'ların kabuğu, camın kullanımı yasaklandığı için EFTE () yarı transparan bir örtü ile kaplıdır. Eden Projesi'nde 3 bin 385 türe ait 97 bin 400 bitki bulunuyor. Durak Durak, toplu taşıma araçlarının yolcu bindirmek ve indirmek için kullandıkları önceden belirlenmiş noktalardır. Bulkaz Dağı Bulkaz Dağı, Uşak ilinin ikinci yüksek dağı. Murat Dağı ve Ahır Dağı ile birlikte Uşak ilinin kuzey, kuzeydoğu ve doğudaki doğal sınırını oluşturarak il topraklarını Afyonkarahisar'dan ayırır. Sivaslı ilçesinin doğusundaki bu dağın doğu kesimleri Afyonkarahisar ili sınırları içinde, güney kesimleri ise Denizli ilinin Çivril ilçesi Gürpınar Mahallesi sınırlarında kalır. Afyonkarahisar ile Uşak arasında doğal bir sınır oluşturan Bulkaz Dağı'nın yüksekliği 1990 metredir. Zirvesine yakın noktadaki kayalık oluşuma " Gölgeli Kayalığı " denir. Ve zirvesinden batı istikametinde bir doğru çizildiğinde eteklerinde Gürpınar mahallesi ile biraz daha yüksekte ve Gürpınar mahallesine göre doğu-güneydoğu zirveye göre batı-güneybatı istikametinde Cabar ( Caber ) köyü bulunur. Orman bakımından zirvesine yakın çam ve ardıç ağaçları, eteklerine doğru ise meşe ağaçları ile kaplıdır. Bulkaz Dağı'nda zengin su kaynakları vardır. Sivaslı ilçesinin Evrendi-Pınarbaşı sularının kaynakları bu dağdadır. Zhongguo Qiyuan Zhongguo Qiyuan (Basitleştirilmiş Çince ile: 中国棋院), Go, Briç, Satranç ve Xiang qi gibi salon ve iskambil oyunlarından sorumlu, Çin'in "Çin Geneli Sporlar Federasyonu" 'nun altında faaliyet gösteren Pekin'deki resmi bir kurumdur. Çin Go Derneği, Çin Satranç Derneği, Çin Xiang qi Derneği ve Çin Briç Derneği'ni idare eder. Bayındır, Çerkeş Bayındır, Çankırı ilinin Çerkeş ilçesine bağlı bir köydür. Bayındır köyü antik çağda Potamis ve Cepora kentleri olarak bilinmektedir. Soğanlı ve cay vadisi antik yerleşim alanı olup tarihi çok eskilere dayanmaktadır. Çankırı iline 122 km, Çerkeş ilçesine 12 km uzaklıktadır. Gökmen Özdenak Gökmen Özdenak, (d. 22 Haziran 1947, İstanbul), Türk eski millî futbolcu ve spor yazarı. Galatasaray ve İstanbulspor'un eski futbolcularından ve eski millî kalecilerden Yasin Özdenak'ın abisidir. Ayı Gökmen olarak da anılmaktadır. Spor yazarlığının yanı sıra uzun yıllar farklı TV Kanallarında yayınlanan "Telegol" isimli programda yorumculuk yapmıştır. 2015 yılından itibaren Ziya Şengül ile beraber TVem kanalında yayınlanan "Serbest Vuruş" isimli TV programına geçmiş ve hâlen bu programda yorumculuk yapmaktadır. İstanbulspor forması giydi. Galatasaray'da oynadığı 13 yıllık dönemde 4 lig şampiyonluğu ve 2 Türkiye Kupası sahibi olan kadroda yer aldı. 1976'da, Galatasaray'ın Avrupa Kupaları'ndaki 50. golünü attı. Golcülüğü ve kafa vuruşları ile tanındı. 1980'de faal futbol yaşamını noktaladı. 15 kez millî takımlara çağrılan Gökmen Özdenak, 1 kez Türkiye U-18, 4 kez Türkiye U-21, 1 kez de Türkiye A Millî forması olmak üzere toplam 9 kez millî formayı giymiştir ve müsabakalarda 1 gol kaydetmiştir. Zimoloji Zimoloji veya zimürji, fermantasyon fermantasyon ile ilgili uygulamalı bilim alanı. Maya ve bakterilerin seçimi ve fizyolojisi ile, fermantasyona ilişkin biyokimyasal süreçlerle ilgilidir. Bira, şarap yapımı, süt fermantasyonu ve diğer mayalı gıdalar dahil olmak üzere fermantasyon içeren alanlarda geçerlidir. Bu sahanın uzmanına zimürjist veya zimolog denir. Louis Pasteur 1857'de mayanin fermantasyon yaptığını keşfederek ilk zimolog olmuştur. Pasteur fermantasyonu "havasız solunum" olarak tanımlamıştır. 1907 Kimya dalında Nobel Ödülünü kazanan Eduard Buchner, zimaz diye adlandırdığı maya eldesinin (ekstresinin) fermantasyona neden olduğunu göstermiştir. TakÄ±m (askeriye) Takım ya da müfreze , Kısımdan büyük, bölükten küçük, ihtiyaçlara ve koşullara göre sayısı değişmekle beraber genel olarak 35-55 personelden oluşan askeri birim. Takım komutanı Astsubay (çoğunlukla Kıdemli Üstçavuş ve üstü), Asteğmen, Teğmen veya Üsteğmen rütbesindedir. Bir subay tarafından komuta edilen en küçük birimdir. Bağımsız görev yapabilecek en küçük unsurdur. Temel olarak bir piyade takımı, takım karargahı, 3 piyade mangası ve tanksavar mangasından oluşur. Ancak bu birliğin görevlerine göre değişebilir. Hudut takımı, Silah takımı, Keşif takımı, Tanksavar takımı, Havan takımı gibi türleri bulunmaktadır ve bunların göreve özgü kuruluşları vardır. Benzer biçimde istihkam, muhabere, bakım, ikmal ve topçu sınıflarının da görevine yönelik teşkilatlanmış takımları mevcuttur. Zırhlı Birliklerde bir tank takımı 4 tank ve 16 personelden oluşur. Bağımsız takım kuruluşları da bulunmakla birlikte takımlar genelde bir bölüğü oluşturur. Elma Dağı Elma Dağı, Uşak ilinin dördüncü yüksek dağı. Uşak Ovası'nın kuzeyinde yer alan Elma Dağı'nın yüksekliği 1805 metredir. Elma Dağı, merkez ilçenin kuzeyinde Murat Dağı'nın güneyindedir. Bu dağ geniş otlak ve yaylalarla kaplıdır. Middlebury College Middlebury College, Amerika Birleşik Devletleri'nin Vermont Eyaleti'nde 1800 yılında kurulmuş olan üniversitedir. US News and Rankings tarafından ABD'nin en iyi beşinci temel bilimler üniversitesi seçilmiştir. Üniversite, özellikle diller, uluslararası ilişkiler ve siyaset dallarında güçlüdür. Ömer Barutçu Ömer Barutçu (1942, Beşikdüzü, Trabzon, Türkiye), Türk siyasetçi. Babasının adı Hüsnü, annesinin adı Ayşe'dir. İlk öğrenimini Kilimli İlkokulu'nda; orta ve lise öğrenimini Zonguldak Ticaret Lisesi'nde tamamladı. Ankara İktisadi ve Ticari İlimler Akademisi Banka İşletmesi Bölümünü bitirdi. Ömer Barutçu, Türkiye Millî Talebe Federasyonu Başkanlığı ve Türkiye Kızılay Derneği Yönetim Kurulu Üyeliği yaptı. Türkiye Odalar ve Borsalar Birliğinde Ekonomist, Araştırmacı ve Daire Başkanıydı. 5.(XVI), XVIII., XIX., XX. ve XXI. Dönem Zonguldak Milletvekilidir. 53. ve 54. hükûmette Ulaştırma Bakanıydı. 49. hükûmette GAP'tan Sorumlu Devlet Bakanı, 51. hükûmette Köy Hizmetlerinden Sorumlu Devlet Bakanı ve 52. hükûmette Gençlik ve Spordan Sorumlu Devlet Bakanıydı. Evli ve iki çocuk babasıdır. Kısa süreli bellek Kısa süreli bellek (veya " birincil " veya " aktif bellek "), kısa bir süre için aktif, hazır bir durumda az miktarda bilgiyi işlemeden akılda tutma yetisidir. Örneğin, kısa süreli bellek, kısa bir süre önce söylenen bir telefon numarasını hatırlamak için kullanılabilir. Kısa süreli hafızanın süresinin (tekrarlama veya etkin koruma önlendiğinde) saniyeler düzeyinde olduğuna inanılmaktadır. En çok bahsedilen kapasite, Miller'ın kendisinin figürün "bir şakadan biraz daha fazlası" olarak tasarlandığını belirtmesine rağmen, "Büyülü Sayı Yedi, Artı veya Eksi İki' dir" (ki bu çoğunlukla "Miller Yasası" olarak adlandırılır) (Miller, 1989, sayfa 401) ve Cowan'ın (2001) daha gerçekçi bir figürün 4 ± 1 birim olduğuna dair kanıt sağlamıştır. Buna karşılık, uzun süreli bellek bilgileri süresiz olarak tutabilir. Kısa süreli bellek işler bellekten ayırt edilmelidir. İşler bellek bilgileri geçici olarak saklamak ve işlemek için kullanılır. (aşağıdaki ayrıntılara bakın). Hafızanın kısa ve uzun süreli olarak bölünmesi fikri 19. yüzyıla kadar uzanmaktadır. 1960'larda geliştirilen klasik bir bellek modeli, tüm anıların kısa bir süre sonra kısa süreli bellekten uzun süreli belleğe geçtiğini varsayıyordu. Bu modele "şekilsel model" denir ve en bilindik olarak Shiffrin tarafından detaylandırılmıştır. Model, belleğin önce çok büyük bir kapasiteye sahip olan ancak yalnızca milisaniye boyunca bilgileri koruyabilen duyusal bellekte saklandığını belirtir. Hızla eksilen belleğin kısmi bir içeriği kısa süreli belleğe taşınır. Kısa süreli bellek, duyusal bellek gibi büyük bir kapasiteye sahip değildir, ancak bilgileri birkaç saniye veya dakika daha uzun süre tutar. Sonuncu bellek, çok büyük bir kapasiteye sahip ve kişinin ömrü boyunca bilgi tutabilen uzun süreli bellektir. Bu aktarımın gerçekleştiği mekanizmalar, anıların tümünün veya sadece bazılarının kalıcı olarak korunup korunmadığı ve aslında iki bellek arasında gerçek bir ayrımın varlığı uzmanlar arasında tartışmalı konular olmaya devam etmektedir. Kısa süreli belleğin ayrı olarak varlığını destekleyen bir kanıt türü, ileriye dönük amneziden, yeni gerçekleri ve olayları öğrenememekten gelir. Bu amnezi formuna sahip hastalar, kısa süreliğine (30 saniyeye kadar) küçük miktarlarda bilgi tutabilmek için sağlam bir yeteneğe sahiptir, ancak daha uzun süreli anılar oluşturma yetenekleri önemli ölçüde bozulmuştur (ünlü bir örnek hasta HM'dir ). Bu, amnezi ve diğer beyin hastalıklarının kısa süreli belleğe zarar vermediğini gösterir. Deneysel çalışmalardan gelen diğer kanıtlar, bazı uygulamaların (örneğin, öğrenmeyi takiben tek haneli bir sayıyı tekrar tekrar daha büyük bir sayıdan çıkarmak gibi bir dikkat dağıtıcı görev; cf Brown-Peterson prosedürü ) en son öğrenilen 3 ila 5 kelimelik listelerde (hala kısa süreli bellekte tutulduğu varsayılır) hafızayı zayıflattığını gösterir. Daha önceden bu listede olan kelimeleri (uzun süreli bellekte tutulduğu varsayılır) hatırlamayı bırakmak etkisiz iken, diğer uygulamalar (örneğin, kelimelerin anlamsal benzerliği) belleği yalnızca listedeki eski sözcükler açısından etkiler; son birkaç kelime açısından değil. Bu sonuçlar, farklı faktörlerin kısa süreli hatırlamayı (tekrarlamanın kesilmesi) ve uzun süreli hatırlamayı (anlamsal benzerlik) etkilediğini göstermektedir. Bu bulgular birlikte düşünüldüğünde, uzun süreli belleğin ve kısa süreli belleğin birbirinden bağımsız olarak değişebileceğini göstermektedir. Tüm araştırmacılar kısa ve uzun süreli belleğin ayrı sistemler olduğu konusunda hemfikir değiller. Üniter Model, kısa süreli hafızanın uzun süreli temsillerin geçici aktivasyonlarından oluştuğunu ileri sürmektedir. Bazı teoristler hafızanın milisaniyeden yıllara kadar tüm zaman ölçeklerinde üniter olduğunu öne sürüyor. Kısa süreli ve uzun süreli bellek arasında açık bir sınır çizmenin zor olması, üniter hafıza hipotezine destek olmaktadır. Örneğin Tarnow, anımsama olasılığının gecikme eğrisine karşı 6 ila 600 saniye (on dakika) arasında düz bir çizgi olduğunu ve hatırlama başarısızlığının yalnızca 600 saniye sonra doygunluğa ulaştığını göstermektedir. Bu zaman çerçevesinde gerçekten iki farklı bellek deposu olsaydı, bu eğride bir süreksizlik beklenebilirdi. Diğer araştırmalar, hatırlama hatalarının ayrıntılı modelinin, öğrenimden hemen sonra (kısa süreli bellekten olduğu varsayılır) bir listenin hatırlanması için önemli ölçüde benzer göründüğünü ve 24 saat sonra (mutlaka uzun süreli bellekten) hatırlandığını göstermiştir. Sürekli dikkat dağıtıcı görevler içeren deneylerden kısa süreli bir hafıza deposunun varlığına karşı daha fazla kanıt gelmektedir. 1974'te Robert Bjork ve William B.Whitten, hatırlanması gereken kelime çiftleri deneklere sundular; ancak, her kelime çiftinden önce ve sonra, denekler 12 saniye boyunca basit bir çarpma görevi yapmaları istendi. Son kelime çiftinden sonra, denekler 20 saniye boyunca çarpma işlemi olan dikkat dağıtıcı görevini yaptılar. Bjork ve Whitten, sonuçlarında, sonralık etkisinin (incelenen son öğelerin hatırlanma olasılığının artması) ve öncelik etkisinin (ilk birkaç öğenin hatırlama olasılığının artması) hala devam ettiğini buldular. Çeldirici ögeler tampondaki bazı kelime çiftlerinin yerini alacak ve böylece uzun süreli bellekteki ögelerin bağlantılı gücünü zayıflatacağından, bu sonuçlar kısa süreli bellek fikriyle tutarsız görünecekti. Bjork ve Whitten, bu sonuçların kısa süreli bellek erişimi ile uzun süreli bellek erişimi için çalışır durumdaki bellek işlemleriyle ilişkilendirilebileceğini öne sürdüler. Ayrıca, Ovid J. L. Tzeng (1973), serbest hatırlamadaki sonluk etkisinin kısa süreli bellek deposundaki faaliyetten kaynaklanmadığına dair bir örnek buldu. Deneklere sürekli dikkat dağıtıcı görevler (20 saniye boyunca geriye doğru sayma) eşliğinde dört tane 10 kelimelik listelerden oluşan çalışma-test etme aşamaları sunuldu. Her listenin sonunda, katılımcılar listedeki mümkün olduğunca çok sözcüğü hatırlamalılardı. Dördüncü listenin serbest hatırlanmasından sonra, katılımcılardan dört listenin tamamındaki ögeleri hatırlamaları istendi. İlk serbest hatırlama ve son serbest hatırlama sonluk etkisi gösterdi. Bu sonuçlar, sonluk etkisinin ilk ve son serbest hatırlamada görülmeyeceğini ileri süren kısa süreli bellek modeli tahminlerine karşı çıktı. Koppenaal ve Glanzer (1990) deneklerin dikkat dağıtıcı göreve adapte olmasının bir sonucu olarak bu fenomeni açıklamaya çalışmışlar, bu da kısa süreli bellek deposunun işlevlerinden en azından bazılarını korumalarına izin vermiştir. Kanıt olarak, son öğeden sonraki dikkat dağıtıcı diğer tüm öğelerden önce gelen ve takip eden dikkat dağıtıcılardan (ör. Aritmetik dikkat dağıtıcı görev ve kelime okuma dikkat dağıtıcı görev) farklı olduğunda uzun vadeli sonluk etkisinin ortadan kalktığını buldular. Thapar ve Greene bu teoriye karşı çıktı. Deneylerinden birinde, incelenecek her maddeden sonra katılımcılara farklı bir dikkat dağıtıcı görev verildi. Koppenaal ve Glanzer'in teorisine göre, deneklerin dikkat dağıtıcıya uyum sağlamak için zamanları olmayacağından bir sonluk etkisi olmamalıydı; yine de deneyde böyle bir sonluk etkisi devam etti. Sonluk etkisinin sürekli dikkat dağıtıcı koşulunda görülmesi ve sadece sonda verilen dikkat dağıtıcı koşulunda görülmemesi bağlamsal ve ayırt edici süreçlerin etkisidir. Bu modele göre, sonluk etkisi sondaki ögelerin beyindeki işlenme durumunun diğer ögelerin işlenme durumuna benzemesi ve ortadaki ögelerden farklılaşmasının bir sonucudur. Eğer dikkat dağıtıcı yapılan görevin sonunda verilirse sondaki ögelerin işlenme biçimi diğer ögelerin işlenme biçimine benzemez. Aynı zamanda, bu ögeleri hatırlama sırası artık dikkat dağıtıcı olmadığı zamanki kadar etkili değildir. Bu nedenle, sonluk etkisi azalır veya kaybolur. Ancak, dikkat dağıtıcı görevler her ögeden önce ve sonra yerleştirildiğinde, listedeki tüm ögeler benzer şekilde işleneceğinden sonluk etkisi geri döner. Çeşitli araştırmacılar, uyaranların transmitter boşalmasıyla kısa süreli bellekte kodlandığını söylemektedir. Bu hipoteze göre, uyarıcı beyindeki nöronlar arasında mekansal faaliyet modelini aktifleştirir. Bu nöronlar ateşlendikçe, depolarındaki mevcut nörotransmitterler boşalır ve bu da bellek izi olarak işlev görür. Nörotransmitterler tekrar depolandıkça bellek izi de düşer. Kısa süreli bellek ile işler bellek arasındaki ilişki çeşitli teorilerle farklı şekilde açıklanmaktadır, ancak genellikle iki kavramın farklı olduğu kabul edilmektedir. Her ikisi de çok uzun süre bilgi tutmazlar, ancak kısa süreli bellek bilgileri kısa bir süre için saklar, işler bellek ise bilgileri manipüle etmek için tutar. Kısa süreli bellek, işler belleğin bir parçasıdır, ancak bu kısa süreli belleği işler bellek ile aynı şey yapmaz. İşler bellek bilgiyi geçici olarak saklamak ve manipüle etmek amacıyla kullanılan yapı ve işlemler için kullanılan bir sistemdir. İşler belleğe aynı zamanda işler dikkat (working attention) de denilmektedir. İşler bellek ve dikkat, düşünme işleminde büyük bir rol oynar. Kısa süreli bellek genelde bilginin kısa süreli tutulmasına atfederken, bilginin düzenlenmesini veya manipülasyonunu gerektirmez. Bu yüzden işler bellekte kısa süreli bellek bileşenleri olsa da kısa süreli bellek bu kuramsal kavramlardan ayrılır. Baddeley'in 1986 çalışma belleği modeli içinde iki kısa süreli depolama mekanizması vardır: fonolojik döngü ve görsel mekansal kopyalama. Burada atıfta bulunulan araştırmaların çoğu fonolojik döngüyü içermektedir, çünkü kısa süreli bellekte yapılan çalışmaların çoğunda sözel materyal kullanmıştır. Bununla birlikte, 1990'lardan bu yana, görsel kısa süreli bellek, ve aynı zamanda mekansal kısa süreli bellek üzerindeki çalışmalar artmıştır. Kısa süreli hafızanın sınırlı süresi ( hafıza tekrarı olmadan yaklaşık 18 saniye ) hafızanın içeriğinin zaman içinde kendiliğinden azaldığını gösterir. Azalma varsayımı birçok kısa süreli bellek teorisinin bir parçasıdır, en önemlisi Baddeley'in işler bellek modelidir. Azalma varsayımı genellikle hızlı gizli tekrar fikri ile eşleştirilir: Kısa süreli bellek sınırlamasının üstesinden gelmek ve bilgileri daha uzun süre saklamak için, bilgilerin yüksek sesle ifade edilmesi veya bunları zihinde düşünülerek tekrarlanması veya prova edilmesi gerekir. Ayrıca kısa süreli hafızayı geliştirmek için kullanılabilecek başka bir tekrar türü de dikkate dayalı tekrardır. Bilgiler zihinsel olarak belirli bir sıra veya listede aranır. Bilgilerin kısa süreli bellek deposuna tekrar girmesi ve bu yöntemlerden herhangi birini kullanarak bir süre daha saklanması mümkündür. Birkaç araştırmacı; kendiliğinden azalmanın kısa süreli bellektekilerin unutulmasında önemli bir rol oynadığını savunsa da kanıtlar kesin olmaktan uzaktır. Billgilerin azalmasının kısa süreli bellekten unutulmasına neden olduğundan şüphe eden yazarlar genellikle alternatif olarak bir tür çıkarım yapar: Birkaç öge (rakamlar, kelimeler, resimler veya logolar gibi) aynı anda kısa süreli bellekte tutulduğunda, ögelerin