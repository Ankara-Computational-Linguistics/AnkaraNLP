kilometre kare (1.049.200 mil kare) ile yüzölçümü bakımından Rusya Sovyet Federatif Sosyalist Cumhuriyeti'nden sonra SSCB'nin en büyük ikinci cumhuriyetiydi. Başkenti Almatı'ydı. Varisi Orta Asya'da aynı topraklar üzerinde kurulan Kazakistan Cumhuriyeti'dir. Kazakistan Sovyet Sosyalist Cumhuriyeti Kazakistan Komünist Partisi tarafından yönetilirdi. Kazakistan Sovyet Sosyalist Cumhuriyeti özellikle üzerinde bulunan Baykonur Uzay Üssü ile Sovyetler Birliği'nin uzay çalışmalarında önemli bir yere sahipti. Dünyanın en eski ve en büyük uzay üssü olan Baykonur Uzay Üssü uzaya ilk kez insanın gönderildiği üs olarak da tarihe geçmişti. Kazakistan Sovyet Sosyalist Cumhuriyeti sahip olduğu petrol ve doğalgaz rezervleri ve önemli sanayi kuruluşları ile de SSCB içerisinde ekonomisi en iyi devletlerden biriydi. Sovyetler Birliği'nin dağılması sürecinde 17 Mart 1991'de yapılan referandumda Kazakistan Sovyet Sosyalist Cumhuriyeti'nde halkın % 95'i birlik lehine oy kullandı (bkz. 1991 Sovyetler Birliği referandumu). Ancak 20 Ağustos 1991'de Moskova'daki darbe girişiminin ardından Rusya'nın birliği korumakta yetersiz kaldığını fark eden Kazakistan hükûmeti 16 Aralık 1991'de bağımsızlığını ilan eden en son Sovyet cumhuriyeti oldu. Tablo: Kazakistan Sovyet Sosyalist Cumhuriyeti Etnik Yapısı (nüfus sayımı verileri) Birleşik yapı diyagramı Birleşik yapı diyagramı ("composite structure diagram") yazılım ve diğer sistemlerin modellenmesinde kullanılan Unified Modeling Language, kısaca UML'in 14 diyagramından biridir. Birleşik yapı diyagramları özellikle bir Sınıflandırıcı ve onun çevresi ile olan alışverişlerini gösterir. Bu amaçla parça ve konnektör gösterimleri kullanılır. Mesela bir araba sınıflandırıcı olarak düşünülürse ona ait dört tekerlek "parça" ve o tekerlekler arasındaki bağlantılarda "konnektör" olarak gösterilebilir. UML 2. Projektorientiert Nesne diyagramÄ± Nesne diyagramları ("object diagram") yazılım ve diğer sistemlerin modellenmesinde kullanılan Unified Modeling Language, kısaca UML'in 14 diyagramından biridir. Nesne diyagramında her bir sınıftan oluşturulmuş ("instancing") nesneler yer alır. Nesne gösterimine örnek: nesne adı: sınıf adı, mesela: carihesap: BankaHesabi John Ruskin John Ruskin (8 Şubat 1819 - 20 Ocak 1900) XIX. yüzyılda yaşamış İngiliz yazar, şair, sanat ve toplum eleştirmenidir. Londra'da doğmuş güney Londra'da yetişmiş sonradan adı Allied Domecq olan şarap ithalatçısı şirketin kurucusu olan John James Ruskin'nin oğludur. Evde eğitim almıştır. Susamlar ve Zambaklar isimli eseri Türkçeye kazandırılmıştır. Cemil Meriç, Proust'un Fransızca tercümesinden Ruskin'in Susamlar ve Zambaklar kitabından bazı bölümleri Türkçeleştirmiş ve Bu Ülke'de alıntılamıştır. Lina WertmÃ¼ller Lina Wertmüller (d. Arcangela Felice Assunta Wertmüller von Elgg Spanol von Braueich, 14 Ağustos 1926), İtalyan film yönetmeni. 1976 yılında "Pasqualino Settebellezze" filmiyle En İyi Yönetmen Akademi Ödülü'ne aday gösterilmiş, böylelikle bu ödüle aday gösterilen ilk kadın olmuştur. Jane Campion, Sofia Coppola ve Kathryn Bigelow ile birlikte yönetmen oscarına aday olan dört kadından biridir. 1988 Venedik Film Festivali jüri üyelerindendir. Basınç ölçümü Basınç ve vakum'un ölçülmesi için çok çeşitli teknikler geliştirilmiştir. Basınç ölçümü için kullanılan bu cihazlar, basınç ölçüm saati veya vakum ölçüm saati olarak adlandırılır. Manometre, bir basınç ölçüm aletidir, genellikle atmosferik basınca yakın basınç ölçümleri için kullanılır. Manometre terimi sık olarak, özel sıvı kolonlu hidrostatik cihazları ifade etmek için de kullanılır. Vakum ölçüm saati, vakum (vakum, iki alt kategoride incelenir: yüksek ve düşük vakum) içindeki basıncı ölçmek için kullanılır. Vakum ölçümü için kullanılan tekniklerin birçoğu basınç ölçüm aralığı içinde uygulanabilirdir. Bundan dolayı, farklı tipteki birçok ölçüm cihazı birleştirilerek, 10 mbar'dan 100000000000 mbar'a kadar olan basıncı aynı basınç ölçüm sistemi içinde ölçmek mümkündür. Köprülü, Göle Köprülü, Ardahan ilinin Göle ilçesine bağlı bir beldedir. Göle ilçesinin tek beldesi olup Köprülü Merkez, Dedeşen, Durançam ve Kuzupınarı olmak üzere 4 mahalleden oluşmaktadır. Beldenin adı 1889 yılı kayıtlarında Ermenice'de "taş manastır" anlamına gelen Korevenk, 1962 yılına kadar ise Karavenk şeklinde kayıtlarda yer almıştır. 1962 yılında Karevenk, köyün ortasından geçen derenin üzeride bulunan tahta köprüden dolayı "Köprülü" adını almıştır. 1972'de belde statüsü kazanan Beldedeki nüfusun 2 binin altına düşmesi üzerine yapılan halk oylamalarıyla 2004 yılında Dedeşen köyü ve 2008 yılında ise Durançam köyü Köprülü Beldesine mahalle olarak bağlandı. 2012'de nüfusu 2.078 olan belde, 2013'te nüfusu 2 binin altına düşünce köy oldu. 2015'te Kuzupınarı köyünü de mahalle olarak kapsamak suretiyle nüfus yeniden 2 binin üzerine çıktı ve Köprülü yeniden belediye statüsü aldı. Köy, Ardahan il merkezine 68 km, Göle ilçe merkezine 23 km uzaklıktadır. Evrensel (anlam ayrımı) Evrensel, aşağıdaki anlamlara gelebilir: Mustafa Muğlalı Mustafa Muğlalı (1882, Muğla - 11 Aralık 1951), Türk asker. Kara Harp Okulu'ndan mezun oldu. 1904 yılında Harp Akademisi'ni bitirdi. 1912-1913 yılları arasında 16. Tümen kurmayı olarak Balkan Savaşları'na katıldı. 1 Mart 1914 tarihinde Binbaşı rütbesine terfi etti. 3 Ağustos 1914 tarihinde Başkomutanlık Umumî Menzil Müfettişliği kurmaylığına atandı. 14 Eylül 1915 tarihinde Kaymakam rütbesine terfi etti. 28 Eylül 1915 tarihinde Adana Bölge Komutanlığı Kurmay Başkanı, 12 Ağustos 1917 tarihinde 12. Kolordu Kurmay Başkanı, 3 Mayıs 1918 tarihinde 44. Tümen Komutanı, 8 Ocak 1919 tarihinde Personel İşleri Dairesi Başkan Yardımcısı, 11 Kasım 1919 tarihinde Askerî Temyiz Mahkemesi Üyesi olarak görevlendirildi. 20 Eylül 1921 tarihinde Türk Kurtuluş Savaşı'na katıldı. İslahiye'deki Ermeni isyanını bastırdı. 5 Ocak 1922 tarihinde 18. Tümen Komutanı olarak atandı. 18 Şubat 1922 tarihinde Doğu Cephesi Komutanlığı emrine atandı. 1 Mart 1922 tarihinde Miralay rütbesine terfi etti. 28 Mart 1922 tarihinde Doğu Cephesi'nde 13. Tümen Komutanı, 3 Mayıs 1922 tarihinde 10. Tümen Komutanı olarak görevlendirildi. 23 Eylül 1923 tarihinde 8. Tümen Komutanlığı'na atandı. Savaştan sonra Kırmızı şeritli İstiklâl Madalyası ile taltif edildi. 15 Aralık 1924 tarihinde 11. Tümen Komutanı, 14 Şubat 1926 tarihinde 41. Tümen Komutanı olarak görevlendirildi. 30 Ağustos 1927 tarihinde Mirliva rütbesine terfi etti ve Paşa oldu. 20 Ekim 1927 tarihinde 3. Ordu Müfettişliği Kurmay Başkanı, 27 Ağustos 1928 tarihinde Genelkurmay 2. Başkan Yardımcısı olarak atandı. 14 Aralık 1929 tarihinde 57. Tümen Komutanı olarak atandı. Bu görevde iken 23 Ekim 1930 tarihinde Menemen'de meydana gelen ve Asteğmen Mustafa Fehmi Kubilay'ın şehit edildiği olay üzerine kurulan askerî mahkemenin başkanlığını yaptı. 26 Şubat 1931 tarihinde 1. Kolordu Komutan Vekili olarak atandı. 30 Ağustos 1931 tarihinde Ferik rütbesine terfi etti. 17 Eylül 1931 tarihinde 1. Kolordu Komutanı, 28 Ağustos 1939 tarihinde İstanbul Komutanı, 14 Mart 1940 tarihinde 10. Kolordu Komutanı olarak atandı. 29 Ağustos 1942 tarihinde Yüksek Askerî Şûra üyeliğine atandı ve ertesi gün Orgeneral rütbesine terfi etti. 15 Şubat 1943 tarihinde 3. Ordu Komutanlığı görevine atandı. 29 Ağustos 1945 tarihinde tekrar Askerî Şûra üyesi olarak görevlendirildi. 14 Temmuz 1947 tarihinde emekli oldu. Olay hakkında itilaflı görüşler bulunmaktadır. Aşağıda farklı görüşler yer almaktadır. Her ne kadar hikâyelerdeki detaylar ve olaylar değişse de sonuç olarak eşkıya, kaçakçı ve isyancılarla olan mücadelelerin bir sonucudur. 1. Görüş - Misto Aşireti'nin Koyunları ve Kaymakam'ın Telaşı İran'ın Türkiye sınırına yakın bir yerde yaşamını sürdüren Misto aşiretinin reisine ait 2000 kadar koyuna Van Özalp'ten gelen kaçakçılar tarafından el konulması üzerine olay gelişir. Aşiret reisi Mehmed Misto, Özalp Kaymakamına mektup yazarak hayvanlarının geri verilmesini ister. Kaymakamın umursamaz tavrı üzerine aşiret reisi adamlarını toplayarak Türkiye sınırını geçtikten sonra Özalp halkına ait 500'e yakın koyunu İran'a kaçırır. İçten bir yardım gelmediği sürece baskının mümkün olamayacağını düşünen kaymakam ve çevresindekiler askeri harekat düzenlenmesi için Van Valiliğine "Rus askerlerinin Özalp sınırına dayandığı" bahanesini öne sürer. İşbirlikçilerin arandığından haberdar olan Rıfat adlı bir arzuhalci toprak ihtilafı bulunan Milalengiz köylülerini ihbar ederek kırk kişinin adını verir. Sevk edildikleri Özalp Sulh Ceza Mahkemesi kırk köylüden beş kişiyi, kaymakamı küçük düşürmemek için tutuklanması yönünde karar verir. Ancak bu sırada "Özalp'e Rus askerinin girdiği" haberi üzerine Genelkurmay, III. Ordu Kumandanı Mustafa Muğlalı'ya bölgeye gitmesi emrini verir. İçişleri Bakanlığı da hem birinci genel müfettişini hem de jandarma komutanını Özalp'e yönlendirir. Bu gelişmeler sonrasında yerel yöneticiler olayın önünü alamaz. Kaymakam ve yerel komutanlar generalin tepkisini çekmemek için hayali bir isyan ve işgal tablosu çizerler. Vatanın elden gitmesine hâkim dahil sivillerin sessiz kaldığını, ortada gizliden gizliye yürütülen planlı bir ihanetin var olduğunu söylerler. "Bunları yargılamaya lüzum yok, infaz etmemiz gerek. Silahtan başka dilden anlamaz bunlar. Gevşek davranırsak hududun öbür tarafında tetikte bekleyenleri yüreklendiririz" derler. General 35 kişinin tekrar gözaltına alınması emrini verir. Firar eden iki kişi haricinde bulunan biri kadın, biri 11 yaşında çocuk, ikisi askerden izinli gelmiş 33 kişi bulunur. İçişleri Bakanlığı'nın müfettişi Mehmet Avni Doğan tutuklularla görüşüp suçsuz olduklarını anlar ve Muğlalı'ya itiraz eder. Ancak köylülerin casusluk yaptıklarında inanan Muğlalı, Doğan'ı tehdit ederek susturur. 30 Temmuz 1943 günü gece yarısından sonra tutuklular jandarma tarafından cezaevinden alınıp hudut taburu komutanına teslim edilir. Komutan tutuklular arasında bulunan bir kadını kimseye sormadan serbest bırakır, kalan 32 kişiyi Çilli Gediği denilen hududa yakın bölgeye götürür. Hepsinin elleri bağlıdır. Bir işaret mangasının havaya ateş açmasından sonra iki manga da kafilenin üzerine ateş açar. Olaydan sonra tutulan tutanaklarda saldırıya uğranıldığı, saldırganlara açılan ateş neticesi 32 şakinin öldürüldüğü bilgisi yer alır. 2. Görüş - Misto ve Memikân Aşiretleri Rekabeti 1940’lar, savaş, kıtlık ve kaçakçılık zamanında Türkiye’den İran’a şeker, hayvan ve ilaç, İran’dan Türkiye’ye çay ve gazyağı kaçırılmaktadır. Kürt Milan aşiretinin yarısı Türkiye’de, yarısı İran’dadır. Aşiret Reisi Misto (Mustafa), bizim Milli İstihbarat’a Rusya hakkında bilgiler vermektedir. Mühim bir hadise çıkmadıkça da bu ‘fiili sınır ticareti’ne göz yumuluyor. Misto aşiretin rakibi Memikân (Memikler) aşiretidir. 1943 Mayıs’ında iki büyük ve çatışmalı kaçakçılık olur. Misto’nun koyun sürüleri sınırdan kaçırılıp Türkiye’ye sokulmuş, koyunlar paylaşılmıştır. Misto, Memikân aşiretini suçluyor, çatışmalar oluyor, jandarma müdahale ediyor. Milan aşiretinden 40 kişi gözaltına alınıyor. 3. Ordu Komutanı Org. Mustafa Muğlalı Özalp’a geliyor. Tarihçi Mahmut Goloğlu, “Söylentilere göre Muğlalı Ankara ile gizli görüşme yapmış, sonra tutuklananların öldürülmesi gerektiğini bildirmiş” diye yazıyor.Bu sırada adli soruşturma tamamlanmış, sadece 5 kişi tutuklanıp diğerleri serbest bırakılmıştı. Fakat Muğlalı’nın emriyle yeniden tutuklandılar, 33 kişi tutukludur... Ve ‘çatışma’da, tutuklular arasındaki bir kadın hariç, 32 kişi öldürüldü. Ve, “öldükleri hakkında önceden düzenlenen tutanak işleme konuldu. 3. Görüş - Eşkıya, Kaçakçı ve İsyancılarla Mücadele Bölgede sıkıyönetim vardır. Mustafa Muğlalı Paşa 3’üncü Ordu Komutanı’dır.Asayişsizliğin hâkim olduğu Van çevresinde eşkıyalar, kaçakçılar ve çeteler terör estirmektedir. Bir gün İran sınırında 33 kaçakçı kıstırılıyor. Askeri raporlara göre çatışmada öldürülüyorlar. Fakat yöre halkı, kaçakçıların çatışmada ölmediğini, yakalanıp kurşuna dizilerek öldürüldüklerini iddia ediyor. Hükümet bu iddiaları doğru bulmuyor ve olay kapanıyor. 1947 yılında emekli olan Muğlalı, 1950 yılında iktidara gelen Demokrat Parti milletvekillerinin çabalarıyla mahkemeye verilip yargılandı. 33 suçlunun kurşuna dizilmesi olayında sorumluluğu olduğu gerekçesiyle yargılanıp idama mahkûm oldu. Aldığı ceza, yaşı nedeniyle yirmi yıl hapis cezasına çevrildi. Askeri Yargıtay kararı bozdu, ancak ikinci yargılamayı göremeden 11 Aralık 1951 tarihinde hapishanede vefat etti. Edirnekapı Şehitliğine defnedildi. 1988 yılında, Edirnekapı Şehitliğinde bulunan mezarı törenle Devlet Mezarlığına nakledildi. 1997 yılında itibarı iade edildi. 1998 yılında Harp Akademileri Komutanlığı'nın bahçesindeki "Kahramanlar Geçidi"ne büstü dikildi. 2004 yılında adı olayın yaşandığı yerdeki Türk Kara Kuvvetleri'ne bağlı "Özalp Tabur Sınır Komutanlığı Kışlası"na verildi ve kışlanın adı "Orgeneral Mustafa Muğlalı Kışlası" olarak değiştirildi. Bu kararın ardında 1943 yılında yakınlarını kaybedenler Genelkurmay Başkanlığına tepki olarak bir imza kampanyası başlattılar ve İnsan Hakları Derneğine başvurdular. 2011 yılında kışlanın adı "Şehit Astsubay Erkan Durukan Kışlası" olarak değiştirildi. Muğlalı, Makbule Muğlalı ile evli ve Leman ile Neşe adlarında iki kız çocuğu babasıydı. Fraşirili Abdül Bey Fraşirili Abdül Bey (Arnavutça: "Abdyl Frashëri"), Arnavut ulusçusudur. Asıl adı Abdullah Hüsnü'dür. 1839 Fraşer doğumludur. Eğitimini Bektaşi tarikât'a ait olan Nasîbi Tâhir Baba Tekkesi'nde aldı. Şemsettin Sami ve Naim Fraşiri'nin ağabeyi olan Fraşırîli Abdül Bey, babasıyla birlikte Yunanistan sınırının savunmasında görev aldı. Osmanlı-Rus savaşı (1877 - 1878) yenilgiyle sonuçlanınca Epir bölgesinin bir bölümünün Yunanistan'a, İşkodra'daki bazı toprakların da Sırbistan ve Karadağ'a bırakılmasının istenmesi üstüne, Arnavut ulusçularının başına geçerek, savaşıma başladı: Berlin Kongresi'ne katıldı; Prizren'de gerçekleştirilen hükûmet taslağına katkıda bulundu. Güney Arnavutluk Anayasası'nı hazırlattı (1878). Osmanlı kuvvetleri Prizren'e girince (1881), bağımsızlık isteyenlerin öbür ileri gelenleriyle birlikte tutuklanarak, İstanbul'a gönderildi. Suçu bağışlanıp (1886), şehremaneti üyeliğine getirildi. 1892'de İstanbul'da öldü. Arnavutça için bir alfabe hazırlamıştır. Abram Alihanov Abram İsaakoviç Alihanov, Sovyet fizikçisi. 1904 yılında Gence'te doğmuştur. Kardeşi Artemis İsaakoviç Alihanyan'la birlikte radyoaktif çekirdeklerin elektron-pozitron çiftleri saldıklarını bulan Abram İsaakoviç Alihanov, byapay radyo elementlerinin beta tayfı üstüne araştırmalara başladı (1934).Kozmos ışınlarının bireşimini ve gücünü inceledi.SSCB'de ağır suyla ayarlanan ilk çekirdek reaktörünü çalıştırdı(1949). SSCB'deki ilk atom bombasını gerçekleştirenler arasında yer aldı. 1970 yılında Moskova'da öldü. Jinekomasti Jinekomasti, erkeklerde kadınsı meme büyümesi. Sözcük, Yunanca γυνή "gyne" (kadın) ve μαστός "mastos" (meme) kelimelerinin birleşmesinden oluşturulmuştur. Sebebi tam olarak bilinmemekle beraber, birden çok sebebi olabileceği düşünülmektedir. Genellikle seks hormonlarındaki dengesizlikten kaynaklandığı düşünülür. Ergenlik çağındaki erkeklerde rastlanan jinekomasti, vakaların büyük çoğunluğunda birkaç yıl içinde kaybolur. Herhangi bir sağlık tehlikesi yaratmamakla beraber, nadir durumlarda sağlığı tehdit edebilecek farklı bir rahatsızlığın göstergesi olabilir. Sıklıkla sosyal ve psikolojik sorunlara sebebiyet verir. Jinekomastiyi meydana getiren sebep belirlenebilirse, buna yönelik tedavi uygulanabilir. Ancak birçok durumda tedavisi cerrahidir. Üç ana tipi vardır: Glandüler, mikst tip, lipomatöz. Glandüler tipte büyümeyi gerçek meme dokusu sağlarken, lipomatöz tipte ise yağ dokusu artışı oluşturmaktadır. Mikst (karışık) durumda ise hem bir meme dokusu artışı vardır, hem de yağ dokusunda artış bulunmaktadır.Genellikle mixt tip karşımıza çıkmaktadır. Jinekomasti: Yapısal olarak aslında erkek memesinin kadın memesinden büyük bir farkı yok. Erkek memesinin küçük olmasının tek sebebi erkek vücudunda yeterli miktarda kadınlık hormonu olmamasıdır. Ancak bazı durumlarda erkek memesi kendiliğinden büyümeye başlıyor ve neredeyse bir kadın memesi şekli alıyor. Bu bir hastalık ve tıpta jinekomasti olarak adlandırılıyor. Erkek meme dokusunun aşırı büyümesi olarak tanımlanan jinekomasti; birçok nedene bağlı olabilmektedir. Fizyopatolojik olarak kanda östrojen artışı veya östrojen benzeri yapıların artışı suçlu bulunmaktadır. Ancak jinekomastinin oluşum nedeni sıklıkla idiopatiktir, yani herhangi bir sebebi olamayan jinekomastidir. Jinekomasti çeşitli sebeplerden kaynaklanabileceği için ameliyat kararı alınmadan önce bazı testlerin yapılması gerekmektedir. Hastanın kullandığı bir ilaç veya hormonal dengesizlik jinekomastiye neden olabilmektedir. Nadir de olsa bazı durumlarda kullanılan ilacın kesilmesi veya yaşa bağlı olarak hormonal tedavi ameliyatı gereksiz kılabilir. Bu tetkiklerin yapılması ameliyat sonrası meme dokusunda tekrar büyüme gibi sorunların önüne geçmek için şarttır. Jinekomasti ameliyatlarında eskiden yağ ya da meme dokusu cımbız gibi bir alet yardımıyla kesilip alınırken gelişen teknoloji sayesinde şimdi memede bulunan yağ tabakasına ufak boyutlarda bir tüp sokularak bu tabaka dışarı çekilebilmektedir. (Liposuction) Bazı ilaçlar anestezi ile etkileşebildiğinden ya da yan etkileri olabildiğinden hasta kullandığı tüm ilaçları ameliyat öncesi doktoruna bildirmelidir. Özellikle aspirin ve türevi ilaçların ameliyattan en az bir hafta önce kesilmesi gerekir. Sigara yara iyileşmesini olumsuz etkilediğinden ameliyat öncesi ve sonrasında uzunca bir sure kullanılmamalıdır. Ameliyat öncesi soğuk algınlığı, boğaz ağrısı şikayetleri doktora bildirilmelidir. Ameliyattan 6 saat önce yeme ve içme kesilmelidir. Ameliyatın lokal veya genel anestezi ile yapılmasına karar verilmesi için doktor bazı testler isteyebilir. Ameliyat sonrası hastaya yardımcı olacak bir refakatçiye ihtiyaç olabilir. Doktoru gerekli ilaçları verip hastayı ameliyata hazırlar. Hasta kendinden geçtikten sonra doktor göğüs üzerinde ameliyat kesilerinin nerelerden yapılacağını, dokuların nerelerden çıkarılacağını gösteren bir ameliyat haritası çizer. Sonrasında aerol denilen tene göre daha koyu renkli alanda yarım ay şeklinde bir kesi açarak yağ ve dokuları buradan çıkarılır. Ameliyat süresi jinekomasti derecesine göre 1 ile 3 saat arasında değişmektedir. Ameliyat sonrası göğüs bandajlarla sarılır. Doktor tavsiyesine ve anestezi yöntemine bağlı olarak hasta aynı gün taburcu olabilir veya 1 gün hastanede müşahede altında kalabilir. Ağrı kesiciler sayesinde fark edilir bir ağrı duyulmaz. Doktorun belirleyeceği süre boyunca Antibiyotik ilaç kullanımı enfeksiyondan korunmak için önemlidir. Ameliyattan birkaç gün sonra hasta kollarını çok fazla hareket ettirmeden ve kendini yormayacak şekilde işine dönebilir. Benjamín Rojas Benjamín Rojas "(okunuşu: Benhamin Rohas)" (16 Nisan 1985, La Plata, Arjantin) Arjantinli dizi oyuncusu. Arjantin'in tanınmış simalarındandır. 1995'ten beri mesleğini sürdürmektedir "Erreway" grubundayken yıldızı parlamıştır ve grubunun CD yapmasından sonra Arjantin'in "Altın Albüm Ödülü"'nü kazanmıştır. En parlak dönemini yönetimini Cris Morena'nın yaptığı Rebelde Way dizisinde yaşamıştır. Şu an Disney'in "Jake ve Blake" dizinde başrol almaktadır. Acoma Acoma, MS 1100 dolaylarında kurulmuş bir Kızılderili köyünün ve bu köyde yaşayan Kızılderili kabilesinin ortak adı. New Mexico'da Albuquerque'nin 135 km batısında, vadi tabanından yüksekliği 109 m olan kumtaşı dağında, 2130 m yükseltide yer alan Acoma (ya da Akoma), ABD'deki en eski yerleşme merkezlerinden biridir. Pueblolardan olan, Batı Keresa lehçesi konuşan Acomalar, daha Tarihöncesi dönemde köyün bulunduğu yere yerleşmişlerdi. Eskiden olduğu gibi günümüzde de mısır, fasulye ve sebze yetiştirerek, sazlardan sepet, vb. örerek geçinirler. Acomalar, "aşağıdaki dünya"dan yukarı tırmanarak buraya geldiklerine, yaratıcı anaları saydıkları Latiku'nun dinsel ve toplumsal düzeni örgütlemekle görevli olduğuna inanırlar; Hayvan ve bitki adları taşıyan anaerkil klanlar biçiminde örgütlenmişlerdir; antilop klanının başı olan erkek,geleneksel olarak Kaçinaların (ekine yağmur geitren ruhlar) babası sayılır; aynı zamanda da köyün dinsel ve siyasal başkanıdır. Francisco Vazguez de Coronado yönetimindeki İspanyollar bölgeye 1540'ta ayak bastılar ve uzun çarpışamalardan sonra Acomalara boyun eğdirdiler. Misyoner Juan Ramirez tarafından hıristiyanlaştırılan (ama toplumsal ve dinsel geleneklerinin büyük bölümünü korudular) onurlu ve bağımsızlığa düşkün bir halk olan Acomalar, 1680'deki Pueblo ayaklanmasına topluca katıldılar ve ancak yoğun çarpışmalardan sonra, 1699'da yeniden sömürgecilere boyun eğmek zorunda kaldılar. Avrupalılarla ilk karşılaştıklarında nüfusları 3000 dolayındayken, 1760'ta 1052'ye, 1920 yıllarında da 1000'in altına düştüyse de, 1980 yıllarının ortalarında yeniden 3000'e ulaştı. Paket diyagramÄ± Paket Diyagramı ("package diagram") yazılım ve diğer sistemlerin modellenmesinde kullanılan Unified Modeling Language'in (UML), on üç çeşit diyagramından biridir. Paket diagramı "Yapısal Diyagram" 'dır ve modellenen sisteme belli bir açıdan bakışı gösterir. Gösterim genel olarak paketler, paket birleşmeleri , paket dışa gönderimi ("package import") ve bağımlılık ilişkilerini içerir. Dağılım diyagramı Dağılım diyagramı ("deployment diagram") yazılım ve diğer sistemlerin modellenmesinde kullanılan Unified Modeling Language, kısaca UML'in 14 diyagramından biridir. Dağılım diyagramı bir "yapısal diyagram" 'dır ve modellenen sisteme belli bir açıdan bakışı gösterir. Gösterim genel olarak artifakt, gelişim spesifikasyonları, bağlantılar ve dağılım ilişkilerinini içerir. UML 2. Projektorientiert Faaliyet diyagramÄ± Faaliyet diyagramları Unified Modeling Language, kısca UML'in 14 diyagramından biridir ve daha çok iş sistemi modellemesinde kullanılmaktadır. Faaliyet bir iş sürecini meydana getiren en küçük yapı taşıdır. Faaliyetler bir arada diyagram halinde bulunduğunda ilgili iş süreci hakkında fikir verir. Faaliyet diyagramlarında faaliyetler kutucuklar içinde iki farklı türde olabilir: Faaliyet hali derken örneğin "kapıyı kapat", "bardağı su ile doldur" gibi durumlar; hal derken örneğin "kapı kapatıldı" , "taşıma kapasitesi doldu" gibi durumlar ifade edilmektedir. UML 2 Projektorientiert Kullanım senaryosu diyagramı Kullanım senaryosu diyagramı ("use-case diagram") yazılım ve diğer sistemlerin modellenmesinde kullanılan Unified Modeling Language, kısaca UML'in 14 diyagramından biridir. Kullanım senaryosu diyagramı bir "davranış diyagramı" 'dır ve bir sistemden beklenen belirli bir davranışı gösterir ve sistemden beklenen gereksinimlerin tespit edilmesi için kullanılır. Kullanım senaryosu diyagramında tipik olarak kullanım senaryoları ve bağımlılıkları ve ilişkileri ile aktörler gösterilir. UML 2. Projektorientiert Etkileşime bakış diyagramı Etkileşime bakış diyagramı ("interaction overview diagram") yazılım ve diğer sistemlerin modellenmesinde kullanılan Unified Modeling Language, kısaca UML'in 14 diyagramından biridir. Etkileşime bakış diyagramı bir "davranış diyagramı" 'dır. Etkileşime bakış, modellenen sistemin belirli dinamik yönlerini gösterir. Etkileşime bakış diyagramı bir etkileşimin grafiksel gösterimi olmasına rağmen, UML'in diğer diagram türleri olan sıralama ve iletişim diyagramlarından oldukça farklıdır. Etkileşime bakış diyagramının bazı elemanları faaliyetlerin modellenmesi için kullanılan faaliyet diyagramından ödünç alınmıştır. UML 2. Projektorientiert İletişim diyagramı İletişim diyagramı ("communication diagram") yazılım ve diğer sistemlerin modellenmesinde kullanılan Unified Modeling Language kısaca UML'in 14 diyagramından biridir. İletişim diyagramı bir "davranış diyagramı" 'dır ve bir sistemde bulunan sınıflar arasındaki dinamik ilişkileri mesajlar aracılığı ile gösterir. Bu bağlamda etkilenen sınıflar arasındaki mesaj değiş tokuşu yaşam çizgileri ile belirlenir. İletişim diyagramlarının kullanımına örnek olarak bir servis şirketinin servis formunda bulunan bilgileri içeren sınıfları ve o sınıflardan alıntı ve sorgulama işlemini yapan mesajları gösteren diyagram gösterilebilir. UML 2 Projektorientiert Volin Vsevolod Mikhailovich Eikhenbaum (d. 11 Ağustos 1882 – ö. 18 Eylül 1945) ilerleyen yıllarda Volin (Волин) ismiyle tanınan, Rus anarşist. Volin Orta Rusya’nın Voronezh vilayetinde doğdu, annesi ve babası burada doktordu. Koleji bitirmesi ardından Sankt-Peterburg’a hukuk okumak üzere gitti. 1904 yılında üniversiteyi bırakarak Sosyalist-Devrimci Parti’ye katıldı ve böylece devrimci işçi hareketinin bir parçası oldu. Father Gapon ile tanışması ardından şehrin işçileri arasında kültürel ve eğitsel etkinliklere ve Gapon’un çağrısı ile gelişen, Kanlı Pazar'la sonuçlanan harekete katıldı; Kanlı Pazar (Bloody Sunday-1905) olayında Volin ve dahil olduğu grup Kışlık Saray’a ulaşmalarından önce askerler tarafından geri çevrilmişti. Art arda gelen grevler boyunca St. Petersburg Sovyetinin kurulmasında işçiler arasında yardımları organize ederek ve bilgi akışını sağlayarak öncü rol üstlendi; yılın büyük kısmında genel hareketsizliğine ve 1905 Rus Devrimi ardından, Aralık ayında bastırılmasına rağmen, Sovyet, 1917 Şubat Devrimi boyunca yeniden canlılık kazandı. 1907'de tutuklu iken kaçarak Fransa'ya geçti, burada Rus anarşistlerden etkilendi ve Apollon Karelin adında küçük bir grup olan harekete 1911 yılında katıldı. Rusya İç Savaşı'na ilkin Nabat adlı Ukraynalı anarşist örgüte, sonra (Ağustos 1919'dan itibaren) Nestor Makhno ordusuna katılarak dahil oldu. Ocak 1920 yılında Bolşeviklerce tutuklanan Volin, Ekim ayında diğer anarşistlerle birlikte hapishaneden Sovyetler Birliği ile Makhno’nun ordusu arasında yapılan anlaşma gereğince serbest bırakıldı, Fakat bir ay sonra tekrar tutuklandı ve sonunda Uluslararası Kızıl İşçi Sendikası’nın Moskova’da 1921 yazında düzenlenen Kongresi sırasında yaptığı girişimler sayesinde ülkeden sınırdışı edildi. Gerekli belgelerin eksik olmasına rağmen ailesi ile birlikte Almanya’ya kabul edilen Volin burada "The Persecution of the Anarchists in Soviet Russia" adlı 80 sayfalık Almanca bir kitapçık yazdı, P. Arshinov’un История махновского движения --"Makhnovist Hareketin Tarihi"’ni çevirdi ve bu kitaba uzun bir biyografik giriş yazdı, ayrıca bir Rus anarşist dergisinde editörlük yaptı. İki yıl sonra Sébastion Faure’dan Anarşist Ansiklopedi (Encyclopédie Anarchiste) hazırlamak üzere bir davet aldı, böylece Volin Encyclopédie ve diğer yayınlarda yazmak üzere Paris’e geçti. Eşinin ölümü Volin’i çok etkiledi, II. Dünya Savaşı onu bir yerden bir başkasına gizlenerek yaşamak zorunda bıraktı; savaştan sonra Paris’e döndü, fakat tedavi edilemeyen tüberküloza yakalanarak 1945 yılı Ekim ayında bir hastanede hayatını kaybetti, bunun öncesinde Volin devrimlerde ve iç savaşta yaşadıklarını anlattığı ve ölümünden sonra yayınlanacak olan "La Révolution inconnue" (Bilinmeyen Devrim) adlı eseri yazdı. Adnan SÃ¼vari Adnan Süvari (1926, Aydın - 6 Haziran 1991, Antalya), Türk futbolcu, teknik direktör ve futbol antrenörü. Futbola İzmir'de başladı. Göztepe'de 10 sene oynadı. İzmir Karması'nda yer aldı. İzmir Yüksek Ekonomi Ticaret Okulu'nda basketbol oynadı. Okulu bitirdikten sonra tekstil mühendisliği öğrenimi yaptı. Bu yıllarda Londra'da açılan antrenörlük kursuna katıldı. Türkiye'ye döndükten sonra ilk önce bir buçuk sezon Karşıyaka'da görev aldı. Burada Ekim 1960'ta görevine son verilmesinden sonra Göztepe'de teknik direktör András Kuttik'ın yardımcılığını üstlendi. Kuttik 1960-61 sezonu için eski takımı Beşiktaş'la anlaştıktan sonra Göztepe'de Süvari teknik direktörlüğe getirildi. 1966'da Türk millî takımına antrenör oldu. Üç yıl iki görevi birlikte yürüttü. 1970'te antrenörlüğü bıraktı. Göztepe'de başa geçtikten sonra, 1962'den itibaren 4-3-3'ü takımın kalıcı taktiği olarak belirleyen Süvari, takımın taktiğini golcü Fevzi Zemzem'e göre şekillendirmişti. Kolektif oyun anlayışını Göztepe'ye getiren Süvari, total futbolun uygulayıcılarından biri oldu. Göztepe, Süvari döneminde, 1964-65 sezonunda Fuar Şehirleri Kupası'nda mücadele etmeye başladı. Göztepe 1964-67 yılları arasında üç sezon boyunca oynadığı ilk tur maçlarının ardından turnuvaya veda etmişti. Göztepe ile 1968-69 sezonunda Fuar Şehirleri Kupası'nda yarı final, 1969-70 sezonunda da UEFA Kupa Galipleri Kupası'nda çeyrek final oynama başarısını yakaladı. Avrupa'daki başarıların yanı sıra Göztepe, Süvari yönetiminde iki Türkiye Kupası ve iki de Cumhurbaşkanlığı Kupası kazandı Ağabeyi Sebahattin Süvari'nin 1970 yılındaki ölümünün ardından yönetimle anlaşmazlığa düşen Adnan Süvari, görevinden istifa etti. Ayrıca teknik direktörlük kariyerine de nokta koydu. 1972 yılında evlenen Süvari'nin iki kız çocuğu oldu, uzun süre TFF üyeliğinde bulundu, sigortacılık işine girdi, Milliyet gazetesinde köşe yazıları kaleme aldı. Süvari, 6 Haziran 1991'de Antalya'da kalp krizinden vefat etti.Mezarı İzmir'in Pınarbaşı semtindeki Hacılarkırı mezarlığındadır. 24 Nisan 1968 günü deplasmanda Polonya'yayla oynanan hazırlık maçında millî takımın uğradığı 8-0'lık hezimetin sorumlusu olarak görüldü. Hür Demokrat Parti (Türkiye) Hür Demokrat Parti (kısaca HDP), kendisini fesheden Milliyetçi Demokrasi Partisi'nin (MDP) yerine 9 Mayıs 1986'da kurulan kısa ömürlü siyasi parti. 12 Eylül rejiminin siyasi partiler hayatında yarattığı boşlukta ortaya çıkmış, ancak bir varlık gösterememesi üzerine kurulduğu yıl içinde kendini feshetmiştir. Emekli orgeneral Turgut Sunalp başkanlığındaki MDP, 12 Eylül sonrasındaki ilk genel ve yerel seçimlerde beklenen başarıyı gösterememiş ve giderek güçlenen Anavatan Partisi karşısında erimeye başlamıştı. Birinci kongrede Sunalp'ın yerine Kahramanmaraş milletvekili Ülkü Söylemezoğlu'nun genel başkanlığa getirilmesi de bu süreci durduramadı. Mayıs 1985'te DYP kongresinde kaybeden eski TOBB başkanı Mehmet Yazar ve çok sayıda eski Demokrat Partili, Tokat eski senatörlerinden Ali Altuntaş'ın yeğeni ve Arcan Çamsoy'un kayınpederi Ömer Faruk Altuntaş, Afyon'dan Yusuf Özer, Ankara'dan Veysi Çamsoy 1986 başlarında MDP yönetimi ile yakınlaşma içine girdi. TBMM'de 52 üyesi bulunan MDP 4 Mayıs 1986'da kendini feshetmesinin ardından, eski MDP yönetici ve üyeleriyle Yazar ve DYP'den ayrılanlar tarafından HDP kuruldu. Yeni partinin genel başkanlığına Mehmet Yazar getirildi. Partinin amblemi 16 köklü çınar ağacıydı. 28 Eylül 1986 milletvekilli ara seçimlerinde toplam oyların ancak 1.3'ünü alan HDP, 30 Kasım 1986'da kendini feshederek Anavatan Partisi'ne katılmayı kararlaştırdı. Chaco (eyalet) Chaco eyaleti ("Okunuşu": "Çako", İspanyolca: "Provincia del Chaco") Arjantin'in kuzeyinde Paraguay sınırı yakınında bir eyalettir. Eyalet başkenti Paraná Nehrinde bulunan Corrientes şehrinin karşı kıyısında yer alan Resistencia'dır. Eyaletin ikinci önemli şehri Sáenz Peña'dır. Eyaletin batısında Salta ve Santiago del Estero, kuzey ve doğusunda Formosa, güneydoğusunda Corrientes ve Paraguay, güneyinde de Santa Fe yer alır. 1950 yılından 1955 yılına kadar eyaletin adı "Presidente Juan Perón" (Başkan Juan Perón) olmuştur. "Chaco" Quechua dilinde "avcılık" anlamına gelen bir kelimedir. Avcılık İspanyol sömürgeciler gelmeden önce bölgede yaşayan yerlilerin en önemli besin kaynağıydı. Guaraní, Toba, Wichí ve diğer bazı yerel kabileler bölgede kalmayı başarabilmiş ve Formosa eyaleti ile Chaco eyaletinde önemli ölçüde topluluklar oluşturmaktadır. 17. yüzyılda günümüz Resistencia şehrinin bulunduğu yerde "San Fernando del Río Negro" Cizvit misyonu kurulmuş ancak 18. yüzyılın sonlarına doğru terkedilmiştir. 19. yüzyılın sonunda Gran Chaco diye bilinen bölgede, Üçlü Müttefik Savaşı sırasında Arjantin ile Paraguay arasında çeşitli çatışmalar olmuştur. Bu sıralarda tekrar kurulan "San Fernando" askerî merkez olmuş ve 1876 yılında adı "Resistencia" olarak değiştirilmiştir. Gran Chaco'nun günümüzdeki uluslararası paylaşımı 1884 yılında yapılmış ancak Arjantin içinde kalan kısmı 1951 yılında Formosa'nın Chaco'dan ayrılması ve eyalet hâline gelmesiyle şekillenmiştir. 19. yüzyılın sonları ve 20. yüzyılın başlarında eyalete aralarında Rusya, Almanya ve Kanada'dan göçen Mennonitler ve Volga Almanlarının da bulunduğu bir dizi göçmen yerleşmiştir. Bu göçmenler Chaco eyaletinin zorlu coğrafyasını verimli çiftlik alanlarına dönüştürnüştür. Bölge pamuk, süt ve sığır eti üreticiliğiyle tanınır. Eyalet 25 ile (İspanyolca: "departamentos") bölünmüştür. Küçük sinekkapan Küçük sinekkapan ("Ficedula parva"), sinekkapangiller (Muscicapidae) familyasından bir sinekkapan türü. Doğu Avrupa ve orta Asya’da üreme gösterirler. Göçmendirler. Kışı güney Asya’da geçirirler. Erkekleri 11–12 cm büyüklüğündedir. Çoğunlukla vücutlarının üstü kahverengi, altı beyaz, başları gri ve portakal rengi boğazları vardır. Gaga siyah ve geniştir. Şekli ise havayla ilgili böcekçil hayvanlardaki gibi sivri uçludur. Uçarken yakaladıkları böceklere ek olarak, meşe yapraklarının arasındaki tırtılları avlarlar ve küçük yumuşak meyveleri de yerler. Kuyruk kalkıktır ve açtığında beyaz tüyler görülür. Üreme mevsiminde ötüşü Kara sinekkapana benzer. Çoğunlukla dökülen ormanlık bölgelerde özellikle suya yakın yerlerde bulunurlar. Bir ağaç deliği veya benzer oyuklarda açık bir yuva inşa ederler. Yuvalarına 4-7 yumurta bırakırlar. Vurun Kahpeye Vurun Kahpeye, Halide Edip'in ikinci romanı. 1923 yılı sonlarında "Akşam" gazetesinde tefrika edildi ve 1926'da ilk defa kitap olarak yayımlandı. Türk sinemasında 1949, 1964 ve 1973 yıllarında olmak üzere üç kez beyaz perdeye aktarıldı. Konusunu Millî Mücadele günlerinden alan roman ilk kez 1923 yılında basıldı. Romanda, idealist İstanbullu öğretmen Aliye’nin Anadolu’da bir kasabaya gidişi ve bölgede Milli Mücadele düşüncesine destek faaliyetleri aktarılır. Romanda, bölge halkının Millî Mücadele’ye bakışı, söz konusu mücadelenin sembolü konumuna gelmiş Kuvayı Milliye oluşumunu algılayışının yanı sıra çözülen Osmanlı devlet mekanizmasının temsilcileri ve eski düzen karşıtları yansıtılır. Selim İleri’nin değerlendirmesi şöyledir: Hasan Bülent Kahraman ise "Cumhuriyet dönemi Türk edebiyatı - Temel eserlerimiz" başlıklı incelemesinde romana şöyle değinmektedir: Partizan Avrupa bizonu Avrupa bizonu, Amerika bizonundan daha küçük yapılıdır. Eskiden tüm orta ve Doğu Avrupa'da yaşamaktayken, günümüzde bazı hayvanat bahçelerinde ve ayrıca Azerbaycan, Rusya, Ukrayna, Beyaz Rusya ve Polonya'daki milli parklarda (örneğin Azerbaycan'daki Şahdağ Milli Parkı'nda ve Polonya'daki Bialowieska Milli Parkı'nda) yaşamaktadır. 13 Eylül 2017’de Almanya’nın Oder Nehri kenarında görülen vahşi bizon yetkililer tarafından tehdit görülerek öldürdü. Mide kelepçesi Mide kelepçesi Morbid obezite tedavisinde cerrahi yöntemlerden biri ve bu operasyonda kullanılan silikon protezin halk arasında yaygın bilinen adı. Ayarlanabilir silikon gastrik band, ya da yaygın bilinen adı ile mide kelepçesi; genellikle laparoskopik yolla yemek borusu ile mide birleşiminin hemen altına yerleştirilir. Burada amaçlanan üstte küçük bir mide poşu ve altta midenin geri kalanından oluşan kum saati şeklinde bir mide oluşturulmasıdır. Böylece, küçük mide poşu dolduğu anda hasta doyma hissi alır ve yemeyi bırakır. Yemeye devam ettiğinde ise ağrı ve bulantı-kusma gibi nahoş sonuçlar ortaya çıkar. Bu operasyonun uygulanabilmesi için klasik olarak kilonun boyun karesine bölünmesi ile elde edilen BMI (Vücut Kitle İndeksi) değerinin 40'ın üzerinde olması koşulu aranır. Bu değerin 35 ve üzerinde olduğu, fakat artrit, hipertansiyon, hiperkolesterolemi ve şeker hastalığı gibi yandaş bir hastalığın eşlik ettiği durumlarda da uygulanabilir. Operasyon genellikle laparoskopik yolla yapılır, yani karında sadece özel aletlerin girebilleceği küçük delikler açılır. Bazı durumlarda açık ameliyata geçilmesi gerekebilir. Bu ameliyatın intraoperatif mortalitesi, yani ameliyat esnasında hastanın kaybedilmesi oranı maksimum % 1.8 olarak bildirilmektedir. Bu oranda hastanın fazla kilolarına bağlı anestezi, kalp-damar ve solunum sistemi sorunları ve pıhtılaşma ile ilgili sorunlar ağırlıklı yer tutmaktadır. Mide kelepçesi esas olarak üç parçadan oluşur. Bunlardan ilki, midenin çevresine sarılan ve kilitlenen kısımdır; ki bu kısım sonradan içine serum verilerek şişirilebilir özelliktedir. Bağlantı tüpü, silikondan ince bir borudur. bandla port arasında bağlantı kurarak bandın sonradan ameliyatsız olarak şişirilip indirilmesini sağlar. Ve port, genelde titanyumdan imal edilmekte olup, kısmen ya da tamamen silikonla kaplanarak alerjik özelliği azaltılmıştır. Binlerce kez enjeksiyon yapılabilecek özel bir yüzeyi vardır. Bu parça cilt altına gömülür ve böylece ameliyattan sonra bandın sıkılaştırılması ve gevşetilmesi mümkün olur. Muammer Esi Muammer Esi (d. 15 Mayıs 1919 - İstanbul, ö. Ağustos 2007) tiyatro sanatçısı. 1948 yılında Ankara Devlet Konservatuvarı Opera bölümünden mezun oldu. Devlet Operası ve Devlet tiyatrosunda oyuncu olarak önemli roller oynadı, yöneticilik yaptı, konservatuvarlarda öğretim üyeliği yaptı ve birçok sanatçının yetişmesine katkıda bulundu. Muammer Esi meslek hayatı boyunca Devlet Tiyatroları Genel Müdürlüğü'nde 52 oyunda, Devlet Operası’nda 20 eserde çalıştı. 3 oratoryoda, 19 senfonide söyledi. 3 yabancı, 2 yerli müzikalde oynadı. Pampero Pampero, Arjantin'in pampalarında sıklıkla fırtına kuvvetinde esen güneybatı rüzgârıdır. Beraberinde Patagonya'dan Pampalara, Buenos Aires, Paraguay ile Uruguay'a kadar soğuk ve kuru hava getirir. Pampero bihassa Ekim'den Ocak ayına kadar Güney Yarımküre'nin orta enlemlerinde ortaya çıkar ve kuzeybatı Avrupa'nın hava şartlarına benzer. Anselmo Lorenzo Anselmo Lorenzo (d. 1841, Toledo – ö. 1914, Barselona), "“İspanyol anarşistlerin büyükbabası”" kabul edilen ilk İspanyol anarşistlerden. 1868’de İtalyan devrimci anarşist Giuseppe Fanelli ile tanışmasından sonra 1914’te ölümüne kadar anarşist hareket içinde çok aktif rol oynadı. 1871 yılında Francisco Mora ve González Morango ile birlikte Birinci Enternasyonal'e İspanya seksiyonu olarak katıldı. Montjuic davası nedeniyle Paris'e iltica etti, dönüşünde Francisco Ferrer Guardia ile birlikte Escuela Moderna'nın (Francisco Ferrer Guardia'nın kurduğu işçi sınıfı eğitimini amaç edinen okul) yayınlarına katkılarda bulundu. 1910 yılında 114 işçi örgütünün dahil olduğu kongrede bulundu ve burada Ulusal Emek Konfederasyonu’nun (CNT) kuruluşuna katıldı. Günümüzde Anselmo Lorenzo ismi, CNT’nin onun ismiyle kurduğu vakıfta yaşatılmaktadır. SÃ¼heyl Batum Bedii Süheyl Batum, (6 Mayıs 1955, İstanbul), Türk hukuk profesörü ve siyasetçi. Cumhuriyet Halk Partisi'nden TBMM 24. Dönem Eskişehir milletvekili'dir. Orta ve Lise öğrenimini (1966-1975) Galatasaray Lisesi'nde tamamladı. 1979 yılında Paris I Panthéon - Sorbonne Üniversitesi Hukuk Fakültesi'ni bitirdi. 1980’de İstanbul Üniversitesi'nde Anayasa Hukuku kürsüsünde asistanlık yapmaya başladı. 1985 yılında "Siyasal Katılma Aracı Olarak Referandum" konulu tezi ve pekiyi derecesiyle doktor, 1990 yılında "Avrupa İnsan Hakları Sözleşmesi ve Türk Anayasal Sistemine Etkileri" başlıklı teziyle doçentlik unvanını aldı. 1996 yılında "Avrupa İnsan Hakları Mahkemesi ve Türkiye" isimli teziyle Galatasaray Üniversitesi Hukuk Fakültesi'nde Profesör unvanını aldı. Galatasaray Üniversitesi İletişim Fakültesi Dekanlığı, Bahçeşehir Üniversitesi Hukuk Fakültesi Dekanlığı ve iki dönem Bahçeşehir Üniversitesi Rektörlüğü görevlerinde bulundu. İstanbul Üniversitesi'nde, Galatasaray Üniversitesi'nde, Bilgi Üniversitesi'nde, Marmara Üniversitesi'nde ve Bahçeşehir Üniversitesi'nde ve Okan Üniversitesi'nde Anayasa Hukuku dersi verdi. 22 Mayıs 2010 tarihindeki Cumhuriyet Halk Partisi 33. Olağan Kurultayı'nda MYK üyelerinin onayıyla CHP üyesi olmuş, 23 Mayıs'ta da delegelerin oylarıyla (1108 oy) CHP Parti Meclisi üyeliğine seçildi. 2003 yılından beri köşe yazarlığı yaptığı Vatan Gazetesi'nden, Cumhuriyet Halk Partisi Parti Meclisi'ndeki görevi nedeniyle 27 Mayıs 2010 tarihinde ayrıldı. 29 Mayıs 2010 tarihli Parti Meclisi'nde CHP Merkez Yönetim Kurulu'na (MYK) seçildi. 3 Kasım 2010 tarihinde yürürlükte bulunan tüzük uyarınca CHP Genel Başkanı Kemal Kılıçdaroğlu tarafından Önder Sav'dan boşalan Genel Sekreterlik makamına getirildi. 18 Aralık 2010'daki Cumhuriyet Halk Partisi 15. Olağanüstü Kurultayı'nda 1089 oyla yeniden Parti Meclisi üyeliğine seçildi. 25 Aralık 2010'da toplanan Parti Meclisi kararıyla Seçim ve Hukuk İşlerinden Sorumlu Genel Başkan Yardımcısı görevine getirildi. 12 Haziran 2011 de yapılan Milletvekili Genel Seçimlerinde, CHP Eskişehir 1. sıra milletvekili adayı olarak seçilerek TBMM'ye girmiştir. Vatan gazetesi ve Cumhuriyet Gazetesi'nde de köşe yazarlığı yapmıştır. Bahçeşehir Üniversitesi Hukuk Fakütesi'nde Anayasa Hukuku dersleri vermektedir. Evli ve iki çocuk babası olan Batum, Gürcü asıllıdır. 17 Şubat 2019 tarihinde Atatürkçü Düşünce Derneği başkanlığından istifa ettiğini açıkladı. Nikos Vertis Nikos Vertis (Yunan: Νίκος Βέρτης, 21 Ağustos 1976, Gorinchem), Yunan şarkıcı. Hollanda'da doğmuştur. 6 yaşındayken, ailesiyle birlikte Selanik'e taşınmıştır. 7 yaşında Buzuki çalmaya başlamıştır. 15 yaşında kulüplerde şarkı söylemeye başlamıştır. 16 yaşındayken 2 yıllığına teknik lise eğitimi almak için Hollanda'ya dönmüştür. Eğitimini tamamladıktan sonra Yunanistan'a gelerek askerlik görevini tamamlamıştır. Selanik ve çevresindeki diğer bölgelerdeki gece kulüplerinde şarkı söylemeye başlamıştır. 2003 yılında Türkiye'ye, Fethiye'de düzenlenen 2. Megahit-Uluslararası Akdeniz Şarkı Yarışması'na katılmak için gitmiştir. Yarışmada 4. olmuştur. İlk albümünü Universal Müzik etiketiyle Yunanistan'da çıkarmıştır. Müziklerinde işlediği tema; aşk acısı ve ulaşılamayan sevgilidir. Samoyed (kÃ¶pek) Samoyed, adını kuzey Sibirya'da yaşayan Samoyedlerden almaktadır. Uzun beyaz tüyleri ve gülen yüz yapısı ile tanınırlar. Yaşam süreleri 12-15 yıldır. Tarih öncesi zamanlardan buyana Sibirya'da Samoyed denen avcılıkla geçinen bir halk yaşamaktadır. Yüzyıllar boyunca kızaklarının çekiminde beyaz güzel köpekler kullanmışlardır. Bu köpek kabilenin ismi ile anılmaktadır. 1889'de kaşif Robert Scott bu köpeklerden birkaç tanesini İngiltere'ye getirdi. Irk dünyaya buradan yayılmıştır. Erkekleri 20-32.5 kg (44-65 lb), dişileri 17–25 kg (37-55 lb) kadardır. Gözleri kahverengi ya da siyahdır ayrıca çok az miktarda mavi vardır. Selahattin HatipoÄŸlu Selahattin Hatipoğlu (d. 1949, Bayburt, Türkiye), Türk bürokrat. İlk, orta ve lise tahsilini Bayburt'ta tamamladıktan sonra 1974 yılında Ankara Üniversitesi Siyasal Bilgiler Fakültesi'nden mezun oldu. 1976 yılında Rize İlinde Maiyet Memurluğuna atandı. Sırasıyla Akkuş ve Tonya İlçelerinde Kaymakam Vekilliği, Dereli, Çukurca, Korkuteli Kaymakamlıkları, Mülkiye Başmüfettişliği, İçişleri Bakanlığı Teftiş Kurulu Başkan Yardımcılığı, İçişleri Bakanlığı İller İdaresi Genel Müdürlüğü (1999-2000), Teftiş Kurulu Başkanlığı, Muş, Kırşehir Valilikleri yapmıştır. Bakanlar Kurulunun 30 Aralık 2005 tarih ve 2005/9864 Sayılı Kararı ile Balıkesir Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. 2012 yılında emekliye ayrılmıştır. Evli ve 3 çocuk babasıdır. Ak yanaklÄ± kaz Ak yanaklı kaz ("Branta leucopsis"), ördekgiller (Anatidae) familyasına ait bir kaz türüdür. Siyah tüyleriyle diğer kazlardan ayrılan "Branta" cinsinin üyesidir. Yosun kazına benzerlik gösterse de, genetik çalışmalar Kanada kazının doğu kökenli bir akrabası olduğunu göstermiştir. 70 cm. boyunda, beyaz yüzlü; başı, boynu ve göğsünün üst kısımları siyah olan bir kazdır. Kanatları ve arkaları siyah beyaz çizgili, gümüşümsü gri renktedir. Uçuşları sırasında "V" şeklini alırlar, kıç ve gümüş-gri kısımlar görülür. Kirazın Tadı (film) Kirazın Tadı (Farsça: طعم گيلاس , Ta'm-e gīlās; İngilizce: "Taste of Cherry"), 1997 İran yapımı Abbas Kiyarüstemi filmidir. Tahran'ın kenar mahallelerinden birinde arabasıyla dolaşarak intihar ettikten sonra para karşılığında mezarına toprak atacak birini arayan orta yaşlı bir adam hakkında, minimalist bir filmdir. Çekim senaryosu, kitap olarak basıldı. Film, gösterildiği yıl, Cannes Film Festivalinde Shohei Imamura'nın "Yılanbalığı" filmiyle Altın Palmiye ödülünü paylaştı. Çeşitli ülke eleştirmenlerinden övgüler alan film, internet sitesi Rotten Tomatoes'ta da %80 olumlu puan aldı. Adolf Anderssen Karl Ernst Adolf Anderssen ( 6 Temmuz 1818 - 13 Mart 1879) Alman satranç ustası, klasik 19. yüzyıl satrancının önde gelen ustalarından biri. Uzun ve önemli bir satranç kariyeri vardır, 1851-1858 ve 1862-1866 yıllarında dünyanın en iyi oyuncusu olarak kabul ediliyordu. Gayri resmi dünya şampiyonu olarak da bilinir. Oyunları bugün bile anılır. Anderssen 1858'de Paul Morphy'e, 1866'da Wilheim Steinitz'e maçlar kaybetti. Ancak, hayatı boyunca çok önemli üç turnuva kazandı: Londra 1851, Londra 1862 ve Baden-Baden 1870. Ayrıca, Ölümsüz Oyun ve Herdem Yeşil Parti gibi oyunları ile tanınır. Yosun kazı Yosun kazı ("Branta bernicla"), ördekgiller (Anatidae) familyasına ait bir kaz türü. Türün Latince adı olan "Brant" Yunanca "Brent" su kuşlarına verilen "brenthos"'dan gelir. Yosun kazı, küçük, yaklaşık 60 cm boyunda, kısa ve küt bir gagaya sahiptir. Kuyruk altı tüyleri saf beyaz, kuyruk kısa (kazlar içinde en kısa olanı) ve siyahtır. BalÄ±kesir milletvekilleri Balıkesir milletvekilleri, Türkiye Büyük Millet Meclisinin 1. döneminden beri şehrini temsil eden milletvekilleri ve senatörlerin listesidir. İsmail Hakkı Uzunçarşılı İsmail Hakkı Uzunçarşılı (1888, İstanbul - 10 Ekim 1977, İstanbul), Türk, akademisyen, eğitimci, siyasetçi ve tarihçi. Yaptığı çalışmalarla Osmanlı tarihine önemli katkılarda bulunan isimlerden biri olarak kabul edilir. İsmail Hakkı Uzunçarşılı, 1888'de İstanbul'da doğdu. Babası, Uzunçarşılı Mehmet Latif Efendi; annesi Ratibe Hanımdır. İsmail Hakkı Uzunçarşılı, ilk eğitimini "Nişancı Mahalle Mektebi";'nde ve Eyüpte Bahriyede "Iplikhane Mektebi"nde gördü. Sonra acilan giris imtihanindan basarili olarak "Soğukçeşme Askeri Rüştiyesi"'nde orat eğitimine başladı ama iki yıl sonra "Bayezid Merkez Rüştiyesi"'ne gecti ve Ağustos 1904 ayında bu rüştiyeyi bitirip diplomasını aldı. Lise eğitimi için aynı yıl içinde "Mercan İdadisi"'nde kaydoldu. Lise öğrenciliği İkinci Meşrutiyet'in ilan edildiği dönemde geçti. O zaman bu okul müdürü gazeteciliği ile isim yapmış Hüseyin Cahit Bey idi. İkinci Meşrutiyet'in ilanından sonra siyasete de atılıp İttihat ve Terakki'den 1908-1912 Osmanlı Meclisi Mebusanı için milletvekili seçildi, ve 1912 Nisan-Ağustos Osmanlı Meclis-i Mebusanı'nda İstanbul mebusu oldu. Yerine müdür olarak tarihçi Ali Reşat Bey geçti. İsmail Hakkı bu tarihçi Ali Reşat Bey'den gayet etkilenmiştir. 1909 yılında "Mercan Idadisi"'nden mezun oldu. 1909'da İstanbul Darülfünun’un edebiyat bölümüne meccani burslu olarak kayıt olup 1912’de imtihanlarda başarılı olup yüksek eğitim diploması aldı. Üniversite mezunu olan İsmail Hakkı öğretmenlik tayini için Maarif Nezaretine müracaat etti ve aylık altı yüz kuruş maaşla Kütahya İdadisi tarih öğretmeni olarak Kütahya'ya gönderildi ve Kütahya idadisinde sekiz sene öğretmenlik yaptı. Burada iken Kütahya şehri tarihi belgelerini toplayıp Kütahya şehri tarihine dair bir kitap hazırladı ve bu kitap İstanbul'daki Maarif Vekâleti tarafından bastırıldı. Bu çalışmasından dolayı Ismail Hakki'ya Kütahya vilayeti Meclis-i Umumisi tarafından Kütahya fahri hemşehriliği verildi. Lakin Milli Mücadele başladığı zaman okullar tatil oldu ve sınıflarda öğrenci kalmadı. İsmail Hakkı "Kuvayi Seyyari"'de fahri hizmette bulundu. aynı zamana Kütahya'daki milli direniş hakkında Ankara'ya raportörlük yaptı. Yunan ordusunun Ankara'ya doğru ilerleyisi sırasında 30 Temmuz 1921 Kütahya Yunan ordusu tarafından işgal edildi. Bu nedenle ismail Hakkı önce Eskişehir ve sonra da Ankara'ya geçti. 1921’de Ankara'daki ulusal hükûmet Maarif Vekaleti tarafından "Trabzon Sultanısı"ne tayin edildi. Bu göreve İnebolu üzerinden gitmekte iken Kastamonu'da iken burada çıkartılan yerel "Açık Söz" gazetesine yazdığı yazılarla yeni Kastamonu valisi Rafet Canıtez'in ilgisini çekti ve onun Ankara merkezden isteği ile "Kastamonu İdadisi" nde tarih öğretmenliği görevine atandı. Eylül 1922'de "Kütahya Sultanisi" Müdürlüğüne atandı. Ama bu göreve başlamadan geçici olarak Balıkesir Mebusu Vehbi Bey tarafından "Karesi ( Balıkesir) Maarif Müdürlüğü"'ne tayin oldu. Cumhuriyet ilanından sonra 1924'te "Karası Maarif Müdürü" ve sonra "Balıkesir İlköğretim Müdürü" görevine atandı. Bu dönemde araştırma ve yayınlama ile de uğraşan İsmail Hakkı, "Karesi lisesi Salnamesi", "Karesi Tarihçesi", "Karesi Meşahiri" adlı eserler hazırlayıp yayınlattı. Bu eserlerden dolayı Kütahya Vilayeti Meclis-i Umumi kararı ile vilayet fahri hemşehriliği verildi. 1925 te Ankara merkeze bağlı "Maarif Vekâleti Genel Müfettişi" yapıldı. İsmail Hakkı teftiş için gittiği vilayet merkezlerinde vilayet arşivleri ve diğer tarihsel yapıtlar üzerine çalışmalar sürdürdü. Özellikle "Kitabeler" adıyla hazırladığı iki ciltlik eser yayımlandı. Ayrıca bu araştırmalara dayanarak hazırladığı "Sivas Şehri" adlı kitabı Maarif Vekaleti tarafından bastırıldı. 14 Ocak 1926 tarihinde ilk defa Balıkesir milletvekili oldu. Balıkesir Milletvekilliği görevini 1950'ye kadar boyunca sürdürmüştür. Meclis çalışmalarının yanı sıra 1932-1938 yılları arasında İstanbul Üniversitesi Edebiyat Fakültesi Tarih Bölümü’nde dersler verdi. Üniversite reformundan sonra, "Ordinaryüs Profesör" olarak Edebiyat Fakültesi’nde öğretim görevi yaptı Türk Tarih Kurumu’nda görev yaptı. Ü. 1950’de milletvekilliğinden ayrılarak yalnızca tarih çalışmalarına devam etti. İlk çalışmalarını Kastamonu tarihi, Balıkesir tarihi, Kütahya Şehri (1932) gibi yerel tarih araştırmalarına ayırdı. Daha sonra Anadolu Beylikleri’ni inceleme konusu edindiyse de Osmanlı İmparatorluğu’nun siyasal tarihine ve devlet örgütüne ilişkin kitaplarıyla tanındı. 89 yaşında arşivde çalışırken hayata gözlerini yumdu. Edirnekapı Şehitliğine defnedildi. R체zg창r Bizi S체r체kleyecek Rüzgâr Bizi Sürükleyecek (Özgün adı: "Bād mā rā khāhad bord", İngilizce: "The Wind Will Carry Us"), 1999 İran yapımı Abbas Kiyarüstemi filmidir. Bir grup gazeteci ve üretim mühendisinin, yerel matem ritüellerini araştırmak ve belgelemek amacıyla bir Kürt köyüne yaptığı yolculuğu ve köye gelmeleriyle yaşananları konu alır. Filmin adı, İranlı ünlü şair Füruğ Ferruhzad'ın bir şiirinden alıntıdır. Filmin genelinde de, Ferruhzad ve Ömer Hayyam gibi pek çok İranlı şairin yaşam ve ölüme ilişkin şiirlerine göndermeler vardır. 1999'da Venedik Film Festivalinde Altın Aslan ödülüne aday gösterildi. Burada Büyük Jüri Özel Ödülü (Gümüş Aslan), FIPRESCI ve CinemAvvenire ödüllerini kazandı. Film, internet sitesi Rotten Tomatoes'ta da, %95 olumlu puan aldÄ±. Gökhan Evliyaoğlu Gökhan Evliyaoğlu (d. 1927, Malatya - ö. 21 Ağustos 2011 Ankara), Türk siyasetçi. Malatya’da 1927 yılında dünyaya gelen Evliyaoğlu, İstanbul Üniversitesi Hukuk Fakültesi, Ankara Üniversitesi Basın Yayın ve Halkla İlişkiler Fakültesinde İletişim, Federal Almanya’da Psikoloji öğrenimi ve ihtisası yaptı. Gazi Üniversitesi'nde öğretim görevlisi olarak hizmet veren Evliyaoğlu, İletişim Psikolojisi üzerine master yaptı. 1961-1964 döneminde Adalet Partisi’nden Balıkesir milletvekili seçilen Evliyaoğlu, Başbakanlık Basın Yayın Genel Müdürlüğünde, Başbakanlık Atom Enerjisi Kurumunda Daire Başkanlıkları görevlerinde bulundu. Türkiye Cumhuriyeti Millî Eğitim Bakanlığı'nda Bakanlık Müşavirliği, Federal Almanya’da Köln Başkonsolosluğunda Eğitim Ataşeliği, Bonn Büyükelçiliğinde Çalışma Başmüşavirliği ve Basın Ataşeliği görevlerinde bulunan Evliyaoğlu, "Son Havadis", "Yeni İstanbul" gazetelerinin ve "Düşünen Adam" dergilerinin sahipliklerini, Genel Yayın Müdürlüklerini ve başyazarlıklarını sürdürdü. İlkokul sıralarından başlayarak şiir, edebiyat, hitabet ve resim alanlarında başarılı denemeler yapan Gökhan Evliyaoğlu bu dallarda ortaokul yıllarından bu yana ödüller aldı. Sanat çalışmalarının, fikir ve çalışma hayatının yanı sıra lise döneminde başlayan yazarlık ve gazetecilik mesleğinin her dalında çalışan Evliyaoğlu, bütün çalışma hayatı boyunca kültür ve sanat hareketlerinin içinde oldu. Akciğer yetmezliği nedeniyle tedavi gören Evliyaoğlu, 21 Ağustos 2011 gecesi vefat etti. Siyaset ve basın alanında önemli izler bırakan Evliyaoğlu için 22 Ağustos 2011 tarihinde TBMM’de bir tören düzenlendi. Evliyaoğlu’nun cenazesi Karşıya Mezarlığı’nda toprağa verildi. Gökhan Evliyaoğlu'nun yayımlanmış eserlerinden bazıları şunlardır: Ahmet Edip UÄŸur Ahmet Edip Uğur (d. 7 Nisan 1950, Balıkesir, Türkiye), Türk siyasetçi, İş adamı İstanbul Devlet Mühendislik ve Mimarlık Akademisi Kimya Mühendisliği Bölümü'nü bitirdi. Balıkesir Ticaret Odası Başkanlığı, Müstakil Sanayici ve İşadamları Derneği Balıkesir Şube Başkanlığı ve AK Parti Balıkesir il başkanlığı yaptı. Bitkisel Yağ Sanayicileri Derneği Başkanı. 18.,22.,23. ve 24. Dönem Balıkesir Milletvekili. Uğur, evli ve 3 çocuk babasıdır. 2008 yılında Adalet ve Kalkınma Partisi Genel Başkan Yardımcısı ve "Mali ve İdari İsler" Başkanı olmuştur. Ayrıca Türkiye-Endonezya Parlamentolararası Dostluk Grubu Başkanıdır. Balıkesir Milletvekili olarak 18. Dönemde Parlamento’ya girmiştir. AK Parti Balıkesir Kurucu İl Başkanlığı’ da yapan Ahmet Edip Uğur , 22. Dönemde ikinci kez Milletvekili seçilmiştir. 2007 Genel Seçimlerinde 23. Dönem Balıkesir Milletvekili olarak yeniden Parlamento’ya girdikten sonra Ak Parti Genel Başkan Yardımcısı olarak görev yapmıştır. 30 Mart 2014 Mahalli İdareler seçiminde Adalet ve Kalkınma Partisi‘nden Balıkesir Büyükşehir Belediye Başkanı seçilmiştir. Recep Tayyip Erdoğan içlerinde İstanbul, Ankara, Bursa ve Balıkesir belediye başkanlarının olduğu altı belediye başkanının istifasını istedi. Balıkesir Belediye Başkanı Ahmet Edip Uğur başlangıçta bu çağrıya uymadı, Erdoğan istifa edilmezse gereğinin yapılacağını söyledi. Uğur, 30 Ekim 2017 tarihinde Balıkesir Büyükşehir Belediye Başkanlığı görevinden ve AK Parti'den istifa etti. İstifasından sonra yaptığı açıklamada istifaya tehdit ile zorlandığını, bu tehditlerin ailesine, evine kadar ulaştığını belirtti. 9 Mart 2020 tarihinde Ali Babacan tarafından kurulan Demokrasi ve Atılım Partisi'nin kurucu üyeleri arasında yer aldı. Grinderman Grinderman Nick Cave'in 2005 yılında kurduğu gurubun ve çıkardıkları albümün adı. Grup üyeleri : Nick Cave (vokal, elektrogitar, org, piyano), Warren Ellis (elektrik buzuki, Fendocastor, viyola, viyolonsel, akustik gitar, geri vokal), Martyn P. Casey (bas gitar, akustik gitar, geri vokal) ve Jim Sclavunos (Bateri, perküsyon, geri vokal); Nick Cave and the Bad Seeds'in tüm elemanları. Şarkı sözleri Nick Cave, müzik Grinderman. İzzettin Çalışlar İzzettin Çalışlar (1882, Yanya, Osmanlı İmparatorluğu - 20 Ağustos 1951), Türk asker ve siyasetçi. Ataullah Bey ile Esma Hanım'ın 6. ve en küçük çocuğu olarak 1882 yılında Yanya'da doğdu. Rüşdiye'yi Yanya'da bitirdikten sonra tıp öğrenimi amacıyla İstanbul'a geldiğinde Tıbbiye İdadisi'nin sınavlarını kaçırdığından Harbiye İdadisi'ne girdi. Orta öğrenimini bu askeri okulda yaptıktan sonra, 1901 yılında Mühendishane-i Berr-i Hümayun'a girip 1903 yılında da mezun oldu. Aynı yıl girdiği Harp Akademisi'ni de 1906 yılında İsmet Bey'in ardından Topçu Sınıfı ikincisi olarak bitirerek Kurmay Yüzbaşı rütbesiyle orduya katıldı. İlk görevi 17. Seyyar Jandarma Alayı 1. Batarya Komutanlığı ve 21. Alay 1. Tabur Komutan Vekilliği olduktan sonra 1909 yılında 31 Mart İsyanı'nı bastırmak üzere oluşturulan Hareket Ordusu'nda 1. Mürettep Tümen Kurmay Başkanlığı'nda bulundu. Daha sonra da sırasıyla 3. Ordu 21. Alay'da, Üsküp'te 5. Kolordu'da Tabur ve Tümen komutanlıklarında bulundu. Balkan Savaşları sırasında Fatih Redif Tümeni ve 14. Nizamiye Tümeni kurmaylıklarını yaparken, 7 Kasım 1913 tarihinde kıdemli yüzbaşılığa terfi etti ve Genelkurmay 3. Şube'de ve Edirne Kalesi Komutanlığı'nda görev aldı. I. Dünya Savaşı'nın başlamasıyla Yarbay Mustafa Kemal'in 19. Piyade Tümeni Komutanı olarak Çanakkale cephesinde görevlendirilmesiyle, Mustafa Kemal tarafından 19. Piyade Tümeni Kurmay Başkanı olarak yanına çağrıldı. Bu görevi, Mustafa Kemal'in Anafartalar Grubu Komutanı olarak atanmasıyla beraber Anafartalar Grubu Kurmay Başkanı olarak sürdürdü. Yine Mustafa Kemal Paşa'nın 16. Kolordu ve 2. Ordu Komutanı olarak görev yaptığı sırada bu birliklerin kurmay başkanı olarak görev yaptı. Savaşın sonlarına doğru Yarbay rütbesine terfi etti ve Genel Karargah'ta görevlendirildi. 1 Temmuz 1920 tarihinde İstanbul'da Harbiye Nazırlığı Personel Dairesi emrinde çalışmayı reddederek Mudanya'ya geçti ve Millî Mücadele'ye katıldı. Ankara Hükümeti tarafından Millî Mücadele'yi yürüten kuvvetlerden 23. Tümen Komutanlığı ve 20. Kolordu Komutan Vekilliği ile görevlendirildi. Çerkez Ethem İsyanı'nın bastırılmasında birinci derece rol oynadı. Bu başarısı sebebiyle TBMM tarafından Miralay rütbesine terfi ettirildi. Birinci ve İkinci İnönü Muharebesi'nde 61. Tümen Komutanı, Kütahya-Eskişehir Muharebeleri ve Sakarya Meydan Muharebesi'de 1. Grup Komutanı olarak görev yaptı. Sakarya Meydan Muharebesi sonrası Türk Ordusu'nda grup komutanlıklarının lağvedilerek kolorduların kurulmasıyla 1. Kolordu Komutanlığı'na atandı. Büyük Taarruz ve Dumlupınar Meydan Muharebesi'nde 1. Kolordu Komutanlığı görevinde, Yunan kuvvetlerinin imha edilmesinde büyük rol oynadı. Başarılarından dolayı 1922 yılında Mirliva rütbesine terfi etti ve Paşa oldu. İzmir'in Kurtuluşu'ndan sonra Başkomutan Mareşal Gazi Mustafa Kemal Paşa tarafından İzmir Askeri Valisi olarak atandı. Savaştan sonra II. Dönem Aydın milletvekili iken Mustafa Kemal Paşa'nın telkinleriyle askerliği tercih ederek 1 Kasım 1924 tarihinde milletvekilliğinden istifa etti. 20 Haziran 1925 tarihinde 3. Ordu komutanlığına atandı. Bu görevinde sürdürürken 1926 yılında Korgeneral rütbesine terfi etti. 1930 yılında Orgeneral rütbesine terfi etti ve 2. Ordu komutanlığına atandı. 1937 yılındaki Trakya Manevraları'na katıldı. 20 Aralık 1939 tarihinde kendi isteğiyle emekliye ayrıldı. Emekli olduktan sonra VI. ve VII. Dönem Muğla, VIII. Dönem Balıkesir milletvekili olarak Türkiye Büyük Millet Meclisi'nde bulundu. 1940 yılında resmi davet üzerine Maginot Hattı'nı incelemeye gittiği Fransa'da törenle karşılandı. 11 Eylül 1912 tarihinde kendisi gibi Yanyalı olan Kevser Hanım ile evlendi. Bedriye, Celal, Seniye ve Gündüz adlarında dört çocuk sahibi oldu. 20 Ağustos 1951 tarihinde aniden başlayan rahatsızlığı sonucu İstanbul'da vefat etti. Cenazesi Edirnekapı Şehitliği'ne defnedildi. 1988 yılında diğer yüksek rütbeli Türk Kurtuluş Savaşı komutanları ile birlikte Devlet Mezarlığı'na defnedildi. Zekeriya (anlam ayrımı) Zekeriya kelimesi aşağıdaki anlamlara gelebilir: Chubut (eyalet) Chubut eyaleti ("Okunuşu": "Çubut", İspanyolca: "Provincia del Chubut", Galce: "Talaith Chubut") Arjantin'in güneyinde, 42. ve 46. güney enlemleri arasında yer alan bir eyalettir. Kuzeyinde Río Negro eyaleti, güneyinde Santa Cruz eyaleti, batısında And dağları ile ayrıldığı Şili ve doğusunda da Atlantik Okyanusu bulunur. En kalabalık şehri eyaletin güneyinde bulunan Comodoro Rivadavia'dır ama eyalet merkezi Rawson'dur. Chubut eyaleti, Arjantin'e göç eden Gallilerin yoğun olarak bulunduğu bir yerdir. Eyaletin adı "saydam" anlamına gelen Tehuelche dilindeki "chupat" kelimesinden gelir. Bu kelime aynı zamanda Chubut nehrine de verilen isimdir. "Chupat" kelimesi İspanyolca "chupar" sözcüğüne benzediğinden, ve "emmek" anlamındaki kelimenin argoda "kafayı çekmek" anlamında kullanılması nedeniyle nehrin, dolayısıyla da eyaletin adı değişikliğe uğramıştır. Eyalet 15 ile (İspanyolca: "departamentos") bölünmüştür. Yıldız İbrahimova Yıldız İbrahimova (Bulgarca: Йълдъз Ибрахимова "Yaldaz İbrahimova", d. 1952, Silistre, Bulgaristan), Türk asıllı Bulgar caz müziği sanatçısı. Küçük yaşta başladığı müziğe, ilk olarak Sofya Çocuk Müzik Okulu'nda piyano eğitimi alarak, ardından Sofya Müzik Lisesi'ni ve Devlet Müzik Akademisi'ni biterek adım atmıştır. Dört oktavlık sesi ve inanılmaz emprovizasyon kabiliyetiyle tüm dünyada tanınan, yaşayan en iyi doğaçlama yeteneğine sahip kadın caz sanatçılarından biri olarak bilinir. Bir konserinde orkestrasız 3 saat boyunca doğaçlama acapella performans sergilemiştir. İbrahimova lenf kanseri sonucu vefat eden CHP Bursa Milletvekili Ali Dinçer'in eşidir. Nurhak Nurhak, Kahramanmaraş iline bağlı ilçedir. Cumhuriyet döneminde, önceleri Elbistan ilçesine bağlı bir köy olan Nurhak, 16.05.1971 tarihinde kurulan belediye teşkilatı ile belde statüsünü, 20 Mayıs 1990 tarih ve 20523 sayılı Resmi Gazete’de yayımlanan 3644 sayılı kanunla da, ilçe statüsünü kazanmıştır. Galler bayrağı Galler bayrağı oldukça orijinaldir. İki eşit yatay horizantal zeminin üst kısmı beyaz, alt kısmı yeşil renkle bezenmiştir. Bayrağın tam ortasında kırmızı renkte bir ejderha bulunmaktadır. Galler ülkesi uluslararası areneda Birleşik Krallık'ın bir parçasıdır. Ancak özellikle sportif ve kültürel faaliyetlerde bağımsız hareket etmekte ve bu bayrağı kullanmaktadır. Wales Kandahar (film) Kandahar veya Ayın Ardındaki Güneş: Kandahar (diğer adları, "Safar-e Ghandehar" ve "The Sun Behind the Moon"), 2001 İran - Fransa ortak yapımı Mohsen Makhmalbaf filmidir. Taliban dönemi Afganistanında geçer. Başarılı bir Afgan-Kanadalı olan Nafas'ın, ailesinin kaçarken Afganistan'da bıraktığı kızkardeşinden, milenyumun son güneş tutulması sırasında intihar edeceğine dair bir mektup alması ve bunun üzerine döndüğü Afganistan'da yaşadıklarını konu alır. Filmin senaryosu, Nafas'ı oynayan Nelofer Pazira'nın yaşadığı gerçek bir olaydan yola çıkılarak yazılmıştır. Kısmen gerçeğe dayalı, kısmen kurgusaldır. Film çoğunlukla İran'da, kimi kısımları ise, gizli olarak Afganistan'da çekildi. Nelofer Pazira başta olmak üzere, çoğu oyuncu, kendisini oynadı. Galası ilk olarak 2001 Cannes Film Festivalinde yapıldı; ancak, önceleri fazla dikkat çekmedi. 11 Eylül 2001 saldırılarından sonra, daha geniş gösterim olanağı buldu. Film, 2001 Cannes Film Festivali Yarışmalı Bölümü Resmi Seçimi ve Ecumenical Ödülü ile Selanik Film Festivali Film Eleştirmenleri Ödülü aldı. Ayrıca, Makhmalbaf bu filmle, 2001 yılında Unesco'nun verdiği Federico Fellini Ödülünü kazandı. Abdülgafur Iştın Abdülgafur Iştın (d. 1879, Balıkesir - ö. 2 Temmuz, 1951), Türk Siyasetçisi ve Din Adamı. Balıkesir İdadisi'ni bitirdi. Okulu bitirdikten sonra bir müddet Türkçe öğretmenliği yaptı. Kurtuluş hareketinin başlaması ile birlikte Balıkesir ve Alaşehir Kongrelerine katıldı. Yöresinde topladığı gönüllülerle Anzavur isyanının bastırılmasına katkıda bulundu. 1. Dönem TBMM'ne Karesi (Balıkesir) milletvekili olarak katıldı. Koçgiri ayaklanmasını soruşturmakla görevli komisyonda yer aldı. Milletvekilliği sona erdikten sonra Balıkesir'de Türkçe öğretmenliği ve vaizlik yapmıştır. Kurtuluş savaşında gösterdiği yararlılıklar nedeniyle TBMM tarafından İstiklal madalyası ile ödüllendirilmiştir. Balıkesir'de yayınlanan İzmir'e Doğru Gazetesi'nin, 30 Kasım 1919 tarih ve 5 Numaralı sayısında ""Sevgili İzmir'imiz İçin Miting"" başlıklı habere göre; Cuma (28 Kasım) namazından sonra Belediye meydanında on bini aşkın vatandaşın katılımıyla yapılan mitingde, Müftü Efendi, Mehmet Vehbi Bey (Bolak) ve Vâsıf (Çınar) Beyler birer konuşma yaparak heyecan içindeki halkı galeyana getirmişlerdir. Aralarında Köprülü Hamdi Bey'inde bulunduğu Hey'et-i Merkeziye'nin bildirisi Vâsıf Bey tarafından okunarak haklarımız bütün medeni dünyaya ilan edildi. Miting, Abdülgafur Iştın Efendi'nin duasıyla sona erdi. CÃ³rdoba (eyalet) Córdoba eyaleti ("Okunuşu": Kordoba, İspanyolca: "Provincia de Córdoba") Arjantin'in merkezinde yer alan bir eyaletidir. Eyalet başkenti olan Córdoba, ülkenin ikinci en büyük şehridir. Kuzeyden saat yönünde komşu eyaletleri Santiago del Estero, Santa Fe, Buenos Aires, La Pampa, San Luis, La Rioja ve Catamarca eyaletidir. Eyalet 26 ile (İspanyolca: "departamentos") bölünmüştür. Fahrettin TiritoÄŸlu Fahrettin Tiritoğlu (d. 1893, Balıkesir, Türkiye) - (ö. 9 Aralık 1968), Türk siyasetçi. Mülkiye mezunudur. Vilayet yazı işleri müdürlüğü, belediye encümen azalığı, 29 Ekim 1923 ile 15 Şubat 1925 tarihleri arasında Balıkesir valiliği ile III., VI., VII.ve VIII. dönem Balıkesir Milletvekilliği yapmıştır. Evli ve üç çocuk babasıdır. Mehmet SadÄ±k Deniz Mehmet Sadık Deniz (d. 1892, Balıkesir, Türkiye), (ö. 1960), Türk siyasetçi. İstanbul Üniversitesi Hukuk Fakültesi'ni bitirdi. Serbest Avukatlık, Balıkesir vilayeti Daimi Encümen Azalığı, III. dönem Balıkesir Milletvekiliği yaptı. Süreyya Örgeevren Süreyya Örgeevren ya da "Örge Evren" (d. 1888, Sındırgı) - (ö. 7 Ağustos 1969), Türk siyasetçi. İstanbul Hukuk Mektebi mezunudur. Razlıp, Taşoz İlçesi Savcılığı, Edremit Savcılığı, Karahisar-ı Sahip Bidayet Mahkemesi Başkanlığı, Hayrabolu Hakimi Münferit Yardımcılığı, Dava Vekilliği, Aydın Sulh Hakimliği, Yazarlık, II. Dönem Karesi, IV. Dönem Aksaray, V., VII. ve VIII. Dönem Balıkesir, VI. Dönem Bitlis Milletvekilliği yapmıştır. II. Dönem Şark İstiklal Mahkemesi Savcılığı yapmıştır. Evli ve dört çocuk babasıdır. İstiklal Mahkemesi göreviyle ilgili anılarını Dünya Gazetesi'nde 1957 yılında yayımlamıştır. Daha sonra anılarını "Şeyh Sait İsyanı ve Şark İstiklal Mahkemesi Vesikalar, Olaylar, Hatıralar" isimli kitapta toplamıştır. "Şeyh Sait İsyanı ve Şark İstiklal Mahkemesi" ve benzeri adlarla değişik yayınevlerince yayımlanan kitapları vardır. Çakırcalı (Çakıcı) Mehmet Efe adlı kitabı ve 1942 yılında "Gürtel Halk Şiirleri" adlı yayımlanmış şiir kitabı vardır. Sabiha Gökçül Erbay Ayşe Sabiha Gökçül Erbay (1908, Bergama - 31 Ağustos 1998, İstanbul), Türk siyasetçi. İstanbul Kız Muallim Mektebinde ve Yüksek Kız Muallimin İhzari (hazırlık) kısmında okumuştur. İzmir Kız Muallim Mektebi'nde edebiyat öğretmenlik ve müdürlük, Adana Lisesi ve İstanbul Erenköy Kız Lisesinde öğretmenlik, V. Dönem Balıkesir, VI. ve VII. Dönem Samsun milletvekilliği ile TBMM Başkanlık Divanı Katip üyeliğinde yapmıştır. Nakiye ElgÃ¼n Nakiye Elgün (d. 1882, Rumelifeneri, Sarıyer, İstanbul – ö. 23 Mart 1954), Türk siyasetçi ve eğitimci. Osmanlı döneminde ve Cumhuriyetin ilk yıllarında Türkiye’de kız çocuklarının eğitiminin yaygınlaştırılması için çalışmış bir eğitimcidir. Osmanlı kadın hareketi içinde yer almış, Cumhuriyet döneminde kadınların siyasi haklarını elde etmesi ile 1930 yılında İstanbul Belediye Meclisi'nin ilk kadın üyesi, 1934'te Türkiye Cumhuriyeti'nin ilk kadın milletvekillerinden birisi olmuştur. V., VI.ve VII. dönem Erzurum milletvekilidir. 1882 yılında İstanbul'da doğdu. Babası Sivaslı Gedikoğullarından Mehmed Ali Efendi, annesi Zeliha Hanım’dır. 1901 yılında Kız Muallim Mektebi'ni bitirdi. Mezun olduktan sonra 1911 yılına kadar aynı okulda edebiyat öğretmenliği yaptı. II. Meşrutiyet'ten sonra yeni açılan İstanbul İnas Mektebi'ne 1911 yılında tayin edildi. Eğitimciliğinin yanı sıra sosyal hayatta da aktif bir rol oynadı; ilk Osmanlı kadın örgütlerinden biri olan Teal-i Nisvan Cemiyeti'nde katiplik görevinde bulundu. İnas Mektebi'ndeki görevi sırasında Maarif Nezareti kendisinden, eğitim kademelerini yenileme çalışmalarında, sisteme öncülük edecek bir proje hazırlamasını isteyince Nakiye Hanım, fiziki şartların eğitime etkisini göz önüne alarak bir proje hazırladı; elektriği bulunan, öğrencilerin masaları beyaz örtülü sınıflarda ders alması gerektiğini savundu. Projesi Maarif Nezareti tarafından lüks bulunarak reddedilince 1914'te istifa etti. 1914-1917 yılları arasında Evkaf Nazırlığı'nda çalıştı; Sultanahmet'te kurulan Vakıf Mektepleri'nin ıslahı ve düzenlemesi ile uğraştı. Ayrıca 1916'da Suriye Valisi Cemal Paşa'nın daveti üzerine Halide Edip Hanım ile Suriye'ye giderek Şam, Kudüs ve Beyrut'ta Türkçe eğitim veren kız öğretmen okullarının kurulmasına öncülük etti. Maarif Nezareti’nin bütün tedrisatı merkezileştirmek esasına giderek bütün vakıf okullarını Maarif'e devretmesi üzerine artık resmi okul hayatında kendisi için bir görev kalmadığını düşünerek bu görevden ayrıldı. Beyazıt'ta 1915 yılında kurulmuş olan ancak Mustafa Satı Bey'in okul müdürlüğünden ayrılması ile dağılma noktasına gelen ""Yeni Mektep"" adlı özel okulu yeniden kurma teklifini kabul ederek; bu kurumu 1917 yılında "Fevziye Lisesi" adıyla yeniden tesis etti. Bu okulun müdürlüğünü on bir yıl sürdürmüş; Beyazıt'taki konağı yetersiz kalması üzerine bu okulu 1923 yılında Şişli'ye (Teşvikiye Karakolu karşısında bulunan Naciye Sultan Konağı'na) taşımıştır. I. Dünya Savaşı boyunca Hilal-i Ahmer'de çalışan Nakiye Hanım, savaştan sonra Anadolu'nun işgalini protesto etmek için İstanbul'da düzenlenen çeşitli mitinglerde dönemin Muallimler Cemiyeti başkanı olarak konuşmalar yaptı. 23 Mayıs 1919 günü Sultanahmet Meydanı’nda düzenlenen büyük mitingde kalabalığa seslenen konuşmacılardan biriydi. Katıldığı bu mitingler siyasal bir figüre dönüştüğü bir alan olarak değerlendirilir. Türk Kurtuluş Savaşı başladıktan sonra savaşta kimsesiz ve yardımsız kalan aileleri korumak amacıyla "Şehid Ailelerine Yardım Cemiyeti" adıyla bir cemiyet kurdu; müdürlüğünü yaptığı Feyziye Okulu'nun depolarında, Bartın üzerinden Anadolu'ya sevkedilen savaş malzemelerinin bir kısmını saklayarak Milli Mücadele'ye destek verdi. Şehit Ailelerine Yardım Cemiyeti savaşın sonunda görevinin bittiği kanısıyla dağıtıldı; Nakiye Hanım ise 1928 yılı sonlarına doğru Fevziye Okulu'ndaki görevinden ayrıldı. Savaş bittikten sonra Nakiye Hanım Ankara'da kurulan Türk Tayyare Cemiyeti'nin İstanbul şubesinin açılışında görev aldı ve bu şubenin başkanlığını yaptı. Ayrıca "İktisat ve Tasarruf Cemiyeti" İstanbul şubesinin tesisinde görev aldı ve daha sonra Halkevleri İstanbul Şubesi İdare Heyetinde çalıştı. Bu arada 1929 yılında çalışma hayatına yeniden döndü ve İstanbul Kız Lisesi müdürlüğüne tayin edildi. Ancak 1930'da kadınlara belediye ve il genel meclisine seçilme hakkı verilince öğretmenlikten ayrıldı ve "İstanbul Meclis-i Umumî"'ne Beyoğlu üyesi olarak girdi. Meclis Daimi Encümeni üyeliğine seçilen ilk kadın idi. 1934 seçimlerinde yine İstanbul Umumi Meclisi ve Daimi Encümeni'ne seçildi. 5 Aralık 1934 tarihinde kadınlara milletvekili seçme ve seçilme hakkı verildiği zaman kadınların yaptığı kutlamalarda Nakiye Hanım da faal bir şekilde yer aldı. 8 Şubat 1935 seçimlerinde Cumhuriyet Halk Partisi tarafından milletvekili adayı olarak gösterildi, 870 oy ile V. dönem Erzurum milletvekili olarak TBMM'ye girdi. Dönem boyunca Dahiliye Encümeni'nde görev yaptı. VI.ve VII. dönemlerde de Erzurum milletvekilli seçildi. Milletvekilliği sırasında 24 Mart 1935'te Kadın Esirgeme Kurumu'nun dördüncü toplantısında bu cemiyetin başkanlığına seçildi. 25 Mayıs 1935’te Türk Hava Kurumu'nun 6. Kurultayı'nda kurumun Merkez Yönetim Kurulu üyeliğine ve 13 Haziran 1936 tarihinde Çocuk Esirgeme Kurumu Umumi Kongresi’nde bu kurumun Umumi Merkez Heyeti üyeliğine seçildi. 1938'de Topkapı Fukaraperver Cemiyeti başkanlık görevini üstendi ve ölümüne dek sürdürdü. 23 Mart 1954'te İstanbul'da hayatını kaybetmiştir. Adı Osmanbey'de bir sokağa verilmiştir. Ferruh Güpgüp Ferruh Güpgüp (1891, Kayseri – 18 Nisan 1951), Türk siyasetçi. Özel öğrenim gördü, Arapça bilmekteydi. Biçki dikişle de ilgilendi ve Kayseri CHP Vilâyet İdare Heyeti ile Belediye Meclisi üyeliğinde bulundu. 5 Dönem Kayseri milletvekilliği yaptı. Mihri Pektaş Mihri İffet Pektaş (d. 1895, Bursa) – (ö. 4 Temmuz 1979), Türk siyasetçi. Amerikan Kız Koleji, şimdiki adıyla Robert Kolej mezunudur. Amerikan Kız Koleji Türkçe Öğretmenliği, Bezmiâlem Kız Lisesi ve Robert Kolej İngilizce Öğretmenliği, Kadıköy Fukaraperver Cemiyeti Üyeliği, Hilal-i Ahmer ve Himaiye-i Etfâl Cemiyetleri Üyelikleri, TBMM V., VI. ve VII. Dönem Malatya Milletvekilliği yapmıştır. Evli ve iki çocuk annesidir. Lozan Barış Konferansı Türk Heyeti Tercümanı ve Robert Kolej İkinci Müdürü Hüseyin Bey (Pektaş) ile evlidir. Meliha Ulaş Ayşe Meliha Ulaş Ekeman (1901, Sinop – 17 Şubat 1942), Türk siyasetçi. Darülfünun'un Edebiyat Şubesinden mezun oldu. Fransızca ve İngilizce bilmekteydi. İstanbul Kandilli Lisesi'nde edebiyat öğretmenliği, beş yıl Erzurum Kız Muallim Mektebinde başmuallimlik ve edebiyat öğretmenliği ile Samsun Lisesi'nde edebiyat öğretmenliği ile V. ve VI. Dönem Samsun Milletvekilliği yaptı. Kendisi Samsun ilinin ilk kadın milletvekilidir ve kendisinden sonra Samsun ili üç kadın milletvekili daha çıkarmıştır. Fatma Esma Nayman Fatma Esma Nayman (1899, İstanbul – 7 Aralık 1967), Türk siyasetçi. Girit valiliği ve sadrazamlık yapmış olan Giritli Mustafa Naili Paşa'nın torunu olan Esma Nayman 1899'da doğdu. İngilizce, Fransızca ve Rumca bilmekteydi. Bezmialem Kız Lisesi’nde yedi yıl Fransızca öğretmenliği yaptı. Adana'lı Avukat Zihni Bey ile evlenerek Adana'ya yerleşti. Kadınlara seçme ve seçilme hakkı verilmesinden sonraki ilk seçim olan 8 Şubat 1935 seçiminde Milletvekili seçildi, V. Dönem Seyhan (Adana) Milletvekilliği yaptı. Milletvekilliği dönemi boyunca İktisat ve Maliye Encümeni’nde üye ve kâtip olarak görev yaptı. Milletvekilliğinden sonra Anadolu Ajansı’nda Fransızca ve İngilizce mütercimliğin yanı sıra, Milletlerarası Kadınlar Konseyi Üyeliği, Türkiye Kadınlar Konseyi Genel Sekreterliği ve Adana Belediye Meclis üyeliği görevlerinde bulundu. Nayman, uzun yıllar Adana milletvekilliği, bakanlık, ve CHP genel sekreterliği yapan ve 'çarıklı politikacı' lakabıyla anılan Kasım Gülek'in eşi Nilüfer Gülek'in teyzesidir. Sabiha GÃ¶rkey Hatice Sabiha Görkey (1888; Üsküdar, İstanbul – 22 Kasım 1963), Türk siyasetçi. Şimdiki adı İstanbul Üniversitesi olan Darülfünun’un ilk mezunlarındandır. Öğretmenliğe İstanbul’da başladı. Ardından da Edirne’ye tayini çıktı ve orada, Edirne Kız Öğretmen Okulu’nda hem müdire hem de öğretmen olarak görev yaptı. V. Dönem Sivas Milletvekiliği yaptı. Evli ve bir çocuk annesiydi. Seniha HÄ±zal Ayşe Seniha Hızal (d. 1897, Adapazarı) - (ö. 22 Haziran 1985), Türk siyasetçi. İlk öğrenimini İstanbul Fatih Rüşdiyesi'nde, orta öğrenimini Kız Sanat Mektebi'nde yaptı. 1918 yılında yüksek öğrenimini İstanbul Üniversitesi Fen Fakültesi'nde tamamladı. Darülmuallimat ve Erenköy Kız Lisesi Müdürlüğü'nde bulunduktan sonra Maarif Umum Müfettişliği'ne tayin edildi. Kendisi Türkiye'de ilk kadın müfettiş olarak bilinmektedir. V. Dönem Trabzon milletvekilliği yaptı. İstanbul Kız Muallim Mektebi Müdürlüğü ile Fevziye Lisesi Müdürlüğünde bulundu. Selçuk Kız Sanat Okulu'nda da öğretmenlik yaptı. Şişli'de açtığı ilk ve orta tahsilli Yeni Türkiye Özel Mektebi'nde müdürlük ve öğretmenlik yaptı. Karaciğer yağlanması Karaciğer yağlanması, yağlı karaciğer olarak da bilinen karaciğerin triaçilgliserol senteziyle VLDL dengesizliğinin ortaya çıkmasıyla meydana gelen bir hastalıktır. Hepatit, kontrol edilmemiş diyabet ve alkol alımında görülür. Karaciğerdeki lipidlerin %75'i fosfolipid, %25'i ise triaçilgliseroldür. Triaçilgliseroller normal durumda karaciğerde birikmez. Ancak vücutta önemli bazı bozukluklar nedeniyle karaciğerde lipid birikir. Karaciğerdeki total lipid miktarı, karaciğerdeki emilme lipidlerinin ve karaciğerdeki bizzat karbohidrat ve proteinlerin parçalanması sonucu oluşan asetil koenzim A'nın lipidlere dönüşümü ve yağ asitlerinin yağ deposundan karaciğere gönderilmesiyle artar. Nötral yağlar karaciğerden kana, yağ dokularına lipoprotein şeklinde taşınmasıyla ve yağ asitlerinin karaciğerde yıkılmasıyla azalır. Fazla yağ yenmesi, karbohidratlardan aşırı yağ yapımı, karaciğerden depolara az yağ gitmesi, açlık ve diyabette karaciğerin yağ sarfiyatının azalmasıyla aşırı alkol alımında ve ayrıca karbon tetraklorür (CCl), kurşun (Pb), kloroform (CHCl), arsenik (As) ve fosfor (P) zehirlenmelerinde karaciğerde yağlanma meydana gelir. Lipoproteinlerin yapısında bulunan fosfolipidlerin yapımının azalması da karaciğer yağlanmasına neden olur. Ayrıca kolinin, lipotropik maddeler (karaciğer yağlanmasına neden olan maddeler) olan metionin ve betain gibi metil grubu vericilerinin azalması durumunda, kolin sentezi azalacağından buna bağlı olarak plazmanın başlıca lipid taşıyıcı fraksiyonu olan lipoproteinlerin yapılamaması nedeniyle karaciğerde lipid birikir. Karaciğer yağlanmasında, organ büyük ve sarı renklidir. Karaciğer yağlanmasını etkileyen faktörleri özetlersek: Hatice Ã–zgener Hatice Özgener (1865, Selanik – 21 Şubat 1940), Türk siyasetçi. Rüşdiye ve hususi öğrenim gördü. Rumca bilmekteydi. Milletvekili olmadan önce Darüleytam Müdürlüğünden emekli bir maarifçiydi. 1936 yılında V. Dönem (Ara seçim) Çankırı'dan Miletvekili olarak seçildi. İsmail Özgün İsmail Özgün (d. 6 Eylül 1956, Balıkesir, Türkiye), Türk siyasetçi. Balıkesir Üniversitesi İşletmecilik ve Turizm Yüksek Okulu'nu bitirdi. Yeminli Mali Müşavirlik, Adalet ve Kalkınma Partisi Kurucular Kurulu Üyeliği, XX., XXI., XXII.ve XXIII. Dönem Balıkesir Milletvekillidir. TBMM Kamu İktisadi Teşebbüsleri Komisyonu ile TBMM Hesaplarını İnceleme Komisyonu Başkanlıkları yaptı. Evli ve iki çocuk babasıdır. Call on Me (şarkı) Call on Me İsveçli DJ Eric Prydz'ın çıkarmış olduğu bir teklidir. Şarkı çıktığı andan itibaren, Alman müzik listelerinde ilk 6 hafta en "çok satanlar listesi"nde ilk sırayı almıştır. Türkiye'ye ise dünya üzerinde 6. sıradan girmiştir. Özellikle Türk disco & bar'larda çalan hit parçalardandır. Ev müziği türü olan bu tekli, aslında bir Steve Winwood şarkısıdır. Eric Prydz, bu şarkı üzerinde bazı eklemeler yaparak bu hale getirmiştir ve 13 Eylül 2004 tarihinde satışa sunulmuştur. Parçanın klibi yayınlandığı zaman, bazı kesimlerden olağanüstü tepkiler geldi. Klip hakkında inceleme başlatıldı. Bazı söylentilerde klipte oynayan bazı kişilerin travesti olduğu söyleniyordu. Klip, bazı ülkelerin TV kanallarında yayından kaldırıldı. Josiane Balasko Josiane Balasko, Josiane Balaskoviç (d. 15 Nisan 1950, Paris), Yugoslav asıllı Fransız oyuncu, senaryo yazarı, yönetmen, yazar. Site haritasÄ± Site haritası protokolü sayesinde bir web tasarımcısı arama motorlarını, bir web sitesindeki taranacak URLler hakkında bilgilendirebilir. Bir site haritası bir sitedeki URLleri listeleyen bir XML dosyasıdır. Bu dosya sayesinde web tasarımcıları, taranacak sayfalarının üzerinde daha fazla kontrole sahip olurlar. Arama motorlarına hangi sayfanın ne sıklıkla değiştiği, en son ne zaman güncellendiği ve sitedeki hangi sayfa diğerlerinden daha önemli, öncelikli gibi bilgileri bu dosya ile gönderebilirler. Bu yolla arama motorları web sitelerini tararken daha verimli olabilmektedirler. Site haritaları yapı itibarıyla robots.txt URL hariç tutma protokolünün tamamlayıcısı olan bir URL dahil etme protokolüdür. Site haritanızı, kendiniz bir scriptle ya da internetteki ücretsiz araçlarla oluşturarak sitemap.xml adıyla ana klasörünüze koyabilirsiniz. Eğer farklı bir yer ve ad