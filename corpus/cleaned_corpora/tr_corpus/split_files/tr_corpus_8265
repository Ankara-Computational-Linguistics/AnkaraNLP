Tlacopan ve Texcoco ile Aztek Üçlü İttifakı olarak adlandırılacak ortaklığı başlatır. Bu ortaklık aynı zamanda Aztek İmparatorluğunun da ilan edilmesidir. Itzcoatl, Xochimilco ve Chalco göllerinin güney kıyılarına gözlerini diker. Bu kıyılardaki tatlı su kaynakları tarım yapılması için çok elverişli olanaklar sunmaktadır. 1430 yılında Xochimilco, 1432 yılında Mixquic ve 1433 yılında yapılan Cuitlahuac ile Tezompa seferleriyle bu kıyılar ele geçirilecek, böylece Tenochtitlan için çok önemli tarımsal kaynak sağlanmış olacaktır. Seferlerde kazanılan zaferlerle beraber Itzcoatl Culhuaların kralı anlamına gelen "Culhua tecuhtli" payesini, Tlacopan kralı Totoquilhuaztli ise Tepaneklerin kralı anlamına gelen "Tepaneca tecuhtli" payesini kullanmaya başlar. 1439 yılında Itzcoatl Meksika Vadisinin dışına çıkarak günümüzdeki Cuernavaca’da bulunan Cuauhnahuaclara saldırır. Kıtaya sonradan gelen İspanyol konkistadorların anlattıklarıyla oluşan Madrid Codex’de Itzcoatl’ın Aztekler tarafından yazılan tüm tarih el yazmalarının imha edilmesini istediği iddia edilir. El yazmalarının imha edilmesinin savaş tanrısı Huitzilopochtli’ya saygıdan dolayı yapıldığı da iddia edilir. 1440 yılındaki ölümünden sonra I. Moctezuma’ya kurumsallaşmış bir devlet yapısına sahip bir imparatorluk devreden Itzcoatl saltanatı sırasında sayısız ibadet yeri, yol ve su kanalları inşa ettirmiştir. 2010 Rusya Artistik Patinaj Şampiyonası 2010 Rusya Artistik Patinaj Şampiyonası (Rusça: Чемпионат России по фигурному катанию на коньках 2010), Rusya Artistik Patinaj Şampiyonalarının 2009-2010 sezonunda düzenleneni. Patenciler dört disiplinde; erkekler, kadınlar, çiftler ve buz dansında yarışmaktadır. Gençler düzeyinde yarışma sonradan düzenlenmektedir. Yarışma 23 Aralık - 27 Aralık 2009 tarihleri arasında Sankt-Peterburg'da, Yubileyny Sports Palace'da yapılmıştır. Kazananlar 2010 Rusya Şampiyonu unvanını almıştır. 2010 Avrupa Artistik Patinaj Şampiyonasına katılacak takım açıklanmıştır.: MÖ 31. yüzyıl MÖ 31. yüzyıl, MÖ 1 Ocak 3100'den başlayarak MÖ 31 Aralık 3001'e kadar süren bir yüzyıldır. Ronald George Wreyford Norrish Ronald George Wreyford Norrish (d. 9 Kasım 1897, Cambridge - ö. 7 Haziran 1978, Cambridge) Britanyalı kimyager. Cambridge Üniversitesi'nde fiziksel kimya bölümünün başkanı olan Norrish, sürekli ışık kaynakları kullanılarak fotokimya alanında araştırmalar yaptı. Parlamalı fotolizi geliştirmeleri sonucunda, 1967 yılında hızlı kimyasal tepkimeler konusundaki çalışmaları için Manfred Eigen ve George Porter ile birlikte, Nobel Kimya Ödülü'ne nail görülmüştür. Ayrıca Norrish reaksiyonunu geliştirmesiyle bilinmektedir. 1995 Erkekler Voleybol Dünya Kupası 1995 Erkekler Voleybol Dünya Kupası , 18 Kasım-2 Aralık tarihlerinde Japonya’da yapıldı. Kupaya 12 ülkenin ulusal takımları katıldı. Maçlar Tokyo, Sendai, Fukushima, Chiba, Hiroşima, Kumamoto ve Kagoshima kentlerinde tek devreli lig usulü oynandı ve ilk üç sırayı alan İtalya, Hollanda ve Brezilya Atlanta Olimpiyat Oyunları’na katılmaya hak kazandı. Ekstraktif metalurji Ekstraktif (özütleme) metalurji, cevherden metalin özünü çıkararak, arındırır ve geri dönüşümünü sağlar. Yer kabuğunda bulunan birçok metal doğada oksit ve sülfür bileşikleri halinde bulunmaktadır. Bu mineral bileşikleri istenen metali elde etmek için azaltılmalıdır. Bu bileşiklerin azaltılmasında ya elektrolit ya da kimyasal işlemler kullanılır. Bazı metaller içinse her iki işlem de kullanılır. Elektrolit indirgeme basit olarak çözünmüş veya ergimiş metal oksit üzerinden akım geçirilerek nötr metal oluşturulmasıdır. Natural Life Channel Natural Life Channel, Türkiye'nin ve dünyanın ilk ve tek çevre kanalıdır. Kanalda çevre sorunlarını, evrendeki tüm canlıların doğal yaşamlarını, henüz yok edilmemiş yaban hayatı ve yeryüzündeki farklı kültürel ve doğal zenginlikleri konu alan programlar yer almaktadır. Yayın hayatına Eylül 2008'de Türksat 1C'de yayına başlayan kanal, aralık 2009 tarihinde yeni uydu Türksat 3A'da yayınlarına devam etmiştir. Sürekli olarak engellenen ve kasıtlı olarak gerek devlet erki gerekse de özel sektörden yeterli desteği bulamayan kanal yayın hayatına ne yazık ki Dünya Çevre Günü olan 5 Haziran 2010'da yayınları sona ermiştir. Thomas A. Steitz Thomas Arthur Steitz (23 Ağustos 1940 - 9 Ekim 2018), Amerikalı biyokimyacı ve moleküler biyofizikçi. 2009 yılında, Venkatraman Ramakrishnan ve Ada Yonath ile birlikte "ribozomların fonksiyon ve yapıları hakkındaki çalışmaları için" Nobel Kimya Ödülü'nü kazandı. Steitz 2007 yılında "Gairdner Uluslararası Ödülü"nü ("Gairdner International Award"), "peptit transferaz, bir RNA kataliz reaksiyonu, etkileri gösterilen ribozomların fonksiyon ve yapıları konusundaki çalışmaları ve antibiyotikler tarafından bu fonksiyonun inhibe edilişinin mekanizmasını ortaya çıkardıkları için" kazanmıştır. Milwaukee, Wisconsin'de doğan Steitz, Lawrence Üniversitesi'nden kimya dalında mezun oldu. Harvard Üniversitesi'nde biyokimya ve moleküler biyoloji alanında yaptığı doktorasını 1966 yılında tamamladı. Doktorasını aldıktan sonra 1967-1970 yılları arasında Cambridge Üniversitesi'nde moleküler biyoloji laboratuvarında fellow olarak araştırmalarını sürdürdü. 1976-1977 yıllarında Göttingen Üniversitesi'nde ve 1984-1985'te Caltech'te çalıştı. Steitz, kendisi gibi Yale Üniversitesi'nde moleküler biyofizik ve biyokimya profesörü olan, Joan A. Steitz ile evlidir. Çift Branford, Connecticut'ta ikamet etmektedir. 2009–2010 Japonya Artistik Patinaj Şampiyonası 2009–2010 Japonya Artistik Patinaj Şampiyonası 2009-2010 sezonunda Japonya Artistik Patinaj Federasyonunun düzenlediği yarışma. Tarihte 78. kez düzenlenmektedir. Patenciler dört disiplinde; erkekler, kadınlar, çiftler ve buz dansında yarışmaktadır. Gençler düzeyinde yarışma önceden düzenlenmektedir. Bu yarışma 2010 Dünya Artistik Patinaj Şampiyonası ve 2010 Dört Kıta Artistik Patinaj Şampiyonası'na katılanları belirlemek için kullanılmaktadır. 2010 Kış Olimpiyatları'na katılacak Japonya ekibini seçmek için bakılan yarışmalardan bir tanesidir. 2010 Dünya Gençler Artistik Patinaj Şampiyonası'na katılacak takım ise Japonya Gençler Şampiyonası sonucunda belirlenmektedir. 2009-2010 sezonunda şampiyona 25 - 27 Aralık 2009 tarihinde Osaka'da, Namihaya Dome arenada yapılmıştır. 2009–2010 Japonya Gençler Artistik Patinaj Şampiyonası 21 - 23 Kasım 2009 tarihleri arasında Yokohama'da, Shinyokohama Skate Center'da yapılmıştır. 2010 Dünya Gençler Artistik Patinaj Şampiyonası'na katılacak takımı belirlenmektedir. SugÃ¶ren Smoke on the Water "Smoke on the Water", (Türkçe: "Sudaki Duman"), İngiliz hard rock grubu Deep Purple'ın bir şarkısıdır. Şarkı ilk kez grubun 1972 yılında çıkardığı "Machine Head" adlı albümünde yer almıştır. Albümde 5 dakika 32 saniyelik kaydı olan "Smoke on the Water", 1973 yılında 3 dakika 54 saniyelik versiyonuyla tekli olarak piyasaya sürülmüştür. Ondan sonra ise birçok grup bu şarkının cover'ını yapmıştır. Muhteşem Kraliçe Muhteşem Kraliçe ("Seondeok Yeowang", "Queen Seon Deok" veya "The Great Queen Seondeok"), Güney Kore televizyon kanalı MBC tarafından 2009 yılında yapılmış dizisi. Türkiye'de, 7 Aralık 2009'dan itibaren TRT 1'de yayınlanmıştır. Deokman (daha sonra bilinecek adıyla Kraliçe Seondeok) ikiz olarak doğmuş ama ikizlerin felaket getireceği kehaneti sebebiyle bebekken terk edilmiştir. Daha sonra saraya geri getirilince gücü ele geçirmek isteyen Lady Mishil 'in karşısında ikizi Prenses Chongmyeong'un tarafına katılır. Lady Mishil iki Silla prensesini ve savaştaki Prenses Deokman'ı öldürmek için ketum bir plan yapar. Prenses Chongmyong, Lady Misil'in adamları tarafından suikaste uğrar. Fakat, Prenses Deokman kurnazca yazdığı bir notla General Kim Yusin, Hwarang Alchun ve Lady Mishil 'den nefret edenlerle birlik olup uzun savaşlar sonucu Lady Mishil 'i ortadan kaldırır. Prenses Deokman sonunda Silla Krallığının ilk kraliçesi Kraliçe Seondeok olarak tahta çıkar. Seondeok (선덕여왕) , Kore Yarımadasının Güneyinde bulunan Silla Krallığı'nın (mö.57-ms.935) 27. Hükümdarı ve ilk kadın yöneticisidir . M.s 632 - 647 yılları arasında Silla'ya hükmetmiştir. Kraliçe olmadan önce, Seon Deok, "Deok Man" adı ile bilinirdi. Kral Jingpyeong'un iki kızından en küçüğüydü. Kral Jingpeyong'un erkek çocuğu olamadığı için Seon Deok'u varisi olarak seçti. Bu durum Silla hanedanında şaşkınlıkla karşılandı ve Deok Man'ın kraliçe olmaması için bazı planlar yaptılar amaçları ikiz kardeşinin oğlu olan Kim Chun Chu'yu tahta geçirmekti ama başarılı olamadılar. Milattan sonra 634 yılında kraliçe olmuştur. Silla tarihindeki 3 kraliçeden ilkiydi. Seondeok'un yönetimindeki dönem olmuştu. Komşu Krallık Baekje(Bekçe)'de yaşanan isyanlar onun günlerini yiyordu. Hüküm sürdüğü 14 yıl boyunca, onun tek avantajı zekası olmuştu. Silla'nın bütünlüğünü korumuş ve Çin (Tang Hanedanı) ile bağları genişletmiş, Tang Hanedanına öğrenciler göndermiştir. Uzakdoğunun ilk gözlemevlerinden birini inşa ettirmiştir. Cheomseongdae adındaki bu gözlemevi hala sapasağlam ayakta durmakta ve bugünkü Gyeongju bölgesinde bulunmaktadır. Irwin Rose Irwin A. Rose (16 Temmuz 1926 - 2 Haziran 2015), Amerikalı biyolog. 2004 yılında "Ubikuitin-aracılı protein yıkımının keşfi" nedeniyle, Aaron Ciechanover ve Avram Hershko ile birlikte, Nobel Kimya Ödülü'nü kazanmıştır. Rose, II. Dünya Savaşı'nda görev yapmak için Amerika Birleşik Devletleri Deniz Kuvvetleri'ne katılmadan önce bir yıl boyunca Washington Devlet Üniversitesi'nde okudu. Savaştan döndükten sonra Chicago Üniversitesi'nde, 1948'de lisans, 1952'de biyokimya dalındaki doktora eğitimi tamamladı. Ölümüne kadar, Kaliforniya Üniversitesi, Irvine Tıp Okulu'nda ("University of California, Irvine School of Medicine") fizyoloji ve biyofizik bölümünde profesör olarak görev yapmaktaydı. 2 Haziran 2015 tarihinde, Massachusetts'de hayatını kaybetti. Avram Hershko Avram Hershko (İbranice:אברהם הרשקו, d. 31 Aralık 1937) İsrailli hekim ve biyokimyacı. Karcag, Macaristan'da Herskó Ferenc adıyla doğdu, 1950'de İsrail'e göç etti. Kudüs İbrani Üniversitesi'nde 1965'te tıp okulunu ve 1969'da doktorasını bitirdi. Günümüzde, Hayfa'daki Technion'nda (İsrail Teknoloji Enstitüsü) Tıp Fakültesinde profesör olarak çalışmaktadır. 2004 yılında "ubikuitin-aracılı protein yıkımının keşfi için", Aaron Ciechanover ve Irwin Rose ile birlikte, Nobel Kimya Ödülü'nü kazanmıştır. Ubikuitin-proteazom yolağı, hücrelerin homeostazında hayati öneme sahiptir. Ayrıca bu yolağın, kanser, musküler ve nörolojik hastalıklar gibi hastalıkların oluşumu ve ilerlemesinde rol aldığı düşünülmektedir. Piotr Nowak Piotr Nowak (d. 5 Temmuz 1964, Pabianice, Polonya), Polonyalı eski millî futbolcudur. Ekstraklasa'da Lechia Gdańsk'un çalıştırıcılığını yapmaktadır. Zawisza Bydgoszcz ve Widzew Łódź kulüplerinde başarılı olan Nowak, Türkiye'nin Bakırköyspor kulübünde oynadıktan sonra, İsviçre ve Almanya'da da top koşturdu. 1995-96 sezonunda TSV 1860 München'de oynarken Bundesliga'nın en iyi futbolcusu seçildi. 1998 yılında ABD'ye taşınan Nowak, Chicago Fire kulübünde birkaç yıl forma giydi. 1990'larda Polonya millî futbol takımının önemli oyuncularından biri olan Nowak, 24 kez millî formayı giymiş ve 1996'da Polonya'da yılın en iyi futbolcusu seçilmiştir. 2007-2009 yılları arasında ABD 23 yaş altı millî futbol takımının teknik direktörüyken, Amerika Birleşik Devletleri millî futbol takımında da (Bob Bradley'e) asistan teknik direktörlük yapmıştır. Kanada mutfağı Kanada mutfağı Kanada'nın ulusal mutfağıdır. Bölgesel farklılıklar çokça görülür. Genellikle İngiliz Kanada Britanya ve ABD mutfağının etkisindeyken, Fransız Kanada ise Fransız mutfağının etkisindedir. Luri Lurca, İran'daki bazı bölgelerde konuşulan ve Farsçayla birlikte güneybatı-İrani diller grubuna giren dildir. Encyclopædia Iranica'ya göre Luri ve Bahtiyari dilleri, Farsça ile Kürtçe arasında kalmış ayrı bir dildir. Çoğu zaman Lek diliyle karıştırılmaktadır; ancak Lek dili kuzeybatı-İrani diller grubundadır. Buyer Ahmed şivesi , Bahtiyari şivesi bulunur. İranın (Luristan, Çahar-Mahal ve Bahtiyari, Kohgiluye ve Boyer-Ahmed, Huzistan, İsfahan, Fars) eyaletlerinde ve Irak arazilerinde yaşayan lur oymaklarının dilleridir. Kit Kat Kit Kat, şu anda Nestlé tarafından üretilen çikolatalı gofrettir. Bir çubuğunda çikolata kaplı üç kat gofret bulunan Kit Kat'ın pek çok çeşidi vardır. Geleneksel Kit Kat birbirine yapışık dört gofret çubuğundan oluşur. Kit Kat Chunky (ABD'de Big Kat) olarak adlandırılan tek çubuklu versiyonunda gofret çubuğu daha kalındır. 1935 yılının Eylül'ünde Rowntree's tarafından "Rowntree's Chocolate Crisp" adıyla Birleşik Krallık'ta üretilip satılmaya başlanmıştır. 1937 yılında "Kit Kat Chocolate Crisp" adı verilmiştir. Bu ad II. Dünya Savaşı sonrasında, şimdiki hâli olan "Kit Kat"a dönüşmüştür. Uluslararası pazarda İngilizce "Have a break... have a Kit Kat" reklam sloganını kullanan Kit Kat'ın Türkçe sloganı ise "Kit Kat, molana tat kat"tır. Türkiye'de kitkat cinsi ilk yerli üretim ürünü Ülker Dido adlı ürünü ile pazara sundu. Nergis Öztürk Nergis Öztürk Toktaş (d. 25 Mayıs 1980), Türk oyuncu. Ordulu bir öğretmen anne ve elektrik teknisyeni bir babanın çocuğu olarak Kandıra'da doğdu. Ankara Üniversitesi Dil ve Tarih-Coğrafya Fakültesi Tiyatro Bölümü mezunudur. "Hacivat Karagöz Neden Öldürüldü?" filmindeki rolüyle sinemaya adım attı. "Kızlar Yurdu" adlı dizide ve Serdar Akar'ın yönettiği "Barda" filminde rol aldı. "Karayılan" adlı dizide "Sona" rolündeydi. "Ayla" karakteriyle "Hatırla Sevgili" dizisinde yer aldı. "Bunu Yapan İki Kişi" adlı bir tiyatro oyununda yer aldı. Bu oyunundaki performansıyla X. Lions Tiyatro Ödülleri'nde rol arkadaşı Didem Balçın ile en iyi komedi kadın oyuncu ödülü aldı. 2012-2014 tarihleri arasında yayınlanan "Böyle Bitmesin" dizisinde başrol olan Nisa Yazıcı karakterini canlandırmıştır. Bahçeşehir Üniversitesi ileri oyunculuk bölümünde yüksek lisans yapmıştır. Cemal Toktaş ile evlidir. |- ! colspan="3" style="background: #DAA520;" | Antalya AltÄ±n Portakal Film Festivali Kapell Köprüsü Kapell Köprüsü (Almanca: Kapellbrücke), İsviçre'nin Luzern şehrinde, Aare Nehri'nin kollarından Reuss Nehri'nin üzerinde bulunan ahşap yapımı kapalı köprü. 1333 yılında Luzern şehrini savunmak amacıyla yapıldı. 17. yüzyılda çizilen Luzern'ın tarihini anlatan tablolar bulunmaktadır. 1993 yılında meydana gelen yangın ile tabloların büyük çoğunluğu yandıysa da tekrar yapıldı. Köprünün girişinde bulunan tuğla yapımı sekizgen su kulesi daha önce hapishane olarak kullanıldı ve günümüzde hediyeci dükkânı ve Luzern Top Cemiyeti (Vereinslokal des Artillerievereins Luzern)'nin toplantı salonu olarak kullanılmaktadır. Dido Dido, aşağıdaki anlamlara gelebilir: Havin Funda SaÃ§ Havin Funda Saç (d. 23 Ekim 1984; Elbistan, Kahramanmaraş), Kürt kökenli, Türk oyuncu. 2006 yılında İstanbul Üniversitesi İletişim Fakültesi Radyo Televizyon Sinema bölümünden mezun oldu. Kartal Belediye Tiyatrosu'nda 2 yıl oyunculuk eğitimi aldı. 2008 yapımı "Fırtına" filminde Rojda karakterini canlandırmıştır. 2009 yapımı "Deli Deli Olma" filminde Esme rolündeydi. Bartolomeu Velho Bartolomeu Velho (d. ? - รถ. 1568), Portekizli kartograf ve kosmograf. 1561 yılında Portekiz kralı I. Sebastião için Carta General do Orbe adlı haritayı hazırladı. Daha sonra Fransa'ya taşındı ve ölümünden sonra 1568 yılında Paris'te "Cosmographia" adlı gökcismi hakkında yazılan bilimsel eseri yayınlandı. Yoga Yoga (Sanskrit), Hindistan kaynaklı fiziksel ve zihinsel disiplinleri tarif etmek için kullanılan bir kelimedir. Aynı zamanda Hinduizm, Budizm ve Jainizm'de çeşitli meditatif uygulamalara da "yoga" adı verilmektedir. Hinduizmde, altı geleneksel felsefe okulundan (āstika) biri olarak kabul edilir. Sanskrit dilinde "yoga" kelimesi pek çok anlama sahiptir; "kontrol etmek", "boyunduruk altına almak" veya "birleştirmek" anlamına gelen Sanskrit "yuj" kelimesinden türemiştir. "Kavuşma", "bir araya gelme", "birlik", "karşılaşma" ve "yöntem" olarak çevrilebilir. Yoga uygulayan veya yoga felsefesini takip eden kişiye yogi ya da yogini adı verilir. Yogini ifadesi "yogi"isminin dişil kullanımıdır. Patanjali'nin yazıları aynı zamanda aştanga yoga (Sekiz Basamaklı yoga) olarak bahsedilen sistemin temelini oluşturmuştur. 2. kitabın 29. Sutrasından alınmış bu sekiz basamak kavramı günümüzde uygulanan Raja yoga çeşidinin karakteristik temellerini oluşturur. Sekiz basamak: Vedik Samhitalarda bazı çilekeşlerden, Vedaların erken yorumları olan Brahmanalarda (MÖ 900-500), bu çilekeşlerin yaptığı uygulamalardan ("tapas") bahsedilmektedir.Pakistandaki Indus Vadisi Uygarlığına (ortalama MÖ 3300–1700) ait alanlarda bulunan birçok mühürlerde, bilinen yoga veya meditasyon duruşlarının benzerini tasvir eden figürler bulunmuştur. Bu duruşlar, arkeolog Gregory Possehl'e göre "yogayı işaret eden bir ayinsel disiplinin biçimini" önermektedir. Sonuçlanan bir kanıt henüz bulunmasa da, Indus Vadisi mühürleri ve yoga ve meditasyon uygulamaları arasındaki ilişki daha sonraları da birçok bilim adamı tarafından tartışılmıştır. Meditasyondaki daha yüksek şuuru deneyimleme teknikleri shramana gelenekleri veUpanishad geleneği tarafından geliştirilmiştir. . Budizm öncesi erken Brahminik metinlerdeki meditasyonla ilgili net bir kanıt olmasa da, Upanişadların kozmolojik ifadeleriyle Buddha'nın kaydedilmiş en eski Budist metinleri arasındaki yakınlığı baz alarak, Wynne elementsiz ve biçimsiz meditasyonun Brahminik geleneğinde oluşturulduğunun iddia eder. Hatta bunun dışında gerçek olma olasılığı daha az olan bazı iddiaları da vardır. Upanişadlardaki kozmoloji ifadelerinin modern gelenekte de yansıtılmış olduğunu söyleyerek,geç Rg Vedik dönemde Nasadiya Suktanın modern geleneğin kanıtlarını içerdiğini iddia eder. Hint Felsefesinde, yoga altÄ± ortodoks felsefi okuldan birinin ismidir. Patanjali tarafından açıklanan Yoga okulu, Samkhya psikolojisi ve metafiziğini kabul eder, ama Samkhya'nın gerçeğin 25 elementine ilahi varlığı da eklediğinden, Samkhya'ya göre daha teistiktir. Samkhya ve Yoga arasındaki paralelllikler o kadar fazladır ki, Max Müller "iki felsefenin arasındaki farktan Tanrı'lı Samkhya ve Tanrı'sız Samkhya diye söz etmek mümkündür..." demektedir. Yıldız Kültür Yıldız Kültür (d. 31 Aralık 1944, Ankara), Türk oyuncu. Ankara Devlet Konservatuvar Yüksek Bölümü mezunudur. Başlıca Ankara, İzmir ve İstanbul Devlet Tiyatrolar'ında çalıştı. Sanat hayatında tiyatro turneleriyle tüm Türkiye'yi gezmiştir. SC Bregenz SC Bregenz Avusturya futbol kulübü. Bregenz şehrinde 1919'da kuruldu. İç saha maçlarını Casino Stadyumu'nda oynamaktadır. 2002 ve 2004 yıllarında UEFA Intertoto Kupası'na katılan kulüp, ikinci turdan öteye gidemedi. Midnight Club II Midnight Club II Rockstar San Diego tarafından tasarlanılarak, Rockstar Games tarafından piyasaya çıkarılan Midnight Club serisinin ikinci oyunudur. Oyun, Playstation 2 konsolları için Kuzey Amerika'da 8 Eylül 2002, Avrupa'da 2 Ekim 2002'de ve Japonya'da 5 Kasım 2003'te satışa sunulmuştur. Xbox konsolları için Kuzey Amerika'da 3 Aralık 2002, Avrupa'da 20 Aralık 2002 ve Japonya'da 10 Aralık 2003'te satışa sunulmuştur. PC versiyonları için Kuzey Amerika'da 30 Haziran 2003, Avrupa'da 14 Temmuz 2003 ve Japonya'da 19 Nisan 2004'te satışa sunulmuştur. Arabalar Kodları 2004 Yaz Olimpiyatları'nda halter - Kadınlar 69 kg Bunlar Atina'da yapılan 2004 Yaz Olimpiyatları'nda halter müsabakalarında elde edilen bayanlar 69 kg haltercilerin sonuçlarıdır. Bu müsabakada toplam 11 bayan halterci yarıştı ve haltercilerin toplam ağırlığı 69 kilogramdan daha az olmaları şeklinde belirlendi. Her bir halterci koparma ve silkme dallarında üçer kaldırış hakına sahipti. Haltercilerin sıralamdaki yeri ve madalya olmalarındaki durumu en iyi kaldırışları kullanılarak yapıldı. Yarışmalar 19 Ağustos tarihinde "Nikaia Olimpik Halter salonu"nda yapıldı. 2004 Yaz Olimpiyatları'nda halter - Kadınlar 75 kg Bunlar Atina'da yapılan 2004 Yaz Olimpiyatları'nda halter müsabaklarında elde edilen bayanlar 75 kg haltercilerinin sonuçlarıdır. Yarışmaya toplam 16 bayan halterci katıldı ve haltercilerin vücut ağırlıkları 75 kilogramdan az olarak belirlendi. Her bir halterci koparma ve silkme dallarında üçer kaldırış hakkına sahipti. Kaldırış yaptığı daldaki en iyi kaldırışı o haltercinin sıralamadaki yerini ve madalya kazanmasındaki durumunu belirlemede kullanıldı. Yarışmalar 20 Ağustos günü "Nikaia Olimpik Halter Salonu"nda yapıldı. 1^ Popova aslında koparmada 120.5 kg kaldırdı ve toplamda da 265.5 kg a sahip olmuştu, fakat gösterilen sonuç 120.0 kg olarak ayarlandı. Midnight Club Midnight Club, Rockstar San Diego (eski adıyla Angel Studios) tarafından geliştirilen ve Rockstar Games tarafından yayınlanan yarış video oyunları serisi. 2004 Yaz Olimpiyatları'nda halter - Kadınlar +75 kg Bunlar Atina'da yapılan 2004 Yaz Olimpiyatları'nda halter müsabakasında bayanlar +75 kg haltercilerine ait sonuçlardır. Bu müsabkaya toplam 12 bayan halterci katıldı ve haltercilerin vücut ağırlıkları 75 kilogramdan daha fazlaydı. Her bir halterci koparma ve silkme dallarında üçer kaldırış hakkına sahipti. Koparma ve silkme dallarındaki en iyi kaldırışları o dalda ve bunların toplamıda toplamda o haltercinin sıralamadaki yeri ve madalya almasında veri olarak kullanıldı. Yarışma 21 Ağustos günü "Nikaia Olimpik Halter Salonu"nda yapıldı. Midnight Club: Street Racing Midnight Club: Street Racing Angel Studios tarafından tasarlanılarak, Rockstar Games tarafından piyasaya çıkarılan Midnight Club serisinin ilk oyunu. La Malinche La Malinche (1496 veya 1505 – 1529, bazı kaynaklara göre 1550) "Malintzin", "Malinali" veya "Doña Marina", Meksika Körfezi bölgesinden Nahualı kadın, Meksika’nın İspanyol konkistadorlar tarafından ele geçirilmesi sürecinde önemli rol oynamış ve Hernán Cortés’ın çevirmeni, danışmanı ve nikahsız karısı olacaktır. Cortés’den doğan çocuğu Avrupalı ve yerel halkların karışımı olan "Mestizo"ların ilk temsilcisi sayılır. Bugün Meksika’da La Malinche hala çok zıt özellikleriyle gündemde yer alır. Çoğunlukla halkına ihanet eden bir hain olarak değerlendirilse de yeni Meksika ulusunun sembolik anası olarak da değerlendirilmektedir. İsminden türetilen "malinchista" Meksika’da hain anlamında kullanılmaktadır. Gençliğiyle ilgili çok az bilgi bulunmaktadır. Hayatı hakkında bilinenlerin çoğu Cortés’in resmî tarih yazarı olan Francisco López de Gómara ve İspanyol konkistadorların yazdıklarından öğrenilmiştir. Díaz’a göre Malinche bugünkü Coatzacoalcos’da bulunan Paynala kralının kızıdır. Aztek İmparatorluğu ile Mayalar arasındaki bu bölge o dönemde sınır bölgesi olarak kabul edilmektedir. Gençliğinde babası öldükten sonra annesi yeniden evlenmiş ve yeni evlilikten doğan bir erkek evlatın saltanatı önünde engel olmaması için Xicalango’daki Maya köle tacirlerine satılmış ya da verilmiştir. Díaz’a göre Malinche’nin ailesi kent halkını kandırmak için yakın zamanda ölen bir kölenin çocuğunu Malinche olarak göstermişlerdir. Malinche ilk kez Nisan 1519 tarihinde Potonchan’daki Maya kralı Chontal tarafından İspanyollara armağan olarak verilen yirmi köle kız arasında Avrupalılarla temas eder. O dönemdeki yaşı tam olarak bilinmemekle beraber yirmili yaşlarda olduğu düşünülmektedir. Ayrıca çarpıcı güzelliğiyle Avrupalıların dikkatini hemen çekmiştir. Cortés’in onu özellikle seçip düzenlediği seferdeki en yetkili asil olan Alonzo Hernando Puertocarrero’ya hediye etmesi bunun bir işaretidir. Puertocarrero’nun İspanya kralı V. Carlos’un sarayına Cortés’in elçisi olarak gidince Cortés onu kendisine alacaktır. O dönemdeki yerli ve İspanyol kaynaklarına göre birkaç hafta içinde genç kadın o dönemde iletişim dili olan Nahuatl dilinden Maya diline çeviri yapmaya başlar. İspanyol rahip Gerónimo de Aguilar Maya dilini anlayabildiği için Malinche ile birlikte Cortés’in tercümanları olurlar. Daha sonra La Malinche İspanyolca öğrenince tek tercüman olacaktır. 1519 yılının sonlarına doğru İspanyollar Aztek başkenti Tenochtitlan’a yerleştiklerinde La Malinche’in Azteklerle İspanyollar arasında tercümanlık yapacak kadar İspanyolca bildiğini görüyoruz. Dönemin kaynaklarında La Malinche’in Azteklerin küçük İspanyol Ordusunu yok etme planlarını öğrenip Cortés’i uyardığı ve hatta Aztekleri tuzağa düşürmek için onlardan gibi davrandığı anlatılır. 1521 yılında Tenochtitlan’ın düşmesi ve 1522 yılında oğlu Don Martín Cortés’in doğmasından sonra La Malinche ile ilgili yazılanlarda bir kopukluk yaşanır. Cortés'in 1524-26 yılları arasında çıktığı başarısız Honduras seferinde La Malinche yeniden görülür. Yucatán ormanlarındaki sefer sırasında İspanyol hidalgo Juan Jaramillo ile evlenecektir. Bundan sonra kendisine dair bilgi bulunmamaktadır. Hatta ölüm tarihinde bile belirsizlik vardır. Bazı kaynaklar ölüm tarihini 1529 olarak verirken bazıları 1551 olarak bildirmektedir. Konkistadorlar için güvenilir bir tercümana sahip olmak çok önemliydi. Bernal Díaz del Castillo, bizzat gördüklerini yazdığı eserde büyük hanımefendi "Doña Marina" olarak bahsettiği La Malinche olmasaydı Yeni İspanya’da ve Meksika’da kimsenin ne dediğini anlayamayacaklarını aktarır. Diğer bir konkistador olan Rodríguez de Ocana fetihlerdeki başarılarının önce Tanrının sonra da Doña Marina sayesinde olduğunu aktarır. La Malinche ile ilgili yerel halkın yazdıkları ise daha ilginçtir. Tlaxcala el yazmalarında Cortés neredeyse yanında o olmadan resmedilmezken La Malinche tek başına karar yetkisine sahip olarak resmedilmiştir. La Malinche’yi sarmalayan gizem isminde de görülür. Doğumdaki gerçek ismi bilinmezken, ilk olarak İspanyollara hediye edilen kızların arasındayken vaftiz edilince yaygın bir İspanyol kadın adı olan Marina ismi verilmiştir. Nahua halkı tarafından "Malintzin" olarak tanındığı bilinmektedir. İspanyollar tarafından neden "Marina" olarak çağrıldığını bilinmiyor, "Malintzin" ismine en yakın İspanyol isim olan Malinche ismi bu yüzden verilmiş olabilir. Bazı yerel halklar tarafından Cortés’e de Malinche denildiğinden hareketle "Mãlin’in komutanı" anlamına geldiği ve "Marina" için kullanılmadığı da iddia edilmektedir. "Malinchismo" deyimi günümüzde Meksika’da kendi vatanlarına ve halkına ihanet eden kişiler için kullanılmaktadır. Aynı zamanda özellikle Avrupalılarla kültürlerini paylaşan ve onlarla evlenenler de bu şekilde tanımlanmaktadır. Genel kanının aksine bazı tarihçiler La Malinche’nin halkını koruduğunu iddia ederek tercümanlık yaptığı zamanlarda iki tarafın da çıkarlarını düşünerek orta yolun bulunmasını sağladığını savunurlar. Bu bakış açısına göre, yerel halkla iletişim kuramamış olacak olan İspanyollar daha vahşi ve acımasız olabilecektir. Aztek İmparatorluğunun yıkılmış olmasına rağmen yerel kültürlerin ve tarihin kaybolmamasını buna bağlayanlar vardır. Ancak bu fikre karşı olarak eğer yerel halkla iletişim kurulmasaydı Cortes’in bu kadar çabuk fetihleri tamamlayamayacağı, uzun vadede de Azteklerin yeni savaş aletlerine ve yöntemlerine uyum sağlayabileceği ileri sürülmektedir. La Malinche Latin Amerikalı sanatçılar tarafından farklı şekillerde yansıtılmıştır. Son dönemlerde daha çok Meksika ulusunun iyiliğini isteyen ve sanki Meryem Ana ile özdeşleştirilen bir hale bürünse de genel olarak halkına ihanet etmiş bir hain olarak görülür. Kırık (şarkı) Kırık, Nil Karaibrahimgil'in 2009 yılında çıkan Nil Kıyısında albümünün üçüncü klip şarkısıdır. Sözü Nil Karaibrahimgil'e müziği ise Karaibrahimgil'le beraber Alper Erinç'e aittir. Şarkıya Sinan Çetin tarafından çekilen klip 16 Aralık 2009 tarihinde yayınlanmıştır . Klip için özel olarak http://www.kirildim.com adlı bir web sitesi hazırlanmıştır. Sitede isteyen dinleyiciler neden kırıldıklarını yazabildikleri gibi siteye yazılanları da okuyabilmektedir. Akiko Suzuki Suzuki, 2001-2002 Junior Grand Prix Finalinde bronz madalya aldı. O sezon hem Dünya Gençler hem de Dört Kıta Şampiyonasına katıldı. Başarılı bir gençler kariyerinden sonra Suzuki, anorexia sebebiyle problemler yaşamaya başladı. Bu sebebple 2003-2004 sezonunda hiç yarışmadı. 2004-2005 sezonunda yeniden yarışmalara girmeye başladı. Ancak Japonya Ulusal Şampiyonasında kötü sonuçlar aldı ve ilk 10 içinde yer alamadı. 2007-2008 sezonunda International Challenge Cup ve Golden Spin of Zagreb'i kazanan patenci Japonya Ulusal Şampiyonasında gençlerde yarışırken 2001-2002 sezonundaki dördüncülükten sonra en iyi derecesini aldı ve beşinci oldu. 2008-2009 sezonunda sezonun başında Finlandia Trophyi kazandı. İlk Grand Prix deneyimi için 2008 NHK Trophy'e davet edildi. Burada Mao Asada'nın ardında, Yukari Nakano'nun önünde gümüş madalyayı aldı. Bir ISU yarışması olan bu Grand Prix'de Japonya podyumun üç basamağını da almıştı. O yıl Japonya Ulusal Şampiyonasını dördüncü tamamladı ve Dört Kıta Şampiyonasında Japonya'yı temsil hakkı kazandı. Ertesi yıl sezona 2009-2010 ISU Grand Prix yarışmalarından olan 2009 Cup of China ile başladı. Yarışmayı Kiira Korpi ve Joannie Rochette'in önünde tamamladı. Bu altın madalya ve 2009 Skate Canada International'daki beşinciliği ile birlikte 2009–2010 Grand Prix Finaline katılacak 6 sporcu içinde yer aldı. Japonya'nın ev sahipliği yapacağı bu yarışma Japonya Olimpiyat takımının bir üyesini belirleyecekti. Kısa programı beşinci, serbesti üçüncü bitiren Suzuki, genel toplamda Kim Yu-Na ve Miki Ando'nun ardında bronz madalya aldı. Miki Ando'nun gümüş madalyası onun Japonya takımındaki yerini garantilerken son iki sporcu 2009–2010 Japonya Artistik Patinaj Şampiyonası ile belirlenecekti. Suzuki, yarışmada Yukari Nakano'nun‎ 0.17 puan önünde gümüş madalyayı aldı. Milan Jovanović Milan "Lane" Jovanović (Sırpça: Милан Јовановић; d. 18 Nisan 1981, Čačak), Sırp futbolcudur. 1999 yılında profesyonelliğe geçen futbolcu, kariyerine FK Vojvodina takımı ile başlamıştır. Burada iyi performans sergileyen Jovanović 2003-2004 sezonunda Shakhtar Donetsk'e transfer olmuştur. Ancak çok az oynama şansı bulmuştur ve 1 sezon burada kalmıştır. 2004 yılında Lokomotiv Moskova takımına geçen futbolcu için bu transfer hiç iyi gitmemiştir ve 2 sezonda sadece 3 kez forma giyebilmiştir, yaşadığı sakatlıklar onun burada kalmasını engellemiştir ve 2006-2007 sezonuna girilirken Belçika'nın R. Standard de Liège takımına transfer olmuştur ve harikalar yaratmıştır 2006'dan bu yana 2 Pro League şampiyonluğu ve 2 Belçika Supercup şampiyonluğu yaşamıştır. 2007/08 sezonunda ise Belçika Profesyonel Futbol Ödülleri Yılın Futbolcusu ödülünü kazanmıştır. 3,buçuk yıl içinde süper performans sergileyen futbolcu 2007 yılında giymeye başladığı Millî Forma ile Sırbistan millî takımının önemli futbolcularından birisi haline gelmiştir. 2010 yılı yazında geçerli olmak üzere Premier League'in büyük takımlarından Liverpool FC ile 3 yıllık sözleşme imzalamıştır. Sırbistan'ın 2007'den sonra, Sırbistan-Karadağ ile ayrılmasıyla birlikte Sırbistan adına yetiştirdiği önemli golcülerden biridir, 2007'den itibaren giydiği Millî Forma'yla 25 maça çıkmış 10 gol kaydetmiştir. "NOT = Ev Sahibi olarak Sırbistan baz alınmıştır." Sultan KÃ¶sen Sultan Kösen (d. 10 Aralık 1982, Mardin), Guinness Rekorlar Kitabı'na göre yeryüzünün yaşayan en uzun insanı. Boyu 2 metre 51 santimetre'dir. Aynı zamanda 27,5 cm ile yeryüzünün “en büyük ellerine” ve 36,5 cm ile “en büyük ayaklarına” da (60 numara ayakkabı) sahiptir. Boyundaki aşırı uzama hipofiz bezindeki aşırı büyüme hormonu salgılayan bir tümöre bağlıdır. Yürümek için koltuk değneği kullanır. Kösen üç erkek ve bir kız kardeşi ve ailesi ile birlikte yaşamaktadır. Aile fertlerinin boyları normal sınırlardadır. Okulunu, uzun boyu ve çiftçilik işleri ile uğraştığından tamamlayamamıştır. 2010'da Billboard Hot 100'da bir numara olan single'lar listesi "Billboard" Hot 100, Amerika Birleşik Devletlerinde en iyi performans gösteren single çalışmalarını sıralayan bir listedir. "Billboard" dergisi tarafından yayınlanan ve Nielsen SoundScan tarafından derlenen bu liste, haftalık fiziksel ve dijital satış rakamlarının yanı sıra, müzik yayınlarını da esas almaktadır. 2010 yılında listede, 17 farklı single zirveye yükseldi. 2010 yılı içinde listede zirveye yükselen şarkıcılara, düet şarkıcısı olarak Ludacris, Bruno Mars, will.i.am, Snoop Dogg, Rihanna, The Cataracs, Dev ve Drake eşlik etti. Toplamda yedi düet zirveye yükseldi. Yılın ilk haftasında, Kesha'nın ilk şarkısı "Tik Tok" zirveye yükseldi ve dokuz ardışık hafta bu sıralamada kalarak yılın en uzun soluklu bir numarası olmayı başardı. Bu sayede Kesha, ilk şarkısı ile bir numarada en fazla kalan kadın şarkıcılardan biri oldu. Barbadoslu şarkıcı Rihanna'nın adı, on dört hafta bir numarada yer aldı; düet şarkıcısı olarak yer aldığı Eminem şarkısı "Love the Way You Lie" yedi ardışık hafta zirvede kaldı, kendisine ait şarkılardan "Rude Boy", "Only Girl (In the World)" ve "What's My Name?" zirveye yükseldi. Böylece, liste tarihinde bir yılda zirveye yükselen dört şarkıda birden adı geçen ilk kadın şarkıcı oldu. Katy Perry'nin "Teenage Dream" albümünden çıkan ilk üç single "California Gurls", "Teenage Dream" ve "Firework", bir numaraya yerleşti. Taio Cruz şarkısı "Break Your Heart" ve Pink şarkısı "Raise Your Glass" bir hafta zirvede kaldı. Eminem şarkısı "Not Afraid" ile Kesha şarkısı "We R Who We R", listeye bir numaradan giriş yaptı; "Not Afraid" liste tarihinde bu başarıyı gösteren on altıncı, "We R Who We R" on yedinci şarkı oldu. 1989 Erkekler Voleybol Dünya Kupası 1989 Erkekler Voleybol Dünya Kupası, 17-26 Kasım tarihlerinde Japonya’da yapıldı. Kupaya sekiz ülkenin ulusal takımları katıldı. Maçlar Tokyo, Hiroşima ve Osaka kentlerinde tek devreli lig usulü oynandı. Şampiyonluğu Küba kazandı. Banda Aceh Banda Aceh, Endonezya'da bir şehirdir. Nüfusu 2007 itibarı ile 260,000'dir. Aceh eyaletinin başkenti ve en büyük şehridir. Sumatra adasının ve aynı zamanda Endonezya'nın en kuzeybatı ucunda bulunur. Rakımı 21 metredir. 2004 yılında meydana gelen tsunamiden büyük zarar görmüş ve şehirde yaşayan 130,000 kişi bu tsunamide hayatını kaybetmiştir. Samsun'un Atakum ilçesinde, Endonezya'daki tsunami felaketinde hayatını kaybedenler anısına park alanı inşa edilip adı Banda Aceh konulmuştur. As 'Eyla Ä°li As 'Eyla İli, Cibuti'nin en güneybatısında bulunan bir ildir. Yoboki İli'ne ve Dikhil İli'ne komşudur. Başkenti As 'Ela şehridir. N6 Karayolu üzerinde bulunur. İlin toplam nüfusu yaklaşık 2100 kişidir. As 'Ela dışında "Diksa" ve "Tqouin" gibi şehirler de bu ile bağlıdır. Turistik zenginliğe sahip olan, kraterden oluşmuş, Abbe Gölü, As 'Eyla İli sınırları içerisinde bulunur. Bu il turizmine büyük katkı sağlar. N6, N7, N8 ve N9 Karayolları'da il sınırları içerisinde ulaşımı sağlar. Louis Franchet d'EspÃ¨rey Louis Félix Marie François Franchet d'Espèrey (d. 25 Mayıs 1856, Cezayir – ö. 8 Temmuz 1942, Fransa), I. Dünya Savaşı sırasında görev yapmış Mareşal rütbeli Fransız general. Babası, Afrika'daki Fransız Süvari Alayı'nda subay olan d'Espèrey, 25 Mayıs 1856'da Cezayir'de dünyaya geldi. 1876'da Fransız Askeri Akademisi (Saint-Cyr)'dan mezun olan d'Espèrey, 1914 yılına kadar sırasıyla Fransız Endonezya'sı, Çin ve Fas'ta görev aldı. Bu sırada I. Dünya Savaşı'nın patlak vermesiyle Fransa'ya geri çağrılan d'Espèrey, daha sonra sırasıyla, Charleroi ve Chemin des Dames Muharebelerinde görev aldıktan sonra General rütbesiyle Balkan Cephesi'ne sevk edildi. Buradaki muharebeler esnasında İngiliz subaylar tarafından kendine verilen "Azgın Frankie" lakabıyla ün saldı. İşgal Kuvvetleri Komutanı olarak 8 Şubat 1919 tarihinde gövde gösterisi yaparak beyaz at sırtında İstanbul'a girmiş olduğu iddiası bir efsaneden ibarettir. 1919 yapımı Türk filmi olan "Mürebbiye" filminin "Bir Fransız kızının, bu şekilde ahlaksızca gösterilemeyeceği, Anjel'in şahsında Fransızların küçük düşürüldüğü" gerekçesiyle yayınlanmasına izin vermemiştir. Ancak film yasaklanmasına rağmen gizlice gösterime girdi. Yine aynı yıl Macaristan'da Macaristan Sovyet Cumhuriyeti'ne karşı yapılan savaşta görev aldı. bu başarılarının ardından 19 Şubat 1921 tarihinde Fransa Mareşali ve Sırbistan Voyvodası oldu. 15 Kasım 1934 tarihinde Fransız Dili Akademisi Başkanlığı'na seçildi. 8 Temmuz 1942 tarihinde Albi'de yaşamını yitirmiştir. Ölümünün ardından ismi Sırbistan'ın başkenti Belgrad'da bir caddeye verilmiştir. 2009-10 A2 Ligi 2009-10 A2 Ligi, TFF A2 Ligi'nin ilk sezonu. Lig kapsamındaki müsabakalar, 9’ar takımdan oluşan 4 bölgesel grupta, 4 devreli lig usulüne göre deplasmanlı olarak oynandı. Her 4 bölgesel grupta ilk 2 sırayı alan takımlar, play-off müsabakalarına katılma hakkını elde ettiler. NOT : Ligler statüsüne göre takımların birbiriyle oynadıkları tüm müsabakalar tamamlandıktan sonra, eş puana sahip takımlar kendi aralarındaki müsabaka sonuçlarına göre sıralandı. B Grubu maçları Çorum'da oynandı. B Grubu maçları Yozgat'ta oynandı. Ekim 2008 Malkara Göçmen Kamyonu Faciası Ekim 2008 Malkara Göçmen Kamyonu Faciası 5 Ekim 2008 günü Türkiye'den Yunanistan'a geçmeye çalışan kaçak göçmenleri taşıyan küçük bir kamyonun Tekirdağ'ın Malkara ilçesinde dereye yuvarlanması sonucu meydana gelen ve Pakistan ve Myanmar uyruklu 18 göçmenin ölümü ve 23'ünün yaralanması ile sonuçlanan trafik kazası. Olaydan sonra Tekirdağ Valisi Aydın Nezih Doğan,""Yapılan incelemede, kamyonetteki kaçakların bir kısmının havasızlıktan öldüğü tespit edildi. Kamyonetin kasasında zaten 43 kişi balık istifi şeklinde yolculuk yapıyorlarmış. Kaza anında kamyonetin kasası dereye düşmüş bu nedenle de birçok kişi havasızlıktan boğularak ölmüş."" şeklinde konuştu. Can kayıpları açısından Türkiye'de 2008 yılı içinde vuku bulmuş en büyük karayolu kazasıdır. Kazadan hemen sonra kamyon şoförünün olay mahallinden kaçması nedeniyle güvenlik güçleri ve sağlık ekipleri noktaya yaklaşık iki saat sonra yetişebilmişler, bu da can kayıplarının yüksek olmasında rol oynamıştır. Maria Schell Maria Schell (15 Ocak 1926, Viyana - 26 Nisan 2005, Carinthia), Avusturyalı sinema ve tiyatro oyuncusu. Savaş sonrasında Almanca konuşulan ülkelerin ilk sinema idolü o olmuştu. Maria Schell 15 Ocak 1926'da Avusturya'nın başkenti Viyana'da dünyaya geldi. Doğduğunda verilen adı Margarethe Schell'di. Babası Ferdinand Hermann Schell bir yazar, annesi Margarete Schell Noé ise bir oyuncuydu. Ailesinin neredeyse tüm fertleri de sanatçıdır. Erkek kardeşi Maximilian Schell de ünlü bir aktördür. Diğer kardeşleri Immy Schell ve Carl Schell de sinema oyuncusudur. Çocukları Oliver Schell ve Marie-Theres Relin de TV ve sinema filmlerinde oynamaktadırlar. Maria Schell'in ailesi 1938 yılında Nazi rejiminden kaçarak Avusturya'yı terketmişlerdi. Schell Fransa'da Haut-Rhin, Colmar'da din eğitimi, İsviçre, Zürih'te drama dersleri aldı. Eğitim masraflarını karşılamak için bu kentte sekreter olarak çalıştı. 1963'e kadar Zürih, Basel, Viyana (Josefstad Tiyatrosu), Berlin, Münih (Kammerspiel Tiyatrosu) ve Salzburg'da çeşitli tiyatro oyunlarında oynadı. Festivallerde ve turnelerde yer aldı. Rol aldığı oyunlar arasında Shakespeare'in "Hamlet"i, Goethe'nin "Faust"u gibi klasikler olduğu gibi George Bernard Shaw'un "Pygmalion"u gibi modern klasikler de vardı. 1942 yılında sinemadaki ilk rolünü "Steibruch" adlı bir İsviçre filminde oynadı. 16 yaşındayken çevirdiği bu filmde adı jenerikte "Gritli Schell" olarak yazılmıştı. 6 yıl sonra 1948'de "Der Engel Mit der Posaune" adlı Alman-Avusturya ortak yapımı filmle ülkesi dışında da sinemaseverlerin dikkatini çekti, zira bu film "Angel With a Trumpet" adıyla eş zamanlı olarak bir de İngilizce olarak çekilmiş ve uluslararası dağıtıma bu şekliyle verilmişti. 1954'te Cannes Film Festivali'nde, Die Letzte Brücke (Son Köprü) filminde canlandırdığı, savaş zamanında Yugoslavya'da hapsedilen gizemli Alman hemşire rolüyle "Mansiyon Ödülü" aldı. Bundan 2 yıl sonra da René Clément'ın yönettiği 1956 tarihli Émile Zola uyarlaması Gervaise (Sen Bir Melektin) adlı filmdeki "Gervaise Macquart" rolü ile "en iyi yabancı aktris" BAFTA ödülüne aday gösterildi, Venedik Film Festivali'nde "En İyi Kadın Oyuncu" Volpi Kupası'nı aldı. 1957'de Luchino Visconti'nin yönettiği Dostoyevski uyarlaması Le notti bianche (Beyaz Geceler) filminde "Natalia" rolünde Marcello Mastroianni ve Jean Marais'in karşısında başrol oynadı. Bir yıl sonra 1958'de Hollywood filmlerinde oynamaya başladı. Buradaki ilk fimi de yine bir Dostoyevski uyarlaması olan The Brothers Karamazov (Karamazov Kardeşler) oldu. Richard Brooks'un yönettiği bu filmde yine gizemli bir kadın olan "Grushenka" yı canlandırıyordu. Sonra 1959'da Gary Cooper'la The Hanging Tree'de oynadı ve 1961'de Edna Ferber'in Cimarron'unda rol aldı. 1963'te ara verdiği sinemaya 5 yıl sonra karakter rolleriyle döndü. Bu rollerden en dikkate değer olanı Kryptonlu yargıcı oynadığı 1978 tarihli 'dir. 1996 yılına kadar daha çok televizyon dizileri ve filmlerinde rol aldı. Bunların arasında en dikkati çekeni "Der Kommissar" adlı bir televizyon dizisiydi. 1972'de Die Pfarrhauskomödie adlı bir filmin de yapımcılığını üstlendi. Kardeşi aktör Maximilian Schell, 2002 yılında onun hakkında Meine Schwester Maria (Kızkardeşim Maria) adlı belgesel bir film yaptı. Son yıllarını hastalıklarla boğuşarak geçirdi. İnziva hayatı yaşadığı Avusturya Alplerindeki Carinthia'da 26 Nisan 2005'te zatürree nedeniyle öldü. 79 yaşındaydı. Kazandıkları AdaylÄ±k D 070 Yolun Kars- Digor arasında 2286 rakımlı Hanlar Geçidi bulunmaktadır. 070-01 40Â km 070-03 2Â km John Henry Twachtman John Henry Twachtman (4 Ağustos 1853 - 8 Ağustos 1902), kariyeri boyunca farklı stillerde eserler üreten, ancak en çok izlenimci manzara resimleri ile bilinen Amerikalı ressam. İzlenimcilik akımı dahilinde daha kişisel ve deneysel eserler veren Twachtman, profesyonel sanat organizasyonlarına karşı çıkan bir ressam grubu olan "Ten American Painters" üyesiydi. Cincinnati, Ohio'da doğan Twachtman ilk sanat eğitimini Frank Duveneck'ten aldı. Daha sonra, dönemin birçok ressamı gibi Twachtman da eğitimini sürdürmek için Avrupa'ya gitti. 1875'te Münih Güzel Sanatlar Akademisi'ne kayıt oldu ve Duveneck ile William Merritt Chase'le birlikte Venedik'e seyahat etti. Bu dönemde çizdiği manzara resimlerinde, Münih'te öğrendiği gevşek fırça darbeleriyle oluşturulan gölgeli tekniği kullandı. Ayrıca, oyma baskı eğitimi de aldı ve gördüğü bir manzarayı anında kaydedebilmek için yanında gravür tabakaları taşımaya başladı. Kısa bir süre için Amerika'ya döndükten sonra, 1883-1885 yılları arasında Paris'teki Académie Julian'da eğitim gördü. Bu dönemde eserlerinde gri ve yeşil ağırlıklı yumuşak bir tonalist tarz görülmeye başladı. Sanat eleştirmenlerinin ressamın en önemli eserleri olarak değerlendirdiği çoğu eser, örneğin New York'taki Metropolitan Museum of Art'ta bulunan "Arques-la-Bataille" ve Cincinnati Art Museum'daki "Springtime", bu dönemde çizildi. 1886'da Amerika'ya dönen Twachtman Connecticut'a yerleşti ve bir süre sonra Greenwich'te bir çiftlik satın aldı. Arkadaşı olan ressam Julian Alden Weir ile birlikte resimler çizdi ve sergiler açtı. Ayrıca vaktinin büyük bölümünü Cos Cob Sanat Topluluğu'ndaki çalışmalarına ayırdı. Twachtman'ın bu topluluk için önemi büyüktü. Twachtman büyük bir ticari başarı kazanamamış olduğundan, sanat çalışmalarında özgürlüğünü koruyordu ve ticari başarıyı garantileyecek unsurları içeren sıradan ama satılabilir resimler üretmiyordu. Bu yönüyle topluluğu etkilenen ressam, eserleri, konuşmaları ve dersleri ile Cos Cob topluluğunun yaratıcılığını destekliyordu. Twachtman bu dönemde, yağlı boya resimlerin yanı sıra gravürler ve pastel resimler de çizdi. Connecticut yıllarında ressamın tarzı bir kez daha değişiklik gösterdi ve oldukça kişisel izlenimci bir tekniğe dönüştü. Ressam, Greenwich'teki çiftliğini ve bahçesini konu eden, genelde karla kaplı manzaralardan oluşan birçok resim çizdi. Çiftliğinin sınırları içindeki ufak bir şelaleyi farklı mevsimlerde ve günün farklı saatlerinde gösteren düzinelerce resim yaptı. Twachtman, 1889'dan 1902'deki ölümüne kadar Art Students League of New York'ta dersler verdi. Ayrıca hayatının son döneminde, 19. yüzyıl Amerika'sının sanat merkezlerinden biri olan Gloucester, Massachusetts'e seyahat etti ve burada, henüz yaygınlaşmamış olan daha modernist bir tarza çizilmiş canlı sahneleri içeren bir dizi resim yaptı. Henüz 49 yaşındayken, bir anevrizma sonucu Gloucester'da aniden öldü. Bugün eserleri, New York'ta Metropolitan Museum of Art, Washington'da National Gallery of Art ve Bostan'da Museum of Fine Arts da olmak üzere birçok farklı müzede sergilenmektedir. Barry Sharpless Karl Barry Sharpless (d. 28 Nisan 1941, Philadelphia) AmerikalÄ± kimyager. 1963 yılında Dartmouth College'de lisans eğitimi, 1968'de Stanford Üniversitesi'nde doktorasını tamamladı. Doktorasını aldıktan sonra çalışmalarına Stanford Üniversitesi ve Harvard Üniversitesi'nde devam etti. Münih Teknik Üniversitesi'nden fahri diploma verilmiştir. Massachusetts Teknoloji Enstitüsü ve Stanford Üniversitesi'nde profesör olarak çalıştı. Günümüzde Scripps Araştırma Enstitüsü'nde kimya profesörü olarak görev yapmaktadır. 2001 yılında "stereoselektif oksidasyon tepkimeleri üzerine çalışmaları için" Nobel Kimya Ödülü'nü kazanmıştır. Bu ödülü William S. Knowles ve Ryoji Noyori ile paylaşmıştır, onlar ise "stereoselektif hidrojenasyon tepkimeleri üzerine çalışmaları için" bu ödüle nail görülmüştür. Mehmet Gönülaçar Mehmet Gönülaçar (d. 3 Mart 1972, Batman), Türk futbolcudur. Gaziantepspor'da parlayan Mehmet, 1997-98 sezonunun başında Galatasaray'a transfer oldu. 1996-97 sezonunun sonunda Gaziantepspor'da oynarken bir sakatlık geçirdi, fakat Galatasaray, bu sakatlığının geçmediğini bile bile kendisini transfer etti. Bu nedenle çok fazla şans bulamadı, ve ertesi sezon Sakaryaspor'a kiralandı. 1999-00 sezonunun devre arasında ise Yimpaş Yozgatspor'a kiralandı. Mehmet, 2000-01 sezonuna ise bambaşka bir hedefle girdi. Galatasaray'dan takım arkadaşları olan Volkan Kilimci, Osman Coşkun ve Beşiktaş'tan Hikmet Çapanoğlu ile beraber Belçika'nın KSK Beveren takımına transfer oldu. Ancak burada da işler beklendiği gibi gitmedi. Devre arasında Mehmet Türkiye'ye döndü. Hâlâ ait olduğu Galatasaray onu bu kez Diyarbakırspor'a kiraladı. 2001-02 sezonunun ilk yarısında Erzurumspor'da, ikinci yarısında da Batman Petrolspor'da kiralık oynadı. 2001-02 sezonunun sonunda, hem kiralık olarak top koşturduğu Batman Petrolspor ile, hem de ait olduğu Galatasaray ile sözleşmesi sona erdi. Bir takımla anlaşmak üzereydi ancak sakatlık nedeniyle 30 yaşında futbolu bıraktı. Futbolu bıraktıktan sonra bir süre antrenörlük yapan Gönülaçar, en son 1 Ağustos 2004'te Gaziantepspor'da jübilesini yapmıştır. 1 kez U-21'de Millî olan futbolcu şu an, Spor toto 2. Lig ekibi kırmızı grup ekiplerinden Adıyamanspor'da teknik direktörlük görevine getirilmiştir. J. Alden Weir Julian Alden Weir (30 Ağustos 1852 - 8 Aralık 1919), Amerikalı izlenimci ressam. Weir, Greenwich, Connecticut yakınlarında kurulu olan Cos Cob Art Colony'nin üyesiydi. Ayrıca, profesyonel sanat kurumlarına karşı çıkmak için 1898'de bir araya gelen "Ten American Painters" grubunda yer alıyordu. Weir West Point, New York'ta doğdu ve büyüdü. Ressam olan babası Robert Walter Weir, West Point'teki ABD Harp Okulu'nda resim profesörüydü. Ağabeyi John Ferguson Weir ise Hudson River ve Barbizon ekolleri tarzında manzara resimleri çizen bir ressamdı. Julian Weir ilk sanat eğitimini 1870'lerin başında National Academy of Design'da aldı. 1873'te Paris'teki École des Beaux-Arts'a kayıt oldu. Fransa'dayken, ünlü Fransız ressam Jean-Léon Gérôme ile çalıştı ve Jules Bastien-Lepage ile de arkadaşlık etti. Ayrıca bu dönemde izlenimcilik ile tanıştı ve bu akımı "korku odasından bile daha korkunç" sözleriyle tanımladı. Weir 1877'de New York'a dönmeden önce, Londra'da James McNeill Whistler ile tanıştı. Amerika'ya döndükten sonra, Édouard Manet'ninkine benzer realist bir tarzda çizilmiş insan figürleri ve natürmortlara yoğunlaştı. 1880'lerde Ridgefield, Connecticut kırsalına taşındı ve Albert Pinkham Ryder ile John Henry Twachtman gibi ressamlarla arkadaşlığını ilerletti. Özellikle Weir ile Twachtman'ın sanatı oldukça paraleldi. İkili birlikte resim çizip ortak sergiler açtı. Her ikisi de Art Students League of New York'ta ders verdi. 1891'de Weir izlenimcilik hakkındaki önceki düşüncelerinden vazgeçti ve bu akımı kendi tarzı olarak benimsedi. 1890'larda ve 1900'lerde, çoğu Branchville ve Windham'daki kendi çiftliklerini betimleyen izlenimci manzara resimleri ve figürler çizdi. Bu resimlerde, geleneksel canlı izlenimcilikten daha gölgeli tonalizme kadar farklı üsluplar denedi. Ayrıca gravürler üzerine de çalıştı. 1912'de Association of American Painters and Sculptors'ın ilk başkanı seçildi ama bir yıl sonra, derneğin modernist bir sergi olan Armory Show'a sponsor olmasının ardından istifa etti. Daha sonra National Academy of Design'ın başkanlığını yaptı. 1919'da öldü. Bugün Weir'in tabloları, New York'ta Metropolitan Museum of Art, Washington'da Smithsonian American Art Museum ve Phillips Collection gibi koleksiyonlarda bulunmaktadır. Weir'in Branchville'deki çiftliği ve stüdyosu, ABD ulusal tarihî sit alanı olarak korunmaktadır. Windham'daki çiftliğinin sahipliği ise halen Weir ailesindedir. Aşkın Son Mevsimi Aşkın Son Mevsimi (Özgün adı: The Last Station) Alman yapımı biyografik film. Jay Parini'nin Leo Tolstoy hakkındaki 1990 tarihli biyografik kitabından uyarlanmıştır. Tolstoy rolünde Christopher Plummer yer almaktadır. İlk kez 2009 Telluride Film Festivalinde gösterilen film Almanya'da 21 Ocak 2010'da gösterime girecektir. Sony Pictures Classics filmin dağıtım haklarını satın almış ve 2009 film ödüllerine aday olabilmek için 23 Aralık 2009'da sınırlı şekilde gösterime girdirmiştir. Daha büyük çağta gösterimi 15 Ocak 2010'da yapılacaktır. Helen Mirren bu filmdeki performansı ile 2009 Rome Uluslararası Film Festivalinde En İyi Kadın Oyuncu ödülünü almıştır.. Mirren ayrıca En İyi Kadın Oyuncu - Drama kategorisinde ve Christopher Plummer'da En İyi Yardımcı Erkek Oyuncu kategorisinde 67. Altın Küre Ödüllerine aday gösterilmiştir. Alan J. Heeger Alan Jay Heeger (d. 22 Ocak 1936) Amerikalı fizikçi ve Nobel Kimya Ödülü sahibi. Sioux City, Iowa'da Yahudi bir ailenin çocuğu olarak doğdu. 1957 yılında Nebraska Üniversitesi'nde fizik ve matematik alanında lisans eğitimini ve 1961'de Kaliforniya Üniversitesi, Berkeley'de fizik dalında doktarasını tamamladı. 1962-1982 yılları arasında Pennsylvania Üniversitesi'nde çalıştı. 1982'de Kaliforniya Üniversitesi, Santa Barbara'ya profesör olarak atandı, hâlen bu görevini sürdürmektedir. Araştırmaları pek çok yeni şirketin kurulmasına olanak sağlamıştır, bu şirketler arasında Uniax, Konarka ve Sirigen sayılabilir. 2000 yılında, "iletken polimerlerin geliştirilmesi ve keşfi için", Alan G. MacDiarmid ve Hideki Shirakawa ile birlikte Nobel Kimya Ödülü'nü kazanmıştır. Heeger buna ilaveten, 1983'te Amerikan Fizik Topluluğu'nun ("American Physical Society") Oliver E. Buckley Ödülü'nü ve 1995'te Non-Biyolojik Materyaller Bilimi ("Science of Non-Biological Materials") için Balzan Ödülü'nü kazanmıştır. Heeger'ın, sinirbilimci David Heeger ve immünolog Peter Heeger olmak üzere iki oğlu vardır. Othello Kulesi KKTC'de tarihi bir kale. Othello Kalesi olarak da bilinir. Othello Kulesi 14. yüzyılda Luzinyanlar tarafından olası bir düşman saldırısına karşı limanı korumak için inşa edilmiştir. Yapıldığı ilk dönemlerde etrafı derin çukurlarla çevriliydi. Saldırıya geçen düşmanlar özellikle derin hendekleri geçemedikleri için uzun zaman geçilmez kale olarak adlandırılmıştır. 1492 yılında venedikliler tarafından bu kale bir topçu tabyasına dönüştürülmüştür. Kalenin girişinde venediklilerin kullandıkları Saint Mark'ın kanatlı aslan kabartmasının altında kaleye son şeklini veren kaptan Nicolo Foscarini'nin adı yazılıdır. Leonardo da Vinci'nin 1481 yılında Kıbrıs'ta iken Venediklilere kentin savunma sistemi hakkında tavsiyelerde bulunduğu rivayer edilir. Kale birbiri ardına sıralı kuleler ve topçu bataryalarıyla biten koridorlardan oluşur. Geniş avlunun hemen yanında inşa edilmiş olan yemekhane ve üstündeki yatakhane Lüzinyanlar döneminden kalmıştır. Kalenin avlusunda yer alan topların bir kısmı Osmanlı, bir kısmı İspanyol yapımıdır. Demir gülleler toplara, taş gülleler de mancınıklara aittir. Kalenin şimdiki ismi Kıbrıs'ın İngiliz sömürgesinde olduğu dönemlerden gelir.Shakespeare'in ünlü tragedyasının bir kısmı Kıbrıs' ta geçer ve tragedyanın kahramanı Othello adında bir Faslıdır. Othello Kalesi isminin de bu öykü kahramından geldiği sanılır. Wayne Williams Wayne Bertram Williams dünyanın gelmiş geçmiş en azılı seri katili olarak kabul edilen kişi. Atlanta çocuk katili olarak da adlandırılır. Genellikle kurbanlarını önce boğduğu ardından da nehre attığı söylenir. Daha çok çocukları öldürmesi nedeniyle ulusal güvenlik birimlerince azılı seri katil olarak kabul edilir. 27 Mayıs 1958 yılında doğdu. Atlanta'da Dixie Hills semtinde büyüdü. Özellikle yaşadığı bölgedeki siyah-beyaz çatışmalarından etkilendiği söylenir. Okul yıllarında izcilik yapan ardından okul sonrası bir süre müzisyenliği deneyen Williams özellikle kişisel inançları ve buna bağlı saplantıları ile dikkat çekti. İlk olarak 1976 yılında cinayet şüphesiyle yasa karşısına çıktı. Her ne kadar delil bulunamasa da özellikle mahkeme heyetine verdiği soğukkanlı cevaplar ve kendinden emin cinayet işlemeye meyilli tavırları ile dikkat çekti. Bir polis devriyesi Mayıs 1981 yılında Wayne Williams'a bir nehir kıyısında yüksek sesle müzik dinlemekten alıkoydu. İlk sorguda Williams Müzik seçmeleri için hazırlık yaptığını söyledi. Bu ifadesi polisler tarafından inandırıcı bulunan Williams serbest bırakıldı. Ancak üç gün sonra aynı nehirde 27 yaşında boğularak öldürülmüş çıplak bir kadının bulunması üzerine Williams üzerindeki şüpheler arttı. Motor sporlarÄ±nda Mercedes-Benz Mercedes-Benz, kuruluşundan bu yana birçok motor sporları etkinliğinde yer almıştır. Otomobil yarışları, ralliler, DTM, Formula 3 ve Formula 1 bu alanlardandır. 1926'da "Mercedes-Benz" markasını oluşturan iki şirket o zamanın yeni spor türlerinden biri olan motor sporlarında üstün başarılara imza atmış bulunmaktaydılar. İki şirket de tarihin ilk otomobil yarışı olan Paris - Rouen 1894'e katılmışlardı. 1902 yapımı Mercedes Simplex, Mercedes'in ilk yarış aracıydı. Faytonu andıran bu model otomobil yarışlarında uzun yıllar boyunca kullanılmıştır. DMG "Mercedes 35 hp" I. Dünya Savaşı'ndan hemen önce Fransa Grand Prix'sini ilk üç sırada tamamlamayı başarmıştır. Karl Benz'in sahibi olduğu Benz & Cie. adlı şirket "gagalı" "Blitzen Benz"'i üretmiştir. Birçok hız rekoruna imza atan bu model 1911 yılında 228.1 km/sa hıza ulaşmıştır. Bu rekor, o gün için dünya üzerindeki herhangi bir otomobil, tren ya da uçağın ulaşabileceği en yüksek hız olarak tarihe geçmişti. Ten American Painters Ten American Painters "(On Amerikan Ressamı)", ya da genellikle kısaltıldığı hâliyle The Ten, 1897 sonlarında Society of American Artists (Amerikan Ressamlar Derneği)'ten ayrılan on ressam tarafından kurulan ressam grubu. Derneğin düzenlediği sergilerin gittikçe politikleşmesini ve ticarileşmesini protesto eden ressamlar, dernekten ayrılıp "The Ten" grubunu kurdu. Derneğin kendisi de, bu ayrılıştan yirmi sene önce, ilerici bir hareket olarak National Academy of Design'dan ayrılan Thomas Eakins, Mary Cassatt, John Singer Sargent, James McNeill Whistler ve Winslow Homer gibi ressamlar tarafından kurulmuştu. "The Ten" grubunda yer alan ressamlar şunlardı: Abbott Handerson Thayer ve Winslow Homer'a da dernekten ayrılıp gruba katılmaları teklif edilmişti ancak bu ressamlar teklifi kabul etmedi. 1902'de ölen Twachtman'ın yerine gruba William Merritt Chase dahil edildi. On ressamın tamamı New York ya da Boston'da aktifti. Genelde izlenimciliğin temsilcileri olarak değerlendiriliyorlardı ve kariyerlerini bu akım üzerine kurmuşlardı. Tüzüklerinde dernekten ayrılacakları ve kendi yıllık sergilerini açacakları yazılıydı ve derneğin "çok fazla iş çok az sanat" şeklinde tanımladıkları önceliğini protesto ediyorlardı. Dernek ise muhaliflere karşı "liberal" bir politika benimsediği açıkladı. Ancak bazı üyeler, derneğin her yeni akım ile şekil değiştirmek yerine "geleneksel sanata" bağlı kalması gerektiğini, muhalifleri ise ikna etmeye çalışmak yerine serbest bırakmanın daha iyi olacağını savunuyordu. Grup kendi yıllık sergilerini yirmi yıl boyunca sürdürdü. Bundan sonra, gruptaki ressamların bazılarının ölümleri ve eserlerinin realizm gibi yeni akımlar karşısında gerici olarak değerlendirilmesi sebebiyle dağıldı. Paul Ekman Paul Ekman (d. 15 Şubat 1934), insan duyguları ve bunların yüz ifadeleri (mimikler) üstündeki etkileriyle ilgili yaptığı çalışmalarıyla öncü olan bir psikologdur. Ekman'ın araştırmasının temeli insan davranışlarının ve durumlarının zaman içerisindeki gelişiminin araştırılmasına dayanmaktadır. 2009 Yılının en çarpıcı televizyon şovlarından Fox Life ve Dizimax kanallarında gösterilmekte olan Lie to Me (Bana Yalan Söyle) adlı dizide aktör Tim Roth tarafından canlandırılan Cal Lightman adlı karakter, genel hatlarıyla Paul Ekman'ın hayatı ve çalışmalarından esinlenerek yaratılmıştır. Paul Ekman 1934'te bir çocuk doktorunun oğlu olarak Washington, DC'de Dünya'ya geldi. Çocukluğu, New Jersey, Oregon ve California arasında geçmiştir. Lisans eğitimini Chicago ve New York üniversitelerinde tamamlamıştır. Doktorasını ise 1958'de Langley Porter Nöropsikiyatri Enstitüsünde bir yıl staj yaptıktan sonra Adelphi Üniversitesi'nden almıştır. Kendisine 1971'de Ulusal Akıl Sağlığı Enstitüsü (UASE) tarafından (National Institute of Mental Health (NIMH)) Araştırmacı Bilim İnsanı ödülü verilmiştir. Bu nişanı daha sonra 1976, 1981, 1987, 1991 ve 1997'de tekrar tekrar almıştır. 40 yılı aşkın bir süre UASE, Ekman'ın çalışmalarını burslar, ödüller ve maddi kaynak sağlamak gibi çeşitli şekillerde desteklemiştir. 2001'de Ekman John Cleese ile birlikte BBC için The Human Face (İnsan Yüzü) belgeselini hazırlamışlardır. 2004'te California Üniversitesi Psikiyatri Departmanında profesör olarak emekli oldu. 1960 - 2004 arasında Langley Porter Psikiyatri Enstitüsünde görev yaptı. 11 Mayıs 2009 tarihli "Time" dergisinde en çok iz bırakan 100 insan arasında adı anılmıştır. Ekman'ın, yüz ifadeleri (mimikler) konusundaki çalışmalarının esin kaynağı, psikolog Silvan Solomon Tomkins'in (1911 – 1991) aynı konu üstünde yaptığı çalışmaları olmuştur. Ekman, Margaret Mead gibi bazı antropologların iddialarının aksine yüz ifadelerinin kültürel kökenli olmadığını, aksine tüm yüz ifadeleri ve mimiklerin evrensel olduğunu ortaya çıkarmıştır. Üstelik bu durumun sadece insanlarda değil, insanlarla aynı evrimsel köklere sahip tüm canlılarda (ör. primatlar) aynı şekilde olduğunu göstermiştir. İlk aşamada gözlemlenen en temel evrensel yüz ifadeleri (mimikler) şöyle olmuştur; kızgınlık (sinirlenme), iğrenme (tiksinme), korku, zevk, üzüntü ve şaşırma olmuştur. Bunların dışında, aşağılama (hor görme) ifadesi diğerlerine göre daha zayıf belirginliğe sahip olmasına rağmen evrensel kabul edilen bir başka ifade olarak tespit edilmiştir. Dr. Maureen O'Sullivan ile birlikte yürüttükleri daha önceleri Diojen Projesi olarak adlandırdıkları Büyücüler Projesi (İng.Wizards Project) adlı çalışma sırasında Ekman, insan yüzünde, eğitilmemiş veya doğuştan yeteneğe sahip olmayan kişilerin göremediği mikro ifadeler (mikro mimikler) (İng.Microexpressions) bulunduğunu ve bunların gözlemlenmesi sayesinde yalan tespiti çalışmalarına yeni bir bakış açısı getirilebileceğini savunmuştur. İleriki safhalarda, tüm sınıf ve mesleklerden oluşan 15.000 denekle yürütmüş olduğu testlerin sonucunda, aralarından sadece 50 kişi tamamen eğitimsiz olarak tam başarılı yalan tespiti yapabildikleri görülmüştür. Bu doğal yetenekli bireylere Doğruluk Büyücüleri (Truth Wizards) denilmiştir. Bununla birlikte, Yüz Hareketleri Tanımlama Sistemi (YHTS) (Facial Action Coding System (FACS)) adını verdiği bir sınıflandırma sistemi geliştirmiştir. Bu sistemin amacı insan yüzüyle oluşturulabilecek tüm ifadelerin belli kodlar vererek sınıflandırmaktır. Ayrıca Ekman, sözel olmayan iletişim paternleri üstüne çok miktarda araştırma yapmış ve yayımlamıştır. Özellikle yalan tespiti konusunda yapmış olduğu çalışmalar sadece yüzle sınırlı kalmamış, vücudun geri kalanını da kapsamıştır. Bütün fiziksel ve sözel olmayan belirteçlerin dışında, sözel belirteçlerin de yalan tespiti konusunda nasıl yorumlanacağı üzerinde de çalışmıştır. Monika Lewinsky skandalıyla ilgili röportajında, "eğer Bill Clinton'u ben sorgulasaydım yalanını hemen yakalardım" demiştir, bunu da Bill Clinton'un Monika Lewinsky'den bahsederken kendinden uzaklaştırıcı lisan kullanmasını tespit ederek desteklemiştir. Ekman'ın çalışmaları, sosyal olarak, yalanın nasıl ve neden söylendiği ve insanların yalan yakalamak konusundaki ilgisizliği konularının incelenmesine büyük katkı sağlamıştır. Katkıları arasında altürizm (diğergamlık), şefkat ve barışçıl insan ilişkilerinin kökenleri hakkında yaptığı bilimsel araştırmalar da vardır. Şu anda Paul Ekman, tüm bu çalışmalarına ek olarak görsel bilişim araştırmacısı Dimitris Metaksas ile birlikte görsel yalan tespit cihazı üstünde de çalışmaktadır. Çalışmalar sırasında kültürler arası araştırmaların temellendirilebilmesi için dış kirlenmeye çok az maruz kalmış izole bir kültüre sahip olan Papua Yeni Gine yerlilerinden referans alınmıştır. Bu çalışmanın sonucunda tüm insan halklarında, her bireyde aynı olan temel yüz ifadeleri, mikro mimikler şöyle bir listede sıralanmıştır: Fakat 90'lı yıllara gelindiğinde araştırmalarını sürdüren Ekman bu mikro ifade listesini genişletmiştir: Paul Ekman insan yüzünün incelenmesi ve yüz ifadelerinin anlamlandırılmasının öğretilmesi için 2 çalışma programı geliştirmiştir. Bu programlar; FACS - Facial Action Coding System ve F.A.C.E - Facial Expression.Awareness.Compassion.Emotions'dır. FACS eğitimi insan yüzü tarafından yapılabilecek tüm hareket varyasyonlarının tek tek AU0'lara (hareket birimleri; İng. AU - Action Unit) ayrılması ve kodlanması amacıyla yapılan bir çalışmadır. FACS eğitimi, 1978 yılından beri bireylerin kendi kendilerini eğitebilecekleri bir kullanım kılavuzu şeklinde meraklılara ve eğitim göreceklere sunulmaktadır. Şu anda CD temelli bir el kitabı olarak temin edilebilmektedir. F.A.C.E eğitimi ise insan yüzündeki hareket kombinasyonlarından duyguların ve hislerin yakalanması için yapılan bir çalışmadır. Bu eğitim iki ayrı eğitim aracı vasıtasıyla verilmektedir. Bu araçlar; Mikro ifade eğitim aracı METT (Micro-expression Training Tool) ve gizli ifade eğitim aracı SETT (Subtle-expression Training Tool)'dır. Eğitimlerin ve araçların tamamı bireylerin kendi kendilerini eğitebilecekleri şekilde dizayn edilmiştir ve Paul Ekman'ın şirketinin internet sayfası üzerinden meraklılara belli ücretler karşılığında tedarik edilmektedirler. Şu anda dünyada yaygın olarak Paul Ekman International tarafından ESaC (Emotional Skills and Competencies - Duygusal Beceriler ve Yetkinlikler) ve ETaC (Evaluating Truthfulness and Credibility - Gerçekliği ve Güvenilirliği Değerlendirmek) adlı eğitimler verilmektedir. Türkiye'de Paul Ekman International eğitimlerinin yetkili temsilcisi Sola Unitas Akademi dir. İngilizce Wikipedia'dan konuyla alakalı bazı başlıklar ReÅŸid Nurgaliyev Reşid Gumaroviç Nurgaliyev (Rusça: Рашид Гумарович Нургалиев; 8 Ekim 1956, Cetigara (Джетыгара)/Kazakistan SSC doğumlu) Rusya İçişleri Bakanı ve aynı zamanda ordu generalidir. Bir asker ailesinin çocuğu olan Nurgaliyev 1979 yılında Petrozavodsk (Karelya) şehrinde iktisadi bilimleri bitirmiştir. 1981 yılında SSCB gizli servisi KGB'ye girmiş ve Karelya Özerk Cumhuriyeti terörle mücadele şubesi başkanlığına kadar terfi etmiştir. 1995 yılından 2002 yılına kadar Rusya'nın "Federal Gizli Servis" (FSK) ve bu kurumun devamı olan ulusal gizli servis FSB'de çeşitli konumlarda bulunmuştur. 2002 yılından 2004 yılına kadar Nurgaliyev Rusya'nın ilk İçişleri Bakan Yardımdısıydı. 2 Ocak 2004 tarihinden 21 Mayıs 2012'ye dek ise Nurgaliyev Rusya'nın İçişleri Bakanı olmuştur. Bu konumunda Rusya Parlamentosu Devlet Duması Başkanlığına seçilen Boris Grizlov'un yerine geçmiştir. 2012 yılı itibarıyla Güvenlik Konseyi sekreter yardımcısıdır. Nurgaliyev evli ve iki çocuk babasıdır. Dean Corll Dean Arnold Corll, (d. 24 Aralık 1939 – ö. 8 Ağustos 1973) ya da halk arasında bilinen adıyla (Candy Man) Şeker Adam. Birçok korku filminde ikon olarak kullanılmış Amerikalı bir seri katil. İlk defa adını 2 genç suç ortağı ile birlikte işledikleri "Houston Toplu Cinayetleri"nde duyurdu. En az 27 kurbanı olduğu sanılan Corll suç ortaklarından Elmer Wayne Henley tarafından 1973'te öldürülmüştür. Diğer suç ortağı David Owen Brooks, COVID-19 virüsünden hayatını kaybetmiştir. Dean Corll Fort Wayne, Indiana'da Mary Robinson ve Arnold Edwin Corll çiftinin çocukları olarak dünyaya geldi. 11 yaşında annesinin babası ile boşanması nedeniyle Teksas'a taşındı. Okulda iyi bir öğrenci olarak dikkat çekti. Yaşadığı kalp rahatsızlıkları sonucu beden eğitimi derslerinden muaf tutuldu. Bu dönemde annesi yeniden evlendi ve ikinci eşi birlikte gece gündüz çalışarak küçük bir şekerci dükkânı açtılar. Dean, 19 yaşındayken aile Houston, Heights'e taşındı ve burada daha büyük bir dükkân açtılar. 1963 yılında annesinin ikinci evliliği de sona erdi. Ancak bu dönemde açtıkları dükkân artık bir fabrika haline gelmişti. Annesinin ısrarıyla bu şeker fabrikasının başkan yardımcılığına getirildi. Bir süre sonra da başkanlık koltuğuna oturdu. Özellikle yoksul çocuklara ücretsiz şeker dağıtması nedeniyle basın tarafından Şeker Adam olarak adlandırıldı. Bir süre sonra orduya katıldı. Burada eşcinsel eğilimleri olduğu fark edildi ve 11 ay kaldığı ordudan uzaklaştırıldı. İşinin başına döndükten sonra yine yoksul çocuklara şeker dağıtan biri olarak gündeme geldi ancak özellikle erkek çocuklara ilgi göstermesi ile dikkat çekti. Yeni imalathanesini bir ilkokulun önüne açtı. Bazı çocukların taciz şikayeti üzerine birkaç defa sorgulandı ancak serbest bırakıldı. Annesinin üçüncü evliliğini yaptığı 1968 yılında işlerin kötüye gitmesinden dolayı şeker fabrikasını kapattı bir elektrik şirketinde teknisyen olarak çalışmaya başladı. Bu dönem 16 yaşındaki David Brooks adlı bir çocukla tanıştı. David ile beraber aynı evde yaşamaya başladılar. Zamanla Dean hem David ile hem de David'in arkadaşları ile ilişkiye girmeye başladı. Dean ilk cinayetini 1969 yılında 18 yaşındaki Jeffry Konen'i öldürerek işlemişti. David zamanla Dean'in işlediği cinayetlere tanıklık etmeye başlamıştı. Belli bir süre sonra Dean'in işlediği cinayetlere uyuşturucu madde sözü karşılığında yardımcı olmaya başladı. 1970 yılında David, Elmer Wayne'i Dean ile tanıştırdı. Elmer, Dean tarafından beğenildi ve bundan sonra artık cinayetleri üç kişi işlemeye başladılar. Üçlü bu işi Dean öldürülene kadar sürdürmüştür. Dean çevrede kayıp genç haberleri yaşanırken aynı zamanda dul bir kadınla aktif şekilde zaman geçirmiş bu yolla üzerinde oluşabilecek herhangi bir şüpheyi de ortadan kaldırmıştı. Dean Corll'un seri katil olduğu, Corll öldürüldükten sonra katili Elmer Wayne tarafından ihbar edilmiş ve yapılan araştırmalar sonucu cinayetleri günyüzüne çıkarılmıştır. Bir cinayet gecesi aralarında anlaşmazlıklar çıkmış ve birbirlerine saldırmışlardır. Wayne silahla 3-4 el ateş ederek Dean'i öldürdü. Faili meçhul olan birçok olay yine bu itirafların ardından açığa kavuşturulmuştur. İncelemeler sonucunda 28 cinayet olduğu saptanıldı. KayÅŸa Atahanova Kayşa Atahanova (d. 18 Temmuz 1957, Karağandı, Kazakistan) nükleer radyasyonun genetik etkileri konusunda uzman Kazak biyolog. Kazakistan'a ithal edilen ticari mallarda nükleer atığı önlemek için yapılan mücadeleye liderlik ettiği için, 2005'te Goldman Çevre Ödülü'nü ("Goldman Environmental Prize") kazanmıştır. Atahanova, "EcoCenter" olarak da bilinen "Karağandı Ekolojik Merkezi"'nin ("Karaganda Ecological Center") kurucusu ve başkanıdır. 2010 Formula 1 sezonu 2010 Formula 1 Sezonu, 64.sü düzenlenmiş olan Formula 1 sezonu. Şampiyonaya 12 takım katılmıştır. Red Bull-Renault, sezonun sondan bir önceki yarışında ilk iki sırayı alarak ilk markalar şammpiyonluğunu kazandı. Sezonun son yarışında ise Sebastian Vettel, sezonun son yarışını kazanarak en genç Formula 1 Dünya Şampiyonu unvanına sahip oldu. Bu sezon takvimde 19 yarış bulunmaktadır. 14 Mart'ta Bahreyn GP'si ile başlayıp, 14 Kasım 2010'da Abu Dabi GP'si ile sonlanmıştır. Son şampiyon Jenson Button, McLaren takımına geçmiş, son şampiyon takım Brawn GP, Mercedes-Benz tarafından satın alınarak Mercedes adını almıştır. 2010 yılının en sürpriz olayı ise Formula 1 tarihinin en başarılı sürücüsü Michael Schumacher'in Mercedes takımı ile yeniden pistlere dönmesidir. Ayrıca, bu sezon Bridgestone'un F1'e lastik sağladığı son sezon olmuştur. Bu sezon şampiyonluk yarışı 5 pilotun arasında geçti. Sezonun ilk yarışı Bahreyn GP'de Ferrari pilotları Fernando Alonso ve Felipe Massa ilk iki sırayı aldı. Alonso, Ferrari'deki ilk yarışını kazanmış oldu. Son dünya şampiyonu Jenson Button, Avustralya'daki yağmurlu yarışta Mclaren'deki ilk zaferini elde etti. Malezya'da ise Red Bull, Vettel ve Webber'le ilk iki sırayı almış oldu. Button, bir diğer yağmurlu yarış olan Çin GP'yi kazanarak sezondaki 2. zaferini elde etti. Mark Webber, İspanya ve Monaco'daki zaferleriyle art arda yarış kazanan ilk pilot oldu. Türkiye'de 40. turda Webber liderken Vettel'in geçiş hamlesi sonucunda çarpıştılar. Vettel yarış dışı kalırken Webber yarışı 3. tamamlayabildi. Lewis Hamilton ve Jenson Button arasındaki mücadele sonucu kazanan Lewis Hamilton oldu. Hamilton bir sonraki yarış olan Kanada GP'yi de kazanarak şampiyonada liderliğe yükselmiş oldu. Valencia'da Mark Webber, Heikki Kovalainen'e çarparak havada takla attı; fakat Webber bu korkutucu kazadan burnu bile kanamadan kurtuldu. Güvenlik aracı çağrıldı. Lewis Hamilton, güvenlik aracını tartışmalara neden olacak bir şekilde geçti. Hamilton pitten geçme cezası alsa da bu onun konumunu değiştirmedi ve Vettel'in ardından yarışı ikinci sırada tamamladı. İngiltere'de Sebastian Vettel'in antrenmanlarda kaza yaparak yeni ön kanadını kırması nedeniyle ona Webber'in yeni kanadının takılması Red Bull takımı içerisinde büyük tartışmalara neden oldu. Mark Webber sıralamalarda takım arkadaşından geride kalsa da yarışı kazandı. Webber yarıştan sonra telsizden: "İkinci pilot için fena değil." diyerek tepkisini ortaya koydu. Almanya GP'si Ferrari'nin güç bakımından şampiyonaya ortak olacağını gösteren bir yarış oldu. Kalkışta Vettel ve Alonso birbirleriyle uğraşırken 3. sıradan kalkan Massa liderliğe oturdu. 49. turda Massa'ya takımdan "Fernando senden daha hızlı." mesajı gönderildi ve bu mesajın ardından Massa yavaşlayarak Alonso'ya yol verdi. Alonso yarışı kazanarak 7 puan daha fazla almış oldu. Yarıştan sonra Ferrari'ye takım emri yasağının delinmesi nedeniyle 100,000$ ceza verildi. Bu olaydan sonra takım emirleri serbest bırakıldı. Sıradaki yarış Macaristan GP'de Webber yarışı kazandı. Belçika'daki yağmurlu yarışta ise kazanan Lewis Hamilton oldu. İlk 10 sıraya giren pilotlar aşağıdaki puanları alırlar. Yarışı bitiremese de yarışın %90'ını tamamladığı için klasmana girdi. Yarışı bitiremese de yarışın %90'ını tamamladığı için klasmana girdi. Gakutei Harunobu Bir bakushin (Tokugawa Bakufu'ya doğrudan bağlı olan samuray) olan Hirata (平田)'nın evlilik dışı çocuğu olduğu rivayet edilmektedir. İlk soyadı Sugawara olup annesi Aoyama Midorigaoka'da oturan Yashima (八島) ile evlenince üzey babasının soyadı Yashima'yı kullandı. Adı Harunobu olup daha sonra Teikō oldu. Genel hayatında Maruya Onokichi adını kullandı. Azana ise Hōkō (鳳卿) olup Gakutei (岳亭 veya 岳鼎), Gogaku, Kyūzan, Ichiō, Nanzan, Yōtei, Yōsai, Kōen, Shinkadō, Shingakudō, Horikawa Tarō, Ryōsa başta olmak üzere çeşitli gō kullandı. Üvey babasının evinden ayrıldıktan sonra Ōtenma-chō, Ningyō-chō, Nihonbashi Sakamoto-chō gibi Edo'nun çeşitli yerlerinde oturdu. Bunsei dönemin son yıllarından Tenpō dönemin 4. veya 5. yılına kadar Kyoto ve Osaka tarafında oturduktan sonra tekrar Edo'ya döndü. Önce Tsutsumi Shūei'den Ukiyo-e'yi öğrendi ve daha sonra Totoya Hokkei (Hokusai'nin öğrencilerinden)'nin öğrencisi oldu. Ayrıca Madono Muratake ve Rokujyuen'den kyoka'yı öğrendi. Bunka 12. veya 13. yılından tahta baskı eserleri yapmaya başladı ve Bunsei 1. yılından sonra Kyōka kitapları için surimono ve sashi-e'leri çizdi. GÃ¶zde Kansu Gözde Kansu (d. 23 Ağustos 1980, İzmir), Türk oyuncu. Dokuz Eylül Üniversitesi Güzel Sanatlar Fakültesi Tiyatro Bölümü mezunudur. Oyuncu Dükkanı adlı kast ajansındadır. Oyunculuğa baleyle başladı. Daha sonraları okulda devamsızlık yaparak okulun tiyatro ve müzik kolu faaliyetlerinde yer aldı. İstanbul Şehir Tiyatroları'nın ekipleri ile çalıştı ve sonra onların Antalya turnelerine davet edildi. İzmir Dokuz Eylül Üniversitesi Tiyatro Bölümü'nün sınavlarına girdi ve kazandı." Elif Ä°nci Elif İnci (d. 20 Ağustos 1973, İstanbul), Türk oyuncu. 1994 yılında Adana Altın Koza Film Festivali'nde Zıkkımın Kökü filmindeki "Raziye" rolüyle "En İyi Yardımcı Kadın Oyuncu" ödülünü aldı. Annesi Perihan Doygun, babası Bilal İnci, ağabeyi ise Murat İnci'dir. Tümay Özokur Film Reklam kast ajansındadır. Ayrıca Elif İnci, Kemal İnci'nin yeğenidir. 1977 yılında çekilen "Selvi Boylum Al Yazmalım" filminde, bir erkek çocuğu olan "Samet" karakterini oynamıştır. 2004 Yaz OlimpiyatlarÄ±'nda halter - Erkekler 69 kg Bunlar Atina'da yapılan 2004 Yaz Olimpiyatları'nda halter müsabakalarında erkekler 69 kg (önceleri "hafifsiklet" klasmanı olarak bilinir) haltercilerinin sonuçlarıdır. Bu daldaki müsabakaya toplam 17 erkek halterci katıldı ve haltercilerin vücut ağırlıkları 69 kilogramdan az olarak belirlendi. Her bir halterci koparma ve silkme dallarında üçer kaldırış yapma hakkına sahipti. Her bir daldaki en iyi derecesi onun sıralamdaki ve madalya kazanmadaki durumunu belirlemek için kullanıldı. Yarışma 18 Ağustos günü "Nikaia Olimpiyat Halter Salonu"nda yapıldı. 2004 Yaz OlimpiyatlarÄ±'nda halter - Erkekler 77 kg 2004 Yaz Olimpiyatları'nda halter erkekler 77 kg (önceleri "orta sıklet" klasmanı olarak bilinir) Atina'daki ağırlık kategorilerinden biriydi. Bu müsabakaya toplam 25 halterci katıldı ve haltercilerin vücut ağırlıkları 77 kilogramdan az olarak belirlendi. Her bir haltercinin koparma ve silkme dallarında üçer kaldırış yapma hakkı vardı. Her bir daldaki en iyi kaldırışının toplamı o haltercinin sıralamadaki yeri ve madalya kazanmadaki durumunu belirlemek için kullanıldı. Yarışmalar 19 Ağustos günü "Nikaia Olimpik Halter Salonu"nda yapıldı. Yalnızçam Yenice, PÄ±narhisar Yenice, Kırklareli ilinin Pınarhisar ilçesine bağlı bir beldedir. Yenice beldesi, Pınarhisar-Demirköy yolu üzerinde Yıldız Dağları'nın eteklerinde kurulmuştur. Leesburg, Florida Leesburg, ABD'nin Florida eyaletinde bulunan Lake İlçesi'ndeki bir şehirdir. 2000 yılında ABD Nüfus Sayımı Bürosu şehir nüfusu 19.086 olarak buldu. Leesburg, Florida'nın merkezinde, Harris Gölü ve Griffin Gölü arasında bulunmaktadır. Şehrin alanı 63,3 km'dir. Rakımı 29 metredir. Şehirde kilometrekare başına 252,1 kişi düşmektedir. Leesburg'a ilk olarak Evander McIver Lee 1857 yılında yerleşmiştir. Birkaç kardeşi de onu takip etti. Bu kardeşlerden Calvin Lee, şehre soyadlarından yola çıkarak Leesburg adını verdi. Şehir resmi kayıtlara ilk olarak 1875'te geçti. Daha sonra bir süre Sumter İlçesi'ne bağlı kaldı. 1887 yılında Lake İlçesi'ne katıldı. Sally Hemings Sarah "Sally" Hemings (doğum Shadwell, Albemarle County, Virginia, yaklaşık 1773 – Charlottesville, Virginia, 1835) ABD'nin üçüncü başkanı Thomas Jefferson'a ait, karışık ırklı bir köleydi. Jefferson'un karısı Martha Wayles Skelton Jefferson'ın yarım-kardeşi olduğu söylenir. Gazeteciler ve başkaları, karısının ölümünden sonra, Jefferson'un Hemings'ten birkaç çocuğu olmuş olabileceğini iddia etmiştir. Yirminci yüzyıl ortalarında kadar pek az tarihçi bu iddiaları ciddiye almıştır. 20. yüzyıl sonlarında tarihsel verilerin tekrar incelenmesi ve 1998'te yapılan bir DNA testi sonuçlarının, Jefferson'un sülalesinden bir erkeğin Sally Hemings'in çocuklarından en az birinin babası olduğunu göstermesi, Jefferson hakkındaki tarihi temayülleri değiştirmiştir. Thomas Jefferson Vakfı'nın oluşturduğu bir araştırma komitesi, Amerikan Millî Soybilim Derneği'nin araştırmacıları ve çeşitli diğer tarihçiler, mevcut tarihî belgeler ve DNA kanıtlarına dayanarak Jefferson'un Hemings ile uzun süre devam etmiş bir ilişkisi olduğunu, Hemings'in altı çocuğunun hepsinin babasının Jefferson olduğunu ve bu çocuklardan dördünün yetişkin yaşa ulaştığını göstermektedir. Hemings'in annesi Elizabeth Hemings (1735-1807), esir edilmiş Afrikalı bir kadın ile İngiliz deniz kaptanı Hemings'in kızıydı. Ailenin diğer fertleri ile birlikte Jeffersonun kayınpederi John Wayles'e aitti. Wayles 1773'te ölünce Hemings ailesinin neredeyse tüm üyelerini kızı Martha Jefferson'a bırakmıştır. Bazı kaynaklar Sally Hemings'in Martha'nın yarım kardeşi olduğunu, yani ikisinin de babasının John Wayles olduğunu iddia ederler. Bu iddia genel kabul görmekle beraber karşı görüşler de mevcuttur. Wayles Betty Hemings'le ilişkiye girmeden önce üç defa dul kalmıştı. Hemings'le birkaç çocuğu olduğu söylenir, bunlardan en genci Sally idi. Hemings ailesi açık tenli ve karışık ırklıydı; Monticello'daki ev görevleri bakımından oradaki esir hiyerarşisinin en tepesinde yer almaktaydılar. Eğer Sally Hemings, çoğu tarihçinin kâni olduğu gibi John Wayles'in kızıydıysa, 3/4 oranında beyaz ırklıydı, çünkü anne tarafından beyaz bir büyükbabası vardı. 18. yüzyıl Virginia'sında bu tür çocukların kanunî statüsü "partus