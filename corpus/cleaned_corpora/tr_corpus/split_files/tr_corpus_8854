1702 yılının sonlarında doğru Halil Paşa, Trablusgarp Dayısı ve Beylerbeyi olmuştur. 1710 yılında İstanbul'a döndükten sonra İsmail Hoca Dayı ve ardından Hacı Mustafa Dayı yönetici olmuştur. 4 Temmuz 1711 tarihinde yönetimi ele alan Mahmud Bey Dayı tutunamamıştır. Sadece 26 gün dayı dayılık yapabilmiştir. Mahmud Bey Dayı'dan sonra Karamanlı Ahmed başa geçmiştir. Böylece Trablusgarp'taki birinci Osmanlı devri olarak tanımlanan dönem sona ermiş, eyalette 124 yıl hüküm sürecek Karamanlı Hanedanı'nı başlamıştır. Karamanlı Hanedanı, 1711 yılında Karamanlı Ahmed Paşa tarafından kurulup, 1835'e kadar hüküm süren hanedandır. Hanedana mensup son Trablusgarp yöneticisi II. Ali Paşa'dır. 1801-1805 yıllarında eyalet ile ABD arasında "Birinci Berberi Savaşı" gerçekleşmiştir. Hanedanın kurucusu olan Karamanlı Ahmed Paşa Türk asıllı bir kuloğlu askeri olup, soyunun Karaman'a bağlı Ermenek'e dayandığı söylenmektedir. Bu yöredeki bazı aileler bugün Mısır ve Libya'da dedelerinden kalma tapulu arazilerinin olduğunu söylemektedir. Ahmed Paşa'nın babasının veyahut dedesinin Trablusgarp'ta hizmet etmek için eyalete geldiği tahmin edilmektedir. Ahmed Paşa'nın cetlerinden birinin Turgut Reis ile birlikte Trablusgarp'a geldiğini söyleyen tarihçiler de vardır. Annesi ise Libyalıdır. Münşiye ve sahil bölgesinin yöneticisi olan ve halkın sevgisi kazanan Karamanlı Ahmed Paşa, 1710 yılında Yeniçeriler ve Kuloğulları ile Arap eşrafları arasındaki rekabetten doğan kargaşaya son vermek için Trablusgarp şehrine müdahale etmeye karar verir. Araplar ile birlik olan Ahmed Paşa, 29 Temmuz 1711 tarihinde Dayı olur. Ahmed Paşa; mücadele, isyan ve asayişsizlikten bıkmış olan halka iyi davranmıştır. Kendisi ile arası açık olan Trablusgarp beylerbeyi Mehmed Paşa'yı öldürttüğü gibi olayı soruşturmaya gelen Kaptan-ı Derya Canım Hoca Mehmed Paşa'yı geri göndermiş ve birçok sayıda Türk askerini de öldürtmüştür. Ardından İstanbul'a yaptığı bu davranışlarını haklı göstermek için elçi göndermiştir. 1711'de yönetimi ele geçirmesinden on sene sonra 1722 yılında Osmanlı Devleti tarafından paşa olarak tanınmıştır. Hem beylerbeylik hem de paşalık payesini elde etmiştir. Karamanlı Ahmed Paşa, Yeniçerilere güvenmemektedir. Bu yüzden halktan bir milis kuvvet oluşturmuş ve ardından korsanları himaye altına almıştır. Eyaletteki kabilelerin isyanlarını sona erdirerek asayişi sağlamıştır. Bazı devlet adamlarını, eşrafları ve dönemin tarihçisi İbn Galbun'u öldürtmüştür. Böylece hakimiyetini bütün eyalete yaymıştır. Fransa ile aradaki anlaşmazlık nedeniyle bir Fransız filosu gelerek Trablusgarp kalesini topa tutmuştur. Büyük bir donanma ile tekrar geleceklerini bildirmişlerdir. Bu halden telaşa düşen Ahmed Paşa, vaziyeti İstanbul'a bildirmiştir. Osmanlı Hükümeti'nin arabuluculuğu ve Fransa elçisinin gayretleriyle temmuz 1729 (Zilkade 1141)'da aradaki anlaşmazlık halledilmiştir. Ahmed Paşa, başta Fransa ve İngiltere olmak üzere batılı devletlerle iyi geçinmeye çalışmış ve onlarla barış ve ticaret anlaşmaları yapmıştır. 16 Mayıs 1733 tarihinde Padişah I. Mahmut tarafından görevi yenilenmiştir. İdari otorite kurduktan sonra imar faaliyetlerine yönelmiştir. Denizden gelecek saldırıları engellemek için surları onartmış, ayrıca cami ve medrese yaptırmıştır. Yaptırdığı "Karamanlı Ahmed Paşa Camii" Trablus'daki en güzel ve en mamur mabed sayılmaktadır. Ahmed Paşa, 1 Kasım 1745 tarihinde ölmüştür. Karamanlı Ahmet Paşa'dan sonra yerine geçen oğlu Karamanlı Mehmet Paşa, Padişah I. Mahmut tarafından vali olarak tanınmıştır. Karamanlı Mehmet Paşa, güçlü bir donanma yapmış ve İngiltere ile ticaret ve güvenlik antlaşması imzalamıştır. 1754 yılında ölmüştür. Karamanlı Mehmet Paşa yerine oğlu Karamanlı Ali geçmiştir. Karamanlı Ali ilk yıllarında sahillerde çıkan ayaklanmalar ile uğraşmıştır. 1790 yılında oğlu Hasan öldürülmüştür. Karamanlı Ahmet Hamit, Arapların desteğini alan kardeşi Karamanlı Yusuf yüzünden yönetimi ele alamamıştır. Cezayirli çıkan Ali Bulgur, Padişahın kendisini vali olarak atadığını ileri sürerek yönetimi ele alınca, Karamanlı Ailesi Tunus'taki Hammudi Paşa'ya sığınmıştır. Hammudi Paşa'nın desteği ile Karamanlı Ailesi tekrar Trablusgarp'a gelmiştir. Karamanlı Yusuf, yönetimi abisi Karamanlı Hamit'in elinden alarak vali olmuştur. Karamanlı Yusuf zamanında Trablusgarp'ta karışıklık ve birçok isyan da çıkmıştır. Karamanlı Yusuf şehirdeki surları tamir ettirmiştir. Trablusgarp, Tunus ve Cezayir'e ait korsanlar Akdeniz'deki Amerika Birleşik Devletleri'ne ait gemilere saldırmış bu gemilerin mürettebatını esir almıştır. 1801 yılında Karamanlı Yusuf Paşa, ABD başkanı Thomas Jefferson'dan 225,000 dolar haraç talep etmiştir. Thomas Jefferson, Amerikalı ticaret filosunu koruyabilecek yeni Amerika Birleşik Devletleri Donanması'nın yeteneğinden emin olduğu için Karamanlı Yusuf Paşa'nın taleplerini reddetmiştir. Amerikan başkanı Thomas Jefferson bir donanma ile 1801 yılında Cezayir, Tunus ve Trablusgarp kıyılarına saldırmıştır. ABD, Karamanlı Hamit'i vali yapmak istemişler fakat başarısız olmuşlardır. Garp Ocakları (Cezayir, Tunus ve Trablusgarp) ve Amerika Birleşik Devlet arasında olan Birinci Berberi Savaşı sonucunda 10 Haziran 1805'te Garp Ocakları ve ABD arasında bir antlaşma imzalanmıştır. Bu antlaşma ile savaş sona ermiştir. Karamanlı Hamit, Üsteğmen Presley Neville O'Bannon'a "Mamlûk kılıcı" 'nı hediye etmiştir. 1819 yılına kadar Napolyon Savaşları'nın çeşitli antlaşmaları, korsanlığı bırakması konusunda Berberi Devletleri'ni zorlamıştır. Böylece bir Berberi ülkesi olan Trablusgarp'ın ekonomisi kötüye gitmeye başlamıştır. Karamanlı Yusuf, Arap köle ticaretini canlandrarak Trablusgarp'ın ekonomisini geliştirmeye çalışmıştır, fakat Avrupa'da köleliğin kaldırılması akımı düşüncesinin yayılmasıyla Trablusgarp'ın ekonomisini kurtarmakta başarısız olmuştur. 1830 yılında ise Cezayir Eyaleti Fransa tarafından işgal edilmiştir. Osmanlı, Trablusgarp'ın da işgal edilceği korkusundan ve Karamanlı Hanedanındaki isyan ve taht kavgalarından dolayı yeniden Trablusgarp'ta otorite kurmak istemiştir. 1835 yılında Çengeloğlu Tahir Paşa komutasındaki ordu ile Trablusgarp'ı ele geçirmiştir. Yine aynı yıl Trablusgarp'ın başındaki II. Ali Tunus'a sürgüne gönderilmiştir. Buraya yönetici olarak Mustafa Necip Paşa atanmıştır. Böylelikle Karamanlı Hanedanı'nın Trablusgarp'taki hakimiyeti son bulmuştur. Trablusgarp Eyaleti'nin 1835 yılından 1864 yılına kadar valiler yönetmiş 1864 yılında Trablusgarp Eyaleti kaldırılıp Trablusgarp Vilayeti kurulmuştur. Ayrıca Karamanlı Hanedanı zamanında Trablusgarp Eyaleti'nin ilk defa bir bayrağı olmuştur. Hums Hums, aşağıdaki anlamlara gelebilir: Koyunlu, Niğde Koyunlu, Niğde ile Bor ilçesi arasında yer alan kasaba. Köyün adı 1476 yılındaki kaynaklarda Adırmusun olarak geçmekteydi. İsveççe Vikipedi İsveççe Vikipedi ("svenskspråkiga Wikipedia"; 2006'ya kadar "svenska Wikipedia"), Vikipedi'nin İsveççe sürümüdür. 3 Mayıs 2001'de, Almanca Vikipedi'nin yanında, İngilizce ve Katalanca Vikipedileri'nden sonra üçüncü kurulan sürümü olarak başlatıldı. Madde sayısına göre, İngilizce, sürümünden sonra 2.en büyük Vikipedi sürümüdür. 14 Eylül 2007'de 250.000'inci maddesi oluşturuldu. Önce, İsveççe Vikipedi susning.nu (Lars Aronsson tarafından oluşturulan bir wiki) ile rekabet ediyordu. 28 Mayıs 2003'te, susning.nu dünyanın ikinci en büyük wiki sitesiydi. Aronsson'un siteye reklam koyulmasına izin vermesine karşı muhalefet ve vandalizme karşı çok az yeterli araç olması nedeniyle, birçok ünlü susningist, 2003-2004 arasında Vikipedi'ye taşındı. Nisan 2004'te, susning.nu'nun herkes için (birkaç kullanıcı hariç) değiştirme özelliklerinin kullanılması durduruldu ve bu sebeple daha çok kişi, susning.nu'un yerine İsveççe Vikipedi'yi kullanmaya başladı. 14 Ocak 2005'te, İsveççe Vikipedi'nin madde sayısı, susning.nu'un madde sayısını geçti. Mart 2006'dan itibaren, İsveççe Vikipedi'deki hizmetlilik sadece muvakkattır. Hizmetliler senede bir kere tekrar seçilir. Bağdadi Bağdati Bağdati (Gürcüce: ბაღდათი) Gürcistan'ın batısında, İmereti bölgesinde 4700 kişi nüfuslu bir yerleşim yeridir. Rus şair Mayakovski'nin doğduğu yer olarak da bilinir. Bağdati kasabası ile Bağdati ilçesinin adı Sovyet döneminde Mayakovski olarak değiştirilmişti. 1991 yılında adı yeniden Bağdati oldu. Sinan SÃ¼mer Sinan Sümer (d. 2 Kasım 1975, İstanbul), Türk dizi ve sinema oyuncusu. Suna Selen ile yönetmen-oyun yazarı Güner Sümer’in oğlu, Münir Özkul'un üvey oğlu ve Güner Özkul'un üvey kardeşidir. Sinan Sümer'in aynı zamanda "Alize Yatçılık" adında bir yelken okulu vardır. Galatasaray Lisesi mezunu olan Sümer üniversite öğrenimini İstanbul Üniversitesi Deniz Biyolojisi bölümünde tamamlamıştır. Galatasaray Üniversitesi'nde İşletme dalında yüksek lisans sahibidir. Verst Verst (Rusça: верста, "versta"), bir Rus uzunluk ölçü birimidir. 1,0668 kilometre ve 3500 feete karşılık gelmektedir. YÃ¼ksel Pazarkaya Yüksel Pazarkaya, (d. 24 Şubat 1940, İzmir), Türk yazar. 1958 yılında liseyi bitirip üniversite okuma amacıyla Almanya'ya gitti. Stuttgart Üniversitesi'nde kimyager olarak diplomasını alır almaz, aynı üniversitede okumaya devam etti. Daha sonra Alman Dili ve Edebiyatı ile Filozofi bölümünü de başarıyla bitirdi. 1973 yılında "Edebiyat Bilimcisi" olarak tanındı ve yaşamını yazar olarak sürdürmeye başladı. Birçok şiir, makale, roman ve çeviri yazıları yayınladı. 1961 yılında Almanca ve Türkçenin karışık olarak kullanıldığı tiyatro sistemini önerdi. 1962 yılında arkadaşlarıyla birlikte Stuttgarter Studio adını verdikleri ilk amatör tiyatro grubunu kurdu. 1986 yılında Köln'de bulunan Alman radyosu WDR'de redaktör olarak çalışmaya başladı. 2000 yılında Orhan Veli, Nâzım Hikmet ve Aziz Nesin'in kitaplarını Almancaya çevirdi. Bu çevirileri yüzünden Dresden Teknik Üniversitesi (Technischen Universität Dresden) tarafından kendisine sanat ödülü (Chamisso-Poetikdozentur) verildi. 1961-62 Millî Lig 1961-62 Millî Lig, Millî Lig'in (günümüzdeki adı Süper Lig) dördüncü sezonudur. Galatasaray'ın şampiyonluğuyla noktalanan sezonda, bir sonraki sezon 22 takımla oynanacağı için daha önce altı takımın oynadığı baraj maçları sonucunda üç takım lige yükselip, üç takım bölgesel lige düşerken bu sezon beş takım ligde kalmış ve bir takım bölgesel lige düşmüştür. Birikimli dağılım fonksiyonu Olasılık kuramı ve istatistik bilim dallarında birikimli dağılım fonksiyonu bir reel değerli rassal değişken olan "X"in olasılık dağılımını tümüyle tanımlayan bir fonksiyondur. Olasılık dağılım fonksiyonu veya sadece dağılım fonksiyonu olarak da anılmaktadır.. Her bir reel sayı olan "x" için X'in birikimli dağılım fonksiyonu şöyle ifade edilir: Burada sağ taraf "x"e eşit veya "x"den daha küçük değerler alan rassal değişken "X" için "olasılık" değerlerini temsil eder. Böylece, "X"in ("a", "b"] aralığında bulunma olasılığı olur. Matematik notasyon kullanma kuralı şöyle uygulanır: Eğer birkaç rassal değişken "X", "Y", ...vb. kullanılırsa alt-endeksler verilir ama tek rassal değişken kullanılırsa alt-endeks verilmez. Bir başka notasyon kullanış kuralına göre, birikimli dağılım fonksiyonu "F" için, olasılık yoğunluk fonksiyonu veya olasılık kütle fonksiyonu için "f" kullanılmalıdır. Bu notasyon kullanılma kuralları genellikle olasılık konuları için geçerlidir; ancak bazı özel olasılık dağılımları (örneğin normal dağılım) için sırf o fonksiyonlar için özel notasyon kullanılır. X için birikimli dağılım fonksiyonu, olasılık yoğunluk fonksiyonu olan "f" terimi ile şöyle ifade edilir: Dikkat edilmelidir ki verilen tanımlama içinde bulunan '≤' (eşit ve daha az) işareti bir klasik kullanılma alışkanlığından ortaya çıkmıştır ve diğer bir şekilde '>=' olma imkânı da vardır. '≤' genellikle kullanıldığı için bu konvensiyona uyulacaktır. Binom ve Poisson dağılımları için hazırlanmış ve pratik problem çözümleri için genellikle kullanılan olasılık tabloları da bu tür tanım kullanırlar. Karakteristik fonksiyon için Levy'nin ters bulma formülü gibi önemli formüller de bu (eşit ve daha az) kullanımına dayandırılmıştır. Her birikimli dağılım fonksiyonu, "F", genellikle (ama mutlaka hiç değişmez şekilde değil) dört özellik gösterir: Bu dört özellik gösteren her fonksiyon bir birikimli dağılım fonksiyonudur. Bu dört fonksiyon özelliği gösteren bütün birikimli dağılım fonksiyonları cadlag tipi fonksiyonlardır. Eğer "X" bir aralıklı rassal değişken ise, o halde "p" = P("x") olasılıklarla "x", "x", ... değerlerini alırlar ve "X" için birikimli dağılım fonksiyonu "x" noktalarında süreksiz olup arasÄ±nda sabit olur. Eğer birikimli dağılım fonksiyonu "F" bir sürekli fonksiyon ise, o halde "X" bir sürekli rassal değişkendir. Bundan daha fazla olarak eğer "F" mutlak sürekli ise, o halde tüm reel "a" ve "b" sayıları için şeklinde bir Lebesque entegral fonksiyonu "f"("x") ortaya çıkmaktadır. (Genellikle, eğer dağılımın sürekli olduğu açıkça bildirilmezse, iki eşitliklerde birincisi geçerli olmayacaktır. Dağılımın sürekli olması P("X" = "a") = P("X" = "b") = 0 ifadesinin geçerli olduğunu ortaya çıkartıp, bu eşitlikler için ""X"in tıpatıp "b" değerine eşit olmasının "nokta olasılığı" şöyle bulunur: İstatistikte empirik analizlerde çokluluk dağılımlar icin birikimli çokluluk fonksiyonu ve bunun grafik gösterimi olan "S-şekilli grafik" (en:ogive) eğer veriler niceliksel aralıklı ölçekli ve orantılı ölçekli veya sırasal ölçekli ise bulunabilir. (Eğer veriler isimsel ölçekli ise bulunmaz.) Notasyon olarak birikimli Ã§okluluk fonksiyonuda basitce olarak ifade edilip gözlemlerin sayısal değerlerinin "x" değerine eşit veya bu değerden daha düşük olmalarının yüzde orantılarını gösterir. Eğer formula_10 gözlemler ise, ve bu gözlemlerin orantılı çokluluğu formula_11 ise birikimli çokluluk fonksiyonunun analitik ifadesi şöyle verilir: Burada formula_13 değeri birikimliçokluluk olarak anılır. Kolmogorov-Smirnov sınaması birikimli dağılım fonksiyonlarına dayanır veya bir empirik dağılımın bir ideal teorik dağılımdan farklı olup olmadığını ya da iki empirik dağılımın birbirinden farklı olup olmadıklarını sınamak için kullanılır. Bu teste yakın olan Kuiper'in sınaması is eğer dağılım dalgalanma gösteriyorsa (örneğin haftanın değişik günlerinde değişik olarak) uygulanması önerilir. Örnegin, Kuiper'in sınamsı belirli bir mal satışlarının haftanın günlerine veya ayın günlerine göre değişip değişmediğini sınamak için kullanabiliriz. Bazen çalışma hedefi bu sorunun tersini incelemek gerektirir ve sorun rassal değişkenin ne kadar zaman belli bir değerden "daha fazla" olacağını araştırmak gerekir. Buna tamamlayıcı birikimli dağılım fonksiyon adı verilir ve bu fonksiyon şöyle tanımlanır: Yaşam analizi sorunları için formula_15 fonksiyonu yaşam fonksiyonu olarak adlandırılır ve olasılık notasyonu ile formula_16 olarak ifade edilir. Bir birikimli dağılım fonksiyonu genel olarak S-şeklini almaktadır. Ancak alternatif bir gösterim olarak bükülmüş birikimli dağılım grafiği veya tepe gösterimi kullanılabilir. Bu grafikte alt taraf için artan değerli eksen (alt-eksen) ve üst taraf için azalan değerli eksen (üst-eksen) kullanılarak S-eğrisinin üst tarafı geriye bükülmüş olarak gösterilir. Bu şekilde grafik dağılımın ya teorik dağılımın ya da emprik dağılımın medyanını ve yayılımını özellikle incelemek için kullanılır. Bir örnek olarak, "X"in [ [0, 1] aralığında tekdüze dağılım gösterdiği kabul edilsin. O halde X için birikimli dağılım fonksiyonu şöyle verilir: Diğer bir örnek olarak "X"in sadece aralıklı olarak 0 ve 1 değerler aldığı kabul edilsin. Bu halde X için birikimli dağılım fonksiyonu şudur: Eğer bir birikimli dağılım fonksiyonu sürekli ve kesinlikle hep artma gösterirse, o halde formula_20 tek bir reel sayıya eşittir; şöyle ki formula_21 Ne yazıktır ki genellikle bu dağılım için bir ters bulunmamaktadır. formula_22 aralığı-için olur. Örneğin 1: Medyan formula_24 olur. Örneğin 2: Eğer formula_25 bu fonksiyona koyarsak, formula_26 %95inci yüzdebirlik olur. Bir birikimli dağılım fonksiyon için ters fonksiyon kuantil fonksiyonu olarak anılır. Birden fazla birlikte değişen rassal değişkenle ilgilenmekte isek, bir "ortak" birikimli dağılım fonksiyonuda tanımlanabilir. Örnegin, bir çift rassal değişken olan "X,Y" için ortak birikimli dağılım fonksiyonu şöyle verilir: Burada sağ-taraf "X" rassal değişkeninin "x"e eşit veya "x"den daha küçük değerler aldığında ve aynı zamanda "Y" rassal değişkeninin "y"e eşit veya "y"den daha küçük değerler aldığında ortaya çıkan olasılığı ifade etmektedir. ROSTA ROSTA ya da Rusya Telgraf Ajansı (1918-1935) (Rusça: РОСТА, Российское телеграфное агенство), Sovyet Rusya ve Sovyetler Birliği'nin kurduğu ilk devlet gazete ajansı. Baz Ã§ifti Moleküler biyolojide bir baz çifti, birbirine ters doğrultuda iki DNA veya RNA zinciri üzerinde bulunan, biribirine hidrojen bağları ile bağlanmış iki nükleobazdır. Standart Watson-Crick baz eşleşmesinde (veya baz çiftleşmesinde), adenin (A), timin (T) ile, guanin de sitozin ile bir baz çifti oluşturur. RNA içinde olan baz çiftlerinde timin'in yerini urasil (U) alır. Watson-Crick tipi olmayan ve alternatif hidrojen bağlarıyla meydana gelmiş baz çiftleri de oluşabilir, özellikle RNA'da; bunlara Hoogsteen baz çiftlerinde de rastlanır. Baz eşleşmesi moleküler biyolojideki pek çok temel süreçte önemli bir yer tutar. DNA ikileşmesi sırasında bir DNA ipliğindeki baz dizisinin kullanılarak öbürünün sentezlenmesi, transkripsiyonda da bir DNA ipliğinden bir RNA molekülünün sentezlenmesi, baz eşleşmesi sayesinde olur. Baz eşleşmesi, protein çevrimi (translasyon) sırasında mesajcı RNA molekülündeki kodonların taşıyıcı RNA'daki antikodon tarafından tanınmasının da mekanizmasıdır. Bazı DNA veya RNA bağlanma enzimleri belli baz çiftlerini tanıyarak belli gen düzenleme bölgelerine bağlanabilirler. Bir genin büyüklüğü veya bir canlı genomunun büyüklüğü çoğu zaman baz çifti olarak ifade edilir, çünkü DNA genelde çift ipliklidir. Dolayısıyla, toplam baz çifti sayısı, bir iplikte bulunan nükleotit sayısına eşittir (bunun istisnası, telomerlerde bulunan tek iplikli bölgelerdir). Haploit insan genomunun (23 kromozom) büyüklüğü yaklaşık 3 milyar baz çiftidir ve 20-25.000 protein geni içerdiği tahmin edilmektedir. Aşağıdaki DNA dizileri baz eşleşme biçimlerini gösterir. Konvansiyon gereği üst satırdaki dizi 5' ucundan 3' ucuna doğru yazılmıştır; alttaki de dolayısıyla 3' - 5' doğrultusundadır. Aşağıdaki kısaltmalar DNA ve RNA moleküllerinin uzunluklarını belirtmek için yaygın olarak kullanılır: Tek iplikli DNA veya RNA durumunda uzunluk birimi olarak baz çifti yerine nükleotit kullanılır (kısaltması nt, veya knt, Mnt, Gnt), çünkü eşleşme yoktur. Bilgisayar bilgi depolama kapasite birimi olan bayt ile baz çiftini ayırt etme gereği varsa kısaltma olarak kbç, Mbç, Gbç vb. kullanılabilir. Santimorgan birimi bir kromozom üzerindeki uzaklıklar için kullanılır, ama ona karşılık gelen baz birimi sayısı canlıdan canlıya fark eder. İnsan genomunda bir santimorgan yaklaşık 1 milyon baz çiftine karşılık gelir.. Hidrojen bağlanması yukarıda belirtilen baz eşleşme kurallarının altında yatan kimyasal mekanizmadır. Hidrojen bağı alıcıları ve vericilerinin birbirleriyle uygun biçimde ilişkiye girmeleri sayesinde "doğru olan" çiftler oluşur. GC baz çiftinde üç hidrojen bağı vardır, AT'de ise yalnızca iki; bunun sonucu olarak GC çifti daha kararlıdır. Daha büyük olan nükleobazlar, adenin ve guanin, pürinler olarak adlandırılan çift halkalı moleküller grubunun üyeleridir. Daha küçük olan sitozin, timin ve urasil ise tek halkalı pirimidinler grubunun üyeleridir. DNA'da yalnızca pürinler ve pirimidinlerin birbirine komplementerdir (tümleyicidir). Bazların bağlı olduğu şeker-fosfat zincirleri arasındaki uzaklık yüzünden iki pirimidin arası fazla açıktır ve hidrojen bağı oluşturamazlar, iki pürin ise birbirlerine fazla yakındır. Buna karşın RNA'da (iki hidrojen bağlı) GU eşleşmisine sıkça rastlanır. Eşleşmiş DNA ve RNA molekülleri oda sıcaklığında göreceli olarak kararlıdır ama ısıtılmaları halinde, iki nükleotid zinciri belli bir ergime sıcaklığının üzerinde birbirlerinden ayrılırlar. Ergime sıcaklığını belirleyen faktörler moleküllerin uzunluğu, ikisi arasındaki hatalı eşleşme oranı (eğer varsa) ve GC oranıdır. Yüksek GC oranı ergime sıcaklığını artırır, bu yüzden aşırı sıcaklıkta büyüyen canlıların ("Thermus thermophilus" gibi) genomlarında GC oranı özellikle yüksektir. Buna karşın, genomda birbirinden ayrılması gereken bölgeler, örneğin sıkça okunan genlerin promotor bölgeleri, göreceli olarak GC-fakirdir. Polimeraz zincir reaksiyonu tepkimeleri tasarlanırken de GC içeriği ve ergime sıcaklı göz önüne alınır. Bazların aromatik halkalarının pi orbitalleri arasında meydana gelen baz istiflenme etkileşimleri de baz çiftleşmesindeki stabiliteye katkıda bulunur. Yan yana olan iki GC baz çifti arasındaki istiflenme etkileşimleri bu bakımdan diğer baz çiftleri arasındaki istiflenme etkileşimlerinden daha kararlıdır. Baz istiflenme etkileri özellikle RNA ikincil yapı elemanlarının kararlılığında önemli rol oynar. Örneğin RNA firkete yapılarının halka kısımları baz istiflenmesi ile stabilize olur. Nükleotitlerin kimyasal analogları asıl nükleotitlerin yerini alıp anormal baz çiftleri oluşturabilirler, bunlar DNA ikileşmesinde ve transkripsiyonda hatalara (çoğunlukla nokta mutasyonlarına) yol açabilir. Mutajenik amaçla kullanılan baz analoglarına bir örnek 5-bromourasil'dir; timine benzeyen bu baz, enol halinde guanin ile baz eşleşmesi yapar. DNA interkalatörleri bir DNA ipliği üzerindeki komşu iki baz arasına girerler, bir baz kadar yer tuttukları için DNA kopyalama mekanizmasının hata yapmasına yol açarlar. İnterkalatörler baz dizisinin o noktasında bir bazın atlanmasına veya fazladan bir bazın eklenmesine neden olarak çerçeve kayması denen mutasyonlara yol açar. Çoğu interkalatörler büyük poliaromatik bileşiklerdir ve muhtemel karsinojendirler. Bunların örnekleri arasında etidyum bromür ve akridin sayılabilir. Barbara YurtdaÅŸ Barbara Yurtdaş (d. 1937, Almanya), Alman yazar, şair, çevirmen. İlk romanı ""Wo mein Mann zuhause ist"" (Yeni Bir Ülkede, Kocamın Evinde) 1983'te yayımlandı. Bunu, ""Muttermord in Ephesus"" (Efes'te Anne Cinayetleri) (1991) ve ""Wo auch ich zu Hause bin"" (Yeni Ülkem, Benim de Evim) (1994) adlı romanlar izledi. 2000'lerle birlikte şiire ve Türkçeden Almancaya yazın çevirisine ağırlık verdi. Eserlerini çevirdiği yazarların başlıcaları Mario Levi, Nedim Gürsel, Sema Kaygusuz ve Duygu Asena'dır. 2015 yılında "Tarabya Çeviri Ödülü'nü aldı. Girlicious Girlicious, "The Pussycat Dolls Present: Girlicious" adlı 2008 televizyon serisinde, Pussycat Dolls'un kurucusu Robin Antin tarafından kurulan Amerikan R&B grubudur. Grup üyeleri; Nichole Cordova, Chrystina Sayers ve Natalie Mejia'dır. Pussycat Dolls'a karşın grupta öne çıkan bir kişi bulunmamaktadır. Albümleri Kanada'da en çok satanlar listesinde 1 numara olmuştur. 2. albümleri ise 2010'da piyasaya çıkacaktır. İlk albümlerinden sonra Tiffanie Anderson gruptan ayrılmıştır. 2010 yılında çıkacak olan 2. albümlerinin ilk single "Over You", iTunes'ta 1 numara olmuştur. 2. single'ın "Maniac" olacağı kesinleşmiştir. Seyhan MÃ¼zik Seyhan Müzik, 1987 yılında kurulan Türk müzik şirketi. Bülent Seyhan ve Fuat Seyhan'ın sahibi olduğu şirket hem dağıtım hem de prodüksiyon şirketidir. İnternet mağazasında kendi sanatçılarının albümlerinin yanı sıra Topkapı Müzik, TMC, Akbaş Müzik, Şahin Özer Müzik, Emre Plak, Rüzgar Yapım gibi şirketlerin albümlerinin de dağıtımını gerçekleştirmektedir. Seyhan Müzik'e kayıtlı sanatçılar: Seyhan Müzik Gold, kısaca SM Gold, Seyhan Müziğe ait alt etiket. Seyhan müzikten çıkan bazı albümler SM Gold etiketi taşımaktadır. SM Gold etiketinin özel albümlere verildiği belirtilmekle beraber, hangi kıstasları taşıyan albümlere verildiği bilinmemektedir. II. Abdullah II. Abdullah el-Hüseyin (Arapça: عبد الله الثاني بن الحسين; d. 30 Ocak 1962, Amman), 1999'dan beri Ürdün kralı. Kral Hüseyin'in en büyük oğludur. İngiltere ve ABD'de eğitimini sürdüren Abdullah, özellikle Londra yakınındaki Sandhurst Askeri Akademisi'nde ve Oxford'da uluslararası politika alanında birer yıl eğitim gördü, daha sonra 1984 yılında ülkesine döndü ve 40. zırhlı tugayda görevlendirildi. 1985 yılında ABD'deki Fort Knox'ta komutanlık eğitimi ve ardından Washington'daki Georgetown Üniversitesi'nde uluslararası politika alanında eğitimi gördü. Abdullah, 1993'te Ürdün Özel güçleri'ne katıldı ve 1996 yılına kadar özel güçlerin komutanlığını yürüttü, Ürdün ordusunun terörle mücadelede seçkin birliklerine tümgeneral rütbesiyle komutanlık yaptı. Babası Kral Hüseyin, veliaht prens olan kardeşi Hasan'ı gözden çıkararak, 25 Ocak 1999'da Abdullah'ı veliaht prens ilan etti. 1993'te Filistin asıllı Rania el Abdullah ile evlendi. Bu evlilikten 4 çocuk babasıdır. 7 Şubat 1999'da babasının ölümünden hemen sonra görevine başlayan Abdullah döneminde Ürdün, Orta Doğu'daki kilit pozisyonunu korumayı sürdürdü. Filistin Sorunu konusunda Filistin, İsrail ve ABD arasında pek çok kez arabuluculuk girişiminde bulunuldu. Babası döneminde sürdürülen ABD ve Batı'ya yakın politikaları devam ettirmesi Arap Dünyası ve Ürdün içinden ağır eleştiriler almasına neden oldu. 5 Mart 2013 tarihinde Cumhurbaşkanı Abdullah Gül'ün resmi davetlisi olarak Türkiye'yi ziyaret etmiştir. Lubok Lubok, gravürde baskılar gibi bir tür Rus halk sanatını ifade eder. Sözlü ve yazılı folklorik grafikler ve hikâyelerle betimlenir. Lubok baskıları hem evlerde hem de hanlarda dekorasyon olarak kullanıldı ve bu baskıların bir kısmı modern çizgi romanın öncülü olarak kabul edilir. Ercan Taner Ercan Taner, (d. 1964) TÃ¼rk sunucu. 1964'te Ankara'da doğdu. Eski futbol antrenörü Ziya Taner'in oğludur. TRT'nin açtığı spikerlik sınavlarına katılarak kazandı ve TRT'de 18 yaşında spikerliğe başladı. Kendisine has anlatımıyla futbol severlerin gönlünde taht kurdu. Kurulduğu günden beri Lig TV'de ve Show TV'de görev aldı. 2008 senesinde Lig TV'den ayrılarak NTV'nin yeni açtığı NTV Spor kanalına transfer olmuştur. NTV Spor'da yayınlanan bazı programların sunuculuğunu yapmaktadır.NTV Spor yayın hayatını kapatınca NTV kanalına geçiş yapmıştır. 2018/2019 sezonu için Bein Media Group'a geçiş yapmıştır ve Ankaragücü - Galatasaray maçı ile Süper Lig'de BeinSports kanalında ilk maçını anlatmıştır. 17 Ocak 2019 tarihinde Bein Media Group‘dan istifa etmiştir. 24 Şubat günü yaptığı açıklama ile Bein Sports'a geri döndüğünü açıklamıştır. KitaplarÄ±: 2018 Çimdeki Gölgeler 2018 Ateş Arabaları Lock 'n Load Lock 'n Load 1997 yapımlı Denis Leary'nin ikinci albüm çalışmasıdır . Aynı zamanda HBO Komedi Stand-up gösterisidir. Gösteri Leary'nin yakın arkadaşı Ted Demme tarafından yönetilmişdi. Chris Philips ile birlikte yazmıştır Leary gösteriyi ancak Adam Roth, Janeane Garofalo ve Jeff Garlinden de kullanılmıştır. Greg Dulli tarafından müzikler hazırlanmıştır. Küfürler, uyuşturucu ve cinsellik bağlantılı konuşmalar içerdiğinden 18 yaş ve üzeri yaş grubuna hitap etmektedir. Denis Leary gösteride ve albümde aile hayatı, kahve ve kahve dükkânları, din ve diğer konulara değiniyor . En sonda yazılar bittikten sonra Virgin Mary çıkıp "yatağınıza gidin!" demesiyle gösteri son buluyor. 2005 yılında "Complete Denis Leary" isimli DVDsi ABD'de piyasaya sürülmüştür. Bu DVD içinde No Cure for Cancer ve Lock 'n Load gibi önemli Denis Leary skeclerinin yanı sıra Asshole şarkısının klibi, No Cure for Cancer hakkında belgesel, Denis Leary hakkında belgesel, Love Barge klibi ve s. özellikler içermektedir. Lock 'n Load sadece bu DVD içerisinde değil aynı zamanda da ayrıca olarak piyasaya sürülmüştür gösteri halinde. Denis Leary, gösteri sırasında üç farklı filme gönderme yapıyor. Apocalypse Now (1979) filmini DVD'de izlediğini bir bölümde söylerken, One Hundred and One Dalmatians (1961) ve Star Wars (1977) filmlerine de kendi esprilerinde kullanmaktadır. Leary, önceki albümünde Muppetlere de gönderme yapmışdı. Bunun dışında Apocalypse Now filminin başrol oyuncusu Martin Sheen ile Monument Ave. (1998) filminde birlikte oynadı, Sheenin oğlu Emilio Estevez ile de yakın arkadaş. Sovyetler Birliği Devlet Marşı Sovyetler Birliği Marşı (Rusça: Гимн Советского Союза / "Gimn Sovetskogo Soyuza"), 15 Mart 1944`te "Enternasyonal" marşı yerine kabul edilmiştir. Sözler Sergey Mihalkov (Серге́й Влади́мирович Михалко́в) ve El-Registan (Эль-Региста́н) takma adıyla bilinen Gabriel Arkadiyeviç Ureklyan (Габриэ́ль Арка́дьевич Урекля́н) tarafından yazılmış, müzik Aleksandr Aleksandrov (1883-1946) tarafından bestelenmiştir. Sovyet askerlerinin, Enternasyonal`in uluslararası hareketi öven sözleri yerine Sovyetler Birliği`ne adanmış başka bir marş isteği üzerine ortaya çıktığı sanılır. Marşın aslı Bolşevik Partisi Marşı'na dayanır. Sovyet cumhuriyetlerinin kendi devlet marşlarının oluşturulma tarihi Tahran Konferansı'na dayanır. Dönemin ABD başkanı Franklin D. Roosevelt Birleşmiş Milletler yaratma fikrini ortaya koyduğunda Sovyetler Birliği yönetimi Sovyet nüfuzunu güçlendirme amacının bir yansıması olarak birlik cumhuriyetlerine kendi savunma ve dışişleri bakanlıkları oluşturmalarını, bununla birlikte ulusal bayrak, amblem ve marşlar oluşturarak tam teşekküllü devletlerin maksimum niteliklerinin verilmesine karar verdi. Marşın aslında Stalin`e atıfla bir dizesi bulunuyordu. Ölümünden ve Destalinizasyon sürecinden sonra marş 1977`ye kadar sözsüz olarak sadece enstrümantal çalınmıştır. 1977 yılında ise marşa yeni sözler yazılmıştır. Bu güftede Stalin ve II. Dünya Savaşı`na olan atıflar kaldırılmıştır. İsmi de "Sovyet Sosyalist Cumhuriyetler Birliği Devlet Marşı" (Rusça: Госуда́рственный гимн Сою́за Сове́тских Социалисти́ческих Респу́блик; "Gosudarstvenny Gimn Soyuza Sovetskih Sotsialistiçeskih Respublik") haline gelmiştir. Sovyetler Birliği`nin 1991 yılında çökmesiyle Rusya yeni bir marşı ulusal marş olarak kabul etti. Ancak pek coşkulu olmayan "Patrioticheskaya Pesnya" marşı halk tarafından beğenilmedi. 2000 yılında eski Sovyetler Birliği marşının müziği komünist atıf içermeyen yeni sözlerle günümüzdeki Rusya Ulusal Marşı olarak kabul edildi. 2000 yılındaki ulusal marş tartışması sırasında Devlet Duması'ndaki Birlik grubu lideri Boris Grizlov, Aleksandrov'un Sovyet marşı için yazdığı müziğin Vasili Kalinnikov'un 1892 yılında yazdığı "Bylina"'ya benzediğini öne sürdü. Sovyetler Birliği Marşı'nın kullanılması taraftarları Marş değişikliği üzerine yapılan çeşitli tartışmalarda bunu belirttiler, ancak Aleksandrov'un kompozisyonunda bilinçli olarak "Bylina" parçalarını kullandığına dair somut bir kanıt bulunmamaktadır. Aleksandrov'un 1943'teki yeni Sovyet marşı yarışmasına katılımından çok önce marşa çok benzeyen başka bir eser keşfedildi. Bestesi Jurij Piasećkijve sözleri Oleksander Tysovski'ye ait olan ve 1912 yılı civarına ait olan Ukrayna İzcilik ("Plast") marşı ya da diğer adıyla "Plastovy Obit"in (Пластовий Oбіт; "Plast Yemini") Sovyet marşına büyük oranda benzediği ifade edildi. Müzik ve sözler çeşitli "Plast" el kitaplarında ve şarkı kitaplarında bulunur. Marşın sözlerinin ilk satırında ""V pozhezhakh vsesvitnykh, u lunakh kryvavykh"" yazmaktadır. Bu marş "Plast" örgütünün Ukrayna'daki bağımsızlık hareketlerine verdiği desteği içermektedir. Dönemin Sovyetler Birliği Komünist Partisi Genel Sekreteri olan Stalin, marştan övgüyle söz etti, ancak orkestrasyonu eleştirdi. Aleksandrov orkestra hakkındaki eleştirilere, yarışmaya katılan eserlerin orkestrasyonundan sorumlu olan Viktor Knuşevitski'yi suçlayarak yanıt verdi. Aleksandrov Bolşevik Parti Marşı'nı hazırlarken daha önce bestelediği "Zhit stalo luchche" (Türkçe: "Hayat daya iyi oldu") adlı şarkının müziğinden bir kısım aldı. Bu eser Stalin'in 1935'te ilk kez kullandığı bir slogana dayanıyordu. Sovyet besteciler Dmitri Şostakoviç, Aram Haçaturyan, Iona Tuskiya gibi isimlerin eserlerinin de bulunduğu 200'den fazla eser devlet marşı yarışmasına sunuldu. Reddedilen eserlerden Haçaturyan ve Şostakoviç'in ortak eseri sonradan "Kızıl Ordu Şarkısı" oldu. Haçaturyan daha sonra Ermenistan Sovyet Sosyalist Cumhuriyeti Marşı'nı da besteledi. Ayrıca Aleksander'ın oğlu Boris Aleksandrov'un "Devletimiz Çok Yaşa" (Да здравствует наша держава) adlı reddedilen eseri daha sonra popüler hale geldi ve Transdinyester Marşı olarak kabul edildi. GenÃ§ Oyuncular Sahnesi Gençoyuncular Sahnesi, Ankara'da yerleşik bir tiyatro topluluğudur. 1989 yılında Ankara Halk Tiyatrosu oyuncularından Ünal Ufuktepe'nin kurup yönettiği "Mikrop Oyuncuları" ve Ankara Halk Tiyatrosu'nun isim değiştirerek Çağdaş Sanat Tiyatrosu olmasından sonra, topluluk üyelerinden Selim Kalıç, Rezzan Bilgin, Cemal Elibol tarafından oluşturulan Genç Oyuncular Sahnesi, ilk çalışmalarını Halay - Kur derneğinde yaptı. 1990 yılında dernek yönetimi Keçiören Belediyesi'ne bağlanınca, "Keçiören Belediyesi Genç Oyuncular Sahnesi" adıyla etkinliklerini sürdüren topluluk, yerel seçimlerde belediyenin parti değişikliğiyle "Genç Oyuncular Sahnesi" olarak çalışmaya devam eden topluluk, 2000 yılında yerleşik bir mekana kavuşana kadar, birçok oyun sergiledi, iki yurt dışı turnesi yaptı. 2004 sezonunda bir oyunlarını "Tiyatro A" adına sahnelediler. ATÜK - Ankara Amatör Tiyatro Günleri adıyla iki kez etkinlik düzenleyen Genç Oyuncular Sahnesi, 1999 yılında da ATÜK - Amatör Tiyatrolar Birliği'nin oluşturulması sürecinde yer aldı. Hamsin Yortusu Hamsin Yortusu (veya Pentekost veya Pentikost; Antik Yunanca: πεντηκοστή [ἡμέρα], pentekostē [hēmera], "ellinci gün"), Hristiyanlıktaki başlıca bayramlardan biri. Tarihi yıllara göre farklılık gösterip genelde Mayıs veya Haziran aylarına denk gelir. Paskalya'dan yedi hafta sonra, 50. günde kutlanır. Bu günün İsa'nın ölüp tekrar dirilerek göğe yükselişinden sonra Kutsal Ruh'un Havarilerin üzerine geldiği gün olduğuna inanılır. Hristiyanlığın dünyaya karşı vazifelerinin başladığı gün olarak kabul edilir. Hristiyanlığın ilk dönemlerinde Pentikost, Paskalya'dan sonraki 50 gün boyunca kutlanıyordu. Vaftizler bu dönemin başında ve sonunda gerçekleştiriliyordu. Zamanla Kuzey Avrupa'da Pentikost döneminin sonu, yani günümüzdeki Pentikost Yortusu zamanı, vaftiz için daha çok tercih edilen bir zaman hâline geldi. İlk defa İngiltere'de bu gün, vaftiz olanlar tarafında giyilen beyaz kıyafet nedeniyle Beyaz Pazar adıyla (İngilizce: "White Sunday", zamanla "Whitsunday" ve "Whitsun") kutlanmaya başladı. Bu isim hâlen Anglikan Kiliseleri'nde kullanılmaktadır. Pentikost'un Hristiyanlıkta ilk kez ne zaman kutlanıldığı bilinmemekle birlikte bu bayramdan ilk kez bir Doğu Kilisesi eseri olan "Epistola Apostolorum"'da bahsedilir. Bu eser, ikinci yüzyılda kaleme alınmıştır. Pentikost'un kökeni, gül bayramı olarak da bilinen Yahudi hasat bayramı Şavuot'a dayanır. Bu bayram, önceleri buğday hasatında ilk ürünler için kutlanan bir şükran günü iken daha sonraları rabbiler tarafından Musa'ya On Emir'in indiği günün anıldığı bir bayram olarak kutlanmaya başlamıştır. Hristiyanlığa geçişinde ise geçmişte insanlığa meyveleri sunulmuş ve başarılı olmuş Yasa'nın İsa'nın takipçilerine yeniden sunuluşunun kutlandığı bir gün olarak kabul edilmiştir. Kilgore Trout Kilgore Trout, Kurt Vonnegut'un kitaplarında sıklıkla rastlanan karakterdir. Kurt Vonnegut'un altar-egosu olarak kabul edilir. Kilgore Trout, Kurt Vonnegut'un kitaplarında karamsar, şanssız ve adı duyulmamış bir bilimkurgu yazarı olarak ortaya çıkar. Kitaplarının içeriği gelecekte dünyanın halinden, insanların çeşitli sorunlarına kadar gider. Ã–rnek olarak bir konu verilmesi gerekirse; Bir başka galakside bir araştırmacı bir uzay gemisi ile bir gezegeni ziyaret eder. Gezegende arabalardan başka bir şey yaşamamaktadır. Gezegendeki petrol kaynaklarının tükenmesinden dolayı arabaların nesli tükenmektedir. Araştırmacı çok küçük olduğu için uzay gemisine arabalardan bir tanesini alıp yaşayabileceği bir gezegene bırakamaz. Ama onların unutulmayacağına dair söz verir ve gezegeni terk eder. Aynı araştırmacı Dünya'ya zorunlu iniş yapmak zorunda kalmıştır. Zamanla insanlarla anlaşmaya başlamış ve onlara arabaları anlatmıştır. İnsanlarda bu arabaları gezegenlerinde icat etmişler ve Dünya'nın havasını kirletmeye başlamışlardır Örnek konudan anlaşılacağı gibi Kilgore Trout, Kurt Vonnegut'un politik mesajlarını vermek için kullandığı bir nevi mesajcı karakterdir. İslam tarım devrimi İslam tarımsal devrimi 8. yüzyıl'dan 13. yüzyıl-14. yüzyıl'a kadar İslam Altın Çağı olarak bilinen dönemde Arapların tarım ve ziraat alanında yaptıkları bir dizi değişikliktir. Eski dünyaya Arap tüccarların kurduğu küresel ekonomi sayesinde yeni tarım ürünleri ve yeni teknolojiler ulaşmış oldu. Afrika'dan sorgum, Çin'den narenciye, Hindistan'dan mango, pirinç ve özellikle pamuk, şeker kamışı gibi ürünler Hristiyan Avrupa'ya taşındı. Pentekost (anlam ayrımı) İslam'ın Altın Çağı İslam'ın Altın Çağı ya da İslam Rönesansı olarak adlandırılan dönem, Orta Çağ'da İslam dünyasının uygarlığın her alanında gelişme gösterdiği dönemi ifade eder. Abbasiler devrinde Bağdat'ta Beyt'ül Hikmet adlı bilim merkezinin kurulması ile başladığı, Bağdat Kuşatması (1258) ve Abbasi Halifeliğinin yıkılması ile İslam'ın Altın Çağı'nın son bulduğu şeklinde genel bir kabul vardır. Ancak bazı kaynaklarda bu dönemin 14. yüzyıla kadar, bazı kaynaklarda ise 15. yüzyıla kadar sürdüğü ifade edilir. Kindî, Farabi, İbn-i Sina ve İbn-i Rüşd bu çağ ile özdeşleşmiş filozoflardır. İslam'ın altın çağında başta Antik Yunan olmak üzere geçmiş uygarlıkların ürettiği bilgi ve düşünceler, tercümelerle İslam dünyasına ve Endülüs kanalıyla Avrupa'ya aktarıldı. Çinlilerle yaptığı savaşlar ve diğer ilişkiler sırasında Araplar, kağıt üretim tekniklerini öğrendiler; parşömen yerine kağıt kullanımı sayesinde yazılı eserler daha kolay yayıldı. İslam ülkelerinde mühendisler, bilginler, tüccarlar; eski adetleri koruyup yenilerini ekleyerek sanata, tarıma, ekonomiye, sanayiye, hukuka, edebiyata, gemiciliğe, felsefeye ve bilime ve teknolojiye katkıda bulundu. Matematikte Hintlerden alınan sıfır ve ondalık sistemin keşfi sayesinde matematiğe ilgi arttı; aritmetik sıradan insanların anlayabileceği ve günlük yaşamda kullanabileceği duruma geldi. Matematik ve aritmetiğin yanı sıra trigonometri gelişti. Gözlemevleri inşa edildi; optik bilimi ve kimya gelişti. Dört Halife ve Emeviler dönemlerinde Atlas Okyanusu'ndan Hindistan'a kadar uzanan büyük bir coğrafyanın tamamı İslam Devleti'nin egemenliğine girmiş; elde edilen ganimetler ve fethedilen yerlerden toplanan vergiler bir servet birikimi yaratmıştı. İpek ve Baharat Yolu ile Akdeniz ticaretinin İslam Devleti'nin kontrolü altına girmesi iletişim imkanlarını arttırmıştı. Devletin sınırlarının Mezopotamya ve Suriye'ye ulaşması ile Helenistik, İran ve Hint kültürleri ile karşılaşan ve bu farklı kültürlere ilgi duyan Müslüman bilim adamları, sanatçılar ve filozoflar kervanlarla daha kolay ve güvenli seyahat edebiliyorlardı. Ekonomik gücün ve iletişim olanaklarının yarattığı avantaj, İslam'ın Altın Çağı'nı başlattı. Abbasiler devrinde, Emeviler'in cihad anlayışının büyük ölçüde terk edilmesi ve Arap olmayanlarla daha iç içe yaşamaya başlanması da Altın Çağın başlamasında etkili oldu. Emeviler döneminde bazı kişisel gayretler ile başlayan tercüme hareketleri Abbasi halifesi Mansur zamanında hız kazandı. İlk önce bir tercüme bürosu ve kütüphane olarak Bağdat'ta faaliyete başlayan Beytü'l Hikme zamanla yeni işlevler üstlenerek bir kültür merkezi halini aldı. Başta fen ilimleri alanında olmak üzere birçok alanda Antik Yunan, Hint ve İran medeniyetlerinin üretilmiş eserler Arapça'ya çevrildi. Arap asıllı olmayan çevirmenler çeviri faaliyetlerinde ön plana çıktı. Abbasi halifeleri çalışmaları devlet desteği ile teşvik etti. Bunda, kültürel alanda ön plana çıkan diğer devletlerin nüfuzunu kırma arzusu da rol oynadı. Abbasi Halifelerinden özellikle Harun Reşid zamanında tercüme çalışmaları daha sistemli bir halde sürdürüldü. Kimya biliminin kurucusu Câbir bin Hayyan bu devirde sarayın kimyacısı olarak çalıştı. ""Kitap ül Zühre"" (Venüs’ün Kitabı)" adlı eserini Harun Reşid için yazdı. Beyt'ül Hikme, en olgun devrini Halife Memun döneminde yaşadı. İlk İslam filozofu sayılan Kindî, Halife Memun döneminde Beytü'l Hikme'deki çalışmalara katılarak Süryanice ve Yunancadan yapılan tercümelerin Arapçaya aktarılması esnasındaki felsefi kavramları gramer kuralları bakımından incelenmesi işine baktı. Çağının en önemli matematik ve astronomi bilgini Harezmi de Beytü'l Hikme'nin kütüphanesinde görev yapan bilim insanlarındandı; bir coğrafya ansiklopedisi olan ""Kitab-ul- Cebri ve-l Mukabele"" adlı eserini Halife Memun için yazdı. Beyt'ül Hikme, Moğolların 1258'de Bağdat'ı istila etmesine kadar varlığını ve faaliyetini sürdürdü. Ancak Memun devrinden sonra eskisi kadar canlı bir tercüme uğraş görülmedi. Abbasiler devrinde İslam Devleti'nde ilim ve felsefe ilerlemekte iken dinî muhalefet hareketleri ve siyasi parçalanma başlamış; toprakları üzerinde Afrika'da Aglebiler, Mısır'da Tolunoğulları ve Fatimiler, Suriye ve Mezopotamya'da Hemedâni, doğuda Tahiriler ve Samaniler gibi küçük devletler, emirlikler meydana gelmişti. Hemedânilerin başşehri olan Halep, Fatımiler'in kurduğu Kahire, 10. ve 11. yüzyıllarda kültürde Bağdat şehrinden daha ileri gitti; doğuda da Gazneli Mahmud'un sarayı önemli bir edebiyat ve bilim merkezi oldu. İslam düşüncesinin iki büyük adamı Gazneli Mahmud'un yanında yaşadı: şair Firdevsî ve astronomi, tıp, matematik alanlarında önemli eserler vermiş bilim adamı; Biruni. Hamdeni Hanedanı ise Orta Çağ'da İslam coğrafyasında yaşamış aydınların ""İkinci Üstad"" diye andıkları Farabi'yi destekledi. Abbasiler halifeliği ele geçirince Endülüs'e kaçıp kendini Endülüs emiri ilan etmiş (756) olan Emevi sülalesinden I. Abdurrahman, Córdoba'yı başkent ve bir bilim merkezi yapmıştı. 10. yüzyılda Emevi halifesi II. Hakem döneminde ilim ve sanat alanında önemli gelişmeler yaşandı. Kahire'deki el-Ezher ve Bağdat'taki Nizamiye medreselerinin batıdaki muadili olacak olan, Asya, Afrika ve Avrupa’nın her yerinden, her dinden kimselerin geleceği Kurtuba Medresesi'ni kurdu. O dönemde Avrupa'da bulunmayan eski Yunan bilgilerini Endülüs'e Bağdat ve Şam gibi büyük eğitim merkezleriyle olan bağlar sayesinde aktarıldı. Eski Yunan eserlerinin Müslümanlar, Yahudiler ve Hristiyanlar tarafından yapılan yorum ve araştırmaları da Arapça'ya çevrildi. Bu çevriler de daha sonra Arapça konuşan Hristiyanlar tarafından Latince'ye çevrildi. Bu çalışmalar Latin bilimini yeniden canlandırıp, Rönesans'ın temellerini attı. Tıp, optik, fizik, astronomi, matematik ve kimya alanında Endülüs Emevi topraklarında önemli keşifler yapıldı. İslam'ın Altın Çağı'nda yaşayan en önemli bilim insanları; İslam'da boşanma Talak (Arapça: الطلاق‎) erkeğin boşanma hakkı anlamında kullanılan, evliliğin veya nikâhın bitmesi anlamına gelen İslam terimi. Talak kuralları, büyük İslam ekolleri arasında farklılık gösterir. Bunlar arasında en önemli olan Sünni ve Şii Müslümanların talakları birbirinden farklıdır. Sünni uygulamasında, hiçbir tanığa gerek duyulmaksızın üç talak ile nikâhı sonlandırmak için erkeğe izin verilir. Şii ekol üç talakın İslam öncesi döneme ait bir uygulama olduğunu, Muhammed tarafından yasaklandığını, Ömer tarafından tekrar getirildiğini ve bu nedenle haram olduğunu savunur. Makineli tabanca Hafif makineli silah, tabanca mermisi kullanan, otomatik tüfeklerden daha küçük boyutlarda olan ve genellikle yakın çatışmalar ve baskınlar için tasarlanmış silah türüdür. İlk hafif makineli silah, Theodor Bergmann'ın 1918 yılındaki 9x19mm Parabellum mermisi kullanan MP 18 adlı tasarımı ile ortaya çıkmıştır. Ayrıca bu silahı özel yapan bir şey de I. Dünya Savaşı'nda kullanılan tek hafif makineli silah olmasıdır. O yıldan sonra tam otomatik atış özelliği sayesinde çok beğenilen bu silah neredeyse bütün güçlü ülkelerin ilgisini çekti ve kendi hafif makineli silahlarını üretmeye başladılar. 1950'ye kadar en fazla çeşidi yapılan silah sınıfı olmasının sebebi, o yıllarda aynı otomatik sistemde çalışan hafif ve küçük olup hızlı ateşleme özelliğine sahip tüfekleri yapmanın hafif makineli silahlara göre çok daha pahalı olmasıydı. II. Dünya Savaşı'na doğru bu savaşta yer alacak neredeyse bütün ülkelerin ordusunda bulundurduğu bu silahların sayısı, II. Dünya Savaşı'nın patlak vermesiyle iyice arttı. Bu savaşta bolca kullanılan bu silahlar, savaş sonrasında da sürekli artmaya devam etti. 1950 yılında üretimine geçilen tasarımcısı Uziel Gal olan Uzi'ler, üretimine geçildikten sonra Kore Savaşı dışında neredeyse bütün savaşlarda kullanıldı. Amerikan yapımı Thompson M1A1'ler, Amerika Birleşik Devletleri'yle birlikte Türk Ordusu tarafından da 1970'lere kadar kullanılmıştır. Yapılışı ve imalatı kolay olduğu için genellikle ayrı firmalar tarafından farklı versiyonlarla çıkarılan bu silahlar, şu anda ordular tarafından daha ucuz olması, tabanca mermileri kullandığı için mühimmatının da ucuz olması, geri tepmesinin az olması yüzünden genellikle yüksek ateşleme hızına sahip olması gibi özellikleri yüzünden bolca kullanmaktadır. Birleşik Devletler ordusu, bünyesinde oldukça fazla sayıda Alman Heckler & Koch marka MP5 lerin "Navy" versiyonunu bulundurmaktadır. (Firmanın Birleşik Devletler'deki üssü HKUSA tarafından şu anda Birleşik Devletler kendi devlet kurumlarında kullanacağı Heckler & Koch marka silahları Birleşik Devletler'de üretmektedir.) Hafif makineli silahlar, özellikle kentsel alanlarda meydana gelen yakın mesafeli çatışmalarda sıklıkla kullanılan silahlardır. Bu tür çatışmalar silahın menzil ve isabet yüzdesinden çok hedefe kısa bir sürede çok sayıda atış yapabilme yeteneğini test ettiği için makineli tabancalar bu tür durumların ideal silahı olarak ortaya çıkmaktadır. Üstelik tabanca mermileri askeri amaçla kullanılan tüfek fişeklerine nazaran daha az delici güce sahip oldukları için sivillerin sıklıkla bulunduğu ortamlarda daha güvenle kullanılabilmeleri sayesinde güvenlik güçlerinin ihtiyaçlarını daha az riskle karşılarlar. Hafif makineli silahlar, küçük boyutlarda oldukları için kullanılması daha kolay ve hızlı olan silahlardır. Bu yüzden gelişmiş ülkeler, yakın mesafeli şehiriçi çatışmalarında, bina vb. yer baskınlarında, helikoptelerden asker ya da özel tim sevki yaparken ve rehine kurtarma operasyonlarında bu silahları kullanırlar. Hafif makineli silahlar, tüfek mermilerinden daha ucuz olan tabanca mermileri kullandıklarından Saldırı ve Savaş tüfeklerine göre daha ekonomik silahlardır. Ayrıca kullandıkları mermiler gereği daha az geri tepmeli olan bu silahlar çatışmalarda büyük avantaj sağlar. Bu özelliğinden dolayı artık genellikle ateşleme hızı yüksek olarak tasarlanır. Bütün bu sebeplerinden dolayı çok sevilen hafif makineli silahlar çok gerekli olmasıyla birlikte ve günümüzde de olduğu gibi önümüzdeki çok uzun bir zaman boyunca oldukça fazla olarak kullanılacaktır. Hafif makineli silahlar, genellikle zırh delici bölümü (çelik, tungsten) olmayan mermi çekirdeklerine sahip kartuşlara (9x19mm Parabellum, .45 ACP, .380 ACP, .32 ACP, .40 S&W) uyarlandıkları için kevlar ve çelik yelekleri delemezler (Bu sebeple NATO'nun başlattığı programın üzerine FN P90 ve Heckler & Koch MP7 yapılmıştır.). Bu da bu silahların askeri alanda kullanımlarını sınırlayan en önemli faktördür. Ayrıca saldırı ve savaş tüfeklerine nazaran daha kısa kalan menzilleri ve uzun mesafelerde yetersiz kalan isabet yüzdeleri nedeniyle açık alanlarda etkinlikleri de kısıtlıdır. Kayseri'deki kütüphaneler listesi Kayseri'deki kütüphanelerin kuruluş yılı ve kitap sayıları aşağıdadır: Mad (dergi) Mad 1952 yılından beri yayınlanmakta olan popüler bir Amerikan mizah dergisidir. Mad dergisi 1940'lı yıllardan beri faaliyette olan ve özellikle bilim kurgu, korku ve suç türlerinde dergileri ile ünlü çizgi roman yayımcısı EC Comics'in bünyesinde şirketin sahibi William Gaines ve editör Harvey Kurtzman tarafından çıkartılmaya başlandı. Yayınladığı diğer türler yüzünden sık sık sansürün baskısı altında olan EC Comics bütün gücünü bu gelecek vadeden yeni mizah dergisine kanalize etti. Böylelikle dünyanın en çok satan mizah dergisi ortaya çıkmış oldu. Mad Amerikan hayatı ve pop kültürü üzerine hiciv yapan aylık bir dergidir, ancak her ay yayınlanmamıştır. İlk çıktığı yıl 2 sayı basılmış bazı yıllar 10 sayı bazı yıllar da 4 sayı çıkmıştır. Genellikle yılda 8 sayı yayınlanmaktadır. Ekim 2011'de çıkan dergi ile 511. sayıya erişmiştir. Standart aylık sayılarının yanı sıra çok sayıda özel albüm ve kitap da yayınlanmıştır. "Dünyanın en çok satan mizah dergisi" unvanı ile anılan Mad'in tirajı zaman içinde 200.000 ila 2.100.000 arasında değişiklikler göstermiştir. Türkiye'de 1970'li yıllarda yayın hayatına başlayan ve yüksek tirajlara ulaşan Gırgır dergisi reklamını yaparken bu dergi ile kıyaslanmış ve "Mad ve (Rus."Крокодил" SSCB'de yayınlanıyordu) dergilerinden sonra dünyada en çok satan üçüncü mizah dergisi" şeklinde sloganlar kullanılmıştı. Derginin ilk 23 sayısı kitap formatındaydı (paperback) ve renkli basılıyordu, Temmuz 1955 yılında çıkan 24.cü sayıyla birlikte dergi formatına çevrilmiştir ve siyah beyaz basılmaya başlanmıştır. Aralık 2000 yılında 400. cü sayısı ile birlikte tekrar renkli baskıya geçilmişti. Mad kelime olarak Türkçede "deli, çılgın, sinirli" anlamlarına gelmektedir. Derginin hatırı sayılır bir hayran kitlesi vardır ve eski sayıları oldukça yüksek fiyatlardan el değiştirmektedir. Bir örnek vermek gerekirse Mad'in yıpranmamış (Nearly mint condition) orijinal bir ilk sayı nüshası 7.000 ABD dolarına kadar müşteri bulabilmektedir. Mad, ABD dışında ilk kez 1959 yılında Birleşik Krallık'ta, 1960 yılında da İsveç'te yayımlanmaya başladı. Bu sürümlerinde Mad'in ABD'de daha önce yayımlanmış materyallerinin yanı sıra yöresel espri ve çizgilere de yer veriliyordu. Ama haliyle ABD kültürüne ve diline dayalı espriler başka dillere çevrildiklerinde anlamlarını büyük ölçüde yitirecekler ve Mad dergisi o ülkenin dilinde de çıksa hiçbir zaman diğer ülkelerde tam anlamıyla benimsenmeyecekti. Nitekim öyle de oldu ve başta ilk yayımlananlar olan İngiltere ve İsveç Mad'leri olmak üzere, aralarında Türkçe Mad'in de olduğu onlarca lokal Mad zaman içerisinde yayımlarına son vermek zorunda kaldılar. Üstelik bu ülkelerden ikisinin resmi dilleri de İngilizceydi. Yayımına son verilen yöresel Mad dergilerinden bazıları zaman içinde tekrar yayımlanmaya başlasa da kaçınılmaz bir şekilde tekrar kapandılar. Kapanan diğer ülke Mad'lerinin sayısı 18 kadarken halen ABD dışında 5 ülkede bu dergi o ülkenin diliyle yayımını sürdürmektedir. Birçok ülkede farklı dillerde de yayınlanan Mad dergisi Türkiye'de 2000 yılının Ağustos ayında Aksoy Yayınları'ndan Orhan Alev editörlüğünde Türkçe olarak ve aylık periodlarla yayımlanmaya başladı. Dergi yeterli tirajı alamadığı için Haziran 2001 yılında çıkan 11. sayısıyla birlikte yayın hayatına son verdi. Bu arada Türkçe Mad'in bir özel sayısı, iki de kitabı yayımlandı. Dergideki materyallerin çoğunluğu orijinal Amerikan Mad dergilerinden tercüme ediliyordu ama arada yerel sanatçıların yazıp çizdiklerine de yer veriliyordu. Mad Mad, ÅŸu anlamlara gelebilir: Bartın'daki kütüphaneler listesi Bartın'daki kütüphanelerin kuruluş yılı ve kitap sayıları aşağıdadır: Bartın'da Zonguldak Karaelmas Üniversitesi'ne, Bartın Valiliği'ne, Bartın Belediyesi ve diğer başka bir kurum ve kuruluşa ait araştırma kütüphanesi ya da özel kütüphane bulunmamaktadır. Hybrid coupler Hybrid coupler telekomünikasyonda kullanılan bir aygıttır. İki farklı anten birbirlerinden çok uzaktalarsa veya aralarındaki açı büyükse hybrid coupler olarak anılan bir cihaza girer ve buradan da tek çıkış olarak televizyona bağlanır. Hybrid coupler cihazı bir çoklayıcı olarak düşünülebilir. Ayrıca, empedans uyumu sağlar. Proteinoit Proteinoitler, veya termal proteinler,amino asitlerden inorganik olarak oluşan protein benzeri moleküllerdir. Bazı abiyogenez teorileri ilk canlı hücrelerin öncüleri olduğunu ileri sürmektedir. Amino asitlerin peptit bağları aracılığıyla proteinlere inorganik polimerizasyonunun sadece 140 derecenin üzerinde olduğu düşünülüyordu. Ancak biyokimyacı Sidney Walter Fox ve arkadaşları fosforik asidin bu tepkime sırasında bir tezgen/katalizör gibi davrandığını keşfetti. Fosforik asidin olduğu bir ortamda, 70 derecede, 18 tane sık bulunan amino asitten protein benzeri zincirler oluşturabilmekte ve bu protein benzeri zincirlere "proteinoit" denmektedir. Fox daha sonra Hawaii volkanının bacalarındaki lav ve cürufta kendisinin laboratuvarda yarattığına benzer proteinoitler buldu ve amino asitlerin çıkan gaz ve lavların sıcaklığı ile polimerize olduğunu belirledi. Daha sonra başka tezgenler/katalizörler de bulundu; bir tanesi ilkel dünyayı taklit eden deneylerde oluşan ve sulu/aköz çözelitlerde etkili olan amidinium carbodiimide http://en.wikipedia.org/wiki/Proteinoid Çanakkale Mehmet Akif Ersoy İl Halk Kütüphanesi Çanakkale Mehmet Âkif Ersoy İl Halk Kütüphanesi, Çanakkale'nın merkez ilçesinde bulunan, Kültür Bakanlığı Kütüphaneler ve Yayımlar Genel Müdürlüğü'ne bağlı olarak hizmet veren halk kütüphanesidir. Mehmet Âkif Ersoy İl Halk Kütüphanesi 23 Nisan 1955 tarihinde eski halk evinden devredilen kitaplarla bugünkü öğretmen evinin bulunduğu yerde hizmete girmiştir. Tek bir salonda okuyucu hizmetleri ve ödünç verme işlemleri bir arada yürütülmüştür. 21 Mart 1983 tarihinde mülkiyeti İl Özel İdare Müdürlüğüne ait Halk eğitim Merkez Müdürlüğü hizmet binasına taşınmıştır. 320 m²'lik bu binada 17 Eylül 1986 tarihine kadar hizmet vermeye devam etmiştir. 29 Ekim 1984 tarihinde Cevat Paşa Mahallesi Anafartalar Caddesi üzerinde temeli atılan bugünkü kütüphane ve tiyatro binasının arsası Belediyeye ait olup, il Özel İdare Müdürlüğünce yaptırılmıştır. Kütüphane, 25 Ekim 1988 tarihinden itibaren hizmetine şimdiki binasında devam etmektedir. Mehmet Âkif Ersoy İl Halk Kütüphanesi Tiyatro Salonunun alt kısmında bulunan 382 m²'lik garaj yerine Çanakkale Seramik Fabrikalarınca modern bir çocuk kütüphanesi yaptırılmıştır. Zeynep Bodur Çocuk Kütüphanesi adı verilen bu kütüphane 18 Mart 1990 tarihinde hizmete girmiştir. Merkez kütüphaneye uzak kalan Barbaros Mahallesindeki sakinlerinin okuma ve bilgi edinme ihtiyacını karşılamak amacıyla, mülkiyeti Vakıflara ait eski medrese binası onarılmış ve Nedime Hanım Semt Kütüphanesi olarak 25 Mart 1991 tarihinde hizmete açılmıştır. Ancak binaya, eski eser olduğu ve uzun süre bakım-onarımı yapılmadığı için Çanakkale Bayındırlık ve İskan Müdürlüğü yetkililerince "kullanılamaz" raporu verilmiştir. Binada hizmet verilmesi sakıncalı olduğundan, kütüphane geçici olarak okuyucu hizmetine kapatılmıştır. Ancak, halkın yoğun isteği ve düzenlene kampanyalar sonucunda, 2004 yılında Belediye ile işbirliğine gidilerek yine Barbaros Mahallesinde mülkiyeti Belediyeye ait bir binada, personeli de Belediye tarafından sağlanarak tekrar kütüphane açılmıştır. Halen Barbaros Semt Kütüphanesi olarak okuyucu hizmeti vermeye devam etmektedir. Zeynep Bodur Kütüphanesi, Çanakkale Mehmet Âkif Ersoy İl Halk Kütüphanesi'ne bağlı fakat ana binadan ayrı olarak 320m2'lik bir bölümde hizmet veren çocuk kütüphanesidir. Mehmet Âkif Ersoy İl Halk Kütüphanesi Tiyatro Salonunun alt kısmında bulunan 382 m²'lik garaj yerine Çanakkale Seramik Fabrikalarınca modern bir çocuk kütüphanesi yaptırılmıştır. Zeynep Bodur Çocuk Kütüphanesi adı verilen bu kütüphane 18 Mart 1990 tarihinde hizmete girmiştir. Tutunamadım (şarkı) "Tutunamadım", Işın Karaca'nın 6 Aralık 2001'de çıkan Anadilim Aşk albümünün ilk klip şarkısıdır. Şarkının sözü ve müziği Sezen Aksu'ya aittir. Anadilim Aşk albümünün ikinci basımına Tutunamadım şarkısının remix sürümü eklenmiştir. Şarkı daha sonra, yazarı Sezen Aksu tarafından 2009 yılında çıkan "Yürüyorum Düş Bahçeleri'nde..." albümünde tekrar yorumlanmıştır. Şarkının bu sürümünde, orijinal sürümünde yer alan müzisyenlerin birçoğu tekrar yer almıştır. Şarkıya 12 Aralık 2001'de Kıvanç Baruönü tarafından klip çekildi. Işın Karaca sürümü Tutunamadım (Remix) Sezen Aksu sürümü Bekleyelim de GÃ¶relim "Bekleyelim de Görelim", Işın Karaca'nın 19 Aralık 2004'te çıkan İçinde Aşk Var albümünün ikinci klip şarkısıdır. Şarkının sözleri ve müziği Sezen Aksu'ya aittir. Şarkı daha sonra, yazarı Sezen Aksu tarafından 2009 yılında çıkan Yürüyorum Düş Bahçeleri'nde... albümünde tekrar yorumlanmıştır. Işın Karaca versiyonu: Sezen Aksu versiyonu: Scientific American Scientific American, ilk yayım tarihi 28 Ağustos 1845 olan (önce haftalık sonra aylık olmak üzere) bir popüler bilim dergisidir. Amerika Birleşik Devletleri'nde yayınlanan sürekli yayımlanan en eski tarihli dergi olma özelliğini taşır. Yeni ve yenileşimci araştırmaları amatör ve ilgili okurlara sunar. "Scientific American" (halk arasında ""SciAm"") aylık yaklaşık olarak -Aralık 2005 verilerine göre- ABD'de 555.000 ve uluslararası 90.000'lik tiraja sahiptir. |Hakemli bir dergi olmamasına rağmen dergi dünyadaki en saygın bilim dergilerinden biririsidir ;dergi daha çok bilimsel teorilerin ve keşiflerin geniş kitlelere anlatıldığı bir forum niteliğindedir. TutunamadÄ±m Züli Aladağ Züli Aladağ (d. 1968, Van), Alman yönetmen, senarist. 1973 yılında Almanya'nın Stuttgart kentine okuma amacıyla gitti. Orada tiyatro eğitimi (Theaterwissenschaften) aldı. 1976 yılında Alman film yönetmeni Roland Emmerichsin yanında yardımcı yönetmen olarak staj yaptı. 1991 yılında yardımcı oyuncu olarak Freispiel fillminde oynadı. 1992 yılında "Der Papagai" (Papağan) filminde yapım amiri olarak çalıştı. Filmden sonra 1993 yılında yarı belgesel bir televizyon dizisinde senarist olarak çalışmaya başladı. 1999 yılında Der Ausbruch adlı ilk filmini çekti. 1999 yılında Kunsthochschule Köln'de (Yüksek Sanat Okulu) eğitimini tamamlayarak diplomasını aldı. 2006 yılına kadar Almanya'da sosyal konuları içeren 7 film daha çekti. Avusturyalı oyuncu ve film yapımcısı Feo Aladağ'ın eski eşidir. Bu maddenin çoğu Wikipedia'nın aynı başlıklı Almanca maddeden alınmadır.] Mimarlık stilinin zaman yolu Peptit NÃ¼kleik Asit Peptit nükleik asit (PNA) yapay olarak sentezlenen, DNA veya RNA'ya benzeyen bir polimerdir ve biyolojik araştırmalarda ve tıbbi tedavilerde kullanılır. Doğada oluşumuna rastlanmamıştır. PNA'nın omurgası peptit bağı ile bağlanmış tekrarlanan N-(2-aminoetil)-glisin bütününden oluşurken, DNA ve RNA bir deoksiriboz ve riboz şeker omurgasına sahiptir.Çeşitli pürin ve pirimidin bazları metilenkarbonil bağları ile omurgaya bağlıdır. PNAlar peptitler gibi Nitrojen ağı solda ve Karbon ağı sağda olmak üzere gösterilmektedir. http://en.wikipedia.org/wiki/Peptide_nucleic_acid Çanakkale'deki kütüphaneler Çanakkale'deki kütüphanelerin kuruluş yılı ve kitap sayıları aşağıdadır: Kütüphane 7 gün 24 saat hizmet vermektedir. Şubat 2013 tarihi itibarıyla 330.000 basılı kitap ve 200.000 elektronik kitap olmak üzere toplam 530.000 kitaba sahiptir. Son 1 yılda 87.000 basılı kitaptan bu rakama ulaşarak Türkiye'nin en hızlı büyüyen kütüphanesi unvanını kazanmıştır. ÇOMÜ Merkez Kütüphanesinin yanına en az kendisi kadar büyük ek bir bina yapılmaktadır. Mimarisi ve konumu ile örnek bir kütüphane binası olmaya adaydır. Bina bittiğinde her iki bina tüp geçitlerle birbirine bağlanacaktır. Çanakkale Onsekiz Mart Üniversitesi Terzioğlu Yerleşkesi’nde bulunan ÇOMÜ Merkez Kütüphanesi 18 Mart 2012 tarihinden itibaren haftanın 7 günü 24 saat hizmet vermeye başladı. Çanakkale Onsekiz Mart Üniversitesi Kütüphanesi dışında Türkiye'de 3 devlet üniversite kütüphanesi daha 24 saat hizmet veriyor. Bunlar; Hacettepe Üniversitesi Kütüphanesi, İTÜ Mustafa İnan Kütüphanesi ve Sakarya Üniversitesi Kütüphanesi. ÇOMÜ Kütüphanesi bunlara ek olarak merkezden yaklaşık 100 km uzaklıktaki Biga Kampüsünde de 18 Mart 2013 tarihinde 50.000 basılı kitabı aşkın dev bir kütüphane açmaya hazırlanıyor. Bu kütüphane Türkiye'deki birçok Üniversite kütüphanesinden daha büyük olan bir Fakülte kütüphanesi olması sebebiyle ilkleri barındırıyor. Biga İktisadi ve İdari Bilimler Fakültesi binalar kompleksi içinde bağımsız bir mekana sahip olan söz konusu şube kütüphanesi 2.720 m² kullanım alanına sahip. Kapak Kapak; kitap ve dergi gibi basılı eserlerin sayfalarının, içine yerleştirilerek ciltlendiği koruyucu ve tanıtıcı özellikleri olan baskılı karton veya kâğıtlara denir. Kitap kapakları genellikle bristol denen kartonlara basılır. Kitabın, yazarın ve yayınevinin ismi çoğunlukla ön kapakta bulunur. Ön kapakta ayrıca kitabın içeriğini çağrıştıran görsel yönü kuvvetli fotoğraf veya resim kullanılabilir. Arka kapakta kitabın içeriğini ve özelliklerini anlatan bir tanıtım yazısı ile fiyat ve barkod gibi ticari bilgiler yer alır. Kitaplıklarda daha kolay bulunabilmesi amacıyla kapağın, kitabın sırt kısmına gelen bölümüne de kitabın, yazarın ve yayınevinin adı basılır. Dergiler kitaplara oranla daha ticari özellikler gösterirler, bu yüzden ön kapaklarında derginin içeriğini çağrıştıran çarpıcı başlıklar ve görsel yönü güçlü fotoğraf ya da resimler kullanılır. Dergi kapakları genellikle kalın kuşe kağıda basılır ve arka kapak reklam ilanlarına ayrılır. Gliserol nÃ¼kleik asit Gliserol nükleik asit (GNA) omurgasının bütünlüğünde farklılık gösteren, DNA veya RNA'ya benzeyen bir polimerdir. Doğada bulunmamaktadır. 2,3-dihidroksipropilnükleosit benzeşenleri ilk önce Ueda et al, tarafından (1971)'de hazırladı. Hemen ardından çözeltide RNA ve DNA bulunması durumunda benzeşenlerin fosfat bağlı oligomerlerinin gerçekte hipokromisite sergilediği gösterildi(Seita et al 1972). Kar helvası Kar Helvası, rendelenmiş buz veya temiz karın üzerine tatlı bir şurup ekilerek hazırlanan bir tatlıdır. Türkiye'nin güney illerinde rastlanan bir tatlıdır. Kar Helvası, kar ve meyve şurubu ile yapılır. Buz büyük bir kalıptan traşlanarak elde edilebileceği gibi, temiz karlar da toplanabilir. Nazilli gibi kimi yörelerde belediye tarafından 40–50 kg.lık kar kalıpları satılmaktadır. Genelde seyyar satıcılar tarafından yaz günlerinde sokak aralarında ve parklarda satılan bu serinletici ve tatlı içecek bir bardak ya da kâsenin tamamen kar ile doldurulması ve üzerine meyve şurubu (çoğunlukla vişne veya kızılcık) ya da üzüm pekmezi döküldükten sonra iyice çalkalanması ve karıştırılmasıyla yapılır. Türkiye'nin güney yörelerinde tüketilen Bici bici ve Karsambaç hazırlanış ve içerik olarak oldukça benzer tatlardır. Tomris Tomris veya Tomyris (Doğu İran dilleriden Tahmirih, Cesur, Türkçe: temir - ""demir"") MÖ 6. yüzyılda yaşadığı sanılan, Saka kraliçesi. Aynı çağda Pers ve Medya'da hüküm süren Ahameniş İmparatorluğu ile büyük bir mücadeleye girişmiştir. Tomris Hatun barışçıl ama savunmaya önem veren bir yapıya önem göstermiş, bunu bir zayıflık olarak gören Pers İmparatoru Büyük Kiros ise hiç durmadan Saka topraklarına akın düzenlemiştir. Persler Saka topraklarına girdiği vakit yakılmış tarlalardan başka bir şey bulamıyorlardı. Çünkü Sakalar geri çekiliyor ve savaş için uygun bir mevzi ve an bekliyorlar, bu olmadığı takdirde de savaşa girişmiyorlardı. Sakaları kovalamaktan bıkan Büyük Kiros İran'a geri dönmek zorunda kalıyordu. Bir süre sonra kendisine tabî olması ve kendisiyle evlenmeyi kabul ettiği takdirde Tomris Hatun ile uğraşmayacağını vadetti. Tomris Hatun bunun bir oyun olduğunu biliyordu ve teklifi reddetti. Buna kızan Büyük Kiros büyük bir ordu toplayarak tekrar Saka topraklarına girdi. Bu orduda savaş için eğitilmiş yüzlerce köpek de vardı. Tomris Hatun artık kaçmanın yarar sağlamayacağını anlayıp uygun bir alan seçip Büyük Kiros'un ordusunu beklemeye başlar. İki ordu aralarında birkaç kilometre kalacak bir biçimde mevzilenir. Güneş battığı için savaşa tutuşmazlar ancak gece Büyük Kiros bir hile düşünmüş ve iki ordunun arasında bir çadır kurdurmuştur ve içinde güzel kızlar ve yiyecekler ve şarap bulunan çadıra ansızın saldırı düzenleyen Tomris Hatun'un oğlu ve beraberindeki kuvvetler, içerideki birkaç Pers'i öldürüp eğlenceye dalmışlardır. Ancak birkaç saat sonra bir baskın düzenleyen Pers kuvvetleri çadırı basıp Tomris Hatun'un oğlu da olmak üzere içerideki Sakaları öldürürler. Tomris çok sevdiği oğlunun ölümüne üzülür. Yemin ederek şöyle söyler: "Kana susamış Kirus! Sen oğlumu mertlikle değil o içtikçe zıvanadan çıktığın şarapla öldürdün. Ama güneşe yemin ederim ki seni kanla doyuracağım!" Ertesi gün yapılan savaşı Sakalar kazanır. Ok atmakta usta olan ve savaş arabalarını büyük ustalıkla kullanan Sakalar, savaş köpeklerine rağmen Persleri bozguna uğratır. Ölenler arasında Pers kralı Büyük Kiros da vardır. Tomris Hatun sözünde durur ve Büyük Kiros'un kesik başını kan dolu bir tulumun içine atar. Tomris Hatun, Büyük Kiros'un kafasını kan dolu bir fıçıya atarak ""Hayatında kan içmeye doymamıştın, şimdi seni, kanla doyuruyorum!"" der. Tomris/Tomaris'in adı günümüze kadar kullanılagelen bir Türk dişil ismidir. Lyubov İlyuşeçkina Lubov Iliushechkina (d. 5 Kasım 1991 , Moskova, Rusya) Rus buz patenci. Partneri Nodari Maisuradze ile birlikte çiftlerde yarışmaktadır. Çift 2009 Dünya Gençler şampiyonudur. Iliushechkina rol modeli olarak Aliona Savchenko'yu, favori çifti olarak Aliona Savchenko ve Robin Szolkowy'yi göstermiştir. Iliushechkina ve Maisuradze Nisan 2006'da birlikte çiftlerde çalışmaya başladı. Daha önce ikisi de teklerde kaymaktaydı. İlk yarışmaları olan 2008 Rusya şampiyonasını 4. tamamladılar. Daha sonra Dünya Gençler şampiyonasına gidecek Rusya takımını belirleyen Rusya Gençler şampiyonasında büyükler şampiyonasında geçtikleri Ksenia Krasilnikova / Konstantin Bezmaternikh'in ardından gümüş madalya aldılar. İlk uluslararası yarışmaları olan 2008 Dünya Gençlerde kısa programı ikinci, serbest programı ilk sırada tamamlayıp, Ksenia Krasilnikova / Konstantin Bezmaternikh'in ardından toplamda gümüş madalyanın sahibi oldular. 2008-2009 sezonuna çift Junior Grand Prix yarışmaları ile başladı. İkili Çek Cumhuriyeti ve Belarusta yapılan yarışmaları kazandı. Belarusta toplamda 153.43 puana ulaştılar. Iliushechkina ve Maisuradze 2008-2009 sezonunda Junior Grand Prix yarışmaların tamamladıktan sonra büyükler düzeyinde bir Grand Prix yarışması olan 2008 Cup of Russia'ya katıldı. Kısa programda yan yana 3'lü toe loop ve ikili burgu yaptılar ancak Maisuradze buza takılıp düştü ve Iliushechkina'da ona takıldı. Çift düşme sebebiyle iki ceza puanı aldı ve toplamda elde ettikleri 49.96 puan ile kısa programı 5. bitirdi. Serbest programda çift 3T+2T (3'lü toe loop+2'li toe loop) ve fırlatmalı üçlü loop atmış; ancak Iliushechkina fırlatmalı üçlü flip'de elini yere koymuş ve yan yana 2A'da (ikili axel) denge kaybı yaşamıştır. Iliushechkina ve Maisuradze buna rağmen serbest programda en yüksek teknik puanı almış ve yarışmayı Zhang Dan / Zhang Hao, Yuko Kawaguchi / Alexander Smirnov ve Tatiana Volosozhar / Stanislav Morozov'un ardında 4. bitirmiştir. Iliushechkina ve Maisuradze gençler düzeyinde yarışmalarında yapıldığı 2008-2009 Grand Prix Finalinde hem kısa hem serbest programı birinci bitirip altın madalya kazandı. Iliushechkina ve Maisuradze, 24-28 Aralık 2008'de yapılan 2009 Rusya Artistik Patinaj Şampiyonası'nda bronz madalya alarak 2009 Avrupa Artistik Patinaj Şampiyonası'na katılma hakkını elde etti. Avrupa şampiyonasında kısa ve serbest programı 5. sırada bitirip toplamda 5. sırada yer aldılar. Çift 2009 Rusya Gençler şampiyonasına girmedi. Doğrudan 2009 Dünya Gençler takımına seçildi. Kısa programı 55.12 puan ile en yakın rakiplerinin 6 puan önünde tamamladılar. İkili serbest programda Rusya takımından Anastasia Martiusheva / Alexei Rogonov'a geçildi ancak genel toplamda altın madalyayı kazandı. Avrupa şampiyonasına katılmalarının ardından mart ayında yapılan 2009 Dünya Artistik Patinaj Şampiyonası2nda da Rusya takımına alınan Iliushechkina ve Maisuradze, Maisuradze'nin sakatlığı sebebiyle yarışmadan çekildi ve yerlerini Ksenia Ozerova / Alexander Enbert'e bıraktı. 2009-10 sezonunda kendilerinin ilk yarışması 2009 Cup of China'da kısa programı kendi en iyi puanlarını, 62.54 puan yaparak üçüncü bitirdiler. Ancak serbest programda iyi bir performans gösteremeyen çift bu bölümde yedinci, genel toplamda ise beşinci sırayı aldı. 2010-2011 ISU Grand Prix serisinde yarışan Iliushechkina ve Maisuradze, ilk yarışmaları 2010 Skate Canada'da kendilerinin ilk Grand Prix madalyasını kazandı. Yarışmayı kazanan çift serbest program ve genel toplamda kendi en iyi puanlarını yaptı. İkili 2010 Cup of China da katılacaktır. Wes Anderson Wesley Wales Anderson (1 Mayıs 1969) Amerikalı yönetmen, yazar ve kısa film, sinema ve reklam yapımcısı. 2001 yılında En İyi Özgün Senaryo dalında Akademi Ödülleri adayı oldu. Anderson üç çocuğun ortancası olarak Houston, Teksas'ta dünyaya geldi. Babası, Melver Leonard Anderson bir reklamcıydı. Annesi ise şu anda emlak danışmanlığı yapan aslında bir arkeolog olan Texas Ann Burroughs'tur. Yönetmen, Westchester Lisesi'ni bitirdikten sonra ikinci filmi Rushmore'u da çektiği, Houston'da özel bir okul olan St. John's School'a devam etti. Tıpkı "Rushmore" 'un başkarakteri Max Fischer gibi, Anderson da St. John's'un şu anda yıkılmış olan Hoodwink Tiyatrosu'nda oyunlar sergiledi. Anderson, Teksas Üniversitesi'nde felsefe okurken Owen Wilson ile tanıştı. Daha sonra uzun metrajlı olarak çektiği Bottle Rocket'ın kısa film versiyonu ile yapımcı James L. Brooks'un ilgisini çeken ikili, Brooks'un yardımı ile bu kısa filmlerini Sundance'e gönderdiler ve Sundance'de filmin uzun versiyonunu çekebilecek fonu buldular. Şu günlerde hem New York'ta hem de Paris'te yaşayan yönetmenin yakın arkadaşları arasında film yapımcısı Noah Baumbach, aktör/senaryo yazarı Owen Wilson ve Sofia Coppola geliyor. Erkek kardeşi Eric, Anderson'un filmlerinde sahne tasarımcısı olarak çalışıyor. Diğer erkek kardeşi Mel ise bir doktor. Wes Anderson, yönettiği filmlerin yapımcılığını, senaryo yazarlığını, görüntü yönetmenliğini üstlendiği ve müzik seçimlerine kadar kendisi ilgilendiği için kimilerince auteur kabul edilir. Anderson filmlerinde sık sık aynı oyunculara ve set çalışanlarına rastlanır. Wilson Kardeşler (Owen Wilson, Luke Wilson, Andrew Wilson), Bill Murray, Seymour Cassel, Anjelica Huston, Jason Schwartzman, Kumar Pallana ve oğlu Dipak Pallana, Anderson'un yakın arkadaşları olan Stephen Dignan ve Brian Tenenbaum ve yönetmenin kardeşi Eric Chase Anderson örnek olarak verilebilir. Ayrıca The Life Aquatic with Steve Zissue'yu beraber yazdığı Noah Baumbach'un yazıp yönettiği "The Squid and the Whale" filminin yapımcılığını Anderson üstlendi. Görüntü yönetmeni Robert Yeoman ve müzisyen Mark Mothersbaugh da çalıştığı diğer isimler arasındadır. Anderson'un filmlerindeki müzik seçimleri beğeni ile karşılanır. Yönetmen, dört filminin müzikleri için Mark Mothersbaugh çalıştı. Mothersbaugh dışında film müziklerinde sık sık yer alan sanatçılar aşağıdaki gibidir: Anderson, 2005 yılında, The Life Aquatic'i birlikte yazdığı Noah Baumbach'ın filmi The Squid and the Whale'in yapımcılığını üstlendi. Bu film Sundance Film Festivali'nde iki ödül kazandı. Yönetmen, 2006 yılında ise American Express'in reklam filmi "My Life, My Card"da başrolde oynadı ve reklamın yönetmenliğini üstlendi. Anderson ve Owen Wilson yönetmenin 2007 yapımı filmi The Darjeeling Limited'da tekrar bir araya geldiler. Filmin senaryosu Anderson, Roman Coppola ve Jason Schwartzman tarafından yazıldı. Yönetmen, 2009 yılında Roald Dahl'ın Fantastic Mr Fox isimli kitabının uyarlamasını filme çekecek. Ermeni Soykırımı'nın tanınması Ermeni Soykırımı'nın tanınması, Osmanlı İmparatorluğu'nda, çoğunlukla 1915'te olmak üzere devletin son dönemlerinde Ermeni tebaaya yönelik sistematik olarak gerçekleşen katliam ve zorunlu göçlerin soykırım olarak siyaseten kabulüdür. Holokost ve soykırım üzerine çalışan birçok tarihçi ve akademik kuruluş, olayların Ermeni Soykırımı şeklinde adlandırılmasında fikir birliğine varmışlardır. Hükûmetlerin katliamları soykırım olarak tanımasında tarihçilerin görüşleri kadar, ülkelerinde yaşayan Ermeni toplulukların lobicilik faaliyetleri de etkili olmaktadır. Ermeni katliamlarının soykırım karakterinin bazı ülkelerin sivil toplumunda ve akademik çalışmalarında tanınmasına rağmen ilgili ülkelerin hükûmetleri, Osmanlı İmparatorluğu'nun ardılı Türkiye Cumhuriyeti ile ilişkilerinin bozulabileceği endişesiyle soykırım tanımlamasından kaçınır. Ermeni Soykırımı'nı doğrudan reddeden ülkeler Türkiye ve yakın ilişkiler sürdürdüğü Azerbaycan ile Pakistan'dır; Türkiye ile Azerbaycan soykırımın herhangi bir ülke tarafından tanınması durumunda açıkça o ülkeleri ekonomik ve diplomatik yaptırımlarla tehdit etmektedir. Aynı şekilde Türkiye ile siyasi ilişkileri kötü gitmekte olan veya ihtilafa düşmüş bazı ülke ve kuruluşlar siyasi misilleme olarak kimi zaman soykırımı tanımayı bir koz olarak öne sürmekte veya soykırım olarak doğrudan tanımaktadır. 2019 yılı itibarıyla Almanya, Brezilya, Fransa, İtalya, Kanada ve Rusya'nın ve 29 ülkenin yanı sıra ABD'nin 50 eyaletinden 49 tanesi olayları soykırım olarak kabul etmiştir. Amerika Birleşik Devletleri'nde, 50 eyaletten 49'u Ermeni Soykırımı'nın olduğunu kabul ediyor. Sadece Mississippi eyaleti Ermeni Soykırımı'nı resmi olarak tanımamıştır. Soykırım olarak tanımlayan ABD eyaletleri: Birleşik Krallık'ın parçaları olan Galler, İskoçya ve Kuzey İrlanda soykırım olarak tanımlamaktadır. 20 Nisan 2007'de, Bask Parlamentosu soykırım olarak tanımlayan bir deklarasyon yaptı. Avustralya'nın Yeni Güney Galler eyaleti Ermeni Kırımı'nı bir soykırım olarak kabul ediyor. George Milne George Francis Milne (5 Kasım 1866, Aberdeen - 23 Mart 1948, Londra), Britanyalı mareşal. 1916 yılında Makedonya'daki Britanya kuvvetlerinin başına geçti. 1919 yılında Britanya işgal kuvvetleri komutanı olarak İstanbul'a girdi. Anadolu'da başlayan ulusal hareketlerden endişelenerek, İstanbul Hükûmeti'nden, ordu müfettişi olarak Sivas'a gönderilen Mustafa Kemal Paşa'nın geri çağrılmasını ve çete hareketlerinin durdurulmasını istedi. Bir yandan da İzmir ve çevresini içine alan Milne Hattı'nı saptayarak Yunanların Ege'yi işgalini kolaylaştırdı. Türk Kurtuluş Savaşı'nın Türkler lehinde sonuçlanmasından sonra Britanya'ya dönerek Genelkurmay Başkanı oldu. Noradrenalin Norepinefrin (kısaca NE) ya da noradrenalin, hormon ya da nörotransmitter olarak görev yapan bir katekolamindir. Norepinefrin, dopamin β-hidroksilaz enzimi tarafından dopaminden sentezlenir. Böbreküstü bezlerinin medulla kısmından kana hormon olarak salınır. Ayrıca noradrenerjik nöronlardan salındığında merkezi sinir sistemi ve sempatik sinir sisteminde bir nörotransmitter olarak görev yapar. Norepinefrin, adrenerjik reseptörlere bağlanarak etkilerini gösterir. Norepinefrin, beynin dikkat ve çevreye yanıt verme ile ilgili bölümlerini etkilerler. Epinefrin ile birlikte norepinefrin, kalp atım hızını, depolardan glikoz salınımını ve iskelet kaslarına giden kan akımını artırarak "kaç ya da savaş" (flight or fight) yanıtının temelini oluşturur. Noradrenalin ve Norepinefrin aynı anlamlara gelmektedir veya gelmemektedir diye bir görüş ayrılığı vardır. Görüşlere göre farklılıklarının sebebi birisi Latince, diğeri Yunanca olarak kullanılmasıdır. Ad/renal latince, epi/nefrin yunancadır. Roberto Perfumo Roberto Perfumo (3 Ekim 1942, Buenos Aires - 10 Mart 2016, Buenos Aires), Arjantinli futbolcudur. "El Mariscal" lakaplı oyuncu, Racing ile Kıtalararası Kupa'yı, River Plate ile de iki defa Arjantin Birinci Ligi'ni kazanmıştır. 37 kere ulusal formayı giyen oyuncu, 1966 ve 1974'te de FIFA Dünya Kupası'nda oynamıştır. Futbolu bıraktıktan sonra kısa bir antrenörlük dönemi geçirmiş, ancak başarısız olmuştur. 10 Mart 2016 tarihinde ölmüştür. Ayşe Polat Ayşe Polat (d. 19 Kasım 1970, Malatya), Kürt kökenli Türkiye göçmeni Alman film yönetmeni. 1978 yılında Almanya'nın Hamburg kentine göç eden bir Kürt kökenli bir işçi ailesinin 3. çocuğudur. Temel eğitimini Hamburg'da tamamladıktan sonra 1991-1993 yılları arasında Bremen Üniversitesi'nde Alman Dili ve Edebiyatı, eş zamanlı olarak dışarıdan Berlin Üniversitesi'nde Filozofi ve Kültür Bilimi okuyarak mezun oldu. 15 yaşında iken hobi amaçlı Süper 8 video filmleri çekti. Üniversite eğitimi sırasında ise bu video tecrübesini sosyal projelerle birleştirerek Almanya'da yaşayan 4. kuşak toplumun sorunlarını içeren kısa filmler çekmeye başladı. 1991 yılında yabancı öğrencilere verilen bir fon ile yaptığı çalışmalar ödüllendirildi. 1992'de intihar eden bir Türk asıllı ilticacının hayatının anlatıldığı ilk filmi Fremdnacht'ı çekti. 1997 yılında çektiği "Ein Fest für Beyhan" (Beyhan için bir eğlence) filmi birçok film festivalinde ödüllendirildi. "En Garde" filmi de 2004 Locarno Uluslararası Film Festivali'nde En İyi Film ve En İyi Kadın Oyuncu ödüllerini, Alman Film Eleştirmenleri Ödüllerinde ise En İyi Film ödülünü aldı. Polat hayran olduğu yönetmenlerin başında David Lynch, John Cassavetes, Michelangelo Antonioni, Stanley Kubrick, Jim Jarmusch, Agnès Varda ve Yılmaz Güney'i gösterir. Polat kendini hem Türk, hem Kürt, hem de Alman olarak görmektedir. Hamburg kentinde yaşamaktadır. Türk-Alman sineması James Mill James Mill (d. 6 Nisan 1773 – ö. 23 Haziran 1836) İskoç tarihçi, ekonomist, politika teorisyeni ve filozofdur. Northwater Bridge'de doğdu. Babası bir ayakkabıcı olan James Mill, annesi Isabel Fenton'dır. İskoçya'da zengin aileye mensup olmayanlara tanınan eğitim imkânlarından yararlanarak eğitimini tamamladı. Sir John Stuart M.P.'nin yardımıyla Montrose Akademisi'nden, felsefe ve Yunanca eğitimi aldığı Edinburgh Üniversitesi'ne gitti. Daha sonra papazlık eğitimi aldı. 1801 yılında ise Londra'da gazeteci olarak çalışmaya başladı. İlk uçuş damgası İlk uçuş damgası iki şehir arasında yeni bir uçak seferine başlanması anısına uygulanan bir damga çeşidi olmakla beraber zaman zaman yeni bir uçak modelinin bir hatta sefere başlaması anısına uygulandığı da görülmektedir. Türkiye'de ilk defa uygulanan ilk uçuş damgası 1 Temmuz 1933