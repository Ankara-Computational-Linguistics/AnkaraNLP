Yüksekokulu) araştırma çalışmalarına katıldı ve bu arada Duisberger Gesellschaft bünyesinde İonesco’nun “"Der Herrscher"” oyununu sahneledi. Ankara’ya dönüşünde “"Sinema Tiyatro Derneği"”nde ve ardından 1972'ye dek “Ankara Deneme Sahnesi”nde çalıştı. 1971 yılında Tübitak Yapı Araştırma Enstitüsü'nde araştırma görevlisi olarak işe başladı. İlk profesyonel reji çalışması, 1972’de Ankara Sanat Tiyatrosu’nda Bertolt Brecht'in “Furcht und Elend des Dritten Reiches” ("Hitler Rejiminin Korku ve Sefaleti)" başlıklı oyunudur. Oyun Siyasal Bilgiler Fakültesi öğrencilerine oynanırken, Ankara Sıkıyönetim Komutanlığı tarafından yasaklandı. 1972 yılında "konuk sanatçı" olarak Essen ve Berlin’de kaldı. Türkiye'ye döndükten sonra Ankara’da Çağdaş Sahne'nin kuruluşuna katıldı ve tiyatro çalışmalarına burada devam etti. ""Arafta Kalanlar"" ve ""Karagöz'ün Muamması"" adlı oyunlarını Amsterdam'da ve “"Sanatçının Ölümü"” oyununu Paris’te sahneledi (1985-1989). Bu sırada “"Şarkılarımız Ölmesin!"” adlı çocuk oyunu, Almanca’ya tercüme edilerek “Sechs Verrückte und ein Lied” başlığıyla Berlin’de Theater am Halleschen Ufer tarafından 1988 yılında sahnelendi. 1990 ve 1991 yıllarında Berlin'de tiyatro çalışmaları için bulundu. 1990’da İstanbul’a yerleşti ve 1993'ten itibaren Devlet Tiyatroları'nda yönetmen olarak çalıştı. 2002’de Devlet Tiyatroları’ndan emekli oldu. Yazdığı oyunlar, yurt içinde ve dışında çeşitli topluluklarca oynandı. Ayrıca, 1998’de “"Yazılar Filmatik"” romanı, 2006’da da “"Sanatçının Ölümü"” oyunu, TRT tarafından filme alındı. 2008 yılında Kocaeli Üniversitesi tarafından Önder Önsal yönetmenliğinde "Bir Tiyatro Direnişçisi Yılmaz Onay" adlı yaşam öyküsü ve tiyatro adamlığını ele alan bir belgesel çekildi. PEN Yazarlar Derneği, Türkiye Yazarlar Sendikası (TYS), Oyun Yazarları ve Çevirmenleri Derneği (OYÇED), Edebiyatçılar Derneği ve BESAM meslek birliği üyesiydi. 14. Nisan 2008 tarihinde Yılmaz Onay'ın 50'inci sanat yılı Türkiye Yazarlar Sendikası ve Evrensel Basım Yayın tarafından düzenlenen bir törenle kutlandı. Yılmaz Onay, 9 Ocak 2018'de Bodrum'da vefat etti. Naaşı, buradaki Gündoğan Mezarlığı'na defnedildi. HayatÄ± Yakala Hayatı Yakala (özgün ad:Reign Over Me), 2007 yapımı bir dram filmidir. Mike Binder'in yönetmenliğini, senaristliğini ve oyunculuğunu yaptığı filmde Adam Sandler, Don Cheadle, Jada Pinkett Smith, Liv Tyler, Donald Sutherland ve Saffron Burrows da rol almaktadır.Film Türkiye'de direkt olarak piyasaya sürülmüştür. 11 Eylül saldırılarında karısı ve üç çocugunu kaybeden bir adamın yaşadığı travma konu alınıyor, Hüzünlü ve trajikomik bir film olup,dostluğun öneminide vurgulamaktadır... 13+ olarak karar verilmiştir,sebebiyse içinde geçen cinsel içerikli espriler ve küfürler. Filmin ismi Love,Reign O`er me`den gelir. Şarkıyı The Who söylemektedir. Filmin soundtrack albümü aynı yıl çıkmıştır. Singles (albüm) Singles, Nirvana'nın en büyük iki albümünün singlelarını içeren ve Avrupa'da piyasaya sürülen kutu setidir. Kurt Cobain'in ölümünden bir yıl sonra, 1995'te piyasaya sürülüp, altı CD'den oluşmaktadır. Dördü Nevermind'dan ("Smells Like Teen Spirit", "Come as You Are", "In Bloom" ve "Lithium") ve ikisi In Utero'dan ("Heart-Shaped Box" ve "All Apologies"). "In Utero"'nun planlanan üçüncü single'ı olan "Pannyroyal Tea" kutu setine konulmamıştır. Bilgesu Erenus Bilgesu Erenus (1943, Bilecik) Türk senarist, yazar, şair ve müzisyen. İstanbul Üniversitesi Gazetecilik Enstitüsü mezunu olan sanatçı, TRT'te çalıştı. Türkiye Yazarlar Sendikası Yönetim Kurulunda görev aldı. Senaryoları, Devlet Tiyatroları, AST, Dostlar Tiyatrosu gibi, önde gelen tiyatrolarda sergilendi. Sosyal içerikli yazılarından dolayı hakkında çeşitli davalar açılmıştır. Özgür Üniversite kurucularındandır. Ayrıca açlık grevleri gibi toplumsal olaylarda insanların insani şartları yaşaması konusunda yabancı aydınların ilgisini ve dikkatini çekmek için çaba göstermiştir. Ressam ve şair Müştak Erenus'un eski eşidir. Oğlu Ali Erenus da bir müzisyendir. Ölçülü, Kars Ölçülü, Kars ilinin Merkez ilçesine bağlı bir köydür. Köyün eski adı, 1918 yılı kayıtlarında "Vjan" olup, Ermenice'de "çağlayan" anlamına gelmektedir. 1928 kayıtlarında ise "Vezin" olarak görülmektedir. 20. yüzyıl başlarında köyde Rumlar ve Ermeniler ikamet etmekteydi. Köy, Kars il merkezine 13 km uzaklıktadır. Köyün ortasında bulunan eskiden kilise olan Saray Camii ve kuzeyindeki Yeni Camii son yıllarda yapılan restorasyon çalışmaları ile büyütülmüştür. Köyde, Kars il merkezinde dahi görülen ve yöre halkı tarafından Ziyaret Tepesi denilen ve onun üzerinde bulunan Ziyaret adlı eski bir kilise vardır. Kilise; tek nefli, tek apsisli ve beşik tonoz örtülüdür. Kilisenin girişi, yapının batı tarafındaki duvarın ana eksenindeki kapıyla sağlanır. Kilisenin dış cephesi düzgün moloz taşlarla yapılmıştır. Kilise penceresinin altındaki duvar yıkılmış olup, çatının kaplama taşları dökülmüş ve yapı içindeki iç duvarlar tahrip edilmiştir. İç duvara yazılar yazılarak bu yapı vandalizme uğramıştır. Ölçülü Köyü, yapılan ilk genel seçimlerden yetmişli yılların ortasına kadar Demokrat Parti ve onun geleneğinden gelen siyasi partilere oy vermiştir. 70'li yıllardan 90'lı yılların başına kadar köyde Cumhuriyet Halk Partisi'nin ve sosyal demokratların başarılı olduğu gözlenmiştir. 1994 Genel Seçimleri'nden sonra ise Halkın Demokrasi Partisi ve o gelenekten gelen partiler köyden ciddi oranda oy almışlardır. 2010'da yapılan Halk Oylaması'nda EVET diyenler 717 iken HAYIR diyenler 43 oyda kaldı. 12 Haziran 2011 günü yapılan genel seçimlerde 1.122 kayıtlı seçmenden 877'si oy kullanmıştır. Buna göre partilerin bu köyde aldıkları oylar şöyledir. 30 Mart 2014 yılında yapılan yerel seçimlerde ve il genel meclisi üyelikleri seçimlerinde 1.106 kayıtlı seçmenden 923'ü oy kullanmıştır. Buna göre partilerin bu köyde aldıkları oylar şöyledir. 10 Ağustos 2014 tarihinde yapılan cumhurbaşkanlığı seçimlerinde 1.083 kayıtlı seçmenden 656'sı oy kullandı. Oy kullanma oranı % 60,57'de kaldı. Seçime katılan adayların oy oranları şöyledir. Ulusal Emek Konfederasyonu Ulusal Emek Konfederasyonu (Confederación Nacional Del Trabajo - CNT) anarkosendikalist ideolojik çizgide, özerk sendika konfederasyonu olarak İspanya Krallığı’nda örgütlenmiş konfederal bir birliktir. Anarşist toplumsal hareketler içinde önemli rol oynamış örgüt ayrıca ulusötesi yapıya sahip Uluslararası Emekçiler Birliği (AIT) üyesidir ve bu yüzden CNT-AIT adı ile de tanınır. 1910 yılında İşçi Dayanışması (Solidaridad Obrera) çevresinde örgütlenmiş gruplar tarafından Barselona’da kurulan örgüt, Birinci Enternasyonal, İspanya seksiyonu olan İspanya Bölgesi İşçi Federasyonu’nun kurulmasından beri şekillenen İspanyol anarşist hareketin ruhunu canlı tutmaya devam etti. Önemli tarihsel ve kültürel mirasla birlikte CNT bugünde özyönetim, federalizm ve karşılıklı yardımlaşma ilkeleri ışığında İspanyol işçi hareketinde önemli rol oynuyor. Askerler, silahlı kuvvetler üyeleri ve polisler dışında herkes CNT’ye üye olabilir. Üye olmak için herhangi bir ideolojiye bağlı olmak gerekmediği gibi, siyasi partide ve sendikada mücadeleyi birlikte yürütmekte mümkündür, fakat siyasi partilerde görevli kişiler aynı görevi sendikada sürdüremezler. Bu kural herhangi bir siyasi yapının CNT’yi kendi görüşleri doğrultusunda yönlendirmesini önlemek için kabul edilmiştir. Bir sendikal örgüt olan CNT tüzüğüne göre şu konularda çalışma yürütür: CNT Tüzüğü CNT hedeflerini, işçilerin çıkarlarını savunmakla sınırlamaz, ayrıca sendikalist devrim ile toplumun kökten dönüşümünü amaç edinir. Anarkosendikalizm 19. yüzyıl sonlarına doğru ve 20. yüzyıl başlarında ortaya çıkan bir düşünce akımıdır. Şu temel özelliklere sahiptir: " iyileştirmek için örgütlemek. isteğini gerçekleştirmek. Dönüşüm olmadan anarkosendikalizm olamaz. Anarkosendikalizmin bir diÄŸer ismi devrimci sendikalizmdir. "Temel Anarkosendikalizm"" Toplumsal devrimi gerçekleştirmek için örgüt, anarşist topluma dair bir dizi genel düşünceyi kapsayan özgürlükçü komünist konfederal dünya görüşü ile ekonomik-sosyal bir programa sahiptir. Bu doğrultuda, CNT çalışma yaşamı dışında sorunları da savunur, bunlar hapishanelerde tutuklu hakları, çevrecilerin talepleri, cinsiyet ayrımcılığı ile mücadele, militarizmin ve işgallerin reddidir. CNT uluslararası özelliklere sahip bir örgüt olmasına karşın devletlerin egemenliğini ve halkların kendi kaderini tayin hakkını savunur; İlk yıllarında İspanyol anarşist hareket güçlü ulusal bir örgütün eksikliğini yaşıyordu. Anarşist Juan Gómez Casas, CNT’nin kurulmasından önce anarşist örgütün gelişimi hakkında şunları söylüyordu: Bir dağınıklık dönemi ardından, İspanyol Bölgesi İşçileri Federasyonu ,yerini İspanyol Bölgesi Anarşist Örgütü’ne bıraktı... Bu örgüt daha sonra 1890’da Yardım ve Dayanışma Paktı’na dönüştü, anarşizme karşı düzenlenen baskıcı yasalar nedeniyle çeşitli parçalara ve otonom işçi topluluklarına ayrılarak 1896 yılında kendiliğinden dağıldı. FRE’den kalanlar ise CNT’nin doğrudan öncülü olan İşçi Dayanışması’nı (Solidaridad Obrera) kurdular. Juan Gómez Casas 20. yüzyılın başlarında anarşistler arasında harekete bütünlük ve güç katacak yeni bir ulusal işçi örgütüne ihtiyaç olduğuna dair fikir birliği vardı. Bu durum, endüstri devriminin doğal süreci içinde tanımlanıyordu. Burbon restorasyonu süresince, Cánovas del Castillo ve Práxedes Mateo Sagasta tarafından temsil edilen geleneksel ve hanedancı partiler karşısında, ortaya çıkan işçi hareketi siyasi parti PSOE ve işçi sendikası UGT etrafında birleşti. Burjuvazinin bir kısmının desteklediği Cumhuriyetçi ve daha belirgin olarak demokratik hareketlerde vardı. İlk yıllardaki devrimci sendikalizmin ağırlığı, anarkosendikalizm takipçisi, devrimci sendikalist mücadelenin temel ilkelerine inanan Solidaridad Obrera editörü José Prat ve Ricardo Mella’nın tezlerinden kaynaklanıyordu. Bu ortamda, dönemin çoğunlukçu sendikası sosyalist UGT karşısında bir güç yaratmak ve “"işçi sınıfının ekonomik özgürlüğünün gerçekleşmesini, burjuvazinin mülksüzleştirilmesi yolu ile hızlandırmak"” amacıyla, CNT 1910 yılına doğru, Barselona’da gerçekleştirilen Katalan İşçi Dayanışması sendikası kongresinde kuruldu. CNT çeşitli sendika ve diğer konfederasyonlar aracılığıyla yaklaşık 30.000 üye ile küçük bir sendika olarak sürece katıldı. CNT 1911 yılında, 1914 yılına kadar yasa dışı kalmasına yol açacak bir genel grevi birinci kongresi sırasında başlattı. Aynı yıl sendika resmi ismini aldı. 1916’dan itibaren CNT, UGT politikasını, bu sendika ile ilişkiler kurarak değiştirdi, bu iki örgüt birlikte 1917 genel grevini düzenledi. CNT’nin 1919 yılında yapılan ikinci kongresinde İspanyol işçi hareketini birleştirmeye yönelik katkılar için örgütlerin bir bütünleşme olasılığı üzerinde çalışıldı. Aynı kongrede CNT’nin Üçüncü Enternasyonal’e geçici üyeliği onaylandı, fakat Ángel Pestaña’nın SSCB’yi ziyareti ardından, onun önerisiyle, CNT kesin olarak 1922 yılında Enternasyonal’den çıkartıldı. 1918’den itibaren CNT, birçok işçinin sendikaya üye olmasını sağlayan Katalan sanayisindeki kriz nedeniyle güç kazandı. “La Canadiense” grevinin gelişiminde CNT önemli rol oynadı. Daha sonra işverenler arasında, şiddetin artmasına ve sendikayı oldukça çok etkileyen silahlı çetelerin ortaya çıkmasına neden olacak panik havası yayılmaya başladı. 1922 yılında Berlin’de CNT’nin de bağlı olduğu Uluslararası İşçi Birliği kuruldu. 1923 yılında, Miguel Primo de Rivera’nın diktatörlüğü ile birlikte, sendika yasa dışı ilan edildi. 1927 yılında ve CNT üyelerinden (cenetistas) bazılarının “ılımlı” pozisyon almalarından önce, Valencia’da İberya Anarşist Federasyonu (Federación Anarquista Iberica- FAI) kuruldu. Anarşist eğilimli grupların birliği olan FAI, CNT ile bilinen bağı nedeniyle ilerleyen yıllarda önemli rol üstlenecek, yani anarkosendikal harekette FAI unsurlarının (faistas) varlığı görülecekti. Burada amaç, sendikanın anarşist ilkelerden uzaklaşmamasının sağlanmasıydı. Monarşinin yıkılması ardından 1931-33 döneminde CNT’nin II. Cumhuriyete giderek azalacak olan bir desteği vardı. Cumhuriyetçi otoritelerle sektörel ve genel grevler sırasında yaşanan sürekli çatışmalar ve hemen ardından, Ocak ve Aralık devrimlerinin devlet tarafından bastırılması, Casas Viejas Olayları, desteğin azalmasındaki etkenlerdi. O sıralar CNT’nin asıl çekirdeği Katalunya’da bulunuyordu, fakat Aragon (burada UGT karşısında çoğunlukta idi) veya Andalucia gibi yerlerde de önem kazanmaya başlamıştı. Sendikada “Ilımlılar” (fai üyesi olmayanlar) ile radikaller (sendikada fai unsurları) arasındaki gerilim sürekliydi. Bu yüzden örgütün adem-i merkeziyetçi ve sektörel yapısını incelemek güçtü. Farklı gruplar arasındaki gerilim sonunda 1931 yılında FAI unsurları dışındaki bir grup Otuzların Manifestosu’nu yayınladı ve 1932’de Ángel Pestaña, Sendikal Parti’yi kurdu. İki yıllık radikal CEDA döneminde ulusal çapta ve yoğun şekilde anarkosendikalizm ilkelerine saldırı CNT'nin çalışmalarını yeraltına kaydırmasına neden olacak ve 1934 Ekim devrimi boyunca, sosyalist inisiyatif karşısında, CNT olaylara ikinci planda katılacaktır. Diğer taraftan Asturias da, CNT’nin Asturias, León ve Palencia Bölgesel Emek Konfederasyonu, UHP aracılığı ile, UGT ve FSA arasında oluşturulan ittifak nedeniyle devrime aktif olarak katılacaktır. Bu şekilde, Felguera ve Llano de Gijón banliyölerinde kısa özgürlükçü komünizm deneyimleri yaşanacaktır: "El Llano bölgesinde CNT ilkeleri doğrultusunda bir toplum yaşamı düzene sokulmaya başlanmıştı: Zenginliğin toplumsallaşması otoritenin ve kapitalizmin tasfiyesi. Şehrin devrimcilerin denetiminde olduğu dönem, birçok ders çıkarılmasını sağlayan kısa bir deneyimdi. La Felguera’dakine benzeyen bir süreç takip edildi. İhtiyaçlar için mahallelerden delegelerle, Tedarik Komiteleri kuruldu. Mahalle bazında kontrol, ekmek ve diğer ihtiyaç duyulan ürünlerin miktarının belirlenmesini kolaylaştırıyordu. Tedarik Komitesi özellikle un başta olmak üzere halihazırda bulunan malların genel kontrolünü de yapıyordu. "Manuel Villar. Asturias Ayaklanmasında Anarşizm: 1934 Ekim Devriminde CNT ve FAI" Bu dönem boyunca 30.000 kadar tutuklama olduğu tahmin ediliyor. Zaragoza’da genel grev ile devam eden ve iki hafta süren taşımacıların başarılı grevi 1935’te UGT ile birliği sağladı, fakat birliktelik sonraki eylemlerde güçlendirilerek devam ettirilemedi. Halk Cephesi’nin oylarındaki artışın bir kısmının özgürlükçülerin desteğinden kaynaklandığı kabul edilir. 1936 yılında CNT, iç savaşın sonunda bastırılmasına kadar, daha kısa süreli yasal örgüt kabul edilmesini takiben yeraltı dönemine girdi ve ardından tekrar yasal konum kazandı, sendika iç savaşta milliyetçilere karşı Cumhuriyetçi güçlerle işbirliğine gitti, hatta çeşitli bakanlıklar ve yönetimde yüksek mevkiler alarak çatışmanın arttığı dönemde hükümette de yer aldı. Barselona’da geniş çaplı bir kolektifleştirme hareketi ile kontrolü ele geçirdiler. George Orwell bunlara tanık olanlardan biriydi. " Hayatımda ilk defa denetimi işçi sınıfının ele geçirdiği bir şehirle karşılaştım. Hemen hemen tüm binalar, büyüklüğü ne olursa olsun, işçilerin elinde bulunuyor ve üzerilerinde devrimci partilerin amblemleri görülüyor. Neredeyse tüm kiliseler yıkılmış ve eşyaları yakılmış. Her yerde, işçi müfrezeleri sistemli bir şekilde kiliseleri yıkmakla meşgul. Bütün dükkânlarda ve kafelerde toplumsallaştırılmış hizmetlerin yeni kurallarını açıklayan bildiriler görülüyor: ayakkabı boyacılarına kadar her şey kolektifleştirilmiş ve boya sandıkları kırmızı ile siyaha boyanmış. Garsonlar ve satıcılar, müşterilerin yüzlerine bakıyorlar ve onları kendileri gibi görüyor buna göre davranıyorlar. Servis şekli ve hatta törensel dil kaybolmuş. Kimse efendim ve don kelimelerini kullanmıyor, ne de siz diye hitap ediyor .İyi günler yerine selam kullanılıyor." 1936 Ağustosunda, Aragon’da cephede denge kurulmaya başladığında, bölgenin beşte ikisi isyancıların elindeydi fakat bölgenin ve Calatayud’un üç önemli şehrini kontrol ettikleri için nüfusun yarısı bu bölgede bulunuyordu. Burada CNT önemli yer tutmasına rağmen, milliyetçilere cevap verebilecek güçten yoksundu ve milliyetçilerin kontrol ettiği yerlerde baskı örgütün varlığına kısa sürede son verdi. İkiye ayrılan Aragon’un diğer tarafında, Cumhuriyetçi devlet aynı şekilde hareketsiz kalmıştı. Bajo Teruel ve Huesca’yı ele geçiren CNT milisleri eski belediyelerin yerine savunma komiteleri kurmuşlardı. Anarşistlerin çoğunlukta olduğu bölgelerde savaş öncesi toprağın hızla kamulaştırılması başlamıştı. Bu ilk kamulaştırmalar zor a dayanmıyordu ve kaçanlar ile kayıpların ele geçirilen toraklarından oluşuyordu. Toprağını elinde tutmak isteyenlerin, bunları ailesi dışında üçüncü kişilere devretmesi mümkün değildi ve işlenmeyen toprakların denetimi kolektiflerin eline geçiyordu. George Orwell kolektiflerde yaratılan yeni toplumun özellikleri hakkında şunları dile getirir: "Az ya da çok şans eseri, devrimci bilincin ve kapitalizmin reddinin bunun karşısında bulunan sistemden çok daha normal karşılandığı yegane Batı Avrupa toplumuna katılıyordum. Aragon’da onbinlerce insan içinde işçi kökenliler çoğunluktaydı, hepsi aynı koşullarda yaşıyordu ve birbirlerine aynı şekilde davranıyorlardı. Bu, teoride tam ve mükemmel eşitlikti, pratikte ise gerçek olmaktan çok uzak değildi. Bazı açılardan sosyalizm öncülü bir deneyim yaşanıyordu, bununla, baskın zihinsel tutumun sosyalist karakterini kastediyorum. Medeni hayatın gelip geçici birçok hevesi –gösteriş, kazanma hırsı, patronlardan korkma vs.- artık yok olmuştu. Sınıfsal ayrım İngiltere’nin tüccar atmosferinde hemen hemen imkânsız görülen bir noktaya kadar kalkmıştı. Orada sadece köylüler ve biz vardı, ve kimse kimsenin efendisi değildi. Kolektiflerin en önemlilerinden bazıları; Alcañiz, Calanda, Alcorisa, Valderrobres, Fraga veya Alcampel'di. Burada sadece topraklar kolektifleştirilmiyor, kolektif işlerde öğreniliyordu; bu çalışmalar arasında Fraga'da yaşlı konaklama merkezi veya hastanelerin tamiratıda (Barbastro veya Binéfar'da olduğu gibi, Durruti Sağlık Ocağı) bulunuyordu. Aynı şekilde aralarında Özgürlükçü Militanlar Okulu gibi okulların bulunduğu eğitim vakıflarıda bunlara örnek gösterilebilir. Tüm bu çalışmalar iç savaş boyunca milliyetçilerin orduları tarafından yok edilecekti. Kırsal kesimdeki yeni kurumları korumak için komite, temsil edilen halkın sendikal yetkililerinin katılımı ile Durruti desteğinde, bölgesel, olağanüstü bir toplantı düzenledi. Özünde Katalan olan CNT'nin ulusal komitesinin görüşleri aksine, Aragon Bölgesel Savunma Konseyi kuruldu. 23 Aralık 1936’da Joaquin Ascaso, Miguel Chueca ve üç cumhuriyetçi ve bağımsız lider tarafından oluşturulan bir heyetin Madrid'te kabulü ardından, dört anarşistinde (Joan García Oliver, Juan López, Federica Montseny ve Juan Peiró) içinde bulunduğu Largo Caballero hükûmeti anarşistler gibi sosyalistler ve cumhuriyetçilerinde temsil edildiği devrimci bir organ olan Ulusal Savunma Komitesi oluşumunu kabul etti. 1937 yılı Şubat ortalarında, Aragon özgürlükçülerinden 80.000 kollektivisti temsilen 500 delegenin katıldığı Caspe'de bir bölgesel kolektif federasyonu kurma amacıyla bir kongre düzenlendi. 1937 Mart ayında bir CNT toplantısında Ulusal Komite, Bölgesel Konsey’i denetim altında tutabilmek için sansür oylaması istedi. Tüm Aragon bölge komitesinin istifa tehdidi buna engel oldu. Barselona Mayıs olayları ve Largo Caballero hükümetinin düşmesi ve ardından Juan Negrin hükümetinin gelmesi özgürlükçü deneyimin çöküşünü hızlandırdı. Temmuz ayı başlarında, Halk Cephesinin Aragonlu örgütleri, Konseye ve başkanı Francisco Ascaso’ya açık destek verdi. Dört hafta sonra 11. tümen bölgeye girdi. 10 Ağustos 1937'de Valencia’da kurulan cumhuriyetçi hükümet, Aragon’un Bölgesel Savunma Konseyi’ni fesh etti. Lister’in tümeni Aragon cephesinde büyük bir saldırı için hazır bulunuyor, tümen ayrıca anarşist örgütleri denetim altına almak ve önceki on iki ay içinde yaratılmış olan kolektifleri dağıtmak içinde kullanıldı. Dönemin diğer önemli isimleri Fernando Ascaso ve Miguel García Vivancos’tur. Devrim ruhu kadın, erkek arasındaki ilişkilerde ve cinsiyet konusunda da etkili olmuştur. Özgür Kadınlar örgütü, hayat kadınlarına istedikleri takdirde alternatif sunmak üzere çalışmalar yürüttü. Kadınlar o zamana kadar İspanyol toplumunda sahip olmadıkları bir rolü cephede savaşarak, o zamana kadar yasak olan alanlarda ağır işlerde çalışarak kazandılar. Özgür seks yaygınlaştı. Buna rağmen, bazı ebeveynlerin şüpheci yaklaşımı, taraflardan birinin devam etmek istememesi durumunda geçersiz kabul edilen resmi olmayan devrimci evlilikleri gündeme getirdi. 1939 yılında siyasi sorumluluklar yasası, örgütü yasa dışı ilan etti ve varlıklarına el konuldu: taşınmazlar, materyaller, araçlar, banka hesapları, kolektifleştirilmiş iş yerleri ve dokümanlar. O sıralarda CNT bir milyon üyeye sahipti ve üzerinde büyüdüğü geniş bir tabana sahipti. CNT İspanya’da Franco rejimi boyunca çalışmalarını yeraltına kaydırdı, ayrıca sürgünde cenetistalar etkinlikler yürüttü. 1948 yılına kadar Francisco Franco rejimine karşı gerilla savaşı biçimde mücadelesine devam etti. Daha sonraları, ayrılıkçı tutumlar, halk arasında etkinliğin yitirilmesine neden olacak zaafiyetler ortaya çıkardı. 1961 yılında Katolik Hareketin İşçi Kardeşliği (HOAC) ve Katolik İşçi Gençlik gibi anti-Francocu Katolik işçi örgütleri içinde anarkosendikalist ilkelere yöneliş sayesinde 1960 ve 1970'li yıllar boyunca örgüt güçlenerek yeniden canlılık kazandı. 1975 Kasım ayında Franco’nun ölümü ardından geçiş devresi başlar. Bu dönemde CNT’nin 1936 yılından beri ilk defa 1979'de Kongresi toplandı. En önemlisi Montjuic'te olan çeşitli kitlesel mitingler düzenledi, bu mitingler sonucunda emek merkezlerini hedefleyen çizgide hareket kararı ileri sürülecekti: sendikal seçimlere katılmamak, iş yeri komitelerini tanımamak, iş yeri veya devlet yardımlarını kabul etmemek, sendikal seksiyonların oluşumuna yardımcı olmak. CNT, birinci kongresinden bir yıl önce 1978’de Barselona’da Caso Scala olarak bilinen kundaklama sonucu çıkan bir yangın nedeniyle olumsuz etkilendi. CNT üyeleri örgütün suçlu gösterilmek istendiğini savundu. "Açıkça, polis hiçbir şeyi, hiçbir insanı aramıyordu- zaten suçlular ellerindeydi- sadece cenetistalara (CNT üyeleri) gözdağı vermeye çalışıyorlar ve kendini anarkosendikalist sendikal çizgide tanımlayan, bağlılığından daha ötesine ve polis baskısına meydan okumaya hazır olmayan binlerce üye işçiyi örgütten uzaklaştırmaya çalışıyorlardı. Olay oldukça ciddi idi, yeni tutuklama haberleri üyelerin büyük kısmında güvensizlik ortamı yaratıyordu. Diğer taraftan saldırıda CNT isminin geçmesi kamuoyunda örgütün ve anarşistlerin imajlarını ciddi şekilde zedeleyici etki yaptı. Eğer bunlara bir de o dönemde oldukça artmış olan faşist grupların şiddet ve saldırı haberlerini eklersek durumu özetleyen bir resim elde edebiliriz. O sıralar özgürlükçü olmak yeterince rahatsız edici bir durumdu. İletişim araçları halk arasındaki popülaritesini azaltmak için kullanıldı, polis ve aşırı sağcı gruplar sendikanın tehlikeli algılanmasına yol açtı. Revista Polémica. El Caso Scala. Anarkosendikalizme Karşı Yürütülen Süreç Yasallığını kazanması ardından örgüt, 1939'da devletin el koyduğu varlıkların tazmini için harekete geçti. 4/1986 sayılı yasa el konulan varlıkların iadesini ve taşınmazlarının kullanımının sendikalara bırakılmasını düzenliyordu. Bundan sonra, CNT devlet tarafından el konulan varlıkların iadesini sürekli dile getirecektir. 1990’lı yıllarda, elde tutulan sendikal varlığın iadesi işlemlerini yürütmekle sorumlu, Madrid merkezli kurum, Ekonomik ve Sosyal Konsey binalarının işgal edildiği bir süreç yaşandı. 2004 yılında mahkeme ve CNT arasında varılan anlaşma ile işgalde adı geçen yüzlerce davalının aklanması kabul edildi. CNT sendikal seçimlere ve iş yeri komiteleri modeline karşıdır, CC.OO. ve UGT gibi çoğunlukçu sendikalara ve emek alanında reformlara eleştirel bakar, aynı zamanda taleplerin dile getirildiği bir platform olmaya devam eder. 2005 yılında İspanyol hükûmeti CNT ve UGT’nin iç savaş boyunca ve sonrasında el konulan sendika varlıklarının iadesine devam etti. Bazı toplumsal örgütler ve medya organlarında iade sürecinde UGT lehine bir yol izlendiği izlenimi oluştu, anarkosendikallerin üye sayısı 1936 yılında diğer sendikalarınki ile benzer olmasına rağmen hükûmet CNT'ye 2005 yılında dört milyon avro verirken, UGT'ye bundan oldukça fazlasını verdi. CNT bugüne kadar devletin el koyduğu tarihi varlıkların iadesini talep etmeye devam ediyor. CNT toplumun kökten dönüşümü amacına paralel olarak, özgürlükçü vakıfların yardımı aracılığıyla kültür ve özgür bilginin bütün işçiler için ulaşılabilir olmasını sağlamaya çalışır. Özgürlükçü Militanlar Okulu özgürlükçü eğitim aracılığıyla "gençlerin deneyim ve kolektifler için çalışmanın ayrılmaz koşulu olan kişisel sorumluluk kazandırılması” için çalışmalar yürütmek üzere bir enstitü olarak kuruldu. Anselmo Lorenzo Özgürlükçü Çalışmalar Vakfı aracılığı ile CNT kültürel alanda etkinlikler düzenler, kitap derlemesi yapar, konferanslar ve seminerler düzenler, ayrıca CNT’nin bazı seksiyonları Esperanto'nun gelişmesine katkılar sağlamaktadırlar. CNT’nin bayrağı milliyetçiliğe karşı enternasyonalizmin ifadesi olarak işçi hareketin kızıl ve anarşizmin siyah renklerinin çapraz birleşmesinden oluşur. CNT marşı ünlü "A las barricadas” marşıdır. 1883 yılında Polonyalı şair Waclaw Swiecicki, Warschawjanka ismiyle düzenlemiş İspanyolca’ya Valeriano Orobón Fernández tarafından çevrilmiş ve 1933'te Angel Miret’in karma korosu için bir aranjmanla yayınlanmıştır. Pul koleksiyonu meraklıları, iç savaş boyunca basılmış CNT pullarından, koleksiyonları için yararlanabilirler . Ayrıca döneme ait çok çeşitli posterler, sinemaya giriş biletleri ve 1936 İspanyol Devrimi’nde kolektifleştirilen fabrikalarla ilgili koleksiyon eşyaları bulunmaktadır. İç savaşta CNT ile ittifaklar kuran POUM milisleri arasında mücadeleye katılan George Orwell, CNT ve anarşizmin şekillendirdiği Barselona günlerini Katalunya’ya Selam adlı kitabında anlatmıştır. Eserinin dokuzuncu bölümünde şunları söyler: "“Tamamen kişisel tercihlerimi göz önünde bulunduracak olursak anarşistlerin arasına katılmak bana büyük zevk verirdi."" 1936 yılında sinema endüstrisi de kolektifleştirilmiştir ve bu sayede En la Brecha (1937) gibi kısa filmler üretilmiştir. CNT’den son dönem İspanyol filmi, Vicente Aranda’nın Libertarias (1996) adlı eserinde de bahsedilmektedir. Filmde İspanya İç Savaşı döneminde Aragón cephesindeki bir grup milis konu edilir. CNT’nin parçası olduğu veya öyle olduğu kabul edilen önemli tarihsel olaylardan bazıları: Makedonya (antik krallÄ±k) Makedonya Krallığı veya Antik Makedonya Krallığı (Antik Yunanca: Μακεδονία [Makedonía]), Eski Yunan ve Klasik Yunan zamanlarında bulunan bir krallıktır.Ayrıca Helenistik Dönem Yunanistan'ının baskın devletiydi.Krallık başlangıçta Argead hanedanı tarafından yönetilmekteydi. Ardından Antipatrid ve Antigonif hanedanları tarafından yönetildiler. Antik Makedonların evi olarak Yunan yarımadasının kuzeydoğusunda ön krallıklardandı. Batıda Epir,kuzeyde Paenoia (devlet) ile , doğuda Trakya ile güneyde ise Teselya ile sınırlarını paylaşıyordu. MÖ 4. Yüzyıldan önce Makedonya büyük şehir devletleri olan Atina ve Sparta ve Thebai (Yunanistan) şehirlerin etki alanlarından uzaktı ve Ahameniş İmparatorluğu’na bağlı sayılabilirdi. Argead Kralı II. Filip döneminde MÖ 359-336 arasındaYunanistan’ın ana topraklarını kontrol ettiler. Trakyalı Odrysian Krallığı’nı ise diplomasi ve fetihle ele geçirdi. Makedon birliği olan falanj Sarissa(mızrak mızraklarıyla reformize edildi ve Antik güçler olan Atina ve Thebai şehirlerini MÖ 338 yılında Chaeronea Savaşı’nda yendi. II. Filip’in oğlu Büyük İskender Yunan devletlerinin oluşturduğu federasyonun lideriydi ve Thebai (Yunanistan) şehrinin isyan etmesiyle babasının da asıl amacı olan Yunanistan’ın tamamını yönetme arzusuna kavuştu. İskender’in bir sonraki amacı ise fetih seferlerini başlatmasıydı. O Ahameniş İmparatorluğu’nu yıktı ve İndus Nehri'ne kadar olan toprakları fethetti. Kısa bir dönemde imparatorluğu dünyanın en güçlü devleti oldu. Hellenistik devletler içinse Antik Yunan Medeniyeti başladı. Yunan sanat ve edebiyatı yeni fethedilen topraklarda yayıldı ve felsefede, mühendislikte, bilimde olan gelişmeler Antik dünyanın çoğunda yayıldı. İskender’in öğretmeni Aristoteles yazdıkları iseBatı felsefesinin temelini oluşturdu. İskender’in MÖ 323 yılında ölmesinden sonra ise İskender’in ardılı olabilmek için Diadochi Savaşı yapıldı. Taht kavgaları ise İskender’in kısa ömürlü imparatorluğunun parçalanmasına neden oldu. Krallık Makedonya, Ptolemaios Krallığı Seleukos İmparatorluğu ve Pergamon Krallığı olarak dört ana parçaya bölündü. Pella ,Pidna, Amfipolis gibi önemli şehirleri kontrol etmek için mücadele ettiler. Selanik gibi yeni şehirler de –tahta zorla çıkan Cassander ’in karısının adıdır – kuruldu. Roma İmparatorluğu'nun Akdeniz'de güçlenmesiyle Makedonya gerilemeye başladı. MÖ 168 yılında ise 3.Makedon Savaşıyla ise Makedon monarşisi ise yıkıldı. Yerine ise bir Roma uydu devleti oldu. 4.Makedon Savaşı'nda kısa bir diriliş olsa da MÖ 150-148 arasında Makedonya yıkıldı ve bir Roma eyaleti oldu. Makedonyalı kralları devleti mutlak monarşi ile yönetip devletin altın ve gümüş gibi çeşitli kaynaklarını da yönetiyorlardı. Maden işletmeleriyle para basıp ordularını ve II. Filip döneminde ise donanmalarını da finanse ettiler. Diğer Diadohoi ardıl devletlerinin aksine Büyük İskender tarafından geliştirilen devlet dinine ise Makedonlar hiçbir zaman uymadılar. Yine de Makedon yöneticiler krallığın yüksek rahipleri ve Helenistik dinin yerli ve uluslararası inancının korunmasında rol oynadılar. Makedonya krallarının yetkisi teorik olarak ordu tarafından sınırlandırılırken, Makedon halkının birkaç şehri yüksek derede özerkliğe sahipti. Öyle ki halk meclisi tarafından yönetilen demokratik hükumetler bile vardı. Makedonya adı Makedon sözcüğünden gelmekte olup uzun boylu anlamına gelmektedir. Burada uzun boylu olarak bahsedilen kişi muhtemelen bir insandır. Antik Yunancada uzun veya yüksek anlamına gelen “makros” sıfatıyla aynı köke sahiptir. İsmin asıl olarak “yüksek ovalı” veya “uzun birileri” ya da uzun yetişkin adamlar anlamına geleceğine inanıyorlar. Dilbilimci Robert S. P. Beekes’in iddiasına göre her iki terim de Proto-Yunancanın alt tabaka insanlarına ait olduğunu düşünüyorlar. Ayrıca Bekres bu terimlerin Hint-Avrupa dil ailesinin morfolojisi ile açıklanamayacağını da belirtmektedir. 2 .https://en.wikipedia.org/wiki/Macedonia_(ancient_kingdom) 27.03.2020/17.42 saatinde Vesta bakiresi Vesta bakireleri ("sacerdos Vestalis") Antik Roma'da aile tanrıçası Vesta'nın kutsal bakire rahibeleriydiler. Rahibeliğe Roma'daki seçkin ailelerin küçük kızlarından seçilirlerdi. Bekaretlerini korumak zorundaydılar. Aksi takdirde ölümle cezalandırılıyorlardı. Birincil görevleri Vesta'nın Forum Romanum da, Vesta tapınağında bulunan kutsal ateşini korumaktı. Vestalık büyük bir onurdu ve bu rolü üstlenen kadınlara büyük ayrıcalıklar sağlardı. Ve öldüklerinde bütün malları devlete kalırdı. Roma mitolojisinde Spurius Tarpeius'un kızı Tarpeia hain bir Vesta bakiresiydi. Mars'ın tecavüzüne uğrayan ve Romulus ve Remus'a hamile kalan Rhea Silvia ve bekâreti sorgulanan Tuccia zaman zaman Vesta bakirelerine örnek olarak gösterilir. Pompeii'deki "Vestalar Evi"nin keşfi 18. ve 19. yüzyılda Vesta bakirelerini popüler bir konu haline getirmiştir. Orta Doğu Teknik Üniversitesi Deniz Bilimleri Enstitüsü Orta Doğu Teknik Üniversitesi Deniz Bilimleri Enstitüsü ya da ODTÜ DBE, denizlerde araştırma yapmak ve lisansüstü eğitim vermek için kurulmuş enstitü. DBE, 1975'te Orta Doğu Teknik Üniversitesi'nin Mersin şehir merkezinin 45 km batısında Doğu Akdeniz kıyısında yer alan Erdemli ilçesinde yerleşik Erdemli kampüsünde kuruldu. ODTÜ'nün Ankara dışında, 1973 yılında kurulmuş olan Gaziantep Yerleşkesi'nin (daha sonra Gaziantep Üniversitesi oldu) ardından ikinci dış yerleşke olma özelliğini taşıyan kampüste yaklaşık olarak 700 m² laboratuvar ve 660 bin m²den oluşan limon ağaçlarıyla çevrili alan vardır. Ayrıca 2 Araştırma Gemisi ve bir liman ile birlikte çalışanlar ve öğrenciler için konutlar da kampüs sınırları içerisindedir. Enstitü özetle tarihinde, Türkiye'yi çevreleyen denizler hakkında bilgilerimizi hızla arttıran sonuçları olan araştırmalar yapmaktadır. Bununla birlikte enstitü, denizlerimiz hakkında deniz doğasının korunması ve yönetimine yardımları olan bir veritabanı da bulundurmakta ve araştırmacılara hizmetine sunmaktadır. Enstitüde dört Ana Bilim Dalı bulunmaktadır: Enstitü 433 gross tonluk bir açık deniz araştırma gemisi olan RV/Bilim (Research Vessel/Bilim)in de sahibidir. RV/Bilim balıkçılık da dahil okyanus raştırmaları yapabilecek donanımdadır. Enstitü'nün ayrıca RV/Bilim dışında da Erdemli ve Lamas adlarında 2 küçük araştırma gemisi daha bulunmaktadır. Nejd Seferi Osmanlı Devleti'nin Necit Taarruzu (1817-1818), Osmanlıların 1817-1818'de sürdürdüğü ve Birinci Suudi Devleti'ni tarihten silen ciddi bir askeri çatışma idi. Osmanlı Sultanı'nın emriyle başlayan çatışma, Mısır Valisi Kavalalı Mehmet Ali Paşa'nın oğlu İbrahim Paşa tarafından yönetiliyor; Diriyah'ın işgali ve İlk Suudi Devleti'nin sonlandırılmasını hedefliyordu. Sefer, yaklaşık 30,000 asker ile Medine'nin batısındaki Hnakiyah'dan başladı. Kasım 1817'de Mawiyah Köyü zaptedildi. Daha sonra al-Rus, al-Khabara, Unaizah ve Buraidah'ı alındı. Aralık 1817'de Riyad'a ulaşan ordu, 1818 yılında bu kenti de fethetti. Suudi başkenti Diriyah'ın da feth edilerek yerle bir edilmesiyle Birinci Suudi Devleti tarihe karıştı. Yakalanan Suudi liderler İstanbul'a gönderildi ve burada kafaları kesilmek suretiyle idam edildi. Bu savaşta Necit gibi zorlu bir coğrafyada kahramanca mücadele veren askerlere atıfla, Türkiye'de 'Necdet' ismi çocuklara yaygın bir şekilde verilmeye başlandı. Deniz TÃ¼rkali Deniz Türkali (d. 15 Kasım 1944, İstanbul), Türk oyuncu ve şarkıcı. Nişantaşı Kız Lisesi'nde okurken tiyatro ile tanıştı. Şişli Koleji'nden mezun oldu. Konservatuvar Tiyatro Bölümünü kazanıp Türkiye'deki iki yılın ardından tiyatro eğitimine Londra'da devam etti. Müzik çalışmalarını beraberinde gerçekleştirdi. Çeşitli ülkelerde konserler verdi. Türkiye'ye döndükten sonra bir süre Milliyet Yayınları'nda yayın danışmanlığı yaptı. 1980 yılında oyunculuğa döndü. Şarkıcılığa devam edip tek kişilik tiyatro oyunlarında oynadı (“İyi bir yurttaş aranıyor”, “Küçük sevinçler bulmalıyım”, “Her şey satılık”..). Radyoda ve televizyonda programlar yaptı. Sinema ve TV filmlerinde oynadı. Film senaryoları yazdı. Film müziklerini seslendirdi. Tiyatronun yanı sıra kabare programlarında oynadı. "“Beyoğlu”" dergisinde köşe yazıları, "“Kriter”" dergisinde Avrupa Birliği ülkeleri sinema tanıtım yazıları yazdı.“Şehvet” adlı bir albümü var. Hayatının yarısından fazlasını Atıf Yılmaz'la paylaştı. Barış Pirhasan ve Yavuz Özkan’la “Atıf Yılmaz Stüdyo” sunu kurdu. Yazar Vedat Türkali'nin kızı, yönetmen ve senarist Barış Pirhasan'ın ablası, yönetmen Atıf Yılmaz'ın dul eşi, şarkıcı Zeynep Casalini'nin annesi, İtalyan şarkıcı Ernesto Casalini'nin eski eşidir. Politikanın sol kanadında yer alarak çeşitli etkinliklere katılan Türkali, sinema alanında da iki filmin yapımcılığını üstlenmiştir. Faik Öztrak (1954 doğumlu siyasetçi) Faik Öztrak (d. 26 Mart 1954, Ankara, Türkiye), Türk siyasetçi. 1973 yılında İstanbul Saint Joseph Lisesi'ni ve 1977 yılında Ankara Üniversitesi Siyasal Bilgiler Fakültesi Maliye Ekonomi Bölümü'nü bitirmiştir. İngiltere'de Birmingham Üniversitesi'nden kalkınma finansmanı konusunda master derecesi almıştır. Evli ve 1 çocuk babasıdır. 1978 yılında Devlet Planlama Teşkilatı'nda uzman yardımcısı olarak çalışma hayatına başlamıştır. 1987 yılına kadar süren uzman ve uzman yardımcılığı döneminde kamu iktisadi teşebbüslerinin konsolide finansman dengelerini hazırlamak, kamu maliyesi kapsamında bütçe ve fon dengeleri üzerinde çalışmak ve para ve finans piyasalarına ilişkin analizler geliştirmek temel görev alanları olurken uluslararası kuruluşlarla yürütülen müzakerelerde görev almaya başlamıştır. Daha sonra sırasıyla Devlet Planlama Teşkilatı'nda Yıllık Programlar ve Finansman Dairesi Başkanlığı, İktisadi Planlama Başkan Vekilliği, İktisadi Planlama Genel Müdürlüğü, aynı teşkilatta Müsteşar Yardımcılığı görevlerini üstlenmiştir. Müsteşar yardımcılığı görevini müteakiben 2000 yılında Bankacılık Düzenleme ve Denetleme Kurumu'nda çalışmış ve kurumun Başkan Yardımcılığı görevine atanmıştır. 2001 yılında yaşanan ekonomik krizden sonra ekonomi yönetimine gelen yeni ekip içinde yer almış ve Hazine Müsteşarlığı görevine atanmıştır. Bu dönemde uygulanmaya başlanan Türkiye'nin Güçlü Ekonomiye Geçiş Programının hazırlanmasında, uygulanmasında ve uluslararası kuruluşlarla müzakeresinde bürokrasi içinde en üst seviyede koordinasyon görevini üstlenmiştir. 2003 yılında Hazine Müsteşarlığı görevinden ayrıldıktan sonra Milliyet gazetesinde haftada iki defa ekonomi politikaları üzerine köşe yazıları yazmaya başlamıştır. Aynı dönemde Orta Doğu Teknik Üniversitesi'nde Ekonomi Bölümü'nde konuk öğretim üyesi olarak “Makro Ekonomi ve İstikrar Programları” konulu dersi vermiştir. Öztrak, Bahçeşehir Üniversitesi'nde de bir dönem ders vermiştir. Faik Öztrak'ın Milliyet gazetesinde yayımlanan yazıları yanında son dönemde diğer uzmanlarla birlikte Avrupa Politikaları Çalışmaları Merkezi (CEPS) için yazdığı Türkiye'nin Avrupa Birliğine üyeliği üzerine makaleleri bulunmaktadır. Eski İçişleri Bakanı Mustafa Faik Öztrak'ın torunu, TRT’nin ilk genel müdürlüğünü yapmış Adnan Öztrak ile Devlet Bakanlığı, Fahri Korutürk ve İhsan Sabri Çağlayangil dönemlerinde Cumhurbaşkanlığı Genel Sekreterliği yapmış İlhan Öztrak'ın yeğeni, eski İçişleri Bakanlarından Orhan Öztrak'ın oğludur. 22 Temmuz 2007, 12 Haziran 2011, 7 Haziran 2015 ve 1 Kasım 2015 genel seçimlerinde Tekirdağ Milletvekili seçildi. Kasım 2014 tarihi itibarıyla NATO Parlamenter Asamblesi Ekonomi ve Güvenlik Komitesi Başkanı olmuş, Kasım 2017 tarihi itibarıyla NATO Parlamenter Asamblesi Ekonomi ve Güvenlik Komitesi Transatlantik Ekonomik İlişkiler Alt Komitesi Başkanıdır. Boyuncuk, Muş Boyuncuk, Muş ilinin Merkez ilçesine bağlı bir köydür. Köyün eski adı, 1928 yılı kayıtlarında Şeyh Yusuf olarak geçmektedir. Köy, Muş il merkezine 16 km uzaklıktadır. Bozbulut, Muş Bozbulut, Muş ilinin Merkez ilçesine bağlı bir köydür. Köyün eski adı 1902 yılı kayıtlarında Goms ya da Ermenice'de "ağıllar" anlamına geln Komis, 1928 kayıtlarında ise Kömüs olarak geçmektedir. Köy, Muş il merkezine 21 km uzaklıktadır. Bağlar Şinasi Altıner Şinasi Altıner (1942, Karabük, Türkiye), Türk siyasetçi. Yıldız Teknik Üniversitesi Elektrik Fakültesini bitirdi İstanbul Devlet Mühendislik ve Mimarlık Akademisi'nden Master derecesi aldı. DTÇİ Genel Müdür Muavinliği, DTÇİ (İSDEMİR) Fabrika Müessese Müdürlüğü, İzmir Ege Metal Demir Çelik San.ve Tic. A.Ş. Genel Müdürlüğü, XVIII. ve XIX. Dönem Zonguldak, XX nci Dönem Karabük Milletvekilliği ile Enerji ve Tabii Kaynaklar Bakanlığı yaptı. Evli ve bir çocuk babasıdır. 1996'da Refahyol hükûmetine karşı çkıp Eskişehir milletvekili İbrahim Yaşar Dedelek Manisa milletvekili Tevfik Diker ve Samsun milletvekili İrfan Demiralp ile birlikte DYP'den ANAP'a geçti aynı ANAP kendisini TEDAŞ yolsuzluğu ile suçlamıştı 1998'in sonunda tekrar ANAP'dan DYP'ye döndü. Kırkbaş, Yalvaç Kırkbaş, Isparta ilinin Yalvaç ilçesine bağlı bir köydür. Köy, 1928'den beri aynı adı taşımaktadır. Isparta il merkezine 110 km, Yalvaç ilçe merkezine 23 km uzaklıktadır. BeÅŸparmak Beşparmak aşağıdaki anlamlara gelebilir: Boyuncuk Muzaffer Arıcı Muzaffer Arıcı (1943, Denizli), Türk siyasetçi. İstanbul Teknik Üniversitesi Elektrik Fakültesi'ni bitirdi. Serbest Mühendislik, XVII., XVIII. ve XIX. Dönem Denizli Milletvekiliği ile Enerji ve Tabii Kaynaklar Bakanlığı yaptı. Evli ve iki çocuk babasıdır. Cevizlidere, MuÅŸ Cevizlidere, Muş ilinin Merkez ilçesine bağlı bir köydür. Köyün eski adı, 1902 yılı kayıtlarında Geliyekozan olup, Kurmaci'de "geliyê gozân" sözcüğü, "cevizli vadi" anlamına gelmektedir. Köyün 1917'deki adı Geliyeguzan olarak geçmektedir. Köy, Muş il merkezine 37 km uzaklıktadır. Çatbaşı, Muş Çatbaşı, Muş ilinin Merkez ilçesine bağlı bir köydür. Köyün eski adı, 1902 ve 1928 yılı kayıtlarında Meğakom olup, Ermenice'de "Meğr (Karasu ırmağı) ağılı" anlamına gelmektedir. Köy, Muş il merkezine 12 km uzaklıktadır. ENKA ENKA Şirketler Grubu, 1957 yılında kurulmuş merkezi İstanbul'da bulunan şirketler grubudur. Şarık Tara ve Sadi Gülçelik tarafından 1957 yılında kurulmuş bir şirkettir. Özellikle Soğuk Savaş'ın bitmesinin ardından Rusya ve Türki Cumhuriyetler'de gerçekleştirdikleri projelerle adını duyurmuştur. Grup, Türkiye'de elektrik santrali kurulu gücü bakımından ülkenin en büyük özel sektör firmasıdır. ENKA'nın Gebze ve Adapazarı’ndaki santralleri 2002 yılında, İzmir Santrali ise 2003 yılında faaliyete girmiştir. ENKA güncel olarak yılda 32.000 GWh elektrik üretmektedir. Sadi Gülçelik Sitesinin 1983 yılında açılmasıyla ENKA Spor, Eğitim ve Kültür Vakfı faaliyetlerine başlamıştır. 1996 yılında ENKA Okulları-İstanbul’u kuran ENKA Vakfı, 1999 yılında yaşanan deprem faciasından sonra Adapazarı halkına destek olmak amacıyla ENKA Okulları-Adapazarı’nı açmış, 2008 yılında da Kocaeli’nde iki özel okul eğitime başlamıştır. ENKA’nın çeşitli sektörlerde 50’den fazla iştiraki bulunmaktadır, iştiraklerin arasında ana faaliyet alanları: basınçlı kaplar/çelik yapılar/borulama sistemlerinin tasarım, imalat ve montajı olan Çimtaş Grubu; derin temel & kazılar, zemin iyileştirme ve deniz işleri faaliyetleri gösteren Kasktaş yer almaktadır. Live! Live! Live! Live! Live! Live!, Bryan Adams' ın canlı performans albümü. Belçika'da kayıtlanmıştır. Çiçekli, Muş Çiçekli, Muş ilinin Merkez ilçesine bağlı bir köydür. Köyün eski adı, 1916 yılı kayıtlarında Kotanan olup, Ermenice'de "kotan" sözcüğü "koyun ağılı" anlamına gelmektedir. Köy, Muş il merkezine 31 km uzaklıktadır. Waking Up the Neighbours Waking Up the Neighbours, Bryan Adams' ın 1991 yılında çıkan albümü. Albüm İngiltere "Battery Studios" 'da ve Kanada "The Warehouse Studio" 'da kaydedildi, İngiltere "Mayfair Studios" ve "Masterdisk" New York'ta düzenlendi. Albümdeki ""(Everything I Do) I Do It for You"" adlı parça İngiltere listelerinde 16 hafta 1 numara olarak bir rekora ulaştı. ""(Everything I Do) I Do It for You"" adlı filmin müziği idi ve Adams, Robert John "Mutt" Lange ve Michael Kamen tarafından yazılmıştı. ""Do I Have to Say the Words?", "All I Want Is You", "Touch the Hand", "Can't Stop This Thing We Started", "Thought I'd Died and Gone to Heaven"" ve ""There Will Never Be Another Tonight"" adlı parçalar hit oldu ve çok sevildi. Adams, ""Do I Have to Say the Words?"" adlı parçasına İstanbul'da klip çekti. Adams, Türkiye'nin ilk stadyum konserini 1992 yılında Beşiktaş-İnönü stadında binlerce hayranına karşı verdi. Birlik 90/YeÅŸiller Birlik 90/Yeşiller (), 1998'den 2005'e kadar hükûmette yer alan bir Alman siyasî partisidir. 1980 yılında Batı Almanya'da kurulan Alman Yeşiller Partisi ile 1989 Devrimleri sırasında Doğu Almanya'da kurulan Birlik 90 partilerinin 1993 yılında birleşmesiyle teşekkül etmiştir. Yeşiller Almanya Federal Meclisi'nin seçim barajı olan yüzde 5 oy sınırını ilk kez 1983'te aştı. Parti liderleri Annalena Baerbock ve Robert Habeck'dir. 1970'lerde, çevreciler ve barış eylemcileri binlerce eylem grubu olarak politik bir şekilde organize olmuşlardı. Parlamentoda da yer almak için bu grupların bazıları "Yeşiller"i kurdu. (Almancası: Die Grünen) Çevre kirliliği, nükleer güç kullanımı, NATO'nun askeri eylemlerine karşıtlık mücadelelerinin baş konuları oldu. Yeşiller, sivil girişimlerden olduğu kadar muhafazakâr kesimden de üyelere sahipti. Yeşiller fikri, Alexander Solzhenitsyn'nin Demir Perde ülkelerinde yaşanan vahşi sosyalizmi anlatan Gulag Archipelago kitabını okuyan Heinrich Boell'in sol görüşe yeni bir görüş ve imaj kazandırmak istemesi ile ortaya çıktı. Komünist Manifesto'yu alıp, işçi sınıfının yerine çevreyi, kızıl bayrak yerine yeşil bayrağı koydu ve Yeşil Hareket adını koydu. 1982'de partinin muhafazakâr üyeleri ayrılıp Ökolojik Demokratik Parti'yi kurdu. Yeşil Parti'de kalanlar ise askeri hareket karşıtlığına ve göçmenlik, kürtaj gibi konulardaki sınırlamaların kaldırılmasına ağırlık verdiler, bir yandan da marihuana kullanımının yasallaştırılmasını destekledi, homoseksüellerin çalışma haklarına daha önem verdiler ve eğitim ve çocuk yetiştirilmesinde "anti-otoriter" adı verdikleri kavramları desteklediler. Ayrıca protesto ve sivil itaatsizlik kültürü ile kendilerini tanımladılar ve nükleer silahlar, nükleer enerji ve Frankfurt Havaalanına yapılacak yeni uçak pistinin yapımına karşı düzenledikleri protesto gösterilerinde polis ile çarpıştılar. Partiden ayrılanlar da bu konularda parti ile ayrı düşmeseler de Yeşil Parti üyelerinin katıldığı protestolar ile kendilerini ifade etmediler. Eyalet seviyesinde ve Avrupa Parlamentosu seçimlerinde başarı kazanmaya başladıktan sonra, 1983 seçimlerinde aldıkları %5.7 oy oranıyla Alman parlamentosunun en alt seviyesi Bundestag'da 27 koltuk kazandılar. O dönemlerde en önemli politik konulardan ABD ve NATO'nun nükleer başlıklı füzelerinin Batı Alman topraklarına yerleştirilmesi, toplumun genelinde tepki görüyor ve kitlesel eylemlerle protesto ediliyordu. Yeni parti de bu popüler hareket ile destek gördü. 1986'da gerçekleşen Çernobil Faciası'nın etkisi ve Alman ormanlarına yağabilecek asit yağmuru ve bir hava kirliliği tehdidine karşı artan bilincin etkisiyle, Yeşiller 1987 Ocakta yapılan Batı Almanya eyalet seçimlerinde oy oranını %8.3'e çıkardılar. Bu dönemde, Joschka Fischer liderin resmî olmayan lideri olarak yükseldi ve 2005 eyalet seçimlerinden sonra tüm liderlik makamlarından istifa edene kadar bu pozisyonda kaldı. Yeni birleşmiş Almanya'da yapılan Aralık 1990 seçimlerinde, Batı'daki Yeşiller, Bundestag'da koltuk kazanmak için gereken %5'lik limiti geçemedi. Bunun nedeni %5'lik seçim barajını Doğu ve Batı Almanya'da ayrı ayrı kullanmasına neden olan geçici Alman seçim kanunuydu. Eski Doğu Almanya topraklarında, Yeşiller, farklı politik görüşlere sahip sivil haklar savunucusu bir grup olan Birlik 90 ile birliktelik yaparak, oyların %5'inden fazlasını kazanmışlardı. Bazı insanlar bu kötü performansı o sıralar yaygın milliyetçi ve vatansever duygular yerine, küresel ısınma gibi konulara odaklamalarına bağladı. (O dönemin ünlü sloganlarından biri: "Herkes Almanya hakkında konuşuyor, biz iklim hakkında konuşuyoruz!"du) 1994 seçimlerin sonra parti, ülke çapında %7.3 oy oranına sahip olup 49 koltuk kazandı. 1998'de oyları küçük bir düşüş ile %6,7 olsa da Yeşiller 47 koltuğa sahip oldu ve Almanya Sosyal Demokrat Partisi (SPD) ile 'Kızıl-Yeşil' koalisyonu ile ilk kez hükûmette yer aldı. Joschka Fischer Almanya'nın başbakan yardımcısı ve dış işleri bakanı oldu. Hükûmette iki tane daha Yeşiller bakan vardı. Neredeyse görevlerinin başında Kosova'daki NATO görevlerine Alman katılımı sorusu ile krize sürüklendiler. 2. Dünya Savaşı sonrası ilk kez Alman askerinin bir askeri çatışmada yer alması bir 'Kızıl-Yeşil" koalisyonunda gerçekleşince birçok savaş karşıtı parti üyesi, partiden istifa etti ve parti yerel ve bölgesel seçimlerde başarısızlıklar yaşamaya başladı. Hükûmette Yeşillerin katkısı hayal kırıklığı, nükleer güç karşıtı eylemcilerin ülkenin nükleer tesislerini umdukları hızda kapatmayacak olmaları ve kabinedeki birçok SPD üyesinin Yeşillerin çevreci ajandasına karşı çıkmasıyla arttı. 2001'de parlamentodaki Yeşiller üyelerinin Afganistan'a yapılan askeri operasyona hükûmetin askeri personel gönderme planını desteklememeleri, partide daha büyük bir krize yol açtı. Şansölye Gerhard Schröder güvenoyu oylamasına gitti. 4 Yeşiller ve 1 Sosyal Demokrat parlamento üyesinin karşı oy vermesine rağmen, Schröder çoğunluğu sağladı. Öte yandan, hükûmetteki bir parti olarak Yeşillerin en büyük başarısı, 2000'de alınan nükleer enerji kullanımını aşamalı olarak azaltmak oldu. Çevre Bakanı Jürgen Trittin ülkenin 19 nükleer enerji tesisinde kullanımın azaltılması konusunda enerji şirketleri ile anlaştı ve 2020'ye kadar nükleer enerjinin sivil kullanımı duracaktır. Bu "Nükleerden Çıkış Yasası" ile resmîleşti. Bir nükleer enerji tesisinin normal çalışma periyodu olan 32 yıl içinde, kapatılana kadar ne kadar enerji üreteceği tamamen kararlaştırıldı. Önceki seçim öncesi periyottaki krizlere rağmen, 2002'de Yeşiller 8.6% oy oranı ile küçültülen parlamentoda 55 sandalye kazandılar. Bazı lobiler, 1998-2002 arasındaki Yeşiller'in dahil olduğu hükûmetten daha çok yararlandılar. Bunlar arasındaki çevreci lobi ve homoseksüeller de oylarını Yeşillere verdiler. Alman halkı arasında tepki gören Irak savaşı tehdidi, savaş karşı olan Yeşiller ve SPD'nin oylarının artmasının belki de en büyük sebebiydi. SPD'nin oylarında kayıplar olsa da, Sosyal Demokratlar ile yapılan koalisyon hükûmeti az farkla Bundestag'da çoğunluk oldu ve yenilendi. Joschka Fischer dış işleri, Renate Künast tüketici koruma, beslenme ve tarım bakanı, ve Jürgen Tritten de çevre bakanı oldu. 2002'de parlamento üyelerinin parti yönetimi üyeleri olup olmama tartışması yaşandı. İki parti toplantısı sonucu parti statüsü değiştirilmedi. 2/3'lük gerekli çoğunluk az farkla yakalanamadı. Sonuç olarak, eski parti liderleri Fritz Kuhn ve Claudia Roth (O sene parlamentoya seçilmişti) parti yönetimindeki görevlerine devam etmediler ve eski parti sekreteri Reinhard Bütikofer ve eski Bundestag üyesi Angelika Beer'e görevlerini devrettiler. Parti 2003't bu konuda bir referandum yaptı ve parti statüsünü değiştirdi. Bundan sonra parlamento üyeleri bakan ya da disiplin kurulu üyesi olmadıkça, parti yönetiminde 6 koltuğun 2'sine sahip olabiliyordu. Parti üyelerinin %57'si oylamaya katıldı ve değişim isteyenlerin oranı %67'ydi. Referandum Birlik 90/Yeşiller tarihinde yapılan ikinci referandum oldu. Birincisi Yeşiller ve Birlik 90'ın birleşmesi konusundaydı. 2004'te Angelika Beer, Avrupa parlamentosuna seçilince, Claudia Roth parti lideri olarak onun yerine geçti. Partinin 2003'teki tek toplantısı kasım ayında yapılacaktı ama yerel organizasyonların %20'si partinin Şansölye Schröder'in yapmak isteği Alman refah programı "Ajanda 2010"da parti pozisyonunu tartışmak için Cottbus'ta özel bir parti toplantısı yapmaya zorladı. 2003 Kasım'ındaki toplantıda ise 2004 Avrupa Parlamentosu seçimlerinin seçim platformu belirlendi.Bu toplantı ilk kez bir Alman parti toplantısında elektronik oylama sisteminin kullanılması ile dikkat çekti. Bu oylamalarda Yeşiller Almanya'nın 99 sandalyesinin 13'ünü kazandı, bunun nedeni hükûmetteki Yeşil bakanlarının yeterliliği ve SPD'nin popülarite kaybetmesiydi. Mayıs 2005'te hükûmetin eyalet seviyesindeki son 'Kızıl-Yeşil' koalisyonu Kuzey Ren-Vestfalya eyaletinde de yerini kaybetti ve Yeşillerin sadece hükûmette yer almasına neden oldu. 2005'te çok az oy kaybı ile oyların %8.1'ini alıp, 51 sandalye kazandı. Ancak SPD'nin büyük oy kayıpları nedeniyle eski koalisyon Bundestag'ta çoğunluk olamadı. 2005 seçimlerinden sonra neredeyse 2 yıl boyunca Yeşiller ülke ya da eyalet hükûmetlerinde yer almadı. Haziran 2007'de ise Bremen'de SPD ile koalisyon ile hükûmete girdi. 2008 eyalet seçimlerinde ise Hamburg hükûmetine CDU koalisyonu ile girdi ve CDU-Yeşiller koalisyonu eyalet seviyesinde ilk kez yapıldı. Yeşiller, karşı oldukları Elbe Nehri'nin derinleştirilmesi, yeni bir termik santrale ve iki yol projesine onay verse de, CDU'dan önemli ödünler de aldılar. Bunlar arasında ilkokul sayısının arttırılarak, devlet okullarının arttırılması, eyalette toplu taşımanın tramvaya döndürülmesi ve yayalara uygun emlak gelişimi vardı. Ağustos 2009'daki Saarland eyalet seçimleri sonrası, iki parti koalisyonlarının çoğunluk oluşturmadığı bir ortamda Yeşiller, güç dengesi olarak önem kazandı. Konuşmalar sonrası, Saarland Yeşilleri, SPD ve Sol Parti ile sol bir 'Kızıl-Kızıl-Yeşil' koalisyonunu reddetti ve Hıristiyan Demokrat Birliği (CDU) ve Hür Demokratik Parti (FDP) ile 'Jamaika koalisyonu' (Kırmızı-Sarı-Yeşil) kurdu ve bu Alman eyalet seviyesi politika tarihinde ilk kez oldu. Yeşiller, 13 Nisan 2008'de Amerika'da yerel bir kuruluşunu açtı. Bu Alman politik partileri arasında bir ilkti. Washington D.C.'deki Goethe Enstitüsü'nde açılan bu derneğin görevi "Washington D.C.'nin içinde ve dışında yaşayan politik anlamda aktif ve yeşiller üyesi Alman vatandaşlarının, Alman Yeşil politikalarını tartışmak ve onlara aktif bir şekilde katılmak" olarak belirlendi. Politik araştırma şirketi Infratest Dimap'a göre Yeşillerin oy kitlesi ayda 2.000 €'dan fazla geliri olan zengin kesimdir. Aynı şirketin araştırmasına göre işsizler, az gelirliler ve de genel çalışan kesim tarafından tercih edilmeyen Yeşiller, iş adamları arasında liberal FDP ile birlikte tercih edilen partidir. Partiye oy veren yaş grubu ise 34-42 yaş grubunda en fazladır. Yeşiller, genel olarak şehir merkezlerinde, kırsallara göre daha çok oy almaktadır. Madencilik ya da radyoaktif atıklar gibi yerel çevre sorunları olan kırsal alanlar bunun istisnasıdır. Bonn, Köln, Stuttgart, Berlin, Hamburg, Frankfurt ve Münih, ülke içinde Yeşiller'in en çok oy oranı kazandığı şehirlerdir. Eski ve nispeten büyük üniversitelere sahip küçük kasabalar (Freiburg im Breisgau, Tübingen, Konstanz, Oldenburg, Heidelberg ve Göttingen) de güçlü Yeşil oy oranlarına sahiptir. Parti eski Doğu Almanya topraklarında ise çok oy alamamaktadır. Belucistan, Pakistan Belucistan, Pakistan'ın en batıdaki ve en büyük eyâleti. Batıdan İran, kuzey ve kuzeybatıdan Afganistan, kuzeydoğudan Hayber Pahtunhva, doğudan Pencab ve Sind eyâletleri ile çevrilidir. Güneyde Umman Denizine 1062 kilometrelik kıyısı vardır. Eyâlet bugünkü sınırlarıyla 1 Temmuz 1970'te oluşmuştur. Ad, "Baluch / Baloch" olduğu tartışma bürünmüş. Bazıları anlam bir Aryan (Eski Farsça) sözcük olduğunu iddia ederken, "göçebe" anlamına gelir ki "horoz sorguç." Beluci dili İran, Pakistan, Afganistan, Hindistan, İran Körfezi, Arap-Türkiye, Türkmenistan ve Doğu Afrika'da konuşulur. Kürtçe, Farsça, Peştuca, Dari, Tacik, Osetya içerir Hint-Avrupa dil ailesinin İran grubunun bir üyesi olarak sınıflandırılır. Baluchi yakından Kürtçe ve Farsça ile ilgilidir. Doğu ve Batı: İki ana lehçeleri vardır. Ama, Baluchi konuşanların toplam sayısı tahmin etmek zordur çoğu aynı zamanda en yaygın Baluchi literatürde kullanılmış lehçesi olan Batı Baluchi, konuşuyoruz, altı milyon civarında muhtemelen vardır. Batı lehçesi içinde iki ayrı lehçeleri, Rakhshani (kuzey bölgelerinde) ve Makrani (güneyde) vardır. Doğu Baluchi lehçeleri (Pakistan Belucistan, Pencap ve Sindh kuzey-doğu bölgelerde) konuşulan bölgelerde bunun çok az yazılı olarak kullanıldığı için hesaplar eğitim, gelir, özellikle az gelişmiş birçok yolu vardır. Belucistan coğrafi bölgelere göre Pakistan, ülkenin en büyük ili, Pakistan toplam alanının yaklaşık% 48 teşkil olduğunu. 2009 tahminlerine göre, Balochistan yaklaşık 10 milyonluk bir nüfusa sahiptir. Komşu bölgelere İran doğuya kuzeyinde, Pencap ve Sindh için batısında, Afganistan ve Kuzey Batı Sınır Eyaleti üzeresiniz. Güneyde Arap Denizi olduğunu,Eyaletteki ana dilleri yerel Beluçça ve Brahui, ancak çoğunluk dili Peştuca olduğunu belirtir. Eyalete bağlı olan ilçeler ve eyalet içindeki konumları aşağıda gösterilmiştir. Belucistan'ın nüfusu yaklaşık 13,162,222 milyondur ve Pakistan nüfusunun %5'ini oluşturur. Eyalet nüfusunun %52'sini Beluçlar %40'ını Peştunlar %8'ini Pencabi, Kürtler ve Farslar oluşturur. Roma hukuku Roma hukuku, Antik Roma'nın hukuk sistemidir. Kamu hukuku ve özel hukuk ayrımına dayanmaktadır. Bu ayrım ilk kez Roma hukukunda yapılmıştır. Beşeri bir sistem olarak M.Ö. 7. yüzyılda kurulan Roma İmparatorluğu'nda ve M.S. 395'te ikiye bölünmesinden sonra Batı ve Doğu Roma İmparatorluğu'nda hüküm sürmüştür. Antik Roma'da üç büyük güce bağlı yönetim anlayışı düşüncesi benimsenmişti ve bu üç güç, yönetim ve hukuk anlayışını yansıtmaktaydı. Söz konusu güçler 300 üyeli aristokratik senato, halk meclisi, konsüller ve yargıyı örgütleyen preatörlerdi. Yönetim ve hukuk anlayışı bu üç erkin elinde bulunmaktaydı. Konsüller kral yetkisine sahip olup monarşiyi temsil etmekteydi. Senato, dönemin aristokrasisiyle ilgiliydi. Halk ise demokratik yönetim anlayışını temsil etmekteydi. Bu üç erkin mevcudiyeti dahilinde Roma Anayasası, karma hukuk sistemi üzerindeydi. Roma Cumhuriyeti, M.Ö. 44'de Jül Sezar'ın imparator olmasına kadar bu anlayış dahilinde yönetildi. M.S. 6. yüzyılda I. Justinianus Batı Roma İmparatorluğu'nun kaybettiği toprakları yeniden kazanmak ve Roma hukukunun bütün bu topraklarda eski saf haliyle uygulanmasını sağlamak amacıyla çalışmalar başlattı. I. Justinianus'un emri ile baslayan ve bir kanunlaştırma hareketi olan bu çalışmalar sonucu o zamana kadar uygulanan Roma Hukuku "Corpus Iuris Civilis" denilen külliyatı toplamıştır. Ortaya çıkartılan "Corpus Iuris Civilis" külliyatı 4 bölümden oluşmaktadır: "Institiones", "Digesta", "Codex" ve "Novella". "Institiones" ve "Digesta"'da klasik dönem hukukçularının eserlerinin derlendiğini, "Codex"'te Justinianus'a kadarki imparator emirnameleri görülür. Külliyata daha sonradan eklenen "Novella"'da ise Justinianus'un emirnameleri bulunur. "Glossator"ların (şerhçiler) çalışmaları çağdaş hukuka tesir etmiş, Roma Hukuku'na bağlı ülkelere "civil law" denilmiştir. Roma'da hukuk, Roma şehrinin M.Ö. 753 yılında kurulmasından, M.S. 6. yüzyılda Justinianus'un kanunlaştırma hareketlerine değin uzun bir gelişme geçirmiştir. Bu nedenle, bin yılı aşkın bir süre Roma devletinde geçerli olan hukuk sistemi için kullanılan "Roma Hukuku" deyimi, gerçekte, bu uzun gelişim süreci içinde oluşan, kaynakları ve nitelikleri farklı çeşitli hukuk sistemlerini kapsamaktadır. Buna rağmen Kıta Avrupa ülkeleri hukuku "Corpus Iuris Civilis" külliyatı temeline dayanmaktadır. Antik Roma'da hukuk anlamında gelişmelere dönemin bilgeleri ve düşünürleri katkı sağlamıştı. Devlet fikrinin, yönetim şeklinin ve hukuk kavramlarının gelişip bir kalıp haline gelmesi, Romalı düşünürler ve Stoacılar arasındaki fikir ayrılıklarının sonucudur. Aristoteles ve Platon'a göre devlet ve hukuk anlayışı, belirli bir toplumun belirli kurallara göre, sınırları belli olan bir toprak bütünlüğünün içinde olması gerektiği yönündeydi. Stoacılar ise belli bir kalıbı kabul etmeyerek bir dünya devleti ve dünya vatandaşlığı olması gerekiğini savunurlardı. Cicero, Stoacıların evrensel yasa anlayışından etkilenmişti ve doğal hukuku savunmuştu. Stoacıların aksine Aristoteles'i ve Platon'u, devlet düzeni ve hukuk düşünceleri bakımından desteklemişti. Cicero'ya göre pozitif hukuk, bu doğal hukuka bağlı olmalı ve toplum, bu doğal hukuka göre yönetilmeliydi. Devlet, yasalarla toplumun çıkarlarını gözetmeliydi. Cicero, yasalarla belirlenmiş özel mülkiyet hakkının devlet tarafından sınırlandırılmaması gerektiğini de savundu. Polibios ise yönetim sınıfları açısından Aristoteles ve Platon'un izinden gitmişti. Polibios'a göre devlet yönetiminde güç önemli bir unsurdu ve tıpkı Aristoteles gibi, üç erkin var olması gerektiğini savunmuştu. Ona göre en iyi yasa, bu karma anayasaydı. Roma hukuku da bu ilkeleri benimseyerek uzun bir dönem karma anayasa ile yönetildi. Roma hukuku özgürlükçü olmasına rağmen köleliği ortadan kaldırmadı. Üst sınıflar ise eşit haklara sahip oldular. Cicero, Aristoteles'in köleler için kullandığı "canlı aletler" sözünün aksine kölelik kavramını "ücretli çalışanlar" olarak tanımladı. Bu tanım, ileri dönemlerdeki Roma hukukçularına referans oldu. Roma hukuk sistemi, fethedilen topraklarda da uygulandı. Bugün, Güney Afrika ve San Marino gibi bazı ülkelerin yasal sistemleri hala eski Jus Komunüs'e dayanmasına rağmen, Roma hukuku artık yasal uygulamada uygulanmamaktadır . Bununla birlikte, yasal uygulamanın bir koda dayandığı durumlarda bile, Roma hukukundan türeyen birçok kural geçerlidir: Roma geleneğiyle hiçbir kod tamamen kırılmadı. Daha ziyade, Roma yasalarının hükümleri daha tutarlı bir sisteme yerleştirildi ve ulusal dilde ifade edildi. Bu nedenle, Roma hukukunun bilgisi bugünün hukuk sistemlerini anlamak için vazgeçilmezdir. Bu nedenle, Roma hukuku medeni hukuk yargılarındaki hukuk öğrencileri için hala zorunlu bir konudur. Avrupa Birliği üye devletlerinde özel hukukun birleştirilmesi yönünde adımlar atarken, Avrupa'nın her yerinde yasal uygulamanın ortak temeli olan ancak birçok yerel varyant için izin verilen eski Jus Komünü birçok kişi tarafından görülüyor. M.Ö 753 Roma Devleti‘nin kuruluşuyla yılında başladığı kabul edilen, Roma imparatoru Iustinianus‘un ölümüyle son bulan Roma hukuk devirleri 5 ayrı dönemde incelenir. Kimi hukukçular aşağıda belirttiğim “Klasik öncesi” dönemi ayrı bir dönem olarak ele almaz. 1- Eski Hukuk 2- Klasik öncesi hukuk – Ayrı bir devir olarak kabul edilmeyebilir. 3- Klasik hukuk 4- Klasik sonrasÄ± hukuk (Postklasik) 5- Iustinianus Boardrider Boardrider, 2006 yılının son aylarında yayın hayatına başlayan ; snowboarding, rüzgâr sörfü, uçurtma sörfü, kaykay ve wakeboard sporları ile ilgili içeriğe sahip aylık dergidir. Pavel Belyayev Pavel İvanoviç Belyayev (Rusça: Павел Иванович Беляев) (d. 26 Haziran 1925 - ö. 10 Ocak 1970), Sovyet kozmonot. Sovyetler Birliği'nin 18 Mart 1965'teki sekizinci insanlı uzay uçuşunda Voshod 2 uzay aracını yönetmiş ve bu uçuş sırasında öteki kozmonot Aleksey Leonov, uzayda yürüyen ilk insan olmuştur. Havacılık eğitimine 1943'te avcı uçağı pilotu olarak başlayan Belyayev, II. Dünya Savaşı sonlarında Japonlara karşı savaştı. Savaştan sonra deniz kuvvetlerinde pilotluk görevini sürdürdü. 1959 sonlarında, Moskova'daki Sovyet Hava Kuvvetleri Akademsi'nde öğrenim gördüğü sırada eğitilmek üzere ilk kozmonot grubuna seçildi. Voskhod 2 uçuşunda aldığı görev nedeniyle kendisine "Sovyetler Birliği Kahramanı" unvanı verildi (23 Mart 1965). Çöğürlü, Muş Çöğürlü, Muş ilinin Merkez ilçesine bağlı bir köydür. Köyün eski adı 680 yılı kayıtlarında Ermenice kökenli Arinc ya da Arinç, 1928 yılı kayıtlarında ise Arinç olarak geçmektedir. Köy, Muş il merkezine 3 km uzaklıktadır. Thrasher Thrasher 1981 yılında yayın hayatına başlamış ve şu anda Jake Phelps tarafından editörlüğü yapılan aylık kaykay dergisidir. Düzenli olarak makaleler, kaykay fotoğrafları, profesyonel kaykaycılarla röportajlar, müzik gruplarıyla röportaj ve anlatımlar, kaykay parkı anlatımları ve değişik diğer eklentiler içerir. Thrasher ayrıca her yıl Yılın Kaykaycısı ödülünü de verir. Ödül sahibi ise okuyucuların oyları ile belirlenir. 1999 yılında dergi "" adlı bir PlayStation oyununa sponsorluk yapmıştır. 1990 yılından beri verilen bu ödülü şu kaykaycılar almıştır Thrasher ayrıca 2003 yılında beri King of the Road adlı yıllık bir video da çıkarmaktadır. Çukurbağ, Muş Çukurbağ, Muş ilinin Merkez ilçesine bağlı bir köydür. Köyün eski adı, 1902 yılı kayıtlarında Ermenice'de "cüzamlı yeri" anlamına gelen "Urganots", 1917 yılı kayıtlarında "Horgnots", 1928 yılı kayıtlarında ise Orginos olarak geçmektedir. Köy, Muş il merkezine 16 km uzaklıktadır. Mickey Curry Mickey Curry (d. 10 Haziran 1956, New Haven), Connecticut doğumlu Amerikalı baterist, müzisyen. Bryan Adams, Hall & Oates, Cher, Tina Turner, Alice Cooper, David Bowie, Elvis Costello, Sam Phillips, Tom Waits, The Cult ve diğer birçok sanatçılarla çalıştı. Mickey Curry, 11 yaşında öğrenci iken bateri çalmaya başladı. 13 yaşına geldiğinde iki kardeşiyle birlikte "The Rack" adlı grubu kurdu. 17 yaşında Connecticut'ta "Scratch Band" grubuna katıldı. 1980'lere kadar yerel gruplarda çalan Curry, New York'ta stüdyolarda çalışmaya başladı. "Tom Dicky and the Desires" adlı gruba dahil oldu. Bob Clearmountain ile tanışan Curry, genç Bryan Adams'ın You Want It You Got It albümünde çalıştı. 1986 yılından itibaren Adams'la turnelere çıktı. Başarıyı ve şöhreti Adams'la yakalayan Curry, tüm Adams albümlerinde göründü. Cevizlidere Çatbaşı Çatbaşı aşağıdaki anlamlara gelebilir: Bereketli Hilal Bereketli Hilal ya da Münbit Hilâl ( "Fertile Crescent"), Orta Doğu'da, Batı ve Ortadoğu uygarlıklarının doğduğu bölge. Terimi ilk kez Amerikalı doğubilimci ve arkeolog James Henry Breasted kullanmıştır. Bereketli Hilal, kışları yağmurlu, yazları kurak geçen Akdeniz ikliminin egemen olduğu, hilal biçiminde, oldukça bitek bir alandan oluşur. Güneyde Arabistan Çölü ile kuzeyde Doğu Anadolu Bölgesi dağlık bölgesi arasında yer alır. Eski Babil toprakları ile hemen yakınındaki Elam'dan (bugün İran'ın güneybatısı) Dicle ve Fırat ırmakları ile Asur topraklarına kadar uzanır. Zağros Dağlarından, batıda Suriye üzerinden Akdeniz'e, güney yönünde de Filistin'in güneyine kadar olan toprakları içine alır. Mısır'ın Nil Vadisini de bu bölge içine sokanlar vardır; çünkü buradaki Sina çölü, Mezopotamya ve Suriye'de sürekliliği bozan öteki çöllerden daha büyük değildir. Bölgede iyi ürün alabilmek, hatta tarım yapabilmek için sulama zorunludur. Daha geniş kapsamıyla Bereketli Hilal, Eski Ahit'in Tekvin bölümünde ağırlıklı yeri olan bölgeyle örtüşür; Eski Yunan ve Roma uygarlıklarına kaynaklık eden Babil, Asur, Fenike gibi ülkeleri de içine alır. Bilinen en eski kültürün Bereketli Hilal'de doğduğu yolundaki bu eski inanç, 1948'den bu yana radyokarbon araştırmalarıyla da doğrulanmıştır. Bugün, en geç MÖ. 9 bin dolaylarında bölgenin yerleşik tarıma ve köy yaşamına geçtiği, hemen ardından da sulu (cıvık) tarımın başladığı bilinmektedir. Bütün dünyadaki tarımın temelinde bulunan, sekiz temel bitkiden altısı bu bölgede evcilleştirilmiştir. Bunlar; çiftsıralı buğday, teksıralı buğday, arpa, mercimek, bezelye, nohut, acı burçak, keten bitkisidir. Garip kuark Garip kuark, acayip kuark veya tuhaf kuark, elektrik yükü -(1/3)e olan ikinci kuşak bir kuarktır. Kütlesi aşağı ve yukarı kuarktan büyük olmakla birlikte 80 -130 MeV arasındadır. Chad Gray Chad Gray, Mudvayne ve Hellyeah grubunun solistidir. Mudvayne'in çoğu şarkısını kaleme almıştır. Aynı zamanda grubun solistidir. 2003 yılında "Dig" isimli parçalarıyla 2003 MTV müzik ödülünü almışlardır. 2007 yılında Greg Tribbett ile alt grubları olan Hellyeah'a geçmiştir ve orada da grubun solistliğini yapmaktadır. İçtihadı birleştirme kararları İçtihadı birleştirme kararları, Resmi'de yayınlanan, benzer konularda bağlayıcı niteliği bulunan, daireler arası yorum farklıları sonucu ortaya çıkabilecek görüş ayrılığının hukuk güvenliğini olumsuz etkilemesini önlemek için belirli bir içtihadın benimsendiği kararlardır. İçtihadı Birleştirme Kararları Yargıtay tarafından verilmiş olan kararlarıdır. Anayasa Mahkemesi kararlarını Genel Kurul'da verir. Bu yüzden Anayasa Mahkemesi, diğer mahkemelerden ayrı olarak daireler arasında içtihat uyuşmazlığına konu olmaz. Ancak, Anayasa Mahkemesi içtihatları zamanla değişebilir. Bir Anayasa Mahkemesi içtihadı 10 yıl içinde değiştirilemez. Yüksek mahkemelerin içtihatları, kendi organlarında yayınlanmaktadır. (Yargıtay Kararları Dergisi, Danıştay Dergisi) Diğer mahkeme kararları özel hukuk yayınlarında ve Baro organlarında bulunmaktadır. GÃ¶kalp Baykal Gökalp Baykal (d. 18 Mart 1959, Trabzon), Türk müzisyen, mimar, öğretim görevlisi, yazar. Trabzon'da doğan ve ailesi ile dört yaşındayken İstanbul'a gelen Gökalp Baykal, önce Saint Benoit Kolejini, ardından DGSA Mimarlık Yüksek Okulu'nu bitirmiştir. Yüksek lisansını ise, İTÜ Mimarlık bölümünde tamamlamıştır. Uzun yıllar mimarlık yapmış, dergi yöneticisi olarak çalışmış ve makaleler yazmıştır. Geçtiğimiz yıllarda Mimar Sinan Üniversitesi'nde öğretim görevlisi olarak çalışan Baykal, Yeditepe Üniversitesi Güzel Sanatlar Fakültesi İç Mimarlık bölümünde, öğretim görevlisi olarak bilgisayar destekli tasarım dersleri vermektedir. Bu alanda kitap yazma çalışmalarını da sürdürmektedir, kitapları mimarlık fakültelerinin kaynak kitabı olarak derslerde önerilmektedir. Bob Dylan hayranı olan Baykal'ın ayrıca, sanatçı üzerine yayımlanmış üç tane kitabı bulunmaktadır. Şarkı söylemeye ve beste yapmaya 1980 yılında başladı. 1986 yılında, ilk demo albümünü kaydetti. İkinci demo albümünü ise, 1992 yılında kaydetti. Bu çalışmaları, kendisinin finanse ettiği ve bağımsız yapımcı firma "Kod Müzik" tarafından 1997 yılında yayımlanan ilk resmi albümü Ağustos 1996 izledi. Bu albümde tüm enstürmanları, MIDI desteğiyle kendisi çalmıştır. Albümüde 4 parçada konuk şarkıcı olarak Kayhan Yavuz yer almıştır. Albümün çıkmasının ardından, basçı Cenk Tarhan'la tanışmış ve birlikte çalmaya başlamıştır. 1998 yılında Berke Hatipoğlu, Oya Erkaya, Serkan Ayman ve İlke Hatipoğlu'dan oluşan Catwalk ile, yine kendisinin finanse ettiği dört şarkılık Günaydın Hüzün isimli EP'yi yayımladı. Blues ağırlıklı bu albümün ardından, kendi albüm çalışmalarına devam etti. 1999 yılında, farklı müzisyen arkadaşlarının farklı dönemlerdeki katkılarıyla kaydedilmiş olan ve "Zihni Müzik"çe yayımlanan Yabancılar albümünü çıkardı. 1980'lerin ünlü rock grubu RA'nın gitaristi Sabih Cangil, bu albümün kayıtlarını ve mikslerini yapmış ve Gökalp Baykal'ın müziğinin ses örgüsünde etkili olmaya başlamıştır. Yabancılar'ın yayınlanmasından kısa bir süre sonra, ikiliye, klasik müzik kökenli piyanist İsmail Safa Yalbaz katılmış ve hazırlanan şarkıların düzenlemesini yapmıştır. 2002 yılında, Baykal'ın ilk konser albümü Akustik Anılar çıkmıştır. Aynı yıl, yine farklı müzisyenlerin katkılarıyla kaydedilen Her Zaman Bir Şarkı adlı albümünü yayınladı. 2004 yılının Şubat ayında, Zardanadam grubuyla ortak iki şarkılık Sevgililer Günü / Bir İş Bir Eş hatıra single'ı ücretsiz olarak dağıtıldı. 2007’nin Mayıs ayında Yağmuru Beklerken albümü, kendi yapımı ve çift CD olarak çıktı. Yine pek çok farklı müzisyenle çalışmış olan Baykal'ın bu albümü, elektrik ve akustik olarak ayrı konsept içermektedir. Sanatçının 2007 yılı itibarıyla birlikte çalıştığı grubu, gitarda "Levent Karaoğlu", bas gitarda "Cenk Tarhan", gitar ve bas gitarda "Utku Kırksekizoğlu" ile davul ve geri vokalde "Tutku Kutludan oluşmaktadır. Baykal, son albümü Yağmuru Beklerken'in 24 Mayıs 2007'de Balans""ta yapılan tanıtım konserini de, bu müzisyenlerden oluşan grubuyla vermiştir. Konsere Sabih Cangil ile bir süredir grup çalışmalarına katılamayan basçı Cenk Tarhan da konuk sanatçı olarak katılmıştır. Konserde Baykal, Yağmuru Beklerken albümündeki şarkıların yanında, eski şarkılarına da yer vermiştir. Gökalp Baykal halen Cenk Tarhan, Tanju Eren ve Tutku Kutku ile birlikte konserlerine devam etmektedir. The Sisters of Mercy The Sisters of Mercy 1980'de kurulan bir post-punk, gothic rock grubudur. Grubun yayınlanmış 3 stüdyo albümü vardır ve 1994'te müzik şirketlerine tepki olarak albüm yayınlamaya son vermişlerdir. Grubun kuruluşundan bu yana grupta olan tek üye söz yazarı ve solist Andrew Eldritch'dir. Grubun tüm albümlerinde yer alan "drum machine"in adı da Doktor Avalanche'tir. Grup 1980'de Leeds'te Gary Marx ve Andrew Eldritch tarafından kurulmuştu. Grup ismini de "Sisters of Mercy" adlı bir Leonard Cohen şarkısından alıyordu. Eldtrich grubu kurarken Cohen dışında Motörhead, The Stooges, Suicide gibi gruplardan etkilenmişti. Grup "Damage Done / Watch / Home of the Hit-men" single'ını çıkardı. Single'da Eldtrich davulları çalıp "Damage Done" şarkısını söylemişti. Marx ise gitarları çalıp öteki iki şarkıyı söylemişti. 1981'de grup Craig Adams'ı bas gitara aldı. Davul için de Doktor Avalanche adını verdikleri bir drum machine aldılar. Eldritch ise vokale odaklandı, şarkı sözü yazımını aldı ve davulu programlıyordu. Grup 1981'de ilk konserlerini verdi. Birkaç denemeden sonra grup Ben Gunn'ı ikinci gitarist olarak aldı. Grup bu kadrosuyla yeni single'lar kaydedip bağımsız bir müzik grubu olarak bir yer altı başarısı kazandı. 1983'te yayınlanan Reptile House EP'de Eldtrich bas gitar dışındaki bütün enstrümanları çalarak yeteneğini de göstermişti. 1983'te grup o döneme kadarki en başarılı single'ları olan "Temple of Love"ı yayınladı. Grup "WEA" adlı bir plak firmasıyla anlaştı. Bu sırada Eldtrich ile müzikal anlamda sorunlar yaşayan Ben Gunn gruptan ayrıldı. Onun yerine gitara Wayne Hussey alında. Hussey, Eldtrich'in şarkı yazarlarığına katkıda bulunuyordu. Bu sayede ilk albüm çalışmaları başladı. Grup yeni albüm çalışmalarını sürdürürken 1984'te "Black October" adlı İngiltere turnesine çıktı. Turne sonrası albüm kayıtlarında grup üyeleri arasındaki sorunlar dikkat çekiyordu. Eldtrich'in yaşadığı psikolojik sorunların artması da durumu daha kötüleştiriyordu. Albümde şarkıları Marx / Hussey / Adams üçlüsü yazıyor, Eldtrich ise daha sonra sözleri ekleyip vokal yapıyordu. Zorlu bir stüdyo döneminden sonra 1985'te ilk albüm "First and Last and Always" yayınlandı. Ancak albümün turnesinde kurucu üye Gary Marx, Eldtrich ile beraber daha fazla çalamayacağını söyleyerek gruptan ayrıldı. 18 Haziran 1985'te grup son konserlerine çıktılar. Turne sonrası Hussey ve Adams da Eldtrich ile yaşanan sorunları öne sürerek gruptan ayrıldı. Daha sonra Hussey ve Adams "Sisterhood" adı altında Hussey'in yazdığı ancak Eldtrich tarafından albüme alınmayan, bazıları kaydedilmiş ancak yayınlanmamış The Sisters of Mercy şarkılarını konserlerde çalmaya başladı. "Sisterhood" The Sisters of Mercy'ye benzeyen bir isimdi ve grubun hayranlarına verilen isimdi. Bu Eldtrich'i çok kızdırdı. Bu durumu engellemek için Eldtrich yeni single "Giving Ground"ı The Sisterhood adı verdiği yeni grubuyla yayınladı. Öteki grup ise bu durum yüzünden isimlerini The Mission'a çevirdiler. Daha sonra Eldtrich isim hakkı konusunda mahkemeye gitti. Mahkeme sonuç olarak The Mission ve Wayne Hussey'i suçlu buldu ve 25000 dolar tazminat verme cezası verdi. 1986'da çıkan The Sisterhood albümü "Gift"in ilk şarkısı olan "Jihad"ın girişinde grubun basçısı ve vokalisti Patricia Morrison 2,5,0,0,0 rakamlarını tekrar etmektedir. Bu da Eldtrich'in eski grup arkadaşlarına yaptığı bir göndermedir. 1987'de Eldtrich "The Sisters of Mercy" adı altında gitardan uzaklaşıp synthesizer ağrılıklı bir albüm olan "Floodland"'i yayınlandı. Albümdeki bütün düzenlemeleri Eldtrich yapmıştı. Sanatçı Jim Steinman ile yaptıkları iki şarkı dışında bütün şarkıları kendisi bestelemişti. Albüm gothic rock'a getirdiği yeniliklerle başarılı bir albüm olarak görüldü. Albümün kapağında Eldtrich ile birlikte The Sisterhood'da da çalışan Patricia Morrison'ın resmi vardı. Eldtrich, onu grubun bir elemanı olarak tanıtmıştı ancak sanatçı albümde bas gitar çalmamış sadece videolarda görünmüştü. Morrison albüm sonrası parasının ödenmediği gerekçesiyle Eldtrich ile çalışmaya son verdi. The Sisters of Mercy albümü destekleyecek bir konser turnesi düzenlemedi. 1989'da grup WEA'nın yan firması olan EastWest adlı müzik şirketiyle anlaşma imzaladı. Eldtrich, grubun tek kişilik kimliğini tekrar değiştirmek istiyordu. Bu yüzden bas gitara Tony James, gitara Eldtrich'in Hamburg'da çalarken keşfettiği Andreas Bruhn ve ikinci gitara Tim Bricheno'yu alarak tekrar bir grup oluşturdu. Gitarist John Perry ve geri vokalist Maggie Reilly'nin destekleriyle üçüncü albüm "Vision Thing" 1990'da yayınlandı. Bu sefer gitar ağırlıklı bir rock ile tekrar tarz değiştirmişlerdi. 1990-1991 yıllarında grup uzun süre sonra turneye çıktı. 1991'de ise Kuzey Amerika turnesine rap grubu Public Enemy ile çıktı. Grubun goth hayranları ile Public Enemy dinleyen siyahi rapçiler arasında çıkan kavgalar yüzünden turne yarıda kesildi. 1991'in sonunda bas gitarist James solo kariyer için gruptan ayrıldı ve bas görevini de drum machine Doctor Avalanche aldı. Turnenin yarıda kalması grup ve EastWest şirketi arasında sorunları arttırdı ve şirket grubun Amerika'daki albüm yayınlarına son verdi. Grup firmanın isteği yüzünden İsrail'li sanatçı Ofra Haza'nın sesi ile "Temple of Love" single'ını yeniden kaydettiler ve 1992'de bu şarkının da yer aldığı "Some Girls Wander By Mistake" adlı ilk single'ların bulunduğu bir toplama yayınlandı. Yılın sonunda gitarist Tim Bricheno gruptan ayrıldı ve yerine Adam Pearson gitara alındı. Grup 1993'te "A Slight Case of Overbombing" adlı best of albümünü yayınladı. Albüm için Adam Pearson'ın da gitar çaldığı "Under the Gun" adlı yeni bir single yaptılar. Bu albümler grubun son yayınlanan ürünleri oldu. 1993 sonunda Eldtrich plak şirketi EastWest'e tepki olarak grubun faaliyetini durdurdu. Bu sıralarda gitarist Bruhn da gruptan ayrıldı. 1996'da grup Sex Pistols ile turneye çıkmak Eldtrich, Pearson ve yeni gitarist Chris Sheehan'dan oluşan kadro tekrar birleşti. 1997'de Eldtrich SSV adı altında davul bulunmayan tekno tarzı şarkılar kaydetti ancak bunları albüm olarak yayınlamadı. The Sisters of Mercy de şirketleri EastWest ile anlaşmalarını feshettiler. Ayn yıl gitarist Sheehan'ın yerine Mike Varjak gitara geçti. Grup hala turnelerine devam etmektedir. Eski şarkılardan oluşan bir playlist yerine, The Sisters of Mercy eski şarkılarının yanında yeni şarkılarını, B-side'ları çalmaya devam etmektedir. 2006'da grubun üç albümü yeniden yayınlanmıştır. Grup hala bir firma ile anlaşma imzalamamıştır. "Eski Ãœyeler" Albümler 1985 - First and Last and Always 1987 - Floodland 1990 - Vision Thing Toplamalar 1992 - Some Girls Wander By Mistake 1993 - A Slight Case of Overbombing Ortalama Ortalama veya merkezsel konum ölçüleri, istatistik bilim dalında ve veri analizinde kullanılan bir veri dizisinin orta konumunu, tek bir sayı ile ifade eden betimsel istatistik ölçüsüdür. Günlük hayatta ortalama dendiğinde genellikle kast edilen aritmetik ortalama olmakla beraber bu ölçünün çok belirli bazı dezavantajları söz konusudur. Bu yüzden matematik ve istatistikte, bir anakütle veya örneklem veri dizisi değerlerini temsil eden tek bir "orta" değer veya beklenen değer, olarak medyan (ortanca), mod (tepedeğer), geometrik ortalama, harmonik ortalama vb adlari verilen birçok değişik merkezsel konum ölçüleri geliştirilmiş ve pratikte kullanılmaktadır. Ortalama kavramı başlangıçta "deniz nakliyatında ortaya çıkan zarar" kavramından geliştirilmiştir. Deniz nakliyatında zarar, ya zarar gören eşya sahibi tarafından "özel avarya" olarak tümüyle yüklenilir veya nakledilen eşyaların satış kârını ortak