çok geçiş ve duygular arası akışa neden oldu ki tarifi imkânsız duygular içerisine girdim. Yazıya dökmek ise bir hayli zor bu hali. Cennetin çiçekler ve hoş bir mekân ile tasvir edilmesi bile, belki cennet yeryüzüdür, insan eli değmeyen her yerdir cennet diye düşündürüyor. Ama Havva’nın elmaya dokunması gibi, elini sürüyor o güzelliğe ve günah işlemiş oluyor. Belki de cennete ihanet ediyor. Eğer cennetimiz yeryüzüyse, çoktan küstürmüşüzdür diye düşünceler geçiyor aklımdan. Bu yoğun duygular tablonun karşısında çivi gibi çakılıp kaldığımı fark etmemle bir anlığına sekteye uğruyor. İnsanların garip bakışları arasında zihnimi toparlayıp, bizden nefret eden, üzerini beton ile örttüğümüz toprağa basıyorum ve metroya biniyorum. Kulaklığımda Farsça bir şarkı, içerisinde Âdem ile Havva geçiyor ve birbirlerinin siyah gözlerinden bahsediyorlar. Şarkının bir yerinde meali şuna denk gelen bir cümle geçiyor; “Ben âşık olunca şeytan benim adıma secde etti Âdem daha topraksı oldu ve Âlem Âdeme secde etti.”* Şarkının sözlerinde kaybolurken, yoksa Havva’nın aşkını ilan etme biçimi miydi elmayı dalından koparması ve belki de Âdemin zihnini, bilincini açığa çıkarması ve Havva’yı fark etmesi. Bir tablo üzerine zihnimde gerçekleşen mülahazalar belki bu kadar yoğun olmamalı, belki çoğu insanın iki adımı arasındaki bir bakışı ve düşüncesi kadar olmalı benim de düşüncelerim ve hislerim. Fakat her ne kadar mit de desek, efsane de desek veya inanç da desek, insan bir başlangıcı olduğunu ve bu başlangıcın açığa çıkma sebebini çok merak ediyor. Yoksa şuan yaşananlara anlam vermek çok güçleşiyor. Temel günahı bilmek belki de her şeyi aydınlık kılacak. Kaynakça: *https://www.youtube.com/watch?v=XebnYetju1k Serhat Hakkı Akdağ EŞİTSİZLİĞİN KURBANLARI “Yoksulluk onları beylik davranış kurallarından muaf kılıyor, tıpkı paranın insanları çalışmaktan muaf kılması gibi...” (sf. 13) diyor George Orwell “Paris ve Londra’da Beş Parasız” adlı eserinde. İnsanlar arasında oluşmuş veya oluşturulmuş ayrıma dikkat çekmek istiyor gibi sanki. Yıllardır toplumun başından atamadığı, kurtulamadığı bir mesele, sınıf ayrımı meselesi. Yazar da 20. Yüzyıl başları Avrupa’sındaki ayrımdan bahsediyor, bizzat alt sınıfın içinde bulunarak, yaşayarak anlatıyor durumun vehametini. Eser eskiyi anlatıyor gibi düşünülebilir ama tam tersine bu sorun artarak gelmiş günümüze. İnsan sayısının artmasıyla daha çok insan muzdarip oluyor bu meseleden. Sınıf ayrımının başımıza açtığı sorunlar sanki bir çığ gibi büyüyor gün geçtikçe. Peki, nedir bu kadar büyüten bu meseleyi? Madem bu kadar sıkıntı çekiliyor, neden kurtulamadık onca yıldan sonra? Cevap apaçık ortada aslında, toplumun nasıl işleyeceğini, insanların nasıl yaşayacağını belirleyen dev bir çark var, çarkın gerçek sahipleri ve kurucuları kazanç sağlıyorlar bu durumdan. Biz bunu bir mesele olarak görüp neden kurtulamadığımızı düşünürken, çarkı döndüren insanlar toplumun geri kalanını nasıl daha çok sömürürüz, nasıl daha fazla oluşturduğumuz sisteme bağlı hale getiririz, diye planlar yapıyor. Kullandıkları insanlardan ayrı olmak, daha üstün gözükebilmek istediklerinden dolayı böylesi işlerine daha uygun geliyor. İçinde bulunduğumuz yüzyılda, insanları kullanarak çarkın dönmeye devam etmesini sağlayanlar ile çarkın altında ezilen geri kalanlar arasındaki ayrımı para oluşturuyor. Belki paranın bu kadar değerinin olmadığı eski zamanlarda başka bir şey oluşturdu insanlar arasındaki ayrımı, ancak günümüz toplumunda gücün simgesi para olarak görülüyor. Yoksul insanlar gecelerini gündüzlerine katarak çalışıyorlar evini geçindirmek, ailesine maddi imkân sağlamak için fakat bilmiyorlar ki bir kesim insan sadece yukarıdan onlara ne yapmalarını söyleyerek onlarca, yüzlerce misli para kazanıyor. Zenginler araya bir barikat koyuyorlar, ayırıyorlar kendilerini yoksul ve gerçek çalışanların tarafından ki yoksullar zenginlerin ne kadar güzel imkânlara hiçbir zorluk çekmeden sahip olduklarını göremesin, isyan etmesinler içinde bulundukları zor şartlardan. Bu da düzenin bozulmasını engelliyor. Eğer eşitlik olsaydı çarkın yükünü kimse sırtlamak istemeyeceği için çark dönmezdi. Bu yüzden de güç sahipleri yani parayı elinde tutanlar sınıf ayrımı oluşturuyor ve fakirleri kullanıyor çarkın kusursuzca dönmesini sağlayabilmek için. Etrafımızda gördüğümüz bütün kurumların, şirketlerin, restoranların çalışmalarını sağlayan şey oraların sahipleri değil ki. İşleyişi, çalışmayı sağlayan o emektar ama yoksul insanlar. Orwell da anılarını içeren bu eserinde, işleyişi sağlayan asıl kesimden, yoksullardan bahsederken aslında onlarsız işleyişin sağlanamayacağından bahsediyor. Fakat bir yandan da bunca yaptıklarına rağmen nasıl aşırı kötü koşullarda uzun saatlerce çalıştırıldıklarını, sigara ihtiyaçlarını sokaktan izmarit toplayarak karşılamak zorunda kaldıklarını anlatıyor. Üstüne üstlük onca zorluklarla çalışmalarına rağmen o kadar düşük gelir elde ediyorlar ki insan dünya bu kadar adaletsiz olabilir mi diye düşünmekten alıkoyamıyor kendini. Orwell gelir dağılımındaki bu eşitsizliğe birçok yerde değiniyor romanında. Gerçek işin yapılmasının değeri kalmamış günümüz dünyasında, işin yapılması için emir vermek daha çok gelir elde ettiriyor. Madem gerçek işi yoksullar yapıyor. Madem çarkın yükü yoksulların omzunda, aslında bu gidişata bir dur demek de onların ellerinde. Çarkın yükünü omuzlarından atmak istedikleri an, çark yerle bir olacak aslında. Lakin o kadar profesyonelce sağlanıyor ki sistemin işleyişi, kimsenin sömürüldüğünü ruhu duymuyor. Olan bitenin farkında olsa bile sesini çıkarıp dur diyemiyorlar, çünkü anında sesi bastırılıyor bu insanların. Sistemin ne kadar önemli olduğunu ve herkesin uyması gerektiğini tekrarlayan insanlar oluşturuyorlar güç sahipleri. Bu papağan kuşuna döndürülen insanlar sayesinde, çarkın farkına varmış fakir kesimden insanların sesleri bastırılıyor. Öyle bir kargaşa, öyle bir gürültü oluşturuluyor ki kimsenin düşüncesi bir başkasına ulaşamıyor, gürültüyle beraber karışıp gidiyor havaya. Ne kadar kusursuz planlanmış olursa olsun sistemin işleyişi, bir gün hak edenin hakkını aldığı, çalışanın çalıştığı kadar kazandığı, insanların eşit olarak görüldüğü bir dünyaya ulaşabilmek dileğiyle… Kaynakça Orwell, George. Paris ve Londra’da Beş Parasız, Çev. Berrak Göçer. İstanbul: Can Yayınları, 2015. Baskı. HAYATA DAİR ADIMLAR Duygular anlatılması, anlaşılması zor hislerdir. Nesi zor diyecek olmayın sakın. İnsan biraz sıkılır hatta kızarır ama eninde sonunda istediği duyguyu yansıtır gibi bir düşünceniz varsa eğer öykü kitapları size göre değildir. Marifet hissedilen duyguyu az sözcükle kağıda dökebilmek ya da karşısındakine aktarabilmektir. Bazıları sayfalarca yazar roman olur ama bazıları ise belki dört sayfaya sığdırır anca elindeki malzemeyi. Sadece birkaç sayfa okuyarak hissettirmek istenilen duyguya sahip oluyorsanız elinizin altındaki kitap amacına ulaşmış, yazar görevini tamamlamıştır. Bundan sonra yüzlerce sayfa okusanız ne fark eder? Öyküler güzelliğini, bu sadeliğe ve duygu yoğunluğuna borçludur. Satır aralarında duraksayıp, etrafınıza göz gezdirirken bir yandan da yazarın ne demek istediğini düşünüyorsanız eğer bu an paha biçilemezdir. Çünkü siz okuduğunuz yazıda kendinizden bir parça bulmuşsunuzdur ya da bulmaya çalışıyorsunuzdur. Bu arayışın temel sebebi ana temanın insan olmasından kaynaklanıyor bence. Biz okuduğumuz kitapları, yaşadığımız olayları hep kendi penceremizden değerlendiririz. Pencereler pembe panjurlu bir eve mi yoksa bacasından siyah dumanlar yükselen bir eve mi aittir bilinmez, orası tamamıyla bize kalmıştır. Biz her ne kadar penceremizi kendi düşüncelerimize göre süslemiş olsak dahi zaman zaman pencerelerde ortak olan bir süs mutlaka bulunur. Bunun sebebi kimi duyguların evrensel olmasıdır; her zaman her yerde herkes için hazır bulunuyordur bu duygular. Kimi zaman bir kırlangıcın öyküsüdür bu ortak duygu, kimi zaman ise ekmeğin gözleri kör ettiği bir kanalcınındır. İşte tam da bu noktada anlarız okuduğumuz birkaç sayfanın bizi neden bu kadar derine götürüp, geri getirmeye tenezzül etmediğini. Okudukça, gördükçe şaşırırız. Şaşırırız çünkü daha önce hiçbir çingenenin aşkını duymamışızdır. Sevmenin tanımının ne olduğunu bile bilmemişizdir belki. Çünkü biz birisinden korkan, birisine itaat birisini tehdit eden, birisine ise emredenlerizdir. Biz bilemeyiz bir çingenenin aşkının sadece lafta olmadığını gerekirse o kalbin oradan hızla sökülüp çıkarılabileceğini. Sorsalar bize sevdin mi sen hiç diye, anında cevaplarız çok diye. Bakmayın öyle sevgililerimiz de gayet güzeldir ama bize yüz vermediler mi atlarız bir sonraki yelkenliye. Vardığımız yeni limanları da kucaklarız, onları da doya doya, koklaya koklaya öperiz, hiç ayrılmasak deriz ama sonunu artık biz bile tahmin ederiz. Şaşırdınız değil mi, bende öyle. İşte bu yüzden biz aslında sevmeyi hiç mi hiç bilmemişizdir. ‘Çünkü içten duyulan şeyler hep yanlış anlaşılır.’ En son ne zaman en derinden hissettiğim duyguları dışa vurdum bilemiyorum. Siz bunu en son ne zaman yaptınız? Muhtemelen durup düşünüyorsunuzdur ne zaman yaptım diye. Kimi zaman dilinizin ucuna gelir söylemek istedikleriniz ama antika kaçacağı için yutarsınız sözcükleri teker teker. Dışlanmaktan korkarız, yalnızlık bir tokat gibi çarparsa ve bu çarpmanın etkisi bir ömür peşimizi bırakmazsa diye. Eğer ki iki kırlangıç yalnızlığı göze alarak adım atıyorlarsa birbirlerine biz de rahatlıkla gözlerimizi ve kitabımızı kapatırız sonsuzluğa. Biz iç çekerek bir sonraki öykümüze geçerken, o iki kırlangıç çoktan gözden kaybolmuştur uzaklara, çok uzaklara doğru. Bizi etkileyen öyküleri kimi zaman bir yük gibi taşırız omuzlarımızda, içlerinde kendimizden bir parça bulduğumuz için. Kimi zaman ise salıveririz bu yükü, umutlarımızın gerçekleşmesi ve dileklerimizin doğru yolu bulabilmesi için. Ana tema çoğunlukla insan konu ise duygulardır öykülerde. Öykülere bu şekilde yaklaştığımız anda kendimize bir şeyler katmamamız için hiçbir engel yoktur önümüzde. Sabahattin, Ali. Değirmen İstanbul: YKY yayınları,1935 Naz Bulut Seda N. AĞAN İçimdeki çocuk bastonla gezer oldu! Bir resim sizi nerelere sürükleyebilir? Sadece bir resimden bahsediyorum. Sizle konuşmayan ve sizi duymayan bir resim karşınızda duruyor. Sadece öyle durarak, sizi yıllar öncesine götürmeyi başarıyor. Bununla da kalmayıp sizin kalbinizi inceden sızlatıyor. Kendinizi resmin içindeki küçük kız çocuğu zannedersiniz. Ama aynalar gerçekleri, yüzünüze birer birer vurur. Her bir kırışıklık tokat atar yüzünüze. Çıkan her bir beyaz saç teli ile sanki kalbinizi boğup öldürmeye çalışırlar. Çocukken oynanan her bir misket boğazınıza düğüm olur da yutkunamazsınız. Arkadaşlarımla oyun oynadıktan sonra, kan ter içerisinde eve gelince soğuk su içtirmezlerdi de musluğa dayardım ağzımı gizli gizli. O suyun tadı şimdi sanki buharlaştı da uçtu sanki. Şimdi en tatlı sular boğazımı yakar oldu. Elime çocukluk fotoğrafımı aldığımda çok farklı hisler kapımı çaldı. İlk kapımı çalan ise önce hüzün oldu. Önceden toz toprak içinde olup eve kirli gideceğim için annemden azar yememekti tek derdim. Bir de akşam ezanından önce evime gitmekti tek telaşım. Ben neden büyüdüm demeden edemiyor insan. Bütün bu ufak ve tatlı telaşlardan sonra ben ne zaman dert deryasında yüzecek kıvama geldim demeden duramadım. Kalbimi kıran şeyler çok farklıydı. Yüzümün gülmesi bu denli zor değildi. İnsan büyük bir özlem duymadan edemiyor. Annem ve babam ne kadar gençmiş o zamanlar. Ah bu resimler! Hayatın tüm acı gerçeğini bir kâğıt parçası ile anlatabiliyorlar. Öleceklerini hiç düşünmediğim zamanlardı. Şimdi birer birer saçları beyazlarken ölüme bir adım daha yaklaştıklarını fark ederim de kendime itiraf edemem bir türlü. O zamanlar renkler bana çok farklı gelirdi. Gökkuşağındaki her bir renk arkadaşımdı. Şimdi tek tek bütün canlı renkler aklımdan silinir oldu. Önce mavi gitti sonra yeşil sonra da kırmızı. Gördüm ki gökkuşağındaki her bir renk sadece yağmurdan sonra güneş gözükürse çıkıyormuş. Eğer güneşli günler yoksa ve hep yağmur varsa gökkuşağı olmazmış. Anladım ki arkadaşlıklar hep iyi günlerde varmış. Ben hayatın gerçeklerini gördükçe içimdeki çocuk bastonla gezer oldu. Sonra içimdeki çocuk büyümüş de küçülmüş gibi davranır oldu. Masumiyet, benim doğurup büyüttüğüm bir çocuktu. Şimdilerde ise benden kaçıp uzak diyarlarda gezen bir derviş oldu. Her şey nasıl bu kadar hızlı gelişebildi. Fotoğraflar daha dün çekilmemiş miydi? Ben ne ara büyüdüm de fotoğraflara bakarak zaman ne kadar hızlı geçmiş diyebildim böyle. Yalnızlık hissi sanki anlamsızdı o zamanlar. O kadar gelişmiş bir hayal dünyası içerisindeydim ki her zaman kuracak bir hayalim ve her zaman bu hayalin içinde bana yarenlik eden birileri vardı. Her bir yaşımda gerçekler yüzüme çarpılırken hayal dünyam daha da ufalmaya başlamıştı bile. Bu bana yeter de artardı bile. Hep mutluydum. Ağladığım zamanlar çoktu ama üzüldüğüm zamanlar yoktu. Ben hayal dünyamın kendi kahramanıydım. O da küçülünce benim kahramanım nefes alamadı. O da gidince ben gerçek dünyamda kalakaldım. Bir yanım ürkek bir kız çocuğuydu, bir yanım aslan kesildi. Güçlü olmak ne kadar da zormuş derken kendime, bir anda aslan dolu kafeste buldum kendimi. İçimdeki çocuk ölmedi. Ölmedi ama süründü. Hayatın gerçekleri ile hayaller bir türlü uyuşmadı. Git gide küçülen dünyamda nefes almak daha da güç hâle geldi. Benim küçük kız çocuğumun yüzü şimdiden hasta gibi solgundu. Neden şimdiden gözleri yorgun bakar oldu anlamadım. Her gülüşümde aklımdaydı o. Her ağlayışım da belirsizleşirdi. Ben onu çok severdim de bu hâlini görmeye dayanamazdım. Resimdeki o çocuk ben miydim? İçimdeki çocuk bastonla gezer oldu da kahırla doldum doldum taştım. Nil Turan SAVAŞMAZSAK KAZANAMAYIZ Hakkımızı ararken ne kadar cesuruz? Hak ettiğimiz değeri görebilmek için neleri feda edebiliriz? Hayatımızdan vazgeçebilir miyiz mesela? Doğrularımızı ve isteklerimizi ölmek pahasına savunabilir miyiz? Ben, Malala adlı kitabı okuduktan sonra, özgürlük arzusunu iliklerime kadar hissetmemin yanı sıra özgürlük kavramının ne kadar önemli olduğunu anladım. Bir kadının, bir insanın dünyayı değiştirebilecek güce sahip olduğuna bir kez daha şahit oldum. Bunu biz neden yapamayalım? Hepimizin hayatında cesaret edemediğimiz için boyun eğdiğimiz durumlar oluyor. Bazen ilişkilerimizde bazen de arkadaşlık ilişkilerimizde, savaşmaktansa sükûnet ve kabullenmeyi tercih ediyoruz. Belki tek bir çatlak ses, diğer ürkek seslerle birleşip çok güzel ve kendinden emin bir koroya dönüşecek. Deneyip görmeye değmez mi?İstediğimiz bölümlerde okumalı, istediğimiz işlerde çalışmalıyız.Bize dayatılan hayatı değil, istediğimiz ve hak ettiğimiz hayatı yaşamalıyız. Malala’nın hayatı ve hikâyesi bana doğru bildiğim şeyleri, birçok şeyi kaybetmek pahasına bile olsa savunma cesareti verdi. Vazgeçmeyi göze aldıklarımız, kazanacağımız özgürlüğün boyutunu belirler. Hayatımızı yönetmek ve güzelleştirmek bizim elimizde. İstediğimiz hayatı yaşamak hayal değil. Özgürlük istediğin her şeyi yapabilmek değil, istemediğin hiçbir şeyi yapmak zorunda olmamaktır. Bu hayatın sadece bize ait olduğunu ve sadece bir kez yaşamaya hakkımız olduğunu unutmamalıyız. Eğer kendi seçimlerimizi yaşayamıyorsak, bir başkasının hayatına mahkûm edilmiş bir ruh ve amaçsız, sadece nefes alan bir bedenden ibaret oluruz. Uğruna savaşacak, feda edecek bir şeyi kalmayan bir insandan daha amaçsız ne olabilir ki? Savaşırsak kaybedebiliriz ama savaşmazsak, kazanma şansımızı da kaybederiz ki bence ikincisi daha büyük bir yenilgidir. ‘’Acaba’’ lar ile devam ettiğimiz bir yaşam, bize "keşke’’ lerden başka bir şey getirmez. Yolun sonunda iken, yolun başını pişmanlıklarla hatırlamamalıyız. Herkes tam zıttını düşünüyorken doğru bildiğimiz farklı düşünceyi savunmak kendimize karşı olan saygımızı ve özgüvenimizi artırır. Ayaklarımızın üzerinde durabilmek, cesareti; cesaret de değişimi getirir. Biz bir doğrunun peşinden gideriz ve sonra kelebek etkisi ile birçok şeyi olumlu etkileriz. Bu yüzden değişim yapmaya hayatlarımızdan başlamalıyız.İçimizdeki potansiyeli fark etmek bu değişimin ilk adımı olabilir. Malala, babası sayesinde okula kaydolduktan sonra kendi potansiyelini keşfetmeye başladı. Büyük başarısını yaratan, herkesin herhangi bir şeyde bulabileceği küçük bir kıvılcımdı. Korkusuzdu. Bir şeyleri başarmak için, korkusuz olmak gerekiyor. Biz de hayatımızın her alanında; başarılı olmak için, sesimizi duyurabilmek için, korkusuz ve cesur olmalıyız. Bu kitabı bitirdiğimde hayatımda birçok şeyin artık değişeceğinden emindim. Eğer Malala ile gurur duyuyorsam, onu takdir ediyorsam ben de böyle olmalıyım diye düşündüm. Kendimle gurur duyacağım şeyler yapmalıyım. Değişime kendimden, çevremden başlamalıyım. Özgürlüğüm ve isteklerim için yaşamalı hatta gerekirse savaşmalıyım. Nerede ve kime karşı olursa olsun, haksızlığa tepkimi vermeliyim. Yanlışa müsamaha göstermemeliyim. Bence rehberimiz, vicdanımızdır. Vicdanımızı dinlediğimiz sürece doğru yolu çok rahat bulabiliriz. Bu bulduğumuz yolun sonundaki doğrular, gerçekten uğruna savaşmaya değer doğrular olacaklardır. En önce biz doğru bir insan olmalıyız ki, doğru işler başarabilelim. Eğer küçük bir kız çocuğu, tek başına kendini bütün dünyaya ifade edebiliyor ve hakkını savunabiliyorsa, biz neden bunu yapamayalım ki? Malala beni çok etkiledi. Hayatımda, daha önce inanmadığım kadar bir şeyleri değiştirebileceğime inandım. Bence bizi hayata bağlayan şey, her gün uğruna savaşacak yeni bir şeyler buluyor oluşumuz. İyi bir eğitim, iyi bir meslek, iyi ilişkiler… Ben dünyayı değiştirmek istedim, her insan bir dünyaymış, değiştim, değiştirdim. KAYNAKÇA: Yusufzay, Malala. Ben, Malala. İstanbul: Epsilon Yayınevi, 2014. Baskı Yersizlik Fatma Betül Güreş Mimarlık haftasına özel mimarlar odası tarafından hazırlanan atölyelere katılmayı kararlaştırmıştık arkadaşlarla. İnsanlara yaşayacak yer tasarlamak en önemli görevimiz olduğu için “Yersizlik” isimli atölye çok ilgimizi çekmişti. Bakış açımızı değiştirip, yerleştirmek yerine yersizliği incelemenin bizim için zıt bir tecrübe olacağını düşündük ve bunu, bakış açımızı genişletebilmek için kendimize bir fırsat bildik. Atölyedeki ilk buluşmamızdan itibaren bunun bizim için ne kadar faydalı olduğunu anladık. Özellikle ilk buluşmamızdaki fikir alışverişlerinin benim ufkumu açtığına inanıyorum. “Sizin için aidiyet nedir?” diye sormuştu koordinatörümüz Zoe Hanım. Bir tanımın her insan için bu kadar farklı olduğuna ilk defa tanıklık ediyordum. Katılımcı arkadaşların her birinin aidiyet anlayışı çok farklıydı. Kimimiz için Ankara’da olmak kendilerini evde hissettirirken, kimimiz kendini hiçbir yere ait hissetmediğini, her yerde mutlu olduğunu söyledi. Benim içinse durum çok farklıydı… Yıllarca ait olamamanın üzüntüsünü yalnızlığını yaşamış bir insanım ben. On dört yıl boyunca kendimi hiç ait hissetmediğim bir ortamda bulundum. Bunca uzun süre bir yere ait olamamanın kulağa pek inandırıcı gelmediğinin de farkındayım, hatta bu deneyimini birisi benimle paylaşsa inanmayabilirdim. Yine de gurbette yaşamanın verdiği burukluğu hayat bana öğretti. Ben onlara göre tuhaftım. Sokakta her yürüdüğümde beni tanımayan bakışlardaki şaşkınlığı, merakı ve bazen de önyargıları sezebiliyordum. “Hey, Arap kızı!” şeklinde alaycı laflar da işitmedim değil. Ama bunlar değildi üzüntümün sebebi. En çok arkadaş ortamlarında hissediyordum farkımı. Kimseyle dilediğimce kaynaşamadım. Belki bunun sebebi Türk insanının Avrupalılara oranla daha sıcakkanlı olmasıdır. Alaycı yönümü belli ettiğim zamanlarda istemeden arkadaşlarımı kırabiliyordum. Onlarda istemeden aşırı kibarlık ve mesafe ile beni bunaltabiliyorlardı. Bunları atölyede de paylaşınca “Hiç mi mutlu olamadın on dört sene?” diye sordular şaşkınlıkla. Öyle bir şey değil benimkisi. Elbette mutlu oldum, dünyanın her yerinde olduğu gibi Romanya’da da iyi insanlar vardı. Benim için çok özel olan arkadaşlıklar da kurdum, hatta âşık bile oldum ben bu ülkede. Fakat her şeye rağmen ben hep farklıydım ama kişiliğimden taviz de vermek istemiyordum, olduğumdan farklı biri gibi davranamazdım. Giyimim, inancım, eğlence anlayışım farkıydı. Çevremdekilerle kaynaşmamın bir sınırı vardı ve ben er ya da geç hep o duvara tosladım. Bundan dolayıdır ki aidiyet denildiği zaman benim aklıma Türkiye gelir. Her şeyin değeri onun yokluğunda anlaşılır bu yüzden vatan sevgisinin ne demek olduğunu en iyi gurbettekiler anlar. Güzel ülkemin her köşesine ait hissediyorum kendimi. Üniversiteden önce hiç Ankara’da bulunmamama rağmen çok mutluyum, aitim, toplumun bir parçasıyım. Çevremdeki insanlara daha çok benziyorum artık. Çirkin ördek yavrusunun kuğularla bir araya gelmesi gibi benim hikâyem. Başta yersizlik atölyesinde neden aidiyet kavramının sorguladığını anlayamamıştım fakat bu iki kavramın zıtlığı kendi tecrübelerimden bile anlaşılıyordu. Yıllarca ait hissedememiştim ve bu beni yersizliğe sürüklemişti. Bunca uzun süredir yaşadığım şeyin ismi aslında bu kelimede gizliymiş. “Bu atölyede aslında yapmak istediğimiz, mültecilerin sorununu doğru bir şekilde anlayıp onlara mimari bir çözüm sunmak” dedi Zoe Hanım ve ben ancak o zaman anladım ne kadar empati yoksunu bir insan olduğumu. O ana kadar kendine yeni bir yaşam alanı bulan mültecilerin mutlu olduklarını düşünürdüm. Sonuçta ülkelerindeki kargaşadan canlı kurtulup yeni bir hayatın umuduyla yaşıyorlardı benim gözümde. Belki dışardan bakıldığında böyle bir tablo gözükse de onların psikolojisini hiç düşünmemiştim. Onların yaşadıkları benimkilerden çok daha ağırdı ve hayatta kalabilmek için sığındıkları yer onları yersiz hissettirecekti büyük bir ihtimalle. Tıpkı benim gibi, onlar da kendilerini farklı hissedeceklerdi kendilerine yeni bir hayat kurabilmelerine rağmen. Farklılıklar zenginliktir, fakat çevrelerinde hiç benzerlik olmadığı zaman, dört bir yanları farklılıklarla dolduğu zaman onlar da benim tosladığım duvarlara toslayacak, içten içe çökeceklerdi. Ben şanslıydım, nereye ait olduğumu biliyordum ve vatanım atlattığı tüm trajik olaylara rağmen sapasağlam duruyordu. Ya onlar? YASEMİN ÖZTÜRK 21301428 Geleceğ in Dü nyası Salgınların, cinayetlerin, gaddarlığın, şiddetin olmadığı yeni bir dünya… Hayal edilmesi zor bir dünya, belki de bir ütopya. Cesur Yeni Dünya, geleceğe dokunuş yapan distopik bir eser. Aldous Huxley’ nin 1931 yılında yazdığı yasaklardan nasibini almış olan Cesur Yeni Dünya, 26. yüzyılda teknolojinin hakim olduğu karmaşanın yok olduğu istikrarın, birey yerine toplumun odak olduğu yeni bir düzeni ele alıyor. Aile kavramı, yapay dış dölleme yöntemi ve herkes herkes içindir anlayışı ile yok ediliyor. Her bireyin görevi ve özellikleri daha doğmadan otorite tarafından genlerinde kodlanıyor ve koşullandırma yöntemi ile bu görevlerin dışına çıkmamaları ve mutluluk beyinlerine işleniyor. İnsanlara düşünmelerine fırsat vermemek için çalıştırılıyor ve her mutsuzluk çektiklerinde bir çeşit uyuşrucu kullanmaya tabi tutuluyor. Böylece insanlar yapay bir mutlulukla görevlerine devam ediyor bu da istikrarın garantisi haline geliyor. Üzüntü denilen şeyin ortadan kalkması kulağa ne kadar hoş gelse de bedelinin ne olduğunu da düşünmek gerek. Kaderin sen doğmadan başkaları tarafından belirleniyor ve en kötüsü de bunun senin için doğru veya yanlış olduğunu düşünme hakkın bile elinden alınıyor. Her gece uyurken kulağına senin kim olduğunu, ne düşünüceğini, ne yapacağını fısıldarken senin elinden ne gelir ki? Sen bunun için doğmuşsun, yapman gerekeni yap ve eğer kendini kötü hissedersen bu ilacı iç ve mutlu ol. İstediğin her kişiyle olabilirsin çünkü herkes, herkes içindir. Sadece düşünme yeter çünkü düşünmek farkındalık yaratır ve farkında olursan var olmanın acı gerçeğiyle yüzleşirsin, mutsuz olursun. Mutsuz olan insan sorun yaratır, isyan eder. Her ne kadar gerçekleşmesi imkânsız gözükse de Cesur Yeni Dünya, tohumlarını öjenik kavramı ile atmıştır. İyi tür anlamına gelen öjenik, insanların YASEMİN ÖZTÜRK 21301428 kalıtsal özelliklerini iyileştirmeye dayalı bir düşünce sistemidir. Kökleri Antik Yunan’ a kadar dayanan öjenizm, tarihin en acı verici katliamlarının da aleti olmuş. Adolf Hitler Aryan ırkın kusursuzlaşması için Yahudileri, Aryan ırkı ile karışmaması için toplumdan izole edip gaz odalarında katletmiştir. Bir dönem birçok Amerika eyaletletinde engellilerin doğum yapması yasaklanmış hatta kısırlaştırılmaya kadar gidilmiştir ama nedense(!) bu tür uygulamalar en çok da siyahi insanların üzerinde uygulanmış.Irkın kusursuzlaştırılması diğer bir ırkı yok etmek mi demek oluyor? Bir ırkın diğer bir ırktan üstün olduğu nasıl ve neye göre belirleniyor. Belki de siyahların beyazları yok ettiği bir dünyada yaşıyor olabilirdik. Geleneklerine ve doğaya bağlı kalan kabilerle karşılaşan beyazlar, ilkel olarak gördükleri kabileleri, onların daha önce hiç görmediği ateşli silahlarla avlayarak sömürdü. Silahların gücünü kullanan beyazlar, bu kadar kolay dize getirdikleri siyahları gelişmemiş olarak nitelendirerek onlara sadece köleliliği layık gördü. O zamanlar siyahların beyaz ırka mensup olanlarla aynı mertebeye ulaşamayacakları düşünülüyordu. Onların daha ilkel yaşıyor olmaları, zeki olmadıkları anlamına geliyordu beyazlar için fakat bir zamanlar kendilerinin de ilkel oldukları ve aynı evrelerden geçmiş oldukları akıllarına gelmemiş olmalı ki(!) yaptırımları ve yaptıkları haklı çıksın. Geçmişte uygulanan bu sömürünün gelecekte de olmayacağı anlamına gelmiyor elbette. Şu an bizden daha ileride olan farklı diyarlarda yaşayan toplumlar olduğunu varsayarsak onların kendilerini daha zeki ve üstün bir ırk olarak görüp insan ırkını köleleştirmesi söz konusu neden olmasın? Biz medenileştikçe insan hakları uygulaması gittikçe genişliyor, eşitlik gitgide yerini buluyor. Bu da gösteriyor ki daha ileride olan bir ırk, gelişmiş bir teknolojiye sahip olmayı ölçüt olarak kabul etmeyi bırakabilir. Ancak bu bakış açısı ile sömürü ve eziyet ortadan kalkabilir. Kemalhan Aydın Çocuklar ve Yozlaşma Çocuklar… Masumiyetin, saflığın ve güzelliğin simgeleri, emanetleri bize Tanrı’nın. İnsanlık tarihi boyunca birçok toplum tarafından kutsal görüldüler. El üstünde tutuldular, koruyup kollandılar aileleri tarafından. Günümüzde ise onlara en çok acıyı çektiren aileleri oldu. Eskiden de bu zulümler elbette vardı. Fakat teknolojinin ilerlemesiyle beraber dünyanın başka bir ucunda olan bir olaydan anında haberdar olabiliyoruz. Hiçbir şey gizli kalmıyor artık. Dünyanın bütün pisliği, yozlaşmışlığı ortaya çıkıyor. Kendini koruyacak durumda olmayan, fiziksel ve ruhsal olarak çok narin olan bu meleklere yapılan eziyetler, vicdanı olan her insanın yüreğine oturuyor. Eziyet derken neyi mi kastediyorum? Onlara yapılan aile içi tecavüzleri, aile dışı cinsel istismarları, yasal olmayan yollarla evlendirilmelerini, fiziksel güç gerektiren ağır işler altında ezilmelerini ve daha nicelerini kastediyorum. Bazı durumlarda bu eziyetlerin birden fazlasına maruz kalıyorlar. “Patronu her içine girdiğinde büyüdü on santim daha.” (Kumaş, 2017) Ailesine maddi anlamda destek olmak için şehir dışına gidip bir daha geri dönemeyen bir çocuğun hikayesinden bu satırlar. Kurgu değil. Tecavüze uğramış patronu tarafından, yazar da bu cümleyle aktarmayı tercih etmiş yaşanmış o iğrenç olayı. Her ne kadar çoğumuz görmek istemesek de yaşanıyor hepsi. Görmek istemiyoruz. Neden mi? Rahatsız hissediyoruz, uykularımız kaçıyor, yemek yiyemiyoruz. Ne büyük dertler. Çocukların çığlıklarını duymazdan gelme sebebimiz kendimizi kötü hissedecek olmamız. Biraz empati kurmak lazım! O çocuğun yerinde kendi oğlumuz, kızımız olduğunda ne hissederdik? Dünyayı yerinden oynatmaz mıydık? Peki ne değişiyor? Bizim değil de bir başkasının çocuğunun başına gelmesi bu durumun ehemmiyetini azaltıyor mu? Eskiden bir mahalle kültürü vardı. Çocukluk dönemlerime denk gelmesine rağmen çok iyi hatırladığım bir olguydu bu. Aynı mahallede hayatlarını sürdüren aileler birbirlerini tanırlardı. Mahalleye bir yabancı geldiği zaman herkes onu fark ederdi. Şimdilerde ise yan komşumuzun bile kim olduğunu bilmiyoruz. Özellikle metropollerde bireysellik empati kurmaya engel oluyor, bencillik anlamına bürünüyor. Bu durum, suç işlemeye yatkın olan insanların da işlerini kolaylaştırıyor. Fakat tek sebep bu değil. Ekonomik sebepler aslında hepsinin altında yatan. Örneğin bir çocuğun sanayide ağır şartlar altında çalıştırıldığını gören bir başka adamın vicdanı sızlasa bile müdahale edemiyor bu duruma. “Zor durumda olmasa kim çalıştırır ki çocuğunu?” diyor. O çocuk, yan komşusu Hasan’ın oğlu. Hasan’ın aldığı asgari ücret yetmiyor geçinmelerine, o yüzden çocuğunu okuldan alıp işe vermiş. Çocuğu orda gördüğünde gidip de babasına söylese ne değişecek? Babanın onuru kırılacak sadece. Çocuğun oradan kazanacağı paraya ihtiyaçları var çünkü, çaresiz haldeler. Kısacası devletin yapması gereken işleri vatandaştan beklemek de çok mantıklı değil. Kendi de zor geçinen biri komşusuna istese de yeterince yardım edemez zaten. Değinilmesi gereken bir önemli nokta da bir çocuğun diğerine yaşattığı travmalar. Özellikle ilk ve orta okullarda farklılıklarından ötürü dışlanan, hor görülen nice çocuklar var. İnsanoğlunda bulunan bazı içgüdüler yüzünden, empati duygusu da henüz gelişmeyen çocuklar diğerlerine acımasızca davranabiliyorlar. Empati duygusu özellikle beynin gelişimine bağlı olmakla beraber birçok dış etkene de bağlı. Çocuk için ilk dış etkileşim ise aile tarafından oluyor. Bazı aileler çocuklarıyla ilgilenmediği gibi bir de onların yanında uygunsuz davranışlarda bulunarak çocuğun empati duygusunu geliştirmesinde yardımcı olmamakla beraber, onların psikolojisini de kötü yönde etkiliyorlar. Psikolojisi etkilenen çocuk da arkadaşlarına hoş olmayan sözlü ve fiziksel davranışlarda bulunuyor ve ona travma yaşatabiliyor. Bir ailenin el üstünde tuttuğu evladının bütün hayatı, onun kulaklarının kepçe olduğunu söyleyen bir çocuk tarafından, bütün özgüveni elinden alınarak mahvedilebiliyor. Ne yapmalı? Bu üzerinde detaylı bir şekilde düşünülmesi gereken bir soru. Ben bu konuda tavsiyeler sunabilecek kadar bir bilgi birikimine sahip değilim. Fakat neler yapılmaması gerektiğini çok iyi biliyorum. Bir çocuk ses çıkarttığında onu susturmamalıyız mesela. Polis, yanına kaçıp kurtulduğunu sanan o çocuğu ailesine geri vermemeli mesela. Savcı, çocuğun anlattıklarını bir masalmış gibi düşünmemeli mesela. Çocuk bir şikâyette bulunduğunda kanıtlar ve şahitler olmadan işlem yapmayıp, büyüklerin tek lafına güvenilmemeli mesela. Hiçbir şey göründüğü gibi olmayabilir. Çocuğu kucağından indirmeyen amcasının niyeti çok farklı olabilir. Çocuk çok iyi anlaştığı sanılan o arkadaşı tarafından cinsel istismara uğruyor olabilir. Dünya, en çok da onlar için çok kötü bir yer. Bu nedenle, çocuk yapmama kararı alan çiftlerin çok da haksız olduğunu düşünmüyorum. Keşke aynı kararı çocuğu dünyaya getirdikten sonra ona gerekli şefkati göstermeyen, vücudundaki morlukları fark etmeyecek kadar ilgisiz ebeveynler de almış olsaydı! (Çizen: Berk Öztürk, Dünyanın Sonu Geldiğinde) KAYNAKÇA: Tuba Kumaş, Dünyanın Sonu Geldiğinde, Doğan Kitap, 2017. Ahlak Düşmanı Friedrich Nietzsche’nin felsefesi kendi içinde tutarlı olmakla birlikte kümülatiflik kavramından uzaktır. Bu yüzden her toplum tarafından bir “filozof” olarak anılmaz. Bu göreceli bir kavram. Fakat ben öyle düşünmüyorum. Tam aksine diğer “filozoflar” arasında tamamen farklı bir duruş sergiliyor. Geçmişteki düşünürlere baktığımızda bütün filozoflar bir şeyleri gözden düşürüp bir şeyleri yüceltmiştir. Nietzsche’nin felsefesinin farkı ise kendini burada belli ediyor. Yüceltmek kavramını alaşağı ederek bulunan bütün duygulara, bütün gücüyle ve inandıklarıyla(inanmadıklarıyla) saldırıyor. Nedeni ise kişisellikten tamamen arınmış ve ahlakın kısıtlamalarından kurtulmuş bir ruhun dünyaya uyum sağlayamamasından süregelmekte. Bu yüzden o ve onun hakkında olan bir kitaba dair yazacağım. İyi, kötü birbirinin zıddı olarak tanımlanan iki kavram. Aynı doğal ve yapay kavramları gibi. Ama bunları birleştirmeye kalktığımızda ise iyi ve kötünün yapayın iki alt başlığı olduğunu görmek çok zor olmamalı bence. Doğal olanın daha iyi ve özgür olduğu açık değil mi? Bence değil. Çünkü doğal olanı iyi veya özgür diye sınırladığımızda o kavram artık doğal olmaktan çıkar. Bu yüzdense ahlakın var olması yanlış diye bir şey söz konusu olamaz. İnsanın sosyal bir varlık olduğu reddedilemeyecek düzeyde ağır bir gerçek. Asıl sıkıntı insanın bunu reddedebilme gibi bir seçeneğinin olması.Koloni,sürü vb. halinde yaşayan bir sürü canlı çeşidi vardır.İnsan da bunlardan biri olmak üzere evrimsel süreçte yerini alıyor. Ahlak dediğimiz ve bizim oluşturduğumuz katı yasaların asıl ölümcül olduğu ya da eşdeğer yaralar verdiği nokta ise temel ihtiyaçları baskılama ve insanın kendi doğasına karşı durmasıyla meydana geliyor. Bir süre sonunda kendini buna öyle inandırıyor ki bunu bir alışkanlık olarak diğer nesillere gururla aktarıyor. Bunun doğurduğu milyonlarca zehirli beyin ise ahlakın ve hukukun yasalarına bugün bağımlı olmamızın yegane sebebi. Ahlakın yapaylığı ya da yanlışlığı görüşüne katılırken ne yazık ki onun sonuçlarından doğan hastalıkların insanoğluna zarar vermemesi için ahlaka olan bağımlılığımızı ve ihtiyacımızı reddedemiyorum. Üst insan kavramından bahsetmek istiyorum biraz da. Çünkü her ne kadar kendi dünyasının ideası olduğunu kabul etmese de Nietzsche’nin felsefesinin en öne çıkan kavramı bu kavram. Her kitabında izlerini bulabileceğimiz iki şeyden biri. Bir diğeri de umut ki bu çok gizli kalıyor eserlerinde. Her cümlesinde belki beni anlarlar umuduyla koyduğu fazladan bir kelime çok şey söyler onun hakkında. Üst insanı ise onu öldürerek aynı zamanda ölümsüz kılmıştır. Bu kavramın en önemli özelliği yalnız olmasıdır. İnsanın üst insana ulaşmak için başka insanların görüşlerinden uzaklaşması gerekir ki kendi erdemini oluşturabilsin. Kesinlikle bir lider olmamakla birlikte herhangi bir şeyin üyesi de değildir o artık. Süreklilik ise oyun gibidir onun için. Çünkü ruhunun belli bir şekli yoktur. Onun da belli bir duruşu yoktur zaten. Anlaşılmaması zarar vermez ona veya anlaşılması yüceltmez. Doğumundan ölümüne kadar yaşamaz. Bir tanrı varsa bile onun peygamberi değildir. Eğer çoğu inançta olduğu gibi bir cezalandırma ve ödüllendirme sistemi varsa, en ağır cezayı o alır. Çünkü ne kadar inkar edersek edelim günümüzde doğamıza uygun ve özgür diye tanımladığımız şeyler alışkanlıklardan başka bir şey değil. Nietzsche’nin üst insan kavramını oluşturmasındaki amacın ise yücelik kavramını kapaksız bir kitap haline getirmek için olduğunu düşünüyorum.Yücelik ve bir şeylere inanma isteği (olan veya olmayan) insanın bir iç güdüsüdür aslında. Fakat insan buna karşı koyduğunda insanın içinde bir kaos başlar ve bu kaos bitmek bilmeyen bir şekilde büyür. İşte bu noktada ölüm bir kurtuluş gibi gözükür insana. Bu noktadan sonra ise iki seçeneği vardır bu isyankar insanın: Biri ölüm diğeri ise yalnızlıktır. Çünkü kendi içinde savaş veren birey diğer insanlarla maskesini takmadan etkileşemez. Bu da ona daha fazla zarar verir. Doğal seçilim gibi bilimsel bir kavramın felsefi bir karşılığıdır biraz da bu olay doğasını kabul edemeyenler için. Nietzsche, Friedrich.Neden Bu Kadar Akıllıyım? İstanbul:Zeplin.Ekim 2016. Berat Mert Aktaş BÜYÜK BİRADERİN GÖZÜ ÜSTÜNDE Siz bu yazıyı okurken birileri sizi izliyor olabilir. Evinizde ayaklarınızı uzatmış gazete okurken, iş yerinizde çalışırken, markette eviniz için alışveriş yaparken, sokakta yürürken hatta geceleri evinizde uyurken bir göz sizin üzerinizde; her hareketinizi kontrol ediyor. Etrafınızdaki insanlarla konuşmalarınız kayıt altında, her an sizi duyabiliyorlar. Ve tek bir aykırı fikrinizde adına düşünce polisi denen kolluk kuvvetleri sizi kıskıvrak yakalıyor, siz kendinizi savunmak için tek bir kelime edemeden düşünce suçundan tutsak ediliyorsunuz. Ne bir tutuklama raporu var ortada ne de sizi yargılayacak hakim, savcı. Atıyorlar sizi karanlık bir hücreye, işkence ediyorlar. Birden yok oluveriyorsunuz sanki hiç yaşamamış gibi. Diyelim sizin gizli kapaklı yürüttüğünüz bazı işleri fark edemediler. Devreye iş arkadaşlarınız, komşularınız hatta aile bireyleriniz giriyor ve sizi düşünce polisine ihbar ediyorlar. Öyle bir dönemde yaşıyorsunuz ki aşk, sevgi, dostluk, sadakat denen kavramlar buharlaşıp gitmiş. Haliyle de herkes ilk fırsatta birbirini satıyor. Sonuç olarak ortaya çıkansa birbirinin aynısı bireylerden oluşan bir toplumdan yükselen tek bir ses: YAŞASIN BÜYÜK BİRADER. İşte bu kurgunun hakim olduğu en ünlü distopya kitaplarından biri olan Bin Dokuz Yüz Seksen Dört ‘ün bıraktığı izler üzerine bu yazıyı kaleme aldım. Bu kitabı lise yıllarımda bana felsefe öğretmenim ödev olarak okutmuştu. Felsefeyi çok soyut ve kendime uzak bir alan olarak gördüğümden başta zorla okumuştum. George Orwell ’in kitabında çalan tehlike çanları beni kitabın içine çekti ve soyut olan her şey zihnimde bir yer buldu. Dahası 1946 yılında, 1984 yılında olabileceklere dair kurgulanarak yazılmış bir kitabın bir uyarı niteliği taşıması bende büyük hayranlık uyandırdı. Bu nedenle fakülteye geçtikten sonra bu kitabı yeniden okumak, anlamlandırmak istedim. Okurken de kendimi olayların içinde buldum, adeta sözcüklere karıştım... Winston’la tanıştım. Kendisi Doğruluk Bakanlığında, Kurmaca Dairesinde çalışıyor. Bu daire dışındakiler onun ne iş yaptığını bilmeseler de Winston her gün birçok gazeteyi, dergiyi, kitabı, broşürü, posteri, filmi, ses bandını ve siyasal bakımdan önemli olabilecek bütün bilgi, belgeyi inceliyor, değiştiriyor, güncelliyor. Parti’nin çıkarlarıyla çatışabilecek bütün bilgiler yok ediliyor. İnsanların hafızalarında yer edinmiş bilgiler delil yetersizliğinden açıklanamıyor. Zaten açıklanması düşünce suçu. Büyük Birader ya da Parti aleyhinde edilmiş tek bir söz bile isyan sayılıyor, sonunda Sevgi Bakanlığındaki hücrelerde görülen işkence ile son buluyor. Herkesin beyini “İKİ DAKİKA NEFRET” Seansları ile yıkanıyor, halkın Parti düşmanlarına kin ve nefret duyması sağlanıyor. Amaç belli aykırı düşünen insanları öfke denizinde boğmak. Doğruluk Bakanlığına girerken duvarda yazılmış bir sloganı okuyorum: “SAVAŞ BARIŞTIR ÖZGÜRLÜK KÖLELİKTİR CAHİLLİK GÜÇTÜR.” 1(Orwell, 28) Bu slogan Parti propagandası olarak kullanılıyor. Aslında tam da hedeflenen şeyden bahsediyor; savaş ortamında yaşayan sistemin kölesi olmuş cahil bir halk yaratmak. İnsanlar kendini baskı altında hissediyorlar lakin bunun tek nedeni Büyük Biraderin baskısı değil. Aslında biraz da “toplum ne der” düşüncesi onlara ket vuruyor. Bütün insanlar arasında farklı olmaktan, mahalle baskısından korkuyorlar. Yaşamlarının her zamanki gibi olaysız biçimde süregelmesi için bir şeylerin yanlış olduğunu bilseler dahi susuyor ve emirlere itaat ediyorlar. Duyguları ifade etmek bir zayıflık olarak görülüyor bu nedenle sevginin tanımı bütün doğru bilgiler gibi zihinlerden siliniyor. Evlilikler tek bir amaca bağlanıyor o da partiye hizmet edecek yeni nesiller yetiştirmek. Winston ise bütün emirlere karşı geliyor, partinin söylediklerinin yalan olduğunu düşündüğünden partiden ölesiye nefret ediyor üstelik bir de yasak olmasına rağmen aşık oluyor. Winston’un yakalanışına, işkence görmesine tanık oluyorum. Ve ortadan kayboluverişine... Sonra kitap bitiyor ve ben kitabı okuduğum koltuğa tekrar dönüyorum. Düşünüyorum bu anlatılanlar nasıl gerçek olur diye. Sonra birden bütün haklarımın elinden alındığını, kimsenin fikrini açıklayamadığı, açıklayanların da ortadan kaybolduğu bir ülkede yaşadığımı hayal ediyorum. Korkuyorum. Bir öğrenci olarak, bir vatandaş olarak, bir insan olarak böyle bir şeyin olabilmesine” kızıyorum, sinirleniyorum. Ama biliyorum gelecek böyle bir biçimde gelmeyecek... Bengisu Delibalta 21302089 1 Orwell, George. Bin Dokuz Yüz Seksen Dört. Haz. Celal Üster. İstanbul: Can Yayınları, 1953 Cineas’ınGafletiYaşam, yaşamaya değermidir? Camus’nünzihninden busoru hayatıboyunca eksikolmamıştır.Neden varız,neden burdayız,başkayerde başkazamanda olsak birşeydeğişirmiydi?Sartre da dahasistemli birşekildeaynı sorularısormuştur.Ona göredünyaya fırlatılmış korku ve endişe içindeki varlıklarızdır.Camus veSartre’la aynıdüşünsel zeminipaylaşan SimonedeBeauvoir,Denemeler adlı yapıtınınönsözündeefendisi Pyrrhus’aöğüttebulunan Cineas’latanıştırırbizi. Efendisinin doyumsuzhedeflerini veonlara ulaştıktan sonranasıl dinleneceğini dinler,sonra dasorar “Niçin?Niçin şimdiden dinlenmiyorsunuz?”(Beauvoir,1982,sf.12).Doğrusu hiçdeakıllı biradam değilmiş buCineas!Varoluşçudüşünce akımınıngörece karamsar düşüncelerine odaklanmak niyetindedeğilim.Daha ziyade insan varoluşununanlamsızlığından anlam çıkarma peşindeyim.Pek tabibugerekli değil vebueğilimim, dinleriyaratan eski insanlarındüşüncelerineparalellik gösteriyor.Onlar,uğrunayaşanılacak birkavram yaratıphayatlarını değerlikılmapeşindeydiler.Benimse biramaca veya değerli olmaya ihtiyacımyok, sadece içindeyaşadığım dünyayı kavramaya çalışmanınveonukeşfe çıkmanınbeni tatmin edeceğinidüşünüyorum. Günlerimi tamamen karamsarve kabuğumaçekilmiş birşekilde, sahipolduğum kısıtlı yaşamı kendime zehir ederek geçirmek hiçde mantıklı değil.İştetatminolmakbuyüzden önemli. Çoğunlukladuygusal etkileşimlereveya cinsel tecrübelere bağlıtatminduygusuna bağımlı olan insanlarınaksine, birçeşitdüşünsel tatmin peşindeyim.Biziolduğumuzyere saplayan, hareket alanımızı daraltan her türlümaddi hedef veyükümlülüklerden feragat ediyorum. Dışdünyanınbizi dahiletmeye çalıştığı sistemlidöngüden uzaklaşmaya çalışıyorum. Deneyimlediğimizhayatınötesindemilyarlarcahayat, milyonlarcahayal, binlerce tecrübeve onlarca medeniyet var.80yıl yaşayıpsadece çokazını yaşamak nekadar da acınası.Cineas’ıngafleti burda başlıyor.Dünyayı fethedip evinedönmeplanları kuran efendisine,madem eninde sonundaevinedönecekse neden bukadar uzağa gittiğinisoruyor.Bütündünyayı gözüne kestiren Pyrrhus’undoyumsuzluğunuve açgözlülüğünüyüceltmeamacında değilimelbette.Ancak Cineas’ındüşüncelerini yermek için çokhevesliyim.Bütünbirhayat boyunca evdeoturup hiçyorulmadan yaşamak korkaklıkve tembelliktir,işin kötüsübutembellikfiziksel birtembellikdeğildir.Ev burda yalnızca birmetafor,yukardasözünüettiğimbizizincirleyen sistemlibir döngününkarşılığıdırsürekli evdetıkılmak. Günümüzdebukırılması zordöngüyükendi çıkarları için kullanan ideolojikkuramlarıninsanları hapsetmesineyardım eder bilgedanışman Cineas’ınöğüdü.Bumahkumiyet kısıtlı çevresinden başka hiçbir şeyden haberi olmayan, bağnaz insanı yaratır.Bağnazinsan medeniyetin baş düşmanıdır.Yerküre üzerindeherhangi birinsan topluluğubarındırmayan yer günümüzdeçokazdır.Dünyanınkara parçalarınınyüz ölçümünüyaşadığımızdaracıkalana oranlamayakalkarsak eğer kendimizeacırız.Kapana kısılmışlıkduygusu bizi elegeçirirve birçeşitfobi halinegelir.Yadagelirmi bilmemçünkübufazla öznelkonularda genellemeyegitmek oldukça tehlikeli.Ancak gidilmesi gerektiğinidüşünmekten kendimialamıyorum.“Gidersem başkalarına isyan etmiş olurum, gitmezsem isyanımkendime olur”(Sartre,2016,sf.48).Sartre’ınbuikilemindeben,başkalarınaisyan etmeyi seçiyorum. Kafamıkaldırıpdışarda ne olupbittiğiniöğrenmek istiyorum, budünyada yalnızdeğilim.Geleneksel panayırda kışlıkerzak depolamak için devesiyle yüzlerce kilometreyol gidenMoritanyalı insanlarınhayallerinimerak ediyorum, Medellin’de yıllarca uyuşturucuçetesiyle mücadeleetmekte olan polisinve halkınpsikolojisinimerak ediyorum, Rusyaanakarasındaolmasına rağmen hiçbir karayolu bağlantısı olmayan ve dünyayı ‘kıta’olarak adlandıran Norilsk’teki insanlarıneğlence anlayışlarını merak ediyorum.İnsanınbiryaşam amacınınolmasıgerektiğini düşünmüyorum amabiramacım olacaksadünyayı veinsanlarınıkeşfe adıyorum. Madem dünyayı gezdikten sonra yine evinegeleceksin,evinden çıkmaozaman diyen Cineas yanılıyor.Belki debugafleti açığaçıkarmak içinbukadar uğraşmadan ebeveynlerimizin geleneksel örneğinebaşvurabilirdim. Enindesonundayine açkalacaksak neden yemek yiyoruz ki?Sartre, Jean Paul. ÖzgürlükYolları.İstanbul: CanYayınları,2016Beauvoir,Simonede.Denemeler.İstanbul: PayelYayınevi, 1982ÖZÇELİK 1 Emre Özçelik 21202274 Turk 102-9 Diktatörlerin Kıskacında Özgürlük 5 Ocak 1932 Doğumlu İtalyan yazar Umberto Eco, Beş Ahlak Yazısı adlı deneme kitabında çağımızın güncel meselelerine dair fikirlerini kaleme almıştır. Çağımızın önemli düşünürlerinden olan Umberto Eco, aynı zamanda bilim adamı, düşünür ve eleştirmendir. Umberto Eco ile tanışmak için Beş Ahlak Yazısı adlı deneme kitabının önemli bir adım olacağını düşünüyorum. Beş Ahlak Yazısı savaş, faşizm, basın, ahlak ve Doğu ile Batı toplumları arasındaki ilişkiler gibi önemli konular üzerine Umberto Eco’nun düşüncelerini içermekte. Umberto Eco, Beş Ahlak Yazısı’nda kendi ülkesinde meydana gelen meseleleri kaleme almakla sınırlı kalmamış, bu meselelerle alakalı evrensel nitelikte değerlendirmelerde bulunmuştur. Bu kitabı okurken, Umberto Eco’nun basın özgürlüğü, faşizm gibi meseleler üzerine düşüncelerinin hâla güncelliğini koruduğunu göreceksiniz. Ayrıca Umberto Eco’nun bu meselelerle alakalı olarak, gelecekte meydana gelebilecek sorunlara ilişkin tahminlerinin günümüzde vuku bulması, yazarın ileri görüşlülüğünü göstermektedir. Umberto Eco, Beş Ahlak Yazısı’nda yer verdiği, Savaşı Düşünmek adlı yazısında, savaşa dair düşüncelerini kalemi almıştır. Umberto Eco, bu yazısında günümüz koşullarında meydana gelecek bir savaşın muhtemel etkilerininden bahsetmiş ve bu etkiler dolayısıyla savaşın çözüm için rasyonel bir tercih olmayacağını vurgulamıştır. Gelişen teknolojiyi ve silah sanayisini ele alırsak bu savın ÖZÇELİK 2 doğruluğunu kolayca kavrayabiliriz. Bu gelişmelere bağlı olarak, günümüzde meydana gelecek bir savaşın muhtemel etkileri geçmişe oranla çok daha fazla olacaktır. Öyleki, bu muhtemel etkiler, dünya ülkerini nükleer silahların kullanımı ile ilgili anlaşma yapmaya zorlamıştır. Umberto Eco, gelişen teknolojisinin, silah sanayisinin yanı sıra iletişim araçlarına olan etkilerinede değinmiştir. Yeni iletişim araçları sayesinde meydana gelebilecek denetimsiz bilgi akışının, savaşın kontrolünü, savaşanların elinden alacağını ifade etmiştir. Günümüzde, dünya nüfusunun büyük bir bölümünün kullandığı sosyal medya araçları, Eco’nun 1991 yılında yaptığı bu yorumu kanıtlar niteliktedir. Öyleki, bu araçlar sayesinde, dünyanın bir ucundan diğer ucuna, herhangi bir bilgi geniş kitleler arasında hızla yayılmaktadır. Eco’nun da söylediği gibi, bu yeni iletişim araçlarının, sağladığı bilgi akışı, savaşların kontrol edilebilirliğini ortadan kaldırmaktadır. Dolayısıyla, savaşanların kontrol edemeyeceği bir savaş, mantıkdan bir hayli uzaktadır. Beş Ahlak Yazısı’nda yer alan bir diğer yazı olan Ebedi Faşizm, Umberto Eco’nun faşizme dair düşüncelerini içermekte. Faşizm denince akla gelen ilk isimlerden olan, İtalyan lider Mussoli’ni ile aynı milletten olan Umberto Eco’nun, faşizm hakkındaki düşüncelerine, tecrübelerinin yön verdiğini söyleyebiliriz. Umberto Eco, bu yazısında, İtalyan faşizminin tam anlamıyla totaliter olmadığından bahsetmekte. Oysa, Mussolini önderliğindeki İtalyan faşizmi, totalitarizm dendiğinde akla gelen ilk örneklerden. Aslında Eco, bu yorumu ile İtalyan faşizminin ideolojisinin felsefi yönden zayıflığını dile getirmekte. Yazarın, Mussolini’yi konuşma ve ikna etme becerileri olan ama felsefesi olmayan bir lider olarak tanımlaması da bunu göstermektedir. İtalyan faşizminin hoşgörülü olmadığını düşünen yazar, dönemde ÖZÇELİK 3 yargıyı ve kitle iletişim araçlarını kontrol eden yasaların çıktığından bahsetmiştir. Ayrıca, Eco, faşizmin eleştirileri kabul etmeyen, düşünceyi kısıtlayan özelliklerine değinmiş, faşizmin barışseverlikten uzak olduğunu dile getirmiştir. Yazarın, Mussoli’nin tutuklanmasından sonra “özgürlük” ve “diktatörlük” gibi kavramları öğrendiğini ifade etmesi, faşizmin ve diktatörlüğün, kişilerin öğrenimini kendi çıkarları doğrulutusunda kısıtladığının kanıtıdır. Umberto Eco’nun kaleme aldığı bu satırlarda, günümüzdeki bazı iktidarlarının yansımalarını görmek mümkün. Ne yazık ki, günümümüzde de yargı ve basın özgürlüğü sık sık gündeme gelen tartışmalı konular arasındadır. Umberto Eco, kitabında yer alan Basın Hakkında yazısında da diktatörlüğün basın üzerindeki etkilerine daha geniş bir şekilde yer vermiş ve ülkesindeki basın kuruluşlarına olan sitemini dile getirmiştir. Basının, siyasetçilerin aracı haline gelmesi, güvenilebilir bilgiye erişimi olanaksız hale getirmektedir. Günümüzde de nesnel haberlerin sayısının az olması, basın üzerindeki bu etkinin hâla devam ettiğinin göstergesidir. Umberto Eco, Beş Ahlak Yazısı’nda çağımızın çok önemli meselelerini kaleme almakla kalmamış, bu meselelerin çözümlerine yönelik fikirlerini de ifade etmiştir . Umberto Eco’nun basın özgürlüğünden, diktatörlüğe önemli mesele hakkında nitelikli analizlerini bulabileceğimiz bu kitabı, öğretici olmakla birlikte, okuyucusuna güncel ve tarihi meseleleri farkı bir bakış açısıyla değerlendirme olanağı sunmaktadır. ÖZDEMİR 1 Betül Buket ÖZDEMİR 21301971 TÜRKÇE 101/Şube-106 Başak Berna CORDAN ZAMANI GELDİĞİNDE İnsan şiir kitabı okurken zamanın nasıl geçtiğini anlayamıyor, dizeleri arka arkaya okurken zamandan habersizce şiirin dünyasına dalıyor. Hele ki Cemal Süreya gibi usta bir şairin kitabını okurken o kitabı bırakmak hiç kolay olmuyor. Bu sefer elime Sevda Sözleri’ni almıştım. Bu kitabı adını sevdiğim için seçmiştim. Şairin sevdayı nasıl tanımladığını çok merak etmiştim. Kitabı elime alıp sevda sözlerine doğru yola çıktım. Cemal Süreya’nın her kitabı gibi bu kitap da beni çok etkilemişti. Üzerinde durmadığımız konuları tekrar düşünmeye itmişti. Özellikle “Cigarayı Attım Denize” adlı şiirindeki şu mısralar “Şimdi sen tam çağındasın yanına varılacak/Önünde durulacak tam elinden tutulacak”(Süreya,15). Bu dizeleri okuduktan sonra aklımda sorunun cevabı başka bir soruydu sanki. Aklımda arka arkaya sorular sıralanıyordu. Aşkın yaşı var mıdır? İnsanlar çok gençken ya da yaşlıyken âşık olamazlar mı? Bu soruların cevabı aşkın tanımında gizli. Peki, ya aşkın tanıtımını kim, nasıl yapar? Aşkın tanımı herkes için aynı mıdır? Bu soruların cevabını net bir şekilde öğrenemesem de kendi kendime düşünerek kendi aşk tanımımı yaptım. Aşk yer, zaman, mantık tanımayan bir duygudur. Bir insan kırk yaşına kadar âşık olmadıysa hiç âşık olmadan ölecek anlamına gelmez. Belki de aşk onun kırk birinci yaş günü hediyesidir. Evet, aşk insanlığa verilmiş en güzel, saf hediyedir. Öyle bir duygudur ki kaç yaşında olursan olasın aşkı hissettiğinde içinde kelebekler uçuşur, yüzündeki gülümseme anlam bulur. Bu güzel duyguları belli bir yaş aralığına sıkıştırmak zalimliktir, insan ömür boyu hissedebilir insana yaşama sevinci veren bu duyguyu. Hatta en güzel aşklar ömür boyu kalpte taşınan aşklardır. Aynı zamanda aşk dış güçler tarafından kontrol altına alınamayacak kadar güçlü ve büyük bir duygudur. Ve insan kendi seçemez ki ne zaman, kime âşık ÖZDEMİR 2 olacağını, sadece zamanı geldiğinde olur. Ne olduğunu anlamaz başta, dünyaya tozpembe gözlüklerle bakmaya başlar. Sonrasında âşık olduğu kişiyi gördükçe kalp atışlarındaki hızlanmayı fark ettikçe ne oluyor bana diye kendini sorgulamaya başlar ve en sonunda cevabı bulur: Aşk. İşte şairde bu eşsiz duyguları yaşamış, yaşatmış Sevda Sözleri’nde. Süreya, “Önceleyin” adlı şiirinde ise sevdayı onu yalnızlıktan kurtaran şey olarak tanımlamış, sanki kendi aşk hikâyesini anlatmış. Şair ne yaşadı bilemem ama bana sanki uzun süre sevdiğini bekledikten sonra aşkına kavuşmuş gibi geldi. Şairin mısralarına göre sevdiğiyle arasına engel olan korkuları, utançları aşıp sonunda beraber olabilmişlerdi. Beraber olmasına olabilmişlerdi fakat olmuş ve bitmiş gibiydi çünkü önceleri diye bahsetmiş. İlk başta böylesine zorlukları aşarak heyecanla ve aşkla birbirlerine koşmuşlar fakat onlar sadece geçmişteki güzel anılar olarak kalmış; birbirlerine kavuşunca ulaşamamanın verdiği büyü bozulmuşçasına. Üzülerek söylemeliyim ki bazen çok heyecanla başladığımız aşklar anlamsız bir şekilde, sadece bitmesi gerekiyormuş gibi, biter. Sanki aşkın güzelliğini, saflığını yaşamaya kıyamıyormuşçasına ayrılır birbirini seven iki insan. Her ne kadar bu seven iki yürek için üzücü olsa da bazen en iyisi budur; aşkın saflığını bozmadan yaşayabilmek. Belki de aşk adına yapılması gereken budur zaten, büyük erdem gösterip severek vazgeçmek. Böyle diyorum severek vazgeçmek gerekir diye fakat vazgeçmek çözüm mü diye sorarsanız; cevabım hayır çünkü iki kırık kalp bir mutluluk etmez. Aşkları ve değerleri uğruna severek ayrılan iki kalp için aşk kara bulut haline gelir adeta. Nereye giderlerse gitsinler, kiminle olurlarsa olsunlar hep onları takip eden, ikisinin ortak, ömürlerine kazınmış unutulmayacak anlarla dolu bir kara bulut… İnsanı bu kara bulut mu yoksa kara bulutu dolduracak anıların bile olmayışı mı daha çok üzer bilemiyorum. Bildiğim tek şey var aşkın peşinden koşmak sadece insanı yorar; gerçek aşk, zamanı geldiğinde seni bulur ve o seni bulduğunda yapacağın tek şey onun peşinden koşmaktır. ÖZDEMİR 3 KAYNAKÇA Süreya Cemal Sevda Sözleri: YKY 2001 Ata Can YILMAZ İstekler ‘’Sonuçlarını da düşün, çok pişman olursun bak’’ gibi cümleleri duymak istemiyorum artık. Sadece hayatın en önemli parçalarının, anların, tadını doyasıya çıkarmak istiyorum. Rahat bırakın beni! Tembellik etmeli insan; pijamalarını giyip çimlere uzanmalı. Ağzını, tatmadığı güzelliklerle tanıştırmalı; yemediklerini yiyip, içmediklerini içmeli. Gezip görmeli bacakları tutmayana kadar! Kendimi kimseye emanet bırakmam ben, kendime aitimdir sadece. Kendimle yaşayıp kendimle büyürüm, kendimle öğrenip kendimle ölürüm. Rahat bırakın! Bir yere ait olmak istemiyorum. Sadece doğayla iç içe yaşamak istiyorum. İnandığım tek şeyin doğa; taptığımın yalnız iyilik olmasını istiyorum. Örgüsüz saçları gibi dağınık yaşayıp çalışma masam gibi düzensiz düşünmek istiyorum. Plan olmasın; aniden yola koyulalım mesela! Bir oraya bir şuraya gidelim, köstebekler gibi ansızın çıkıverelim topraktan. İnsanlık olarak işte tam da bunu yapmalı. Hızlı ama verimli yaşamak, savurgan olmak ama duyguları korumak, kıpır kıpır ama sürekli canlı olmak. Evet, canlı ol her zaman! Bundan böyle insanların üzülmelerini istemiyorum, senin de öyle. Bırak dertlerin süzülüversin gözlerinden, ağzından. Ne diye içinde tutuyorsun ki onları? Gevezelik et, mutluluk gözyaşları dök. Bir şekilde kurtul dertlerinden! Gerekirse vurgun, tutkun ol güzelliklere. Ne olur, yüzündeki o üzüntüyü alıp uzaklara at. Baksana, arkandaki güneşin rengi soluyor gitgide. Buna daha ne kadar katlanabilirsin, ve katlanabilirim? Çok az bir süreliğine katlanabilirdim solgunluğa! Aynı şekilde keşfe, açlığa ve suzuluğa. Bana gittiğin yerlerdeki meyve bahçelerinden sepetler dolusu meyve getirmeni isterdim, hâlâ isterim. Elmalar, portakallar ve çilekler, hepsi. Böylece karnı doyurup susuzluğu gideririz, yeni tatlar keşfederken. İnan buna değer! Beraber oburluğu ve tembelliği deneyimleyebileceğin biri, kibri ve kıskançlığı beraber tadacağından birinden çok ama çok daha özel, değerli çünkü. Beraber işlediğin kötülükler, beraber yaptığın iyiliklerden daha fazla bağlar insanı birbirine, korkunçturlar çünkü kötülükler; birbirine güvenmek zorunda kalırsın. Ayrıca insanların birbirlerini yargılamamasını isterdim artık. Biz güneşimizin solukluğunu tersine çevirdik, o kurtuldu çoktan. Ya diğerleri? Dünyalarının sonu geliyor, görüyorum, ta orada! Ön yargılardan, nefretten, kıskançlıktan kaçınmalıydınız, veya, kaçınmalısınız; hâlâ çok geç değilse. Bir iki tanesine ilham olduysak da, çok güneş soldu gözlerimizin önünde. Onları kurtaramadığımız için üzülürdüm. O güneşlerin sahipleri, uzuvlarındaki iplerden tam kurtulacakken solup yok oldular renksizliğe ve griye daha fazla dayanamayıp, tıpkı güneşleri gibi. Kendimden, o güneşlerden daha dayanıklı olmayı isterim. Solgunluktan nefessiz kaldığım zamanlarda renkleri yaratabilme gücüne sahip olmayı isterim. Ayrıca, yaşamı daha fazla öğrenip hissetmeyi. Henüz var olmayan çiçek bahçemi süslendirmek için başka bahçelere girip oradaki renkleri almak da güzel olurdu. Daha fazla kusur tatmış olmayı isterdim. Hayır, kusur değil kusur tatmış olmayı! Böylece dünyayı ve insanları daha iyi anlardım. Yine de o kadar kötü değilim insanları anlamakta. Yavaş ilerliyorum, kaplumbağa gibi, ama sindirerek. Senden ise çok şey istemem. Özel olduğun kadar temizsin, soğuk ve sıcağı aynı anda taşıyorsun. Dağınık ve düzgün, durgun ve yaşam dolusun. Kırmızının çocuk taşıyıcısı, kahverenginin olgun sahibisin. Yeşille en iyi giden, mavinin her gün görüp dokunamadığı sevdalısı sensin. Renklerin güzel taşıyıcısı, hep gez ki bastığın yerlere renklerini götür beraberinde. Çünkü renkler seni terk etmez, korkma. Özgürlüğünü sürekli göklerde ara, maviye bak sürekli. Böylelikle gözlerin biraz daha parlar. Ve son olarak, insanlardan bir şey iste sürekli; ondan, şundan, benden. Bu sayede hayallerine bir adım daha yaklaşırsın. Kaynakça Gide, André. Dünya Nimetleri. İstanbul: Varlık Yayınları, 1959. Baskı. HAYALİ AMA GERÇEK KURGULAR – TUANA TERKİN Bir gün, arkasında ünlü yazarların beğeni dolu yorumlarını okuduktan sonra almıştım Açlık Oyunları’nı. Seneler geçmesine rağmen, üzerimde yarattığı etkiden midir bilmem, unutmadım kitabı alıp eve gider gitmez başladığım o günü; akşam yemeği hazır olana kadar okumaya niyetlendiğim kitabın beni nasıl etkisi altına aldığını. Kitabıma ara vermek zorunda kaldığım için, beş dakika içerisinde yediğim o akşam yemeğinden sonra odama geri koşuşumu. ‘’Kitapta beni böylesi etkileyen şey neydi?’’ tam olarak emin değilim : Yazarın muhteşem bir şekilde oluşturduğu hem geçmişten hem de gelecekten gelmiş gibi duran o kaotik dünya mı, hayal ettiğimde bile kanımı donduran, sağ çıkmanın tek yolunun başkalarının ölmesi olduğu ‘’Açlık Oyunları ‘’ mı yoksa tüm bunların bir şekilde bana tanıdık geliyor olması mı ? Eğer kitabı okuduysanız, eminim ki, ‘’Capitol’’ adı verilen baskıcı ve zalim yönetimin insanlara dayattığı, yirmi dört kişinin girip sadece bir kişinin sağ çıkabildiği yarışmayı okudukça içiniz ürpermiştir. Bütün bir ülkenin oturup normal bir şeymişçesine o yarışmayı izlemesini aklınız almamıştır. ‘’Bu nasıl bir kabulleniş, nasıl bir çaresizlik?’’ diye düşünmüşsünüzdür. Kendinizi mıntıkalardaki insanların yaşadığı hayatın içine koyduğunuzda tüyleriniz diken diken olmuştur. Aklınız almamıştır belki; nasıl olup da o insanların bu sistemi kabullendiklerini, onları yöneten insanlar her türlü imkana ve zenginliğe sahipken onların bir ekmeği bile zar zor bulabilir bir durumda olmalarını. Peki bir dakika duralım ve düşünelim: Kitaptaki bu tüyler ürpertici dünya bizim dünyamıza çok mu uzak gerçekten? Biz barış içinde, her zaman iyi insanlar tarafından yönetilen, haksızlıklara her zaman karşı çıkabildiğimiz, hak ettiklerimizi alabildiğimiz bir dünyada mı yaşıyoruz? Yahut bir yere gelmek için milyonlarca insanın adeta üstüne basıp geçmek zorunda kalmıyor muyuz biz de? Tamam, belki bugün o rekabete üniversite sınavlarında giriyoruz ya da işbaşvurularında hatta sonra da iş hayatında. Tamam, bugün ülkeler birbirlerine para için tuzaklar kuruyorlar; doğal kaynaklar için, madenler için savaşıyorlar birbirleriyle. Peki ya katlanarak artan nüfusumuza, dünyanın kaynakları yeterli gelmemeye başladığında ne olacak? Artık güç, hırs veya para için değil de; bizzat hayatımızı devam ettirebilmek, aç kalmamak için savaşmak zorunda kaldığımızda... Biz de ‘’Açlık Oyunları’’na katılanlar gibi insanlığımızı mı kaybedeceğiz? Soğuk, acımasız, kendinden başkasını düşünmeye bile yeltenmeyen insanlar mı olacağız? Nasıl mutlu olacağız biz, ne için? Bir gün daha yaşamış olmak mı olacak tek avuntumuz? Sevmeye, değer vermeye, fedakarlıklar yapmaya ne olacak? Umarım ki hırslarımız ve doğaya karşı saygı duymayışımız, biz böyle bir dünyaya mahkum olmadan önce bir son bulur. Zira bu dünyada, insanlık namına pek de bir şey kalacakmış gibi durmuyor. Açlık Oyunları’nda Suzanne Colins’in yarattığı dünyanın, aslında bize ne kadar tanıdık olduğunu fark ettiğimde; A Saint Exupery’nin ‘’ İnsan yazmayı değil, görmeyi öğrenmeli. Yazmak bir sonuçtur’’ sözünün ne kadar doğru olduğunu da anlıyorum. Çünkü Suzanne Colins, muazzam bir şekilde gözlemlediği dünyayı, hayal gücüyle yoğurarak, geleceği düşünerek, geçmişi değerlendirerek bizleri hayrete düşüren bir kurguya dönüştürmüştü. Beni Açlık Oyunları kadar etkileyen diğer kitapları da düşünüyorum ve bir sonuca varıyorum: Artık bir klişe haline gelmiş olan ‘’Kitaplarda kendimizden bir parça bulmak’’ olayı gerçekten de doğru. Kişiliğimizden, yaşadığımız çevreden, hayatımızdan parçalar bulduğumuz, onlarla bağlantı kurabildiğimiz kitaplardan etkileniyoruz çünkü ancak o yolla girebiliyoruz bir kitabın içine, kendimizi hikayeyi yaşayan bir karakter gibi hissedebiliyoruz. Onlarla birlikte öfkeleniyor, onlarla seviniyor, onlarla acı çekiyoruz. Onların çelişkilerini paylaşıyoruz bazen, ‘’ Tüm bunlar benim başıma gelseydi, ben nasıl bir yol izlerdim?’’ diye düşünüyoruz. İşte böyle kendilerine birer yer buluyorlar tüm o kitaplar benliğimizde. Ünalacak Sedat Ünalacak Section 01 Başak Berna Cordan 16 Temmuz 2015 Konu: Serbest Ölümle Burun Buruna: “İvan İlyiç’in Ölümü” Hayatta birçok şey tecrübeyle öğrenilir. Bir meseleyi teorik olarak bilmek çoğu zaman yeterli görülmez. Nesnel gerçeklerin, fiziksel kanunların bile tecrübeyle, deneyerek öğrenildiğini düşünürsek bir duyguyu yaşamadan anlamanın imkânsızlığı daha iyi anlaşılır. Hayatı boyunca gözü görmemiş birine dağların, denizlerin güzelliğini anlatamayacağımız gibi bazı hayat tecrübelerini anlatmak, anlatarak karşıdakine yaşatmak neredeyse mümkün değildir. Tolstoy’un İvan İlyiç’in Ölümü adlı eserinde yaptığı da bize insanların ömürlerinin sonlarına doğru yaşadıkları duyguları, yalnızlıkları aktarmaktır. Yaşanmadan anlaşılması çok zor olan bu gerçekleri gerçekçi bir kurguyla aktararak bizlere de âdeta ölüm acılarını yaşatmaktadır. İnsanlar olarak çevresiyle etkileşim içerisinde bulunan duygusal varlıklarız. Başımızdan geçen olaylar, karşılaştığımız durumlar bizi belli şeyler düşünmeye sevk eder ve belli duygularımızı tetikler. İnsanların duygusal olarak hangi şeyden nasıl etkilenecekleri aşağı yukarı belli ve herkeste ortak olmakla beraber bunların kişiden kişiye değişkenlik gösteren bir yanı da vardır. Birini üzen bir olay bir diğerini sevindirebilir veya iki kişi aynı duyguyu taşısa da bu duyguların şiddetleri çok farklı olabilir. Hepimiz bu farklılıklardan haberdarız ancak herkesi kendimiz gibi düşünmeye olan eğilimimizden dolayı çoğu zaman diğer insanların gerçekten neler hissettiklerini anlayamıyoruz ya da en kötüsü de yanlış anlıyor, onları doğru anlayamadığımızı da anlamıyoruz. İnsanlar arasındaki ilişkilerde ve iletişimde önümüze büyük engeller çıkaran bu karşıdakini anlayamama sorununu çözmek için empati yapar, kendimizi karşımızdakinin yerine koyar ve biz o durumda olsak ne düşüneceğimize göre karşıdakinin ne düşündüğünü kestirmeye çalışırız. Empatinin insanların ikili iletişiminde önemli bir yeri vardır. Bir söz söylediğimizde en az ne söylediğimiz, hangi tonda ve ne zaman söylediğimiz kadar karşıdaki kimse hangi ruh hâletindeyken söylediğimizin de önemi vardır. Karşımızdaki kimse sadece mantıktan ibaret bir zihne sahip olmadığı için söylenen sözü kendi psikolojisine göre yorumlayacak hatta belki de kastedilen mananın tam aksini anlayacaktır. Bundan dolayı bir şey söylemeden önce karşıdakinin ruh hâlini tespit etmek çok önemlidir. Empati sadece ikili iletişimde karşıdakini anlamaya yaramaz, bizim içinde olmadığımız bir durumun içindeki insanları anlamamıza da yarar. Acı çeken insanlara acımamızın bir sebebi de empati yapan yanımızdır, istemsizce kendimizi onların yerine koyar ve acılarına ortak oluruz. Tolstoy, İvan İlyiç’in Ölümü’nde bize bu 1 Ünalacak empatiyi ölüme yaklaşmış bir insan için yaptırmaktadır. Kendinden kaçış olmadığını bildiğimiz halde hep yok saydığımız ölümü İvan İlyiç’le birlikte bize de yaşatmaktadır. Yalnız diye genellikle etrafında kimsesi olmayan insanlara deriz, oysa en yalnız insan kimse tarafından anlaşılmayan insandır. Bir insan derdi olmadıktan sonra tek başına yaşamaya bir şekilde alışır ancak fikirlerine saygı duyulmayan, davranışları garipsenen ve duyguları paylaşılmayan kimsenin buna dayanması çok zordur. Herkesin bizimle aynı düşüncede olmasını bekleyemeyeceğimizi bilsek de en azından hislerimizin paylaşılmasını ve anlaşılmayı bekleriz. İnsan çevresinden etkilendiği gibi çevresini de etkilemek ister. Eğer etrafımızdaki insanlar ne düşündüğümüzü umursamıyorsa veya anlamaya çabalasa bile anlayamıyorsa insanlar tarafından anlaşılma beklentimiz gerçekleşmediği için hayal kırıklığına uğrarız. İnsanların bizi veya duygu ve düşüncelerimizi yok saymaları son derece acı vericidir. Diğer insanların zihinlerinde herhangi bir değişime sebep olamayan fikren yalnız bir insan, bedeni henüz dünyada olsa da manen ölmüş gibidir. Hiç ölüm tehlikesi geçirmemiş, ölümün nefesini ensesinde hissetmemiş bir kimseye ölümü anlatmak oldukça zordur. Tolstoy, İvan İlyiç’in Ölümü’nde bize hem fikren yalnız hem de ölüme yaklaşmış bir kimsenin düşünce ve his dünyasını yansıtmaktadır. Ölüme yaklaşmış bir insanın dünya ve hayat hakkındaki görüşlerinin farklılığını ve bu farklı düşüncelerin ölümle burun buruna olmayan insanlar tarafından anlaşılamaması durumunu güzel bir kurguyla okura aktarmıştır. 2 Muhammed Kağan Neziroğlu 21502896 PEŞİNDE KOŞTUKÇA UZAKLAŞTIĞIMIZ ŞEY: MUTLULUK “Mutluluk”, insanların, yaşamları boyunca yaptıkları her şeyin, bütün çabalarının sonucunda elde etmeyi umdukları tek şey. Hayatımızda yaptığımız her aktiviteyi bir anlamda mutlu olmak için yapıyoruz aslında. Farkında olmasak da, çabaladığımız her şeyin sonu mutlu olmaya dayanıyor. Mutlu ve rahat bir hayat yaşamak için okuyoruz, iyi bir işe giriyoruz, birlikte mutlu olacağımızı düşündüğümüz bir insanla evleniyoruz. Mutlulukla alâkalı asgari ihtiyaçlarımızı elde edip tatmin olduktan sonra ise, bizi daha fazla mutlu edeceğine inandığımız yeni hayat beklentileri içine giriyoruz. Yeni bir araba, daha iyi bir iş, daha geniş bir ev gibi beklentiler. Bu beklentileri karşıladıkça, sürekli olarak mutluluk seviyemizin artacağını düşünüyoruz. Hayattan beklentilerimiz yükseldikçe, o beklentileri karşılayabilmek için daha çok çalışıp, aslında bizi mutlu eden şeylere daha az vakit ayırmaya başlıyoruz. Daha iyi bir araba alabilmek için mesaiye kalıp, evde bizi bekleyen ailemizi ihmal ediyoruz mesela ya da dahayüksek bir makama sahip olmak için, çok sevdiğimiz dostlarımızdan uzaklaşıp hayatımızı işimize odaklıyoruz. İşin üzücü kısmı şu ki, insan daha fazla mutluluk aradıkça, elindekinden de olmaya başlıyor aslında. Bazen küçüklüğümü anımsadığım oluyor ve fark ediyorum ki babamın bir akşam eve erken gelmesi, annemin beni okuldan erken alması, hiç ummadığım anda babamın benim için aldığı bir çikolatayı uzatması kadar basitmiş o zamanlar mutluluk. Kalpten bağlı olduğunuz insanlarla birlikte güvende olduğumu bilmek yetiyormuş bana mutlu olmak için. Şu anda istesem yüz binlercesini alabileceğim çikolatanın, yalnızca 1 tanesi yeterliymiş aslında “saf mutluluğu” elde etmek için. Tıpkı Erdal Yazıcı’nın, 1989 yılında, İstanbul’un fakir bir mahallesi olan Balat’ta çektiği bu fotoğraftaki çocuğun, elindeki süt ve iki ekmekle saf mutluluğu elde ettiği gibi. İşin asıl üzücü kısmı şu ki, aslında daha fazla mutlu olmak için elde etmeye çalıştığımız yüksek beklentiler, bize asla bu çocuğun mutluğunu tattıramayacak. Beklentilerimizi ne kadar karşılarsak karşılayalım, her zaman içimizde bir kaybetme korkusu olacak, ne kadar zengin olursak olalım, her zaman “ya bir gün batarsam?” sorusu kurcalayacak beynimizi. Çünkü farkına varmış olacağız, eğer ki bir gün gelir ve kaybedersek bütün o yapay mutluluk kaynaklarımızı, geri dönüp saf mutluluğu yakalamak neredeyse imkânsız olacak bizim için. 75 kuruşluk bir gofretle mutlu olan o çocuğu, hırslarımızın arasında boğulmuş bir biçimde bulacağız. Size tavsiyem, hâlâ yanlarındayken içinizdeki o küçük çocuğun varlığını hissettiğiniz insanlar varsa onlarla elde etmeye çalışın mutluluğu. Çünkü ben bugün, ailemi 4 yıl süreyle kalmaları için yurtdışına yolcu ettikten sonraki ilk yalnız gecemde anlıyorum ki, paylaşacak kimseniz olmadıktan sonra, mutlu olmanızı gerektiren ne kadar fazla sebebin olduğu bir anlam ifade etmiyor aslında. Ne kadar büyük bir eviniz olursa olsun, içinde tek başınıza oturup düşüncelere daldıktan sonra tek bir odanın içinde sevdiğiniz insanlarla yaşamayı yeğleyeceğinizi fark ediyorsunuz, ya da kapıda sizi ne kadar güzel bir araba beklerse beklesin, binip gideceğiniz hiçbir yerin içinizde oluşan boşluğu dolduramayacağını. Bütün bunlardan dolayıdır ki dostlarım, benim tavsiyem, içinizdeki çocuğu öldürmeden, başkalarının üzülmesine sebep olmadan, bir gün gelip de öleceğinizi bilerek mutlu olun bu hayatta. Mutlu hissettireceğini düşündüğünüz şeylerin peşinde koşmak yerine, yanında mutlu olduklarınıza vakit ayırın. Yüksel bir makam, pahalı arabalar, lüks bir hayat yerine, iki ekmek ve bir süt olsun size mutluluğu tattıran şey. İki ekmek, bir süt ve onları ailenize götürebilmenin heyecanı… Nil TURAN MÜZİĞİN SESİNİ AÇALIM İnternette ‘’en etkileyici otuz fotoğraf ’’ listesine bakarken, bu fotoğraf oldukça dikkatimi çekti. Fotoğrafı kimin çektiği bilinmemesine rağmen dünyada büyük bir yankı uyandırmışa benziyor. 1994 yılında Çeçenistan’da harap olmuş bir arazinin ortasındaki bu görüntü savaşın acımasızlığı ile çelişkilerini ne kadar da açık bir şekilde ortaya koymuş. Başka bir yönden hala bir umudun olduğunu düşünmekle beraber bence fotoğrafın en ilgi çekici tarafı ıssız ve yıkık dökük bir alanda hem piyano olması hem de savaşan bir askerin, askeri kıyafeti ve mühimmatıyla piyano çalmasıdır. Bir çift elin hem birini öldürebileceği hem de müzik yapabileceği ironik bir gerçektir. Savaşın ortasında bile hala insanların güzelliklere ilgilerinin kaybolmadığını ve askerlerin dahi insani taraflarını kaybetmemiş olduklarını görüyorum. Maalesef bir amaç uğruna savaşırken insanların gözü hiçbir şeyi görmeyerek, her şeyi yıkıp geçiyorlar. Fakat bu fotoğraf askerleri tek bir zalimlik kalıbına sokarak düşünmemi sağlayan görüşümü değiştirdi. Asker ve müzik kavramları bana çok zıt iki kelime olarak gelirdi, müziği daha çok sevinç ve keyif için yaptığımız bir sanat olarak görürdüm, bundan dolayı savaşan bir askeri piyano başında göreceğim hiç aklıma gelmezdi. Ama askerlerin de aynı bizim gibi, değişik durumlarda, bulundukları duruma uygun duygularla hareket eden insanlar oldukları kanısına vardım, çünkü müzikle daha doğrusu sanatla uğraşan insanlar bir başka insanı gözü kapalı nasıl öldürebilir ki ? Bu asker piyano çalmayı bırakıp, savaşmaya devam edecek mi ? Ben buna inanmak istemiyorum fakat gerçekçi olmak lazım, savaşın mantığı gereğince o askere verilen emir neyse onu yapacaktır. Burada bir başka dikkatimi çeken nokta ise ne kadar emir altında karşı tarafı öldürmek zorundaysa bile, kısa süreliğine olsa dahi kendini savaştan soyutlamış ve başka birine dönüşmüş olmasıdır. Bazen ben de yorgun olduğum günlerde müziği açıp düşüncelere dalarım ve kendimi rahatlamış hissederim, belki de askerin o kısıtlı zamanda yapmak istediğini ben her zaman hiçbir baskı olmadan yapabiliyorum. Farklı bir yönden konuyu ele aldığımda ise, savaşın insanların saf ve temiz duygularını ve hayatın bir döneminde edinilen yeteneklerini yok etmediğini, ama sadece ara vermesine neden olduğunu görüyorum. Bu yeteneklerin yok olmadan ilgili yöneticiler tarafından ülkeye yararlı olacak şekilde kullanılmasının, sanata o ülkede yeterli derecede değer verildiğinin göstergesi olduğunu düşünüyorum. Barış zamanlarında da askerlere ait olan müzik kurumlarını hepimiz biliyoruz. Bu kurumlar içinde bulundukları ordularına ve ülkenin sivillerine moral vermesi için oluşturulmuşlar. Osmanlı İmparatorluğunda bir kurum olarak bulunan Mehteran Takımı ve Rusya’nın ünlü Kızıl Ordu Orkestrası bu kurumlara verebileceğim örneklerden ikisidir. Şu anda etkinliklerini sürdüren Cumhurbaşkanlığı Senfoni Orkestrası’nın ilk kuruluşunu öğrenince de çok şaşırdım. Padişah II. Mahmut döneminde Mehter Takımı yerine batılı örneklerinde olduğu gibi bir askeri bando oluşturmak amacı ile kurulan Mızıka-ı Hümayun* bugünkü CSO’ nun temelini atmış. Müziğe her dönemde ve her koşulda bu kadar önem verilmesi çok hoşuma gitti. Bununla birlikte askerlerin içinde de farklı alanlarda yetenekleri olanlar olduğu gerçeğine varıyorum. Savaşan bir askerin enstrüman çalması zaten başlı başına ilginç bir durum, bir de çaldığı eseri duyabilseydim daha da şaşırırdım muhtelemen. Kafamdan ‘‘acaba hangi bestecinin hangi eserini çaldı’’ sorusu geçiyor. O anda düşman oldukları ülkenin bir bestecisinin eserlerini çalmış olabileceğini aklımdan geçirdim. Bir yandan çok değişik bir durum ama diğer taraftan da insanların aslında ne kadar iyimserliğe meyilli olduğunu anladım. *CSO.gov.tr internet sitesindeki yazılış şekli alınmıştır Bu kurumun isminin farklı şekillerde yazılı olduğu kaynaklar -Muzıka-i Hümayun; http://www.islamansiklopedisi.info -Müzikai Hümayun; Say, Ahmet Müzik Ansiklopedisi, Cilt 3 (1985) -Mızıka-yı Hümayun; https://tr.wikipedia.org https://www.demilked.com/must-see-powerful-photographs/ OYUNCAK BEBEKLİ KADIN Sıradan bir gün, herkes okulda derse giriyor. Öğretmen yoklamayı almaya başlıyor ve Cansel derste değil. Hâlbuki Cansel hiç devamsızlık yapmazdı diye geçiriyor içinden ama hasta olmuştur herhalde diyerek çok üstünde durmadan yoklamayı almaya devam ediyor. O gün Canselsiz geçip gidiyor. Ertesi gün öğretmen karşısında korkmuş, bir şey saklayan gözlerle, umutsuzca sınıfta bir köşeye çekilmiş. O hayata umutla bakan Cansel’nin gözlerindeki parıltı gitmiş adeta. Öğretmeni ne olduğunu sorsa bile bir şey demeden, diyemeden, devam ediyor hayatına. Fazla dayanamıyor bu hayata ve birkaç gün sonra acı haber duyuluyor. Cansel intihar etti… 16 Şubat, pazartesi. Özgecan okuldan çıkmış eve gidiyor. İstemeye istemeye de olsa dolmuşa binmekten başka çok bir seçeneği yok. Saatler geçiyor ama Özgecan eve gelmiyor. Kızına ulaşamayan anne baba ne yaparsa yapsınlar kızlarından haber yok. Günler sonra Özgecan parçalara ayrılmış ve yakılmış bir şekilde bulunuyor. Özgecan katledildi… Elif daha altı yaşında. Annesi pazara gidiyor, Elif de annesi gelene kadar henüz yedi aylık kardeşine göz kulak olacak. Birkaç saat geçiyor ve annesi eve geliyor. Büyük bir gururla kapıyı açıyor. Ne de olsa daha küçücük olduğunu bildiği altı yaşındaki kızı büyümüş de kardeşine bakıyor. Sarılıp kocaman aferin öpücüğü verecek belki de ama kapıyı açtığında karşılaştığı görüntü karşısında hayatı kararıyor. Küçük Elif kanlar içinde yerde yatıyor. Elif bıçaklandı… Matematik öğretmeni Cansel’e zorla sahip oldu. Cansel aynaya bakmaya bile utanınca intihar etti. Cansel zaten o olay yaşanırken ölmüştü. Dolmuş şoförü Özgecan’a tecavüz etti. Özgecan karşı koymaya çalışınca öldürdü, parçalara ayırdı, yaktı. Özgecan zaten dolmuş şoförü ona dokunduğunda ölmüştü. Henüz sadece on dört yaşındaki kuzeni kapının kilitli olmasını dinlemeden havalandırmadan girip altı yaşındaki Elif’e tecavüz etti, boğazını kesti. Elif’i kanlar içinde bırakarak geldiği gibi evine geri döndü. Elif zaten içinde korkuyu hissettiği an ölmüştü. Kıyafetleri açık saçıkmış dendi. Kendi rızasıyla yapmış dendi. O saatte dışarda ne işi varmış kız başına dendi. Şimdi de sanki gerçekten suçlu Elifmiş, Özgecanmış, Canselmiş, Ayşeymiş, Aslıymış gibi onları cezalandırıyorlar. Eğer kuzeni bıçakla Elif’in boğazını kesmeseydi, Elif geriye kalan hayatında her yüz yüze geldiklerinde o acıdan kıvrandığı günü hatırlayacaktı. Özgecan eğer yakılmasaydı, her gece tekrar tekrar tecavüze uğrayacaktı. Cansel yaşadıklarından ve kendinden utandığı ve bu acıyı taşımaya gücü yetmediği için intihar etmeseydi, hayatını kâbusa çeviren matematik öğretmeniyle geçirecekti geri kalan hayatını. Aşkı sadece televizyondaki dizilerden öğrenecekti. Hiç kalbi hızla çarpmayacaktı. Ne birisine güvenebilecekti ne de birisini sevebilecekti bundan sonra. Elif kendine saldıran, öldürmeye çalışan ve ona ölümden daha kötü acılar yaşatan kuzeniyle mi evlenecekti eğer hala hayatta olsaydı? Elinde oyuncağıyla annesinin kucağında giderdi düğününe de artık. Hayat dediğime de bakmayın. Evet, belki bizler gazetede yazılanları okuyup bir süre canımızı sıktıktan, televizyonda haberleri izleyip acıdıktan ve gerçek hayatta göz ucuyla da olsa sadece tanık olup sinirlendikten sonra hayatımıza devam ediyoruz fakat onlar hayatta olsaydı nasıl tekrar gülebileceklerdi? Nasıl gözlerindeki parıltı geri gelecekti? Nasıl hiçbir şey yaşanmamış gibi devam edeceklerdi? Bunları düşündükçe korkmamak elde değil. Her ne kadar başımıza gelmemiş olsa da karanlık, dar sokaklardan geçmeye hangimiz korkmuyoruz ki artık? Yeni tanıştığımız birisine hangimiz şüpheli gözlerle bakmıyoruz? Korkuyorum işte. Yolda yürürken acaba birisi peşimden geliyor mu diye çaktırmadan arkama bakmaktan, haberleri okumaya her başladığımda defalarca “cinsel istismar” yazısı görmekten yoruldum. Fakat maalesef artık yorulmaya, sinirlenmeye, üzülmeye gücüm yetmiyor. Sadece korkuyorum. NEREDE O ESKİ AŞKLAR DEDİRTEN MEKTUPLAR Birkaç gün önce ’’Yakılmamış Mektuplar(Fatma Cevdet Hanım’dan İhsan Bey’e Mektuplar)’’ isimli sürükleyici bir kitap okudum. Normalde hiçbir şeyin ikinci eli tercih edilmemesine rağmen tıpkı benim gibi kitap ve dergiler için sahaflara başvuranlar vardır. Sahafa gitmek ayrı bir heyecan verir bana. Her elime aldığım kitapta bir sürprizle karşılaşma umudu beslerim içimde. Her yıpranmış sayfayı çevirdiğimde, altı çizilmiş satırlardan hayat hiyakesi ve yaşanmışlıklar hakkında düşünmekten alıkoyamam kendimi