olarak belirlenmiştir.3 alt versiyonu bulunmaktadır. Mayıs 2017'de MKEK, MPT-76'nın 5.56 × 45mm'lik versiyonu MPT-55'i sundu. Standart versiyon 370 mm namlu ve 3,3 kg, daha kısa versiyon olan MPT-55K ise 280 mm namlu ve 3,0 kg ağırlığa sahip olacak. Özel kuvvetlerin kullandığı düşük kalibreli HK416'nın yerini alması planlanan MPT-55',n uzun namlulu modelinden 33.000, MPT-55K isimli kısa namlulu modelinden 8.000 adet olmak üzere toplam 41.000 adet üretilip teslim edilmiştir. MPT-76'dan edinilen deneyim sonucu keskin nişancı tüfeği olarak tasarlandı. Etkili menzili 800 metre olan silah, 7.62 x 51 mm çapında mühimmat kullanmaktadır. 20 mermilik bir şarjöre sahip yarı otomatik silahın 4700 gramlık bir ağırlığa sahiptir. Şu ana kadar 1200 adet üretilip teslim edildi. Türkiye’nin milli imkânlarla tasarlanarak üretilen ilk piyade tüfeği -40 °C soğuk ve +60 °C sıcak ortamlarda, çamurlu, tozlu iken arazi çalışma testleri ile beraber toplam 42 ayrı teknik testte üstün başarı sağlayan MPT-76’da emniyet mandalı, kurma mandalı ve şarjör mandalı diğer silahlardan farklı olarak her iki tarafta da yer alıyor. Sessiz kurma özelliği olan silah birliklere dağıtılmaya devam ediyor. 7 Nisan 2016'da Makina ve Kimya Endüstrisi Kurumu (MKEK) Kırıkkale fabrikası genel müdürü Mustafa Tanrıverdi, MPT-76 piyade tüfeğinin çizim, üretim ve mühendislik planlarını 1 milyon 200 bin liraya, Amerika Birleşik Devletleri merkezli bir silah firmasına satmaya çalışırken suçüstü yakalandı. Daha sonra suçunu itiraf eden Tanrıverdi Türk Ceza Kanunu’nun 252. maddesindeki “rüşvet almak ve vermek” ve 333. maddesindeki “devlet sırlarından yararlanma, devlet hizmetlerine sadakatsizlik” suçlarından tutuklandı ve cezaevine gönderildi. 29 Aralık 2016'da; Ankara 4. Ağır Ceza Mahkemesindeki davanın karar duruşmasında Tanrıverdi, "rüşvet almaya teşebbüs" ve "görevi dolayısıyla öğrendiği ve devletin güvenliğinin gizli kalmasını gerektirdiği fenni keşif veya yeni buluşları veya sınai yenilikleri kendisinin veya başkasının yararına kullanmak" suçlarından 12 yıl 8 ay hapis cezasına çarptırıldı. MPT'nin 2014 yılı Ocak ayında ve Mart ayında 200 adet pilot üretimin gerçekleştirildiği bilgisi medya ile paylaşıldı ve aynı yıl Mayıs ayında ilk üretim 200 adet MPT ilk etapta TSK'ya teslim edilmiştir. 2014 yılının Eylül ayında tüfeğin test aşaması tamamlanmış, TSK'ya teslim edilmeye başlanmıştır. Savunma Sanayii Başkanlığı, tüfeğin üretimi için MKEK, Kale Kalıp ve Sarsılmaz Silah Sanayi ile sözleşme imzalamıştır. Ağustos 2019 itibarıyla TSK'ya 40.000 adet MPT-76 teslim edilmiştir. Sözleşme kapsamında 96 bin adet daha MPT-76 üretilecektir. Yapılan açıklamalara göre 2019 yılı içerisinde güvenlik güçlerine 54.473 MPT-76 ve MPT-55 teslim edilmiştir. Ankara ili seçim çevresi Ankara ili seçim çevresi Yüksek Seçim Kurulu'nun 26 Şubat 2011 tarihli kararına göre çıkaracağı milletvekili sayısı 18'e kadar olan iller bir seçim çevresi sayılır. Çıkaracağı milletvekili sayısı 19'dan 35'e kadar olan iller iki, 36 ve daha fazla olan iller üç seçim çevresine bölünür. Bu seçim çevreleri numara sırasına göre adlandırılır. Buna göre Ankara iki (2) seçim bölgesinden oluşur. Adrese Dayalı Nüfus Kayıt Sistemi 2014 nüfus sayımı sonuçları baz alınarak yapılan tespitler sonucunda Ankara 5,150,072'lik nüfusuyla 32 milletvekili çıkarabilmektedir. Bir milletvekiline ise 156 bin 537 nüfus düşmektedir. Bu seçim bölgesinin toplam nüfusu 2 milyon 902 bin 828 iken, çıkaracağı milletvekili sayısı 18, bir milletvekilene düşen kişi sayısı ise 161 bin 268 kişidir. Bu bölgede 12 ilçe yer almaktadır. Bu seçim bölgesinin toplam nüfusu 2 milyon 247 bin 244 kişi iken, çıkaracağı milletvekili sayısı 14, bir milletvekilene düşen kişi sayısı ise 160 bin 517 kişidir. Bu bölgede 13 ilçe yer almaktadır. Kutsal Makam'a akredite olan dış temsilcilikler Kutsal Makam'ın egemen olduğu Vatikan Şehri Devleti küçük olduğundan dolayı hiçbir diplomatik elçiliğin kendi topraklarında yer alabilmek için imkân sunamıyor. Kutsal Makam’a akredite olan 72 ülkenin büyükelçilikleri Roma şehri içinde ikametlenmişlerdir. Tüm elçilikler Katolik Kilisesi'nin yönetimi olan Kutsal Makam’a, yani Vatikan'ın hükümdarı olan Papa'ya akreditedirler. Anlaşma gereği bir elçilik hem Katolik Kilisesi'ne hem de İtalya'ya aynı anda akredite olamaz. Bu sebepten dolayı ayrı bir eleçilik sistemine sahip olmayan ülkeler İsviçre'nin başkenti Bern'den ya da farklı Avrupa başkentlerinden akredite olarak Kutsal Makam ile ilişkilerini sürdürmektedirler. Son olarak Kutsal Makam'a akredite olan elçilikler konsolosluk hizmeti sunmazlar. Bu konuda Roma'da ikamet eden başka elçilik ya da başka ülkede bulunan konsolosluk aracılığıyla pasaport işlemleri yapılmaktadır. Kutsal Makam'a akredite olan Roma'daki büyülelçilikler Özgür Yıldırım Özgür Yıldırım (d. 12 Nisan 1979, Ankara), Türk futbolcudur. 2. Lig ekiplerinden Tokatspor'da forma giymektedir. 2004-2005 yılında MKE Ankaragücü forması ile profesyonel olmuştur. Ön Libero olarak da görev yapan oyuncu 2005-2008 yılları arasında Gaziantepspor forması ile 51 maça çıkarak istikrarlı bir futbolcu olduğunu göstermiştir. Gaziantepspor formasıyla tek golünü ise 2007-2008 sezonunun 33.Hafta maçında Konyaspor - Gaziantepspor maçında kaydetmiştir. 2008 yılında Çaykur Rizespor'a transfer olmuştur.2008-2009 sezonunda Çaykur Rizespor formasıyla tek golünü ise 33. Hafta maçında Samsunspor'a karşı kaydetmiştir. 2009-2010 yılının ara transfer döneminde Kayseri Erciyesspor'a transfer olmuştur. 2011-12 sezonunun yaz transfer dönemine sözleşmesi bitmesiyle serbest kaldı ve yeni sezon için Karşıyaka'ya transfer oldu. Ali TÃ¼rkan Ali Türkan (d. 1 Ağustos 1987, Yozgat), Türk futbolcu. 2. Lig ekiplerinden İnegölspor'da oynamaktadır. 2006-2007 yılında Erciyesspor'da forma giymeye başladı. 2007-2008 sezonunda Antalyaspor'a kiralanmış fakat forma şansı bulamadı. 2008-2009 sezonunda Erciyesspor'a geri döndü ve 2009-2010'da memleketinin takımı Yozgatspor'a gitti. 2010'un ikinci yarısında Kırıkhanspor'a kiralandıktan sonra 2010-11 sezonunda Erciyesspor'a geri döndü. Hakan DoÄŸru Hakan Doğru (d. 17 Ocak 1991, Kayseri), Türk futbolcudur. 2008 yılında Erciyesspor PAF takımından A takıma çıkmıştır. Geleck vadeden bir oyuncu olan "Hakan Doğru" orta sahanın sağında ve ortasında görev yapmaktadır. Tahir Büyükkörükçü Tahir Büyükkörükçü (1925, Konya - 5 Mart 2011 Selçuklu, Konya), Konya eski müftüsü ve Kapu Camii vâizi, 20. yüzyılın önemli İslâm âlimlerindendir. 5 Mart 2011 günü 06:00 sularında tedavi gördüğü Meram Eğitim ve Araştırma Hastanesi'nde vefat etmiştir. 1925'te Konya'da doğan Tahir Büyükkörükçü, ilkokulu mahalle okulunda okur. Konya'da Karma Ortaokulu olarak bilinen meşhur okula devam eder. Bu sıralar ilk defa hoca olmak ister. Konya'nın meşhur hocaefendilerinden Mustafa Kurucu'dan hadis dersleri aldı. Hayran olduğu Mahmut Sami Ramazanoğlu'dan da mânevî ders alan Tahir Büyükkörükçü, 1945'ten sonra askerlik dönüşü, eski garaj civarındaki Boncuk Camii'nde imamlığa başladı. Vaizlik ve müftülük yaptı. Zamanın Diyanet İşleri Başkanı Ahmet Hamdi Akseki'nin Konya'ya gelişinde vaazını dinlediği Tahir Hoca, prosedür gereği yapılan bir imtihanla 1951 yılında Konya merkez vaizliğine tayin edildi. 1965 yılında da Konya müftüsü oldu. 1965'te Denizli'de başlayan salon konuşmalarıyla tanınmaya başlayan Büyükkörükçü'ye ilgi, 1960-70'li yıllarda Adana, Ankara, Bursa, Ceyhan, Diyarbakır, Erzurum, Eskişehir, Isparta, Karaman, Kayseri, Malatya, Maraş, Nevşehir, Niğde, Samsun, Sivas gibi merkezlerdeki çeşitli camilerde verdiği vaazlara ilgi her geçen gün arttı. 1968'deki meşhur İzmir Alsancak Spor Salonu konuşması, o günün siyasilerinin fevkalade dikkatini çekmiş ve İsmet İnönü bir meclis konuşmasında Tahir Büyükkörükçü'den söz ederek şöyle demiştir: hükûmeti destekleyen üç saç ayak var. Birisi Said-i Nursi, birisi Konya Müftüsü, birisi de Gazâlî...”. Türkiye, onu İsmet İnönü'nün korkulu rüyası olarak tanındı. Yedi yıla yakın devam eden müftülük döneminden sonra kendi arzusu ile tekrar kısa bir süre vaizlik yaptı ve 1973 yılında emekliye ayrıldı. 12 Eylül Darbesi'nden sonra tekrar Kapu Camii'ne dönerek 2000 yılına kadar vaaz verdi. 1977 yılında Millî Selamet Partisi'nden Konya milletvekili olarak Meclis'e girdi. 12 Eylül 1980 darbesinde Erbakan'la birlikte tutuklanarak 'İslâmî esaslara dönülmesini ve İslâmî devlet kurulmasını istemek' iddiasıyla askerî mahkemece yargılanarak 11 ay cezaevinde kaldı.. Başta Mahmut Sami Ramazanoğlu olmak üzere Ali Ulvi Kurucu, Hacı Veyiszâde Mustafa Efendi, Havlucu Ahmed Efendi, Lâdikli Hacı Ahmed Efendi, Konyalı Dişçi Mehmed Efendi, Mehmed Zâhid Kotku, Mekkeli Üstad Muhammed Alevî Mâlikî, Muhammed Harrânî, Musa Topbaş, Necip Fazıl Kısakürek, Yahyalılı Hacı Hasan Efendi gibi kişiler, Büyükkörükçü'yü ziyaret edenler arasındaydı. Konya'nın manevi dinamiklerinden İslam alimi Tahir Büyükkörükçü, 86 yaşında vefat etti. Kendisi evli olup Abdürrahman Büyükkörükçü adında bir oğlu vardır. Kimberly Goss Kimberly Goss (d. 15 Şubat 1978, Los Angeles, Kaliforniya) vokalist ve Finlandiyalı müzik grubu Sinegry'nin kurucu üyesi. Kimberly, Los Angeles'ta Koreli bir babanın ve Amerikalı-Alman caz şarkısıcı bir annenin kızı olan dünyaya geldi.Küçüklüğünde,annesi Japonya'daki şarkı söyleme işini kabul etti veTokyo yakınlarındaki Kawasaki'de bir yıl yaşadılar.1980'de Los Angeles'a geri göndüler ve nihayetinde annesinin doğduğu yere,Chicago'ya yerleştiler.Aynı zamanda Şikago Kimberly'nin çocukluğunun çoğu burada geçmiştir. Şubat 2002'de Alexi Laiho ile evlendi.2004 yılında ayrılmışlardır. Assam Assam (Assam dilinde অসম), Hindistan Cumhuriyeti'ni oluşturan eyaletlerden biri. 2011 Dünya Gençler Artistik Patinaj Şampiyonası 2011 Dünya Gençler Artistik Patinaj Şampiyonası Dünya Gençler Artistik Patinaj Şampiyonalarının 2010–2011 sezonunda düzenleneni. Genellikle "World Juniors" ve "Junior Worlds" olarak bilinir. Patenciler 4 disiplinde kadınlar, erkekler, çiftler ve buz dansında yarışır. Yarışma Gangneung, Güney Kore'de 28 Şubat - 6 Mart 2011 tarihleri arasında yapılmıştır. Yarışmaya 48 ülkeden 201 sporcunun katılması planlanmıştır. Bu şampiyonada alınan sonuçlar ülkelerin 2012 Kış Gençlik Olimpiyatları'nda artistik buz pateni yarışmalarına katılım için kullanılacaktır. Bu yarışmaya Uluslararasi Buz Pateni Birligi'ne (Uluslararası Paten Birliği, kısaca ISU) üye ülkelerden bir önceki yılın 1 Temmuz tarihinde 13 yaşını doldurmamış patenciler ile henüz 19 yaşında olmayan patenciler katılabilir. (1 Temmuz 1991 ve 1 Temmuz 1997 arasında doğanlar) Çiftler ve Buz dansı kategorilerinde yarışan erkeklerde bu yaş sınırı 21'e yükselmektedir. (Erkek sporcu 1 Temmuz 1989'den sonra doğmuş olmalıdır.) "Junior" terimi sadece yaş aralığını belirtmektedir. Bu şampiyonaya katılan bazı sporcular ulusal ve uluslararası düzeyde büyüklerde yarışmasına rağmen halen bu şampiyonaya katılmaya yaş olarak uygun olabilir. Bununla birlikte bu düzeyde yarışmak için belirlenen ISU kurallarına uymalması gerekmektedir. Doğukan Pala Tevfik Doğukan Pala (d. 10 Temmuz 1992; Eminönü, İstanbul), Türk futbolcudur. İstanbulspor forması giymektedir. Doğukan Pala, futbola 13 yaşında Beşiktaş'ın altyapısında başladı. 2008'de Genç Takım'a yükseldi. 2009'da U-18 takımına yükseldi. İkinci sezonda ise Beşiktaş A2'de forma şansı bulmaya başladı. 2010-11 sezonunda ise A2 takımının önemli isimlerinden biri haline gelirken, sezonun devre arasında teknik direktör Bernd Schuster'in kampa götürdüğü genç futbolculardan biri oldu. 25 Ocak 2011'de kendisini 2,5 yıllığına Beşiktaşlı yapan profesyonel imzayı attı. 3 Mart 2011'de Türkiye Kupası çeyrek final rövanş maçında A takım kadrosuna çağrılan Pala, Gaziantep Büyükşehir Belediyespor karşısında ikinci yarıda İsmail Köybaşı yerine oyuna girerek, A takım ile ilk resmi maçına çıkmış oldu. 11 Mart 2011'de ise İbrahim Üzülmez'in sözleşmesinin feshedilmesi ve İsmail'in sakatlığı nedeniyle Schuster tarafından Manisaspor karşısında 90 dakika forma şansı verildi. Bu maç Doğukan Pala'nın Beşiktaş'ta oynadığı ilk lig maçı oldu. 2011-2012 sezonunun başında tecrübe kazanması için 1. Lig ekiplerinden Denizlispor'a 1 yıllığına kiralanmıştı. Fakat Denizlispor'un Davraz kamp çalışmalarında Teknik Direktör Güvenç Kurtar tarafından beğenilmediği için Beşiktaş'ye geri gönderilmiştir. 2011-12 sezonunun ilk yarısını boş geçiren futbolcu, ikinci yarısında Adana Demirspor'a kiralandı. Ancak burada sadece bir lig maçına çıktı. Sezon sonunda play-off'larla 1. Lig'e yükseldiler. 2012-13 sezonu öncesi Beşiktaş ile sözleşmesini fesheden futbolcu, 3. Lig ekiplerinden İstanbulspor'a transfer oldu. Burada takımın en önemli isimlerinden biri haline gelen futbolcu, kariyerinin ilk golünü 23 Aralık 2012'de Kırıkhanspor'u 4-0 yendikleri maçta kaydetti. Sezon sonunda 2. Lig'e yükselme play-off'larına kalsalar da başarılı olamadılar. Sonraki sezon da İstanbulspor forması giymeye devam etti. 2013-14 sezonu devre arasında bir başka 3. Lig ekibi olan Ümraniyespor'a transfer oldu. Mart ayından itibaren takımın ilk 11 oyuncularından biri haline gelen Pala, sezon sonunda lig birincisi olarak TFF 2. Lig'e çıkma sevinci yaşadı. 12 Ocak 2011'de U-19 millî takım kadrosuna çağrıldı ve ilk kez millî forma giyme şansını yakaladı. İtalya ile yapılan hazırlık maçında 90 dakika forma giydi. Beşiktaş Cheiracanthium Cheiracanthium, Miturgidae familyasından gececil örümcek cinsi. Familyasının en çok türden oluşan cinsidir. Bazı türleri halk sağlığı açısından tehlikeli olabilecek kadar zehirlidir. İngilizcede kese gibi görünen sarı dolgun karnından ("abdomen") dolayı yellow sac spider (= sarı keseli örümcek), Almancada Dornfinger (= dikenli parmak) adıyla anılırlar. Almanca adı, Carl Ludwig Koch'un 1839 yılında Yunanca χείρ 'el, kol' + ἂχανθα 'diken' kelimelerinden oluşturduğu Latince Cheiracanthium bilim adının birebir çevirisidir. "Cins teşhis karakteri" (Türkiye için): Prosomada belirgin bir yarık bulunmaz; epijin çukuru genellikle kitinsi bir kemer ile çevrilmiş. Boyu 5 – 10 mm uzunluğunda olan ufak örümceklerdir. Tıknaz bir yapıları vardır. Prosoma geniş ve kısadır. Opisthosoma oval olup prosoma kadar geniştir ve arka ucu sivridir. Keliserler nispeten uzun ve geniş alnından aşağıya dikey olarak uzanır. Bacakları nispeten uzundur. Rengi yeşilimsi ile sarımsı kahverengi arasında değişkenlik gösterir. Bazı türlerinde opisthosoma üzerinde uzunlamasına koyu bir şerit ya da desen bulunur. Çayırlık, fundalık, kumluk alanlarla orman kıyıları gibi sıcak, çok kuru ve açık yaşam alanlarını tercih ederler. Bitkiler üzerinde yaşasalar da bazen zemin üzerinde ya da taş altlarında da bulunduğu olur. İnsan yerleşimlerinde çok sık görülen gececil örümceklerdir. Eski Dünya'da, kuzeyde Avrupa'dan Japonya'ya kadar, güneyde Güney Afrika'dan Hindistan ile Avustralya'ya kadar yayılım gösterir. Yeni Dünya'da yalnızca iki türü ("C. inclusum" ile "C. mildei") bulunur. Amerika Birleşik Devletleri'nin Utah eyaletinde "Cheiracanthium inclusum" türü nekrotik ısırıklarıyla insan sağlığı için tehdit oluşturabilir. Zehri sitotoksiktir. Isırığın olduğu bölgede derinin ölümüne sebep olabilir. Erkekler 119 günde, dişiler ise 134 günde cinsel olgunluğa ulaşırlar. Avusturya'da halk arasında tedirginlik yaratan bu örümcekler ("Cheiracanthium punctorium") zaman zaman basının da ilgisini çeker ve halktaki bu korkuyu (araknofobi) pekiştiren yayınlarla, örümceğin zararı abartılı biçimde yansıtılarak, doğal yaşamın bir parçası olan örümcekler -tehlikeli tehlikesiz ayırt edilmeksizin- hedef haline getirilmektedir. 2011 Mart ayında, Japon otomobil markası Mazda'nın Mazda 6 adlı modelinin benzin depolarında bu örümceklerin yuva yaptığı açıklandı. Firmanın basına yaptığı açıklamaya göre, 65 bini aşkın aracın Amerika Birleşik Devletleri, Meksika ve Kanada piyasalarından çekileceği ve örümceklerin benzin deposuna girmesini önleyecek bir yay üretecekleri açıklandı. T端rkiye'de cinsin 7 t端r端 bulunur. Bunlardan en tehlikelisi Ch. punctorium ve Ch. mildei t端rleridir. Dünya genelinde 178 ya da 194 türden oluşur. Orvieto Orvieto, merkezi İtalya'nın Umbria bölgesinde güneybatısında Terni ili'ne bağlı (31.12.2009 itibarıyla) 21.053 kişi nüfuslu bir yerleşim yeri ve bir komündür. Şehir, rakımı 325m olan açık kahverengi volkanik tufa kayalıklı büyükçe bir masa dağ üzerine konumlanmıştır. Orvieto tufa kayalıklardan oluşan, nerede ise dikey 20–50 m yükseklikteki uçurumlar üzerinde bulunması ve bu uçurumların tam kenarında aynı tufa taşından şehrin savunma surlarının bulunması ile Avrupa'nın en dramatik tarihsel şehir manzaralarından birini gösterir. Şehrin üzerinde konumlandığı volkanik masa dağ Paglıa Çayı ve Chiani Çayı'nın Tiber Nehri'ne hemen bağlandığı bir düzlük ortasındadır. Orvieto şehrinin komün nüfusu (30.9.2010 tahminleri itibarıyla) 11.933 kişidir ve nüfus yoğunluğu 144 kişi/km² olur. Orvieto komününün içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Orvieto beldesinin şu belediyelerle ortak sınırları bulunmaktadır: Allerona, Bagnoregio (VT), Baschi, Bolsena (VT), Castel Giorgio, Castel Viscardo, Castiglione in Teverina (VT), Civitella d'Agliano (VT), Ficulle, Lubriano (VT), Montecchio, Porano, San Venanzo, Todi (PG) Orvieto'nun su kentlerle kardeş şehir bağlantısı vardır. Himaçel Pradeş Himaçel Pradeş (Hintçe: हिमाचल प्रदेश), Hindistan'ı oluşturan eyaletlerden biri. Bal覺klar覺n Pijama Partisi (Bal覺k Oltas覺) Balıkların Pijama Partisi (İngilizce: Fish Seeepover Party), Balık Oltası'nın 2. Bölümünün 1.yarısıdır. Bu bölüm ABD'de 24 Eylül 2010'da Sudan Çıkmış Balık'tan önce, Türkiye'de ise 13 Şubat'ta İyi ki Doğdun Hoktopus'tan önce yayınlandı. Bea bir pijama partisi verir ama o partide sadece kızların olmasını ister. Milo ve Oscar, Bea'yi o partiden sonra kaybedeceklerini düşünür. Milo bir plan bulur. O partiye girmelerinin tek yolu kız gibi giyinmektir. Kız gibi giyindikten sonra adlarını Milovia ve Oscarlinabeth olarak değiştirirler ve böylece partiye girerler. Bea ve Shellsea onların casusluk yaptıklarını zanneder ve onlara iyi bir ders vermek isterler. Bay Baldwin ders anlatırken uyuyakalır. Milo bir cuma akşamı eğlencesini Bea ve Oscarla geçirmek ister ancak Bea'nin başka bir planı vardır. Bea, bir geceliğine kızlarla takılmak için bir pijama partisi düzenler. Milo, Bea'yi Bay Baldwin uyanmadan okuldan kaçıp eğlenmeye götürürken Bea bir pjama partisi verdiğinin ve sadece kızların olacağını söyler. Sonra Milo partiye gitmeyi ister ancak Bea yine de onu davet etmez ve gider. Milo, Oscar'a Bea'yi o partide kaybedeceğini söyler ancak Oscar buna inanmaz. Sonra Milo, Oscar'a Bea'nin evleneceğini ve sekiz çocuğunun olacağını söyler ve sonunda Oscar, Milo'ya inanır. Sonra onlar Hocus Pocus'a giderler. Milo, Bea'yi geri kazanmak için bir plan bulur ve o plan partiye girmektir. O partiye girmelerinin tek yolu kız gibi giyinmektir. Tabii Oscar bunu kabul etmez ama sonra kız gibi giyinir. Kız gibi giyindikten sonra partiye girerler ve Bea'ye adlarının Milovia ve Oscarlinabeth olduğunun söylerler ve partiye girerler. Bea ve Shellsea onların Milo ve Oscar olduğunun bilir ve casusluk yaptıklarını zanneder. Bea ve Shellsea onlara iyi bir ders vermek isterler. Onlar bütün kızlara bu partide casusun olduğunun söylerler. Sonra bir plan yaparlar. Kızlar, Milo ve Oscar'a makyajı sevdiklerini sorarlar ve Milo evet der. Sonra onlara makyaj yapmaya başlarlar ve onlara dip sosu yedirirler. Tabii Dip sosunu şarkı söyleyerek yedirirler. Sonra Oscar dayanamaz ve kimliklerini açıklar ama Oscar, neden onlara çığlık atmadığın sorar ancak Midyebaz hariç olan kızlar onların erkek olduğunu bildiklerini söylerler. Shellsea, onlara casusluk yaptığını sorar ve Milo ve Oscar, Bea'yi kaybetmemek için kız gibi giyindiklerini söyler. Bea, onları affeder ancak oları partiden kovar. Sonra Milo, Oscar'a erkek partisi vermelerini söyler ancak Jocktopus onları döver, çünkü kızlar şarkıyı söylediklerinde Milo, Hoktopus'a vurur ve Jocktpus çıldırır ve Oscar yeniden kız olmak ister. Hande Kâtipoğlu Hande Kâtipoğlu, (d. 13 Mart 1982), Türk sinema ve tiyatro oyuncusu. Televizyon dizilerinde canlandırmış olduğu çekici ve aptal sarışın rolleriyle izleyicilerin beğenisini kazandı. Özellikle "Yahşi Cazibe"'deki "Simge" karakteriyle yıldızı parlayan oyuncu; sonraki yıllarda sinema ve tiyatroda önemli gişe başarıları kazanmış yapımlarda rol almıştır. Bilfen Kolejinden mezun olduktan sonra Süleyman Demirel Üniversitesi Sosyoloji Bölümünde yüksek eğitim hayatına başlamış; ancak, yalnızca bir yıl sonra eğitimini yarım bırakarak İstanbul'a dönmüş ve TÜRVAK Sinema/TV Eğitim Merkezi Sunuculuk Bölümü'nden mezun olmuştur. 2002 yılında Katipoğlu; Hülya Avşar, Tuba Büyüküstün, Nil Erkoçlar ve Yasemin Ergene ile beraber Molped reklamında oynamıştır. 2004 yılında "Bambaşka Biri" adlı programda sunuculuk yapan oyuncu,2005 ve 2006 yıllarında 3 farklı dizide oynamış, özellikle Deli Dolu dizisindeki Gülin karakteri ile dikkat çekmiştir. Ancak, asıl çıkışını 2010 yılında "Yahşi Cazibe" dizisinde canlandırdığı karakterle yapmış; ve dizinin başarısı ile birlikte karakterdeki abartılı ve yaratıcı oyunculuğu sayesinde tüm Türkiye ve dizinin yayımlandığı Azerbaycan'da tanınmıştır. Oyuncu, "Simge" karakteri ile 2011 yılı "En iyi komedi Dizisi Yardımcı Kadın Oyuncu" ödülünün de sahibi olmuştur. 2012 yazında Yahşi Cazibe'nin 92. bölüm sonunda final yapması sonrasında senaristliğini Gani Müjde'nin yaptığı, "Pis Yedili" dizisinde "Nevriye Kaçak" rolüyle ekranlarda başarılı bir sezon geçirmiştir. Bu dizinin 55. bölümünde projeden ayrılmış ve yine senaristliğini Gani Müjde'nin üstlendiği "Harem" dizisinde "Mürebbiye Bihter" rolüyle karşımıza çıkmıştır. Harem dizisinin 1. sezon sonunda beklenmedik şekilde final yapmasının ardından 2 "Sugarworkz" yapımı film Hayat Sana Güzel ve Arkadaşım Max' ta rol almıştır. Ah Neriman dizisindeki rolü sonrası bir süre dizi ve film çalışmalarına ara vermiş; "Kızlar ve Anneleri" ve "Elimin Lezzeti" adlı yarışma programlarında sunuculuk görevini üstlenmiştir. Ancak her iki yapım da uzun soluklu devam etmemiştir. Ayrıca, yine bu dönemde Aşka olan Meylim Senin Yüzünden isimli tiyatro oyununda rol almıştır. 2016 yılı ile birlikte yaklaşık 2 yıl ara verdiği dizi ve film çalışmalarına geri dönmüş ve Çakallarla Dans serisinin 4. filminde "Tavşan Zeynep" karakteri ile izleyicinin beğenisini kazanmıştır. Bu film sonrası sinema, ve tiyatro çalışmalarını yoğunlaştırmış ve özellikle İrfan Kangı ile birlikte baş rolü paylaştığı "Her Aşk Biraz Komiktir" oyunu ile tiyatro sahnesinde de başarılı bir dönem geçirmiştir. Bu oyundaki rolü ile 2017 yılı "Yeni Tiyatro Dergisi" Komedi/Müzikal dalında yılın en iyi kadın oyuncusu seçilmiştir. 2018 yılı oyuncu için yeni bir kariyer çıkış yılı olmuştur. Türkiye genelinde önemli bir seyirci kitlesine ulaşan ve olumlu eleştiriler alan tiyatro oyununun sona ermesinin ardından, ardı ardına Benden Bu Kadar ve Ağlak Arif isimli TV filmlerinde başrol oynamış ve ayrıca gişe konusunda başarısını tekrar eden Çakallarla Dans serisinin 5. filminde rol almıştır. Sanatçının rol aldığı yine iddialı bir yapım olan "Hababam Sınıfı Yeniden" filminin çekimleri 2018'in son aylarında tamamlanmıştır. Son olarak Jet Sosyete dizisinde konuk oyuncu olarak yer almıştır. Türk Ocakları Türk Ocakları, Türkçülük düşüncesi etrafında İstanbul merkezli olarak 1912'de kurulan ve 1931'de Cumhuriyet Halk Fırkası'na devredilene dek bu yönde faaliyetlerde bulunan cemiyet. Osmanlı İmparatorluğu'nda II. Meşrutiyet döneminde iyiden iye görünür olan kimlik probleminde Osmanlıcılık karşıtlığı ve Türkçülük düşüncesi etrafında birleşen çevrenin Türk Derneği (1908) ve Türk Yurdu Cemiyeti (1912) ile örgütlenmesi Türk Ocakları ile devam etti. Her ne kadar siyasî alana dahil olmama gayesi güdülse bile Türkçülüğün siyasal alana evrilmesiyle ilkin İttihat ve Terakki daha sonra ise cumhuriyet ideolojisiyle program ve amaçlar belirlendi. Devlet ve devletçilik ile olan organik bağı Türk Ocaları'nın büyümesinde önemli bir rol oynadı. Ağırlıkla 1925 yılı sonrasında Cumhuriyet devrimlerinin savunucusu, koruyucusu, çağdaşlama düşüncesi ve Türkleştirme politikalarının bir parçası oldu. 1927 yılı gücünün zirvesine giden sürecin ilk eşiği olmakla beraber kapatılmasına giden sürecin de başlangıcı oldu. Türk Ocakları bu tarihte CHF siyasetinin resmî olarak bir parçası oldu ve partinin denetimine girdi. 1930'da Serbest Cumhuriyet Fırkası'nın ortaya çıkışı ve içerideki gelişmeler Türk Ocakları'nın kapatılmasına giden sürecin belirleyicisi oldu. 264 şubesi, 30 binden fazla üyesi ve geniş mal ve menkul varlığıyla önemli bir sivil toplum kuruluşu olan Ocaklar, Türkiye'de tek partili dönemin sivil ve toplumsal yaşama olan müdahalesiyle kapatıldı, tüm varlığı ve üyeleriyle partiye devredildi. Türk Ocakları Türkiye'de çok partili dönemin başlamasıyla birlikte "Ocakların başbuğu" sayılan ve 1912-31 arasında aralıksız genel başkanlık görevinde bulunan Hamdullah Suphi Tanrıöver'le İstanbul merkezli olarak 1949 yılında tekrar faaliyete geçti ve devletle olan organik bağını devam ettirdi. Türk siyasi yaşamındaki muhtelif darbeler Ocakların eski gücüne kavuşmasına engel oldu. Yaşan kesintilere rağmen "Türk Ocakları" adıyla maruf bir oluşum günümüzde de faaliyetlerine devam etmektedir. Türk Ocakları (1912-31) Türkçülüğün kültürel alandan siyasal alana evrilmesinde belirleyici bir rol üstlendi ve bunun için uygun bir ortam yarattı. Bu yönüyle ilk olarak İttihat ve Terakki Fırkası'nın amaçlarına dolaylı da olsa katkı sundu ancak doğrudan fırkanın denetimine girmeyerek özerk yapısını korudu. Milliyetçiliğin cumhuriyet idaresinde doğrudan devlet politikası olması ve CHF programında yer alması devlet-ocak bütünleşmesini beraberinde getirdi. Zaman içerisinde kapsamlı kültürel faaliyetleri ve halkla olan doğrudan ilişkisi, tüm güçleri tek merkezde toplamak isteyen ve bunun için olası muhalefet odaklarını yok etmeye karar veren CHF hükûmeti Türk Ocakları'nı tehdit olarak görecekti. Türk Ocakları'nın partiye devredilmesiyle CHF geniş ve hazır bir kitle örgütüne sahip olacaktı. Türk Ocağı II. Meşrutiyet döneminde kurulan çok sayıda cemiyet arasında şube, üye sayısı ve etkilediği kitle ile Türk Derneği ve Türk Yurdu Cemiyeti'nden daha önemli bir konuma sahip olmakla beraber Türk milliyetçiliğini bilimsel ve kültürel manada gelişmesini sağlayan bir yapıya sahiptir. Kuruluş tarihi olarak 1911 ve 1912 yılı verilse de genel olarak 1912 yılında kurulduğu kabul edilmektedir. Ocağın ilk adımları Askeri Tıbbiye öğrencileri tarafından 1911'de atıldığı bilgisi Yusuf Akçura tarafından paylaşılmaktadır. 1912 sonbaharında Balkan Savaşları nedeniyle Türk Ocağı'na ilişkin bakış açısı iki manada değişti. Ocaklar Osmanlı İmparatorluğu'nun muhtelif toplumlarına ayrılık sokmakla suçlanıyorken, bir yandan da artan milliyetçiliğin odak noktası olacaktı. Maddi olanaksızlıkların da etkilediği bu süreçte ocakların başkanı olan Ahmet Ferit Tek'in istifası ve Edebiyatı cedidenin öne çıkan kalemlerinden Hamdullah Suphi Tanrıöver'in başkanlığı ve Yusuf Akçura'nın ikinci başkanlığa gelişi takip edecekti. Cumhuriyet döneminde maarif bakanı ve milletvekili olarak görev alacak olan Tanrıöver, ocakların kapanışa kadar kesintisiz başkanlık görevinde bulundu ve onun zamanında zirvesi 1927 yılı olmak üzere bir canlanma ve gelişme yaşandı. Ülke içinde "vatanda ocaklı" denen ve Osmanlıcılık gibi kimlik bunalımlarına cephe almış bir kitle ile ocağa olan ilginin artması sonrasında düzenli konferans ve etkinlikler Divanyolu'ndaki binadan Beyazıt'taki bir konağa taşınma gerçekleşti ve burası merkez olarak kullanıldı. Belirlenen Türk Ocağı "Nizamnâme-i Esâs ve Dâhilisi"nde ocakların amacı şu şekilde açıklandı: "Türklerin millî terbiye ve ilmî, içtimaî, iktisadî seviyelerinin terakki ve ilâsıyla ırk ve dilinin kemâline çalışmaktadır." Ocak nizamnâmesinde belirlenen "Türk dilinin kemâline çalışmak" amacı belirgin olarak ocağın dergisi olan "Türk Yurdu"ndan yayımlanan makalelerde kendini göstermektedir. Ocağın bu dönemdeki dil tasavvurunda İstanbul Türkçesi hiçbir sınıfa veya taşraya ait olmadığından önemli sayılmış ve geçer lisan sayılmıştır. Cumhuriyet öncesi ocaklarda kadınların toplumsal yaşama katılımı konusunda teorik tartışmalar yapılsa bile genel manada bir program oluşturulamamıştır. Teorik tartışmalarda Sovyetler Birliği'na bağlu Türkî devletlerdeki gelişmeler, çağdaşlaşma düşüncesi ve eski Türk kültürüne atıflar görülmekteyken bir programın ortaya konulmaması Peyami Safa gibi gibi yazarlarce eleştiri konusu olmuştur. Anılan dönemde ocak nizamnâmesinin dördüncü maddesinde Ocakların sadece millî ve içtimaî bir özellik taşıyacağı, siyasetle ve siyasi partilerle asla ilişiği olmayacağı maddesi bulunmaktaydı. Ancak İttihatçıların Türk Ocağı'na olan nüfuzu Ziya Gökalp ve Hüseyinzade Ali ekseninde başlayacak ve maddi imkânsızlıklar dolaylı da olsa bir ilişiği gerekli kılacak hatta İstişare Heyeti'ne giren İttihatçı isimler olacaktı. Siyasetin Ocaklar üzerindeki nüfuzuna karşı Ocakların belirli düzeyde bağımsız yapıda olması için bir iç muhalefet de bulunuyordu. Türkçülük düşüncesinin Balkan Savaşları sonrasında siyasal hale evrilmesiyle partinin yöneldiği Turan fikrî siyasetin Ocaklara olan ilgisini artırdı ve düşünülen Kafkasya hareketi öncesinde ocaklara kayıtlı subayların listesinin istenmesi gibi doğrudan temaslar gerçekleşiyordu. Hülâsa partinin Ocaklar'a olan bakışı ilkin belirli düzeyde özerklik ve Merkez-i Umumi'nin bir kültür şubesi olmasını desteklemekti ancak I. Dünya Savaşı sonrasında kendine siyasal bir rakip olarak görmeye başladı. Savaş yıllarında Gökalp ocakları bir edebiyat kulübü olması için çabalarken "Tanin"in imtiyaz sahibi Hüseyin Cahit Yalçın, Enver Paşa ve Rauf Orbay gibi İttihatçılar da parasal destek sağlıyordu. 1918 Kongresi'nde parti ile ocak arasındaki ilişki organik ve doğrudan bir hal aldı. 14 Haziran 1918 tarihinde başlayan Türk Ocağı Genel Kongresi sırasında Ocakların 2005 üyesi 35 kadar şubesi bulunmakta idi. Kongreye katılım düşük olduğundan çoğunluğu temsil edilmemesi nedeniyle alınacak kararların meşruiyeti bazı delegeler tarafından sorgulanıyordu. Kuruluştan 6 yıl sonra yapılan bu kongrenin gecikmesi ülkenin yaşadığı savaşlar silsilesi ve kimi delegenin muhtelif görevlerde olmasından ötürüydü. İdare Heyeti'nin açıkladığı raporda Ocakların amaçları şu şekilde sıralanıyordu: uygun bir merkez kurmak, halk ile doğrudan temas halinde olmak, milliyetçilik fikrîni basın-yayın yoluyla yaymak ve gelişimine katkı sağlamak, Türk çocuklarına yardım etmek, bir kütüphane kurmak, yapılacak toplantılarla Türkleri birbirleriyle tanıştırmak. Kongre Heyeti'nin sunduğu raporda kuruluştan itibaren hükûmetten yardım ve destek alındığına ilişkin bilgiler bulunmaktadır. Kongrede Türk kadınlarının da Ocağa üye olabilmeleri için nizâmnâmede değişikliğe gidilmiştir. Yeni İdare Heyeti sonrasında verilen konferanslarda da artış yaşandı. Kadınlar için cuma konferansları ve müzik etkinlikleri düzenleniyordu. Verilen konferansların Ocalar'ı Darülfünun işlevine taşıdığı, savaş yıllarında gerileyen düşünce dünyasına katkı sağladığı düşünülüyordu. Parasız geziler ve konserler de sosyal etkinlikler arasındaydı. Yurt dışında Ocaklar'dan yardım alarak okuyan öğrenci sayısı da kongre döneminde 140 kadardı. Ocakların diğer işlevleri arasında iş bulma gibi sınırlı rolü de vardı. "Tan" gazetesine göre Ocakların aşıladığı milliyetçi fikirler Türk subaylarının Dünya Savaşı'ndaki motivasyonlarını etkiliyordu. Bu zaman diliminde Ocaklar'ın yayın organı olarak "Türk Yurdu" yerine başka bir derginin kurulması da tartışıldı ancak tarihsel bütünlük açısından derginin yeniden düzenlenmesi kararlaştırıldı. Köycüler Cemiyeti Türk Ocakları bünyesinde halka doğru gitme eğilimin (narodnizim benzeri) bir parçası olarak fiilen 1918'de resmen de 18 Mart 1335'te (1919), Halide Edib (Adıvar) başkanlığında Cağaloğlu'nda kuruldu. Nüfusun %70'inin köylerde yaşaması Türk Ocakları'nı bu eğilime yöneltmişti. Cumhuriyetin ilanı sonrasında Türk ocakları yurt genelinde hızlı bir örgütlenme içerisine girdi. Geçmişin kritiği ve geçmiş hataların tekrar zuhur etmemesi için bu ikinci dönemde ilkine göre ocak programına ilişkin daha çetin tartışmalar yapıldı. Gökalp'in Ocaklar'ı edebi kulüp yapma eğilimi devam ederken Reşit Galip gibi isimler doğrudan halkın içinde olunması ve pratik amaçlara yönelinmesini öne sürüyordu. Galip aynı zamanda Darülfünun neredeyse ocakların merkezi de orada olmalıdır diyerek adeta ocakların düşün dünyasını etkilemek istediği kesimi belirtiyordu. Ayrıca ikinci dönemin başında "Türk Yurdu"nun basımında bir kopukluk doğmuş "Yeni Mecmua" da bu dönemde bir süreliğine ocakların resmî yayın organı gibi işlev görmüştür. Ocakların hızlı örgütlenmesi ile Mayıs 1923'te 43 şubeye ulaşıldı. "Ocaların başbuğu" olarak anılan Hamdullah Suphi Tanrıöver'in vurguladığı programda her şubenin çalışma programı oluşturması ve üyeler için kimlik çıkartılması gibi şeyler bulunmaktadır. Çeşitli basın ve yayın organının desteği dışında yeni kurulan Türk millî devleti de maddî manevî yardımlarını esirgememektedir. Öyle ki Mustafa Kemal Zonguldak şubesine 200 liralık yardımda bulunurken Erkân-ı Harbiye-i Umumîye Reisi Fevzi Çakmak ve Ferit Fahrettin Paşa da maddi yardımlarda bulunmuştur. Tanrıöver de Ocakların yeni programında temel sac ayaklarından birini, yani devrimlerin şu sözlerle açıklamaktadır: Türk Ocakları yeni dönemde Türk devrimlerinin rehberliğini yüklenmek amacını güttü. İrticaya karşı mücadeleye verdiği destek be rolü "Sebilürreşad" dergisiyle doğrudan bir çatışma ortamı yarattı. Bu gibi özelikleriyle ocaklar yeni rejimin desteğini kazandı. Mustafa Kemal İstanbul Türk Ocağı'na bir bina kuruluşu için 3500 liralık maddi yardımda bulundu. Böylece Ocak-devlet ilişkisi daha görünür hale geldi. Birinci Umûmî Kongre 23-25 Nisan 1340 (1924) tarihlerinde eksik temsille ve ağırlıkla asker-sivil bürokratlardan oluşan bir kitlenin katılımıyla gerçekleşti. Kongrenin başkanlığına Tanrıöver'in önerisi üzerine Türkçülük konusunda mühim bir yere sahip olan Ahmet Ağaoğlu seçildi. Kongrede ağırlıkla Türkün tanımı ve şekli ele alınmıştır. Tanrıöver ocakların Türk vatanının ve Türk devrimlerinin bekçiliği gibi iki temel vazifesi olduğunu dile getirmiştir. Bu vazifenin doğrudan siyasetle uğraşmak anlamına geldiği görüşünü paylaşan üyeler de bulunmaktadır. Tartışlan bir diğer konuda kimlerin Ocaklara kabul edilip edilmeyeceğidir. Tanrıöver'in bu konudaki tavrı seçkinci ve elitist, halka üsten bakan bir yaklaşımdır ve "Ocak bir misyoner müessesesidir. Ameleyi aldınız mı, ertesi gün Ocak sosyalist bir kulüp olur." söyleminde bulunmuştur. Kongrede Ocakların yayın organı olan "Türk Yurdu"'nun ismi ve yayın ilkeleri de tartışılmıştır. Netice olarak yapılan oylamada derginin aynı adla devam etmiş, Yusuf Akçura imtiyaz hakkını Türk Ocağı İdare Heyeti'ne devretmiştir. Türk Ocakları İkinci Kurultayı 1925 yılında, Türkiye tarihinde önemli iç olay ve çatışmaların yaşandığı bir yılda gerçekleşti. Şeyh Said İsyanı ve takiben çıkartılan Takrir-i Sükûn Kanunu Ocaklar'da bir hareketlenmeye sebep verdi. Cumhuriyet rejiminin ilkelerini savunan ve yaymaya çalışan Ocaklar'da adeta Büyük Millet Meclisi'ndeki gibi tartışmalar yaşanıyor ve alınacak önlemler konusunda tavsiyeler veriliyordu. Cumhuriyet hükumetinin emirlerine amade olduğunu açıklayan Ocaklar kimi bölgelerde irtica karşıtı mitingler düzenledi. 1925 yılı Ocak-devlet, Ocak-parti bütünleşmesinin de başlangıcı olacaktı. Türk Ocakları 1925'ten sonra yerli bir Türk burjuvazisinin kurulması ve bu şekilde iktisadi kalkınmanın hızlanması fikrini savunmaya başladı. Latife Hanım ikinci kurultayda fahrî başkanlığa getirilirken Tanrıöver aynı görevine tekrar seçildi, Celâl Bayar ise Muhiddin Baha ile beraber kâtib-i umûmîlğe getirildi. Kurultay da İsmet Paşa Ocaklar'a devletin desteğini vadetti. Üçüncü Kurultay 22 Nisan 1926'da başladı. Merkez Heyeti Yıllık Faaliyet Raporunda 1925 Kurultayı'nda 135 olan Türk Ocağı sayısının özellikle Doğu ve Güneydoğu'daki genişlemelerle 217'ye, üye sayısının da 30 bine yükseldiği ifade edilmektedir. 217 Ocak'tan 97'si ise düzenli gelir elde etmektedir. Kurultayda şube ocaklarının ne şekilde hareket edecekleri tartışması yapılmıştır. Bazı delegeler muhtelif ocakların kendi fikirlerine göre hareket ettiği eleştirisini yapmaktadır. Yine Türkiye'de o güne dek okutulmayan Türk hukuk tarihi dersi için kürsü oluşturulması için çalışmalara başlanmıştır. "Türk Yurdu"na ilişkin tartışmalarda ise Yusuf Akçura gerileyen satışların nedeni olarak dergide sürekli aynı çevrenin yazılarının yayımlanmasını vermektedir. Kurultayın en önemli ve yoğun tartışmalarından biri de Türk olmayan unsurların ülke içindeki asimilasyonudur. Van delegesi İshak Refet gibi isimler Doğu ve Güneydoğu Anadolu'da halen Türk lisanının bazı yerlerde kullanılmadığı, efradın yerel dillerini kullanmaya devam ettiğini ifade ederek Ocaklar'ı bu konuda adım atmaya çağırmaktadır. "Türk olmayan unsurlar" deyişi bu devirde mübadelerle gelenleri, Trabzon'daki Rumları, Çerkesleri ve Boşnakları da kapsayan geniş bir tanım olduğu görülmektedir. Hüseyin Enver buna benzer tartışmalarda Ocakların asli görevini reformların halka benimsetilmesi olduğunu ifade ederken benzer görüşteki Yusuf Akçura ise ikinci "sâha bizimdir" diyerek Ocakların hükûmet gibi hareket etmesine mesafelidir. Kurultayın son toplantısında ise 12 Mart 1328 (25 Mart 1912) tarihinin her yıl Ocakların bayramı olarak kutlanması kararlaştırılmıştır. 1927 yılı Türk Ocakları için 1931'de kapatılmasına giden sürecin başlangıcı olması bakımından önemlidir. Ocaklar bu tarihte nüfuzunun zirvesine ulaşmıştır. Bunun farkında olan siyasi iktidar ilkin reformların savunucusu olarak gördüğü ve doğrudan desteklediği Ocakları mürakebe (denetim) altına alma yoluna gidecektir. Türk Ocakları 1927'de yapılan kurultayda Cumhuriyet Halk Fırkası ile devlet siyasetinde beraber olduğunu açıklamış ve daha sonra CHF Nizâmnâmesi'nde yer alan 40. maddeye istinaden kendini CHF mürakabesinde yer alan bir kuruluş olarak saymıştır. Kurultayda 1926 Yılı Faaliyet Raporu sunuldu. Raporda Ziya Gökalp'in Beyazıt'ta bulunan kabri için mermer bir mezarlık yapıldığı, delegeler tarafından matbaa kurulduğunu ve bu matbaada "Türk Yurdu" dışında resmî kurumlar dahil birçok sipariş alındığı, derginin 1928 abone ile kâra geçtiği bilgisi paylaşılmaktadır. Ocakların gelirlerini artırmak için hükumete başvurulduğu ve Dahiliye Vekaleti'nin özel tamimle vilâyetlerden bütçe ayırdığı da raporda yer almaktadır. Günümüzde Ankara Devlet Resim ve Heykel Müzesi olarak işlev gören Türk Ocakları Merkez Binası'nın temeli ise 21 1927'de atıldı. Törene devlet adına İsmet Paşa katıldı. Başkan Hamdullah Suphi de Türk Ocakları'nın "inkılâpçı ve cumhuriyetçî hükümetin mesâisine kendi mesâisini katarak çalıştığını" ifade etmiştir. 1927 yılı Ocakların kültürel manada ürettiği yayınların ve verdiği konferansların arttığı bir yıl oldu. Türk Ocakları Hars Heyeti milliyetçi ve devletçi inancı pekiştirecek yayınları artırmak için çalışmalarını hızlandırdı. Bu noktada Hafız Ahmet Irsoy, Rauf Yekta ve Ali Rıfat Çağatay'dan Türk müziğine ilişkin görüşler alınırken, Reşat Nuri, Yesarizâde Mahmud Esat ve Refik Ahmet Nuri Sekizinci'den oyunlar ısmarlandı. Ocak üyelerinin kullanacağı rozetler (oran) Almanya'da üretilirken her yıl "Türk Yıllığı" adıyla bir yıllığın yayımlanması kararlaştırıldı. Kurultay döneminde tartışılan bir başka konu ise Türkiye'de komünizmin yükselmesiydi. Bu konuya ilişkin Hasan Ferid "Ocaklı denilince komünizm aleyhtarı anlaşılmalıdır" düşüncesini paylaşmaktadır. Ocaklarda maaş alarak görev alanlar da kimi isimlerce eleştirilmektedir. Ahmet Cevdet Ocaklarda görev almayı millî bir hizmet olarak yorumlarken, 1940'lardan sonra Turancılık düşüncesini yeren ve derslerinde komünizm propagandası yapmakla suçlanıp kovuşturmaya uğrayan, bu nedenle Amerika Birleşik Devletleri'ne giden sosyal psikolojinin önemli ismi, kurultay döneminin Ödemiş delegesi Muzaffer Şerif de verilen ücretlerde öğretmen maaşlarının temel alınmasını önermektedir. Maaşlı çalışanlar konusu Zekeriya Sertel gibi sol muhaliflerin ocaklara ilişkin eleştirileri arasındadır. Kurultay 28 Nisan 1928'de başladı ve kurultay başkanlığına Mahmut Esat Bozkurt seçildi. Sunulan raporda Ocakların doktor üyelerinin sağlık hizmeti verdiği, 10 ocakta Fransızca, İngilizce, Almanca, İtalyanca ve Rusça gibi dersler verildiği, 5 ocakta muhasebe ticaret kurslarının bulunduğu, 45 şubede spor faaliyetlerinin yürütüldüğü, 42 şubede müzik, 43 ocakta ise temsil yapıldığı bilgilerine ulaşılmaktadır. Büyük şehirler haricinde kalan ocaklarda konferanslar verilmemesi kurultayda ele alınan bir konu olmuş ve memleket sathına konferansçılar gönderilmesi, Ocaklarda köycülük faaliyetlerinin artırılması vurgulandı. Üyelerden Selim Sırrı da Çekoslovakya'da etkin olan Sokol teşkilatına benzer faaliyetlerde bulunulmasına ilişkin bir rapor sundu. Bu zaman diliminde "Türk Yurdu" dergisinin merkezi de Ankara'ya taşındı. Kurultayın en önemli konularından biri izlenmesi gereken kültürel asimilasyona ilişkin önerilerdi. Türk lisanına ilişkin öneriler Vatandaş Türkçe konuş! kampanyası ile ilişkiliydi. Siirt Arapları ve Doğu vilayetlerindeki Türk olmayan milletler için de birçok delege ve bürokrat tarafından rapor ve öneriler sunuldu. Türk Ocakları'nın Altıncı Kurultayı da iki yıl sonra 24 Nisan 1930 tarihinde yapıldı ancak tutulan zabıtlar yayımlanmadığı için tartışılan konular hakkında bilgi bulunmamaktadır. I. Ulusal Mimarlık Akımı'nın öne çıkan eserlerinden biri olan Türk Ocakları Merkez Binası'nın açılışı 23 Nisan 1930'da gerçekleşti. Merkez Ocaklılar için "mabed" niteliğinde idi. Bir başka övünç kaynağı ise çalışır durumda olan matbaa idi. Harf Devrimi sonrasında Ocaklar Latin alfabesinin halka benimseltilmesi konusunda yürütülen kampanyalarda öncü rol üstlendi. Verilen istatistiklere göre Türk Ocakları 1929 yılının ilk üç ayında 50 bin kişinin yeni harfleri öğrenmesini sağladı. Yerli malı kullanımı gibi benzer devlet politikalarında da Türk Ocakları faaliyetlerde bulundu. Sosyal yardımlar ve halk eğitimi de Türk Ocakları'nın faaliyet sahasındaydı. Bir yandan da Türk Tarih Heyeti Türk Ocakları bünyesinde faaliyetlere başladı. Ocaklar içinde göze çarpan ilk muhalefet kişisel çatışmalar ekseninde başladı. Hamdullah Suphi ile Reşit Galip arasında kişisel çekişmeler bulunmaktaydı. 28 Nisan 1930'da Tanrıöver aleyhine 45 imzalı bir takrir verildi. İsmail Habip Sevük de Türk Ocakları'nın büyük kurultaylar yapmasının Mustafa Kemal Atatürk'ün dikkatini çektiğini ve böylesi bir kitleyi kendi başına bırakmak istemediğini dile getirmektedir. Serbest Cumhuriyet Fırkası'nın 1930'da ortaya çıkması ve 99 günlük bir muhalefet ortaya koyması özellikle "muhalif Ege'de" SCF'ye olan ilgiyi artırmış, Türk Ocakları da bundan nasibini almıştı. Türk Ocakları üyelerinden Aydın mebusu Reşit Galip, Kars mebusu Ahmet Ağaoğlu ve Şebinkarahisar mebusu Mehmet Emin Yurdakul SCF'ye geçen bazı isimler oldu. Özellikle İzmir Türk Ocağı SCF ile en çok yakınlaşan şube idi ve Temmuz 1930'dan itibaren yoğun bir şekilde eleştiriliyordu. Aynı şubede içkili etkinliklerin yapıldığı iddiası Türk Ocakları'na ilişkin eleştirilerin bir diğer nedeniydi. Hamdullah Suphi burada "Türk Ocakları içki aleyhine daima mücadele edecektir." demiş ve aynı konuşmasında tek partili rejime eleştirel bir tonla seslenmiştir. Türk Ocakları'nın CHF'nin hars şubesi olduğunu söyleyen TBMM Başkanı Kâzım Özalp da SCF'ye geçenlerin ocak üyeliğinden çıkartılması gerektiğini ifade etmiş, bir süre sonra da Türk Ocakları'nın CHF'nin hars şubesi olduğu teyit edilerek Türk Ocakları'na sadece CHF'ye üye olanlar ile hiçbir siyasi partiyle ittisakı bulunmayanların üye olabileceği açıklanmıştır. İstanbul Türk Ocağı'nda ise belediye seçimleri arefesinde Nezihe Muhiddin'in "SCF'nin ülkeyi refaha eriştireceği, esaret zincirlerini kıracağı" söylemleri ve SCF'ye oy istemesi, buna karşın Meliha Avni Sözen'in CHF'yi savunan konuşması ilgi çekti. Türk Ocakları'nın kapatılmasına giden süreçte özellikle Hamdullah Suphi'nin cumhuriyetçiliğini sorgulayan propagandalar basında tartışıldı. "Son Posta" ve "Resimli Ay"da ise Türk Ocakları'na ilişkin sol muhalefetten eleştiriler yükseliyordu. Zekeriya Sertel kendisini Ankara'daki Cumhuriyet balosundan kovan Hamdullah Suphi için "Ocak başkanı gibi değil, aşiret reisi gibi davranırdı" demektedir. 10 Nisan 1931'deki olağanüstü kongre öncesinde Türk Ocakları'nın 250'den fazla alt şubesi ve 30 binden fazla üyesi bulunmaktaydı ve bu yönüyle ciddi bir sivil toplum kuruluşuydu. Füsun Üstel'e göre Serbest Cumhuriyet Fırkası ile gün yüzüne çıkan muhalefet sonrasında "ortak yaşam ve sivil toplumun tüm kalıntılarını ortadan kaldırmaya karar veren tek parti yönetimi" 1931'deki parti kurultayında gençlik kuruluşlarının daha etkin denetimini kararlaştırmıştı. Öte yandan Türk Ocakları'nın kapatılmasına giden süreçte dış etkenlerin de rol aldığı düşünülmektedir. Ocakların Turancı eğilimi dönemin Sovyetler Birliği Türkiye Büyükelçisi Jacob Suritz'de rahatsızlık uyandırması ve Tevfik Rüştü Aras'ı uyarması Türk Ocakları'nın kapatılmasına giden sürece etki etmiştir. Hamdullah Suphi de Atatürk'ün ABD'deki muadillerini incelettirip onlardan hareketle Ocakların Halkevleri'ne dönüştürülmesine karar verdiğini dile getirmektedir. Atatürk'e göre Ocaklar Türk kültür ve sosyal yasamına önemli katkılar yapmıştı ve Ocaklara düşen asli görevi Türkleştirme faaliyetleri idi. O dönem öne sürülen görüşlerden biri de Ocakların kuruluşundaki ilke ve amaçlar parti programında yer alıyor olmasıydı. Bu arada 24 Mart 1931'de Atatürk Hamdullah Suphi ve heyetini kabul etti ve kurultay tarihini aldı. Ruşen Eşref'in anlatımıyla Atatürk gelişmeleri "Milletlerin tarihlerinde bazı devirler vardır ki muayyen maksatlara erebilmek için maddî ve manevî ne kadar kuvvet varsa hepsini bir araya toplamak ve aynı istikamete sevketmek lazım gelir." sözleriyle açıklıyor ve aynı cinsten olan kuvvetlerin ortak gaye için birleşmesi lazım geldiğini dile getiriyordu.Hamdullah Suphi ise Atatürk'e Türk Ocakları'ndan kendisine yönelik bir muhalefet olmayacağına ikna etmeye çalıştı. 1931 Olağanüstü Kongresi öncesinde Türk Ocakları'nın kapatılacağı kesinleşmiş gibiydi. Bu nedenle kongrede Ocakların faaliyet alanlarının yoğunluğuna ilişkin "prestij metni" sayılabilecek muhtelif raporlar yayımlandı. Yayımlanan raporlarda 20 bin kişinin katıldığı 40 konferansın eksiksiz listesi, köylere götürülen sağlık hizmetleri, eğitim faaliyetleri vb. gibi detaylı malumatlar bulunmaktaydı. Hülâsa ikinci toplantıda CHF'ye katılma kararı alındı. Menkul ve gayrimenkul mallar da partiye devredildi ancak tüm devir ve alacak-verecek işlemleri 1936 yılında bile devam ediyordu. Füsun Üstel'in Ocaklara ilişkin verdiği liste şu şekildedir: Füsun Üstel'in Hamdullah Suphi Tanrıöver'in "Dağ Yolu" eserinden atıfla verdiği liste şu şekildedir: Türkiye'de tek partili dönemin sivil toplum kuruluşlarını denetim altına alması sonucu 10 Nisan 1931'de kapatılan Türk Ocakları tek partili dönemin sona ermesi ve Türkiye'de çok partili dönemin başlaması sonrasında Hamdullah Suphi Tanrıöver liderliğinde 10 Mayıs 1949'da İstanbul'da yeniden açıldı. 18 yıllık aradan sonra tekrar faaliyete geçen Türk Ocakları'nın üst kadrosunda Hasan Ferit Cansever, Burhanettin Develioğlu, Ahmet Mazhar Akifoğlu, Fethi Erden, Ragıp Nurettin Ege, Tevfik Noyan, Cevat Mustafa Emecan ve Cemil Behçet isimleri yer alıyordu. Bu dönemlerde oldukça sınırlı faaliyetlerde bulunabilen Türk Ocakları eski mal varlıklarını Cumhuriyet Halk Partisi'nden geri alabilmek için girişimlerde bulunsa da sonuç alamadı. CHP grubunda yer almasına rağmen mecliste partisiyle çatışan ve daha sonra istifa eden Hamdullah Suphi, İstanbul Türk Ocağı'nı 10 Mayıs 1949’da kendisine babasından kalan Abdüllâtif Suphi Paşa Konağı’nda açtı ve 7 Ağustos 1949’daki ilk kongrede genel başkan seçildi. Demokrat Parti'nin iktidara gelmesiyle partiden Manisa bağımsız mebusu seçilen Tanrıöver bu dönemden sonra Türk Ocakları'nın yeniden güçlenmesi için çalışmalara başladı ve 15 Mayıs 1954’te Türk Ocakları “kamu yararına çalışır dernek” statüsünü aldı. 1957 yılında Merkez Heyeti'nde Prof. Dr Mümtaz Turhan, Prof. Dr. Mehmet Kaplan gibi isimler yer alırken Hars Heyeti'nde ise Zeki Velidi Togan, Yahya Kemal Beyatlı, Abdülhak Şinasi Hisar, Ziyaeddin Fahri Fındıkoğlu, Osman Turan, Süheyl Ünver, Oktay Aslanapa gibi isimler mevcuttu. 17 Mayıs 1959’da ocakların merkezi Ankara'ya taşındı, Tanrıöver'in rahatsızlığı nedeniyle ilmi Türkçülerden Prof. Dr. Osman Turan genel başkanlığa seçildi. 27 Mayıs Darbesi sonrasında Hamdullaj Suphi liderliğindeki heyetin Cemal Gürsel'le görüşmesi Türk Ocakları'nın yeniden kapatılmasını engelledi. 12 Mart Muhtırası'na kadar ocaklar olağan faaliyetlerine devam etse de muhtıra sonrasında faaliyetlerini bir süreliğine askıya aldı. 12 Eylül Darbesi sonrasında Türk Ocakları askerî rejim tarafından kapatıldı. 1984'e kadar kapalı kalsa bile 1983'teki Dernekler Yasası'na uygun bir şekilde yeni bir tüzükle faaliyete geçti ve genel başkanlığını Prof. Dr. Orhan Düzgüneş yaptı. 1986 sonrasında asli canlılığını bulan Ocaklar Başbakan Turgut Özal zamanında güçlenmeye başladı. 2012'de 100. yılını kutlayan Türk Ocakları günümüzde "Türk Ocakları Eğitim ve Kültür Vakfı" adıyla, Türkiye ve Türk dünyasındaki gelişmeler ve millî konularda kamuoyu yaratıp faaliyetlerde bulunan bir kurum olarak devam etmektedir. Genel Başkanlık görevini ise Osman Turan'ı takiben Prof. Dr. Necati Akder (1960-1961), Prof. Dr. Emin Bilgiç (1973-1974), Prof. Dr. Orhan Düzgüneş (1974-1994), Sadi Somuncuoğlu (1994-1995), Nuri Gürgür (1996-2012) yaparken mevcut başkanı 2012'den beri Prof. Dr. Mehmet Öz'dür. 2019 itibarıyla ikisi Almanya'da olmak üzere 85 şubesi ve 5 temsilciliği vardır. Madhya PradeÅŸ Madhya Pradesh, Hindistan'ı oluşturan eyaletlerden biri. Manipur Manipur, Hindistan Cumhuriyeti'ni oluÅŸturan eyaletlerden biri. Örü memesi Örü memesi ya da ağ memesi (İngilizce "spinneret"), örümceklerin ipek üreten organlarıdır. Vücutlarının son bölümü olan abdomenin (karnın) alt ve üst kısımlarında genelde 6 adet (3 çift) olurken, bazı türlerinde 2, 4 ya da 7 adettir. Topu topu 87 türden oluşan Mesothelae alt takımında 4 çift (bazılarında 1 çift) olan örü memeleri karnın alt ortasında yer alırken, 2600 türden oluşan Mygalomorphae ile 37000 türden oluşan Araneomorphae alt takımlarında ise 1, 2 ya da 3 çift olup karnın arkasında yer alır. İpek böceği gibi bazı böcek larvalarının ipek üreten organları da aynı adla anılır. Örü memeleri içinde çok sayıda kılcal tüp bulunur ve bu tüpler, iç kısımda bulunan ipek bezleri ile bağlantılıdır. Salgılanan ipek, bu kılcal tüpler aracılığıyla dışarı verilir. Sıvı halde salgılanan ve birbirleriyle temas ettiği anda polimerize olarak katı iplik halini alan ipeğin, boyunun yaklaşık 4 katı kadar uzama kapasitesi vardır. İpek salgısı, ağ örmede, yuva yapılmasında, kokon adı verilen ve yumurtaların içinde geliştiği yapının oluşturulmasında, sperm keselerinin yapımında ve bazı diğer işlemlerde kullanılır. Ağ yapımı, familyalara göre farklılık gösterir. Lycosidae familyasından kurt örümcekleri yumurta keselerini örü memelerine yapışık olarak taşırlar. "Aphonopelma seemanni" adlı tarantula türünde ipek üreten organ karında değil ayaklar üzerindedir ve bu durum örü memelerinin evrimi üzerine sorulara sebep olur. Ouroboros Ouroboros, kendi kuyruğunu ısıran bir yılan ya da ejderha şeklinde resmedilen sembol. Kendini yaratmayı sembolize eden kuyruğunu yutmuş bir yılan şeklidir. Yunanca'daki οὐροϐóρος, Latince'deki uroborus kelimesinden gelir ve bu sözcüklerin sözlük anlamı ""kuyruğunu öldüren""dir. Yanar, döner gökkuşağı mitleri ile benzerlik gösteren sembol ""doğanın ebedi döngüsü"" 'nü ifade etmektedir. Ouroboros sıklıkla öz düşünümlülüğü (işteşlik), ya da döngüselliği, özellikle de kendini sürekli yeniden yaratan anlamında, biter bitmez yeniden başlayan döngüler olarak algılanan şeyleri (örneğin anka kuşu) simgeler. Başlangıçtan beri şeyin içinde var olan ya da kendini yok edilemez kudreti veya tabiatıyla sürdüren ilkel birlik ve bütünlük ideasını simgeler. Ouroboros mitolojik ve dinsel sembolizmde önemli olmuş, aynı zamanda simya ile ilgili illüstrasyonlarda simyacının yapıtının döngüsel doğasını simgelediği şekilde de kullanılmıştır. Gnostisizm ve hermetisizm ile de ilişkilendirilmiştir. Carl Jung, ouroboros'u insan psişesine arketipik bir anlamlılık yüklediği şeklinde yorumlamıştır. Jungcu psikolog Erich Neumann bundan, ön benliğin "uyanma durumu"nu simgelediğini, hem insanlığın hem de ferdi olarak çocuğun farklılaşmamış çocukluk deneyiminin bir tasviri olarak bahseder. Platon, evrendeki ilk yaşayan şeyi kendi kendini yiyen sirküler bir varlık olarak betimlemiştir: Bir ölümsüz, mükemmel olarak oluşturulmuş hayvan. Yaşayan varlığın onun dışında görülecek hiçbir şey kalmadığında göze ihtiyacı kalmamıştı; ya da kulağa duyulacak hiçbir şey olmadığında;ve solunacak etrafını çevreleyen bir hava yoktu; ya da besinini almasını ve sindirmiş olduğundan kurtulmasını sağlayabilecek olan organların bir kullanımı olamazdı, çünkü ondan çıkan veya içine giren bir şey yoktu: bu yüzden onun dışında bir şey de yoktu. Yaratılışındaki tasarı nedeniyle, kendi artığı onun besinini sağlıyor, bütün yaptığı ya da çektiği acı kendi içinde, kendi tarafından meydana getiriliyordu. Şunu anlamış olan yaratıcı için kendi kendine yeten bir varlık, hiçbir eksiği olmayandan çok daha mükemmel olacaktı, ve, hiçbir şeyi almaya ya da kendini herhangi birine karşı savunmaya ihtiyacı olmayacağından, yaratıcı ona el vermenin gerekli olmadığını düşündü, ya da ayak ya da tüm yürüme aparatını; ama onun küresel formuna uyan hareket ona tahsis edilmişti, akla ve zekaya en çok uygun olan 7 tanenin hepsi olarak; aynı tarzda ve aynı nokta üzerinde, kendi limitleri dahilinde bir daire içinde dönerek hareket etmesi için yapılmıştı. Ama diğer altı hareket ondan alındı ve o sapmalarına dahil olamayacak şekilde yapılmıştı. Ve bu sirküler hareket ayağa ihtiyaç duymadığından, evren ayaksız ve elsiz yaratılmıştı. "Sarılı ejderha" formları Hongshan kültürüne (MÖ 4700'den MÖ 2900'e) atfedilmiştir. Özellikle bir tanesi, tamamlanmış bir daire biçiminde ölünün göğsünde bulunmuştur. Kendi kuyruğunu yiyen ejderha ya da yılan kavramının izi Eski Mısır'a kadar sürülebilir, MÖ 1600. Bu kavram Ouroboros (kuyruğunu yiyen) ismini veren yunan filozoflarına ulaşmadan önce, Eski Mısırdan Janus (Roma mitolojisinde başlangıç ve bitişlerin tanrısı) için bir sembol olarak kullanıldığı Phoenicia(Fenike)'ye geçti. Unas piramidinde MÖ 2375 ve MÖ 2345 yılları arasında, Sarcophagus odasında, batı çatı duvarındaki hiyeroglifte “bir yılan tarafından sarılmış bir yılan” ve “erkek yılan dişi yılan tarafından ısırıldı, dişi yılan erkek yılan tarafından ısırıldı, Cennet büyülendi, dünya büyülendi (efsunlandı), insanoğlunun ardındaki erkek(eril) büyülendi” yazmaktadır. Gnosticism de bu yılan sonsuzluğu ve dünyanın ruhunu sembolize etti. Ecclesiastes(Eski Ahit'te Süleyman'a yazılan kitap) 3:9-14' deki vaazın izinde, Hristiyanlık Ouroboros'u, materyal dünyanın limitli sınırlarının bir sembolü olarak (içerisinin sınırlarının(demarcation) belirlenmesiyle anlaşılan bir dışarsı var), ve de bu dünyanın kendini tüketen geçici doğasıyla önemsiz “dünyasal varoluş” olarak edindi. G. K. Chesterton Ebedi İnsan'ında, Ouroboros'u sirküler ve kendini yenilgiye uğratan doğaya sahip panteistik mistizimin ve en modern felsefenin bir sembolü olarak kullandı. Norveç mitolojisinde, yılan Jörmungandr olarak ortaya çıkıyor, Loki ve Angrboda'nın üç çocuğundan biri, o kadar büyüyor ki tüm dünyayı çevreleyebiliyor ve kuyruğunu dişleriyle kavrıyor. Ragnar Lodbrok, (Viking kahramanı) efsanelerinde (Ragnarssona þáttr) Geatish kralı Herraud kızı Þóra Town-Hart'a hediye olarak kanatsız bir ejderha veriyor. Daha sonra büyüyerek kızın kolunu çevreleyen ve kendi kuruğunu ısıran bir yılana dönüşüyor. Yılan daha sonra Dora ile evlenen Ragnar Lodbrok tarafından katlediliyor. Ragner'ın daha sonra Kraka adında bir kadından oğlu oluyor. Çocuk bir gözünde beyaz bir yılanın görüntüsüyle doğuyor. Yılan irisi çevreliyor ve kendini kuyruğundan ısırıyor ve çocuk Sigurd (Yılan Göz(ünde)) adını alıyor. Simyada Ouroboros arındırıcı, saflaştırıcı bir büyüdür. İsviçreli psikolog Carl Jung Ouroboros'u bir arketip ve simyanın temel Bütünleyicisi (mandalası) olarak gördü. Jung aynı zamanda Ouroboros ile simyanın ilişkisini tanımladı. Kendi geleneklerinde bireyleşme sürecinin doğası hakkında biz modernlerden daha çok bilgi sahibi olan simyacılar, bu paradoksu Ouroboros sembolüyle ifade ettiler, kendi kuyruğunuyiyen yılan. Ouroborosun sonsuzluk ya da bütünlük anlamı olduğu söylenirdi. Ouroboros'un çok eski bir resmedilişinde kendini yiyip bitirme ve sirküler bir prosese dönüştürme düşüncesi yatar, bundan dolayı en bilge(kurnaz) simyacılar için sanatın prima materia'sı insanın kendisiydi. Ouroboros karşıtın başka bir deyişle gölgenin entegrasyonunun ve asimilasyonunun dramatik bir sembolüydü, Bu geri besleme (feed-back) süreci aynı zamanda ölümsüzlüğünde sembolüydü, çünkü ouroboros kendini katleden ve hayata döndürendi, kendini dölleyen ve kendini doğurandı. Karşıtların çarpışmasıyla devamını sağlayan, bu nedenle de prima materia'nın sırrını oluşturan Bir'i simgeliyordu.[...] bu da kuşkusuz insanın bilinçdışından (unconscious) geliyordu. The Chrysopoeia of Cleopatra adlı 2. yüzyılda İskenderiye'ye dayanan erken simya metinlerindeki ünlü Ouroboros çizimi, "hen to pan" (bir her şeydir, bütündür) ifadesini içeriyordu. Siyah ve beyaz yarımları varoluşun gnostik ikiliğini temsil ediyordu. Chrysopoeia Ouroboros of Cleopatra ouroboros'un en eski imgelerinden biri olup, simyacıların efsanevi eseri Filozof taşı' (Philosopher's Stone) yla ilişkilidir. Her şeyin sonsuz birliğinin, simyacının kurtuluş ve özgürlüğü aradığı doğum ve ölüm döngüsünün sembolleri olarak ouroboros simyacı/fizikçi Sör Thomas Browne'a tanıdıktı. A letter to a friend adlı insan halleri üzerine zekice spekülasyonlar ve vakaların hikâyeleriyle dolu olan tıbbi incelemesinde şöyle yazmıştır: [...] ilk gün sonu getirmelidir,yılanın kuyruğu tam olarak o anda ağzına geri dönmelidir ve onlar (kuyruk ve ağız)doğum günleri üzerinde sonuçlanmalıdırlar, buda gerçekten önemli bir tesadüftür. Browne'un The garden of cyrus'unun sonuç bölümünde(1658) iki söylevin birliği ve sirküler doğanın sembolü olarak bahsi geçer: [...]Her şey düzen ile başladı,öylede bitecektir, ve düzenleyicinin düzenine ve Cennet şehrinin gizemli matematiğine göre tekrar başlayacaktır Ouroboros özellikle 18. yüzyılda birçok masonik mühürde, yapı cephesinde (kitap süsünde) ve diğer betimlemelerde görülmüştür. Ouroboros sembolziması enerjisini anlatmak için kullanılmıştır.İkinci yüzyılda yaşayan Yoga Kundalini Upanishad, 'a göre “Kutsal güç,genç bir lotus'un gövdesi gibi parlar, bir yılan gibi, kendi üzerine sarmalanmış, ağzında kuyruğunu tutarak ve yarı uyur halde bedeninin dibinde uzanarak dinlenir.” (1.82). Ouroboros teosofi mühründe diğer geleneksel sembollerle gösterilmiştir. Ouroboros olarak portre edilmiş Aztec tanrısı Quetzalcoatl. Bazı Hindu mitlerinde sırtlarında dünyayı taşıyan sekiz fili destekleyen kamplumbağa Kurma'yı sarmalayan yılan Adisesha'dan bahsetmektedir. Bununla beraber, yılan kendi kuyruğunu ısırmaz ,bunun yerine kendini, bazı edebi teorisyenlerin edimsel konuşma eylemi olarak adlandırdığı, bir uçtan bir uca olan olarak adlandırır. Yılanlar birçok batı Afrika dininde kutsal hayvanlardır. Yarı tanrı Aidophedo kendi kuyruğunu ısıran yılan imgesini kullanır. Ouroboros Fon ve Dahomean ikonografisinde ve Yoruba betimlemesinde Oshunmare olarak görülür. Quetzalcoatl Aztec ve Toltec kalıntılarında kendi kuyruğunu ısıran olarak porte edilmiştir. Organik kimyacı August Kekulé rüyasında gördüğü bir Ouroboros şeklindeki halkanın, benzenin yapısının keşfinde ona ilham kaynağı olduğunu söylemektedir. Carl Jung'un dediği gibi, bu "cryptomnesia"nın (başkasının fikrini kendi fikri gibi anımsama) bir örneği olabilir. Kısa süreli Italian Regency of Carnaro (Carnaro Krallığı)'nın bayrağında Ouroboros vardı.Ouroboros Macar ve Roman uniteryen kliselerinin hotozlarına(tepelik) iliştirilmişti. Henck van Dijck,'in heykelinde Crane untitled (1986) bir tüpün başlangıç ve bitiş noktaları bir musluğun giriş ve çıkışlarına bağlanarak, geri dönüşümü teşvik etmek amaçlı kullanılmıştır. Meghalaya Meghalaya, Hindistan Cumhuriyeti'ni oluÅŸturan eyaletlerden biri. Tripoliçe Katliamı Tripoliçe Katliamı, Yunan Bağımsızlık Savaşı'ndaki Tripoliçe kuşatması esnasında 23 Eylül 1821 günü şehrin düşmesi ile Müslümanların (Türk) ve Yahudilerin katledilme olaylarıdır. İngiliz asker ve tarihçi Thomas Gordon, katledilen sivillerin sayısını 8.000 olarak tahmin ederken, 8.000 de Osmanlı askerinin öldürüldüğünü belirtmektedir. J. M. Wagstaff ise 10.000 - 15.000 sivilin katledildiğini yazmıştır. Yunan tarihi üzerinde uzman olan tarihçi ve yazar William St. Clair öldürülen sivillerin sayısının 10.000 üzerinde olduğunu belirtmiştir. Katledilenlerin içinde kadınların da olduğu görülmüştür. İngiliz tarihçi Walter Alison Phillips Tripoliçe katliamı hakkında: William St. Clair katliam sırasında Tripoliçe'de bulunan yabancı subayların gördüklerini böyle anlatmıştır: Yunan komutan Teodoros Kolokotronis ise anılarında 32.000 kişinin katledildiğini yazmış ve cesetlerin çokluğundan atının şehir duvarlarından saraya kadar toprağa basmadığını iddia etmekteydi. 11 Şubat 1821 günü, ABD'de yayınlanan "The American Mercury" gazetesi şehirde yaşanan katliamda 20.000 Türk'ün öldürüldüğünü yazdı; ama şehirde bundan önce altı yüz Yunan ile yedi papazın da öldürüldüğünü de bildirdi. Justin McCarthy'ye göre "The American Mercury" öldürülen Yunanları Tripoliçe'de yaşanan katliam için bahane olarak göstermeye çalıştı. Tripoliçe katliamından sonra, devrimin ilk aylarında Mora'da da Müslümanlara karşı sistematik katliamlar uygulandı. Tarihçiler, bu devrimler esnasında en az 20.000 Müslüman'ın katledildiğini tahmin etmektedir. Steven Bowman, Yahudilerin de çok fazla sayıda katledildiğini belirtti: ""Böyle bir trajedi, Yahudilere karşı özel olarak uygulanmamıştır. Tripolis'teki Türk katliamlarından sonra güneyde kalan son Osmanlı kalesine de Yahudiler sığınmıştı. Öyle görünüyor ki, Yahudilerin de katledilmesi, Türklerin katledilmesinin diğer sonucudur."" Mizoram Mizoram, Hindistan'ın kuzeydoğusunda eyalet. Kar tatlısı Kar tatlısı, kış aylarında yapılan, daha çok Palandöken ve Sarıkamış'ta tüketilen tatlı. İlk önce kar toplanır, bir kaseye konulur. Üzerine reçel, pekmez ve çok az su katılır. Üzerine ceviz içi konularak sunulur. Aleksey Vorobyov Aleksey Vladimiroviç Vorobyov (Kiril: Алексей Владимирович Воробьёв, 19 Ocak 1988, Tula), Rus şarkıcı. Rusya'da katıldığı X-Factor ve Ünlülerle Dans yarışmasını kazanmıştır. Çok küçük yaşlardan beri akordiyon çalmaktadır. Uzun zamanlar futbolla ilgilenmesine rağmen katıldığı müzik yarışmalarında elde ettiği başarılar onun şarkıcılığı seçmesinde büyük rol oynamıştır. 5 Mart 2011 tarihinde Rusya adına Eurovision Şarkı Yarışması'nda ülkesini temsil etmeye hak kazanmıştır. Aleksey, 2011 Eurovision Şarkı Yarışması'nın ilk yarıfinalinde yarışmış ve finalde 16. olmuştur. Get You "Get You" (), Alexey Vorobyov tarafından seslendirilen 2011 Eurovision Şarkı Yarışması'nda Rusya'yı temsil eden şarkı. Şarkı İngilizce dilinde seslendirilmiştir. Şarkı Jack Lucien ve RedOne tarafından yazılmıştır. Şarkı yarışmanın birinci yarı finalinde Sırbistan'ın temsilcisi Nina'nın şarkısı "Čaroban"'dan sonra ve İsviçre'nin temsilcisi Anna Rossinelli'nin şarkısı "In Love for a While"'den önce 7. sırada çıkmıştır. Yarı finalde 18 şarkı arasından 9. olarak finale çıkmış, finalde Yunanistan'ın temsilcisi Loukas Giorkas feat. Stereo Mike'ın şarkısı "Watch My Dance"'den sonra ve Fransa'nın temsilcisi Amaury Vassili'nin şarkısı "Sognu"'dan önce 10. sırada çıkmıştır. 25 şarkı arasından 16. olmuştur. Bir sonraki gelen 2012 yarışması'nda Rus katılımcı, "Party for Everybody" adlı şarkısıyla Buranovskiye Babuşki olmuştur. Boom Boom (şarkı) "Boom Boom", 2011 Eurovision Şarkı Yarışması'nda Ermenistan'ın temsilcisi Emmi tarafından seslendirilen şarkıdır. Şarkı 54 puanla 12. olmuş ve finalde yarışma hakkını yitirmiştir. Çanakkale Savaşları Gelibolu Tarihî Alanı'ndaki şehitlikler ve eserler listesi Gelibolu Yarımadası Tarihi Milli Parkı, resmi olarak GYTMP olarak da kısaltılır, ancak Çanakkale Savaşı'dan hemen hemen 100 yıl sonra eserleri bakımından kıvamına geldi diyebiliriz. 1916 Şevki Paşa haritası yapımı dışında uzun süre Çanakkale muharebe alanları, şehitlerimiz ve anıtlarla ilgili kapsamlı bir çalışma yapılamadı. Muharebeler sırasında ve hemen sonra yapılmış birkaç mütevazı anıt ve tekil şehitlikler dışında, 1940'lara varıncaya kadar önemli bir faaliyet olmadı. 1940'larda Nuri Yamut Anıtı (1943), Çanakkale Abidesi proje yarışması (1944) ve başka girişimlerle başlayan ilgi 1970'lere kadar yavaş bir tempoyla sürdü. 1973 yılında Gelibolu Yarımadası Tarihi Milli Parkı ilanı anıtlara olan ilgiyi arttırdı. 1980'lere gelene kadar "TMP" (Türkiye Milli Parklar Genel Müdürlüğü) yönetimi birkaç anıt yarışması düzenledi, önemli miktarda anıtı da hayata geçirdi. Ancak, 1980'lerde Kültür Bakanlığı Güzel Sanatlar Genel Müdürlüğü devreye girdi ve bir "sembolik şehitlikler, kahramanlık anıtları" akımı başlatarak, GYTMP içinde yirminin üzerinde eser ortaya çıkardı. 2005 yılında Gelibolu Yarımadası'nın içinde bulunduğu Milli Park'a devlet tarafından yatırım yapıldı ve yollar yeniden asfaltlandı, şehitliklerin ve eserler köklü bir bakım ya da renovasyondan geçirildi. Çevre ve Orman Bakanlığı'nın Doğa Koruma ve Milli Parklar Genel Müdürlüğü tarafından Gelibolu Yarımadası Tarihi Milli Parkı'nın tanıtımında etkinlik sağlamak için düzenlenen 'Logo Yarışması'nda 416 eser arasından birinciliği Ayşen Tuğba Doruk'un eseri kazandı. (Yarışmada ikincilik ödülünü Murat Bektaş, üçüncülüğü ise Barış Atiker kazandı.) Doğa Koruma ve Milli Parklar Genel Müdürü Prof. Dr. Mustafa Kemal Yalınkılıç, tasarımın teknik özelliklerinin yanı sıra tarihi yarımadanın niteliklerini veren detayları da içermesinin jüri tarafından dikkate alındığını söyledi. Açıklamada şöyle denildi: ""Logoda yer alan renklerin bayrak kırmızısı ve beyaz olması bayrağımıza çağrışım yapmaktadır. Asker figürü, 1. Dünya Savaşı’nda Çannakkale cephesinde Türk askerinin kıyafeti ile verilerek tarihi olaya gönderme yapılmaktadır. Boğazda kararlılıkla duran Türk askeri illüstrasyonu Çanakkale’nin geçilmediğini ve geçilemeyeceğini vurgulamaktadır. Gelibolu Yarımadası aynı zamanda askerin arkasına açılan bir melek kanadı gibi yerleştirilerek şehitlerimizin ruhaniyetine gönderme yapılmaktadır."" Gelibolu Yarımadası Barış Parkı Uluslararası Fikir ve Tasarım Yarışması hazırlıkları bağlamında, TMP içindeki Türk şehitlik ve anıtları teker teker tespit edilmiş ve bir katalog çalışmasındaa ayrıntılı olarak verilmişti. Toplam ellibeş (55) adet Türk şehitlik ve anıtı hakkında Katalog çalışmalarındaki bilgilerin izleyen bölümde tekrar ayrıntılı sunulmasında yarar görülmektedir. Çünkü, bu şehitlik ve anıt stoğu TMP’ın temel kaynak değeri olup, bu bilgi ve veri tabanının TMP UDGP çalışması bağlamında "TMP Türk Şehitlik ve Anıtlar Envanteri" olarak derlenmesi ve zaman içinde güncelleştirilip, zenginleştirilerek kullanılması gerekmektedir. Bu, TMP yönetimine düşen önemli bir görevdir. "(kaynaklar daha sonra eklenecektir)" Gelibolu Yarımadası üzerinde toplam 36 adet yabancı anıt ve mezarlık bulunmaktadır. Bunlardan 34 adedi Anzak'lara ait olurken, bir adedi Fransa'ya ve bir adedi de İngilizlere ait. Son olarak Yeni Zelanda'ya ait bir adet Ulusal Şehtilik Anıtı mevcut. Bu anıt ve mezarlıklar, Lozan Antlaşması'nın 124-136 nolu maddeler arasındaki anlaşma hükümleri ile koruma altına alınmış ve bakım-onarımını merkezi Londra’da bulunan İngiliz Milletler Topluluğu Harp Mezarlıkları Komisyonu'na bağlı Çanakkale’deki İngiliz Milletler Topluluğu Harp Mezarlıkları Müdürlüğü tarafından yapılmaktadır. Yabancı anıt ve mezarlıkların bulunduğu topraklar hiçbir şekilde yabancılara ait değildir, sadece onlara tahsisli topraklardır. Anlaşma hükümleri gereği anıt ve mezarlıkların olduğu yerlerde bayrak ve asker bulunduramazlar. Yabancı anıt ve mezarlıklar Çanakkale Savaşı sonucu düşmanın ulaşabildiği en son hat üzerine inşa edilmişlerdir. Avustralya Hükümetine bağlı olan ""Departement of Veterans' Affairs"" , yani 'Şehitlikler Departmanı İlişkileri'nin resmi internet sitesinde burada yayımlanan bilgiye göre alttaki liste şekillendirilmiştir. Anzaklar kendi mezarlıklarının bulunduğu yerleri 2 isimledirmeyle adlandırıyorlar; North Graves, yani 'Kuzey mezarlıklar' ve South Graves, yani 'Güney mezarlıklar'. Gelibolu Yarımadası'nda bulunan bütün bu yabancı mezarlıklar "Anzak Mezarlıkları" olarak isimlendiriliyor Avustralya Şehitlikler Departmanı tarafından. Tarihi ve turistik açıdan önemli bir yere sahip olan Çanakkale'de il genelinde 19 tabyanın bulunduğu bildirildi. Çanakkale'de 3 yıl önce vefat eden araştırmacı-yazar Ramazan Eren tarafından derlenen Çanakkale ve yöresindeki Türk devri eserlerinin anlatıldığı kitapta, il genelinde 19 tabyanın bulunduğu ifade ediliyor. Tabyaların büyük kısmı çetin muharebelere sahne olan Çanakkale il merkeziyle Gelibolu Yarımadası Tarihi Milli Parkı'nda bulunuyor. Bu Tabyalarının büyük kısmının halen ayakta olduğu belirtiliyor. Bu tabyalardan en eskilerinden birinin de 1839 ile 1861 yılları arasında Sultan Abdülmecid tarafından yaptırılan Anadolu Mecidiye tabyası olduğunun belirtildiği kitapta, tabyanın 1882 yılında Sultan II. Abdülhamid tarafından onarılarak yeni surlar ilave edildiği anlatılıyor. Bunun dışında en eski tabyalardan birisinin de 1853-1856 yılları arasında Osmanlı ile Rusya arasındaki Kırım Savaşı sırasında boğaz trafiğinin güvenliğini sağlamak için yaptırılan Bolayır tabyalarının olduğunun ifade edildiği kitapta, Çanakkale’nin adeta bir tabya zengini il olduğu dile getiriliyor. Bu arada, Gelibolu Yarımadası Tarihi Milli Parkı’nda uzun devreli gelişim planı çerçevesinde yeniden restore edilen tabyaların pırıl pırıl hali takdir topluyor. Basın toplantısı Basın toplantısı, herhangi bir konu hakkında bilgi veren kişilerin belli bir konu hakkında açıklamada bulunmak için gazetecileri davet ettiği ve çoğunlukla soru-cevap şeklinde düzenlenen medya etkinliğidir. Basın toplantıları genellikle siyasetçiler, spor takımları, ünlüler, ürün tanıtımı yapan kişiler, davaları hakkında bilgi vermek isteyen avukatlar, kısacası kamuoyunu ilgilendiren bilgileri basın yoluyla yaymak isteyen kişilerce düzenlenir. Toplantının nerede, ne zaman yapılacağı, kimlerin katılacağı ve toplantının amacı gibi çeşitli bilgilerin yer aldığı bir davet mektubu yazılarak ilgili kişiler toplantıya çağrılır. Toplantı salonunda bulunan gazetecilere, toplantıdan önce konuyla ilgili çeşitli bilgilerin yer aldığı basın kitleri dağıtılır. Toplantı salonunda gazetecilerin yanında, fotoğraf çekimi veya video kaydı için basın mensupları da yer alır. Bazı toplantılar ise televizyondan canlı olarak yayınlanabilmektedir. Bir basın toplantısında önce konuşmacı veya konuşmacılar, konu hakkında genel bir bilgi verirler. Sonrasında ise gazetecilerin soruları gelebilir. Bazı toplantılar sadece soruları cevaplamak amacıyla düzenlenirken, bazılarında ise sadece konu hakkında bilgi verilir ve soru sorulmasına izin verilmez. La Gazzetta dello Sport La Gazzetta dello Sport, İtalya'da yayımlanan ve sporla ilgili içeriğe sahip olan günlük gazete. İlk olarak 3 Nisan 1896'da, Atina'da düzenlenen ve ilk modern Olimpiyatlar olan 1896 Yaz Olimpiyatları hakkında bilgi vermek amacıyla basıldı. Sadece spor haberlerinin yer almadığı gazete, 1909'dan itibaren düzenlediği İtalya Bisiklet Turu gibi bazı etkinliklerin düzenlenmesinde etkin rol oynamaktadır. Gazete, pembe bir arka planda basılırken, günde yaklaşık üç milyon okura ulaşabilmektedir. Cumartesi günleri ise "Sportweek" adındaki gazete ise yanında ek olarak satışa sunulmaktadır. 2006 İtalyan futbolu skandalının gün yüzüne çıkmasında oldukça etkin bir rol oynayan "La Gazzetta dello Sport", Milano merkezli bir gazete olduğundan kapağını çoğunlukla Milano'nun en başarılı iki takımı AC Milan ile Internazionale Milano'ya ayırır. Sassolit Sassolit (katÄ± borik asit), kolemanitten elde edilir. %43 BO içeren kolemanit çeneli ve çekici kırıcılarda uafalandıktan sonra döner fırına verilir. Yaklaşık 400 °C sıcaklıktaki fırında kolemanit kristal suyunu kaybeder. Kalsine kolemanit bu durumda %52-55 BO içerir. Bilyalı değirmende 1mm'ye kadar küçültülür. Sonra karıştırıcı reaktörde %92,5lik HSO ile reaksiyona sokulur. 2 CaO•3BO + 2HSO + 11 HO → 6HBO + 2(CaSO•2HO) ÅŸeklinde tepkime verir. Karışım filtreden süzülür. Oluşan alçı taşı süzüntüde ayrılır. Derişik süzüntü 30 °C'ye kadar soğutulur ve kristalleştirilir. Daha sonra santrüfüjlenerek ana çözeltiden borik asit kristalleri ayrılır. Ana çözelti reaktöre pompalanarak depolanır. %3 nemli olan kristaller kurutulur. Chieti ili Chieti ili güney İtalya'da Abruzzo bölgesinin ili olup merkezi Chieti şehiridir. İlin alanı 2.588,35 km² olup bu ile bağlı olan 104 komün bulunur. İl merkezi olan Chieti sehrinin eski ismi "Teate" olduğu için il "Teate ili" olarak da anılmaktadır. Güney İtalya'da Abruzzo Bölgesinde bulunan Chieti ilinin kuzeydoğusunda Adriyatik Denizi; kuzeybatısında Pescara ili ile D'Aquıla ili; güneyinde Molise Bölgesi'ne bağlı Isernia ili; güneydoğusunda yine Molise Bölgesi'ne bağlı Campobasso ili bulunur. Chieti ili arazisi genellikle engebeli, dağlık ve tepeliktir. Bu dağ ve tepelerin irtifaları çok değişiktir. İlde en yüksek irtifalı zirve Apenin Dağları'nın ikinci yüksek zirvesi olan 2.783 metre rakımlı "Majella Masifi" olur. İlin kuzeyi daha yüksek rakımlıdır ve bu arazilerde manzara güzel olmakla beraber çok kişi yaşamaz. Buna karşılık ilin güneyi nispeten daha düşük rakımlı olup ve buralarda pitöresk küçük köyler ve yerleşkeler çok sayıdadır. Arazi, güneybatıdaki dağ ve tepelerden çıkıp kuzeydoğuya doğru akan birbirine paralel akarsular ve vadilerle tanımlanır. Bu akarsuların önemlileri "Alento", "Aterno-Pescara", "Aventine", "Sangro", "Foro" ve "Sinello-Trigno" adlıdır. Kuzeyde Aterno-Peşcara Nehri Chieti ili ile Pescara ili arasındaki sınır; güneyde "Sinello-Trigno" Chieti ili ile Isernia ili sınır olurlar. Bazı vadiler, nispeten büyükçe düzlükler ihtiva ederler; örneğin "Sangro Vadisi" ve "Pescara Vadisi" Chieti ilinde büyük bölgeler ormanlıktır ve ildeki ormanları korumak için çeşitli doğa koruma park ve rezervleri bulunmaktadır. Chieti ili nüfusu (.2009 tahmini itibarıyla) 396.712 kişi olup nüfus yoğunluğu 153,2 kişi/km² olur. Chieti ilinin 104 belediyesi bulunmaktadır. Nüfus büyüklüğü (2.2009 tahminleri itibarıyla) sırasına göre ilde bulunan nüfusu yaklaşık 10.000 kişiyi aşkın büyük belediyeler şunlardır.: 30. Akademi Ödülleri'nde Yabancı Dilde En İyi Film Ödülü başvuruları Bu sayfa, 1957'de Yabancı Dilde En İyi Film Akademi Ödülü'ne yapılan başvuruların listesidir. Ödül için 12 ülke film gönderdi; Fransa, Hindistan, İtalya, Norveç ve Batı Almanya olmak üzere 5 ülkenin filmi Oscar adayı oldu. Ödülü İtalya adına yarışan Federico Fellini filmi "Cabiria'nın Geceleri" kazandı. Meksika adına gönderilen belgesel film "Torero", Yabancı Dilde En İyi Film kategorisinde aday olamadı, ancak En İyi Belgesel dalında Oscar'a aday gösterildi. Annelise Hovmand'ın yönettiği Danimarka yapımı film, başvurular arasında bir kadın tarafından yönetilen ilk film oldu. 31. Akademi Ödülleri'nde Yabancı Dilde En İyi Film Ödülü başvuruları Bu sayfa, 1958'de Yabancı Dilde En İyi Film Akademi Ödülü'ne yapılan başvuruların listesidir. Ödül için 10 ülke film gönderdi; Fransa, Yugoslavya, İtalya, İspanya ve Batı Almanya olmak üzere 5 ülkenin filmi Oscar adayı oldu. Fransa bu daldaki ilk ödülünü, çok fazla diyalog içermeyen bir komedi filmi olan "My Uncle (Mon Oncle)" ile kazandı. Mısır ve Yugoslavya Oscar için ilk defa film gönderdi. Guardiagrele Guardiagrele, güney İtalya'nın Abruzzo bölgesinde Chieti ili'ne bağlı (2008 itibarıyla) 9.605 kişi nüfuslu bir tepe uzerinde kurulu yerleşim yeri ve bir komündür. Guardiagrele Maiella Dağı'nın eteklerinde 576 m rakımlı bir tepe üzerinde kurulu tarihsel bir kasabadır. Kasabanın bazı mevkilerinden Maiella Dağı ve etraftaki vadilerin çok güzel manzaraları görünür. Bu manzaraları görüp hayran kalan 20. yüzyıl ünlü İtalyan şairi Gabriele d'Annunzio Guardiagrele kasabasına "la terrazza d'Abruzzo (Abrüzzo'nun terası)" sıfatını uygun görmüştür. Guardiagrele "Maiella Mili Parkı" merkezidir. Kasaba "Borghi più belli d'İtalia (İtlay'nin en güzel beldeleri)" adlı klübe üyedir. Guardiagrele kasabasının komün sınırları içindeki nüfusu (1.12.2009 tahminleri itibarıyla) 5.649 kişidir ve nüfus yoğunluğu 353,06 kişi/km² olur. Guardiagrele komününün içinde nüfusunun 19. ve 20. yüzyıllarda gelişmesi resmî nüfus sayımı sonuçlarına göre şu gösterimde özetlenmiştir: Konaklar, saraylar ve kuleler: MÃ¼zeler: Kiliseler: Guardiagrele beldesine bağlı su semt ve koyler bulunmaktadır: Anello, Bocca di Valle, Caporosso, Caprafico, Cerchiara, Colle Barone, Colle Luna, Colle Spedale, Comino, Melone, Piana San Bartolomeo, Piano delle Fonti, San Biase, San Domenico, Colle Bianco, San Leonardo, Santa Lucia, Sciorilli, Tiballo, Villa San Vincenzo, Voire. Guardiagrele beldesinin şu belediyelerle ortak sınırları bulunmaktadır: Casoli, Castel Frentano, Filetto, Orsogna, Palombaro, Pennapiedimonte, Rapino, San Martino sulla Marrucina, Sant'Eusanio del Sangro Pitaya Pitaya, bilimsel