I. Psamtik, Mısır'ın yeniden birleştirilmesine karşı çıkan tüm yerel prensliklere art arda sefer düzenledi. Dakhla Vadisi'ndeki 10. ve 11. yıl dikili taşlarında, belli başlı Libya haydutlarına karşı zaferlerinden bahsedilir. I. Psamtik, Mısır'ın Asurlular'dan bağımsız olmasını sağlayarak ve 54 yıllık hükümranlığı boyunca Mısır'ın refahını yeniden canlandırarak, büyük bir firavun olduğunu halkına ispatladı. Firavun, Arkaik Yunanistan ile yakın ilişkiler kurdu ve aynı zamanda pek çok Yunan göçmenin Mısır'da koloni kurmasına ve Mısır ordusunda hizmet etmesini teşvik etti. Yunan tarihçisi Heredot, Tarihler eserinin ikinci cildinde I. Psamtik ile ilgili bir anekdottan bahsetmiştir. Mısır'a yolculuğu sırasında Heredot, Psammetikus'un ("Psamtik") iki çocuk üzerinde deney yaparak dilin kökenini araştırdığını duymuştur. Söylenilenlere göre yeni doğmuş iki bebeği, onlara bakması için bir çobana teslim ederek, kimsenin onlarla konuşmasına izin vermemesini tembih etmiştir, çocuklar büyüdüğünde ise konuştukları ilk kelimeleri tespit etmesini istemiştir. Firavunun oluşturduğu hipoteze göre, dışarıdan müdahale edilmediğinde çocukların söyleyeceği ilk kelimeler, tüm insanların dilinin kökenini belirleyecektir. Çoban bir gün çocuklardan birinin "bekos" diye bağırdığını duyar ve bunun Frigce olduğu sonucuna varır. Çünkü "bekos" kelimesi Frigce "ekmek" anlamına gelir. Bu şekilde, Friglerin Mısırlılardan ve öteki milletlerden daha eski olduğu ve Frigce'nin insanların orijinal dili sonucuna varırlar. Heredot dışında, günümüze ulaşan ve bu hikâyeyi doğrulayan başka bir kaynak yoktur. Psamtik'in başlıca eşi, Heliopolis'teki Kuzey'in Vezir'i ve Atum'un baş rahibi olan Harsiese'nin kızı Mehtenveskhet'tir. Psamtik ve Mehtenveshket; II. Necho, Merneith ve I. Nitokris'in ebeveynleridir. Psamtik'in kayın babası Harsiese, üç kere evlenmiştir; kızı Naneferheres'in annesi olan "Şeta", "Tanini" ve hem Güney'in Vezir'i oğlu Djedkare hem de kızı Mehtenveskhet'in annesi olan "bilinmeyen bir kadın", Harsiese'nin eşleridir. Harsiese, Vezir Harkhebi'nin oğludur ve Harsiese ile aynı isme sahip diğer iki vezirle de akrabadır. Bu vezirler, Thebes valisi Montuemhat'ın ailesinin bir parçasıdır. Şırnak ili genel seçim sonuçları 1990'a kadar Siirt İli'nin ilçesi olan Şırnak, 1991'den beri Türkiye Büyük Millet Meclisi'de (TBMM) temsil edilmektedir. TBMM'de 4 milletvekilliğiyle temsil edilen Şırnak İli'nde tek seçim bölgesi vardır. 12 Haziran 2011 Genel Seçimleri Şırnak İli sonuçları; Koray GÃ¼nter Koray Günter (d. 16 Ağustos 1994, Höxter, Almanya) Türk asıllı Alman futbolcudur. Hellas Verona FC'de forma giymektedir. 16 Ağustos 1994 tarihinde Höxter, Almanya’da tıpkı Hamit Altıntop, Nuri Şahin ve Hakan Balta gibi göçmen Türk kuaför anne ve montaj işiyle uğraşan babanın ikinci oğlu olarak dünyaya gelen Koray Günter, Futbola 2001 yılında henüz 7 yaşında Höxter takımının altyapısında başladı. 2006 yılında ise Brakel takımına transfer oldu. Burada top tekniği, fiziği ve sağlam duruşuyla dikkat çekti ve menajerler tarafından önerildiği Borussia Dortmund altyapısına geçti. Bu dönemi Koray amatörde oynarken 11 yaşımdan 13 yaşıma kadar takip ettiler. Tek hayalim beni almalarıydı. Teklif geldiğinde havalara uçmuştum. Tek şartları okuldaki derslerime dikkat etmemdi. Zaten okumayı sevdiğim için sorun olmadı. İlk günlerde ailemden uzak olduğum için biraz bunalmıştım. O konuda da çok yardımcı oldular. Altyapıdaki futbolcular için büyük bir ev satın aldılar. Bahçesi vardı, üç katlıydı. Evde annemiz, babamız vardı. Onların çocukları vardı. Kalabalık bir aile gibi düşün. Her şeyimizle onlar ilgileniyordu. 13 yaşımdan 18 yaşıma kadar o evde yaşadım. Sekiz aydan beri de kendi evimde yaşıyorum." ifadeleriyle anlattı. 2008-09 sezonunun son maçında U-17 takımında ilk kez forma giydi. Sonraki iki sezonda U-17 ve U-19 takımlarında oynayıp, 2011-12 sezonunda yaşı itibarıyla U-19 takımıyla devam etti. Koray Günter 2008 yılında Mario Götze ve İlkay Gündoğan'ı yetiştiren Dortmund altyapısına adımını atan Günter, geldiği sezon U-15 takımına alındı. U-15 takımında fiziğinin yetersiz olması nedeniyle forma giyemeyen Koray, aslen forvet olmasına rağmen bir maçta defans oyuncusunun sakatlanmasının üstüne kadroya girdi ve defans olarak oynadı. U-16 takımıyla birkaç maça çıktı. Bu takımda fiziği ve tekniğiyle dikkat çeken Günter, U-17 hocası Benjamin Hoffmann'ın dikkatini çekti ve bu takıma alındı. Haziran 2009'da bu takıma alından Günter, 26. hafta oynanan Bayer 04 Leverkusen maçında 90 dakika forma giydi. Ancak o sezon başka dakika şans bulamadı. 2009-10 sezonuna ise U-17 takımıyla devam eden Günter, bu sefer takımın değişilmez oyuncusu oldu ve 80 dakika oynanan maçlarda ilk haftada Wattenschd U-17 takımı karşısında şans buldu ve 80 dakika yani maçın tamamında forma giydi. Koray Günter U-17 takımıyla toplam 16 kez kadrodaydı 15 kez ilk onbirde başladı ve 1 kez oyuna sonradan girdi. Mart 2010'da ise U-19 takımına çağrılan Günter, ilk defa 90 dakika üzerinden oynanan bir maçta 14 Mart 2010'da Peter Hyballa yönetiminde Aalen U-19 takımıyla forma giydi ve maçın tamamında sahada kaldı. Koray U-19 takımıyla toplam 6 kez kadrodaydı, 4 kez ilk onbirde başladı ve 2 kez oyuna sonradan girdi. 2010-11 sezonunda ise hem U-17 hem de U-19 takımında forma giyen ender oyunculardan biri olarak dikkat çeken Koray, ilk resmi maçına U-17 takımıyla 15 Ağustos 2010 günü 1.FC Köln karşısında çıktı. O sezonki ilk golünü ise 3 Kasım günü VfL Bochum maçında attı. U-19 ileyse ilk maçına RW Ahlen karşısında 19 Eylül 2010 günü çıktı. Koray U-17 takımıyla toplam 17 kez kadrodaydı 16 kez ilk onbirde başladı 1 kez oyuna sonradan girdi ve 1 gol attı. U-19 takımıyla ise toplam 9 kez kadrodaydı ve bu maçların tamamına ilk onbirde başladı. 2011-12 sezonunda profesyonel sözleşme imzalayan Günter, 4. lig Regionalliga'da oynayan Borussia Dortmund II takımı ile antrenmanlara çıktı. Bir maçta ilk 18'e alınsa da forma şansı bulamadı. O sene Dortmund'un ikinci takımı lig birincisi olarak 3. Lig'e yükseldi. Koray ise idmanlarına U-19 takımıyla devam etti. O sezon ilk maçına ise 14 Ağustos 2011'de Wuppertal karşısında çıktı. 3. haftada ise RW Ahlen maçında ilk golünü attı. Daha sonra 5. haftada da gol atan Günter, sezonu 21 maç 2 gol, 2 sarı kart ve 1,837 dakikayla tamamladı. Temmuz 2012'de A takım ile de antrenmanlara başlayan futbolcu 30 numaralı formayı aldı. Daha ikinci takımda forma giymeden, Dortmund ile sezon öncesi kampa katılıp hazırlık maçlarında forma şansı buldu. Ayrıca 18 Ağustos'ta FC Oberneuland ile oynanan kupa maçında kadroya alındı ancak forma şansı bulamadı. Daha sonra ikinci takıma geri dönen futbolcu, 28 Ağustos 2012'de Karlsruher SC ile oynanan 3. Lig maçında 90 dakika forma giyerek kariyerinin ilk resmi maçına çıktı. Bir yandan da Dortmund'un lig ve UEFA Şampiyonlar Ligi maçlarında zaman zaman ilk 18'e girse de forma şansı bulamadı. Oyuncu kariyerinde ilk kez 27 Kasım 2012 günü Fortuna Düsseldorf karşısında bir Bundesliga maçında kadroya girdi. 4 Aralık 2012 günü ise Manchester City FC karşısında bir UEFA Şampiyonlar Ligi maçında kadroya girme başarısı gösterdi. O sezon bir de 16 Mart 2013 günü oynanan Freiburg maçında kadroya giren Günter, o sezon UEFA Şampiyonlar Ligi finali oynamış bir takımın parçası oldu. Dortmund II takımı ileyse 3 kez kadrodaydı 14 kez ilk onbirde başladı 3 kez oyuna sonradan girdi ve 6 kez kulübede oturdu. Ayrıca o sezon gol atamadı. Sezon sonunda Süper Lig'den başta Galatasaray olmak üzere birçok teklif alan Günter, bu teklifleri reddetti. Koray 2013-14 sezonuna A takım ile başladı ve hazırlık maçlarında da Sokratis Papastathopoulos, Mats Hummels ve Neven Subotic ile birlikte savunmanın göbeğinde görev yaptı. O sezon A takım ile bir süre kadroya giremeyen Günter, ilk resmi maçına ise II. takımla MSV Duisburg karşısında 3 Eylül 2013'te çıktı. 18 Eylül 2013 günü ise SSC Napoli maçında UEFA Şampiyonlar Ligi'nde kadroya giren Günter, o sezon ilk kez A takımın oynadığı bir maçta adını esame listesine yazdırıyordu. Bundesliga'da ise ilk 5 hafta kadroya alınmayan oyuncu, 21 Eylül 2013 tarihinde Nürnberg karşısında kadroya alındı ancak dakika bulamadı. 5 Ekim 2013 tarihinde ise Borussia Mönchengladbach karşısında kadroda olan oyuncu A takım ile ilk resmi maçına Bundesliga'da takımın bir diğer Türk oyuncusu Nuri Şahin'in yerine 89. dakikada çıktı. O sezon başka maçta dakika bulamamyan Günter, Hannover 96, Bayern Münih ve Hoffenheim maçlarında kadroda yer aldı. UEFA Şampiyonlar Ligi'nde ise 3 maçta kadroda bulunan futbolcu, hiç süre alamadı. O sezon ayrıca II. takımla oynayan Günter, 10 kez kadrodaydı 7 kez ilk onbirde başladı 1 kez oyuna sonradan girdi ve 2 kez kulübede oturdu. Süper Lig'de bulunan ve ara transfer döneminde kadrosunda gençleştirmeye giden Galatasaray, Salih Dursun, Umut Gündoğan, Alex Telles ve Izet Hajrović'in ardından Koray Günter'i de kadrosuna kattı. Koray 28 Ocak 2014'te Florya Metin Oktay Tesisleri'ne gelerek resmi sözleşmeyi imzaladı. Sonraki gün ise oyuncu Liv Hospital'da sağlık kontrolünden geçti. 30 Ocak 2014 günü ise 2,5 milyon euro bedel ile oyuncunun kadroya katıldığı açıklandı. Ayrıca eski kulübü Borussia Dortmund'un yalnızca 2015-2016 sezonunda 7 milyon euro bedel ile geçerli olan geri alma opsiyonuna sahip olduğu da açıklandı. Koray Günter: "Türkiye'nin en büyük takımına geldim. Takımıma en kısa sürede yardım etmek istiyorum. Büyük oyuncularla antrenmanlara çıkacak olmaktan çok sevinçliyim. Benim için çok güzel bir duygu. Umarım en kısa zamanda forma şansı bulurum. Didier Drogba ve Weley Sneijder'i çok uzun zamandır takip ediyorum. Hamit abi ise en beğendiğim Türk oyuncu zaten tanışıyoruz. Topu oyuna sokma özelliğim ve genç yaşımda fiziğimi kulanmam en önemli özelliklerim." ifadelerinde bulundu. Koray ilk kez 4 Şubat 2014'te Tokatspor maçı kafilesine alınmış, 5 Şubat'ta oynanan maçta ise "28" numaralı formasıyla yedekler arasında yer almıştır. Oyuna sonradan dahil olmuştur. Takımı maçı 3-0 kazanmıştır. Süper Lig'de ise Eskişehirspor karşısında kadroda olan Koray, bu maçta süre bulamasa da takımı 3-0 galip gelmiştir. Daha sonra ise Türkiye Kupası'nda Antalyaspor maçınıda Emre Can Coşkun ile savunmanın ortasında 90 dakika görev yapmıştır. Süper Lig'de ise ilk maçına 8 Mart 2014'te Akhisar Belediyespor maçında çıkmıştır. 2014-2015 Sezonun ilk yarısında genelde lig maçlarında kadroya alınmayan Koray Günter'e, Hamza Hamzaoğlu döneminde Türkiye Kupası karşılaşmalarında şans tanındı. Devre arası hazırlık kampında Semih Kaya'nın sakatlanmasının ardından sezonun ikinci yarısında oynanan lig karşılaşmalarında ilk 11 olarak sahaya çıktı ve 90 dakika forma giydi. 4 Eylül 2010'da Azerbaycan ile oynanan Almanya U-17 millî takım hazırlık maçı ile ilk kez Almanya forması giydi. 2011 Avrupa 17 Yaş Altı Futbol Şampiyonası elemelerinde kadroda yer alan isimlerdendi. İlk eleme turunda sadece 1 maçta son dakikalarda oyuna girse de ikinci eleme grubunda bütün maçlar ilk 11'de oynadı ve takımın şampiyonaya katılmasını sağlayanlardan oldu. Turnuva kadrosuna çağrılan isimlerden olan futbolcu Almanya ile Avrupa ikinciliği yaşarken, forma giymediği ilk grup maçı dışındaki tüm maçlarda 90 dakika oynadı. Bu başarı ile FIFA 17 Yaş Altı Dünya Kupası'na katılmaya hak kazanan Almanya U-17 kadrosunda yer aldı. Bu turnuvada ise Dünya üçüncülüğü yaşarken, çeyrek finale kadar teknik direktör Steffen Freund'un ilk 11 tercihiydi. Çeyrek final ve yarı finalde forma giyemeyen futbolcu, üçüncülük maçının ikinci yarısında forma giydi. Defans olmasına rağmen attığı üç golle de üçüncülükte büyük katkısı bulundu. 17 Nisan 2012 tarihinde Almanya U-19 takımı forması giymeye başladı. U-19 Avrupa Şampiyonası elemelerinde şans bulsa da turnuvaya katılamadılar. Tuğçe Pala Tuğçe Pala (d. 13 Aralık 1974, Gaziemir, İzmir), TRT İstanbul Radyosu Türk Sanat Müziği Ses Sanatçısı 1974 yılında İzmir Gaziemir'de doğdu. Babasının subaylık mesleği nedeniyle okul hayatının büyük bir bölümünü farklı illerde ve okullarda tamamladı. Çocukluk yıllarında müziğe olan tutkusu anne ve babası tarafından fark edilince müzik çalışmalarına yönlendirildi. Bulundukları illerde faaliyet gösteren musiki cemiyetlerinde çalışmalarına 12 yaşında başlamıştı. Kanun dersi almaya başladı. Daha sonraları, Türk Musiki Konservatuvarında çalışmalarda bulunmuştur. 1990 senesinde İstanbul Teknik Üniversitesi Türk Musikisi Devlet Konservatuvarı'nın açmış olduğu Ses Eğitimi Bölümü sınavlarına girdi. Bu sınavlardan sonra, konservatuvara başlamdı. Beş senenin ardından 1995 yılında mezun oldu. Konservatuvar yıllarında Tülun Korman, Tülin Yakarçelik, Belkıs Aran, Alaaddin Yavaşça, Bekir Sıtkı Sezgin, Selahattin İçli, Naime Batanay, Yavuz Özüstün, Nevzat Atlığ, Oğuz Parlar, Hurşit Ungay, Erdoğan Berker ve Hakan Talu gibi eğitimcilerden ders aldı. Konservatuvarda eğitim gördüğü senelerde, 1994 yılında İstanbul Radyosu'nun açmış olduğu; yetiştirilmek üzere, ses sanatçısı sınavına girdi ve aynı sene İstanbul Radyosu'nda akitli ses sanatçısı olarak göreve başladı. Radyo çalışmalarının yanı sıra birçok konserde görev aldı. Festivallerde ve İstanbul Türk Müziği günlerinde konserler verdi. Yurt dışında.; Almanya, Rusya, Yunanistan, Cezayir, Türkmenistan başta olmak üzere birçok ülkede resmi görevlerde bulundu. Yurt içinde de TRT görevlerinin dışında, Türk musikisine katkıda bulunmak amacıyla, birçok ilde dernek, kuruluş ve yardım konserlerine katıldı. Bu katkılarından dolayı almış olduğu ödüllerin yanı sıra, TRT'de; Ankara ve İstanbul'daki ve birçok ildeki televizyon ve radyo programlarında görev aldı. 2002 yılında İstanbul Radyosu'nda kadrolu ses sanatçısı olmaya hak kazandı. Halen TRT İstanbul Radyosu'ndaki ses sanatçılığı görevine devam etmektedir. "Aşikar" isimli Türk Sanat Müziği albümünün ardından "Kime Ne" isimli yepyeni şarkısıyla dinleyicilerinin karşısına çıktı. Ã‡ek valf Çek valf, çek vana veya tek yönlü valf, normalde sıvı veya gaz gibi akışkanların tek yönlü geçişine izin veren mekaniksel bir kontrol valfidir. Bazı yerlerde gaz akışkanı için de kullanılır. İşletme emniyeti yüksektir ve duruma göre komplike armatürlerin yerine geçebilirler. Çek valflerle ilgili önemli bir durum, valfin çalışabileceği azami giriş basıncı Çek valflerin çalışan parçası menteşeli bir disktir. Bu disk, tek yönde menteşe pimi üzerinde serbestçe hareket edebilir. Otomatik olarak akışkan hareketi ile çalışır. Akışkan bir yönde akarken, disk açılarak geçişe müsaade eder. Ters yönde akış halinde ise disk kapanır. Böylece çek valfin takıldığı hat üzerinde akış tek yönlü olur. Çek valfler bazı pompa türleri ile birlikte kullanılır. Kromatografide kullanılan pompaların giriş ve çıkışlarında genellikle küresel çek valf kullanılır. Bu valfler pompaya bağlanan küçük silindir gibidir. Pompaya benzer çoğu mekanizmalarda sıvının akışını kontrol etmek için çek valf kullanılır. Çek valfler kimyasal ve elektrik santralleri gibi endüstriyel alanlarda kullanılır Sulama, fıskiye, damlama sulama emitörlerinin bazılarında küçük çek valf bulunur. Bunlar suyun sistemden tazyikli çıkmasını sağlar. Çek valfler ayrıca ev ısıtma sistemlerinde düşey aktarımı engellemek için kullanılır. Ayrıca güneş enerjisi sistemlerinde de kullanılır. Jeane Dixon Jeane L. Dixon (5 Ocak 1904 - 25 Ocak 1997) 20. yüzyılın en iyi bilinen Amerikalı astrolog ve psişiklerinden birisidir. Döneminde dağıtılan gazetelerin astroloji sütunları, bazı iyi duyurulmuş tahminleri ve çok satan biyografisi nedeniyle tanınmıştır. Dixon Wisconsin'de doğdu ve ancak Kaliforniya'da büyüdü. Kaliforniya'da otomobil pazarlamacı olan ve daha sonra emlak söktöründe başarı gösterecek olan James L. Dixon ile evlendi. Evlilikleri Jeane'ın ölümüne kadar sürdü ve Dixon kocasıyla birlikte birçok firmada şirketlerin yöneticisi olarak çalıştı. Jeane, sonraki yıllarda kendisini daha fazla medyumluğa adadı. Dixon uzun yıllar günlük gazetelerin fal köşelerine yazılar yazdı ve savaş, barış, politika ve benzeri konularda kehanetlerde bulundu. 13 Mayıs 1956'da Parade adındaki bir gazetenin pazar ekinde "1960 seçimlerini.. bir Demokrat kazanacak. Görevini sürdürürken ölecek ya da öldürülecek ama bu ilk hizmet döneminde olmayabilir" diye yazdı. 1963'te Kennedy'nin öldürülmesi ile bu kehanet gündeme geldi. Gerçi Dixon 1960 seçimlerinden kısa bir süre önce Richard Nixon'un seçimleri kazanacağını da söylemişti. 1965'te Ruth Montgomery tarafından biyografisi yazılınca Dixon'un popülaritesi en yüksek noktasına ulaştı. Kitap 3 milyondan fazla satış yaptı. Dixon 1969 ile 1997 arasında yedi kitap yazdı. Aralarında Richard Nixon'un da bulunduğu çok sayıda politikacının kişisel astrologluğunu ve danışmanlığını yaptı. Dixon, Ronald Reagan'ın başkanlığı sırasında Reagan'ın eşi Nancy Reagan'a da tavsiyelerde bulunan çok sayıda astrologdan biri oldu. Dixon, inançlı bir Katolikti ve ona bu yeteneği Tanrının bahşettiğine inanıyordu. Matematikçi John Allen Paulos bunu Jeane Dixon Etkisi gibi bir terimle açıklamıştır. Buna göre bir kısım kehanetlerin gerçekleşmesi için, sadece yeterli sayıda kehanette bulunmak gerekir. Bu durumda bu az sayıda gerçekleşen kehanet akılda kalır. Dixon'un çok sayıda kehanetinden ancak küçük bir kısmı gerçekleşmiştir. Bunun dışında Dixon'un, 5 Şubat 1962'de Ortadoğu'da büyük bir dini liderin doğacağı ve 1958'de III. Dünya Savaşı'nın çıkacağı gibi, kesin bir açıklıkla gerçekleşmeyen kehanetleri de vardır. Jeane Dixon'ın yayınları: Feridûn-i Muşîrî Ferîdûn-i Muşhîrî (Farsça: فريدون مشيری) (d. 21 Eylül 1926 – ö. 25 Ekim 2000), İranlı şair ve çevirmen. 20. yüzyıl İran Edebiyatının önemli şairlerinden Ferîdûn-i Muşhîrî, 21 Eylül 1926’da Tahran’da dünyaya geldi. Anne tarafından büyük dedesi olan Mîrzâ Câvid el-Memâlik, Kaçar Hanedanı'nın önemli şairlerindendir. İlk öğrenimini Meşhed ve Tahran’da gerçekleştirdikten sonra Tahran İletişim Meslek Yüksekokulu’na yazıldı. İlk şiiri 1944 yılında "İrân-ı Mâ" ("Bizim İranımız") gazetesinde yayımlanan Muşhîrî, 1954'ten itibaren on sekiz yıl boyunca "Roşenfikr" ("Açık Fikir") dergisine katkıda bulundu. İlk şiir kitabı "Teşne-yi Tûfân" ("Fırtınaya Susamış"), Şehriyâr ve Deştî’nin önsözleriyle 1955'te yayımlandı (ilk baskısında "Nâyâfte" ("Bulunmamış") olarak neşredilen bu kitap ancak daha sonraki baskılarında bu adı alır). Hemen bir sene sonra bu kitabı "Gonâh-i Deryâ" ("Denizin Günahı") izledi. Nîmâ şiiriyle klâsik İran şiirini sentezlediği bu iki kitapla Furûğ-i Ferruhzâd gibi dönemin önemli genç şairlerinin ilgisini çekti. Çağdaş İran edebiyatının en bilinen şiirlerinden olan "Kûçe" ("Sokak") 1960’ta basıldı ve bu şiir, altı senelik bir aradan sonra çıkarttığı üçüncü şiir kitabı "Ebr u Kûçe"'de ("Bulut ve Sokak") yer aldı. Diğer bir önemli şiir kitabı "Behâr Râ Bâver Kon" ("İnan İlkyaza") 1967’de yayımlandı. Edebiyat yaşamı boyunca on bir şiir kitabı yayımlayan Muşhîrî, 25 Ekim 2000 tarihinde Tahran’da aramızdan ayrıldı. 2006 Football League Cup Finali 2006 Carling Cup Finali 26 Şubat 2006 tarihinde Manchester United ve Wigan Athletic arasında oynanmıştır.Louis Saha ve Cristiano Ronaldo'nun attığı bir gol, ve Wayne Rooney'in attığı iki golle Manchester United maçı rahat kazanmıştır. Kupa törenine, Manchester United'lı oyuncular Liverpool karşısındaki son FA Cup maçında ayağı kırılan Alan Smith adına, üzerinde "For You Smudge" yazan tişörtlerle çıkmışlardır. Wigan kalecisi Mike Pollitt 14 dakika sonunda sakatlanıp oyundan çıkınca, kariyerine Kırmızı Şeytanlar'da başlamış olan usta oyuncu için kupa finali hayali kısa sürdü. Kaynak: ESPN Oohenunpa LakotalarÄ± Oohenunpa Lakotaları ya da Oohenonpalar, İki-Tencereliler (Lakotaca "Oóhe Núŋpa/Oóhenuŋpa" «iki tencere/two boilings/two kettles» Dakotaca "Oohenoŋpa" < "ohan" «kaynamak/boil» + "noŋ'pa" «iki/two»; İngilizce "Two Kettles, Twokettles" «İki Tencereler/Çaydanlıklar», "Two Kettle Sioux" «İki Tencere Siyuları», "Rattling Ribs" «Tıkırdayan Kaburgalar», "Long Mandan" «Uzun Mandanlar», "Oohenonpa"), ABD'de Güney Dakota eyaletlerinde yaşayan Lakota Siyularının ayrıldığı yedi alt kabileden ("band") biri. Mnikȟówožu ve Itázipčho Lakotaları ile birlikte "Merkezi Lakotalar" adı altında toplanırlar. Oohenunpalar ilk kayıtlarda Wanhin Wega («Broken Arrow») adı altında Mnikȟówožu Lakotalarının ilk "thiyóšpaye" 'si olarak geçer. Yaklaşık 1840 yılında onlardan ayrılarak bağımsız ayrı kabile olmuşlardır. Tarihteki alt kabileleri ("thiyóšpaye" ya da "band"): Genellikle iki gruba ayrılır: Hüseyin Şevki Topuz Hüseyin Şevki Topuz, Rıfat Ilgaz'ın Hababam Sınıfı isimli kitabında adı geçen karakterlerden biridir. Ayrıca bu karakter Hababam Sınıfı filminde de görülmüş, Ergin Orbey tarafından canlandırılmıştır. Hüseyin Şevki Topuz Türkiye Cumhuriyeti Millî Eğitim Bakanlığı müfettişidir. Kitapta Hababam Sınıfı'nı teftiş etmiş, ancak klasik Hababam Sınıfı numaralarına yenik düşerek rezil olmuştur. Filmde ise serinin Hababam Sınıfı Sınıfta Kaldı ve Hababam Sınıfı Tatilde bölümünde görülmüş, İnek Şaban ve Güdük Necmi'ye sorular sormuş, fakat bu iki haylaz tarafından oyuna getirilerek rezil olmuştur. Frances Marion Frances Marion (18 Kasım 1888 – 12 Mayıs 1973) Amerikalı gazeteci, yazar ve oyun yazarı. June Mathis ve Anita Loos ile birlikte yirminci yüzyılın en ünlü oyun yazarlarından kabul edilir. Marion Benson Owens adıyla San Francisco, Kaliforniya'da dünyaya geldi. I. Dünya Savaşı sırasında gazetecilikle uğraştı ve denizaşırı savaş muhabirliği yaptı. Ülkesine geri döndüğünde Los Angeles'a taşınıp öncü kadın film yönetmeni Lois Weber'in şirketi "Lois Weber Productions"'da senaryo asistanlığı yapmaya başladı. "Frances Marion" adıyla aktris ve fim yapımcısı olan Mary Pickford için "Rebecca of Sunnybrook Farm" ve "The Poor Little Rich Girl" gibi birçok film ve 1920 ve 1930'larda başarılı olmuş filmler için metinler yazdı. "The Big House" sayesinde 1930 yılında En İyi Uyarlama Senaryo Akademi Ödülü'nü kazanarak bir Akademi Ödülü'nü kazanan ilk kadın oldu. Morgaro Gomis Morgaro Lima Gomis (d. 14 Temmuz 1985), Senegalli futbolcudur. İskoçya takımlarından Dundee United'ta forma giymektedir. Fransa'da kariyerine başlayan futbolcu, 2007-08 yılında sergilediği performansla, Ocak 2007'de Dundee United'e transfer oldu. Takımıyla 2010 İskoçya Kupası'nı kazandı ve kulüpte en çok maça çıkan Afrikalı futbolcu oldu. Minikonju Lakotaları Minikonju Lakotaları ya da Minıkancular (Lakotaca "Mnikȟówožu" «Plants by the Water» ; İngilizce "Miniconjou, Minneconjou, Hokwoju"), ABD'de Güney Dakota eyaletlerinde yaşayan Lakota Siyularının ayrıldığı yedi alt kabileden ("band") biri. Oóhenuŋpa ve Itázipčho lakotaları ile birlikte "Merkezi Lakotalar" adı altında toplanırlar. Günümüzde Cheyenne River Kızılderili Rezervasyonunda kapalı kalan Minikonjular, geçmişte Güney Dakota'nın Black Hills'den Platte Nehrine kadarki olan batısında yaşıyorlardı. Tanınmış Minikonjular arasında Maȟpíya Ičáȟtagya ("Touch the Clouds"), Joseph White Bull, Lone Horn, Heȟáka Glešká ("Spotted Elk") sayılabilir. Wounded Knee Katliamında ABD askerlerince öldürülen 153 Lakotadan Hunkpapa olan 38 tanesi hariç diğerleri Spotted Elk'in kabilesinden Minikonjulardır. Tarihteki alt kabileleri ("thiyóšpaye" ya da "band"): Tarihte Minikonju "band" ı olarak geçen ikisi yaklaşık 1840 yılında onlardan ayrılarak Oohenunpa adıyla bağımsız ayrı kabile olmuşlardır: Yankton Dakotaları Yankton Dakotaları ya da Yanktonlar (Dakotaca "Iháŋktȟuŋwaŋ" «Village at the End/end village» ; İngilizce "Yankton, Ihanke-towan"), ABD'de Güney Dakota eyaletlerinde yaşayan Dakota Siyularının ayrıldığı dört alt kabileden ("band") biri. Yanktonai Dakotaları ile birlikte "Batı Dakotaları" adı altında toplanırlar. AnaBritannica'da Yanktonlar adı ayrıca Batı Dakotaları anlamında da kullanılır. Tarihteki (1878) alt kabileleri ("thiyóšpaye" ya da "band"): Ohri Belediyesi Ohri Belediyesi (Makedonca: Општина Охрид) Kuzey Makedonya'nın batısında bulunan bir belediyedir. Belediyenin merkezi Ohri’dir. Belediye, Kuzey Makedonya'nın idari dağılımında Güneybatı Bölgesi'nde yer alır. Kuzeyinde Debarça Belediyesi, kuzeydoğusunda Demir Hisar Belediyesi, doğusunda Resne Belediyesi bulunmaktadır. Batı yönünde Ohri Gölü vardır. Belediye alanı Kuzey Makedonya'nın turistik alanlarından birisidir. 2002 sayımlarına göre Ohri Belediyesi’nin toplam nüfusu 55.749 kişidir. Bu nüfusun etnik dağılımı şu şekildedir: Makedonlar 44.344; Arnavutlar 2.962; Türkler 2.268... Resne Belediyesi Resne Belediyesi (Makedonca: Општина Ресен) Kuzey Makedonya'nın güneybatısında bulunan bir belediyedir. Belediyenin merkezi Resne’dir. Belediye, Kuzey Makedonya'nın idari dağılımında Pelagonya Bölgesi'nde yer alır. Batısı ve kuzeybatısında Ohri Belediyesi, kuzeydoğusunda Demir Hisar Belediyesi, doğusunda Manastır Belediyesi bulunmaktadır. Güney yönünde Prespa Gölü vardır. Belediye alanı, Ohri ile beraber Makedonya'nın turistik alanlarından birisidir. 2002 sayımlarına göre Ohri Belediyesi’nin toplam nüfusu 55.749 kişidir. Bu nüfusun etnik dağılımı şu şekildedir: Makedonlar 12.798; Türkler 1.797; Arnavutlar 1.536... Kazimierz Funk Kazimierz Funk (d. 23 Şubat 1884, Varşova – ö. 19 Kasım 1967, New York), genelde kullanılan İngilizceleşmiş şekliyle Casimir Funk, Polonyalı biyokimyacı. Genelde, 1912'de oluşturduğu ve ilk başlarda "vital amines" ("Türkçe: Yaşamsal amin") olarak adlandırdığı vitamin kavramının ilk formülasyonuyla tanınır. Hollandalı Christiaan Eijkman'ı; esmer pirinçle beslenen insanların, tamamen darı ürünleri yiyen insanlara göre beriberi hastalığına daha dirençli olduğunu belirten bir makalesini okuduktan sonra bu dirençten sorumlu maddeyi izole etme üzerine çalıştı ve 1912'de başarılı oldu. Elde ettiği bu maddede bir amin grubu bulduğu için bu maddeye vitamin adı verdi. Bu vitamin, adı sonradan koyulacak B vitaminiydi (diğer adıyla "Tiyamin"). Funk; raşitizm, pellegra, çölyak hastalığı, iskorbüt gibi diğer hastalıkların vitaminlerle iyileştirilebileceği hipotezini öne sürdü. "Vitamin" sözcüğüne başta "Vitamine" denilirdi, ancak vitaminlerin azot içeren amin grubu içerme zorunluluğu olmadığı anlaşıldığında sonundaki "e" harfi kaldırıldı. Daha sonra, B, B, C ve D vitaminleri olarak bilinen diğer esansiyel besin maddelerinin varlığını öne sürdü. 1936'da tiyamin molekülünün yapısını saptadı, ancak bu molekülü ilk kez izole eden kişi değildi. Yine de nikotinik asiti (diğer adıyla niyasin veya B vitamini) izole eden ilk kişiydi. Funk ayrıca, hormonlar, diyabet, peptik ülser ve kanser biyokimyası üzerine çalışmalar yürüttü. Polish Institute of Arts and Sciences of America (PIASA) yıllık olarak Polonya asıllı Amerikan bilim adamları arasında "Casimir Funk Doğal Bilimler Ödülü" vermektedir. Bu ödülü kazanan kişiler arasında; Nobel sahibi Roald Hoffmann, Aleksander Wolszczan, Hilary Koprowski, Peter T. Wolczanski, Wacław Szybalski ve Benoît Mandelbrot bulunur. Funk 1940'ta ABD'ye döndükten sonra "Funk Tıp Araştırma Vakfı"nın başkanı oldu ve kariyerini sonlandırdı. Yanktonai Dakotaları Yanktonai Dakotaları ya da Yanktoneyler (Dakotaca "Iháŋktȟuŋwaŋna" «Little Village at the End» ; İngilizce "Yanktonai, Ihanktonna"), ABD'de Kuzey ve Güney Dakota eyaletlerinde yaşayan Dakota Siyularının ayrıldığı dört alt kabileden ("band") biri. Yankton Dakotaları ile birlikte "Batı Dakotaları" adı altında toplanırlar. Tanınmış Yanktonaylar arasında Waŋbdí Okíčhize ("Chief War Eagle") ile Wánataŋ ("Wanata") sayılabilir. Tarihteki iki ana grupta toplanan alt kabileleri ("thiyóšpaye" ya da "band"): Harold Arlen Harold Arlen (15 Şubat 1905 – 23 Nisan 1986) Amerikalı bir popüler müzik bestecisidir. 500 şarkı bestelemiş ve bu şarkılardan birçoğu dünya çapında bir başarı yakalamıştır. "The Wizard of Oz" adlı film için düzenlenen beste yarışmasına katılmış ve bu film için 1938 yılında bestelediği "Over the Rainbow” şarkısı klasikler arasına girmiştir. Ayrıca Arlen'in ""Great American Songbook"" 'a çok büyük katkıları olmuştur. ""Over the Rainbow"" şarkısı "Recording Industry Association of America (RIAA)" ve "National Endowment for the Arts (NEA)" tarafından 20. yüzyılın en iyi şarkısı olarak olarak kabul edilmiştir. Arlen Hyman Arluck adıyla Buffalo, New York'ta yahudi bir hazzanın oğlu olarak dünyaya geldi. İkiz erkek kardeşleri onun doğumundan bir gün sonra vefat ettiler. Küçükken piyano çalmayı öğrendi. Genç bir adam olunca da bir müzik grubunda yer aldı. Piyano çalarak ve şarkı söyleyerek bazı yerel başarılara imza attı. Bunun üzerine 1920'lerin başında New York'a taşındı. Burada bir vodvilde, vodvile müzikle eşlik eden adam olarak çalıştı. Bu sıralarda adını Harold Arlen olarak değiştirdi. 1926 ile 1934 yılları arasında, Arlen The Buffalodians, Red Nichols, Joe Venuti, Leo Reisman ve Eddie Duchin gibi birçok grupta vokalist olarak yer aldı. Bu gruplarda söylediği şarkıları genellikle kendi besteliyordu. 1929' da Arlen ilk çok bilinen bestesini besteledi: ""Get Happy"" ( şarkı sözlerini Ted Koehler yazdı). 1930'ların başı ve ortalarında Arlen ve Koehler Harlem, Manhattan'da yer alan ve neredeyse Broadway tiyatrosu kadar bilinen popüler kulüp "Cotton Club" için birçok şov yaratmışlardır. Arlen ve Koehler ortaklığı zamanla ""Let's Fall in Love"" ve""Stormy Weather"" gibi hit şarkıların doğmasına neden olmuştur. Arlen aynı zamanda piyanist ve vokalist olarak çalışmaya başarıyla devam ediyordu. Bunun sonucunda da Leo Reisman'ın dans orkestrasıyla bir kayıt yapmıştır. 1930'ların ortalarında Arlen evlendi ve zamanını gittikçe Kaliforniya'da geçirmeye ve filmler için müzikler bestelemeye başladı. Arlen bu sıralarda söz yazarı E.Y. "Yip" Harburg ile çalışmaya başladı. 1938 yılında takım Metro-Goldwyn-Mayer tarafından ""The Wizard of Oz"" adlı filme müzik yapmaları için işe alındı. Bu müziklerin en ünlüsü ""Over the Rainbow"" 'dur ve bu şarkı onlara En İyi Şarkı Akademi Ödülü'nü getirmiştir. İkili ayrıca ""Down with Love"" adlı şarkıyı da yazdı. Bu şarkı, ilk önce Hooray for What! adlı 1937 yapımı Broadway şovunda daha sonra 2003 yılı yapıımı "Down with Love" adlı filmde kullanıldı. Arlen uzun süre eski oda arkadaşı, The Wizard of Oz'da yıldızı parlayan Ray Bolger ile arkadaş kaldı. 1940'larda Arlen söz yazarı Johnny Mercer ile bir takım oluşturdu ve hit şarkılar yapmaya devam etti. Bu hit şarkılardan bazıları "Blues in the Night", "That Old Black Magic," "Ac-Cent-Tchu-Ate the Positive," "Any Place I Hang My Hat Is Home", "Come Rain or Come Shine"" ve "One for My Baby (and One More for the Road)" 'dir. Arlen Judy Garland'ın müzikal kişiliği için iki beste yaptı; "Over the Rainbow"'daki masum kız ve yaşamaktan bıkmış şık şantöz için "The Man that Got Away". Arlen ikinci besteyi 1954 yapımı "A Star Is Born" filmi için bestelemişti. 2007 FA Community Shield The 2007 FA Community Shield 5 Ağustos 2007 tarihinde 2006-07 Premier League şampiyonu Manchester United ve 2006-07 FA Cup galibi Chelsea arasında oynanmıştır. Community Shield'de uzatma olmadığından, 90 dakika 1-1 bitince maç penaltılara gitmiş ve Manchester United maçı penaltılarda 3-0 kazanmıştır. Ryan Giggs 35. dakikada açılış golünü atmış, fakat Florent Malouda ilk yarının bitiminden hemen önce eşitliği sağlamıştır. Maç penaltılara gitmiştir. Edwin van der Sar Chelsea'nin ilk üçpenaltısını kurtarında, Wayne Rooney son penaltıyı attı ve United şampiyon oldu. Bu Community Shield aynı zamanda yeni Wembley Stadyumu'nda oynanan ilk Community Shield'dir. Manchester United ve Chelsea'nın beraber oynadığı son Community Shield (o zaman Charity Shield'dı) yedi sene önce Wembley'de oynanmıştı, maçı Chelsea 2-0 kazanmıştı. Kuriki Höyük Kuriki Höyük, Batman il merkezinin 14 km. güneyinde, Oymataş Köyü'nün 1 km. kadar güneybatısında, birbirine yaklaşık 70 metre mesafedeki iki tepeden oluşan bir höyüktür. Batman Çayı ile Dicle'nin birleştiği bölgededir. Kazılar, Mardin Müzesi Müdürlüğü'nce 2009 yılında Çukurova Üniversitesi'nden Yrd. Doç. Elif Genç başkanlığında başlatılmıştır. Kazılarda İtalyan Floransa Üniversite'sinden arkeolog, antropolog ve biyologlar da çalışmıştır. 2011 yılından itibaren ise Batman Müze Müdürlüğü ile sürdürülmektedir. Esas yerleşim Kuriki Höyük 1 olarak tepeye ağırlık verilmiştir. Bu tepede Geç Kalkolitik Çağ'dan MS 1 binyıla kadar tabakalar görüldüğü anlaşılmıştır. Kuriki Höyük 1'de MÖ 4. binyıldan MÖ 3. binyıl başlarına kadar iskân edildiği, daha sonra terk edildiği, MÖ 1. binyıldan MS 1. binyıla kadar yeniden yerleşme gördüğü belirtilmektedir. Buna göre ikinci iskânın Geç Demir Çağı boyunca, Part İmparatorluğu Dönemine kadar süren bir dönem olarak görülmektedir. Diğer yandan, her iki yükselti yüzeyinde seyrek de olsa görülen bazı çanak çömlek parçalarına dayanılarak burada bir Obeyd (kabaca MÖ 5. binyılın ikinci yarısı) yerleşiminden söz etmek gerekmektedir. Kazı çalışmalarında yüzeyin hemen altında MÖ 1. binyıldan MS 1. binyıl başlarına tarihlenen büyük bir yapı açığa çıkarılmıştır. Uzun bir koridoru ve yedi odası olan bu yapı 19,30 metre uzunluktadır. Taş temeller üzerine kerpiç tuğla kullanılarak yapılmıştır. Odalar arasında geçit bulunamamıştır. Odalarda sırlı çanak, kandil, boğa ya da koç biçimli piton parçaları, çok sayıda çark yapımı çanak çömlek parçaları, ağırşaklar, pişmemiş ağırlıklar, demir ok ucu, delikli bazalt taş ve öğütme taşı parçaları ile bir pişmiş topraktan çıplak tanrıça figürini bulunmuştur. Kazılarda bazıları basit toprak, bazıları sanduka mezar olarak çocuk mezarları, 6-7 aylık olduğu tahmin edilen iki fetüs ortaya çıkarılmıştır. Ayrıca Erken Tunç Çağı ocakları ve bir tahıl deposu ile kömürleşmiş halde 45 kg. kadar mercimek ve mercimek ve buğday kalıntısı bulunmuştur. Buluntuların değerlendirilmesinden, yerleşmedeki topluluğun tarım, hayvancılık ve balıkçılıkla geçimini sağladığı, bunun yanında Batman Çayı ile Dicle'nin birleştiği bölgede olmaktan da yararlanarak nehir ticaretinden gelir elde ettiği anlaşılmaktadır. Nehir üzerinden ticaret yapan tacirlerin yerleşimde konaklamış oldukları düşünülmektedir. Kazılarda açığa çıkarılan büyük yapının bu amaçla kullanıldığı, diğer yandan ticari yükün burada depolandığı ve yerli halk ile ticaret yapıldığı ileri sürülmektedir. Hata bulma ve düzeltme Hata bulma ve düzeltme, güvenilmez iletişim hatlarında güvenilir veri iletişimi sağlayan tekniklerdir. Birçok iletişim kanalı kanal gürültüsüne tabidir ve böylece veri bir kaynaktan alıcıya aktarılması sırasında hatalar oluşabilir. Hata düzeltme orijinal verilerin yeniden oluşturulmasını sağlarken Hata algılama teknikleri, böyle hataları tespit eder. Terimlerin genel olarak tanımı şöyledir: Hilmi Bey Ä°dari vesayet İdari Vesayet veya yönetsel vesayet, özellikle üniter yapılı devletlerde genel idare sınıfı ile yerinden yönetim alanı arasında idari açıdan bütünlük sağlamaya yarayan denetim mekanizmasıdır. Diğer tamamlayıcı denetim mekanizması genel idare sınıfı içerisinde yer alan merkezi yönetim ile taşra teşkilatı arasında bağ kuran "hiyerarşi"dir. İdarenin bütünlüğü ilkesi ile doğrudan bağı olan idari vesayet, merkezi yönetim ve taşra teşkilatı ile yerinden yönetim kademeleri arasında ilişki kurar. Türkiye'de 1982 Anayasası'nın 127. Maddesi'nde idari vesayetten bahsedilmektedir. İdare hukukunda önemli yeri vardır. İdari Vesayet Merkezi Yönetimin yerel yönetimler üzerindeki denetim yetkisine denir. Komut seviyesi paralellik Komutlar arasındaki potansiyel örtüşmeye komut seviyesinde paralellik denir. Yazılım ve donanımda gerçekleştirilebilir. Yazılımda yapılan teknikler sabit iken donanımda yapılan teknikler dinamik parallelik sağlar. KaraayakÃ§a Karaayakça ya da Karaayak dili, Siksikaca (kendilerince "Siksiká " ᓱᖽᐧᖿ; İngilizce "Blackfoot, Siksika"), dört lehçesinden üçü (Kainai, Kuzey Piegancası, Güney Piegancası) Kanada Alberta'da, biri Amerika Birleşik Devletlerinde Montana eyaletinin kuzeybatısında Karaayaklar tarafından konuşulan Algonkin dilleri ailesinin Ova Algonkin dilleri grubundan bir Kızılderili dilidir. 2001 rakamlarına göre Kanada'da 15.000 etnik Karaayaktan 4.500 kadarı, ABD'de ise 5.000-8.000 etnik Karaayaktan 100 kadarı anadilini konuşabiliyor. Daha çok yaşlılarca kullanılan Eski Karaayakça (ya da Yüksek Karaayakça) ile gençlerce kullanılan Yeni Karaayakça (ya da Çağdaş Karaayakça) olmak üzere iki farklı biçimi bulunur. En yakın akrabaları bağlı olduğu "Ova Algonkin dilleri" grubundaki diğer dillerdir: Arapahoca, Atsinaca ve Şayence (Çeyence). 4 lehçesi bulunur: YumuÅŸak hata Elektronik ve bilgisayar alanında yumuşak hata, yanlış oluşan bir sinyal hatasıdır. Hatalar donanımdaki bir hatadan dolayı, yanlış tasarlanmış devreler veya bozulmuş bir devre elemanından kaynaklanmış olabilir. Bu tür hatalar donanımda kalıcı hasara sebep olmaz ve hata oluşan sinyal yeniden yazıldığında ortadan kaldırılabilir. Yumuşak hatanın daha önemli sinyaller üzerinde gerçekleşmesi, çalışan sistemin çökmesine sebep olabilir. Erzurum, Ã‡ankaya Erzurum, Ankara ilinin Çankaya ilçesine bağlı bir mahalledir. Single event upset Mikroişlemci, hafıza birimleri, transistörler gibi yarı iletken develerde oluşan hal değişimine Single event upset (SEU) denir. İyonların veya elektro-manyetik radyasyonun cihazın hassas bir noktasına çarpması sonucu oluşan anlık enerji artmasından kaynaklanır. SEU bir yumuşak hata çeşididir. Bu konuyu araştırmaya daha yatkın hale getirmek için kullanılan yumuşak hatanın alt sınıflarından birisidir. Yumuşak hata gibi donanımda kalıcı hataya sebep olmayan ve sadece bir kez gerçekleşen bir hatayı temsil eder. Devrede oluşacak SEU'lar için yumuşak hata için alınan yöntemler kullanılabilir. Bunlardan bazıları; Gambit (hayali karakter) (Remy LeBeau) Chris Claremont ve Jim Lee tarafından 1990 tarihinde yaratılmış X-Men karakteridir. Gücü, bio-kinetik enerjiyi kullanıp kontrol edebilmesidir. Karanlık bir geçmişi olan Gambit, her şeyi geride bırakıp X-Men'e katılmıştır ve Rogue ile büyük ama dramatik bir aşk yaşamaktadır. Bulut tipleri Bulut tipleri sayfasında uluslararası şekilde kullanılan bulut adlandırmalarının bir listesi bulunur. Edward Elgar Sir Edward Elgar (d. 2 Haziran 1857, Broadheath, Birleşik Krallık - ö. 23 Şubat, 1934, Worcester, Birleşik Krallık) Britanyalı geç romantik stili müzik bestecisi ve orkestra şefi. Edward Elgar'ın hazırladığı eserlerin çoğu Britanya ve uluslararası klasik batı müziği konserleri repertuvarına girmiştir. Orkestra için bestelediği ilk önemli eseri olan "Enigma Varyasyonları" çok büyük sükse kazanmıştır. Sonra oratoryolar, oda müziği eserleri, senfoniler, enstrümental konçertolar, keman ve viyolonsel için konçertolar, birkaç koro eseri (bunlar arasında popüler "Gerontius'un Rüyası" vardır) ve şarkılar da bestelemiştir. Bestelediği müzik arasında "Pomp ve Circumstance" marşları bulunmakta ve bu marşlardan ilki olan "Land of Hope and Glory" İngiltere'nin ikinci gayriresmî milli marşı şeklini almıştır ve İngiltere'de önemli konserlerde (örneğin yıllık BBC Prom konserlerinden sonuncusunda) seyircinin yüksek sesle şarkısını söyleyerek orkestraya katılması bir gelenek haline gelmiştir. Diğer ülkelerde aynı müzik marşları düğün ve nikâhlarda çalınmaktadır. 1924'te ulusal bir şeref ve ödül olarak "Britanya Kraliyet Müzik Ustası (King's Master of Musick)" unvanı verilmiştir. Elgar çok kere tipik bir İngiliz bestecisi olduğu kabul edilmekle beraber, müziğine etki yapanlar İngiliz değil kıtasal Avrupa'dandılar. Hayatı boyunca Elgar kendini, sadece müziksel açıdan değil sosyal açıdan da, İngiliz cemiyetine bir yabancı gibi hissetmiştir. Britanya müzik çevrelerinde egemen olanlar akademik olarak yetişmişler ve akademik çalışmalar yapan müzisyenlerken Elgar müzisyen olarak kendi kendini yetiştirmişti. Britanya Hristiyanlığı başta Anglikan Protestan olduğu için Elgar'ın Katolik mezhebinde olması bazı yüksek çevrelerde şüpheler yaratmaktaydı. Britanya'da Kraliçe Viktoriya döneminde ve Kral Edward döneminde sınıf farkları çok büyüktü ve yukarı sınıflara alt sınıfları gayet küçümsemekteydiler; Elgar kariyerinde çok başarı kazanıp iyi tanındığı dönemlerde bile aslının alt sınıftan olduğu için yüksek sınıflardan kişilerin kendini küçümsemelerinie karşı çok hassastı. Buna rağmen çok yüksek rütbeli bir İngiliz ordu subayının kızı ile evlenmişti. Karısı ona hem müzik kariyeri ve hem de cemiyette sosyal gelişmesinde ilham sağlamıştır. Fakat Elgar 40 yaşlarına gelmeden önce devamlı başarı elde etme kavgası vermiştir. Britanya'da ve dış ülkelerde ancak "Enığma Varyasyonları" eserini hazırladıktan sonra birdenbire tanındı ve müziksel başarısı hayatını rahatlattı. Bu Varyasyonlar eserini takiben "Gerontius'un Rüyaş (1900)" adlı eseri de başarılı oldu. Ama bu eserin kaynağı bir Katolik konuya eğildiği için Britanya'nın Anglikan Protestan çevreleri içinde bazı kuşkular uyandırdı. Fakat bu eser de Britanya ve diğer ülkelerde klasik batı müziği konserler repertuvarının bir nüve eseri oldu. Daha sonra hazırladığı uzun dinsel koro müziği besteleri eleştirmenlerce çok iyi karşılanmakla beraber konser repertuvarında önem kazanmadılar. "Pomp and Circumstance" Marşları (1901) ise çok daha ilgi çekti ve birinci mars dünyanın İngilizce konuşulan bölgelerinde çok yaygın olarak bilinmeye başladı. Elgar elli yaşlarında bir senfoni ve bir keman konçertosu hazırladı ve bunlar hemen gayet başarı kazandılar. Hazırladığı ikinci senfoni ve viyolonsel konçertosu müzikseverler arasında onlar kadar popüler olmadı ve Britanya orkestralarının konser repertuvarlarında olağan olarak bulunmaları sonraki dönemlerde ortaya çıktı. Elgar'ın hayatının son dönemlerinde klasik batı müziği sevenler, özellikle Britanya konser seyircileri tarafından, çok beğenilip popüler oldu. Fakat ölümünden sonra gelen nesil Elgar'ın eserlerinden pek hoşlanmamaktaydılar. 1960'lı yıllarda eserlerinin ses kayıtları yapılıp bunlar halk arasında yaygınlaşınca Elgar'ın unu ve popülerliği tekrar yükseldi. Elgar'ın bazı eserleri son yıllarda tekrar uluslararası üne eriştiyse de müziği Britanya'da çok tutulmakta; Britanya'daki konserlerde çalınmakta ve ses kayıtlarının önemli müşterileri Britanyalılar olmaktadır. Elgar bazı çevrelerde gramofon ses kayıtlarına ve plak satışlarına ciddi olarak önem veren ilk klasik müzik bestecisi olarak tanımlanma misti. 1914-195 döneminde kendi eserlerinin mikrofon olmadan akustik kayıtlara geçmesi için bir orkestra şefi olarak ses kayıtları yapılmasını sağlamıştır. 1925'ten sonra ses kayıtları için daha hassas mikrofonların gelişmesi ile çok daha gerçeğe yakın ses kayıtlarının yapılması imkânı ortaya çıkardı. Bu yeni teknolojiyi kullanan Elgar en önemli eserlerinin (başta "Gerontius'un Rüyası") y ses kayıtlarını yapmak için stüdyolarda orkestra yöneticiliği yaptı. Bu yeni yaptığı seslendirme yeniden düzenlenerek ve sesleri iyileştirilerek 1970'lerde "LP plak" olarak 1980'li yıllarda "teyp" olarak ve 1990'li "CD" olarak yeniden satış yapıldı ve bu satışlar nispeten klasik müzik için başta gelmeye başladılar. Walter Brennan Walter Brennan (d. 25 Temmuz 1894 - ö. 21 Eylül 1974) Amerikan oyuncu. Brennan En İyi Yardımcı Erkek Oyuncu Akademi Ödülü'nü üç kez aldı. En çok Akademi Ödülü kazanan erkek oyuncu rekorunu, yine üç Akademi Ödülü'ne sahip Jack Nicholson ve Daniel Day-Lewis ile paylaşmaktadır. Ailesinin Swampscott'taki evinin yaklaşık 3 kilometre uzağındaki Lynn şehrinde doğmuştur. İrlanda göçmeni ebeveynleri William John Brennan ve Margaret Elizabeth Flanagan'ın üç çocuğundan ikincisiydi. Kendisinden büyük kardeşi mühendis ve mucitti, kendisi ise Cambridge'deki Cambridge Rindge and Latin School isimli okulda Mühendislik okuyordu. On beş yaşındayken oyunculuğa bir ilgisi oluştu ve vaudeville sahnelemeye başladı. Banka memuru olarak çalışırken Amerika Birleşik Devletleri Kara Kuvvetleri'ne kaydoldu ve I. Dünya Savaşı sırasında Fransa'da görev yaptı. Savaşı takiben Los Angeles'a yerleşmeden önce Guatemala'da ananas yetiştiriciliğiyle uğraştı. 1920 yılı boyunca gayrimenkul işine girerek bir servet kazandı. Ne yazık ki Büyük Buhran döneminde borsa büyük bir darbe yiyince parasının çoğunu kaybetti. Kendini beş parasız bulunca, "The Invisible Man" (1933), "Woman Haters" (1934) isimli The Three Stooges'ın oynadığı kısa film ve "Bride of Frankenstein" (1935) gibi oynayabildiği kadar çok filmde figüranlık yaptı, ayrıca dublör olarak da çalıştı. 1930'larda yeteneği keşfedildikçe daha yüksek kalitede filmlerde daha sağlam rollerde oynamaya başladı. "Come and Get It" (1936) filminde Swan Bostrom rolü için ilk Akademi Ödülü'nü almasıyla popülerliği tavan yaptı. İki yıl sonra "The Adventures of Tom Sawyer" filminde kasabanın ayyaşı ve Muff Potter'ın katil zanlısı rolünü oynadı. Kariyeri boyunca, Brennan'a gerçek hayatta olduğundan daha yaşlı gösteren roller verilmiştir. 1932'de bir kazada pek çok dişini kaybetmesi, hızlı dökülen saçları, sıska yapısı ve pürüzlü sesi normalden daha yaşlı görünmesini sağladı. Bu fiziksel özelliğini rollerinde efekt oluşturmak için kullandı. Oynadığı filmlerin pek çoğunda protez diş taktı. Örneğin; pek çok insanın ağız sağlığının kötü durumda olduğu 18. yüzyılın sonlarında geçen "Northwest Passage" filminde çürük ve kırık diş etkisinin oluşabilmesi için ağız protezi taktı. Yönetmen Jean Renoir ona 1941'de Walter Huston'ın da oynadığı yüksek bütçeli drama filmi "Swamp Water"'da başrol verdi. 1941'de "Sergeant York" filminde, Gary Cooper'ın canlandırdığı Çavuş York'a tavsiyeler veren sempatik bir vaizi ve manifaturacıyı oynadı. Özellikle baş kahramanın yardımcısı veya "aksi ihtiyar" rollerinde yetenekliydi. Örneğin başrollerinde Humphrey Bogart ve Lauren Bacall'ın oynadığı "To Have and Have Not" filminde ufak bir rolde oynamıştır. Çok fazla kötü adam rolünde oynamasa da; 1946 yapımı "My Darling Clementine" filminde Henry Fonda'ya karşı oynadığı 'İhtiyar Clanton' rolü veya 1962 Cinemara yapımı "How the West Was Won" katil 'Albay Jeb Hawkins' veya 1940'ta üçüncü Akademi ödülünü kazandığı Roy Bean rolünü oynadığı "The Westerner" filmi, bunun tipik örnekleidir. Ayrıca 1969 yılında Danby Ailesi'nin başı olarak "Support Your Local Sheriff!" filminde James Garner ile başrolü paylaştı. 1957 ve 1963 yılları arasında ABC'nin yayınladığı "The Real McCoys" isimli televizyon dizisinde başrolde oynadı. Güney Kaliforniya'da bir çiftliğe taşınan yoksul bir Batı Virginia ailesini anlatan bu komedi dizisi, 5 sene boyunca ABC'de yayınlandı ve "The McCoys" olarak isim değiştirerek final sezonunu CBS'de yayınladı. Brennan daha sonra, bu dizinin yaratıcısı Irving Pincus ile ortaklaşa "Brennan-Westgate-Marterto Productions"'ı kurdu. Brennan, genelde "eski toprak" veya "maden arayıcısı" rolüyle birkaç film ve televizyon programında daha bulundu. "The Real McCoys" dizisinin başlangıcından önce, ABC dizisi "Jukebox Jury"'de kendisi olarak rol aldı. 30 Mayıs 1957'de NBC'nin "The Ford Show, Starring Tennessee Ernie Ford" isimli programında konuk oyuncu oldu. Ayrıca müzik işine de girdi ve en meşhuru, alışımamış bir çiftçiyle hakkındaki "Old Rivers" olan birkaç plak kaydı yaptı. 1962'de Liberty Records tarafından yayımlanan; bir tarafında ""Old Rivers"" teklisi, diğer tarafında "The Epic Ride Of John H. Glenn" olan plak, Billboard dergisi listelerinde 5. sıraya yükseldi. Brennan müzik kariyerinde bazen, Ricky Nelson Grubu'nun orijinal üyelerinden biri olan Louisiana yerlisi Allen "Puddler" Harris ile birlikte çalıştı. Brennan, Van Williams ile 1964-1965 yılları arasında yayınlanan kısa ömürlü "The Tycoon" dizisinde zengin idareci Walter Andrews'ı canlandırdı. 1967'de "The Guns of Will Sonnett" isimli başka bir dizide; silahtar oğlu James için, torunu (Dack Rambo tarafından canlandırılan) Jeff ile arayışa çıkan bir adam rolünde oynadı. Dizi 1969'da bittiği zaman hem televizyon hem de sinema kariyerine devam eden Brennan, aynı sene başrolünü Pat O'Brien ile paylaştığı "The Over-the-Hill Gang" ve bir sene sonra çıkan, başrolünü Fred Astaire ile paylaştığı "The Over-the-Hill Gang Rides Again" televizyon filmelerinde başarı yakaladı. 1970'ten 1971'e kadar, kalıcı bir kadroda bulunduğu son televizyon şovu "To Rome With Love"'da kamera karşısına çıktı. Film tarihçileri ve eleştirmenler, Brennan'ı sinema filmi tarihinin en iyi karakter oyuncularından biri olarak kabul etmişlerdir. Oynamakta uzmanlaştığı roller son derecede muhtelifti. İkisi de Howard Hawks tarafından yönetilen "Red River" filminde oynadığı "Nadine Groot" veya "Rio Bravo" filminde oynadığı "Şerif Yardımcısı Stumpy" gibi rollerle western klasiklerinde hatırlanır. Üç Akademi Ödülü birden kazanan ilk oyuncu. En İyi Yardımcı Erkek Oyuncu Akademi Ödülü'nü üç kere kazanan tek kişidir. Bununla birlikte ödülleri nasıl kazandığı konusunda bir nebze mahcuptur. Akademi Ödüllerinin dağıtıldığı ilk dönemlerde, figüranlarında oy verme hakkı vardı. Brennan, Film Figüranları Birliği çapında son derece popülerdi ve figüranlar ezici çoğunlukta olduğu için, Akademi ödüllerine her aday gösterilişinde kazandı, ancak kazandığı ödülleri haketmediğini hiçbir zaman söylemedi. Aldığı üçüncü ödül, Figüranlar Birliği'nin Akademi Ödülü için oy verme hakkından men edilmesini hızlandırdı. Pek çok oyuncuün aksine, Brennan'ın kariyeri gerçek anlamda asla inişe geçmedi. Yıllar geçtikçe, yüksek kalitedeki düzinelerce filmde rol alabildi ve 1950'li ve 1960'lı yıllarda televizyona çıkabildi. Yaşlandıkça, oynadığı rollerle yeni nesil film hayranlarına çekici gelmeye devam eden; daha alışılmış ve tanıdık bir figür haline geldi. Yaklaşık 50 yıla uzanan kariyeri boyunca 230'dan fazla film ve televizyon programında görüldü. Televizyon endüstrisine katkılarından dolayı, Hollywood Bulvarı'na Walter Brennan için bir yıldız konuldu. 1970'te Oklahoma City'de, National Cowboy & Western Heritage Museum'un, fotoğrafının bir duvarı süslediği Western Performers Hall of Fame bölümünün resmi üyesi yapıldı. Brennan'ın siyasi görüşü muhafazakarlıktır. Brennan 1963'te ve 1964'te, oyuncu arkadaşları William Lundigan, Chill Wills, ve Efrem Zimbalist, Jr. ile ABD başkanı Lyndon B. Johnson'a karşı başlatılan kampanyada Cumhuriyetçi Parti adayı senatör Barry M. Goldwater yararına arz-ı endam etmişlerdir. Ancak Brennan daha sonraki 1968 başkanlık seçimlerinde, Cumhuriyetçi Parti adayı eski başkan yardımcısı Richard Nixon yerine Amerikan Bağımsız Parti adayı eski Alabama valisi George Corley Wallace'ı destekledi. Çünkü Nixon'ın fazla liberal olduğunu düşündü. Aynı zamanda 1966'da Kaliforniya valisi olarak Ronald Reagan'ı destekledi. Brennan, 1968'de oynadığı "The One and Only, Genuine, Original Family Band" komedi filminde, ABD başkanı Grover Cleveland'ın destekçisi bir demokrat karakterini canlandırdı. Filmde Brennan'ın oğlunu canlandıran Buddy Ebsen ise Cleveland'ın 1888'deki rakibi Benjamin Harrison'ın destekçisi olarak rol aldı. Brennan, komedi filminde Ebsen'ın karakterini "lanet bir Cumhuriyetçi olduğundan asla çok zeki değildi" şeklinde aşağılamıştır. Brennan ve Ebsen'ın ikisi de Hollywood'un açık sözlü Cumhuriyetçilerindendir. Brennan'ın eşi, 1920 yılında evlendiği Ruth Wells'tir (d. 8 Aralık 1897 - ö. 12 Ocak 1997). Evlilikleri sonucunda iki oğula ve bir kıza sahip olmuşlardır. Seksen yaşında anfizem hastalığından Oxnard, Ventura County'de ölmüştür. Cenazesi Los Angeles'taki San Fernando Mission Cemetery isimli mezarlıkta defnedilmiştir. Karaayaklar Karaayaklar (Karaayakça "Niitsítapi" «Original People»; İngilizce "Blackfoot, Blackfeet"), daha çok Kanada'da Alberta eyaletinde, çok az bir kısmı da Amerika Birleşik Devletleri'nde Montana eyaletinin kuzeybatısında yaşayan Algonkinlerden Kızılderili halkı. En yakın akrabaları Arapaholar, Atsinalar ve Şayenlerdir. Ova Kızılderilileri kültür grubuna dahildirler. Atabasklardan farklı bir dil konuşan Tsutinalar geçmişte Karaayak konfederasyonu'na katılmışlardı. Siyulardan Sihasapa (Karaayak) halkının adıyla dilleri Algonkin dillerine giren Siksiká ᓱᖽᐧᖿ (Karaayak) halkının adlarını karıştırmamak gerekir. 4 ana gruba ayrılır: Burada Laf Ã‡ok Burada Laf Çok, Kanal D kanalında yayınlanan ve Mesut Yar'ın sunuculuğunu yaptığı talk show programıdır. Pazartesiden Perşembeye haftada 4 gece yayınlanmaktadır. Kayapınar, Gercüş Kayapınar, Batman ilinin Gercüş ilçesine bağlı bir beldedir. Bölge kültürü, Batman ve Mardin arasındaki kültürel yaşamın bir parçasıdır. Kayapınar beldesi Gercüş ilçesine 25, Hasankeyf ilçesine 49, Batman’a 85 km uzaklıktadır. Beldenin yerleşik nüfusu son nüfus çalışmaları esnasında 2100 olarak ölçülmüştür. Yaz aylarında neredeyse 3 katı nüfus yoğunluğu artışı yaşanmaktadır. Beldenin halihazırda içme suyu ve atık su şebekesi bulunmaktadır. PTT şubesi ve PTT acentesi bulunmaktadır. Sağlık ocağı ve sağlık evi vardır. Beldede ulaşımı sağlayan yol olup elektrik, ADSL, tüm operatör şirketlerinin baz istasyonu bulunmaktadır. Bursaspor 2012-13 sezonu 2012-13 sezonu Bursaspor'un kuruluşunun 49. yılıdır. Bursaspor bu sezonda Süper Lig, Türkiye Kupası ve UEFA Avrupa Ligi'nde mücadele etmiştir. Bursaspor'un 2012-13 formalarını Puma üretecektir. Formaların göğüs sponsoru InterCity, sırt sponsoru Ülker olacaktır.2012-2013 sezonunda kulübün formaları defile ile tanıtılmıştır. İç saha forması Şampiyon Forma, dış saha forması Uludağ Forma, üçüncü forma Yeşil Bursa Forma, dördüncü forma İznik Çini Formadır. Kayalar, Gercüş Kayalar, Batman ilinin Gercüş ilçesine bağlı bir köydür. köy halkının tamamı kürttür . Kayalar köyü Gercüş ilçesine , Hasankeyf ilçesine , Batman’a km. uzaklıktadır. Cemedelere ait cok sayida ceviz agaci bulunmakla beraber koyde birde kani vardir Köy okulu vardır. Köyün içme suyu şebekesi ve kanalizasyon şebekesi yoktur. PTT şubesi ve PTT acentesi yoktur. Sağlık ocağı ve sağlık evi yoktur. Köye ulaşımı sağlayan yol stablize olup köyde elektrik ve sabit telefon vardır. Algonkin halklarÄ± Algonkin halkları (İngilizce "Algonquians", Fransızca "Algonquiens"), Kuzey Amerika'da çoğu Kanada'da, birazı da Amerika Birleşik Devletleri'nde yaşayan ve Algonkin dillerini konuşan Kızılderili halklarıdır. En üst reis yapılanması olarak büyük reislere sakima denir. Komşuları arasında kuzeyde Eskimolar, batıda Atabask dillerini konuşan Na-Dene Kızılderilileri (Atabasklar), güneyde ise Siyu dilleri ile İrokua dillerini konuşan Kızılderililer bulunur. Subarktik Kızılderilileri ile Kuzeydoğu Kızılderilileri yerli kültür gruplarında ele alınırlar. Algonkin adı en dar (Algonquin) anlamıyla Algonkinleri ve dillerini; en geniş (Algonquian) anlamıyla da Algonkin halkları ve dillerini belirtir. Algonkin teriminin Malisetçe "elakómkwik" ( «they are our relatives/allies») kelimesinden geldiği iddia edilir. Kültürel açıdan kabaca 4 ana grupta toplanırlar: 1. Doğu Algonkinleri — Kanada ve ABD'de yaşarlar ve dilleri Doğu Algonkin dillerine girer: Mikmaklar, Abenakiler, Malesitler, Lenapeler, Karolina Algonkinleri ... 2. Kuzey Algonkinleri — Kanada'da yaşarlar ve dilleri Merkezi Algonkin dillerine girer: Kriler, Atikamekler, Naskapiler, İnnular, Algonkinler, Menominiler 3. Merkezi Algonkinler — Kanada ve ABD'de yaşarlar ve dilleri Merkezi Algonkin dillerine girer: Çipevalar, Potavatomiler, Meskvakiler, Şavniler, Miamiler, Illinoisler ... 4. Batı Algonkinleri — Kanada ve ABD'de yaşarla ve dilleri Ova Algonkin dillerine girer: Karaayaklar, Arapaholar, Atsinalar, Şayenler Erzurum barÄ± "Bu sayfa Erzurum barını anlatmaktadır. Başlığın diğer anlamları için Bar (anlam ayrımı) sayfasına gidiniz." Erzurum barı, Türkiye'de Erzurum ili ve yöresinde el ele tutuşarak oynanan bir halk oyunudur. Erzurum denince akla dadaş, dadaş denince de akla bar gelir.. "Bar", Erzurum ve yöresinde oynanan folklorik özellikteki halk oyunlarının genel adıdır. Bu özelliğinden dolayı "bar" kelimesi bilinen sözlük anlamları dışında yörede; ""el ele tutuşmak, birliktelik, bağlamak, topluluk, birlikte oynamak"" gibi manalarda yorumlanır. "Bar", antropologlara göre Türklerin orta Asya'dan getirdikleri millî bir oyundur. Bu sebepten dolayı çok eski bir geçmişe sahiptir. Ortaya çıkış nedeninin ise; yaşanan iklim, coğrafya ve tarihi olaylar olduğu ifade edilmektedir. Ünlü Türk seyyah İsmail Habip Sevük 1943 yılında kaleme aldığı "Yurttan Yazılar" adlı eserinde; Erzurum'daki halk oyunlarının asırlardan beri ""bar"" adıyla anıldığını, "dadaşların" ""aşk, sevgi, mertlik, yardımlaşma, kahramanlık"" gibi duygularını sembolize ettiğini bildirmektedir. Türkiye'de Erzurum ili ve yöresi halk oyunları açısından çok zengin bir bölgedir. Günümüzde bu zenginlik bütün güzellikleriyle ve aslına uygun olarak bölgede yaşatılmaktadır. “ Bar “ terimi, günümüz öncesi Türk şair ve yazarlarını farklı algılamalara da götürmüştür. Sadettin (Sadi) Akatay (1904-1944), ünlü ""Bar"" şiirinde "barı" : " "kahramanlık, yiğitlik, erlik destanı, yüzyılların ardından kopup gelen bir vakar" " olarak tanımlarken; Nejat Ünal " "Bar bir savaş oyunudur yiğitlere yaraşır" " ifadesini kullanmıştır. Gerek yurt içinde ve gerekse yurt dışında düzenlenen halk oyunları program ve yarışmalarına, Erzurum'daki “"Halk Oyunları ve Türküleri Derneği"”nin “"Halk Oyunları Ekipleri"” azami ölçüde katılmaya özen göstermekte ve bu anlamda önemli başarılar elde etmektedir. "Erzurum barı"; 'erkek ve kadın barları' olmak üzere iki katagoride oynanmaktadır. İsmail Habip Sevük " "Yurttan Yazılar" " adlı eserinin " "Dadaş ve Bar"" 'la ilgili bölümünde; " "iyi bilenler tarafından oynanınca seyrine doyum olmaz" " dediği "barların" oynanma şekli ve sırası ile ilgili olarak; "" Gergin birer yay gibi duran dadaşların oynadığı ilk bar, barbaşının elindeki mendili bir bayrak gibi salladığı ve sanki vücudun akümülatörüne hareketin elektriği doldurulmaktaymış hissini veren Başbar dır"." ifadesine yer vermiştir. Halk arasında bilinen ve günümüzde oynanmakta olan Erzurum barları: "Erkek barları", davul- zurna eşliğinde oynanır. Her barın kendini özgü ezgisi-ritmi vardır. Oyuncular genelde barları öncelik sırasına göre oynamaya riayet ederler. Barlar oynanış şekli itibarıyla: 1- Açık oynananlar, 2- Kapalı oynananlar olarak sınıflandırılmaktadır. a. "Tutuşarak oynananlar": Başbar,Hoşbilezik,Sekme,Çingeneler,Temirağa,Narey,Uzundere barlarıdır. b. "Tutuşmadan oynanan barlar (iki kişinin oynadığı)": Köroğlu, Hançerbarı, Turnabarı'dır. Dikine, Tamzara, Koçeri, Delloy, Aşırma(İkinci) barlarıdır. "Erzurum kadın barları", Erzurum ve yöresinde " gıranata " diye adlandırılan nefesli bir enstrüman (çalgı) aleti olan " "gırnata sol klarnet" " ve vurmalı enstrümanlardan " "def-zil" " eşliğinde oynanır. Oyun esnasında oyuncular ezgi- türkü benzeri müzikal koro söylemlerle hem eşlik eder hem de oyunları oynarlar. Yoğun olarak oynanan Erzurum kadın barları: dır. Anadolu'da her yörenin kendine özgü giyim-kuşam kültürü olmakla birlikte, folklor alanında da bölgelere göre kıyafet farklılıkları söz konusudur. Erzurum Halk Oyunlarını oynayan yöre insanı, oyun oynarken herhangi bir özel kıyafet giyinme zorunluluğunu kendisinde hissetmez. Her kıyafetle oyunlar oynanır. Özellikle oyunlar; düğün, bayram ve özel günlerde folklor ekibi tarafından icra ediliyorsa giyim-kuşam ilk dikkat edilen husustur. "Erzurum erkek barlarını" oynayan dadaşlar; bacak kısımları dar, yukarı kısımları geniş tutularak kesilmiş, üst arka kısmının havası boşaltılmak suretiyle yassılaştırılmış ve katmer satıhlı, aşağıya doğru sarkık bir körük haline getirilmiş ("zıgva"), ön tarafı kısmen potur görünümündeki pantolon görevi gören ve "zıpka" diye adlandırılan, arka kısmı pileli lâcivert kumaştan yapma alt giysiyi giyerler. (Pile sayısının otuz iki adet olmasına dikkat edilir.) Siyah ipek kaytanla üzerine süs işlemeleri yapılır. Uzun kollu, dik yakalı, kol ağızlarında dört ya da beş adet siyah veya beyaz düğmesi bulunan beyaz renkli gömlek giyilir. Bel kısmına takılan kuşak; Şal, Trablus ipeklisi ya da Tosya yerlisinden yapmadır. Giyilen kolsuz, iki tarafa kapanabilen lâcivert kumaştan yapma yeleğin yaka kısımları, cep ağızları ve düğme ilik yerleri kaytan işlemelidir. En önemli aksesuarlar; saat için kullanılan gümüş kordon ve bir köşesi ipek veya sırma ile işlenmiş "mahrama" denen büyük bir mendildir. (Bar oynarken ritme göre mendil kullanmak özel bir maharet gerektirir) Uzun, geniş kollu; kol çeperleri siyah, ön tarafı ve cep ağızları motifli kaytanla süslü "kazeki" diye adlandırılan kısa bir ceket giyilir. Bar giysisinde manevi inanca dayalı olarak içerisinde Kur'an'dan ayet (ayet-ül-kürsi) ve dua (karınca duası) yazılı olan, " "bazubent" " diye adlandırılan, boncuktan örme ya da gümüş aksamlı sağ kola takılan bir aksesuar da kullanılır. Ayaklara çevik bir eda veren hafif yemeninin taban derisi uc kısmından kalkık ve geriye doğru kıvrıktır ("poçik" diye adlandırılır). Genelde siyah, bordo veya lacivert kadife üzerine simle Türk motiflerinin işlenerek yapıldığı yakasız, uzun kollu, diz altına kadar uzanan “"bindallı"” diye adlandırılan kadın giysisi giyilir. Bindallının göğüs, boyun ve kol ağız kısımları dantelle süslüdür. Kol, beden ve bel kısmı vücuda kip oturur, etek kısmı ise rahat hareket edilebilmesi için geniş yapılır. Başa, etrafı pul ve renkli boncuklarla işlenerek süslenmiş genellikle beyaz renkli “ "leçek" “ diye adlandırılan başörtüsü (yazma) giyilir/takılır. Bel kısmına, gümüş halkalardan oluşan, üzeri işlemeli, iriliği ile fark edilen ve ön kısma denk gelen kaşlı, ( önceleri üzerine sedef kakma da kullanılan) “"gümüş kemer"” takılır.. Başa, etrafı pul ve renkli boncuklarla işlenerek süslenmiş genellikle beyaz renkli “"leçek"” diye adlandırılan başörtüsü (yazma) giyilir/takılır. Diz kapaklarına kadar uzanan beyaz renkli yün “"dizleme"” diye tabir edilen çoraplar giyilir. Ayaklara, kolay hareket etmeyi sağlayan yumuşak deriden yapma, siyah renkli, önden bağlanan “"pabuç"” diye adlandırılan ayakkabılar giyilir. Kadın barında en başta bulunan “"barbaşı"” ve en sondaki oyuncu ("poççik") oyun esnasında sallamak için mendil bulundurur. Kadın oyuncuların ayrıca boyunlarında aksesuar olarak; “"beşi birlik"” diye tabir edilen Anadolu'da “beşibiryerde” diye de bilinen altın lira(lar), oltu taşı kolyeler, kollara altın burma bilezik, parmaklara da yüzükler takılır. Erzurum erkek barları herhangi bir tören ya da programda oynanacağı zaman; oyun öncesi oyuncuların hazır bir vaziyette bekledikleri esnada, hem oyuncuları ve hem de izleyenleri oyunlara motive etme maksadıyla bölge şairlerinden Sadettin Akatay (1904-1944)'ın yazdığı ""Bar şiiri"" okunur. (Genel olarak şiir oyun başlangıcında ve oyun esnasında olmak üzere "Bar I" ve "Bar II" şeklinde iki parça halinde okunur.) Erkek barları: Davul-zurna eşliğinde oynanır. İlk etapta dadaşların gergin birer yay gibi durdukları ve barbaşının elindeki mendili ustalıkla salladığı, izleyenlerce de oyuncuların oynayacakları oyunlara bu ilk oyunla adeta ısındıkları, konsantre oldukları hissini uyandıran " "başbar" " dır. " " Hoşbilezik " " barında oyuncular kollarını birbirlerinin omuzlarına uzatır ve hançerlerin güftesi hareketlerin temposuna adeta eşlik eder. " "Barların en cilvelisi" " diye de tabir edilen ""dello"" barını oynayan dadaşlar adeta cıva gibidirler. İki kişiyle oynanan barlar, ""hançerbarı"" ve ""köroğlu barı""dır. "Hançerbarında", iki elde iki hançer; sağ el yukarıda iken diğer el onun karşısında adeta yumak çevirir gibi dönüp durur. Sonra aynı yumak hareketi çifte olarak yapılmaya devam edilir. Oyun bir savaş veya kavga halinin temsilidir. Kavgaya tutuşmuş izlenimi veren her iki oyuncu da üçer defa yürüyüş hareketleri yaparlar. Bu esnada bacaklarla, kollarla, gövdelerle beraber hançerler; bel arkalarından, koltuk altlarından, bacak aralarından; ani, keskin, şimşekleme cümbüşlerle ışıl ışıl rakseder. "Köroğlubarında"; hançerbarında olduğu gibi her iki elde hançer değil de yerine sadece sağ elde bir kama vardır. Köroğlu barında da yürüme ve koşma hareketleri, diz kırma hareketleri mevcuttur. Hançer barından daha fazla ve hızlı vücutça yapılan hareketler yer alır. Oyunun temasında taarruz ve müdafaa işlenir. Hamleyi atlatmak ve hamle yapmak, saldırma anında dönme, dönerken saldırma ve bunlar yapılırken de çömelir vaziyetten yaylanarak hız alma oyunun ritmini oluşturur." Olimpiyat OyunlarÄ±'nda Azerbaycan Azerbaycan ilk defa 1996 yılında bağımsız bir ülke olarak Olimpiyat Oyunları'na katıldı ve o günden beri her Olimpiyat Oyunları'na sporcu gönderdi. Daha önce, Azeri sporcular 1952 ile 1988 yılları arasındaki Olimpiyat Oyunları'nda Sovyetler Birliği'nin bir parçası olarak yarıştı ve Sovyetler Birliği'nin dağılmasından sonra, Azerbaycan 1992 yılında Bağımsız Devletler Topluluğu'nun "Birleşik Takımında" yarıştı. Azeri sporcular, Yaz Olimpiyat Oyunları'nda güreş, judo, atıcılık, taekwondo, boks ve kano spor dallarında toplam 42 madalya kazanırken Kış Olimpiyat Oyunları'nda henüz bir madalya kazanamadı. Azerbaycan Millî Olimpiyat Komitesi 1992 yılında kuruldu ve 1993 yılında Uluslararası Olimpiyat Komitesi tarafından tanınmıştır. MÃ¼zahir Sille Müzahir Sille (21 Eylül 1931 - 17 Mayıs 2016), Türk güreşçi. Melbourne'deki 1956 Yaz Olimpiyatları'nda grekoromen 62 kg kategorisinde 4. oldu. 1960 Yaz Olimpiyatları'nda altın, 1955 ve 1958 Dünya Güreş Şampiyonası'nda gümüş, 1959 Balkan Güreş Şampiyonası'nda ise bronz madalya kazanmıştır. 1961-1986 yılları arasında kariyerini Almanya'da sürdürmüştür. 1986 yılında güreşi bırakıp antrenörlüğe başlamıştır. Sille 17 Mayıs 2016'da kalp yetmezliği sebebiyle hayatını kaybetti. Kanada yerlileri Kanada yerlileri ya da Kanada Aborijinleri (İngilizce "Aboriginal peoples in Canada" ; Fransızca "Amérindiens au Canada"), Kanada'daki Amerika yerlileri için kullanılan ve Kızılderili ("First Nations"), İnuit ve Métis olmak üzere üç ana yerli grubunu kapsayan yasal terimdir. Kanada'da Kızılderili ("Indian") ve Eskimo adları "aşağılayıcı" ("pejorative") bulunduğu için resmi olarak kullanılmaz. Günümüzde Kızılderililer için «İlk Milletler» ("First Nations"), Eskimolar için de «İnuit» adı kullanılır. Kanada yerlilerinin nüfusu 1.172.790 kişidir. Eğitim-öğretimi yirminci yüzyılın ortalarına kadar ırkçı asimilasyon politikaları gereği oluşturulan Kanada yerli yatılı okullarında yapılıyordu. Günümüzde, Kanada yerlilerine karşı geçmişte uygulanan sistemik ırkçılığın ("systemic racism") etkileri hâlâ sürmektedir. Kanada'da "band" ya da "regional band" denilen bölge kabile ve toplumları Kanada hükumetince resmi olarak tek tek tanınır ve bunlar yasal olarak daha üst etnik yapılanma göstermezler. Her birinin kendi yasal konumları ve yasaya bağlı hakları vardır. MÃ©tisler Métisler (İngilizce "métis"; Fransızca "métis, michif"), Kanada'da Kızılderili ("First Nations") ve İnuitlerle yasal olarak eşit haklara sahip olan ve onlarla birlikte Kanada yerlilerinin üç asli unsurunu oluşturan, genellikle Kri, Ojibva, Algonkin, Saulteaux, Menomini, Mikmak ve Maliset kökenli Kızılderili anneden ve Avrupalı babadan olma melez topluluk. Nüfusları 2006 sayımına göre 389.780 kişidir. Değişik dilleri konuşurlar: Kanada İngilizcesi, Métis Fransızcası, Kanada Galcesi, Michif dili, Bungi kreolü. Çoğadek Çogadak (Farsça: چغادك, ), İran'ın Buşehr Eyaleti'nde şehir. Eyaletin Buşehr şehristanı'nın Merkezi bahşı'nda bulunan şehrin 2006 yılı resmi nüfusu 16.425 kişi ve 3.497 hanedir. Çogadak, Buşehr'i Borazcan ve Siraf'a bağlayan otoyol üzerinde ve Buşehr'e 23 km. mesafede yer almaktadır. Hark Hark (Farsça: خارک, ), İran'ın Buşehr Eyaleti'nde, Hark Adası üzerinde şehir. Eyaletin Buşehr şehristanı'nın kendi adını taşıyan Hark bahşı'nda bulunan ve bu bahşın yönetim merkezi olan şehrin 2006 yılı resmi nüfusu 8.196 kişi ve 1.963 hanedir. Şehir, Fars Körfezi'nde bulunan ve kendi adını taşıyan Hark Adası'ndaki tek yerleşim yeridir. Havaalanı ve petrol işleme tesisleri vardır. Nazilerden arındırma Nazilerden arındırma veya denazifikasyon (Almanca: "Entnazifizierung"), II. Dünya Savaşı'nın ardından Müttefik Devletler tarafından Alman ve Avusturya toplumlarında uygulanan ve nasyonal sosyalizmin etkisini kültür, toplum, ekonomi, basın, hukuk ve siyaset alanlarından silmek için uygulanan politikaları anlatır. Politika kapsamında sorumlu örgüt liderleri ve ilgili kurumlar doğrudan görevden alınmış ve kapatılmıştır. Politika savaşın hemen ardından toplanan Potsdam Konferansı'nda karar altına alınmıştır. Politika kapsamındaki uygulamalar Soğuk Savaş'ın başlamasıyla beraber fiilen sona erdirilmiştir. II. Dünya Savaşı sırasında Nazi Almanyası'nın teslimiyetinden sonra 17 Temmuz 1945 - 2 Ağustos 1945 tarihleri arasında Almanya'nın başkenti Berlin'nin 26 km güneybatısındaki Potsdam'da toplanan Potsdam Konferansı özellikle Almanya ve Avusturya topraklarında nazilerden arındırma faaliyetlerinin başlatılmasını karar altına alır. Berlin'deki Müttefik Komutanlığı 1946 yılı Ocak ayından itibaren konuyla ilgili uygulamalara başlar. Bu kapsamda belirli kişiler ve kuruluşlar gözlemlenerek bunlara dair kararlar alınır. Tüm Müttefik Devletler genel prensipte uzlaşmış olsa da denetimlerindeki topraklarda uygulamalar çok farklılık arz etmiştir. Nazilerden arındırma faaliyeti nazi rejiminin sembollerinin de kaldırılmasını içerir. ABD Silahlı Kuvvetleri Genelkurmay Başkanı Dwight Eisenhower yayınlanan 1067 numaralı emir çerçevesinde konuyu ele alır. Konu kapsamında ABD denetimindeki bölgelerdeki 18 yaşının üzerindekiler için belirli kategoriler oluşturulur: Yapılan çalışmalarda Alman halkının uzun vadede eğitilmesi ihtiyacından bahsedilmiş, sorumluluğun da işgal yönetiminde olduğu belirtilmiştir. 1 Nisan 1946 tarihine gelindiğinde kanuni olarak nazilerden arındırma programının sorumluluğu Alman yönetimine devredilmiştir. 1947 yılı itibarıyla ABD denetimindeki bölgelerde 90 bin Nazi tutuklanmış, 1.9 milyon kişinin de mesleklerini icra etmeleri yasaklanmış, sadece el emeğine dayanan işlerde çalışmasına izin verilmiştir. 1948 yılıyla birlikte Soğuk Savaş koşulları nazilerden arındırma sürecini doğrudan etkilemeye başlar. Oluşmakta olan Doğu Bloku daha çok gündeme gelmiş, arındırma mahkemeleri hızlandırılmış ve yüzeysel olmaya başlamıştır. Sanıkların yeterince araştırılmadığı süreçlerde kısa sürede karar verme baskısı süreci anlamsızlaştırmıştır. Harry S. Truman Başkanlığında Nazilerden arındırma süreçleri artık cadı avına benzedikleri için eleştirilir hale gelmiştir. Sovyet gizli servisi NKVD savaşın sona ermesinin ardından çok sayıda Nazi savaş esirini sorgulamıştır. Soğuk Savaş'ın başlamasıyla beraber Batılı Müttefik devletler tarafından nazilerden arındırma sürecinin askıya alınması Sovyetler Birliği ve Doğu Alman yönetimleri tarafından eleştirilmiştir. Özellikle Doğu Almanya'da iktidardaki Almanya Sosyalist Birlik Partisi nazilerin Batılı devletlerce korunduğunu yinelemiştir. İngiltere 1942 yılında hazırlanan bir plan ışığında işgal edilen topraklarda yönetimi ele almak üzere sivil yönetimlerin hazırlığını yapmıştır. Buna göre nazi sempatisi besleyenler cezalandırılmış ve görevlerinden alınmıştır. İngiliz yönetimleri genellikle Fransa ve ABD ile koordineli şekilde hareket etmiştir. Fransızlar İngilizlerin aksine sadece en üst tabakadaki nazilerin değil tüm işbirlikçilerin cezalandırılmasını istiyorlardı. Alman topraklarının işgali sırasında intikam duyguları içindeki Fransa birliklerinin çoğunlukla disiplinsiz davrandıkları gözlemlenmiştir. Alman savaş esirlerinin Fransa'ya zorunlu işçilik için götürüldüğü de bilinmektedir. Nazilerden arındırma kültürü ileride Batı Almanya olarak anılacak bölgelerdeki parlamenter hayatı derinden etkilemiştir. 8 Mayıs 1949 tarihinde hazırlanan ve 23 Mayıs günü onaylanan Batı Almanya Anayasası bu yönde oluşturulmuştur. Nazilerden arındırma döneminin kapanmasıyla birlikte batıda Avrupa Birliği adını alacak olan Avrupa Kömür ve Çelik Topluluğu'nun temelleri atılabilmiştir. Özellikle ABD yönetimi tarafından sahip çıkılmamaya başlanan nazilerden arındırma süreci Batı Almanya Başbakanı Konrad Adenauer'ün girişimleriyle sona erdirilmiştir. Adenauer, süreç boyunca ana suçluların cezalandırıldığını savunarak hükûmet olarak başvuru yapan rejim kurbanlarına tazminat vermeyi kabul eden bir politikayı uygulamaya başlamıştır. Nazilerden arındırma yasaları yürürlükten kaldırılınca eski nazilere yeniden devlette iş olanakları yaratılmıştır. Bu kapsamda çıkartılan af yasasından 792 bin kişi faydalanmıştır. Sonuçta çok sayıda eski Nazi siyasete ve devlet kademelerindeki görevlerine dönebilmiştir. Soğuk Savaş sebebiyle nazilerden arındırma sürecinin durdurulması Doğu Almanya hükümetlerinin yanı sıra batıdaki sol gruplar tarafından da eleştirilmiştir. Özellikle Kızıl Ordu Fraksiyonu adlı örgüt Batı Alman hükümetini Nazi döneminin devamı olarak görerek eylemler yapmıştır. Batı Almanya siyasi arenasında çok sayıda eski nazinin faaliyet göstermesine izin verilirken Almanya Komünist Partisi'nin mahkeme kararıyla kapatılması örneği örgüt tarafından bu fikri desteklemek için verilmiştir. Günümüzde ünlü Alman yazar Günter Grass'ın gençliğinde Waffen-SS'de yardımcı olarak görev yaptığını açıklaması ve kamuoyunda ortaya çıkan tepkiler konunun hâlen toplumsal alanda önemli yer tuttuğunu göstermektedir. Açıklananın çok ötesinde sayıda kişinin nazi rejimine bir şekilde destek verdiği ve bu geçmişle kamuoyu önünde yüzleşemediği düşünülmektedir. Fiiliyatta nazilerden arındırma süreçleri işgal altında kalmış çoğu ülkede farklı isimlerle gerçekleştirilmiştir. Fransa'daki sürece "Épuration légale" adı verilmiştir. Müttefik Devletler'in topraklarında esir edilen tutsaklar da ülkelerine dönmeden arındırma sürecine tabi tutulmuşlardır. Benzer şekilde Belçika, Norveç, Yunanistan ve Yugoslavya'da da süreç işletilmiştir. Keleme Kelame (Farsça: كلمه, ), İran'ın Buşehr Eyaleti'nde şehir. Eyaletin Daştestan şehristanı'nında bulunan Buşkan bahşı'nın yönetim merkezi olan şehrin 2006 yılı resmî nüfusu 1.937 kişi ve 436 hanedir. Mikmaklar Mikmaklar (Mikmakça tekil: "Mi’kmaw/Mìgmaw/Miigmao" çoğul: "Mi’kmaq/Mi’gmaq/Miigmaq/Mìgmaq"; İngilizce "Micmac"), daha çok Kanada'da New Brunswick, Newfoundland ve Labrador, Nova Scotia, Prince Edward Island ve Quebec) bölgelerinde, çok az bir kısmı da Amerika Birleşik Devletlerinde Maine eyaletinde yaşayan Doğu Algonkin yerlilerinden bir Kızılderili halkı. 61.000 kişilik etnik nüfustan anadilini konuşabilen 11.400 kişidir. Kanada'da "Indian" (Kızılderili) adı resmi olarak kullanılmaz, onun yerine First Nation (İlk Ulus/Millet) terimi kullanılır ve her biri yasal olarak tanınır. Mikmak Mikmak ya da Mi’kmaq/Mi’gmaq/Miigmaq/Mìgmaq/Micmac şu anlamlara gelebilir: Menominiler Menominiler (Menominice "Mamaceqtaw" «halk/people»; İngilizce "Menominee, Menomini"), ABD'de Wisconsin eyaletinde yaşayan ve dilleri ("Omāēqnomenew") Algonkin dillerinin "Merkezi Algonkin dilleri" bölümüne giren Algonkin yerlilerinden Kızılderili halkı. 8.700 kişilik etnik nüfustan anadillerini konuşabilen Menominilerin sayısı 1997 yılına göre hepsi yaşlı 39 kişidir. Menomini/Menominee adı Çipevaca (Ojibva) "manoominii" («yabani pirinç halkı/wild rice people») kelimesinden gelir. "Kanada pirinci" ya da "Kızılderili pirinci" adları da verilen yabani pirinç ("Zizania"), Menomini halkının geleneksel besinlerinden biridir. Menomini yerleşimleri ve nüfus: Aykut Aykut, ÅŸu anlamlara gelebilir; 2012 Avrupa Atletizm Şampiyonası - Kadınlar 1500 metre 2012 Avrupa Atletizm Şampiyonası - Kadınlar 1500 metre yarışmaları 30 Haziran ve 1 Temmuz 2012 tarihlerinde Helsinki Olimpiyat Stadyumunda yapıldı. Serilerinde ilk 4 sırayı alan atlet (Q) ve kalan atletlerden en iyi dereceye sahip 4 atlet (q) finalde yarışma hakkı kazanır. Meliz Redif Meliz Redif (d. 26 Mart 1989, Lefkoşa, KKTC) Kıbrıs Türkü kadın koşucu. Fenerbahçe Spor Kulübünde mücadele etmektedir. Meliz Redif 2011 yılında İzmir'de düzenlenen Avrupa Takımlar Şampiyonası turnuvasında 4x400 metrede altın, Üniversite Oyunları'nda ise gümüş madalya kazandı. Redif 2012 Londra Olimpiyatları'nda Türkiye kafilesinde yer aldı. Böylece Türkiye olimpiyatlar tarihinde ilk kez bayrak yarışlarında temsil edildi. Redif'in ( Pınar Saka, Birsen Bekgöz,Sema Apak birlikte) koştuğu 4x400 metre yarışının ikinci eleme serisinde 3:34.71'lik dereceyle son sırada kalarak finali göremedi. Redif halen Türkiye 4x100 ve 4x400 bayrak takımlarının sırasıyla 44.71 (Sema Apak, Birsen Engin ve Nimet Karakuş ile birlikte) ve 3:29.42'lik (Merve Aydın, Birsen Bekgöz ve Pınar Saka ile birlikte) açık hava performanslarıyla iki Türkiye rekoru sahibidir. Sporcu ayrıca 4x400 m bayrak takımının 2009 Avrupa Salon Atletizm Şampiyonası'nda 3:37.37'lik derecesiyle (Özge Gürler, Yeliz Kurt, ve Pınar Saka ile birlikte) bu alandaki salon Türkiye rekorunu ve