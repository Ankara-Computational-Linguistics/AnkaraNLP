içimizdeki acıya eyvallah demek ve yeni kıtalara yelken açmak... Birini pencere kenarına çiçek koyacak kadar sevmek ister her insan çünkü pencere kenarına koyulan çiçek güzeldir ve onu herkes görür. Çiçeği her gün sularsın, güneş alan yere götürürsün ve yapraklarını temizlersin; kendine baktığın gibi bakarsın aslında. Aşk da bundan farksız, kendimize verdiğimiz değerin aynısı başkasına verip bir maceraya atılmak isteriz. İnci Aral’ın da söylediği gibi “Aşkın bir ayna olduğunu, kendi imgemizi sevdiğimiz kişide görebilmek ve kutsamak için âşık olduğumuzu ileri süren görüşler yaygındır. Sevdiğimizi değerli ve biricik buluruz ve onun da bizi öyle sevilesi ve benzersiz bulduğundan emin olmak isteriz.” (95) Sarper Göksal Kaynakça Aral, İnci. Aşkın Güzelliği. İstanbul: Kırmızı Kedi Yayınevi, Şubat 2019. Merve Ersavaş Bir Damla Dünya Kendimi bildim bileli beni en iyi tanımladığına inandığım kelime doğa oldu. Ucu bucağı olmayan sınırları belirsiz doğayı, sınırlı benliğim ile keşfetmeyi diledim hayattan. Öyle derin bir tutku ki bu, şimdiye kadar kimse benim kadar alengirli şeyler düşünmemiş ve hissetmemiştir doğaya dair. Yalnızca kendimi değil, tüm insanlığı tepeden tırnağa doğanın bir parçası gibi görüyorum. Belki de hepimiz aynı şeklide algılasak dünyayı, doğayı, yeşili ve insanı çok daha huzurlu bir birlikteliğimiz olacak tüm bunlarla. Herkesi kontrol edemesem de kendi iç huzurumu koruyabilmek için doğaya sığınıyorum ben. Artık öyle bir durumdayım ki yüzümü güneş ısıtsa şair, kirpiklerimi yağmur sulasa roman oluyorum âdeta. Zaten yağmurdan sonrası iyilik, güzellik ve toprak kokusu demek benim için. Yalnızca tenime değen damlalardan bahsetmiyorum yağmur dediğimde, kurumaya yüz tutmuş ruhlara açılan kanallardan da bahsediyorum aynı zamanda. Sonbahardan yeni çıkmış kuru dallara can verir gibi ilaç oluyor bana ardı ardına düşen damlalar. ‘’bir yağmur ol deseydin muson yağmuru olurdum bilirim yurduma çok uzak ama olsun su altında her şey eşit orada her şey ya kardeş ya sevgili’’ (Lidar 89) O kadar güzel anlatmış ki Ali Lidar yağmuru, öylesine tercüman olmuş ki en derin duygularıma… İster istemez merak ediyorum, evrende bu kadar az yer kaplayıp bu kadar fazla anlam içeren başka kelimeler de var mı diye. İşte tam olarak bu yüzden eğer hayatımızdaki her şey doğaya aitse, kendimden emin bir şekilde şairlerin ve yazarların bu döngünün en değerli parçaları olduğunu söyleyebilirim. Ali Lidar’a katılmaktan başka bir çarem kalmıyor ve kendimi dışarıda yağan sağanak yağmurun altında buluyorum bir anda. Bana bir yağmur ol deseler hangisini seçerdim bilemiyorum ama yağmur damlaları, telaşsız bir biçimde tenimden süzülürken kendimi tüm dünyaya aynı anda bakabiliyormuş gibi hissediyorum. Gözlerimi kapattığımda; uzak yağmur ormanlarından süzülmüş, dünyanın diğer ucundaki çöllerden buharlaşmış belki de en derin okyanuslara karışmış bir damlanın artık yalnızca bana ait olduğunu düşünüp tüm buraların yaşanmışlığını üzerimde taşıdığıma inanıyorum. Aslında bu kadar basit kendini dünyaya ait hissetmek ve doğanın bir parçası olmak. Tüm dünyayı gezip dolaşmış, anılara karışmış, hayatlara dokunmuş yağmur damlalarına şemsiye açmaktansa onlarla bir bütün haline gelmeyi diliyorum ben tüm kalbimle. Aynı şairin söylediği gibi suyun altında, toprağın üzerinde kısacası doğanın içinde her şey eşit. Yağmur damlası güneşe, kar tanesi soğuğa muhtaç. Merve Ersavaş Böyle zamanlarda acizliğimizi de daha iyi anlar oluyorum. Nasıl tüm bunlara hiç kafa yormadan doğup, büyüyüp toprağa karışıyoruz ve sonrasında nasılda tekrardan ona ait oluyoruz anlaşılır gibi değil. Bazen insanlığımız, önceliklerimiz, ait olduğumuz yerler ve daha pek çok şey karışıyor birbirine giriyor. Bu karmaşanın içinde zorlanıyoruz kim olduğumuzu anlamaya çalışırken. Sonra bir kitap okuyoruz, bir film izliyoruz, bir şiir düşüyor belki aklımıza tam bu anlarda. Bize ne olduğumuzu hatırlatırcasına ruhumuzu besliyor ve hatırlatıyor bize toprağı, güneşi, yağmuru. Böyle zamanlarda atıyorum kendimi doğanın önüne aslında. Kendimi sokaklara vuruyorum ki her bir yağmur damlası bana ilham kaynağı olsun. Kaybettiklerimi geri kazanmak, hiç ulaşamadıklarımı her zamankinden çok istemek… Tüm bunlar tek bir damlaya sığabilir mi gerçekten? Yağmur altında yürürken buluyorum cevabı, gerçekten inandığım sürece sınırlı bedenime sınırsız bir dünya sığdırabilirim bence. Aynı tek bir damlada tüm dünyayı gezebildiğim gibi eğer inanırsam, yaparım. Kaynakça: Lidar, Ali. Yolun Başı. İstanbul: İthaki Yayınları, 2016. 1.Baskı. Emre Sülün BİLEREK GEZMEK Gezmek küçüklüğümden beri benim için önemli bir tutku oldu. Kimi zaman vakit geçirmek için, kimi zamansa sadece gezmek için gezdim. Gidemediğim yerler hakkında ise kitaplar okudum, filmler izledim hatta müzik sayesinde bile bir şehri tanıyabildiğim oldu. Bu yüzden “Çok gezen mi daha iyi bilir, yoksa çok okuyan mı?” sorusunu cevaplamaya hakkım olduğunu düşünüyorum. Bence çok gezen daha iyi bilir çünkü yazar ne kadar usta olsa da okuyucuya tam bilgi aktarması mümkün değildir. Gezmek beş duyuya birden hitap eder, kelimelerin gücünün bunların hepsini anlatmak için yeterli olacağını sanmıyorum. Bu yüzden sadece gezen kişinin sadece okuyana göre daha bilgili olacağını düşünüyorum. Öte yandan bu alışıldık sorunun bir de alışılmadık öznesi var: okuyarak gezen insanlar. Ayak bastığı, sokaklarını dolaştığı, havasını teneffüs ettiği kentin bir de tarihini öğrenen kişi gezmekten çok daha fazlasını yapmış olur. Hele bir de oranın yerlisinden öğreniyorsa bu tarihi, ondan daha bilgilisi olamaz. İlber Ortaylı Seyahatnamesi tam da bunu gerçekleştiriyor. Avusturya’dan Singapur’a uzanan bir coğrafyayı gezen İlber Ortaylı hem kendi bilgilerini aktarıyor hem de konuştuğu yerlilerin anılarını kitaba ekliyor. Tüm bunlar, keşke bu kitabı oraları gezerken okuyabilsem dedirtmekte. Bir sarayı gezerken, orada yaşanmış ilginç bir olayı okumak; bazı milletler için kitapta anlatılan yüz ifadelerini caddede yürürken gözlemleyebilmek eminim ki etrafa bakınarak dolaşmaktan çok daha keyifli olurdu. İlber Ortaylı kitabında gittiği şehirleri, gezdiği müzeleri anlatmakla kalmıyor. Çeşitli halkların kültürlerini aktarırken önemli tarih dersleri de veriyor. Yazar, etnik kökene dayalı çatışmalardan bahsederken “Kendi kültür ve tarihine sahip olmayan etnik unsur, ana unsurun kültür ve tarihine karşı yıkıcı ve saldırgan bir tavır takınır, gerilim burada başlar.” (Ortaylı 2013) diyerek günümüzdeki Commented [ES1]: Kitabı kütüphaneden ödünç alıp bitirdikten sonra geri verdiğim için şu an sayfa numaralarını kavgalara ışık tutuyor. Kitabın Suriye kısmında Palmira antik kenti hakkında bilemiyorum. yazılanları okurken IŞID’in bu antik kentte yaptığı yıkımlar aklıma geldi. Mezhepsel bahaneler altında kendi tarihini yok eden bu insanlara bir kez daha acıdım. Bu yıkım haberinden birkaç ay sonra ise Batılı aktivist bir grubun Palmira’yı sanal ortamda üç boyutlu modeller kullanarak tekrar inşa edeceği haberini okudum. UNESCO’nun Dünya Mirası Listesi’nde yer alan bu kenti, tüm insanlığın ortak varlığı olarak gören bu grup tarih bilincinin ne kadar önemli bir kavram olduğunu gözler önüne seriyor. Kitapta tarih bilinciyle ilgili bazı eleştiriler bulmak mümkün. Örneğin: “Demir-çelik, sanayi, mühendislik dallarında patlama yapan Türkiye’nin diplomalılarının tarih, coğrafya ve edebiyat dalındaki yavanlığı, maddi zenginliklerimizin geleceği için de bir tehlikedir. Zira kimliğini inşa edemeyen aydının toplumunu da nerelere götüreceği belli değildir.” (Ortaylı 2013) Türkiye’nin fen ve mühendislik alanlarında patlama denebilecek kadar büyük bir başarı gösterdiğini düşünmesem de tarih gibi sosyal bilimlerde çok daha geride olduğu tespitine katılıyorum. Üniversite giriş sınavında TS bölümlerinin istatistiklerine bakarak bile bunu görmek mümkün. Küçük yaşta başarı gösteren öğrenciler sayısal ya da eşit ağırlığa yönlendiriliyor, hatta sözel öğrencilerine aptal denildiğini bile gördüm. Bunlar neden yapılıyor bilmiyorum ama tarihle olan bağımızın en baştan sarsıldığını söyleyebilirim. Üstelik bu bilinçsizlik yazarın bahsettiği gibi sadece diplomalılar arasında değil. Gezdiğim bir antik kentte rehber, köylülerin antik kentteki taşları kendi evlerinin inşasında kullandıklarını anlatmıştı. Bu olay, belki bir diplomalının bilinçsizliğinden biraz daha fazla kabul edilebilir ama yetkililer buna müsaade ettiğine göre kesinlikle bir şeyler ters gidiyor. Bir yanda gezmek gibi oldukça eğlenceli bir konu, diğer yanda kültür ve tarih bilinci gibi oldukça ciddi ve üzerine uzun incelemeler yazılabilecek başlıklar İlber Ortaylı’nın kaleminde hiç sıkmayacak şekilde bir araya getirilmiş. Kitabı bitirdiğim an o şehirleri tek tek gezme isteği uyandı içimde. Keşke şu an bu seyahate başlayabilsem ancak yazı beklemekten başka çarem yok. Kaynakça Ortaylı, İlber. 2013. İlber Ortaylı Seyahatnamesi: Bir Tarihçinin Gezi Notları. Timaş Yayınları. Bilinçaltımızda Kadınlık Kadın olduğumuz için görüşlerimizi susarak mı yaşamalıyız ve gömmeli miyiz kendimizi karanlığa, sırf kendini adam sananlar için? Gözyaşı mı dökmeliyiz elde edemediklerimiz için yoksa savaşmalı mı? Sanırım düşüncelerimizi yutsak ve sadece gülümsesek daha kolay olurdu. Fakat Türkiye'de kadın olmak bize verilmiş en büyük ceza, sesimizi çıkarmadan yaşamamızı bekleyenlerin ülkesi burası. Sesimizi çıkardığımız anda bizi hatalı diye damgalayanların ülkesi... Semrin Şahin'in ''Kadın olsaydınız,anlar mıydınız?'' isimli kitabı biraz da olsa ışık tutuyor günümüz Türkiye kadın şartlarına. Acılarımızı görüşlerimizi dile getiren yazar bu konuda usta bir tutam sergiliyor ve edebi bir dille bizi anlatmaya çaba harcıyor. Biraz düşünürsek eğer kadınların yaşadığı değer düşüşünü İslamiyet'in yayılmaya başladığı ana dayandığını görürüz. İslamiyet'ten önce kadın bir hükümdarımız olmuşken (Tomris Han), İslamiyet'ten sonra kadınların evden çıkması bile bir lüks haline gelmiş, Osmanlı harem kültürü ile kadınlık çarçur edilmiş, kadınlara obje gözü ile bakılmıştır. Kadınlar savaşta ganimet diye verilmiş, ailelerinden koparılmış ve cariye gibi köle gibi iğrenç sıfatlarla satılmıştır. Haremde oğlan doğurmadıkça değer görmeyen kadınların çoğu solup gitmiştir. İşin komik kısmı harem kültürünü bize aşılamaya çalışan televizyon dizileridir. Kadınları Hürrem yahut Kösem gibi olmaya özendirmek kesinlikle çok yanlış bir eylem olup bu insanları güçlü kadınlar diye empoze etmek katiyen doğru olamaz. Bu kadınlar güçlü olmak zorunda bırakılmış kadınlardır. Erkek egemenliğinde biraz ses sahibi olsunlar diye kendilerini güçlü olmak için zorlamışlardır. Buna rağmen asla yeteri kadar değer görmemiş ve defalarca gururları çiğnenmiştir. Bu Hürrem yahut Kösem için geçerli değildir bu durum tüm Osmanlı Valide Sultanları için gerçektir. Bana göre harem toplumumuzun kara lekesidir. Fakat günümüze dönersek ve kitabın ilk hikayesine bakarsak Soma'da eşini kaybetmiş bir kadının serzenişi buluruz.Avaz avaz bağırmak isteyip susturulmuş bir kadın.Eşini madende kaybetmiş bir kadın.Eşini ihmalkarlığın soğuk ellerine vermiş bir kadın.Oğlu annesine bakmak için madene girmek zorunda kalmış bir yetim. Okumak isteyen fakat yaşam şartları buna el vermemiş bir yetim.Korkan ve devletine güvenmeyen fakat sesini çıkaramayan bir anne.Bu tanımlar aslında ne kadar tanıdık.Ne kadar içimizde ve ne kadar bizden.Çünkü bizleriz, bunlar bizim acılarımız.Soma bizim başka kara lekemiz. Toplum baskısına boyun eğen kadınlar ve kadınlarımız. Şartlanmış hayatı yaşayan kadınlarımız. Babanın sözünden çıkma, evine erken dön aman bir bakan olur, evlen,çocuk yap, ev işinden anla, patron için çalış fakat asla patron olmayı düşünme, erkekten düşük ücret al ve şükret maaşın var, erkek egemenliğine sığın. Bunlar bize şartlanan şeylerin bazıları fakat mecbur değiliz. Bunları hiç birini yapmak zorunda değiliz. Bizde bireyiz ve erkeklerle eşit haklara sahibiz. İstediğimiz giyme özgürlüğüne, sokak ortasında kahkaha atmaya ve istediğimiz kişilerle gezme özgürlüğüne sahibiz. Bizi aşağılayan şeylere boyun eğmek zorunda değiliz. Gerici ve cinsiyetçi geleneklere uymak zorunda değiliz. Kadınlar mal değildir, erkekler kadına bir kırmızı kurdele bağlayıp başka bir erkeğe veriyorlar . Bu kesinlikle yanlış bir yaklaşımdır kimse kadını hediye gibi sunamaz yahut ''açılmamış'' olduğunu garanti edemez. Bayramları kadınlar kocasının elini öpmesi yanlıştır. Kocalarınız sizin denginizdir üstün değildir. Kız isteme töreninde kız ''Siz nasıl uygun görürseniz'' dememeli kendi görüşünü söylemelidir. Kadın olsalardı erkekler bizi çok iyi anlarlardı fakat değiller. Onlar eve güvenle döndü diye kızını sarılan bir annenin sarılma sebebini bilemeyecekler. Acısını içinde yaşayan şehit annelerini ve karılarını anlayamazlar. Doğuda söz hakkı olmayan kadınları anlamayaz ve en önemlisi asla dünyaya bir canlı getirip onun hakkında endişelenmeyi ve güvende kalmaları için ellerinden geleni yapan anneleri anlayamazlar. Ana yüreğini tatmayan canlı asla bir anneyi anlayamacağını gibi bir erkekte bizi anlayamaz .Empati kurabilirler fakat asla bizim yerimizde olmayacakları için hep bu empati eksiktir.Şimdi soruyorum size kadın olsaydınız,anlar mıydınız? Makbule Berfin Baydar 21502463 DAĞIN ARDINDAKİ MEMLEKETİM Dağların ardında alacakaranlıkta bir ülkede, benim hiç bilmediğim bir orman vardır. Bu ormandaki ağaçları, kuşları, çayırları, çimenleri öylesine severim ki ormanda yaşayan insanlar da o ülkeyle birlikte bir hazine olur benim için. Memleketim derim oraya. Memleketim. Bir gün vurulup düşeceksem de, uçsuz bucaksız ovalarında özgürce koşacaksam da orada olsun isterim. Kötülüklerin, kurnazlıkların, yalanların ve riyakârlıkların, hatta ölümlerin ülkesi olsa da memleketimdir o dağların ardı, hiç kuşkusuz severim. Bir kuşun kanadına takılıp kaçmak isteyen bu yörelerden kim bilir kaç kişiyizdir şimdi? Belki küçük kara balık gibi nehirlerden okyanuslara karışmalı, geride bırakabilirsek bu yerleri. Bir kuşun kanadına takılıp uçsuz bucaksız göklerde süzülsek ya da aşıp nehrin sınırlarını ulaşsak okyanuslara yine de peşimizi bırakmayacak bir yük taşıyoruzdur yüreğimizde. Bazı yaralar vardır hiç kapanmaz, bazı sevgiler vardır ne kadar nefret ettiğinizi düşünseniz de asla bitmez. Bazen sevmeyi bırakmak istediğiniz şeyler sizi en çok ayakta tutanlar olur. Doğduğunuz ülke, konuştuğunuz dil, o memleketi sizinle paylaşan insanlar… O insanların hepsini sevmeseniz dahi onlar için üzülmekten, onlarla aynı acıları paylaşmaktan, onların sevinçleriyle şen olmaktan kaçamazsınız. İnsan eliyle çizilmiş sınırlara inanmam ve hatta tüm dünyayı memleketim olarak görebilmeyi çok isterim ama bazen o sınırların arasında bizi biz yapan bir şeyler vardır vazgeçemediğimiz, bunu bilirim. Ben dağın öte yüzünde hiç görmesem de o ülkeyi, orada biri yere düştü mü içimin yangınını durduramam. Bir ülkeyi sevmek her şeyiyle, yanlışı, doğrusu, ölümü ve doğumuyla sevmektir. Fakat bu demek değildir ki zalimleri dahi sevmektir. Bu demek değildir ki halkın düşmanlarına düşman olmak, o memleketten vazgeçmektir. Bir toprağı memleket yapan üstündeki taş binalar, elle çizilen sınırlar ya da ne kadar çok kanla yıkandığı değildir. O boş tarlayı memleket yapan üstündeki insanlardır, halktır. Bir sokakta yürürken yanından gelip geçenlerin konuşmalarıyla, parkta el ele tutuşan bir çiftin sevdasıyla, mahallelerinde top oynayan, bisiklet süren çocukların kahkahalarıyla severim ben bir memleketi. Bir ağacın dalı için severim. O ağaca biri el uzattığında, halkının tek vücutta birleşip devleşen öfkesiyle severim. Ağaçlarını, parklarını ve kentlerini korumak adına ölebilecek gençlerin umuduyla severim. Bombaların, silahların ve savaşların yıkamayacağı bir umut vardır benim memleketimde. Orası çok uzak, uzaktan daha uzak bir yerdedir. İçimdedir. Esmer, sakallı, güzel gözlü bir adamın kavgasıyla tutunurum ona, on beş yaşında ve başında bir fişekle uçurtmasını göğün en güzel yerlerine uçuran kardeşimdir bana o umudu veren. Çok severlerdi onlar da bu ülkeyi, ben öyle bildim. Bir büyük şehrin, bir büyük parkında, kocaman bir ceviz ağacının altında oturup kitap okurken o ağaçlar için savaşan onlarca gencin karşıma dikilen siluetleridir benim için o topraklar. Ölüm alır onları, analarının koynundan, sevdalılarının yanından ve dostlarının kavgasından. Ah, diyor ya şair: “Ölüm gelir sonra silah sesleri/Önce silah sesleri duyulur çok yakınında/Ve yankılanır az sonra uzak bir ülkede./Ölüm gelir./Bir kapıyı örter gibi./Doğum tarihlerine, düşlere aldırmaz.” (Erhan, 2015). (Ahmet Erhan Kimdir? Hayatı, Eserleri, Edebi Kişiliği, 2007) Size o dağların ardındaki ülkenin tüm çiçeklerini anlatmak isterim. Öyle güzeldir ki havası, göğünün deniziyle birleştiği yerde seversiniz orayı. Ağaçlarının rüzgârdaki hışırtısını, yer yer beyaz, bazı yerlerde kırmızı düzlüklerini ve dumanlı dağlarını seversiniz elbet siz de. Öyle güzeldir de o memleket, gün gelir içinde kovalamaca oynayan, uçurtma uçuran tek bir çocuk kalmaz olur. Parkları bomboş kalır. Sevdalıları yalnız hem de yapayalnız kalır sokaklarında. Bazı günler olur ben bile penceremi açıp havasını solumaya korkar olurum memleketimin. Çünkü analarının yüzünde bir tebessüm göremez olmuşumdur artık, gözlerimizin yaşı, içimizin yangını hiç dinmez olmuştur. O zaman bir tek ağıtlar kalır ülkeme. Bir toprak parçasında yalnızca ağıtlar kaldığında nasıl olur da ora size bir vatan olur? Memleketim. Bilinmeyen diyarlarda bir dağın ardında, dumanlı tepelerin içinde yatar. Uzaktadır, kimse görmez. İnsanları bağırır her gün, acılarını dindiren olmaz. O yemyeşil düzlükleri yanmış, kül olmuştur. Kül kül olup da analarının boğazına durmuştur. O heybetli ağaçlarında yaprak kalmamıştır, çiçeklerinde tohum tükenmiştir. Gündüzü olmaz, gecesi hiç bitmez. Bir karanlık bulut sarmıştır dört bir yanını. Tozun, dumanın griliği içinde bedenler yürüyüp gider caddelerinde. Soranı olmaz, ardından ağlayanı olmaz memleketimin. Bir gün diner mi bu alacakaranlık? Yine doğar mı evlatları küllerinden? Söndüğünde bu alevler, çıktığında memleketim aydınlığa ve güldüğünde bir çocuğun yüzü yeniden ilk defa. Kaynakça Ahmet Erhan Kimdir? Hayatı, Eserleri, Edebi Kişiliği. (2007). 2016 tarihinde Türk Dili ve Edebiyatı Web Sitesi: http://www.turkedebiyati.org/sairler/ahmet-erhan.html adresinden alındı Erhan, A. (2015). Burada Gömülüdür. İstanbul: Kırmızı Kedi Yayınevi. KEREM AYÖZ Google Nasıl Yönetilir Ki ? İlkokuldaki hâllerimizi hatırlayalım; evimizden ayrıyız, her türlü işimizde bize yardım eden ailemiz yanımızda yok, böyle bir durumda sanki tek başımıza vahşi ormanda kalmış gibi hissederdik. Annemizin sıcak kucağı olmayınca hepimiz öğretmenlerimizden medet umardık elbette. Her şeyimizi onlara anlatır, hayatı onlarla öğrenirdik. Tıpkı annemiz olurdu öğretmenimiz. Şimdilerde ise yeni bir öğretmenimiz var vahşi orman misali dünyamızda, hem de elimizin altında. Kendisine “Google amca” denilen yeni öğretmenimiz bizlere hiçbir insanın aklında tutamayacağı kadar bilgiyi sunuyor, hem de amcalarımız gibi yavaş da değil saliseler içerisinde. Aynı ilkokuldaki gibi öğretmenimize mantıklı mantıksız her türlü soruyu soruyoruz; evimizin yolunu, giyeceğimiz kıyafetleri, dünyada olup biteni. Kısacası “Google amca” hayatımıza resmen şekil veriyor. Durum böyle olunca herkes böyle büyük bir şirketin nasıl öğretmenimiz kadar, hatta çoğu zaman daha fazla, önemli hale geldiğini merak etmeye, yani Google amcasını daha yakından tanımaya çalışıyor. Bugün sizlere Google hakkında yepyeni bilgiler sunan kitabımız Google Nasıl Yönetiliyor hakkındaki fikirlerimden bahsedeceğim. Kitabımızı iki üst düzey Google yöneticisi Eric Schmidt ve Jonathan Rosenberg tam bir sohbet kıvamında yazmışlar ve kitapta Google hakkında ilginç ve bir o kadar hayranlık duyulacak fikirler var. Gelin Google Nasıl Yönetiliyor’a beraber bakalım.Dünya ekonomisinin belkemiği haline gelen Google, internetin akıl almaz hızlı geliştiği 21. yüzyılda yaptığı doğru hamlelerle şu an internet trafiğinin %82’sini yönetir hale geldi. Misyonları dünyadaki bilgiyi organize etmek ve bunu kullanılabilir hale getirmek olan Google, yönetim şekli ve çalışma olanaklarıyla da insanları şaşırtıyor. Herkes bu kadar büyük bir şirketten ihtişamlı gökdelenler, takım elbiseli çalışanlar, o yapmacık kahkahaların koptuğu resmi yemekler, çok ciddi ve yarış içerisinde olan klasik bir şirket havası beklese de Google bütün tabuları yıkarak çalışanlarına ev ortamı oluşturmaya çalışıyor. Kitabımızda Eric ve Jonathan da bunu sık sık belirtmişler. Çalışma ortamının ev ortamı gibi ve hatta daha da rahat olmasının faydalarını birçok kanıtla ve örnekle anlatmışlar. Hepimiz dolgun maaşlı işlerin, devasa evlerin, lüks arabaların peşindeyiz haklı olarak çünkü iş dışındaki hayatımızın rahat olmasını istiyoruz. Çoğumuz işine her sabah uykusunu alamadan uyanarak, oflaya puflaya ve belki de eşiyle ve çocuklarıyla kahvaltı yapma zevkini tadamadan gidiyor. İnsanlar her ne kadar katlanmaya çalışsa da ülkemizde ve dünyada işinden memnun olmayan o kadar çok insan var ki… Sayılar bizlere aslında bu düzenin yanlışlığını açık ve net gösteriyor. Google ise burada yine farkını gösteriyor ve insanlara ev ortamını, hatta istediği zaman uyku makinelerinde uyumasını, esnek çalışma saatlerini, eğlenceli aktiviteleri ve o neşeli ofis ortamını çalışanlarına sunuyor. Benim gibi birçok mühendis adayının hayallerini süsleyen Google, diğer şirketler gibi kurtlar sofrası da değil. Yazarlarımız Eric ve Jonathan, çalışanlardan en çok sinsi olanları sevmediklerini birçok yerde dile getiriyorlar. Böyle büyük şirketler hele ki Google her zaman verim üzerine çalışır ancak bunun çalışanlar arası rekabetle değil dayanışmayla geleceğini düşünüyor. Takım çalışması ve senkronize çalışan gruplarla gerçekten de Google nasıl bu kadar geliştiğini bizlere kanıtlıyor. Maaş konusunda ismi kadar görkemli miktarlar söz konusu değil belki ama bana sorarsanız ben böyle harika, rahat ve gerçekten de her gün gitmekten zevk alacağım ve üretkenliğimi sürdüreceğim bir şirketi her türlü maaşa ve pozisyona tercih ederim. Çünkü insanlarının tam potansiyelini göstermesinin yolunun baskı ve korkudan oluşan ortamlardan değil, zevk alacağı ve kendini rahat hissedeceği, dünyanın o vahşiliğinden kaçabileceği ortamlardan geçtiğine inanıyorum. Gerçekten keyifle okuduğum bir kitap olan Google Nasıl Yönetiliyor bizlere ve diğer şirketlere örnek olan Google’ın ilginç ve bir o kadar etkili politikalarını somut örneklerle gösteriyor. İş hayatındaki rekabet ve performans odaklı çalışma tabuları ortadan kaldırıldığında başarının da nasıl bununla birlikte geldiğini belirtiyor. Kısacası Google’ın başarısının asla ama asla tesadüf olmadığını kanıtlayan, okuduktan sonra Google’a olan hayranlığımı daha da artıran bu kitabı diğer insanlarla beraber ayakta alkışlıyorum ve yeni öğretmenini daha yakından tanımak isteyen herkese tavsiye ediyorum. Belki öğretmenimizden öğreneceğimiz daha birçok şeyimiz vardır, kim bilir… Eray ŞAHİN Biraz Müslüman Olmak Genelde küçük yaşlarda kurulur din ile aramızdaki ilk bağlantımız, sorgulamaya başladığımız zamanlarda yani. Çocukluğun getirdiği tükenmeyen merak, cevaplanması bir hayli zor sorular sordurur. Bunlardan bir tanesi de yıldızların ötesinde ne olduğudur, W.B.Yeats’in Kızıl Hanrahan isimli kitabındaki çocuğa göre. İşte bu soruyu –ya da kitapta olduğu gibi din kavramını- küçük bir çocuğa mantıklı bir biçimde anlatmak gerçekten çok ince bir iştir. Nihayetinde, din –doğru kullanıldığında- insanların hayatını birçok yönde olumlu etkileyen özel kavramlardan biridir. Dolayısıyla, en başından itibaren din eğitimini güzel ve mantıklı bir şekilde kazanmış/vermiş olmak şarttır. Din, faydacı bir yaklaşım doğrultusunda algılandığı sürece insanların hayatlarını iyileştirebilir. Bunun nedenlerinden biri, onun yol gösterici bir “kılavuz” niteliğinde olmasıdır. Başka bir deyişle, din –hangi hâli olursa olsun- iyi insanlar yetiştirmeyi hedefler genellikle. Öyleyse, yıllarca birikmiş bilginin ve nasihatin bir araya gelmiş hâli olan bu kılavuzdan yararlanmamak, bizim için bir kayıp olabilir. Ancak bundan faydalanmak için her şeye körü körüne inanmaya gerek yoktur, tıpkı benim inanmadığım gibi. Ben kendimi “biraz” Müslüman olarak tanımlıyorum. Mensup olduğum dine ait güzel değerleri –saygılı ve hoşgörülü olmak gibi- benimsiyorum, mantıksız bulduklarımı pek de umursamıyorum. Bunun yanı sıra, çaresiz ve güçsüz hissettiğimde beni kurtarabilecek bir güç olduğuna inanmam beni rahatlatıyor, dinin başka bir faydası. İkinci durumdaki mantık benim durumum için oldukça ilginç. Çaresiz ve yalnız olduğumu düşünmek beni daha da strese sokacağı için bunun tam tersini yapıyorum, tam anlamıyla inandığım için değil. Bütün bunları yazdıktan sonra kendime gerçekten Müslüman olup olmadığımı sorasım geliyor, ancak daha da kurcalamadan devam etmeyi tercih ediyorum. Dolayısıyla, önemli olan her şeye birebir inanarak faydalanmak değil, mantıklı bir şekilde faydalanmak benim için. Zaten din de bu şekilde kullanılmalı. Günümüzde insanlar yaptıklarının mantığını sorgulamadan her şeyi benimsemeye başladı. Yani, olması gerektiği gibi dini sorgulayarak ve didikleyerek kavramak yerine –kitaptaki meraklı çocuk gibi- doğrudan inanıp sorumluluk almaya alıştılar. Ancak, böylesine bir durum faydadan ziyade çeşitli problemlere sebep olabilir. İnsanlar bilinçsiz bir “yönetilme durumu” içine girebilir. Dolayısıyla, işin mantığını anlamak ve bu doğrultuda arayışlarda bulunmak dinin potansiyel faydalarını açığa çıkaracaktır. Din, kapağı açılmayı bekleyen bir hazine gibi düşünülebilir öyleyse. Dolayısıyla, bu hazineyi kullanabilmek için kaliteli bir din eğitimi almak/vermek de büyük bir öneme sahip. Başka bir deyişle, insanların dini nasıl tanıdığı ve diğerlerine nasıl tanıttığı da gerçekten dikkat edilmesi gereken bir durum. En basit haliyle, başlangıçtaki çocuk örneği bile çoğu insanın yakından şahit olduğu ve sıkıntı yaşadığı bir durum. Böyle bir durumda aileler doğrudan dinin içindeki karmaşık kavramlardan –Allah, kitaplar, melekler gibi- bahsetmeye başlıyor. Oysaki böyle bir yaklaşım sona saklanmalı. O yaştaki bir çocuğun bunları yorumlayıp kendince çıkarım yapması çok zor çünkü. Özellikle de yetişkinlerin bile bu konularda tereddüt ettiğini düşündükten sonra böyle bir yaklaşım kesinlikle ertelenmeli. Öyleyse, öncelikle ahlâk kuralları doğru bir biçimde öğretilmeli insanlara. Böylelikle, bireyler -ilerleyen zamanlarda- din kavramı ile etkileşime geçtiğinde kendini daha rahat ve doğal hissedecektir. Zamanla kendi hayatını ve dinleri kıyaslayacak, kendine uygun olan konusunda daha doğru bir seçimde bulunacaktır. Ayrıca, böyle bir yaklaşım zorlama ve anlamsız bir inançtan ziyade, işlevsel ve faydalı olanı getirecektir insanlara. Din, öyleyse, hayatımızı güzelleştirebilecek yönergelere sahip. Ancak, insanlar kendini tamamen bu kaynağa bırakmamalı. Her zaman için yaptığı işin mantığını sorgulayıp buna göre hareket etmeli, sorgulayıp araştırmalı. Aksi takdirde din kavramı çok karışık ve anlamsız bir bulmacaya dönüşebilir. Aynı zamanda, din eğitimine gelince, bireyler zoraki bir inanç durumuna sokulmamalı. Önce ahlâk kurallarıyla yakından etkileşime geçmeli. Sonrasında da kendi değerleriyle eşleşen ve kendini rahat hissedebileceği bir inanç tarzını seçmeli. Ancak bu şekilde din, içindeki faydaları bizim için sunacaktır. Kaynakça Yeats, W.B. Kızıl Hanrahan. Çeviren Nilay Öztürk, Aylak Adam Yayınları, 2014. Korkmaz,1Name Surname:Begüm KorkmazID:21400368Section: 15Instructor: Başak Berna Cordan5.Ödev16.12.14ADALETSabahattin Ali’nin 1937 yılında kaleme aldığı Kuyucaklı Yusuf adlı yapıtta toplumsalyapıdaki bozukluklar, ahlaki yozlaşma ve aidiyetsizlik gibi birçok tema işlenmiştir. Eserin anakahramanı olan Yusuf; dürüst ve saf bir delikanlıdır. Fakir bir ailenin çocuğu olan Yusuf küçükyaşlarda anne ve babasını köyde yaşanan bir olayda kaybetmiş ardından Edremit’ten ayrılıp kentteyaşamını sürdürmeye devam etmiştir. Fakat şehir hayatına alışma konusunda çok sorun yaşamıştır.Yusuf’un kent yaşamında bu denli sıkıntı çekmesinin nedeni köy hayatında karşılaşmadığıadaletsizlik, imtiyaz ilişkileri ve sınıfsal ayrım gibi kavramlara alışamamasıdır. Adaletsizlik kitaptaen fazla göze çarpan olgulardandır. Demokratik düzenin yerleşmemesi ve toplumdaki çarpık güçdengelerinden kaynaklanan adaletsizlik, eserde Hilmi Bey ve oğlu vasıtasıyla ele alınmaktadır.Hilmi Bey, oğlu Şakir’i hapisten kurtarmak için karakol çavuşuna rüşvet verip yalancı şahitlertutmuş veoğlunun işlediği suçarağmen hüküm giymemesini sağlamıştır.Ne kadar acıdır ki 21. yüzyılda hâlâ pek çok toplumda hukuk ve adalet sistemi kusursuzişleyen bir mekanizma değildir. Adaletin sekteye uğramasının başlıca nedenleri ise siyasiotoritelerin yargının bağımsızlığına müdahale etmesi, vatandaşların duyarsızlığı ve anayasaleksikliklerdir. Siyasi otoriteler maalesef bazı ülkelerde hukuk ve adalet konularında oldukçaetkilidir. Bu durum adaletin tam anlamıyla gerçekleşmesine engel olmaktadır. Bazı ülkelerde hâkimve savcılar nihai kararlarını verirken siyasi otoriteleri de hesaba katmaktadırlar çünkü her an işlerinikaybetme ya da iş yeri değişikliği gibi olaylarla karşılaşabilmektedirler. Adaletin sağlanabilmesiiçin siyasi kurum ve kuruluşların yargı kararlarına uzak durması gerekmektedir. Çağdaş uygarlıkseviyesine erişebilme, hukukun üstünlüğünü kabullenmekten geçer. Hukuki süreç hiçbir kişi ya dakurum tarafından etkilenmemelidir. Öte yandan tutuklama ve yargılama süresinin uzun tutulmamasıve kararlarınivediliklealınması,gecikmiş adalet kavramını vebukavramıngetireceği sakıncalarıKorkmaz,2ortadan kaldıracaktır.Anayasa, adaletin en önemli unsurlarından birisidir.Bu nedenle az gelişmiş ya da gelişmekteolan ülkeler, gelişmiş ülkelerin anayasasını örnek alarak, tüm kişi ve kurumların hak veözgürlüklerini ve tüm cezai uygulamaları en ince ayrıntısına kadar kapsayan bir anayasahazırlamalıdırlar. Bunun yanı sıra hâkim ve savcıların hiçbir maddi kaygılarının olmaması veverecekleri kararlarda çevre faktörlerinden etkilenmemeleri için gerekli her türlü ortamınsağlanmasına özen gösterilmelidir. Gelişmiş ülkelerde hâkim ve savcı ücretlerinin yüksektutulmasınınana sebebi, hâkim ve savcıların rüşvet ve başka faktörlerden korunmalarını sağlamaktır.Adaleti zedeleyen unsurlardan bir diğeri ise kişilerin duyarsızlığıdır. Bireyler çevrelerindegerçekleşen adaletsizliklerle ilgili tepkisiz kalmamalı ve protesto haklarını demokratik çerçeveleriçerisinde kullanmalıdır. İnsanların hak ve özgürlükleri konusunda bilinçlendirilmelerigerekmektedir. Bu noktada sivil toplum örgütlerine, ailelere ve eğitim kurumlarına önemlisorumluluklar düşmektedir. Aileler çocuklarına küçük yaştan itibaren adaletin önemini aşılamalı veonlarıhak veözgürlüklerkonusunda bilinçlendirmelidir.Adaletsizliğin ve hukuksuzluğun hüküm sürdüğü her yerde toplumsal değerlerde yozlaşmave ahlak çöküntüsü başlar. Daha da kötüsü, vatandaşların geç gelen ya da hiç gelmeyen adaletikendilerinin sağlamaya çalışmasıdır. Bu durum hukuksuzluğu daha da artıracak ve toplumsalbütünlüğü zedeleyecektir. Adalet toplumsal yapının temel taşı ve gelişmişliğin olmazsa olmazıdır.Bu nedenle bütün vatandaşlar adaletin öneminin farkında olmalı ve çevrelerindeki olaylara duyarsızkalmamalıdır.Siyasi otoritelerisehukukave adalete müdahaleetmemelidirler.Unutulmamalıdırki yargısı çökmüş birülkenin kendisi de çökmeye mahkûmdur!Kaynakça:1.Ali, Sabahattin. KuyucaklıYusuf.YapıKrediYayınları,2001Hayranlık Uyandıran Bir Aşk | On Üç Günün Mektupları – Cemal Süreya Deniz Uslu | 22 Ekim 2014 Kimileri çok uğraşır iki kelimeyi yan yana getirip sanat yapmak için, kimileri ise normal bir gün içerisinde konuşur gibi yazar düşüncelerini kâğıda. Zamanında ben de çok çalıştım düşüncelerimi yazıya aktarabilmek için, güzel şiirler yazabilmek için ama ya yeteneğim yoktu ya da yaşadıklarım bir sanat çıkarabilmek için yeterli değildi. Aslında duygusal biriyimdir, bu zamana kadar sevdim de, sevildim de ama bunu yazmak için her oturduğumda aktaramadım kafamdakileri yazıya o yüzden çok özenmişimdir takır takır düşüncelerini yazanlara, süslü cümlelerle hissettiklerini, düşüncelerini bir çırpıda anlatabilenlere. Genelde bizim okuduğumuz şiirler, yazılar ya aşk üzerine ya terkedilme ya da ulaşılmaz aşk üzerine yazılan yazılardı. Ben çok fazla kitap okumama rağmen şiir ya da mektup türünü çok fazla okumadım şimdiye kadar o yüzden belli başlı sevdiğim şairler ve yazarlar vardır. Bunlardan biri de Cemal Süreya. Cemal Süreya’nın anlatım dili, yazdıkları gerçekten beni büyülüyor. Bu yüzden onun kitabı olan ‘On üç günün mektupları’ nı inceledim. Cemal Süreya, bu kitabında 1972 yılında geçirdiği hastalık sonucunda hastanede yatan eşi Zuhal Tekkanat’a moral vermek için 13 gün boyunca ya evinde ya da bir kahvede oturup sigara içerken yazdığı mektuplardan oluşmaktadır. Bu kitabın belki de en çekici özelliği Cemal Süreya’nın yazarlığının yanında özel dünyasını da giriş yapıyoruz. İlk defa bu kitapta yer alan ‘Sevgilim, ben şimdi büyük bir kentte seni düşünmekteyim Elimde uçuk mavi bir kalem, cebimde iki paket sigara Hayatımız geçiyor gözlerimin önünden’ diye başlayan ve devamında Cemal Süreya’nın karısına duyduğu derin aşkı gördüğümüz ve Zuhal Tekkanat’ın yerinde olmak istediğimiz şiiri ‘Sevgilim, ben şimdi’ kitabın en dokunaklı, en duygu dolu şiiridir. Bu sadece verebileceğim örneklerden sadece biri. Kitabın geneline baktığımızda da sanki günlük yazıyormuş gibi yazmış Cemal Süraya. ‘Dün senden ayrıldıktan sonra eve gittim. Akşam geç saatlere dek bekledim. Memo gelmedi. Sonra madam söyledi; Nihal telefon etmiş; bu gece Nihal’ler de kalacaklarmış; hoşuma gitmedi bu; çünkü oğlumla beraber olmak isterdim.’ gibi yazılar bulunmaktadır içinde. Karısı 13 gün boyunca hastanede yatarken o, nerdeyse dakikası dakikasına neler yaptığını, hayatında neler olduğunu, neler düşündüğünü anlatmıştır karısına. Bunların yanında da tabii ki eşine duyduğu o büyük aşkı yazmıştır sıkılmadan, bunalmadan, üşenmeden. Beni en çok etkileyen yanı Cemal Süreya’nın bunları belki yayınlanır düşüncesiyle yazmamış olmamasıdır. Güzel ya da edebi olması için özel bir çaba sarf etmemiştir. Bu yüzden bu kadar dokunaklı, bu kadar özel bu mektuplar ve mektupların içinde bulunan şiirler. Benim çevremde de bu kitabı okuyan birkaç insan vardı ve onlarla konuştuğumuzda ben okuduğum için pişmanım tepkisini aldım. Benim için o kadar şaşırtıcı bir yorum oldu ki tepkimi belli ettiğim de aldığım cevap daha şok edici bir şeydi aslında, o da şuydu ki; evet pişman oldum bu kitabı okuduğum da çünkü Cemal Süreya’nın yaşadığı aşk o kadar yoğun ve içten ki, ben karısını kıskandım ve bu denli aşklar var fakat biz neden bulamıyoruz düşüncesiydi. Mantıklı düşününce evet haklıydı o da, çünkü günümüz de olan aşklar genelde lafta kalan duygulardan oluşuyor. Artık çıkar ilişkisi daha ön planda duygulardan. Birbirlerini koşulsuz, çıkarsız seven çok az insan kaldı günümüzde. Çevremizde kim var ki karısı hastanede yatarken gününü dakikası dakikasına anlatan, duyduğu aşkı çekinmeden yazan. Ama bu kitabı okuduğumuz da aşka inancımız artıyor. Evlenince aşkın ölmediğini görüyoruz çünkü Cemal Süreya ‘sen ve ben’ kavramının nasıl ‘biz’ kavramına dönüştüğünü sergiliyor bize. Tam bir oku-bitir dön ve tekrar tekrar oku kitabı. Okudukça aşka tekrar tekrar aşık olunası bir kitap. Kitabı okudum, yer yer gözlerim buğulu okudum ve Cemal Süreya’ya bir kez daha hayran kaldım. Berrak Müftüoğlu Arkada Kalanlar Her şeyi geride bırakıp çekip gitmek ister bazen insan. Belli bir rotası olmadan, aklı nereye eserse gidip yeni bir hayata başlamak ister. İstemek, düşünmek kolay da bunu gerçekten yapabilecek kaç kişi vardır bilmiyorum. Hani öyle uzun bir süreliğine gitmemize de gerek yok ama yine de zor gelir çoğumuza alıştığımız hayatı arkada bırakmak. Damon Galgut’un romanında ise zor gelmiyordu bunlar, hiçbir şey düşünmeden bir anda yola koyulabiliyordu karakter, bir başına yollara düşüp uzaklaşıyordu normal hayatından. Kitapla ilgili dikkatimi çeken o kadar nokta var ki ne anlatsam bilemiyorum biraz. Öncelikle benim için biraz karamsar bir kitaptı Yabancı Bir Odada. Sanırım dikkatimi çeken bütün noktalarda bu yüzden oluştu. “Yalnız başına geziye çıkan birinin hikâyesinde bu kadar kötü bulduğun ne olabilir ki?” diyebilirsiniz. En azından ben ilk öyle demiştim kendime “Şirin bir kitap olmalı, yazar gezdiği üç yerde yaşadıklarını anlatıyor sonuçta.” Bilemiyorum belki de ben kış mevsimi, hava kapalı gibi nedenlerden zaten iyi hissetmiyordum ve kitabı bu yüzden gereğinden fazla sıkıcı buldum ama nedeni ne olursa olsun durum bu şekilde. Bütün bu kitapla ilgili kötü hislerimin başı karakterin yalnız başına olması sanırım. Ben sevmem yalnız başıma durmayı, yaptıklarım diğer insanlarla paylaşılınca değer kazanıyor benim için. Sinemaya gidiyorsam yanımda biri olsun isterim, filmdeki saçma yerlere birlikte gülelim birlikte eleştirelim filmi diye. Odamda müzik dinlediğim zaman dışında en ufak şeyi bile arkadaşlarımla yapmayı isterim. Çimlerde boş boş yatacaksam birileriyle birlikte olayım, kütüphanede ders çalışacaksam yanımda biri oturuyor olsun ki en sıkıcı şeye çalışırken bile mutlu olabileyim. Bu kadar küçük şeylerde bile yanımda arkadaşım olsun isterken dünyanın diğer ucuna yalnız başına gitme düşüncesi beni üzüyor sanırım. Bir diğer sorunsa yolculukta tanışılan yani arkadaşlar. Kitapta dört beş tane yol arkadaşı edindi yazar, her birini kendi bölümleri bitene kadar gördük. Kitap boyunca bu kısa yol arkadaşlıkları dışında kimse yoktu yazarın yanında, bu arkadaşlıklara da çok istekli değil gibiydi yazar, hatta ilk başta o diğerlerinin yanında gitmeye başlamış olsa bile bölümün sonuna doğru ayrılacakları vakti bekler gibiydi. Yeni arkadaşlıklar da eskileriyle gezmek de çok heyecan verici şeyler benim için, o yüzden yazarın bu kadar yalnız dolaşması, yeni arkadaşlıklarını gezinin sonunda hemen unutması üzdü beni biraz. Kitaptaki yol arkadaşlarının durumlarıysa başka bir sorundu benim için. Zaten her bölümde bir tane yol arkadaşı ediniyordu yazar, bunların her birinin sonunun kötü bitmesi ve yazarın bu kötü sonlardan çok geç haberdar olması durumu daha da karamsar kılıyordu benim için. Anna vardı mesela, kitaptaki son yol arkadaşıydı, intihar eğilimli olduğundan gezmesi gerektiğine karar vermişti ailesi. Karakter kitaba ilk geldiğinden beri sonunda öleceğini biliyordum ama yine de bir umut farklı bir son vardır diye bekledim sanırım. Yazarın Anna öldükten çok sonra haberi oldu bu durumdan; aynı şekilde diğer yol arkadaşlarının da başlarına kötü şeyler geldi ama bunları öğrendiğinde yazar onları unutmaya başlamıştı bile. Sanırım benim için yol arkadaşlarının sorun olmasının nedeni de bu. Hepsinden önce sadece bir süreliğine arkadaşlık edeceğiniz anlamına geliyor bu tamlama, yolculuk bittiği zaman ne kadar görüşmeye çalışsanız da zamanla kayboluyor o arkadaşlıklar. Birileri tarafından unutulmak korkutuyor beni, sanki onlarla iletişimim kesildiğinde hiç tanışmamış olacağız, yaşadıklarımız aklımızdan silinecek gibi geliyor. Belki de o yüzdendir hayatıma giren herkesi aklımda tutmaya çalışırım, birisiyle yaptığım en ufak bir konuşma tekrar tekrar zihnimde oynar, ne kadar çok oynatırsam o kadar aklımda kalır gibi. Hoş bu da onlarla olan iletişimin kopmasına engel olmaz, bu kişilerle konuşmalar yavaş yavaş azalmaya başlar. En sonunda sanki hiç tanışmamışız gibi yolumuza devam etmemiz gerekir, yine de anılar aklıma her geldiğinde yüreğimi bir burukluk kaplar. Birilerinin yanında olmak beni en mutlu eden şeyken arkada kalanları düşünmeden yapılan yolculukların romanı benim için karamsar bir kitaptı tabii ki. Başta dediğim gibi her insan her şeyi geride bırakıp gitmek ister ama yapmak zor gelir. Burada her şey diye bahsettiğim daha yola çıkmadan önce olan şeyler olmak zorunda da değil; yolda tanıştıklarını, kazandıklarını bırakmak çok daha zor bir durumdur benim için. Kitapta olduğu gibi son trenden inince ayrılamam ben orada tanıştıklarımdan. Anna’nın iyileşip iyileşemediğini merak ederim, Reiner’in nereleri gezdiğini duymayı Jerome ile sürekli haberleşmeyi isterim ben. Kitapta bütün bunlar çok kolay bir şekilde unutulurmuş gibi anlatılmış olsa da işin gerçeğinde bunların böyle çabuk unutulabileceğini düşünmüyorum. Belki de o yüzden yalnız yola çıkmaktan korkuyorumdur, geri döndüğüm zaman hem ben yoldayken evde kalanlar hem de yolda tanıştıklarım arkada bıraktığım kişilere dönüşecekler diye. Kaynakça Galgut, Damon. Yabancı Bir Odada. Yapı Kredi Yayınları, İstanbul, 2015. Geçmişin Gelecekteki GölgesiGeçmiş,sadece ardımızda baktığımız yaşananlar ve geçip giden yıllar mıdır ? Yoksa bir insanı insanyapan temel unsurlardan biri midir ? Geçmiş, sürekli özlenen ve her zaman değiştirilmek istenen bir zaman döngüsüdür. Geçmiş,bir treni izlemek ve her vagonda bir dönemi hissetmek gibidir.Geçmiş, son nefesini verirken gözünün önünden geçen ve yakalamaya çalıştığımız kavramdır.Geçmiş, insanı özel yapan olaylar dizisidir. İlk aşk , ilk hata , ilk kayıp ve daha niceleri. Hepsiaslında insanı meydana getirmez, geçmişteki gölgelerin kuklası yapar. Bu yüzdendir ki insan,gelecekte hangi yere gelirse gelsin, ne yaşarsa yaşasın yine de geçmişe dönmek ve bir şeyleri telafi etmek ister. Fakat geçmiş bizi freni tutmayan ve tekerlekleri patlak bir arabanın içine koyar. AzizNesin'in dolmuş yolcusu gibi. Her ne kadar hoşnut olmasa da yolcunun geçmişten gelen kuklalığı,onu içine kapanık ve pısırık bir hale getiriyor. Kim bilir belki de her gün içinden geçiriyor keşkeöyle yapmasaydım diye fakat bu durum bileti alınmış ve boş yer olmayan bir yolculukta yerdeğiştirmeye çalışmak gibi ya da Azin Nesin'in deyimiyle: '' Uslanma hiç hep deli kal büyümesakın çocuk kal es deli deli böyle kal.'' Oysa ki geçmiş ile gelecek arasındaki bu etkileşim aslındabir duvara toslayış. İster istemez bir şeylerin kölesi ve oyuncağı oluyoruz çünkü hangimiz geçmişteyaşadıklarımızı kontrol edebildi ki geleceğine ışık tutabilsin ? Bu yüzden insan geçmişini temelalarak kendini yönlendir oysa ki geçmiş Schrödinger'in Kedisi gibidir. Aslında geçmişimiz hemvardır hem de yoktur. Onun etkisi olmasına rağmen onun varlığını değiştirmek isteriz. Bu yüzden geçmişini bir daha yaşamamaktır en iyi kararlılık. Bunu anlamamıza yardımcı olacak örneklerden biridir İstanbul'un Halleri. İnsanların geçmişi ve karakterlerinin uyumuyla meydana gelenbirbirinden farklı öyküler. Kimi zaman saf, kimi zaman cin gibi olan insanları Aziz Nesin'in en samimi diliyle dinliyoruz. Aziz Nesin, yaptığı gözlemlerin ve sıfatların üzerine uzun uzundüşündüğümüz, ve çoğu zaman kitaplarını yüzümüzdeki acı bir gülümsemeyle noktaladığımızyazar. Fakat bu öykülerde Aziz Nesin'in farklı bir özelliği, evrenselliği aniden parlıyor. İnsanlaraslında her zaman aynı olduğunu, 50 yıl önce geçen sorunlar şimdi de yaşanıyor , 50 yıl sonra dayaşanacak olduğu hissettiriyor. Buna bağlı olarak geçmişte olan sorunlar ile şimdiki olan sorunlarınbenzemesinde nedenlerinden biri; birinin geleceğinin, bir başkasının geçmişi olmasıdır. Yanihalktır. Halkın etkileşimiyle birbirlerini geleneksel olarak devam ettirmesidir. Diğeri ise yazarlardır.Bence halkımız kadar yazarlarımızda bir o kadar suçludur. Çünkü insanlar varoluşları sebebiyle birşeylere inanma ve peşinden gitme arzusuyla var olmuşlardır ve bu varoluş liderlere olangereksinimi ortaya çıkarmıştır. Bu liderlerin bazıları toplumu analiz eden ve asıl hedefi onlarıyönlendirmek olan yazarlardır. Lider olabilecek yeteneği olan yazarlardan Aziz Nesin'i ele alırsak;Aziz Nesin'in üslubunda daha çok teşvik edicilik olsa ve bu teşvik edicilik, limoni tat bırakmasınaoranla daha ağır bassaydı, şu anda geçmişimiz ile çok farkın olacağını düşünüyorum. Böyledüşünüyorum çünkü değişim temeli çabalamaktır. Kaybettiğimiz zaman değil, çabalamayıbıraktığımız zaman gerçekten yeniliriz. Oysa ki kullanılan limonimsi dil, bir çok kesim için kırıcıve çabalama isteğini yok edecek düzeydedir. Belki kendini ispatlamış olan Aziz Nesin, farklı bir üslubu benimsese Aziz Nesin mi olmazdı, yoksa biz bu durumda mı olmazdık? Asla bilemicez.Caner SezginerÖZDEMİR 1 Betül Buket ÖZDEMİR 21301971 TÜRKÇE 101/Şube-106 Başak Berna CORDAN 23/10/2014 Kuş Misali Kütüphaneye şiir kitabı almaya gittim. Ben raflara aradığım kitabı bulmak için heyecanla bakarken birden Cemal Süreya’nın bu kitabını gördüm. Göçebe. Bu incecik kitap nasıl da çarptı gözüme hiç bilmiyorum ama görür görmez ben bu kitabı okumalıyım dedim. Kitabı alıp yurda döndüm ve ertesi gün kitabı bir çırpıda okuyup bitirmiştim. Kitabımı bitirmemle beraber kendimi bu cümleleri yazarken buldum. Göçebe bir şiir kitabından öteydi benim için. Şairin sevgilisini şehirlerle anlatmasıydı sanki. Şair ne amaçla ne düşünerek yazdı bilemem ama ben şairin sevgilisinden diyar diyar gezerek kaçmaya çalıştığını düşünüyorum. Ne kadar uzaklaşırsa uzaklaşsın sevdiğinin şehrinden kaçamazdı çünkü kalbinde taşıyordu. Aşkını gittiği her yerde anlatıyordu. Ağaçlara, güvercinlere, gördüğü her varlığa anlatıyordu kalbinde taşıdığı şeyi. Gözden ırak olan gönülden de ırak olur, derler ya;o zaman Cemal’e ne demeli? Gidebileceği kadar gitmiş, uzaklaşmış sevdasından adım adım. Ama atabilmiş mi kalbinden? Hayır. Belki de atmak istemedi şair aşkını, belki de tek sahip olduğu şey aşkıydı şairin. Şiir kitabında dikkatimi çeken bir diğer şey ise şairin mavi kelimesini çok sık kullanmasıydı. Şairin bu kelimeyi çok kullanması beni acaba mavi kelimesinin başka bir anlamı var mı diye düşünmeye itti. Öğrendim ki mavi kelimesi Arapçada su gibi anlamına gelen Ma’i den Türkçeye geçmiş. Bunu öğrendiğimde çok şaşırdım ama sonra üstüne ÖZDEMİR 2 düşündükçe çok mantıklı gelmeye başladı. Mavi… Mavi kelimesi bu kitabı okuduktan sonra daha bir anlamlı gelmeye başladı bana. Önceden maviyi sadece renk olarak severdim. Şimdi ise kesinlikle bundan daha fazlasını hissediyordum. Arkadaşlarım hep şiir kitaplarının hayatlarını değiştirdiklerini söylerlerdi fakat ben çok inanmazdım. Şimdi anlayabiliyorum, şimdi her şey daha yerli yerine oturdu. Çünkü Süreya benim hayatımda da yeni bir sayfa açtı. Pişmanlıklarıma bir pişmanlık daha kattı; neden daha önce almadım bu kitabı elime? Evet, pişmanım, ama bir o kadar da mutlu çünkü zararın neresinden dönersen kâr değil mi? Maviye dönecek olursak, mavi kelimesi bana denizi ve gökyüzünü çağrıştırıyordu ve sonsuzluğu. Çünkü gökyüzü ve deniz sonsuz gibi geliyor bana, hiç bitmeyecek gibi… Oysaki kocaman denizleri aşınca bambaşka memleketlere bambaşka hayatlara ulaşıyorsun. Bu bana çok muhteşem bir şeymiş gibi geliyor. Düşünsene belki de kaderi olduğun kişiyle aranda da kocaman bir deniz var ama buna rağmen onun bir gün gelip seni bulmasını bekliyorsun. Böyle böyle düşünerek hayatı yeniden yazabilirmişim gibi hissediyorum. Düşünerek dünyayı yeniden keşfedebilirmiş gibi… “Biliyorsun ben hangi şehirdeysem/ Yalnızlığın başkenti orası.”(Süreyya 30) diyor şair kitaba da adını veren Göçebe şiirinde. Cemal yalnızdı yollarda, Cemal aşkıyla yalnızdı. İnsan aşkıyla yalnız olur mu? Aşkı yetmez mi? Bana göre şair her ne kadar yalnızlığından çok bahsetse de yalnız değil, aşkını taşıyor kalbinde. Aksi takdirde nasıl böyle göçebe yaşasın Anadolu’da. Bir insan yalnız yaşayamaz. İnsan insana muhtaçtır her zaman, her anlamda. Kendimi düşünüyorum, bir gün bile yalnız yaşayamam. Ne yaparım ben tek başıma, ne yapılır ki tek başına? Çıkayım sokakta gezeyim desen, çık gez en fazla yarım saate sıkılır geri dönersin yalnızsan; sinemaya gideyim desen, tek başına sinemaya giden kaç insan gördün sen? Yanımda kimse olmayınca yemek yiyesim bile gelmiyor. Bunlar fiziksel yalnızlık bir anlamda. Bir de daha kötüsü var; duygusal yalnızlık. Sevmek, sevilmek hayattaki en önemli şeylerdir. Hatta “Hayat Sevince Güzel” diye şarkılar, filmler bile var. Sevgi tüm insanların ÖZDEMİR 3 ortak duygusudur. Sevgi her zorluğun üstünden gelir derler. Ben inanıyorum bu söze. Sevdiğim bir insan söz konusu olduğunda onun için her zorluğu göze alırım, her şeyin üstünden gelebilecek gücü bulurum kendimde. Bana güç veren bu hisle gülümserken şiir kitabını sonuna gelmiştim. KAYNAKÇA Süreyya Cemal Göçebe:De Yayınevi 1965 Batuhan ALAÇAMLI DAHA FAZLA KAÇIRMADAN Hayatımız boyunca arzu ettiğimiz tatmin edici sonuçları yakalamaya çalışıyoruz. Bu çabamıza rağmen çoğu zaman tam anlamıyla bu sonuçlara ulaşamıyoruz ve şiddetli bir hüzün bulutu sarıyor etrafımızı. Çünkü eninde sonunda yakaladıklarımız ve ulaştığımız sonuçlar bize hiçbir zaman yeterli gelmiyor. Bir türlü o tatmin olmanın getirdiği doygunluk hissini yaşayamıyoruz. Bunun sonucunda büyük bir hüsran yaşıyoruz. Bazen hüznümüzü görmezlikten gelmeyi başaramayız ve insanların gözünde tuhaf bir duruma düşeriz. Hatta bazı insanlar şükretmemiz gerektiğini öğütlerler. Bazen de bizimle hüznümüzle alakalı kulaktan kulağa dolaşan dedikodulara önem verir ve bir mahrumiyet kisvesine bürünürüz. Bu durumdan bile tatmin olamaya çalışırız. Ama bu sefer de üzüntümüzü halının altına süpürmüş oluruz ve hüznümüzü telafi edemeyiz. Hâlbuki asıl ‘’tatmin’’ dediğimiz olay, yaşadığımız olumsuzlukların anahtarı, tatminsizlikten oluşan eksikliğin doğasını kavrayabilmemizde bize yol gösterici olmalıdır. Yani, demek istediğim şey aslında açıkça şu: anlayamadığımız, ulaşamadığımız şeyin asıl önemi; o ulaşılamayan ‘’şey’’ hakkında bilgi sahibi olmaktır. Yahu, zaten ulaşılamadığından, bireyin zihni tarafından kavranamadığından dolayı o ‘’şey’’ bir arzu nesnesine dönüşmüyor mu? Bu şeyi gerçekten elde etmek istediğimizden ötürü de onu kavramayı arzu ederiz. Psikoloji ve psikolojinin yöntemleri, bu konuda önemli bir rol oynuyor bence. Çünkü psikoloji, görünenlerin yanında görünmeyenlere de odaklanıyor. Söylenenlerle birlikte söylenmeyenlerle de ilgilenip, hem kavranan hem de kavranamayan şeylerle de uğraşıyorlar. Ayrıca psikologlar bir şeyden kaçmanın aslında bambaşka bir şeye koşmak olduğunu biliyor ve belli bir durumda, bir şeye karşı aşırı bir arzu söz konusuysa o şiddetle istenen şeyin tam tersini ele alıp, bireye iki nokta arasında bir orta yol bulmaya çalışıyor. Bu yüzden, böyle bir durumda en güvenli limanlar psikoloji eğitimi almış kişilerdir. Eğer bu tür bir probleminiz varsa gecikmeden bu kişilere başvurmalısınız. Zira zaman su gibi akıp, gidiyor. Geçen yıl, geçen kış, geçen gün derken elimizden bir şeyler kaçıp gidiyor ve biz bunun farkına varamıyoruz. Arkamıza dönüp baktığımızda kendi içimizde bir mahkeme kuruluyor. Hem de yargıcı beynimiz, sanığı ise duygularımız, arzularımız olan bir mahkeme. Karar olarak ise değerlendiremediğimiz, inadımız uğruna hiç peşinden gidemediğimiz olasılıklar karşımıza çıkıyor. Ancak bu duruma kendimizi yine kendimiz sokuyoruz. ‘’Günlük koşuşturmalardan ötürü hiçbir şeyin farkında değiliz efendim’’ falan diyerek hatamıza kılıf bulmayalım. Öncelikle kendimizi tanıyalım. Yaptıklarımızı sorgulayalım. Tamam, kabul ediyorum; bunlar çok zor şeyler. Sonuçta insanın kendini tanıması, ömrü boyunca bilinçaltında kilitli tuttuğu karmaşık travmalarla yüzleşmektir bence. Sizin de benimle aynı fikirde olduğunuza inanıyorum. Şimdi bu kadar şey söyledikten sonra maalesef hayal kırıklığına yakalanmamanın veya bahsettiğim şeylerden dolayı hüsrana kapılmamanın reçetesini veremeyeceğim elbette. Ancak bunların insani birer vaka olduklarını ve tabiri caizse ‘’yas tutmak’’ için kendimize zaman açmamız gerektiğinin altını çizmek istiyorum. Bu istenmeyen olumsuzluklardan koşarak kaçmak yerine, biraz sakinleşip bu hislerle yalnız kalmalıyız. Bu sayede kendimizi tanıyabilme şansı yakalarız. Çünkü ‘’kendini tanıma’’ dediğimiz olay sosyal medyadaki kişilik testlerini çözerek değil, bu beklenti ve hüsranlarla karşı karşıya gelerek olur. Tabii bunları yaparken de hayattan kopup, melankolik bir şekilde zaman harcamamalıyız. Eğer bu durum sizin için bir çukura dönüşüyorsa, daha fazla zaman kaybetmeden profesyonellere danışmak daha faydalı olacaktır. Dediğim gibi; zaman geçiyor, ömür kısalıyor. Bu yüzden, tatmin olmak veya bir şeyi kavramak gibi belli başlı sonuçlar belirleyerek yola çıkmak bize büyük faydalar sağlamaz. Her şeyin sonucunda mutluluk yok maalesef. Bazılarının sonucunda mutsuzluk, bazılarının sonucunda ise ağır bir hüsran ve gözyaşı var. Bunlara karşı her daim hazırlıklı olmak gerekir. Bu acı sonuçları tecrübe ettiğimizde sonuç olarak elimizde sadece hayal kırıklığı ve pişmanlık olmaması için her zaman diğer alternatifleri düşünmeliyiz. İşte tam bu noktada Adam Philips, Kaçırdıklarımız: Yaşanmış Hayata Övgü ile karşımıza çıkıyor. Ünlü psikolog, biz bir şeylerin peşinde at gözlüğümüzle koşarken aslında çevremizde çok daha iyi fırsatların olduğunu ve bizim bunları istemsiz olarak kaçırdığımızı vurguluyor. Sonuç olarak, yapamadıklarımıza ya da farkına varamadan kaçırdığımız fırsatlara yakınmak yerine elimizdekilerle tatmin olmayı, mutlu hissetmeyi öğrenmeliyiz. Bunun insanoğlu için zor olduğunu biliyorum ama daha fazla ‘’kaçırmamak’’ için galiba yapmak zorundayız. Kaynakça: Philips, Adam. Kaçırdıklarımız: Yaşanmış Hayata Övgü. İstanbul: Metis Yayınları, 2015. Esin Erk Peşimizi Bırakmayan İdeal Beden Algısından Kurtulmak New York aşığı bir insan olarak, bu şehirde geçen dizi ve filmler, konuları ne olursa olsun beni kendine çeker. Evde çalışırken televizyon açıksa ve herhangi bir dizinin ya da filmin bir sahnesi New York’ta geçiyorsa kafamı kaldırıp televizyona yönelmekten kendimi alamam. Konular, oyuncular, olaylar ilgimi çekmese de, sırf New York’u görmek için izlemeye başlarım. İzlediğim sahnelerde yürüdüğüm caddelere, kahve içtiğim kafelere, alışveriş yaptığım mağazalara, dolaştığım parklara bakarım ve okuyabildiğim en ufak tabeladan yeni yerler keşfetmeye çalışırım. Geçen ay New York’ta geçen bir filmin fragmanına denk gelince ve ilerleyen saniyelerde Amy Schumer’ın başrol olduğunu görünce filme gitmeye karar vermem birkaç saniyemi aldı. Schumer çok severek izlediğim, samimi, zekâsıyla komikliğini birleştiren, mizah dünyasında sesini duyuran başarılı bir kadın komedyen. İzlerken çok keyif aldığım ve aynı zamanda üzerine düşündüğüm I Feel Pretty (Acayip Güzelim), geçmişten beri kadınların peşini bırakmayan ancak özellikle son yıllarda etkisini artırdığını düşündüğüm bir sosyal sorun üzerine kurgulanmış. Geçmişte moda dünyasının ideal kadın figürü yaratmasıyla ortaya çıktığına inandığım, günümüzde giderek yaygınlaşan sosyal medya kullanımının tetiklediği ideal kadın bedeni algısı üzerine bir film. Şu günlerde hemen hepimizin sahip olduğu sosyal medya hesaplarına baktığımda her şeyin fotoğraf ve kısa videolar üzerinden olup bittiğini görüyorum. Ekranda gördüklerimizi ne kadar hızlı tükettiğimizi, dikkatimizi birkaç saniyeden fazla toplayamadığımızı fark ediyorum. Herkes her an fotoğraf paylaşma, başkalarını takip etme, kendilerini başkalarıyla ve başkalarının sahip olduklarıyla karşılaştırma sürecinde. İşte bahsettiğim ve filme konusunu veren sosyal sorun tam da burada karşımıza çıkıyor. Özellikle kadınlar olarak, Instagram’a fotoğraf koymadan önce uzun süre uğraşıyoruz, daha sonra aralarından seçebilmek için çok sayıda fotoğraf çekiyoruz. Bana kalırsa bunun sebebi, Instagram’da takip ettiğimiz arkadaşlarımızın “güzel”, ünlülerin “kusursuz”, modellerin “zayıf ve fit” göründükleri fotoğraflara sürekli olarak maruz kalmamız. Maalesef her seferinde aklımızın bir köşesinde bulunan bu görüntüler altında ezilmemek, tıpkı onlar gibi göründüğümüzü göstermek için çaba sarf ediyoruz. Kimi zaman aslında çektiğimiz fotoğraftaki gibi olmayan vücutlarımıza bakıp “Ben gibi çıkmamışım.”, “Ne kadar da uzun çıkmışım.”, “Çok ince çıkmışım.” gibi söylemlerde bulunuyoruz. Instagram’ı etkin olarak kullanan vücuduyla barışık biri olarak kendimi zaman zaman paylaşacağım bir kareyi defalarca çekerken bulunca sinirleniyorum ve “var olmayan” standartlara uymaya çalışınca kendimi çok aptal hissediyorum. Anlamsız şekilde zaman kaybettiğimi hatırlayıp gereksiz karşılaştırmalarda bulunmayı bırakıp işlerime devam ediyorum. Film, kafamızda oluşturduğumuz ve toplumsal açıdan bize dayatılan yüz ve vücut güzelliği normları altında ezilen, güvensiz, sıkıntılı bir hayat süren bir kadının hikâyesini konu alıyor. En samimi bulduğum noktalardan biriyse, başrol Amy Schumer’ın gerçek hayatta vücuduyla ilgili kesintisiz olarak ağır olumsuz eleştiriler alıyor olması. Bu sayede hayatında bu baskının farkında olan ve toplumda bu durumun altında ezilen kadınlara empati kurabilecek bir oyuncu seçimi yapıldığı söylenebilir. Meslek hayatında çok başarılı, hatta bir kadın komedyen olarak alanının nadir örneklerinden biri olan Schumer, toplumun “güzel ve kusursuz” tanımına uymadığı için sürekli olarak olumsuz yorumlarla karşı karşıya kalıyor. Maalesef 2018’de geldiğimiz noktaya baktığımda toplumun, kadınları bu kalıplara sokmaya çalışmasının ne kadar rahatsız edici ve özellikle genç kadınlar için ne kadar tehlikeli olabileceğini görüyorum. Gerçek hayatta Amy Schumer her ne kadar olumsuz eleştirilere kulak asmayan, özgüveni yüksek ve kendinden emin bir kadın olsa da, filmin başında canlandırdığı karakterle özgüveni olmayan, yetersizliklerine odaklanan ve kendini beğenmeyen bir kadın olarak karşımıza çıkıyor. Görüntüsü albenili olmadığı için çalıştığı kozmetik firmasında resepsiyonist olarak işe alınmayan Renee (Schumer), zayıflamaya karar veriyor ve spor salonunda yaşadığı kaza sonucunda fiziksel olarak hiçbir özelliği değişmemesine rağmen kendini çok fit ve güzel olarak görmeye başlıyor. Filmin geri kalanında Renee’nin hayatında her şey bir anda güzel gitmeye başlıyor. Kısaca, Renee’nin kendine olan olumsuz algısı değiştiğinde, başkalarının da ona bakışı değişiyor. Burada vurgulanan mesaj, aslında toplumda her ne kadar baskı olsa da bunlara aldırmadan, kalıplardan etkilenmeden kendimizi olduğumuz gibi kabul etmemiz, vücudumuzla barışık olmamız gerektiği. Çünkü hiç kimse vücut ya da yüz olarak “ideal” standartlarda olan birine benzemek zorunda değil. Farkında olmamız gereken tek şey herkesin kendine özel olduğu ve herkesin güzelliğini görebilmesi gerektiği. Örnek vermem gerekirse, saçlarımın bakımsız göründüğü günlerde kendimi iyi hissetmem ve mümkün olduğunca az insanla karşılaşmak isterim. Sürekli olarak insanların saçlarıma bakıp ne kadar kötü olduğunu düşündükleri aklımdan geçer. Oysa insanlar bunun farkında bile değildir. Ne zaman özgüvenimi toplayıp saçlarımın kötü görünmediğini, görünse bile bunun insanları ilgilendirmeyeceğini ve günümü mahvedemeyeceğini düşünürüm, o zaman yüzümdeki gülümsemeyle günüme güzelce devam ederim. “Keşke ben de onun gibi uzun olsaydım.”, “Ben de ince olsaydım”, “Onun gibi saçlarım olsun isterdim.” gibi ifadeler kullanmak yerine kendimizi olduğumuz gibi kucaklamalıyız. Hiçbir zaman belirli bir şekilde görünmemiz gerekmez; Instagram’da ya da moda dergilerinde lanse edilen gibi “olması gereken” diye bir şey yoktur. Toplum üzerinde oluşturulan güzellik standartları, bilimsel olarak ölçülebilen verilerden oluşan değerler değil, insanların birbirini sürekli olarak yargılamasından ortaya çıkan sosyal bir sorundur. Bunu başarılı bir şekilde vurgulayan I Feel Pretty, kendimizi başkalarıyla karşılaştırmaktan vazgeçip kendimize odaklanmamız gerektiğini eğlenceli bir şekilde öğretiyor. Siz de toplumun eleştirel yargılarının farkındaysanız ve bunu değiştirmek istiyorsanız özgüveninizi yükseltin, kendinize öz saygınız olsun ve kendinizi sevin. Bütün bunlar insanların zihinlerinde yaratılan algıları yıkmaya yeter de artar da! KAYNAKLAR Fotoğraflar internet ortamından aşağıdaki sitelerden alınmıştır. 1) https://shoespost.com/wp-content/uploads/2017/07/42CA115700000578-4741738-image-m-34_1501318696148.jpg 2) https://www.reviewjournal.com/wp-content/uploads/2018/04/10429507_web1_rsz_i_feel_pretty_1_ne2018418123539781.jpg Alper Kağan Kayalı Terk edemeyenler Bir insan neden hayatını, neden memleketini terk eder? Neden gurbete,kimsesizler diyarına yol alır? Korkular mıdır insanı pes ettiren, yoksa üzüntüler mi? Yoksa sadece “gitmek” mi zorundadır? Bu sorular her insanın hayatında en az bir defa kendi kendine sorduğu sorulardır. Halbuki kimse bu soruları sormanın artık bir anlam ifade etmeyeceğini bilmez. Olan olmuştur artık ve en kötüden dönmeye çalışır insan, çırpınır. Tıpkı bir böceğin örümcek ağından kurtulmaya çalışması gibi. Olabildiğince çabalar ama bu soruları ne kadar çok sorarsa kendini o kadar çok üzeceğini de bilir, kurtulamaz. Kitabı okumaya başladığımda kitabın açıkçası beni bu kadar etkileyeceğini düşünmemiştim. Kitapta Almanya’ya göçmüş ana karakterimiz İsmail’in kardeşi Yusuf’un dağa çıktığını öğrenip onu aramaya başlıyor ve başından birbirinden farklı olaylar geçiyor. Bu olayları okurken de düşünmeye başladım. Acaba böyle bir şey insanın başına geldiğinde insan nasıl bir tepki verir? Pek çok insan dağa çıkanları vatan haini olarak görürken o kişinin ailesi ne yapar? Diğer insanlara oğlunun aslında yanlış bir şey yapmadığını, sadece doğru bildiği şeyi yaptığını nasıl söyleyebilir? Sonra düşünmeye devam ettim. Toplumun normları yüzünden o ailenin ne kadar çok dışlanacağını düşündüm. Markete gittiklerinde sebze satmayacak manavı, berbere gittiğinde selam vermeyecek berberi, oğullarının beyninin yıkandığını bilmelerine rağmen onları artık oldukları gibi kabul etmeyecek mahalleliyi düşündüm. İnsanlar gerçekten tanıdıkları veya tanımadıkları herkesi sorgusuz infaz ediyorlardı. Fransız Devriminin sonucunda Fransız halkının kralını infaz etmesini hatırladım. Onlar da yargısız infaz etmişlerdi krallarını, halbuki bilmiyorlardı ki kralları onlar için her şeyi yapmış, onların iyiliğini istemişti. Hatta kralın infazından sonra bir sürü kişi arkasından yas tutmuştu. Bunlar aklıma geldi ve bunun ne kadar yanlış bir şey olduğunu anladım. Gerçekten de bazen insanlar gitmek zorunda kalıyorlardır. Kitabın devamında ana karakterimiz kendi hayatını sorguluyor. O da sol ve sağ çatışmasından dolayı ülkesini terk etmişti. Çünkü korkmuştu ve ailesi bunu hiç kabullenememişti. Belki de İsmail Yusuf’un da ailesi tarafından nefret edilmesini önlemek amacıyla çıktı bu yola. Belki de sadece kardeşinin güvenliğini istiyordu. Fakat aslında İsmail’in Batman’da başlayıp Kandil’de sona eren yolculuğu bana çok şey anlatmaya başlamıştı. Ülkemizde bir sürü insan sağ ve sol görüşten dolayı birbirini öldürmüş, ölmekten korkan insanlar ise ülkeden kaçmaya karar vermişti. Aslında hepsi ülkemizin iyiliğini istemişti fakat birbirlerini sırf görüş farklılığından dolayı yargısız infaz etmişlerdi. Bir insanın canını almak bu kadar kolay mıydı peki? Sırf seninle aynı görüşte değil diye bir canlıyı öldürmek doğru muydu ? Belki de korkudan kaçmak da doğruydu. Belki de insanlar o kadar fazla arkadaşını, kardeşini kaybetmişti ki; artık daha fazla üzülmemek için terk etmişlerdi ülkemizi. Belki de üzgünlük de kaçmak için geçerli bir sebepti. Bunlar gerçekten geçerli sebepler miydi bilmiyorum ama bildiğim şey artık bu nedenleri sorgulamayacağımdı. Kitabı bitirdiğimde kafamdaki sorular da aslında açığa kavuşmuştu. İnsanlar gerçekten de ülkelerini korktukları için, ülkede kaldıkça üzülmeye devam edecekleri için terk etmiş olabilirlerdi. Belki daha güzel, daha özgür bir yaşam sürmek isteyebilirlerdi ve benim bunu sorgulamadan “sizin yaptığınız yanlış” demem aynı diğer insanların yaptığı gibi yargısız bir infazdı. Bu kitaptan aldığım en önemli ders ise, hiç kimseyi korktuklarından veya kaçmalarından dolayı yargılamamam gerektiğiydi. Çünkü insanların öyle nedenleri oluyordu ki, kaçmak onlar için en iyi çözüm olarak görünüyordu. Hem kim bilebilir, belki de bir gün ben de kendi iyiliğim için veya korktuğum için kaçacağım. Ama kaçarken bileceğim ki bazen, kaçmak bir erdemdir. Alara MESCİ Değerlim Kaybedene kadar değerini anlamayacağımız, anlayamayacağımız belki de sahip olduğumuz en değerli varlığımızdır özgürlük. Benliğimizin bir parçası olarak gördüğümüz içindir belki de, o kadar içselleştirmişizdir ki sahip olunabilecek bir şey olduğunu bile unutmuşuzdur. Sadece vardır özgürlük; doğduğumuzda, tüm yaşantımız boyunca, hatta ölürken bile. Kimse kaybedeceğini düşünmez bu yüzden özgürlüğünü, onu kaybetmek adını kaybetmek kadar saçma gelebilir bir insana. Solomon Northup tarafından otobiyografik roman şeklinde kaleme alınan “12 Yıllık Esaret” adlı eserin başkahramanı Solomon Northup da özgürlüğünü kaybetmeyi hiç beklemiyordu. Marangoz ve kemancı olan özgür, siyahi bir adamdı, ta ki bir gün kendisine bir sirkte müzisyenlik teklif eden iki adam tarafından kaçırılıp köle olarak satılana kadar. Solomon’un durumunun trajikliğini anlamak için bunun üzerinde biraz durmak herkese yeterli gelmelidir. Kendi halinde yaşadığı dünyasından acımasızca koparılıp on iki yıl boyunca köle hayatı sürmeye mecbur bırakıldı. Şimdi kendinizi bir an için onun yerine koyun. Bir gün gözlerinizi açtığınız zaman bir eşya gibi satılmak üzere bir yere götürülüyorsunuz. Size sahip olmak için para ödeyecek “efendi” size istediğini yapmakta özgür, sizin için ödediği paraya dayanarak. İstediği her şeyi yapmanızı bekliyor, kim bilir hangi şartlarda, nasıl zorlamalarla… Üstelik kafasına göre sizi başka birisine satabilir, tıpkı Solomon’un on iki yıllık esareti boyunca üç farklı insana satılması gibi. Böyle şartlar altında yaşamak zorunda olduğunuzu düşünün. Elinizden hiçbir şey gelmiyor, kimse size yardım etmek istemiyor çünkü aslında kimse yardıma ihtiyacınız olduğunu düşünmüyor. Onlar size baktıklarında sadece işleyen bir düzen, amacına uygun kullanılan bir eşya görüyorlar. Sizin için bir “özgürlük” kavramı olabileceği akıllarına bile gelmiyor. Onu sizden nasıl çalmış olabilecekleri gibi bir konu ise söz konusu bile değil. Sadece onu çalmakla kalmıyorlar; evinizi, ailenizi hatta isminizi bile alıyorlar elinizden. Geçmişinizle olan tüm bağları kopartıp amaçlarına uygun bir “varlık” yaratmaya çalışıyorlar. Tabii Solomon özgürlüğünü almalarına bu kadar kolay izin vermiyor, mücadele etmeye çalışıyor. Özgür bir insan olarak haklarından bahsetmeye çalışıyor, karşılığında dövülüyor ve bir daha özgür hayatından bahsetmesi halinde öldürülmekle tehdit ediliyor. Koşullar böyleyken özgürlüğünü kazanma umudunu da git gide kaybediyor Solomon. Birkaç yıl öncesine kadar ailem yapmayı istediğim bir şey için onay vermediği zaman bile özgürlüğümü nasıl kısıtladıklarını ve beni nasıl istediğim şeylerden alıkoyduklarını düşünüp onlara gönül koyar, biraz da üzülürdüm. Sonuçta istediğim şeylere özgür irademle karar verebilme yeteneğim vardı, neden özgür irademle yapabilmem gibi bir durum söz konusu olmasındı? Bunun gibi küçük şeylerde bile aklıma hemen özgürlüğümün kısıtlandığı gelirdi, acaba Solomon’un yerinde olsam nasıl şeyler hissederdim, inanın hiç bilmiyorum. Üzerinde hiçbir etkimin veya fikrimin olmadığı bir hayata gerçekten “hayatım” demek mümkün müdür? Alara MESCİ Her gün uyandığımızda özgür insanlar olarak kalktığımız için yeterince minnet duygusu hissetmiyormuşuz gibi geliyor bana, kendim için de bu durum böyle. Aslında bir insan özgürlüğünü kaybettiğinde benliğini de kaybeder çünkü. Bu bir tiyatro oyununa benzer, sana nasıl bir insan olman gerektiğini, neler yapmak zorunda olduğunu söylerler ve sen de yaparsın. Fakat bir oyunda bile canlandırdığın karaktere kendinden bir şeyler katmana izin vardır. Özgürlüğünü aldıklarında ise böyle bir şey söz konusu değildir. Bir insanı tanımlayan geçmişi değil, yaptıklarıdır derler. Bir şeyler yapma, bir şeylere karar verme yeteneğini elinden aldıklarında veya engellediklerinde seni tanımlayacak şeyleri de ellerinden almış olurlar. Ah, insanlar özgürlüklerini kaybettiklerinde başka neleri de kaybedeceklerini bir bilseler… RÜYA GÖRÜNÜMLÜ KABUS İnsan bazen ister istemez “izlenme” duygusuna kapılır. Sanki yaptığı her hareket, düşündüğü her fikir, hissettiği her duygu başkası tarafından anlaşılıyormuş, takip ediliyormuş gibi gelir. Adeta bir kameranın varlığını hisseder her bir yanında. “The Truman Show” un temelinde de insanın belki içinde yaşadığı bu garip ama içgüdüsel hisse yer veriliyor. Film bir bakıma aslında zaman zaman insanın hissettiği bu duyguyu somut bir şekilde sunuyor bizlere. İzleyicinin çoğu kez, hatta film boyunca, karakterin yerinde birebir kendini gördüğü; kendini, hayatını, en önemlisi de çevresindeki insanları sorgulamasına yol açan bir konuyla karşımıza çıkıyor. Bu kadar ses getiren ve konuşulan bir film olmasının en önemli sebebi ise filmde geçenlerin insan hayatına bu kadar kolay aktarılabilmesinden kaynaklanıyor. Günlük hayatta herkesin farklı yer ve zamanlara göre farklı maskelerle oynadığı bu dünyanın, bir üst seviyeye çıkarılıp filmde gösterilmesi insanlar tarafından garipsenmiyor. Çünkü insan tiyatro sahnesinde kendinin de oynadığı rollerin olduğunu çok iyi biliyor. Her gün farklı maskeyi takıp, evinden çıkan ve eve gelene kadar hatta şanssızsa evinde bile o maskeyle dolaşan insanlar, yani bizler , hem rol yapmaya hem de bize karşı rol yapılmasına o kadar alıştırmışız ki bünyemizi, Truman Show’u kendi hayatımızla bağdaştırmak hiç de zor gelmiyor bizlere. Hemen etrafımıza çevriliyor gözlerimiz filmden sonra, yanımda oturan annem, arkadaşım, sevgilim, eşim, arkamda oturan adam, önümdeki çift... Acaba bunlar gerçekten göründükleri insanlar olmayabilirler mi? Acaba tüm o üzüntüler, sevinçler, kızgınlıklar bir senaryodan mı ibaret? Acaba benim dışımdaki herkes ve her şey, tüm bu dünya bir kurgudan, bir oyundan oluşmuş olabilir mi? İşte tüm bu korkunç ama bir o kadar da olası sorulara cevap ararken buluyor insan kendisini. Yaşadığına, gerçeğe, çevresindeki insanlara inanmak istiyor. Truman, bu inanma isteğini gerçek dünyaya kaçarak gerçekleştirmeye çalışıyor. Hayatının profesyonel bir kurgu ve yalandan ibaret olduğunu fark ettiği andan itibaren sıkıştırıldığı bu sahneden bir an önce ayrılmak için yola çıkıyor. Tıpkı Truman gibi, izleyiciler de böylesine bir yapaylığı hissettikleri zaman bir tür kaçış istiyorlar içlerinde. Yaşadığı şeylerin gerçekliğinden, gerçekten insanca yaşadığından ve hayatının doğallığından emin olma ihtiyacını hissediyor. Her ne kadar Truman’ın dünyası güzel bir kadın, güzel bir ev, prestijli bir iş ve diğer bir sürü olumlu özellikleriyle adeta bir “Amerikan Rüyası” olsa da insanlar tüm olumsuzlukları, çirkinlikleri ve zorluklarına rağmen gerçeği ve hayatı yaşamayı yeğliyor. Truman’ın hayatı, bir rüya gibi görünmesine rağmen, izleyiciler kendini onun yerine koyduğunda huzursuzlukla doluyorlar. Bu his ise insanların aslında fark etmedikleri bir tutkularını ortaya koyuyor: Gerçek hayata olan tutkularını. Her şeye rağmen şu anda yaşadıkları hayatlarını, gerçek olmayan bir kurguyla değiştirmek istemiyorlar. İstememekle kalmayıp bu düşünceden korkuyorlar da aynı zamanda. Kendi hayatlarında karşılaştıkları maskeler bile onları rahatsız ederken bir de bu maskelerle dolu hayatta yaşayacaklarını düşünmek, maskesiz kimsenin olmayacağını, sürekli bir sahne içinde bulunacağını düşünmek adeta tüylerini ürpertiyor. Çünkü insanlar yalnızca sevinçlerinin, mutluluklarının ve heyecanlarının gerçekliğini değil; aslında tüm üzüntülerinin, korkularının ve kızgınlıklarının da gerçek olmasını istiyorlar. Biliyorlar ki her türlü duygu ve olay bizi biraz daha olduğumuz insan yapan ve tam anlamıyla insanca yaşamamızı sağlayan unsurlar olarak yer ediyorlar hayatımızda. Tüm bu izlenme ve takip edilme duygusu, çevremizdeki bazı insanların taktığı maskeler kısacası her şeyin bir yalan üzerine kurulmuş olma olasılığı bile fazlaca rahatsızlık veriyor. İnsanlar ne olursa olsun en sonunda gerçeğe ve hayatlarına sonuna kadar sahip olmak istiyorlar. S. İrem AKIN İNSAN VE ZEKASIİnsan fiziksel olarak doğada yaşayan diğer canlılarla karşılaştırıldığında, oldukça güçsüz ve savunmasız bir türdür. Doğada ellerinde silahları olmayan bir grup insanın karşılarına çıkabilecek bir grup etçil hayvan karşısında kendilerini savunmaları neredeyse olanaksızdır. Ne yırtıcı bir hayvan kadar hızlı koşabilirler ne de durup kendilerini savunmaya karar verseler, bir hayvanın gücüyle boy ölçüşebilirler. Fiziksel güç konusunda yetersizliğine ek olarak insan, boğaz yapısı ve dik durması yüzünden boğazına takılan bir şey sonucu ölme ya da bel fıtığı olma riski olan tek canlıdır. Bütün bunlara rağmen insan, yaşayan diğer canlılardan o kadar üstündür ki diğer hayvanları yok edip kendi bölgesini genişletmek yerine diğer hayvanları korumayı kendisine görev bilmiştir. İnsanın bu üstünlüğü diğer hayvanların yanına bile yaklaşamadığı zekasından gelir.İnsan savunmasız doğar. Hatta o kadar savunmasızdır ki normalde yeni doğmuş bir hayvan hemen kalkıp koşmaya başlayabilirken insanın sadece yalpalayarak bile yürüyebilmesi için aylara ihtiyacı vardır. Insanın hayata bu kadar savunmasız başlamasının temel nedeni atalarından aldığı inanılmaz büyük beynidir. Yeni doğmuş bir bebeğin beyni, daha yıllarca gelişmeye devam edecek olsa bile, doğduğu zamanki ağırlığının büyük kısmı kafasında toplanmıştır, dolayısıyla sadece kafasını kaldırabilmesi için bile oldukça uzun bir zamana ihtiyacı vardır. Insanların beyni diğer hayvanlarla karşılaştırıldığında da inanılmaz derecede büyüktür ve beyin kütlesinin vücut kütlesine oranı dikate alındığında insanın yanına yaklaşabilen başka bir hayvan yoktur.Bir şeyin ne kadar fazlasına sahip olursanız olun, elinizdekinin değeri aslında kullanabildiğiniz kadarının değerinden fazla değildir. Oldukça zengin birinin hala yüzlerine boya sürüp mızraklarıyla hayvan avlayan ilkel bir kabileye katıldığını düşünün. Kullanamadığı parasının ona bir katkısı olamaz. O şartlar altında parasıyla gidip istediği yemeği yiyebileceği lüks bir restoran bulamaz. Paranın bir kıymetinin olmadığı kabile hayatında kendi işlerini yapması için başkalarını tutamaz. Hayatta kalmak için tek yapabileceği şey yüzüne diğer kabile üyeleri gibi boya sürüp, mızrağını da yanına alıp avlanmaya gitmektir. Zeka da, adamın kullanılmadığı için bir şey ifade etmeyen zenginliği gibi, kullanılamadığı zaman bir anlam ifade etmez. Bir köpek herhangi bir insanla karşılaştıralamayacak kadar zeki olsa bile felsefe yapamaz, bir alet icat edemez. Zekası kendisine bir noktaya kadar katkı sağlasa bile gelecek köpek nesilleri için pek de bir anlam ifade edemez. Bu noktada insanın diğer canlılarda olmayan kusurları devreye girer. Hiçbir hayvan boğazına takılan yemeği sonucunda boğulmaz ya da bel fıtığı olmaz ama sadece yemek yemek için programlanmış boğazı yüzünden konuşamaz ya da hızlı hareket etmesini sağlayan ve insanınkinden çok daha az sorun çıkartan omurgası yüzünden dik durup ellerini kullanma fırsatı bulamaz. Insan zekasının binlerce yıl içinde bu kadar gelişebilmesinin belki de en büyük sebeplerinden biri, insanınsahip olduğu zekayı kullanabilmesidir. Insan konuşabildiği için aynı zamanda dili kullanabilen tek canlıdır. Dil sayesinde insan gelecek, geçmiş, ölüm, felsefe, bilim, hayatın anlamı gibi soyut konularda düşünebilir ve yine dili sayesinde bunu sadece kendisine ait olan ve sadece kendisini etkileyen bir durum olmaktan çıkarıp bütün insanlığa mal edebilir. Tıpkı dil konusunda olduğu gibi, insan dik yürüyüp ellerini kullanabilmesini de hem kendisi hem de gelecek nesillerdeki insanlar içinkullanabilir böylece fiziksel yetersizliğinin üstünü kapatıp doğada yetersiz olarak tanımlanabilecek bir canlıyken ,doğanın kendisine hakim olabilir.Zeka o kadar değerli bir silahtır ki, insanı, başta doğumundan sonraki zaman olmak üzere bütün hayatını doğadaki en savunmasız canlı olarak geçiren bir tür halinden alıp, bütün doğayı etkisi altına alacak kadar güçlü bir konuma getirmiştir. Ancak bu büyük silah beraberinde insana en az kendisi kadar büyük sorumluluklar da getirmiştir. Insan zekası sayesinde doğaya ve çevresine hakim olmuş olsa da hala bunların bir parçasıdır ve onlar olmadan varolamaz. Bu noktada insana düşen sorumluluk zekasını hem diğer insanlar hem de parçası olduğu doğa için kullanmak ve binlerce yıldır yaptığı gibi zekasını daha ileri götürüp bütün canlılara daha iyi bir hayat sunmaktır.Yılmaz 1 Sema Yılmaz Turk102-1 Ali Turan GÖRGÜ 03.06.2016 Bazen Olmayan Olur “Bir artı birin bir ettiği film” diye geçiyor bu film çoğu yerde. Ki öyle bazen imkânsız dediğimiz ve