tek kızları Cecilia doğdu. Kamhi piyano kariyerine son verip, çocukluğundan beri kör olan besteci kocasının başlıca asistanı oldu ve onun biyografisi "De la mano de Joaquín Rodrigo: Historia de nuestra vida"'yı yazdı. (Türkçesi: "Joaquin Rodrigo'yla el ele:Maestro'nun yanında hayatım") Bu biyografi birçok dile cevrilmiştir. Kamhi 1997'de, 92 yaşında, Madrid'de öldü. Kendisinin ve eşinin mezarları Aranjuez mezarlığındadır. Teofilakt Simokata Teofilaktos Simokates, (Yunanca: Θεοφυλάκτος Σιμοκάττης, Σιμόκαττος, Σιμοκάτης, o Σιμοκάτος) 7. yüzyılın başlarındaki bir Bizans tarihçisidir. İlk Çağ'ın son tarihçisi sayılmaktadır. Sekiz kitapta, İmparator Mauricius döneminin tarihi olaylarını yazmıştır. Üslubu görkemli olup, çalışmaları 7. yüzyılda Slavlar ve Farslar hakkındaki önemli bir kaynaktır. Herakleios'un Farslar'a karşı yaptığı savaştan (602-628) bahsetmesine rağmen Herakleios'un Araplar'a karşı yaptığı savaştan (başlangıcı 634) bahsetmemiştir. Bu nedenden dolayı 630 yılı civarında yazdığı düşünülmektedir. Epifanyalı İoannes'un eserlerinden faydalanmıştır. Nicolaus Copernicus, Teofilaktos'un şiirlerini tercüme etmiştir ve bunlar 1509 yılında Johann Haller tarafından yayınlanmıştır. Bu Copernicus'un kendi girişimiyle yaptığı tek eser kabul edilmektedir. Harun Öztürk Harun Öztürk (d. 2 Mart 1953, Hadim, Konya), Türk iktisatçı, maliyeci, bürokrat ve siyasetçi. Türkiye Büyük Millet Meclisi 23. dönem İzmir milletvekili olan Öztürk, aynı zamanda TBMM Plan ve Bütçe Komisyonu üyesidir. 1974 yılında Ankara Üniversitesi Siyasal Bilgiler Fakültesi İktisat ve Maliye Bölümü'nü bitirdi. Maliye Bakanlığı'nda Maliye Müfettişliği, Maliye Teftiş Kurulu Başkan Yardımcılığı, Bütçe ve Mali Kontrol Genel Müdürlüğü Daire Başkanlığı, Stuttgart Başkonsolosluğu Maliye ve Gümrük Ataşeliği yaptı. İş ve İşçi Bulma Kurumu Genel Müdürlüğü, Orman Bakanlığı Müsteşar Yardımcılığı ve Müsteşarlığı görevlerinde bulundu. Atılım Üniversitesi'nde ""İş Hukuku"" dersi verdi. 2009 yerel seçimleri'nde Demokratik Sol Parti'nin İzmir Büyükşehir Belediye başkan adayı oldu. Seçimi Cumhuriyet Halk Partisi adayı Aziz Kocaoğlu kazandı; ancak Harun Öztürk, partisinin İzmir Büyükşehir Belediye başkanlığı için aldığı oy oranını 2004 yerel seçimleri'nin % 50'nin üstünde bir oranda artırdı. Harun Öztürk 2007-2011 arasında milletvekili oldu. Evli ve iki çocuk babasıdır. Mesh topolojisi Mesh topolojisi, ağdaki bütün uçların birbirine bağlı oldukları bir topoloji türüdür. Bu topoloji, karmaşık topoloji olarak da adlandırılır. Mesh de herhangi bir dağıtıcının kullanılmasına gerek yoktur. Çünkü her bilgisayar arasında mutlak bir bağlantı mevcuttur. Diğer bir yandan routing işlemi, mesh de önemli bir paya sahiptir. Yani veri paketlerinin izleyeceği yollar daha önceden tanımlanmış olmalıdır. Bu topoloji en güvenli ağ topolojisidir. Her nokta arasında bağlantı olduğu için veri aktarımı gizli yapılabilir. Örneğin; iki bilgisayar arasında veri alış verişi gerçekleşirken diğer bilgisayarlar bu verileri göremezler. Mesh tipi ağlarda iletişim her zaman vardır. Bu ağda herhangi bir bilgisayarın bozulması sadece o bilgisayarı etkiler. Yine herhangi bir kablonun kopması durumunda ağ çalışmaya devam eder, hiçbir bilgisayar ağ dışı kalmaz. Bu yüzden iletişim kopmasının tehlikeli olduğu durumlarda bu ağ tercih edilir. Mesh aynı zamanda kısa cevap zamanı sağlar. Hızlı olmasından ve yedekleme sağlamasından dolayı hat çöküntülerine karşı da dayanıklı bir yapıya sahiptir. Mesh belirtilen bu avantajlarının yanında bazı dezavantajlara da sahiptir. Bağlantı kurulacak bilgisayar sayısı arttıkça kablo sayısı da katlanarak artar. Bu da karmaşıklığı ve maliyeti arttırır. Çünkü her yeni bir bilgisayar ile ağdaki diğer bilgisayarlar arasında ayrı ayrı hatlar kurmak gerekecektir. Bu yüzden mesh bağlantısı büyük çaplı ağlarda tercih edilmez. Daha çok özel durum gerektiren yerlerde ve küçük ağlarda kullanılır. Sınırlı bir kullanım alanına sahiptir. 2007’nin başlarında Amerikan şirketi Meraki mesh router ı piyasaya sürdü. Bu, wireless mesh ağı uygulamasının küçük bir örneğiydi (saniyede 50 mb hızlı olduğu iddia ediliyor). 802.11 radyo frekansında bulunan Mini Meraki yayın süresini 250 metrelik uzun mesafelerde sağlamak için optimize edildi. Bu, tek radyo frekanslı mesh ağının SkyPilot, Belair, Strix Systems veya Mesh Dynamics gibi çoklu radyo frekanslı toplulukların karşıtı olarak kullanılmaya başlandığının bir örneğidir, ki bu çok fonksiyonlu bir altyapı sağladı. Monterey CA daki Naval Postgraduate Okul’u, wireless mesh ağının güvenilirlik sınırında çalıştığını kanıtladı. Pilot sistemlerde, yukarıda balonlar ile tutulan havayla ilgili kameralar yerdeki personel için mesh ağı ile gerçek zamanlı yüksek çözünürlüklü görüntüler yayınladı. MIT Media Lab projesi, gelişmekte olan ülkelerdeki normal seviyenin altındaki okullarda XO-1 dizüstü veya "OLPC" olması amaçlanarak geliştirildi, mesh ağı ile sağlam ve ucuz bir alt yapı kullanıldı (IEEE 802.11s standart temelli). Benzer araştırma konsepti SONbuddy olarak çağrılan Greenpacket ile uygulamaya konmuştur. UK, Cambridge’de, 3 Haziran 2006’da, mesh ağı yaklaşık 80.000 kişiye cepten canlı yürütülen televizyon, radyo ve internet servisleri için Strawberry Fair’de kullanıldı. Champaign-Urbana Community Wireless Network (CUWiN) projesi, Hazy-Sighted Link State Routing Protocol ve Expected Transmission Count metrik uygulamalarındaki açık kaynak kodlu mesh ağ yazılım temelli olarak geliştiriliyor. Pek çok mesh ağı birden fazla radyo bantları arasında faaliyette. Örneğin Firetide ve Wave Relay mesh ağları 5.2 GHz veya 5.8 GHz de düğümden düğüme iletişim seçeneğine sahip fakat 2.4 GHz istemci düğümünde iletişimde. Bu SDR Software-Defined radio kullanılarak başarılmıştır. SolarMESH projesi, şarj edilebilir bataryalar ve solaryum kullanımında 802.11 temelli mesh ağının potansiyel gücünü inceledi. Kırmızı Keman Kırmızı Keman 1998 Kanada - İtalya - İngiltere ortak yapımı dramatik dönem filmidir. Özgün adı Le Violon Rouge olan film İngilizce konuşulan ülkelerde The Red Violin adıyla gösterime sunulmuştur. Kanadalı yönetmen François Girard'ın yönettiği ve senaryosunu Don McKellar'la birlikte yazdıkları bu uluslararası yapımda başta Samuel L. Jackson, Greta Scacchi, Jason Flemyng ve Christoph Koncz olmak üzere çok geniş bir oyuncu kadrosu yer almıştır. Film, 17. yüzyılda İtalya'da ünlü bir keman ustasının yaptığı olağanüstü bir kemanın beş farklı ülke ve bir o kadar da sahip değiştirerek üç asra yayılan serüveni anlatılmaktadır. Yaratıldığı yer olan Cremona'dan sonra 300 yıl boyunca Viyana'dan Oxford'a, oradan da Şanghay ve Montreal'e sürüklenen bu değerli ve gizemli keman, bu olağanüstü yolculuğu sırasında her el değiştirdiğinde farklı dünyalardan ama hepsi de tutkulu ve müthiş özellikleri olan sahiplerinin hayatlarını farklı şekillerde etkiler. Filmin ilgili bölümü hangi ülkede geçiyorsa oyuncular o bölümde o ülkenin diliyle konuşurlar. İlk gösterimi 10 Eylül 1998 tarihinde Toronto Film Festivali'nde yapılan film 2000 yılında John Corigliano'ya "en iyi özgün müzik" Oscar'ını kazandırmıştı. Ayrıca "Kırmızı Keman", Kanada'nın iki önemli ulusal film ödülünden hem Genie Ödülleri'nin hem de Jutra Ödülleri'nin neredeyse tamamını almıştı. Film Kanada'da seçkin bir müzayede salonunda açılır. 2 milyon dolara satılan bir Stradivarius kemanının hemen arkasından canlı kırmızı renginden dolayı "Kırmızı Keman" adıyla anılan, yine onun kadar değerli bir başka kemanın satışına geçilir. Keman hazır bulunanlardan yüksek teklifler alırken filmde geriye dönüşle kemanın hikâyesi anlatılmaya başlanır. 1681 yılında İtalya'nın Cremona kentinin ünlü keman ustası Nicolo Bussotti (Carlo Cecchi) meslek hayatının en kusursuz kemanını yapar. Bussotti kemanı doğmak üzere olan çocuğu için yapmıştır. Ancak keman ustasının karısı (Irene Grazioli) doğum sırasında hayatını kaybeder. Gebeliği sırasında gittiği falcı kadının tarot kartlarını açarken bulunduğu kehanetler, enstrümanın gelecek yüzyıllardaki öyküsüyle ilgili ipuçlarını da seyirciye aktarır. (Bu tarot sahnesi ve Montreal'deki açık arttırma sahnesi film boyunca ileri ve geri sıçramalarla sık sık tekrar edilecektir) Aradan 100 yıl geçmiştir. Yıl 1793'tür ve keman artık bir dağ manastırındaki keşişlerin elindedir. Keşişler, 5-6 yaşlarındaki Kaspar Weiss (Koncz) adındaki yetim bir çocuğu keman virtüözü olarak yetiştirmişlerdir. Viyana'dan gelen bir sanat eksperi, aynı zamanda da bir yetenek avcısı olan yaşlı Poussin (Jean-Luc Bideau) bu dâhi çocuğu evlat edinir ve müzik eğitimindeki eksikleri tamamlar. Çocuk yatarken bile kemanından ayrılmaz.Aristokratlardan birinin huzurunda yapılan keman yarışmasında zaten kalbinden hasta olan çocuk aniden düşer ölür. Cenazesi yetiştirildiği manastıra defnedilir, ancak keşişler kemanı da onunla birlikte mezara gömerler. Kemanın sıradan olmadığı hem onu satın almak isteyen sanatçı hamisi aristokrat, hem de Poussin tarafından artık iyice anlaşılmıştır. Keman bu kez 19. yüzyılda Oxford, İngiltere'de ortaya çıkar. Zengin ve ünlü bir keman virtüözü olan Frederick Pope (Jason Flemyng) kendi arazisinde konaklamış çingenelerin kampından gelen keman sesini duyar ve yanlarına gider, onlardan kemanı satın alır. Konserlerinde kendisine ayrı bir ilham veren bu kemanı kullanır, tıpkı küçük çocuğun yaptığı gibi o da bazen kemanla yatar, hatta seks yaparken bile kemanı çalmayı sürdürür. Onu çingenelerden biriyle hem seks yapıp hem keman çalarken yakalayan sevgilisi Victoria Byrd (Scacchi) üzerlerine tabancayla ateş edince keman hasar görür. Kemanın bundan sonraki durağı 1960'lı yıllarda Çin'in Şanghay kentindeki bir rehinci dükkânıdır. Müzik aşığı bir küçük kız ve annesi kemanı satın alırlar. Ancak Çin'de Başkan Mao'nun emriyle Çin Kültür Devrimi başlamıştır ve Batı kültürü'ne ait ne varsa tek tek yok edilir. Batının yozlaşmış kültürünü temsil ettiği gerekçesiyle keman da tam yakılacakken bir sanatsever bütün tehlikeleri göze alarak kemanı saklar ve yok olmaktan kurtarır. 1990'lı yıllarda keman bu kez de Kanada'nın Montreal kentindedir. Çin'de rejim değişince hükûmet diğer bazı antikalarla birlikte kemanı da müzayede için bu ülkeye göndermiştir. Görevli antika eksperi Charles Morritz (Samuel L. Jackson) ve teknik asistanı Evan Williams (McKellar) kemanın üzerinde çalışmaya başlarlar. Uyguladıkları modern testlerle de kemanın Nicolo Bussotti ustanın kaybolduğu düşünülen efsanevi son mükemmel kemanı olduğuna dair şüpheleri kalmaz. Morritz'in son olarak Üniversitede yaptırdığı cila analizleri kırmızı rengin esrarını da çözer. Kemana o tuhaf kırmızı rengini veren kandır. Keman ustası Bussotti kemanın cilasına doğum sırasında ölen karısının kanını karıştırmıştır. Ancak Morritz de kemana tutulmuştur. Kendi imkânlarıyla Londra'dan satın aldığı bir kopyasıyla gerçek "Kırmızı Keman"ı müzayede sırasında farkettirmeden değiştirir ve havaalanına doğru yola çıkar, yolda karısını arayarak kızı için çok istediği bir hediyeyi aldığını söyler. Kemanın bir sonraki durağı da belli olmuştur, New York. Tsitsernakaberd Tsitsernakaberd (Ermenice: Ծիծեռնակաբերդ) veya Ermeni Soykırımı Anıt Kompleksi (Ermenice:Հայոց ցեղասպանության զոհերի հուշահամալիր Hayots tseghaspanut'yan zoheri hushahamalir), Ermenistan'ın Erivan'daki Tsitsernakaberd tepesine 1967'de inşa edilen ve Ermeni Kırımı kurbanlarına ithaf edilen anıttır. Her yıl 24 Nisan'da Ermeni Soykırımı Anma Günü etkinlikleri burada gerçekleştirilir ve kırım kurbanlarını anmak için binlerce Ermeni anıtta bir araya gelerek, hayatını kaybedenlerin anısına anıta çiçekler bırakırlar. Yıllar geçtikçe, anıta çeşitli ülkelerden politikacılar, sanatçılar, müzisyenler, sporcular ve dini figürler ziyaretlerde bulundular. Kompleks içerisinde yer alan Ermeni Soykırımı Müzesi-Enstitüsü de 1995 yılında hizmete açılmıştır. Anıt, Hrazdan Nehri boyunca Tsitsernakaberd ("kırlangıç kale") ismini taşıyan üç tepeden birinde bulunuyor. Burası, Demir Çağı döneminde yapılmış bir kalenin bulunduğu yerdir. Kale izlerinin birçoğu zaman içerisinde yok olmuştur, sadece küçük bir tepede birkaç kalıntı bulunmaktadır. Arkeolojik yüzey araştırmaları 2007'de gerçekleştirilmiş ve kazılarda kalenin duvarlarının bir kısmı ortaya çıkarılmıştır. Tepede aynı zamanda Antik Roma dönemine ait kalıntılar da bulunmaktadır. Soykırım anıtı fikri 1962'de Ermenistan Komünist Partisi'nin ilk sekreteri Hakob Zarobian tarafından ortaya atıldı. 16 Temmuz 1964'te tarihçiler Tsatur Aghayan (Marksizm-Leninizm Enstitüsü müdürü), Hovhannes Injikian (Bilimler Akademisi Doğu Araştırmaları Bölümü Başkanı) ve John Kirakosyan (Başbakan Yardımcısı) Ermenistan Komünist Partisi Başkanlığına, kırımın 50. yıl dönümünü anmak için bir dizi öneride bulunan bir mektup gönderdiler. Mektupta, kırım kurbanı Ermeniler için bir anıt inşa edilmesi ve bu anıtın da "Ermeni halkının yeniden doğuşunu" sembolize etmesi gerektiği belirtilmekteydi. Mektup sonrası bir araya gelen Sovyet Ermenistan Bakanlar Konseyi, 16 Mart 1965'te "1915 soykırımı Kurbanlarının anısına bir anıtın oluşturulması" konulu bir kararı kabul etti. Anıtın inşasına, 1965'te Sovyet döneminde, kırımın 50. yıl dönümünü anmak için bir araya gelen binlerce kişinin katılımı ile 24 saat süren 1965 Erivan gösterileri sırasında başlandı. Anıt, mimarlar Arthur Tarkhanyan, Sashur Kalashyan ve sanatçı Hovhannes Khachatryan tarafından tasarlandı ve Kasım 1967'de tamamlandı. 1966 yılında, Sovyet döneminde başlanılan anıtın inşası, 1967 yılında tamamlandı. 44 metre uzunluğundaki stel, Ermeni halkının "yeniden doğuş"unu simgelemektedir. Anıtta daire şeklinde birleştirilmiş, Ermenilerin, Batı Ermenistan'da terk ettikleri 12 ili simgeleyen 12 adet tabela bulunmaktadır. Dairenin merkezinde, 1,5 metre derinlikte, Ermeni Kırımı sırasında öldürülen 1.5 milyon insanı temsil eden ve hiç söndürülmeyen bir ateş yanmaktadır. Anıttaki parkın yanında ise katliamların ve sürgünlerin gerçekleştiği kasaba ve köylerin adlarının yazılı olduğu 100 metrelik bir duvar bulunmaktadır. Duvarın arka tarafında ise kırım sırasında kurbanları kurtarmak için, kırım sonrasında da yeni hayatlarını kurabilmeleri için çalışan kişilerin isimleri bulunmaktadır. (Bu isimlerden bazıları: Johannes Lepsius, Franz Werfel, Armin T. Wegner, Henry Morgenthau Sr., Fridtjof Nansen, Papa XV. Benedictus, Jakob Künzler, Bodil Biørn) Ermeni Soykırımı Müzesi-Enstitüsü 1995 yılında kırımın 80. yıl dönümünde hizmete açıldı. Müze, mimarlar Sashur Kalashian, Lyudmila Mkrtchyan ve heykeltıraş F. Araqelyan tarafından tasarlandı. kırım ile ilgili tarihsel belgelerin bulunduğu müzede Ermenice, Rusça, İngilizce, Fransızca ve Almanca rehberli turlar da düzenlenmektedir. Ermenistan müzeyi, devlet protokolünün bir parçası hâline getirdi. Bu sebeple pek çok resmi yabancı heyet, Ermenistan ziyaretine buradan başlamaktadır. Bu sebeple, Papa 2. John Paul, Papa Francis, Rusya Başkanı Vladimir Putin, Fransa Cumhurbaşkanları Jacques Chirac ve François Hollande gibi siyasi ve dini figürler müzeyi ziyaret etmişlerdir. Bichon Bolognese Bichon Bolognese, bir köpek türüdür. 11. yüzyılda İtalya'da ortaya çıkmıştır. Havanese ve Bichon Frise ırkları ile yakından ilişkilidir. Belçika asillerine hediye olarak sunulan ırk, asillerin ortadan kalkması sonucu neslinin tükenmesi tehlikesi ile karşı karşıya kalmıştır. Gian Franco Giannelli tarafından yenilenmiş ve dirilmiştir. İçe doğru bir karın, güçlü dişler ve sağlam bir vücut yapısına sahiptir. Genellikle beyaz renklidir. Ortalama 25–30 cm. boyunda ve 3.5–5 kg. ağırlığındadır. Keskin görüş alanı ve çok iyi işiten kulakları vardır. Uzun, gür, dalgalı tüyleri ve siyah iri gözleri ile oldukça güzel, küçük bir türdür. Duygusal, sevgi dolu, oyuncu, canlı, sahibine oldukça düşkün ve neşelidir. Çok akıllıdır. İlgi ister. Çocuklarla çok iyi anlaşır. Eğer diğer hayvanlardan uzak tutularak izole bir yaşam sürmediyse onlarla da gayet iyi anlaşır. Dışlanır veya sahipleri tarafından terkedilirse huzursuz, endişeli ve mutsuz olur. Yabancılara karşı utangaç ve şüphecidir. Yaşlandığında bile oyunculuğundan bir şey kaybetmez. Türlü oyunları, hareketli yapısı ve sevimli görüntüsü ile kendini sevdirmeyi başarır. Kendini veya sahibini güvende hissetmezse bulunduğu bölgeye giren yabancılara havlama huyu geliştirebilir. Erken zamanda sosyalleştirmek gerekir. Genel olarak uyumlu ve uysaldır. Sevgi ve sabırla eğitilmelidir. Yüksek sesle bağırılması, sık sık azarlanması veya şiddet gösterilmesi uygun davranışlar değildir, hassas yapılı Bolognese küsebilir ve içine kapanabilir. Ancak fazla şımartmakta emir almamasına yol açabilir, bu nedenle denge çok iyi sağlanmalıdır. Çok çabuk öğrenir. Apartman hayatı için uygundur. Evde beslenmelidir. Kulübe veya bahçede barındırılmamalıdır. Irka bağlı genetik sağlık sorunları yoktur. Tüylerindeki düğümlenmeyi önlemek için her gün fırçalamak ve tüylerine düzenli olarak bakım yaptırmak gerekir. Günde 2-3 kez dışarı çıkarmak yeterlidir. Kısa yürüyüşler sağlığı açısından önemlidir. Asilasyon Kimyada asilasyon veya asilleşme (daha ender ama biçimsel olara alkanoylasyon veya alkanoyllaşma) bir bileşiğe bir asil grubu ekleme işlemidir. Asil grubunu sağlayan bileşiğe asilasyon ajanı (asile edici ajan, asilleyici etmen) denir. Metal katalistlerle işlem gördükleri zaman güçlü bir elektrofile dönüştükleri için, asil halojenürler sıkça asilleyici etmen olarak kullanılır. Örneğin, Friedel-Crafts asilasyonu, benzene bir etanoyl (asetil) grubu eklemek için, etmen olarak asetil klorür (etanoyl klorür), CHCOCl, katalist olarak alüminyum klorür (AlCl) kullanır: Bu tepkimenin mekanizması elektrofilik substitüsyondur. Aminlerin asillenip amid oluşumunda veya alkollerin asillenip ester oluşumunda karboksilik asitlerin asil halojenürleri ve anhidritleri sıkça asilleyici etmen olarak kullanılır. Amin ve alkoller nükleofildir; mekanizma nükleofilik katılma-ayrılmadır. Özel bir asilasyon reaksiyonu olan "süksinasyon"da süksinik asit sıkça kullanılır. Asilasyonun endüstriyel bir örneği aspirin sentezidir, bunda salisilik asit, asetik anhidrit tarafından asillenir. Gliserit Gliseritler, daha doğru adlandırmasıyla asilgliseroller, gliserol ve yağ asitlerinden oluşan esterlerdir. Gliserolde üç hidroksil fonksiyonel grubu bulunur, bunlar bir, iki veya üç yağ asidi ile esterlenerek, sırasıyla, monogliseritler, digliseritler ve trigliseritler oluşmasını sağlarlar. Bitkisel yağlar ve hayvansal yağlar başlıca trigliserit türleri içerirler, bunlar sindirim sırasında lipaz enzimleri aracılığıyla mono- ve digliseritlere ve serbest yağ asitlerine parçalanırlar. Sabunlar gliseritlerin sodyum hidroksit ile tepkimesi sonucu meydana gelirler. Tepkime sonucunda gliserol ve yağ asitleri oluşur. Yağ asitleri kiri emülsifiye eder. Kısmî gliseritler, gliserol hidroksil gruplarının sadece bir kısmının yağ asitleri tepkimesinden oluşan esterlerdir. Gliserol esterinin kalan hidroksil grupları bileşiğin polar özelliğine katkıda bulunur. Kısa zincirli kısmî gliseritler daha polardır ve eczacılıkta zor çözünen ilaçların çözünmesinde kullanılırlar. Rockstar North Rockstar North Ltd. (eski adı DMA Design Ltd.), İskoçya'nın Edinburg şehri merkezli video oyunu geliştirme şirketidir. Take-Two Interactive şirketine ait Rockstar Games'in bir koludur. "Grand Theft Auto III", " ," "" ve "Grand Theft Auto V"ın birincil geliştiricileridir. Ayrıca çok satan "Grand Theft Auto IV"ün yapımında büyük rol oynayan şirkettir. Digliserit Bir digliserit veya diasilgliserol (DAG), bir gliserol molekülüne ester bağları ile kovalent bağlı iki yağ asidi zincirinden oluşmuş bir gliserittir. Bir örnek, sağdaki şekilde görülen 1-palmitoyl-2-oleoyl-gliserol'dur, bu molekülde palmitik asit ve oleik asitten meydana gelmiş yan zincirler bulunmaktadır. Gliserol molekülündeki üç hidroksit grubundan hangi ikisinin asillendiğine bağlı olarak digliseritler üç farklı yapıya sahip olabilirler: CH-COOR CH-OH CH-COOR Rasemik "sn"-1,2- ve 2,3-diasilgliserol karışımlarına bazen α,β-diasilgliseroller denebilir. sn-1,3-diasilgliserollere ise bazen α,α'-diasilgliseroller denebilir. Tüm diasilgliseroller durdukları yerden izomerize olup her üç izomerin bir karışımı meydana gelir, bunun yaklaşık %70'i 1,3-izomerinden oluşur. Bu izomerizasyon inert solventlerde ve kuru halde, düşük sıcaklıkta dahi gerçekleşir. Bu nedenle gıdalardaki diasilgliserollerin de yaklaşık %70'i 1,3-izomerinden oluşur. Biyolojik dokularda bu üç izomerden ne miktarda olduğunu anlamak için, dokulardaki lipitler alkolsuz solventlerle ekstrakte edilir, sonra digilseritler, üzerinde Silika jel G ve %10 borik asit olan ince tabaka kromatografi plakası ve ayrıştırıcı çözücü olarak da (alkolsuz) kloroform-aseton (96:4 hacım oranlı) ile ayrıştırılırlar. sn-1,2-Diasilgliseroller hayvan hücrelerinde ikincil mesajcı olarak işlev görür ve pek çok önemli biyokimayasal mekanizmaya etki ederler. Mono ve diasilgliseroller, su ve yağ gibi, normalde birbiriyle karışmayan bileşenlerin karışmasını sağlamak için yaygın olarak kullanılan katkı maddeleridir. Endüstriyel kaynak, hayvansal (inek veya domuz) veya bitkisel (başlıca soya fasulyesi ve kanola yağı) olabilir. Sentetik olarak da üretilebilir. Çoğunlukla un ürünlerinde, içeceklerde, dondurmada, ciklette, margarinde, kremada, şekerlemelerde bulunur. Biyolojik sinyalizasyonda diasilgliserol ikincil mesajcı olarak çalışır. Fosfolipaz C (PLC) enzimi tarafından fosfatidil inositol-bisfosfat (PIP2) adlı fosfolipitin hidroliz ürünüdür. Hücre zarına bağlı olan bu enzim aynı reaksiyon ile inositol trifosfat (IP) üretir. İnositol trifosfat sitozola dağılmasına karşın, diasilgliserol (DAG), hidrofobik olması nedeniyle plazma zarında kalır. IP düz endoplazmik retikulumdan kalsiyum iyonlarının salınmasına neden olur, DAG ise protein kinaz C (PKC)'nin fizyolojik aktivatörüdür. Membranda DAG oluşumu, PKC'nin hücre zarından sitozola yer değiştirmesini (translokasyonunu) kolaylaştırır. Diasilgliserolun fizyolojik etkileri tümör destekçisi (promoter) forbol esterler tarafından da gösterilir. PKC'yi etkinleştirmenin yanı sıra, diasilgliserolun hücrede bazı başka fonksiyonları da vardır: Diasilgliserol sentezi gliserol-3-fosfat ile başlar, o da glikoliz ürünü dihidroksiaseton fosfat'tan kaynaklanır. Gliserol-3-fosfat, asil-koenzim A (asil-KoA) ile asillenip lizofosfatitidik asit oluşturur, o da bir diğer asil-KoA ile asillenip fosfatidik asit meydana getirir. Fosfatidik asit defosforile olup diasilgliserol oluşturur. Diasilgliserol'e üçüncü bir yağ asidi eklenmesi ile triasilgliserol (trigliserit) meydana gelir. Bu reaksiyon digliserit asiltransferaz tarafından katalizlenir. Diasilgliserol fosfatidik asit aracılığıyla sentezlendiği için genelde gliserol parçasının C-1 konumunda doymuş bir yağ asil grubu, C-2 konumunda ise doymamış bir yağ asil grubu taşır. Güneybatı Asya Güneybatı Asya veya Batı Asya, Orta Doğu ve Kafkaslar'ın bir bölümünü kapsayan bölgedir. Bu bölgedeki ülkeler ise; Ermenistan, Azerbaycan, Bahreyn, Kuzey Kıbrıs Türk Cumhuriyeti, Gürcistan, İran, Irak, İsrail, Ürdün, Kuveyt, Lübnan, Umman, Katar, Suudi Arabistan, Suriye, Türkiye, Yemen ve Birleşik Arap Emirlikleri'dir. Güneybatı Asya'daki birçok devlet Müslümandır. Monogliserit Bir monogliserit, daha düzgün bir adlandırmayla bir monoasilgliserol, bir gliserol molekülüne ester bağı ile kovalent bağlanmış bir yağ asidinden oluşmuş bir gliserittir. Monoasilgliseroller genel olarak iki gruba bölünürler, gliserol parçasındaki ester bağının konumuna bağlı olarak: 1-monoasilgliseroller ve 2-monoasilgliseroller. 1-monoasilgliseroller ve 3-monoasilgliseroller birbirlerinin stereoizomeridirler, kimyasal özellikleri bakımından birbirlerine çok benzerler. Monoasilgliseroller hem endüstriyel işlemle hem de biyolojik süreçlerle oluşabilirler. Biyokimyasal olarak diasilgliserol lipaz veya hormon duyarlı lipaz tarafından diasilgliserol'den bir yağ asidinin salınması ile meydana gelirler. Monoasilgliseroller monoasilgliserol lipaz tarafından parçalanırlar. Mono- ve diasilgliseroller endüstriyle gıda ürünlerine düşük miktarda eklenirler. Emülsiyonlaştırıcı olarak etki ederler, "yağ ve su gibi birbiriyle karışmayan bileşenlerin karışmasını" sağlarlar. Hayvansal (inek veya domuz) ve bitkisel kaynaklardan elde edilebilirler. Çoğunlukla un ürünlerinde, içeceklerde, dondurmada, ciklette, kremada, margarinde ve şekerlemelerde bulunur. Un ürünlerinde kullanıldığında monogliseritler hacmi artırırlar ve kırıntıların yumuşak olmasını sağlarlar. Özel bir monoasilgliserol, 2-araşidonoylgliserol, kannabinoid reseptörünün agonistidir ve bir endokannabinoid olarak sınıflandırılır. Paranazal sinüs Sinüs, kafatasında burun boşlukları çevresindeki kemiklerin içinde bulunan ve burun boşluklarına açılan kemik boşlukları. Genellikle doğumdan sonra gelişerek ortaya çıkan sinüsler, mukoza ile döşeli olup sağlıklı şartlarda içlerinde hava bulunur. Bu boşlukların kafa ağırlığını azaltmak, ses rezonansına katkı sağlamak, solunum havasını nemlendirme, havanın içindeki partiküller ile organizmaları temizleme ve ısıtma gibi görevleri vardır. Sinüs patlaması veya Sinüs barotravması, sağlıksız bir sinüsün meydana getirdiği rahatsızlıktır. Genellikle yüksek basınca maruz kaldındığında meydana gelir. Burun içini kaplayan mukozanın şişmesiyle koyu renk kan ve burundan akıntıyla boy gösterir. Sinüslerinin sağlıksız olduğu kontrolsüz zor fark edilir; bu sebeple dalış öncesi kontrol edilmediği takdirde, 5-8 metre aralarığından daha fazla dalındığında alın bölgesinde oluşan basınçla birlikte sünisler patlar ve çok şiddetli bir baş ağrısı meydana gelir. Denetimsiz bir ortamda, göz çukuru iltihaplanması ve görme bozukluğu gibi daha da ciddi hastalıklara yol açar. Arif Doğan Arif Doğan (1945, Hatay, Kırıkhan - 17 Ekim 2014, İstanbul), Türk albay. JİTEM'in kurucusu olduğu iddia edilmektedir. Emekli Jandarma Albay Arif Doğan 1945 yılında Hatay Kırıkhan'da doğdu. İlkokul ve ortaokulu Kırıkhan'da, liseyi Antakya'da bitirdi. İstanbul Üniversitesi Hukuk Fakültesi öğrencisiyken, okuldan ayrılıp Harp Okulu'na girdi. 1967 yılında asteğmen olarak mezun olan Doğan, 1968'de teğmen oldu. 1971 yılında Trabzon gizli istihbarat amirliğine tayin oldu, 1983 yılında Jandarma Genel Komutanlığı'nda görevliyken Jandarma İstihbarat Grup Komutanlığı'nı kurdu ve 8 yıl başkanlık etti. Doğan, 18 Nisan 1999 genel seçimlerinde DYP'den milletvekili adayı oldu ancak kazanamadı. 3 çocuk babasıdır. 14 Temmuz 2008'de Ergenekon soruşturması kapsamında Ankara’da gözaltına alınarak İstanbul’a getirildi. Operasyon kapsamında Doğan’ın depo olarak kullandığı İstanbul Beykoz’daki bir evde yapılan aramalarda ise çok sayıda gizli olduğu ileri sürülen belgeler, 2 kalaşnikof marka tüfek, bin adet mermi ve bin boş kovan bulundu. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında 47 yıl 3 ay hapis cezasına çarptırıldı, ancak sağlık durumu ve yaşı dikkate alınarak adli kontrol uygulaması şartları kapsamında tahliye edildi. 17 Ekim 2014 tarihinde, İstanbul'da tedavi gördüğü GATA Haydarpaşa Eğitim Hastanesi'nde hayatını kaybetmiştir. 32. Gün programında hayatini terörle mücadele icin feda ettiğini söylemiştir. Daha sonra Ergenekon davasının hakimleri, Gülen Hareketi üyelerinin hazırladığı sahte delillerle yargılama yapmaktan dolayı yargılandılar. Birçok sanığın bu davada sahte delillerle yargılandığı ortaya çıkmıştır. PKK liderlerinden Şemdin Sakık'ın mahkemede gizli tanık yapıldığı iddia edilmiştir. Hormona duyarlÄ± lipaz Hormona duyarlı lipaz, insanlarda LIPE geni tarafından kodlanan bir enzimdir. LIPE, çeşitli esterleri hidroliz edebilen bir hücreiçi enzimdir. Enzimin kısa ve uzun olmak üzere iki tipi vardır. Uzun biçimi steroid üreten dokularda (testis gibi) bulunur, steroid hormon üretimi için kolesteril esterleri kolesterole dönüştürür. Kısa biçimi, en çok adipositler olmak üzere, çeşitli dokularda bulunur; adipositlerde depolanmış olan trigliseritler bu enzim aracılığıyla yağ asitleri ve gliserole dönüştürülür. LIPE kalp ve adipoz dokuda başlıca trigliseritleri yağ asitlerine hidroliz eder. Steroidojenik dokularda ise başlıca kolesteril esterleri kolesterole dönüştürür, steroid hormon üretimi için. LIPE, triasilgliserol molekülünden ilk yağ asidinin hidrolizini katalizler. Bu nedenle bu enzim trigliserit lipaz olarak bilinir, buna karşın ikinci yağ asidini hidroliz eden enzime digliserit lipaz, üçüncü yağ asidini hidroliz eden enzime de monogliserit lipaz denir. Bu üç enzimden sadece birincisinin seviyesi hormon düzeylerine duyarlıdır, dolayısıyla enzimin adında "hormona duyarlı" terimi vardır. Digliserit ve monogliserit enzimleri monogliserit enzimdenden 10-100 kat daha hızlı çalışırlar, dolayısıyla hormona duyarlı lipaz, trigliseritten yağ asitlerinin ayrışmasında hız kısıtlayıcı basamağı katalizler. Vücut enerji depolarını kullanma gereğini duyduğu zaman, glikojen fosforilaz gibi, LIPE geni de aktive olur. LIPE, glukagon, katekolaminler, ACTH tarafından etkinleştirilir; insülin etkisiyle fosfat grubunu kaybederek etkinsizleşir. LIPE enzimi iki mekanizmayla aktive olabilir. LIPE geni insanda kromozom 19'da, 19q13.1-q13.2 konumunda yer alır. Fare "Lipe" geni kromozom 17'dedir. Bu genden alternatif uçbirleştirme sonucu testiste 3,3 kb ve 3,9 kb uzunluklarında iki farklı mRNA üretilir; LIPE'nin ifade olduğu diğer dokularda sadece 3,3 kb uzunluğundaki mRNA bulunur. Testise özgü transkriptte bulunan farklı bir ekson, enzimin testiste bulunan biçimindeki ek amino asitleri kodlar. Hormon duyarlı lipaz proteinin kısa biçimi insanda 775 amino asit uzunluğunda, testislerdeki uzun biçimi ise 1076 amino asit uzunluğundadır. Proteinler alternatif translasyon başlama kodonlarına sahiptir. Testise özgü protein spermatid ve spermatozoalarda yer alır, interstisyal hücrelerde yoktur. Bu enzim, fosfat grubu olmadığı zaman sitoplazmada yer alır. Fosforile olunca membranlara ve lipit yüzeylere bağlanır. Ayrıca kaveolalarda bulunur. Hormon duyarlı lipaz, "GDXG" lipolitik enzim ailesine aittir. Bu ailede nötür kolesterol ester hidrolaz (ADCL1) ve başka enzimler yer alır. LIPE geni yok edilmiş farelerin, düşük sperm sayısı nedeniyle kısır oldukları bulunmuştur. Testislerdeki kolesteril ester oranı yüksektir. Hormona duyarlı lipaz, spermatogenez için gerekli olmasına karşın adipositlerde depolanmış trigliseritleri hidrolizleyen tek lipaz değildir, çünkü LIPE genin yokluğunda adipositlerdeki trigliserit lipaz aktivitesinin %40'ı hâlâ vardır. MEKO MEKO (Mehrzweck-fregatten Konzept), Blohm + Voss firmasının tasarladığı savaş gemisi ailesi. Kırmızı Gezegen Kırmızı Gezegen (), 2000 yılında, Chuck Pfarrer ve Jonathan Lemkin tarafından kaleme alınmış ve Antony Hoffman tarafından yönetilmiş bilimkurgu, aksiyon, gerilim, uzay filmidir. Yakın gelecekte Dünya üzerindeki doğal hayat tehlikeye girmiştir. Bunun üzerine bilim adamları Mars gezegenine koloni kurarak, oksijen üretimi için su yosunları ekmiş ve gezegeni yaşama elverişli hale getirmeyi amaçlamışlardır. İşlerin kötüye gitmesinin ardından su yosunlarının akıbetini öğrenmek için Mars' a bir ekip gönderilir. Zorlu şartlar yüzünden altı kişilik ekipten geriye sadece iki kişi kalır. Robby Gallagher (Val Kilmer) ve Komutan Kate Bowman (Carrie-Anne Moss) gezegendeki yeni keşifleriyle Dünya'ya geri dönerler. Firaz Muharebesi Firaz Muharebesi, Müslüman Arap kumandanı Halid bin Velid'in Mezopotamya Irak'ta Bizans İmparatorluğu, Sasani İmparatorluğu ve Hristiyan Araplar'a karşı yapmış olduğu son muharebedir. Halid'in ordusu 15.000 kişiyi içeriyordu. Buna karşın Bizans İmparatorluğu, Sasani İmparatorluğu ve Hristiyan Araplar'dan kurulu birleşik güç orduları Halid'in ordusundan birkaç kez fazlaydı. Bazı kaynaklara göre onlar on kat fazlaydı. Savaşın sonucu Halid ve Mezopotamya'nın ilk Müslüman Fethleri için zaferdi. İran'da İslam, onların Kadisiye Savaşı'ndan sonra tamamdı. 633 yılına göre, Müslümanlar Fırat vadisinin sahibiydiler. Bu vadide, Firaz Pers İmparatorluğu'nun ileri karakol ucundaki hala sahip olduğu garnizon noktasındaydı. Halid, Persleri bu karakol noktasından olduğu kadar uzağa sürmeye karar verdi. Halid, Firaz'a Müslüman kuvvetleriyle sefere çıktı ve oraya 633 yılının Aralık ayının ilk haftasında vardı. Firaz, Pers İmparatorluğu ve Byzantion arasında bir sınır bölgesiydi ve Bizanslı'lar olduğu kadar Pers garnizonu da burada konaklamaktaydı. Müslümanlara rağmen Bizans garnizonu, Pers garnizonuna yardım etmeye gelmek için karar verdi. Persler, Bizanslı'lar ve yardımcı ek Hristiyan Arap birleşik güçleri müslümanlardan sayıca on kat fazlaydı. Koalisyonun görkemli baskısıyla Bizans generali, Halid bin Velid'e koşulsuz teslim olmayı içeren kibirli bir mesaj gönderdi. Halid bin Velid, mektubu cevabını savaş alanında vereceği şeklinde yanıtladı. Halid, düşmana Fırat'ı geçmesi için bir süre verdi. Düşman Fırat'ı geçer geçmez Halid Müslüman kuvvetlere harekete geçmeleri için emir verdi. Pers ve Bizans birleşik güçleri nehri arkalarında bırakmışlardı. Bu Mazar Savaşı'ndakine benzer bir durumdu. Firaz'da Halid Mazhar'da uygulamış olduğu ayni taktiği uyarladı. Şimşek gibi hızlı hareket ederek müslümanlar nehir üzerindeki köprüye saldırdılar ve onu işgal etmeyi başardılar. Düşman bir kıskaç altında tutuldu. Müslümanlar ataklarını şiddetlendirdiler ve düşmanın boynuna ilmiği geçirdiler. Ardından ölümcül çatışma hasıl oldu düşman kısa süre sonra alanı kaybetti. Persler ve Bizanslı kuvvetleri geri çekilerek ya dehşet ifadesiyle nehre atladılar ya da dağınıklıkla kendilerini sıkışıklıkla ölüme götürdüler. Kanlı bir savaştı, ellibinden fazla düşman askeri savaş alanında yere düştü. Savaş kısa sürede Firaz'da sona erdi ve Persler'in son kalesi müslümanların eline geçti. Savaşın başlangıcında üstünlük Müslümanlara karşı göründüğü anda Halid, bir and içti eğer zaferi kazanan olursa Allah'ın evi olan Mekke'ye hacılık için hacca gidecekti. Firaz zaferinden sonra Firaz'da birkaç gün kaldı ve ülkenin yönetimi için gerekli olan düzenlemeleri yaptı. 634 yılı Ocak ayında, garnizon Firaz'da tutulduğunda ana müslüman ordusunun Hîre'a dünüşüne dair emirler yayımlandı. Halid ordunun kıç gerisinde kalıyordu. Ordu Hîre yolu üzerinde ilerlerken Halid, kendisini ordudan ayırdı ve küçük bir eskortla alışılmış olmayan rota ile Mekke'ye yöneldi. Halid Mekke'ye hac vazifesini yapmak için tam zamanında vardı. Hacılık vazifesini gizlice yaptıktan ve yeminini yerine getirdikten sonra Halid ve ona eşlik edenler Hîre'ye doru binek vaziyette yola çıktılar. Firaz'dan Hîre'ye giden ana ordunun şehre girişinden önce Halid oradaydı. Halid Mekke'de kendisinin tanınmaması için her türlü özeni göstermesine rağmen onun orada olduğu haberi Ebu Bekir'e ulaştırıldı. Halid Mekke'yi kılık değiştirerek ziyaret etmişti. Halid, Hîre'ye ulaştığında Ebu Bekir'in böyle bir maceraya tekrar düşkün olmamasını isteyen mektubunu aldı. Şebnem Şenyener Şebnem Şenyener (İzmir) Türk gazeteci ve yazar. Boğaziçi Üniversitesi'nde öğrenimini sürdürürken başladığı gazetecilik yaşamını Demokrat, Yeni Gündem, Cumhuriyet, Aktüel, Sabah, Milliyet Sanat ve Varlık dergilerine yazarak sürdürdü. 1982 yılından beri yaşamını New York'ta sürdürmektedir. Moltke Impact Wrestling Impact Wrestling (eski adı ile "Total Nonstop Action Wrestling") bir Amerikan profesyonel güreş federasyonudur. Jeff Jarrett ve babası Jerry Jarrett tarafından Mayıs 2002'de kurulmuştur. Impact, önceden NWA'in üyesiydi ve bu yüzden adı NWA-TNA'di. Ama TNA, 2007 Mayıs'ta NWA'den ayrıldı. Haftalık şovlarını çoğunlukla, 1300 kişilik bir stüdyoda sunarak, ABD'de Pop TV'de yayımlamaktadır. Impact diğer federasyonlar gibi farklı yerlerde değil, hep sabit kaldıkları bir yerde şov yapıyordu. 2002 yılında TNA X Plosion adında şovlara başladılar ve 27 ay sonra ilk 3 saatlik etkinliği olan Victory Road gerçekleşti. Şu an Impact'in, yaklaşık 30 kişilik bir kadrosu mevcuttur. Haziran 2004'te TNA Fox Sports'ta 1 yıllık sözleşme ile yayınlanmaya başladı. 1 Temmuz'da TNA resmî sitesinden iMPACT'e döndüğünü açıkladı. 1 Ekim 2005'te Spike TV'ye geçtikten sonra reytingi yükselmeye başladı. 4 Ekim'de 2 saatlik yayına geçti. 3 Mayıs 2011'de "iMPACT" ismi, kurumsal yenilenmesi ile, "Impact Wrestling" olarak değişmiştir. Her Salı günü yayımlanmaktadır. TÃ¼rkiye'deki deniz fenerleri listesi Bu liste TÃ¼rkiye'deki fenerler listesidir. SCTP SCTP (İngilizce : Stream Control Transmission Protocol) taşıma katmanı (transport layer) protokollerinden biridir. TCP ve UDP gibi popüler olan protokollerle aynı işi yapar. Bu protokol mesaj karışıklığı anında mesajların sıralı ve güvenli bir şekilde iletimini sağlar. Bu protocol Signaling Transport(SIGTRAN) çalışma grubu tarafından 2000 yılında oluşturulmuştur. SCTP kendisine gelen verileri mesaj ve kontrol bilgileri olmak üzere parçalara ayırarak yerleştirir ve her bir parça kendisini tanımlayan başlıklara sahiptir. Her bir parça sadece bir tane kullanıcı mesajı içerir. SCTP parçaları SCTP paketlerinin içinde bulunurlar. İnternet protokolüne gönderilen SCTP paketleri bir tane paket başlığı oluşturur. SCTP gerek duyduğunda paketleri kontrol eder. TCP ile karşılaştırırsak; SCTP işlem yönelimli olarak oluşturulabilir. Yani mesaj parçalarının arasında veri transferi gerçekleşir. Bu yönüyle UDP ile aynıdır. TCP ise stream yönelimlidir.Yani veriyi stream olarak taşır. Veri parçalarındaki bağımsız birçok stream iletimi için SCTP’nin yeteneklerini tercih eder. Mesela web saydalarında ki resimler web sayfalarındaki textlerle birlikte gider. Aslında tek bir tane SCTP nin içinde birçok bağlantı paketlenir. Paket içindeki her stream TCP tarafından korunur. SCTP stream içindeki mesajların sırasını belli eder. Bu farklı streamlar içindeki mesajların sıralamasının bağımsız olmasına izin verir. Yine de mesaj sıralaması isteğe bağlıdır. Taşıma katmanındaki protokollerin karşılaştırılması: SCTP, TCP ve UDP’den daha basit bir paket yapısına sahiptir. İki temel bölümden oluşur. SCTP güvenliği sağlamak için belirli özelliklerle dizayn edilmiştir. Yetkilendirme ve doğrulama için kullanılan çok büyük çerezler ve flood ataklarından korunmak için 4-way handshake yöntemi bu güvenlik yöntemlerinden biridir.(Bu TCP’de 3-way handshake….). Güvenlik için şifreleme yöntemi SCTP yapısında bulunmamaktadır. Güvenlik için bazen parmak izi iyi bir yol olabilir. Bazı işletim sistemleri SCTP varsayılan olarak destekler. ICU ICU (International Components for Unicode - Unicode için Uluslararası Bileşenler), temeli IBM firması tarafından atılmış, şu anda birçok firmanın destek verdiği C/C++ ve Java programlama dilleri ile yazılan uygulamalar için evrensel kod ve küreselleşme desteği sağlayan olgunlaşmış bir kütüphaneler projesidir. ICU, tüm C/C++ ve Java uygulamalarının çalıştığı platformlarda yazılımlara geniş taşınabilirlik sunmak amacıyla geliştirilmiştir. Kullanıcısını sınırlamayan kendi isminde bir lisans ile açık kaynaklıdır. Dance with Me Dance with Me (Türkçe: Benimle dans et), Macaristan'ın 2009 Eurovision Şarkı Yarışması'nda Zoli Ádok tarafından seslendirilen İngilizce şarkısıdır. Şarkı yarı finalden 16 puanla 15. olmuş ve finale yükselememiştir. Believe Again "Believe Again", (Türkçe: "Yeniden İnanmak") 2009 Eurovision Şarkı Yarışması'nda Niels Brinck'in Danimarka adına seslendirdiği şarkıdır. Şarkı, Lars Halvor Jensen, Martin M. Larsso ve İrlandalı şarkıcı Ronan Keating tarafından yazılıp bestelendi. Şarkı, 14 Mayıs 2009'daki ikinci yarı finali geçerek finale yükseldi ve finalde 74 puan ile on üçüncü olarak yarışmayı tamamladı. Aven Romale "Aven Romale", (Türkçe: "Gelin Çingeneler!") 2009 Eurovision Şarkı Yarışması'nda Gipsy.cz'nin Çek Cumhuriyeti adına seslendirdiği şarkıdır. 15 Mart 2009'da yarışacağı açıklanan şarkı, 12 Mayıs 2009 tarihinde düzenlenen yarı finalde sıfır puan alarak sonuncu oldu ve finale kalamadı. Bu bağlamda şarkı, son beş yılda sıfır puan alan ilk Eurovision şarkısı oldu. Copycat "Copycat", (Türkçe: "Kopyacı") 2009 Eurovision Şarkı Yarışması'nda Patrick Ouchène'nin Belçika adına seslendirdiği şarkıdır. Şarkı, 12 Mayıs 2009'da düzenlenen ilk yarı finalde sadece bir puan elde ederek 17. oldu ve finale yükselemedi. La voix La voix, (Türkçe: "Ses") 2009 Eurovision Şarkı Yarışması'nda Malena Ernman'ın İsveç adına seslendirdiği şarkıdır. Fredrik Kempe tarafından bestelenen şarkı, İsveç'in içinde Fransızca sözler barındıran ilk Eurovision şarkısıdır. İsveç'te 14 Mart 2009'da gerçekleşen "Melodifestivalen 2009" adlı yarışmada seçilen şarkı, 12 Mayıs 2009 tarihinde düzenlenen ilk Eurovision yarıfinalini de geçerek finale yükseldi. Finalde ise dördüncü sırada yarıştı. Final gecesinin sonunda ise 33 puan toplayarak yirmi birinci olarak yarışmayı tamamladı. Şarkı, İsveç'in resmi listesinde iki, radyo listesi olan "Svensktoppen"'de ise bir numaraya kadar yükselmiştir. Can Can "Can Can" (Ermeni: Ջան Ջան, Türkçe: "Can Can"), 2009 Eurovision Şarkı Yarışması'nda İnga ve Anuş'un Ermenistan adına seslendirdiği şarkıdır. Şarkının bestesi Mane Akopyan'a, sözleri Vardan Zadoyan ve Avet Barseğyan'a aittir. 12 Mayıs 2009'da düzenlenen ilk Eurovision yarı finalinde ilk ona giren şarkı, finale çıkmaya hak kazandı. Final gecesinde ise dokuzuncu sırada yarıştı. Final gecesinde şarkı 92 puan toplayarak onuncu oldu. Yarışma sonrasında şarkının, Azeri besteci Tofik Kuliyev'in bestelediği "Nahçıvani" adlı besteden çalıntı olduğuna dair itiraz yapılmıştır. Frank Baumann Frank Baumann (d. 29 Ekim 1975, Würzburg) Kariyeri boyunca Bundesliga takımlarından 1. FC Nürnberg ve SV Werder Bremen'de forma giyen eski Alman defansif orta saha futbolcusu. Baumann, kariyerine amatör olarak "TSV Grombühl" takımında başladı. Ardından 1. FC Nürnberg'e transfer oldu. Bu takımda 1994-95 sezonunda profesyonel oldu. Nürnberg'de ilk lig maçına 3 Ekim 1994'te "SG Wattenscheid 09" karşısında çıkarken, takımıyla ilk lig golünü 9 Eylül 1995 tarihinde Mainz 05 ile oynanan maçta attı. 1997-98 sezonunda takımının Bundesliga'ya çıkmasında önemli bir rol oynadıktan sonra 1999-00 sezonu başında sözleşmesinin sona ermesiyle SV Werder Bremen'e transfer oldu. Bremen formasını ilk kez 14 Ağustos 1999 tarihli VfB Stuttgart maçında giyerken, ilk lig golünü 25 Eylül 1999'da "SSV Ulm 1846"'ya attı. Werder Bremen'in takım kaptanlığını da yapan Baumann, takımıyla 2003-04 sezonunda Bundesliga, yine aynı sezon DFB-Pokal ve 2006 yılında DFL-Ligapokal şampiyonluğu yaşadı. Bremen formasını son kez 30 Mayıs 2009 Bayer 04 Leverkusen ile oynanılan ve 1-0 kazanılan Almanya Kupası finalinde giydi. Sezonun sona ermesiyle futbolu bıraktı ve Werder Bremen futbol genel müdürü Klaus Allofs'un yardımcılığına getirildi. millî takım formasını ilk kez 14 Kasım 1999 tarihinde Norveç ile oynanan hazırlık maçında giyerken, millî takımıyla ilk golünü 29 Mayıs 2001'de Slovakya'ya karşı attı. Almanya millî takımı ile 28 maça çıkıp 2 gol atan Baumann, ülkesinin 1999 FIFA Konfederasyonlar Kupası, 2002 FIFA Dünya Kupası ve 2004 Avrupa Futbol Şampiyonası kadrolarında da yer aldı. 26 Mart 2005 tarihli Slovenya maçından sonra millî takımı bıraktı. Stefanie Baumann ile evli olup, Louisa adında bir kızı ve Moritz adında bir oğlu vardır. There Must Be Another Way "There Must Be Another Way" (Türkçe: "Başka Bir Yolu Olmalı"), İsrail'in 2009 Eurovision Şarkı Yarışması'nda Noa ve Mira Awad'ın seslendirdiği şarkıdır. Noa, Mira Awad ve Gil Dor tarafından yazılıp bestelenen şarkı İngilizce, İbranice ve Arapça olmak üzere üç farklı dilde yazılmıştır. Şarkının ayrıca "Einaiych" (İbranice: עינייך; Türkçe: "Gözlerin") adında İbranice bir sürümü de bulunmaktadır. Şarkı, Arap kökenli Mira Awad ve Yahudi kökenli Noa tarafından barış ve insanlık mesajları içeren bir şarkıdır. Şarkı, yarı finalleri geçerek, finalde ikinci sırada yarıştı. Final gecesinde 53 puan toplayarak on altıncı sırada yarışmayı tamamladı. Osman Ã–rek Osman Nuri Örek (26 Aralık 1925 - 24 Mart 1999), Kıbrıs Türkü siyasetçi, hukukçu, yazar ve akademisyen. Kıbrıs Türk Federe Devleti'nin 1978'de başbakanlık görevini yürüttü. Osman Örek, 26 Aralık 1925'te Lefkoşa'da doğdu. Lefkoşa Türk Erkek Lisesi'ni bitirdi. Daha sonra İstanbul Üniversitesi Hukuk Fakültesi (1949) ve Londra'daki Middle Temple kuruluşundan mezun oldu. 1953-1959 yılları arasında avukatlık yaptı. İngiliz sömürge yönetimine karşı başlatılan mücadelede ön planda yer aldı. Kıbrıs Türk Mezunlar Birliği, İstanbul Kıbrıs Okullarından Yetişenler Cemiyeti ve Kıbrıs Türk Ticaret Odası'nın (1957) kurucularındandır. 1953'ten itibaren siyasetin içinde yer aldı. 1953-1960 döneminde Ulusal Birlik Partisi'nde şube ve parti genel sekreterliği yaptı. Evkaf Yüksek Meclisi asbaşkanlığı ve Lefkoşa Türk Okulları komisyon başkanlığı görevlerini yürüttü. 1955-1956 döneminde Kıbrıs Cumhuriyeti Anayasası konusunda yapılan müzakerelere katıldı. 1959'da Kıbrıs'ın bağımsızlığıyla ilgili beşli Londra Konferansı'nda rol oynadı. 1960-1964 yılları arasında Kıbrıs Cumhuriyeti savunma bakanlığı görevini yürüttü. Ayrıca Lefkoşa'dan milletvekili seçildi. 1978'de Kıbrıs Türk Federe Devleti başbakanı olarak görev yaptı. Yeşil Hattın çizilme çalışmalarında da yer aldı. 24 Mart 1999'da Londra'da hayatını kaybetti. Is It True? "Is It True?" (Türkçe: "Bu doğru mu?"), 2009 Eurovision Şarkı Yarışması'nda Jóhanna Guðrún Jónsdóttir'in İzlanda adına seslendirdiği şarkıdır. Şarkı, Óskar Páll Sveinsson tarafından yazılıp bestelendi. Şarkı, tekli olarak yarışma öncesinde yayımlandı ve İzlanda listelerinde zirveye kadar yükseldi. 12 Mayıs 2009'da düzenlenen birinci Eurovision yarıfinalinde ilk ona girerek finale yükselen şarkı, finalde yedinci sırada yarıştı. Finalde 218 puan toplayarak ikinci olarak yarışmayı tamamladı. Bu bağlamda şarkı, Eurovision'da 1999'dan beri İzlanda'nın aldığı en iyi derecedir. Apartman Apartman, birkaç katlı ve her katında bir veya birkaç daire bulunan yapı. Aparılan düşük katlı bina, çok katlı bina, konak, rezidans ve başka şekillerde olabilir. Sanayileşmenin getirdiği ekonomik, demografik, teknolojik ve kültürel etkenlerin sonucunda bir gereklilik olarak ortaya çıkan apartman tipi konutlar, aynı büyüklükteki yapı arsasında tabakalaşması ile daha fazla kişiye barınma olanağı sağladığından önem kazanmıştır. Günümüzde apartman, en çok üretilen yapı türüdür ve bunun getirdiği bir sonuç olarak, konut kavramı apartman kavramı ile bütünleşmiştir. Apartman sözcüğünün kökeni İtalyanca "appartamento" sözcüğüdür. Bu sözcüğün kökü "a parte" (ayrılmış, bölünmüş) kavramıdır. İtalyancadan, "appartement" olarak Fransızcaya, Fransızcadan Türkçeye geçmiştir. Bazı yabancı dillerde "apartman" sözcüğü sadece bir daireyi belirtir. Binanın tamamı için apartman bloğu tabiri kullanılır. Bir konut binası içinde diğerlerinden bölmelere ayrılmış ve bağımsız bir birim oluşturan odalar kümesini adlandıran ""apartman"" (Fransızca appartement) kelimesi Türkçe kullanımda birkaç bağımsız konut birimini içinde toplayan bina anlamını taşımaktadır. Apartman olarak adlandırılmamış olsa da birden fazla ailenin birlikte yaşadığı konut tipinin geçmişinin Antik Roma dönemine kadar uzandığı, Ortaçağ'da kent boyutlarının küçülmesi ile bu konut tipinin ortadan kalktığı düşünülmektedir. Sonraları İskoçya'nın kuzeyinde, endüstri devriminden önce hızla gelişen büyük kentlerde, çok aileyi barındıran büyük konut yapıları görülmüştür. Bugünkü anlamı ile apartman tipi yapıların Avrupa ülkelerinde 19. yüzyılda endüstrileşmeyle birlikte ortaya çıktığı görülmektedir. Avrupa'da ilk apartmanın Paris'te, 18. yüzyıldan başlayarak artan kentsel büyüme sonucunda görüldüğü ve burjuvazinin yapı tipi olduğu iddia edilmiştir. Ayrıca birinci ya da en üst katta ev sahibinin oturduğu dairenin olması gibi bir sosyal tabakalanma da söz konusudur. Viyana, Berlin, Roma, İspanya, Rusya gibi kentler apartmanlaşmaya kendi katkılarını yapmışlardır. İstanbul'daki ilk apartman örnekleri, 19. yüzyılın ikinci yarısında, Beyoğlu'nun Pera ve Galata bölgelerinde yapılmıştır. İstanbul'da ""apartman"" adı ilk olarak II. Abdülhamit döneminde Şehzadebaşı'nda Serasker Rıza Paşa'nın konağı Letafet Apartmanı için kullanılmıştır. Apartman türü konutlar Orta Avrupa'dan sonra Amerika'da ilk kez 1869'da New York'ta görülmüştür. Çalışan sınıfın konut gereksinmesini karşılamak üzere dar cepheli, yan yana dizilmiş odalardan oluşan bir plan şeması göstermekte, aynı zamanda tek-katlı konutun tüm elemanlarını da barındırmaktadır. Bir oda ve banyodan oluşan tiplerin yanı sıra, 54 odaya 16 banyo olan ya da daha üst gelir grubundakiler için yapılmış Amerika'a özgü tiplerine de rastlanmaktadır. Todas as ruas do amor Todas as ruas do amor, (Türkçe: "Aşkın Bütün Caddeleri") 2009 Eurovision Şarkı Yarışması'nda Flor-de-lis'in Portekiz adına seslendireceği şarkıdır. Şarkı Paulo Pereira ve Pedro Marques tarafından yazılıp bestelendi. Şarkı, 28 Şubat 2009'da Portekiz'de düzenlenen "Festival da Canção" adlı yarışmada jüriden en fazla oyu, halktan en çok ikinci oyu alarak Eurovision'da yarışmaya hak kazandı. Birinci yarı finalde on altıncı sırada yarışan şarkı, sonrasında finale çıkmaya hak kazandı. Şarkı, final gecesinde toplam 57 puan toplayarak on beşinci sırada yarışmayı tamamladı. Lijepa Tena "Lijepa Tena", (Türkçe: "Güzel Tena") 2009 Eurovision Şarkı Yarışması'nda Igor Cukrov veya Andrea Šušnjara'nın Hırvatistan adına seslendirdiği şarkıdır. Şarkı Hırvatça olup sözleri Vjekoslava Huljić'e, bestesi Tonči Huljić'e aittir. 14 Mayıs 2009'da düzenlenen yarı finalde on üçüncü olmasına rağmen jüri desteğiyle finale kalmaya hak kazandı. Finalde ise toplam 45 puan toplayarak yarışmayı on sekizinci sırada tamamladı. Fırıldak Galaksisi Fırıldak Galaksisi (ayrıca Messier 101 veya NGC 5457 olarak da bilinir) 27 milyon ışık yılı uzaklıkta Büyük Ayı yönünde bulunan ve tam karşıdan görülen sarmal galaksi. Pierre Méchain tarafından 27 Mart 1781 tarihinde keşfedilmiş ve Charles Messier, konumunu doğrulayarak kataloğuna eklemiştir. 28 Şubat 2006'da NASA ve ESA, Hubble Uzay Teleskopuyla bu zamana kadar olan en büyük ve detaylı Fırıldak Galaksisi fotoğraflarını yayımladı. Fotoğraf, 51 ayrı pozdan ve ayrıca yer temelli fotoğraflardan oluşmaktadır. M101, boyutları Samanyolu kadar olmasına karşın kütlece sadece onun 10'da biri kadardır. Gökyüzünde geniş bir yer kaplamasına karşın, sönüklüğü nedeniyle dürbünle seçmek zor olabilir. Bunun için, dürbününüzü sabit bir yere dayamalı ya da üç ayak üzerine yerleştirerek kullanırsanız, bu galaksiyi gözleyebilirsiniz. M101'e yoldaş beş tanınmış galaksi vardır: NGC 5204, NGC 5474, NGC 5477, NGC 5585, ve Holmberg IV. M101 ve uydu galaksiler arasındaki kütleçekim etkileşimi, büyük sarmal yapısının oluşumunu tetiklemiş olabilir. M101'in kütleçekim etkisi, muhtemelen uydu galaksi olan NGC 5474'ün yapısını bozmuş olabilir. M101 ve diğer komşu galaksiler büyük ihtimalle M101 Grubu'nu oluşturmaktadır. MÃ¼zdat Yetkiner Müzdat Yetkiner(1922, İstanbul - 23 Kasım 1994, İstanbul), eski Fenerbahçeli ve millî Türk futbolcudur. Asıl adı "Müzdat" olmasına rağmen "Müjdat" olarak tanınmıştır. 1938 yılında Fenerbahçe genç takımına girmiş, orada yetişmiş ve yıldız gibi parlayarak 1941'de A takımının santraforluğuna geçmiş ve takım kaptanlığına kadar yükselmiştir. Fenerbahçe'de 1941 - 1956 yılları arasında futbol oynamıştır. A takımda 15, genç takımda da 3 sene olmak üzere toplamda 18 sene sarı lacivertli formayı giymiştir. Takımın 11 farklı mevkiinde de başarıyla oynamış olmasından dolayı eşine çok az rastlanır bir rekora sahiptir. 15 senelik Fenerbahçe futbol hayatında sol iç, orta saha, sağ bek ve sol bek olarak, takımın her yerinde başarıyla oynamıştır. Ayrıca Fenerbahçe futbol tarihinde, Fenerbahçe genç takımdan yetişip A takımda uzun yıllar forma giydikten sonra yine Fenerbahçe’de futbola veda eden az sayıdaki futbolculardan biridir. 1946 yılında 38 golle İstanbul gol krallığını kazanmıştır. Gol krallığının saptanmadığı yıllarda çok başarılı yıllar geçirmiştir. Fenerbahçe’nin kazandığı İstanbul Ligi ve Millî Küme şampiyonluklarında attığı kritik gollerle büyük rol oynamıştır. Bir Beşiktaş maçında kaleci Selahattin'in sakatlanması sonucu kaleye geçmiş ve sarı-lacivertli kaleyi başarıyla korumuştur. Tatlı sert bir futbol tarzı olan Müjdat Yetkiner'in iki ayağıyla aynı oranda mükemmel şut atabilmesinin yanı sıra önemli diğer bir özelliği de kafa şutlarının neredeyse ayakla atılan şutlar kadar isabetli ve sert olmasıydı. Bir Kasımpaşa maçında ceza alanının dışından kafayla gol atmışlığı vardır. Fenerbahçe formasıyla 394 maç yapmış ve 120 de gol atmıştır. Gol krallıkları da olan Müjdat Yetkiner'in, futbol hayatının yarısından fazlasında defansta yer aldığı halde bu kadar gole imzasını atmış olması da yine övgüye değer nitelik taşımaktadır. 29 kez a millî formayı giymiş ve 7 Ekim 1956' da halen millî takım kaptanlığı yapmaktayken Fenerbahçe'nin Dinamo Moskva maçında futbola veda etmiştir. Fenerbahçe Spor Kulübü'nde yönetim kurulunda da yer almıştır. 1990 yılında geçirdiği beyin kanaması sonrasında dört yıl felçli kalmıştır. Tedavi de başarı sağlanamadığından dolayı bu dört yılın sonunda, 1994 Kasım'ında vefat etmiştir. M101 Grubu M101 Grubu Büyük Ayı takımyıldızı yönünde bulunan oldukça gevşek bir gökada grubudur. Grup, adını en parlak üyesi olan (M101) Fırıldak Gökadası'ndan almıştır. Grubun diğer üyelerinin çoğu Fırıldak Gökadası'nın uydusu durumundadır. M101 Grubu, pek çok diğer gökada grupları gibi Başak Süperkümesi içerisindedir. Aşağıdaki tabloda M101 Grubunun üyeleri özellikleriyle belirtilmiştir. M101 grubu, M51 Grubu ve NGC 5866 Grubu'nun birlikte büyük bir küme oluşturdukları da düşünülmektedir. Son zamanlarda yapılan araştırmalarda UGC 8331, Messier 51, NGC 5195, M101, NGC 5474, NGC 5477, NGC 5585 ve UGC 9405'in kesinlikle bu grubun üyeleri olduğu iddia edilmektedir. Diğer olası üye Düzensiz gökadalar (bazı kaynaklarda sadece bir veya birkaçı yer almaktadır) NGC 5238 ve UGC 8508'dir. Girdap Gökadası (M51) ve Ayçiçeği Gökadası'nı da içeren M51 Grubu, M101 Grubu'nun güneydoğusunda ve NGC 5866 Grubu kuzeybatısında yer alır. Transport tekniÄŸi Transport tekniği, yükleri düşey doğrultuda indirip kaldıran ve yatay doğrultuda yer değiştirme hareketi sağlayan makinelerle çalışma tekniğidir. Compsognathus Compsognathus’un anlamı 'zarif çene' (Yunancada "compsos" (anlamı ‘zarif') ve "gnathos" rafine-anlamı ise çene demektir), "Compsognathus" etçil bir dinozordur. Bu dinozor son Jura Devri yaşayan bir tavuk boyutunda olduğu için Avrupa’da bulunur. Yani fosili Almanya, Fransa ve Portekiz'de bulunur. "Compsognathus" en küçük dinozor olarak biliniyordu. Ancak, bazı bilim insanları ise en küçük olmadığını iddia ediyor. Yediği küçük kertenkele ve memelileri parmaklarıyla yakalar keskin dişleriyle parçalar ve garip bir özellik olarak çiğnemeden yutardı. Norma (opera) Norma Sicilya doğumlu İtalyan Vincenzo Bellini'nin bestelediği 2 perdelik bir opera veya "lirik trajedi"dir. Operanın librettosu "Felice Romani" tarafından "Aleksandre Soumet"'nin " Norma, ossia L'infanticidio (Norma veya Evlad Katili)" adlı eserinden uyarlanarak hazırlanmıştır. Operanın prömiyer sahnelenmesi 26 Aralık,1831'de Milano'da Teatro alla Scala Opera Evinde yapılmıştır. "Kutsal Koruluk." Kelt'lerin başrahibi Orosevo ve Druid rahipler tapınak yeri olan kutsal koruluk icinde toplanmışlar ve ülkelerini istila eden Romalılara karşı kendilerine yol göstermesi için tanrılarına dua etmektedirler. Onlar ayrıldıktan sonra Romalı prokonsul olan Pollione yaverine, artık başrahibe olan Norma'yi sevmediğini söyler. Norma Pollione'nin aşkı uğruna bâkir kalma yemini bozmuş ve Pollione'den iki çocuğu olmuştur. Pollione onun yerine genç tapınak rahibesi olan Adalgisa'ya aşık olmuştur ve gördüğü ikaz edici ve vazgeçirici rüyalara rağmen onunla kaçıp Roma'ya gitmeye karar vermiştir. ('Meco all'altar di Venere'). Romalılar ayrıldıktan sonra yine Kelt Druidler toplanarak Oroveso'nun kızı Norma'nın ay tanrıçasına dua etme ayinine refakat ederler.('Casta Diva, che inargenti'). Druid rahipler ayrıldıktan sonra Adalgisa gelip Pollione'ye karşı durabilme gücü vermesi için tanrısına dua eder. Fakat Pollione tekrar geldiği zaman, onunla birlikte ertesi gün Roma'ya kaçmaya razı olur.('Va crudele…Vieni in Roma'). Evinde Norma arkadaşı Clotilde'ye Pollione'nin kendini ve çocuklarını bırakıp kaçacağındna korktuğunu anlatır. Adagisa gelir; Norma'ya gizlice bir kişiyi sevdiğini itiraf eder ve onun tavsiyelerini ister. Norma hem kendini zayıflığını bildiği içlm ve hem de genç kızın samimi hikâyesinden çok hislendiği için onun bakire kalma yemini bozmasına izin verir. ('Sola, furtiva, al tempio'). Fakat Pollione Norma'ya gelip de Adalgisa'nın aşığının kendisi olduğunu söyleyince Norma'nın ince şefkat hisleri büyük bir öfkeye dönüşür. Adalgisa'da Pollione'nin önceden Norma'yı kandırmış olduğunu öğrenince dehşete düşer ve Pollione'nin Norma ve çocuklarına geri dönmesini sağlamak için elinden gelen herşeyi yapmaya hatta ölmeyi bile kabul edeceğine yemin eder. "Norma’nın ikamet yeri." Norma uyuyan çocuklarına bakmaktadır. Romalılara köle olmaktan kurtarmak için onları öldürmeye karar verir. ('Dormono entrambi'). Fakat onları öldürmeye kıyamaz ve Adalgisa'yi çağırıp onlarla birlikte Pollione'yle gitmesini ve onlara bakmalarını ister. Adalgisa bunu kabul etmez ve onun yerine Pollione'ye gidip onu Norma'ya geri dönmeye ikna etmeye çalışmayı teklif eder. Druidler tekrar tapınaklarının mihrabı etrafında toplanırlar ve Oroveso oradan Pollione'nin çok daha zalim bir Romalı idareciyle değiştirilmekte olduğu haberini ilan eder. Tapınakta Norma Pollione'nin Adalsiga'nin yalvarmalarını hiç dinlemediği haberini şaşırtıyla Clotilde'den duyar. Norma buna çok kızıp tapınağn kutsal kalkanına çekiçle vurmaya başlayıp kavmini Romalılara karşı savaşa çağırır. ('Guerra, guerra!'). Oroveso tanrısına bir kurban adamak gerektiğini bildirir. Tam bu sırada tapınak bakireler dairesine gizlice girmek isterken yakalanan Pollione çekilerek getirilir. Onunla yalnız kalan Norma eğer Adalgisa'yı bırakmaya söz verip kendine dönerse onu serbest bırakacağını söyler. Fakat Pollione bunu kabul etmez. Norma bir büyük odun yığınının hazırlanmasını ister ve kendisinin burada yakılarak tanrıya adak olacağını ilan eder. Onun bu âsil tutumundan çok duygulanan Pollione eski sevgilisiyle aynı kaderi paylaşmaya hazır olduğunu bildirir. Çocuklarını bakıp yetiştirmek için Adalsiga'yı inandırdıktan sonra, Norma sevgilisi ile birlikte yanmaya başlayan odun yığını üzerine çıkar ve Keltler dua etmeye başlarlar. Not: "Kat:" Satıcı firmanın koyduğu katalog numarası; "ASIN": amazon.com ürün referans numarası. EuroCup Kadınlar EuroCup Kadınlar (İngilizce: "FIBA EuroCup Women") Avrupa'nın, Euroleague Women'dan sonraki en prestijli ikinci kupadır. Bu kupa 2003 yılında uygulamaya girmiştir. Bu kupayla aynı anlamı taşıyan önceki kupanın adı Ronchetti Kupası'dır. Bu kupada temsilcilerimiz Fenerbahçe, Galatasaray ve Kayseri Kaski final oynamıştır. Fenerbahçe 2005 yılında finalde İtalyan "Phard Napoli" takımına yenilerek 2. olmuş, 2009 yılında Galatasaray yine bir İtalya takımı olan "Cras Basket Taranto" 'yu yenerek şampiyon olmuştur. Kayseri Kaski ise 2012 ve 2013 yıllarında bu kupada finale yükselmiş ancak her iki finali de kaybederek turnuvaları 2. olarak noktalamıştır. Kupa ilk yılında (2003) tekli final niteliğinde oynanmaya başlanmıştır. Bu format üç yıl sürmüştür. 2006 yılından itibaren finaller çift maç üzerinden oynanmaya başlanmıştır. KKTC Cumhuriyet Meclisi 6. dÃ¶nem milletvekilleri listesi KKTC Cumhuriyet Meclisi 6. dönem milletvekilleri listesi, 20 Şubat 2005 tarihinde gerçekleşen Kuzey Kıbrıs genel seçimleri ve 25 Haziran tarihinde yapılan ara genel seçimleri sonucunda Cumhuriyet Meclisi'nde milletvekili olan kişilerin listesidir. Siyasi parti olarak kişilerin aday olup seçildikleri partiler eklenmiştir. UEFA Avrupa Ligi şampiyonluğu kazanan teknik direktörler listesi UEFA Avrupa Ligi şampiyonluğu kazanan teknik direktörler listesi, 1972-2009 arasında UEFA Kupası, 2010'dan itibaren ise UEFA Avrupa Ligi adıyla UEFA tarafından düzenlenen turnuvada şampiyonluk yaşayan teknik direktörlerin derlendiği listedir. UEFA Kupası kupasını kaldıran ilk teknik direktör, Tottenham Hotspur ile 1972'deki ilk final sonrası şampiyonluğa ulaşan Bill Nicholson oldu. İlk yirmi beş yıl boyunca final maçı iki ayaklı oynandı. 1998 yılında Luigi Simoni'nin başında olduğu Internazionale Milano, Lazio'yu ilk kez uygulanan tek maçlı final sisteminde mağlup ederek yeni sistemdeki ilk şampiyonluğu elde etti. İtalyan Giovanni Trapattoni, 1977 ve 1993'te Juventus'un, 1991'de Internazionale'nin; İspanyol Unai Emery ise 2014, 2015 ve 2016'da Sevilla'nın başındayken kupayı kazandı ve turnuvada 3 şampiyonluk kazanan teknik direktörler oldu. Beş teknik direktör daha kupayı birden fazla kez kazanma başarısı gösterdi. Real Madrid'in başındayken 1985 ve 1986 yıllarında kupayı kazanan Luis Molowny, hem turnuva tarihinde iki şampiyonluğa ulaşan hem de bunu üst üste iki sezon yapan ilk teknik direktör olmuştu. Juande Ramos, Sevilla'nın teknik direktörü olarak 2006 ve 2007 yıllarında şampiyonluğa ulaştı. Rafael Benítez 2004'te Valencia, 2013'te ise Chelsea ile kupayı kazandı. José Mourinho 2003'te Porto'nun, 2017'de Manchester United'ın başında bu sevinci yaşadı. Son olarak Diego Simeone, Atlético Madrid'le birlikte 2012 ve 2018'de kupanın sahibi oldu. 5 farklı isimle 10 şampiyonluk yaşayan İspanyollar, ülke bazında turnuva tarihin en çok şampiyonluk yaşayan teknik direktörleri oldu. Kupa tarihi boyunca beş teknik direktör; İngiliz takımı Liverpool'u çalıştıran İskoç Bill Shankly 1973'te, Alman takımı Schalke 04'ı çalıştıran Hollandalı Huub Stevens 1997'de, Liverpool'u çalıştıran Fransız Gérard Houllier 2001'de, Ukrayna takımı Şahtar Donetsk'i çalıştıran Rumen Mircea Lucescu 2009'da, İspanyol takımı Atlético Madrid'i çalıştıran Arjantinli Diego Simeone 2012 ve 2018'de, İngiliz takımı Chelsea'yi çalıştıran İspanyol Rafael Benítez 2013'te ve bir başka İngiliz ekibi Manchester United'ın başında Portekizli José Mourinho 2017'de, kupayı kendi ülkesinden olmayan bir takımı çalıştırarak kazandı. SÃ¼perparamanyetizma Ferromanyetik maddelerin boyutları küçüldüğünde ortamdaki ısı enerjisi manyetik enerjilere üstün gelir. Bunun sonucunda kristaldeki momentler paramanyetiklikteki gibi birbirinden bağımsız hareket etmeye başlarlar. Madde ferromanyetik özelliklerini kaybeder. Bu olaya superparamıknatıslık denir. Bu olayın başladığı sıcaklığa engelleme ısısı denir (T). Sabit disklerin fiziksel boyutlarını küçültmek ve kapasitesini arttırmak, manyetik nanoparçacıkların boyutlarının küçülmesine bağlıdır. Bu yüzden süperparamıknatıslığı yenmek gerekir. Bunun aksine, kanser tedavisinde (hipertermi) kullanılan parçacıkların süperparamıknatıs olması istenir. Et Cetera Et Cetera,"(Türkçe:Ve Benzeri)" İrlanda'nın 2009 Eurovision Şarkı Yarışması'nda Sinead Mulvey ve Black Daisy'in seslendirdiği şarkıdır. Şarkı için İrlanda'nın 2000 yılından beri gelen başarısızlığına son vereceği düşünülse de 2.Yarıfinal şarkıları arasında 11.sırada tamamlayarak finale çıkamamıştır. Probka "Probka" (Rus kirilik: Пробка; ), Intars Busulis tarafından seslendirilen 2009 Eurovision Şarkı Yarışması'nda Letonya'yı temsil eden şarkı. Şarkı İngilizce dilinde seslendirilmiştir. Şarkı Jānis Elsbergs, Sergejs Timofejevs tarafından yazılmıştır. Şarkı yarışmada İrlanda'nın temsilcisi Sinéad Mulvey & Black Daisy'ın şarkısı "Et Cetera"'dan sonra ve Sırbistan'ın temsilcisi Marko Kon & Milaan'in şarkısı "Cipela"'dan önce 3. sırada çıkmıştır. Yarışmanın yarı finalinde 19 şarkı arasından 19. (sonuncu) olarak finale çıkamamıştır. Bir sonraki gelen 2010 yarışması'nda Leton katılımcı, "What For?" adlı şarkısıyla Aisha olmuştur. NGC 5474 NGC 5474 Büyük Ayı takımyıldızı bölgesinde bulunan tuhaf cüce gökada. Frederick William Herschel tarafından 1 Mayıs 1788 yılında keşfedilmiştir. Fırıldak Gökadası (M101)'e eşlik eden gökadalardan birisidir ve M101 Grubu'nun bir üyesidir. Fırıldak Gökadası'na eşlik eden gökadlar arasında en yakın olan gökadadır. Fırıldak Gökadası ile olan güçlü etkileşi, gökadada bozulmalara yol açmıştır. Sonuç olarak disk, görece olarak çekirdekle denkleşmiştir. Gökada içindeki yıldız oluşumları da çekirdek ile denklik oluşturur. NGC 5474, sarmal yapının bazı özelliklerini gösterir. Sonuçta bu gökada, cüce sarmal gökada olarak sınıflandırılmıştır ve bu sınıfın en nadir örneklerinden biridir. See Me In Shadow See Me In Shadow, Hollandalı senfonik metal topluluğu Delain'in "Lucidity" adlı albümünden çıkan ikinci teklidir. EreÄŸli Belediyespor Ereğli Belediyespor, 2002'de kurulan ve Konya Ereğli'de faaliyetlerini sürdüren spor kulübüdür. Türkiye Bayanlar Voleybol İkinci Ligi'nde mücadele etmektedir. Sterol O-asiltransferaz Sterol O-asiltransferaz (SOAT) veya asil-KoA kolesteril asil transferaz (İngilizce Acyl-CoA cholesteryl acyl transferaseın kısaltması ACAT olarak değinilir), asil transferaz sınıfı bir enzimdir. İnsanda iki tip ACAT enzimi vardır, ACAT1 ve ACAT2 enzimleri SOAT1 ve SOAT2 adlı genler tarafından kodlanır. Bu enzimler kolesterol metabolizmasında ve safra tuzu biyosentezinde önemli rol oynarlar. ACAT1 enziminin geni için ACAT1 kullanılmamalıdır çünkü ACAT1 kısaltması ketotiyolaz aktivitesine sahip asetil-Koenzim A asetiltransferaz 1 enziminin genine aittir. Hemen her memeli hücresinde ACAT hücre içinde kolesterolden kolesteril ester oluşumunu katalizler. Kolesterolun ACAT tarafından esterleşmesi birkaç nedenden dolayı önemlidir. Birincisi kolesterolun bu yolla esterleşmesi onun hücre zarlarındaki miktarının toksik düzeylere ulaşmasını engeller, bunun yerine kolesterol esterlerinin sitoplazmadaki yağ damlacıklarında birikimini sağlar. Bağırsaklarda emilen kolesterolun çoğu ACAT2 aracılığıyla esterleştikten sonra kilomikronlara yüklenip lenf sıvısında salgılanır. Karaciğerde sentezlenen kolesterol de ACAT1 aracılığıyla esterleştikten sonra VLDL taneciklerine yüklenip kana salgılanır. ACAT'ı önemli kılan ikinci bir neden, aterosklerozun ilk aşaması olan köpük hücre oluşumunda rol oynamasıdır. Damar çeperlerinde biriken LDL tanecikleri makrofajlar tarafından yutulduktan sonra bu taneciklerde bulunan kolesterol ACAT aracılığıyla kolesteril estere dönüşür, bunun sonucu olarak sitoplazmada meydana gelen yağ damlacıklarının görünümü nedeniyle bu hücrelere köpük hücre denir. SOAT enzimi aşağıdaki reaksiyonu katalizler: SOAT enziminin hayvanlarda iki izoformu bilinmektedir: ACAT-1 ve ACAT-2. ACAT1, ince bağırsak haricindeki tüm dokularda bulunur, en yüksek üretildiği dokular, steroid üreten dokular (böbrek üstü kabuğu/ adrenal korteks), yağ bezleri ve makrofajlardır. ACAT-2 ise sadece ince bağırsak ve karaciğerde bulunur. Bu izoformlarda meydana gelen bozukluklar farklı patolojilerle ilintilidir. İnsan SOAT1 ve SOAT2 genlerinin faredeki karşılıkları "Soat1" ve "Soat2" genleridir. Soat1 geni yokedilmiş farelerde karaciğer ve ince bağırsak dışındaki dokularada SOAT aktivitesi olmaz. Aşırı kolesterol alan bu farelerde deride kolesterol birikimleri (ksantomalar) görülmüştür. Ayrıca gözlerdeki yağ bezlerinin atrofi olması nedeniyle gözleri tam açılamaz. Alzheimer hastalığında önemli rol oynayan APP proteinin proteolitik işlemlenmesinde ACAT1 tarafınan ayarlandığı edildiği bulunmuştur. Farelerde SOAT gen ifadesi deneysel olarak azaltılınca amiloidlerde APP'nin işlemlenmesi azalır. Farelerde Soat2 geninin yokluğu ince bağırsak ve karaciğerde kolesteril ester sentezini azaltır, bunun sonucu olarak kolesterol emilimi durur ve safra taşları oluşur. Mayada Asil-KoA:sterol asiltransferaz (ASAT) enzimi, SOAT'a denktir. Ekmek mayası "Saccharomyces cerevisiae" büyümesinin durağan evresi ve sporlaşma aşamasında ergosterol esterler birikir. ASAT enziminin iki izoformu vardır, bunlar ARE1 ve ARE2 genleri tarafından kodlanır. ARE1, oksijen yokluğunda, ARE2, oksijen varlığında işlev görür. Bitkilerde sterol ester sentezi memeli SOAT ve maya ASAT enziminden farklı şekilde yapılır. Hayvan hücrelerindeki gibi bu enzim, hücre zarındaki serbest sterol oranını düzenler. Bitkilerde bu süreç Fosfolipid:Sterol Asiltransferaz adlı hücre içi enzimi tarafından gerşekleşir, bu enzimin fizyolojk fonksiyonu SOAT'a benzemekle beraber, biyokimyasal olarak katalizlediği reaksiyon hayvanlardaki LCAT enzimininkine benzer. Mantıksal bağlantı kontrolu Logical Link Control bilgisayar ağında, IEEE standart ailesindeki OSI Referans modelinde bulunan Data Link Layer(Veri iletim katmanı)'ın alt katmanıdır.LLC çeşitli ağ protokolleri için çok bağlantılı multipoint ağların bir arada tutulmasını ve aynı ortam üzerinden veri akışını gerçekleştirmek için çoklama (multiplexing) ve akış kontrol(flow control) mekanizmaları sağlar. LLC alt katmanı OSI Referans modelinde 3.katman olan network layer(ağ katmanı) ile Media Access Control (MAC) arasında bir arayüz görevi görür.Bu arayüz iki katman arasında geçişi sağlar.Bu durum çeşitli fiziksel ortamlarla aynıdır.(Ethernet , token ring ve WLAN gibi) LLC altkatmanın öncelikle aşağıdaki konuları içerir: IEEE 802 ağları ile IEEE 802 standardında olmayan bazı ağlar için FDDI kullanılan LLC protokolü IEEE 802.2 tarafından tanımlanmıştır. IEEE 802 olmayan protokoller MAC ve LLC katmanlarına bölünmüş olarak düşünülebilir. Örneğin; HDLC hem MAC fonksiyonlarını ( paketlerin birleştirilmesi ) hem de LLC fonksiyonlarını ( protokol çoklama, akış kontrolü, keşfetme ve gösterildiğinde düşen paketlerin yeniden gönderimi aracılığıyla hata kontrolü), CISCO HDLC gibi bazı protokoller HDLC tarzında paketlerin birleştirilmesi ve kendi LLC protokollerini kullanabilir. LLC ile MAC arasında bölünmüş olan Data Link Layer in bir diğer örneği de halihazırdaki ev ağı üzerinden yüksek hızda yerel alan ağ hizmetleri sağlayan ITU-T G.hn standardıdır. Bir LLC başlığı Veri Hattı Katmanı na her bir frame ( parça ) karşılandığında ne yapması gerektiğini anlatır. Çalışma şekli şöyledir : Ağdaki bir bilgisayar bir frame karşılar ve içindeki LLC başlığına bakarak frame'in nereye ait olduguna karar verir - örneğin ağ katmanındaki IP protokolüne ya da IPX. LLC ayrıca SN-PDU (SNDCP) paketlerinin şifrelenmesi - deşifrelenmesini de gerçekleştirir. NGC 5204 NGC 5474 Büyük Ayı takımyıldızı bölgesinde bulunan sarmal gökada. Frederick William Herschel tarafından 24 Nisan 1789 yılında keşfedilmiştir ve M101 Grubu'nun bir üyesidir. YÄ±llarboyu Tarih Yıllarboyu Tarih, 1978 ve 1985 yılları arasında Türkiye'de yayımlanmış aylık resimli popüler yakın tarih dergisidir. İlk sayısı 1 Nisan 1978 tarihinde yayımlanan dergi, 84 sayı çıktıktan sonra Mart 1985 tarihli 85.sayısı ile yayın hayatına son vermiştir. İlk 9 sayısında kapağında büyük yazıyla "Yıllarboyu", alt başlık olarak da "Yakın Tarih Dergisi" yazıyordu. Bu sayıdan sonra kapak tasarımı değişmiş ve kapak başlığına sadece "Yıllarboyu Tarih" yazılmıştır. Gerçekten de dergide ezici çoğunlukla yakın tarihle ilgili yazılar yer alıyordu. Hürriyet Grubu'na bağlı "Hürgün Gazetecilik" tarafından çıkartılan bu aylık dergi "Hürriyet Ofset" tesislerinde basılıyordu. 21x27 cm boyutlarında 3. hamur kağıda renkli ve siyah beyaz basılan derginin fasikülleri 74'er sayfaydı ("Yaşadığımız Yüzyıl" adlı dergiye bağlı ekiyle birlikte 100 sayfa). Bir yılın sonunda, yani 12 sayıdan sonra fasikül numarası tekrar 1'den başlıyordu ve 6 sayıda bir yeni bir cilt oluşturuluyordu. Yani fasiküller kendi yıllarına ait ikişer ciltte toplanıyor ve ciltler o yılın adıyla ve fasikül sayılarıyla adlandırılıyordu (1981 1-6 ve 1981 7-12 gibi). Ciltler firmanın temin ettiği özel cilt kapaklarıyla da ciltlettirilebiliyordu. İlk sayısı Ocak değil de Nisan ayında çıktığı için ilk yıl 12 yerine 9 sayı yayımlanmış ve bunlar tek ciltte toplanmıştır, sonraki yıllarda hep 2 cilt oluşturulmuştur. Dergi iç sayfalarında reklama yer vermemiştir. Az sayıdaki reklam arka kapak ve kapak içlerinde yer almaktadır. Derginin künyesinde genel yayın müdürünün Çetin Emeç, sorumlu yazı işleri müdürünün Eser Tutel, yayın danışmanının ise Midhat Sertoğlu olduğu yazmaktadır. Bu isimlerden son ikisi aynı zamanda yazar kadrosunun içinde de yer almaktadır. Dergide yazan diğer yazarlar arasında Cemal Kutay, Osman Öndeş, Taha Toros, Adnan Giz, Hikmet Feridun Es, Feridun Fazıl Tülbentçi, Yusuf Mardin ve Nail Güreli ilk göze çarpanlar arasındadır. "Yıllarboyu Tarih Dergisi" nin rastgele seçilmiş birkaç sayısından alınan şu aşağıdaki konu başlıklarına bir göz atılırsa hem derginin genel yapısı ve içeriği, hem konulara bakış açısı hem de yazarları hakkında bir bilgi de edinilmiş olur. Derginin hemen her sayısında yer alan özel bölümler ise şunlardır: NGC 5477 NGC 5474, Büyük Ayı takımyıldızı yönünde yaklaşık olarak y-uzaklıkta bulunan bir macellansı çubuksuz sarmal gökadadır. Frederick William Herschel tarafından 14 Nisan 1789 yılında keşfedilmiştir ve M101 Grubu'nun bir üyesidir. Nokia N95 Nokia N95, Multimedya bilgisayar özellikli cep telefonudur. Mobil oyun, AGPS konumlandırma, kablosuz ağ bağlantısı, üçüncü nesil görüntülü konuşma ve pek çok multimedya özelliğini bünyesinde barındırır. 2007 yılında piyasaya çıkmıştır. N-Gage platformunda çalışır. NGC 5585 NGC 5585 Büyük Ayı takımyıldızı bölgesinde bulunan çubuklu sarmal gökada. Frederick William Herschel tarafından 17 Nisan 1789 yılında keşfedilmiştir ve M101 Grubu'nun bir üyesidir. IPv6 Yayılımı Bu makale, IPv6’nın tüm dünyada yayılımı ile ilgili genel bir bilgi vermek açısından hazırlanmıştır. IPv6 Forum’un temelleri, dünya çapında yayılımı sağlaması hedefiyle Şubat 1999’da IETF Deployment WG tarafından atılmıştır. Bu ise yerel ve bölgesel IPv6 Task Forces(Görev Gücü)’in oluşumu sonucunu doğurmuştur. Büyüyen IPv6 routing tablolarının bir genel görünümü SixXS Ghost Route Hunter aracı ile sağlanabilir. Bu araç, tahsis edilmiş tüm IPv6 öneklerinin(prefix) bir listesini sunup, bunlardan Internet tablolarında anons edilenlerini renklerle işaretler. Bir önek işaretlendiğinde, bu ’nin en azından önekleri sebebiyle paketleri kabul edebileceği anlamına gelir. IPv6’nın şu anki ağ altyapısıyla olan entegrasyonu, bazı diğer kaynaklarla da görüntülenebilir. Örneğin: Birleşik devletler Adalet Bakanlığı baş mimarı Kshemendra Paul’a göre Asya çok büyük miktarda adres talebinde bulunuyor ve bu da Asya’yı IPv6’nın en güçlü koruyucularından biri haline getiriyor. Aralık 2008’de, Standarts Track protokol olarak 10’uncu yıldönümü kutlamalarının yapılmasına rağmen IPv6, dünya çaplı yayılımı açısından henüz “ilk oluşum” safhasındaydı.Son dönemde yapılan çalışmalar, IPv6’nın hala dünya çapında herhangi bir ülkede ağ trafiğinin %1 inden azına nüfuz ettiğini gösteriyor. Şu anda Rusya(%0.76), Fransa(%0.65), Ukrayna (%0.64), Norveç (%0.49), ve ABD(%0.45) başı çeken ülkeler. Asya’nın mutlak yayılım miktarı olarak başı çekmesine karşın göreceli oranı, belirtilen ülkelerden daha düşük kalıyor(ör: Çin %0.24). IPv6 ticari, iş ve ev ortamlarında kullanılan tüm temel işletim sistemlerinde gerçekleştirilmiş durumdadır. Google çalışmasına göre Mac OS, %2.44 ile başı çekerken, bunu %0.93’lük oranla Linux ve %0.32’lik oranla Vista takip ediyor. Devletler, yeni ürünlerinde gittikçe IPv6 desteğine daha çok itiyaç duyar hale gelmeye başlıyor. Örneğin A.B.D.’de 2005 yılında tüm federal ajansların ağ altyapısının 30 Haziran 2008 tarihine kadar IPv6’ya geçmesi gerektiği belirtilmiştir. (Bu tarihten önce tüm geçiş işlemi tamamlandı.) Çin Halk Cumhuriyeti de "Çin Gelecek Kuşak İnternet" () adıyla anılan 5 yıllık bir IPv6’ya geçiş aşaması projesini başlatmıştır. Resmi devlet kararları, özel sektörü teşvik edici, hatta diğer devletleri de IPv6’ya geçirmek için yönlendirici olmalıdır. Bu projede; Türkiye’de IPv6’ya geçiş aşamalarının planlanarak IPv6’ya geçiş takvimi oluşturulmasının yanı sıra; geçiş maliyetinin analizinin yapılması, geçiş sürecinde ve sonrasında oluşabilecek güvenlik sorunlarının araştırılması, ileri düzey IPv6 servislerin uygulanabilirliğinin test edilerek ulusal teknolojik bilgi boşluğunun doldurulması hedeflenmektedir. IPv6 destekli ULAKNET uçlarının oluşturduğu ULAK6NET ağında uçların IPv6 destekeleme seviyelerine göre derecelendirilmektedir. Seviyelendirme Üniversiteler ve ULAK6NET Katkı Seviyeleri ULAKNET uçları arasında yapılan seviyelendirme listesinin güncel haline buradan ulaşabilirsiniz. Token ring Token ring, OSI modelinin data link kısmında bulunan protokollerin üzerinde barındırabileceği bir yerel ağ teknolojisidir. "Token" isminde 3 bayt'tan oluşan özel bir yapı halkanın tamamını dolaşır. Halka topolojisi gibi data bir halka istasyonundan, sonraki istasyona tüm ağı dolaşmış olduğu bilgisine bakılarak iletilen yapıya sahiptir. Bu "token passing" mekanizması, ARCNET, Token bus ve FDDI paylaşır. Fiziksel olarak "token ring", aktif hublarla birbirlerine yıldız topolojisindeki gibi bağlantılıdır. Ancak aktif hubların birbirleri ile olan bağlantı şekli ise halka topolojisini çağrıştırmaktadır. Bu yüzden mantıksal halka oluşur. İlk ürün çıktığında 4mbit/s hızındaydı. 1989'da IBM 16mbit/s hızındaki token ring'i tanıttı ve 802.5 standart olarak bu teknolojiyi destekledi. Apollo computer ve proteon şirketleride kendi token ringlerini tanıttılar( apollo token ring 12 mbit/s pronet 10mbit/s ) ancak IBM'in teknolojisine uygun değillerdi. Her bir istasyon özel token yapısını en yakın komşusuna iletir veya tekrarlar. Bu "token passing" süreci paylaşılmış "ring media" kısmına erişip karar verilir.İstasyonlar sahip oldukları verileri göndermeden önce ilk olarak "token'ı" ele geçirmeleri gereklidir. Token ring ağı normalde ağ medyasında diferansiyel manchester kodlaması kullanılır. İstasyonlardan hiçbiri veri göndermiyorken, özel token yapısı (verisi) ağda dolaşır. Bu özel token yapısı, bir istasyon verilerini göndermek istediğinde token yapısını kendi veri yapısına çevirir. Gönderdiği veri yapısı kendisine geri gelince, yapıyı tekrar token'a çevirir. Eğer gönderim hatası oluşursa, token yapısının ağda olmaması ya da birden çok olması durumunda etkin monitör (active monitor ) olarak adlandırılan özel istasyon tarafından sorun bulunur. Token'lar silinir ya da önemliyse yeniden eklenir. 4 mbit/s hızındaki token ring ağında sadece 1 adet token dolaşabilirken 16 mbit/s hızındakinde birden çok token ağı dolaşabilir. Token ring yapısı, media access control (MAC) yapısı veya üst katman protokollerinin ve uygulamalarının veri yapısı için kullanılan, token yapısının genişletilmiş versiyonudur. Token ring ve IEEE 802.5 iki