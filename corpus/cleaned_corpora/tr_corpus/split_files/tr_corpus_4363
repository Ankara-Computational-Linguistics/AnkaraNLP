aldığı kararla Mustafa Kemal Atatürk'e atıfta bulunarak "Mustafakemalpaşa" adını almıştır. Türkiye üzerinde bulunan Hominoidea fosil yataklarından bahsedecek olursak 4 türle bu sınır çizilebilir; Alt - Orta Miyosen ile tarihlendirilen (15 milyon yıl önce/MN 4-5) Paşalar bu fosil yataklarından en eskisidir. Bulunan Hominoidea türleri 2 adettir. Bunlar; "Kenyapithecus kızıli" ve "Griphopithecus alpani"'dir. Paşalar'ın o dönemdeki paleoekolojisine baktığımızda; iklim tropikal-yarı tropikaldir, bitki örtüsünü ise genç ormanlıklar, sık yer bitki örtüsü ve açık otlaklar oluşturmaktadır. Kültür Bakanlığı ve Ankara Üniversitesi Dil Tarih Coğrafya Fakültesi Paleoantropoloji Bilim Dalı Öğretim Üyesi Prof. Dr. Berna Alpagut tarafından Başlatılmıştır. 1983 yılından beri sitemli olarak sürmektedir. İngiliz doğa tarih uzmanları, Finlandiya doğa tarih uzmanları, Amerika Birleşik Devletleri’ nden çeşitli üniversite öğretim üyeleri ve Ankara Üniversitesi’ nden çeşitli bilim adamları ortaklaşa gerçekleşen çalışmalarında öğrencileri ile birlikte, doğa tarihimizi aydınlatmaya başladılar. Mustafakemalpaşa ilçesini içine alan ve adına “Gönen Çanağı” denilen geniş düzlüğün güney ucunda ince bir şerit gibi uzanarak 15 milyon yıldır sakladığı fosilleri bize veren yatak, Paşalar Köyü’ nün 1 Km. güneyine düşer. 1965 yılında orman yolu açılırken farkına varılan bu kıymetli fosil yatağı orman yolunun kenarında yer almaktadır. Bölgedeki mermer yataklarındaki kalsiyum karbonat, fosillerin sertleşmesine önemli etken olmuş ve dayanıklılığını artırmıştır. Atlar, zürafalar, gergedanlar, filler ve daha birçok etçil ve otçul hayvanlar… Özellikle filler büyük önem taşıyor. Litaratüre Gamphotherium Paşalarensis olarak geçen fil sadece bu yörede bulunmuştur. Paşalar'ı Orta Anadolu'da MN5 sonu MN 6 başı yaşlı Çandır takip eder. Buradan çıkarılan Hominoidea türü ise "Griphopithecus alpani"'dir. Çandır'ın paleoekolojisi ise yağışlı ve serin bir iklimle, açık bir habitat, bozkır ve savanalıkla çevrili göl kenarı ve yağış alan ormanlıkların oluşturduğu bir bitki örtüsü ile karakterizedir. İlçenin ekonomisi tarım ve hayvancılığa dayalıdır. Domates, biber, mısır, şekerpancarı, arpa, kavun, karpuz, fasulye yetiştirilir. Hayvancılık alanında merinos koyunu ve sığır yetiştiriciliği yapılır. Uluabat Gölü’ nde tatlısu balıkçılığı da yapılmaktadır. Karacalar için koruma ve üretme alanı kurulmuştur. İlçede bor mineralleri, linyit yatakları, maden suyu kaynakları bulunur. Mustafakemalpaşa'da bir Organize Sanayi Bölgesi, dört gıda sanayi kuruluşu, yedi un fabrikası, iki yem fabrikası, yirmiyedi süt ve süt mamülleri işletmesi ile "280 Sayılı Mustafakemalpaşa Yağlı Tohumlar Tarım Satış Kooperatifi" bulunmaktadır. İlçe Bursa' nın Karacabey'den sonra en gelişmiş tarım ilçesidir. Neredeyse her türlü tarım bitkisi yetişir. Özellikle de tahıl ürünleri çok fazla yetiştirilir. Ayrıca organik tarım açısından da gayet gelişmiştir. Sanayi tipi domates üretiminde yüzbinlerce ton ile liderdir. İlçede şekerpancarı, ayçiçeği, buğday, mısır, üzüm, fasulye, zeytin, arpa, soğan yetiştirilen başlıca temel ürünlerdir. Mustafakemalpaşa ilçe sınırları içinde Paşalar Köyü yakınında bir organize sanayi bölgesi vardır. Bununla birlikte ilçede "TAT", "SEK", "Tamek", "Merko", "Akfa", "Eker" ve "Juss" gibi gibi Türkiye çapında ve uluslararası piyasada iş yapmakta olan firmaların konserve ve meyve suyu üretim fabirikaları da bulunmaktadır. İlçe sınırları içesinde bulunan Tümbüldek Kaplıcaları ve kayın ormanları arasındaki Suuçtu Şelalesi, antik dönem izleriyle dolu Miletepolis kenti ve Dorak Harabeleri, Türkiye'deki sayılı yer altı mağaralarından olan Ayvaini Mağarası görülmeye değerdir. Suuçtu Şelalesi yakın çevreden turist çeken dikkat çekici turistik alanlarındandır. Mustafakemalpaşa ilçesinin Bükköy, Gündoğdu, Alpagut, Çamlıca köylerinde geniş linyit yatakları vardır. Ayrıca Kestelek mahalleninde yüksek miktarlarda bor madeni çıkarılmaktadır. Buradan çıkarılan bor; dünya bor ekonomisinin %60'ını karşılamaktadır. İlçede özellikle merinos koyunculuğu ve sığır yetiştiriciliği yapılır. Yani hem büyük baş hem de küçük baş hayvan yetiştirilir. Ayrıca ilçenin içinden geçen Kirmasti Deresi boyunca kayda değer miktarda balıkçılık da yapılmaktadır. "Mustafakemalpaşa", ilçesinde yayın yapan günlük gazete ve yerel radyo kanalları bulunmaktadır. İlçede geleneksel olarak her yıl "Tatlıtop Basketbol Turnuvası" adı ile basketbol maçları yapılmaktadır. Bu turnuva tek potada, (street ball) üçer kişilik takımlarla oynanır, her yaz 11-24 Haziran tarihleri arasında gerçekleştirilir. Turnuva önceleri "Küçük Sanayi" bölgesi civarındaki "Sırma Açık Hava Tesisleri"nde yapılmakta iken 2011 yılından bu yana son zamanlarda inşa edilen "Mustafakemalpaşa İlçe Binası"nın önünde bulunan meydanda yapılmaya devam etmektedir. Her yıl turnuvaya Yetenek Sizsiniz yarışmasına katılan akrobasi grubu "Karizma Şov" konuk olup final akşamı gösteriler düzenlemektedir. Mustafakemalpaşa Marmara bölgesi iklimini taşımakta olup Mustafakemalpaşa çayının çevresinde yer alan taban arazilerden oluşmaktadır.Mustafakemalpaşa Ovası topraklarının oluşumunda Uluabat Gölü ve Mustafakemalpaşa Çayı rol oynamıştır. Sulama alanında, genellikle ağır, orta hafif ve çok hafif topraklar bulunmaktadır. Mustafakemalpaşa sulama şebekesinin su kaynağı, Mustafakemalpaşa çayıdır. Mustafakemalpaşa çayı, Emet ve Adranos çaylarının Mustafakemalpaşa yerleşim merkezinin güney doğusunda birleşmesinden meydana gelmektedir. Coğrafi koordinatlar olarak; batısı 28° 10' (Adaköy) , doğusu 28° 47' (Ömeraltı köyü) Doğu boylamlarındadır. Enlem olarak güneyde 39° 44' (Hacıahmet köyü) ve kuzeyde 40° 10' (Kumkadı köyü) kuzey enlemleri arasındadır. Kuzeydoğuda Nilüfer (Bursa), kuzeyde Uluabat Gölü ve Karacabey (Bursa), batıda Susurluk (Balıkesir), güneyde Kepsut (Balıkesir), güneydoğuda Dursunbey (Balıkesir), ve doğuda Orhaneli (Bursa) ilçeleri ile çevrilidir. Mustafakemalpaşa ilçesinin denizden yüksekliği (rakımı), şehir merkezinde 25 ile 40 metre arasındadır. İlçe merkezinden güneye ve doğuya doğru gidildikçe, köylerde yükseklik 600- 700 metrelere kadar çıkar. İlçenin en yüksek noktası 1336 metre ile Çataldağ’dır. Bu dağ, Bursa ve Balıkesir illerinin de sınırlarını oluşturur. 1731 km ile Bursa ilinin en büyük yüzölçümüne sahip ilçesidir. Bölgenin iklimi Akdeniz-Türkiye'de Karadeniz ikliminin geçiş özelliğini gösterir. Yazları sıcak ve kurak, kışları ise soğuk geçer. Son yıllarda kış mevsiminde yaşanan yağış miktarında artış gözlenmektedir. Sıcak ve ılıman bir iklim hakimdir; Mustafakemalpaşa Kış aylarında yaz aylarından çok daha fazla yağış düşmektedir. Köppen-Geiger iklim sınıflandırmasına göre Csa olarak adlandırılabilir. Mustafakemalpaşa ilinin yıllık ortalama sıcaklığı 14.2 °C 'dır. Yıllık ortalama yağış miktarı: 688 mm Özdemir Çakacak Özdemir Çakacak (d. 1960 Adapazarı Türkiye), Türk bürokrat. Ankara Üniversitesi Siyasal Bilgiler Fakültesi İşletme Bölümünden 1984 yılında mezun oldu. Mustafakemalpaşa ve Savaştepe Kaymakam Vekillikleri, Taşkent, Pazaryolu ve Akdağmadeni Kaymakamlıkları, Başbakanlık merkez teşkilatında Daire Başkanlığı, Şube Müdürlüğü, APK Kurul Başkanlığında Daire Başkanlığı, İller İdaresi Genel Müdürlüğünde Daire Başkanlığı, Sivil Savunma Genel Müdürlüğü yaptı. 2007 yılında Van valisi oldu. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Uşak Valiliği görevine atanmıştır. 3 Ağustos 2012 tarihli Resmî Gazete'de yayımlanan valiler kararnamesi ile Kırşehir Valisi olarak atanmıştır. 15 Eylül 2014 tarih ve 6780 nolu müşterek kararname ile Mersin valiliğine, 21 Haziran 2017 tarihinde Resmî Gazete'de yayımlanan valiler kararnamesi ile Eskişehir Valiliğine atanmıştır. 10 Haziran 2020 tarihinde Resmî Gazete'de yayımlanan valiler kararnamesi ile Türkiye Cumhuriyeti İçişleri Bakanlığı Mülkiye Başmüfettişi olarak atanmıştır. Evli ve 2 çocuk babasıdır. RASAT RASAT, tasarımı ve üretimi Türkiye'de gerçekleştirilen ilk yer gözlem uydusudur. Türkiye’nin BiLSAT uydusundan sonra ikinci uzaktan algılama uydusudur.DPT tarafından sağlanan kaynakla TÜBİTAK UZAY tarafından, danışmanlık ya da dış destek alınmadan Türkiye'de tasarlanan uydu, 17 Ağustos 2011 tarihinde Rusya'nın Kazakistan sınırındaki Orenburg bölgesinde bulunan Yasny Fırlatma Üssü'nden Dnepr fırlatma aracıyla uzaya gönderildi. 969 saniye içinde yörüngeye yerleşen uydu, ilk sinyalleri Türkiye saati ile 11.50'de vermeye başladı. 18 Ekim 2011 tarihindeyse uydu tarafından çekilen fotoğrafların TÜBİTAK'ın yer istasyonundan indirilmeye başlandığı duyuruldu. 3 yıllık bir görev ömrüne sahip olmak üzere tasarlanan RASAT; 685 km irtifada, Güneş ile eşzamanlı bir yörüngede bulunmaktadır. Pankromatik bantta 7,5 m ve kırmızı, mavi, yeşil bantlarında 15 m. yer örneklem mesafesine sahip olan uydu; haritacılık, afet izleme, kirlilik ve çevrenin izlenmesi ile şehircilik ve planlama amaçlarıyla görev yapmaktaydı. Bunun dışında, TÜBİTAK UZAY tarafından tasarlanan ve geliştirilen uçuş bilgisayarı BİLGE, gerçek zamanlı görüntü sıkıştırma donanımı ve X-bant iletişim modülleri de test edilmektedir. Ã‡ivizade Camii İstanbul Fatih ilçesi Şehremini'de Kalburcu Mehmed Çeşmesi sokağındadır. Dikdörtgen planlı kargirdir. Minaresi tuğladır. Avluya iki kapıdan girilir. Caminin sağında Kalburcu Mehmed Efendi'nin kabri vardır. Kıbledeki kapıdan avluya girilince bir sundurma ve bitişinde bir çeşme, çeşmeden sonra alt katta tuvalet bulunmaktadır. Caminin son cemaat yeri kapalı, camekanlıdır. İç kapıdan girdikten sonra klasik olarak kürsü sol köşededir. Sağ ve solda müezzin mahfili parmaklıklı bir setle ayrılmıştır. Kurban kesim yerlerinden biri olan caminin son cemaat yeri kapısının karşısında Kuran Kursu binası vardır. Cami duvarı alçak ve üzeri parmaklıklıdır. Kürkçübaşı Ahmet Şemsettin Camii Şehremini'de Millet caddesi ile Topkapı caddesi kavşağındaki cami 1571'de yapılmıştır. Kargir, ahşap kırma çatılıdır, minaresi sağdadır. Son cemaat yeri 4 sütunludur ve sütun başlıkları korent tipidir. Birbirine yakın iki kapıdan avluya girilir. Soldaki kapıdan girilince tuvalet aşağıdadır. Sağdaki kapıdan sağa doğru uzayan bahçenin üstü mezarlıktır. Minaresinde bir güneş saati vardır. Bayezid AÄŸa Camii Fatih devrinde 1453'de yapılan cami, Topkapı meydanında, Topkapı caddesi üzerindedir. Caddeden ferforje bir avlu kapısı vardır. Avluda sağda abdestlik bulunmaktadır. Kırma çatılı kesmetaş yapı karedir,minaresi sağdadır, iki sıra pencerelidir. Caminin son cemaat yeri bir sundurmadır ve buranın girişi de küçük bir sundurmadır. Fatih Sultan Mehmed'in sekbanbaşısı Bayezid Ağa yaptırmıştır ve kabri caminin kıble tarafındadır. Tuvalet dışardadır. Caminin karşı tarafında Gazi Ahmet Paşa Camii ve Külliyesi vardır. Kum zambağı Kum zambağı "(Pancratium maritimum)", nergisgiller (Amaryllidaceae) familyasına ait, kıyı kumullarında yetişen soğanlı bir bitki türü. Çok yıllık, soğanlı, genişçe uzun şeritsi yapraklı, yaklaşık 40–45 cm boyunda, beyaz çiçekli, çiçek sayısı 3-15, koronalı, korona tepallerin 2 / 3 ü kadardır. Çiçeklenme zamanı Ağustos ve Ekim ayları arasındadır. Tüm Akdeniz ülkelerinde ve Karadenizin güney kıyılarında yetişir. Türün nesli tehlike altındadır. Türkiye'de bulunan zambakların ülke dışına çıkarılması suçtur. Türe yönelik en önemli tehdit, kıyı bölgelerinde hızla yayılan yazlık konutlardır. James Tobin James Tobin (5 Mart 1918, Champaign - 11 Mart 2002, New Haven), Amerikalı iktisatçı. Yaşamı boyunca Beyaz Saray Ekonomik Danışmanlar Konseyi ve Federal Rezerv Sistemi Yönetim Kurulu’nda (Council of Economic Advisors and the Board of Governors of the Federal Reserve System) hizmet etmiş ve Harvard ve Yale Üniversitesi'nde ders vermiştir. Tobin, Keynesyen ekonomik düşünceyi geliştirmiş ve ekonomik durgunluğa atlatmak için devlet müdahalesinin gerekliliğini savunmuştur. Tobin’in akademik çalışmaları yatırımlar, parasalcılık, finansal politikalar ve mali piyasalar alanlarında öncülük eden makalelerden oluşur. Tobin, “Tobit Model” olarak ünlenmiş “gizli (gözlemlenemeyen) içsel değişkenlerin varlığı” nı açıkladığı ekonometrik modeli üretmiştir. Tobin 1981 yılında Nobel Ekonomi Ödülünü almıştır. Tobin ayrıca “Tobin Vergisi” olarak bilinen kambiyo işlemleri vergisini üretmiş ve önermiştir. Tobin bu vergiyi tehlikeli ve verimsizlik olarak gördüğü uluslararası para piyasalarındaki spekülasyonu azaltmak için tasarlanmıştır. Tobin 5 Mart 1918’de İllinois'te doğdu. Babası İllinois Üniversitesi'nde çalışan bir gazeteciydi. Annesi ise bir sosyal çalışmacıydı. İlköğrenimini üniversitelinin kampüsünde bulunan University Laboratory High School of Urbana’da tamamladı. 1935'te babasının tavsiyesi üzerine Harvard Üniversitesi giriş sınavına katıldı. Sınav için hiçbir özel hazırlığı olmamasına rağmen sınavı geçti ve üniversite tarafından ulusal burslu olarak kabul edildi. Burada; Joseph Schumpeter, Alvin Hansen, Gottfried Haberler, Sumner Slichter, Seymour Harris, Edward Mason, Edward Chamberlin, John Kenneth Galbraith ve Wassily Leontief gibi pek çok isimle tanışacaktı. Çalışmaları sırasında ilk kez Keynes'in 1936'da yayınlanan İstihdam Faiz Ve Paranın Genel Teorisi çalışmasını inceledi. Tobin 1939'da Keynes'in kritik bir incelemesi olan iradi olmayan iÅŸsizlik durumunda dengenin varlığının mekanizması (mechanism for introducing equilibrium "involuntary" unemployment) çalışması ile ilgili bitirme tezini vererek okul birincisi olarak mezun oldu. 1941 yılında yayınlanan ilk makalesi de bu bitirme tezi ile ilgilidir. Tobin 1940'ta yüksek lisans derecesini alır almaz doktora öğrenimine başlamıştır. Paul Samuelson, Lloyd Metzler, Abram Bergson, Richard Musgrave ve Richard M. Goodwin Tobin’in aynı dönemde birlikte doktora yaptığı arkadaşlarıdır. 1941'de Washington DC’de Fiyat Kontrol Yönetimi ve Sivil İkmal Ofisi (Office of Price Administration and Civilian Supply) ve Savaş Yönetim Kurulunda (The War Production Board) çalışmak için doktora öğrenimine ara verdi. Sonraki yıl ABD İkinci Dünya Savaşına girince Birleşik Devletler Donanması’nda askere alındı ve savaş boyunca bir Destroyerde subay olarak görev yaptı. Savaş sona erince Harvard'a döndü ve doktora öğrenimine devam etti ve Joseph Schumpeter’in danışmanlığında yazdığı harcama fonksiyonlarıyla ilgili bitirme tezi ile doktora unvanını aldı. 1950’de Tobin, kariyerinin geri kalan kısmını geçireceği Yale Üniversitesi'nde göreve başladı. Yale’de göreve başlar başlamaz bir ekonomik araştırmalar kuruluşu olan Cowles Foundation’a katıldı ve 1951 ila 61 ve 1964 ila 65 yılları arasında ise bu kurulunun başkanı olarak görev yaptı. Araştırmalarının temeli parasalcı bir yaklaşımla birlikte Keynesyen ekonomiyi geliştirmek ve desteklemekti. 1957'de Yale’de ekonomi profesörü olarak atandı. Öğretmenliği ve araştırmalarının yanında Tobin, kamusal yaşam ile de iç içeydi. Güncel ekonomik sorunlar hakkında yazılar yazıyor, ekonomi uzmanı ve politika danışmanı olarak hizmet veriyordu. 1961 ve 62 yılları boyunca Walter Heller başkanlığında görev yapan John F. Kennedy’nin Ekonomi Danışmanlar Kurulu’nda (Council of Economic Advisors ) hizmet etti. Kennedy yönetiminde yürütülen ekonomi politikalarının dizayn edilmesinde Arthur Okun, Robert Solow and Kenneth Arrow ile işbirliği içinde hizmet etti. Ayrıca Tobin Federal Rezerv Sistemi Yöneticileri Akademik Danışmanlar Kurulu’nda (Board of Governors of Federal Reserve System Academic Consultants) Maliye Bakanlığı Danışmanı olarak da hizmet etti. 1988'de Tobin resmi olarak Yale'den emekli oldu ancak Profesor Emeritus (memuriyet unvanını koruyan emekli profesör, fahri profesör) olarak ders vermeye ve yazı yazmaya devam etti. 11 Mart 2002’de Connecticut’da öldü. Gazi Ahmed PaÅŸa Camii Gazi Ahmed Paşa Camii İstanbul'un Topkapı semtinde Fatma Sultan mahallesinde bir camidir. Mimarı Mimar Sinan'dır. Yapım tarihi 1558. Kara Ahmed Paşa Camii olarak da bilinir. Caminin banisi Kara Ahmed Paşa, Yavuz Selim'in damadıdır. 1555'te idam edilmiş; ölümünen az önce yapımı başlayan caminin tamamlandığını görmemiştir. Türbesi caminin 50 m batısında müstakil bir yapıdır. Gazi Ahmet Paşa Camii'nin anakubbesi 6 filayağı üzerindeki kemerlere yaslanır ve 4 yarım kubbeyle çevrilidir. Kasnak pencereleri ile caminin iç avlusundan giriş kapısının iki yanındaki dev pencereler ilginçtir. 2 dış avlu kapısı, 2 iç avlu kapısı, 3 cami giriş kapısı vardır. Caddedeki avlu giriş kapısında bir zincir vardır ve bu kapıdan girişteki avlunun sağı hazireye ve musalla taşlarına, solu ağaçlıklı bir bahçeye bakar. Sağdaki patika doğu kapısına gider. Soldaki patikadan ise iç avlu kapısına gidilir. Minare caminin sağında bitişiktir ve sanatlıdır, üzerinde yıldız işaretleri vardır. Güneybatı duvarında üçgen güneş saati bulunmaktadır. Üstü beşik eğimli dış duvarlar 2 m boyunda olup alt sırası kafes pencerelidir. İç avlu dört çimenlik sekiye ayrılmıştır. Kıbleye göre batı kapısı merdivenlidir. Ortasında Hacı Ahmet hayratı büyük taş ve mermer şadırvan bulunur. Ahşap çatılı ve çokgen şadırvanın muslukları eski bakır sanatı işidir. Revaklı avlunun üç tarafında medrese odaları bulunmaktadır. Çaykara Derneği'ne ait odalar ve çayocağı sol taraftadır. Bu medreseler üç tarafta, 22 sütunlu kubbeli bölüm oluşturur. Son cemaat yeri ise caminin kıble kapısına göre 25 cmlik bir platformdadır. Kıble kapısı üzerinde bir besmele hattı vardır. Doğu ve batı giriş kapıları sundurmalıdır. Caminin sahınında mihrap, kürsü, minber tarafı 10 cm yüksekçedir. Üstleri özel renkli ve hat çinili pencereler ve yazılarla çevrilidir. Kıble kapısından girildikten sonra sağ ve soldaki merdivenlerden kadınlar mahfiline çıkılır. Müezzin mahfili tavanı nadir bir sanat eseridir. (Öz, 1997:146-7) Caminin dış avlusunun 50 m yanında Gazi Ahmet Paşa türbesi yer alır. Kubbeli, çokgen taş yapıdır. Türbenin içinde Gazi Ahmet Paşa ve sevdiği eşi Fatma Sultan vardır. Türbenin karşısındaki dikdörtgen bina ise Ahilik Kültürünü Geliştirme ve Eğitim Merkezi'dir. Claudia Octavia Claudia Octavia ya da Octavia Neronis (Latince ) (d. 39 yılı sonu ya da 40 yılı başı - ö. 9 Haziran 62) Roma İmparatoru Nero'nun üvey kızkardeşi ve ilk karısı olan Roma İmparatoriçesi. Octavia, Roma İmparatoru Claudius'un üçüncü evliliğini yaptığı ikinci kuzeni ve Roma İmparatoriçesi Valeria Messalina'dan olan tek kızıdır. İsmi, İmparator Augustus'un büyük kız kardeşi olan büyük-büyükannesi Küçük Octavia'nın onuruna verilmiştir. Claudia Antonia üvey kız kardeşi ve Britannicus ise öz erkek kardeşidir. Roma'da doğmuştur. Henüz küçük bir kızken, babası tarafından Augustus soyundan gelen ve gelecekte praetor olacak olan Lucius Junius Silanus Torquatus ile nişanlanmıştır. Octavia'nın annesi 48 yaşında babasına karşı komplo kurmak suçuyla idam edildi. Claudius daha sonra baba tarafından birinci derece kuzeni ve aynı zamanda kendi yeğeni Genç Agrippina ile tekrar evlendi. Genç Agrippina'nın ilk evliliğinden olan Lucius Domitius Ahenobarbus (geleceğin imparatoru Nero) adında bir oğlu vardı. Genç Agrippina, kendi plan ve entrikalarıyla Octavia ve Lucius Silanus arasındaki nişanı bozdurdu ve Claudius'u, Nero'yu kendi oğlu ve mirasçısı olarak evlatlık edinmeye ikna ettikten sonra Octavia ve Nero'nun 9 Haziran 53 tarihinde evlenmelerini ayarladı. Ayarlama tamamlandığında ise evlenme işlemi gerçekleşti. Claudius, 13 Ekim 54'te öldü ve Nero, bir ihtimale göre Octavia'nın öz kardeşi Britannicus'u zehirleyerek ya da zehirlenmesini emrederek tahta çıktı. Tacitus, Octavia'nın bu olaydan sonra çok üzüldüğünü ancan kocası yanındayken bu hislerini ve çektiği acıyı saklamayı öğrendiğini aktarır. Octavia, Nero ve annesi arasında cereyan eden ve sonunda Nero'nun 59 yılı Mart ayında annesini öldürmesiyle sonuçlanacak güç mücadelesinin ortasında kalmıştır. Her ne kadar Roma Yurttaşları arasında bir İmparatoriçe olarak çok takdir görse de Octavia evliliğinde çok mutsuzdu. Octavia, ‘aristokrat ve iffetli bir eşti' (Tacitus'un sözleri), oysa Nero ondan nefret ediyordu ve (Tacitus ve Suetonius'a göre) birkaç onu bıçaklamayı denemiş ardından da (Suetonius'a göre) önce Claudia Acte adından bir azatlı köle kadınla sonra da Poppea Sabina ile ilişkiye girmişti. Poppaea Nero'dan hamile kalınca, Nero kısır olduğu gerekçesi ile Octavia'dan boşandı ve boşanmanın ardından on iki gün sonra Poppaea ile evlendi. Daha sonra Nero ve Poppaea, zina suçlamasıyla Octavia'yı Pandateria adasına (modern Ventotene) sürdüler. Octavia bu davranıştan şikayet edince yardımcıları işkenceyle öldürüldü. Octavia'nın sürgünü Roma yurttaşları arasında o kadar tepki görmüştü ki, protestolar gittikçe daha yüksek sesle dile getirilmeye başlanmış ve Octavia'nın heykelleri çiçeklerle süslenmiş halde sokaklarda gezdirilmiş ve geri çağrılması istenmiştir. Nero (çok korkmuş olarak) neredeyse Octavia ile yeniden evlenmeyi kabul etmişti ancak Poppaea müdahale ederek Nero'yu Octavia'nın ölüm emrini imzalamaya zorlamıştır. Birkaç gün sonra, Octavia bağlandı ve damarları geleneksel Roma intihar ritüeline uygun olarak açıldı. Dehşeti o kadar fazlaydı ki, kan akışı yavaşlatıldı ve fazlasıyla sıcak bir buhar banyosunda boğularak öldürüldü. Octavia’nın başı kesildi ve Poppaea'ya gönderildi. Ölümü Roma'yı üzüntüye boğmuştu. Suetonius, yıllar sonra Nero'nun annesi ve Octavia hakkında kabuslar görmeye başladığından bahseder. Boşanma, bir drama olarak Octavia adıyla Genç Seneca tarafından oyunlaştırılmış, daha sonraki dönemlerde Handel'in kayıp operası Nero ve Claudio Monteverdi'nin "L'incoronazione di Poppea" adlı eserlerinde aynı konu işlenmiştir. Octavia, "Ben, Claudius" ve "Tanrı Claudius" adlı roman ve televizyon serilerinde bir karakter adıdır. Moise Tshombe Moise Kapenda Tshombe (10 Kasım 1919 - 29 Haziran 1969), Afrikalı politikacı. 1960'ta Belçika Kongosu'ndan ayrılan Katanga'nın başkanı ve ardından kurulan birleşik Kongo Demokratik Cumhuriyeti'nin (1971-1997 arasında Zaire) başbakanı. Varlıklı bir aileden geliyordu. Babasından büyük bir ticari miras devraldı. Ama işadamlığında başarılı olamayınca siyasetle ilgilenmeye başladı. 1951-1953 arasında Katanga Eyalet Meclisi'nde görev yapan az sayıda Kongolu arasında yer aldı. 1959'da Conakat (Confédération des associations tribales du Katanga-Katanga Kabile Birlikleri Konfederasyonu) başkanı oldu. Tshombe'nin üyesi olduğu güçlü Lunda kabilesine dayanan Conakat, eyaletteki zengin bakır madenlerini elinde tutan Belçikalı maden tekeli Yukarı Katanga Madencilik Birliği'nin desteklediği bir siyasi partiydi. Tshombe 1960'ta Belçika hükümetinin Kongo'ya bağımsızlık verilmesini görüşmek üzere topladığı konferansta Conakat'ın önerisinin sözcülüğünü yaptı. Conakat bağımsız Kongo'nun yarı-özerk eyaletlerden oluşan gevşek bir konfederasyon olmasını öneriyordu. Konferansta Tshombe'nin önerileri de, Joseph Kasavubu gibi federasyondan yana olan öteki temsilcilerin önerileri de reddedilirken Patrice Lumumba'nın güçlü bir merkezi cumhuriyet tasarısı kabul edildi. Mayıs 1960'ta yapılan ilk genel seçimde Conakat parlamentodaki 1937 sandalyeden yalnızca 8'ini kazanmasına karşın, müttefikleriyle birlikte Katanga Eyalet Meclisi'nde çoğunluğu sağladı. Böylece Tshombe eyalet başkanı oldu. Başlangıçta Lumumba'nın ulusal hükûmet hükümetini kabul etmiş görünmekle birlikte, bağımsızlık ilanından iki hafta sonra Halk Gücü adlı milis örgütünün giriştiği ayaklanmayı bahane ederek Katanga'nın bağımsızlığını ilan etti. Kongo başbakanı Lumumba'nın Cumhurbaşkanı Kasavubu ve ordu tarafından Eylül 1960'ta zorla görevden uzaklaştırılmasından sonra Katanga'nın cumhuriyetten ayrılması konusunda Kasavubu'yla yaptığı görüşmeleri sürdürmedi. Ocak 1961'de Lumumba'nın işkence edilerek öldürülmesinde Tshombe'nin de payı olduğu kanısı oldukça yaygındır. Tshombe kurduğu devletin uluslararası alanda tanınması için harcadığı çabalardan bir sonuç alamadı. Ocak 1963'te Birleşmiş Milletler askeri gücünün Katanga'ya müdahale ederek askerlerini yenilgiye uğratmasından sonra İspanya'ya kaçtı. 1964'te Kongo'nun doğusunda baş gösteren bir ayaklanmayı bastırmak üzere başbakanlığı üstlenmesi için Başkan Kasavubu tarafından sürgünden çağrıldı. Ayaklanmacılara karşı paralı beyaz askerleri kullandığı gerekçesiyle 1965'te görevden uzaklaştırıldı.Bu arada, görevden uzaklaştırılmasına Kasavubu'ya karşı bir komploya karışmasının yol açtığı da öne sürüldü. Tshombe bundan sonra İspanya'ya döndü. 1967'de gıyabında idama mahkûm edildi. Aynı yıl Kongo'ya dönmeye hazırlandığı yönünde söylentiler çıktığı sırada uçağı kaçırılarak Cezayir'e götürüldü.Cezayir hükûmeti Kongo cumhurbaşkanı Joseph Mobutu'nun, suçluların iadesi kuralına uygun olarak Tshombe'nin Kongo yetkililerine teslim edilerek yargılanması istemini kabul etmedi. Tshombe ömrünün sonuna kadar Cezayir kenti yakınlarında bir evde gözetim altında tutuldu. The Times of India The Times of India (TOI), Hindistan'da İngilizce olarak yayımlanan günlük gazetedir. Hindistan'ın en etkili gazetelerindendir ve dünya üzerinde İngilizce olarak günlük yayım yapan en yaygın gezetedir. 1838'de "The Bombay Times and Journal of Commerce" adıyla yayımlanmaya başladı. İlk çıktığında yalnızca Hindistan'da yaşayan İngilizlere sesleniyordu ve haftada iki gün yayımlanıyordu. 1851'de günlük olarak çıkmaya başladı. 1861'de ise adını "The Times of India" olarak değiştirdi. Hindistan'ın bağımsızlığını kazanmasından sonra sansasyonel haberlerden uzak durması ve dış haberlere de yer vermesiyle saygınlığını arttırdı. Bağımsızlıktan sonra iki kez el değiştiren gazete, günümüzde "The Times Group" olarak bilinen medya grubunun sahibi olan Bennett, Coleman & Co. Ltd tarafından yönetilmektedir. Statilia Messalina Statilia Messalina (d. 35 civarı - ö. 68 sonrası) Roma İmparatoru Nero'nun üçüncü karısı (66 - 68 arası) ve Roma İmparatoriçesi olan Roma'lı patrician kadın. Antik kaynaklar ailesi hakkında çok az bilgi verir; her halukarda, Suetonius, onun iki defa konsüllük yapmış ve zafer kazanmış bir Romalı General olan Titus Statilius Taurus'un torununun torunu olduğu söyler. Belki de 44 yılında Konsüllük yapan ve daha sonra 53 yılında intihar etmek zorunda bırakılan Titus Statilius Taurus'un kızıdır. Bir ihtimale göre büyük annesi, MÖ 31 yılında Konsüllük yapmış olan Marcus Valerius Messala Corvinus'un kızı Valeria Messalina'dır (İmparator Claudius'un üçüncü karısı ile karıştırılmamalıdır). İlk kocası ona bir oğul (88 yılında ölen) doğurduğu Konsül Marcus Julius Vestinus Atticus'dur. 65 yılı civarında Nero'nun metres'i oldu . Nero'nun ikinci karısı Poppaea Sabina'nın ölümü üzerine Vestinus, Nero'nun Statilia ile evlene bilmesi için 66 yılında intihar etmek zorunda bırakıldı. Esprili ve entrikacı olduğu halde, Poppaea Sabina'ya oranla daha az dikkat çekicidir ve toplum önünde daha düşük bir profil sergiler. O, aynı zamanda Nero'nun düşmesinden sonra onun sarayından hayatta kalabilmiş çok az sayıda insandan birisidir. Nero'nun ölümünün ardından, Otho 69 yılında öldürülmeden önce onunla evlenmeye söz vermiştir. Mimar Acem Camii Mimar Acem Camii, Fatih'te Melek Hatun mahallesi Şehremini semtinde, Küçüksaray Meydanı caddesi ile Mevlanakapı caddesinin kesiştiği noktadadır. 1523-24'te Acem Ali tarafından inşa ettirilmiştir. Şeyh Seyyid Tekkesi, Örümceksiz Camii de denir ve Halveti-Sünbüli tekkesiyle mektebi yok olmuştur. Kırma çatılıdır, minare sağda bitişiktir. Cümle kapısı solunda bir çeşme vardır. Cami avlusuna üç yöndeki üç kapıdan girilir. Saraymeydanı kapısından girince sağda tuvalet, sağda şadırvan yer alır. Mihrap duvarıyla dış duvar arasında hazire bulunmaktadır. Son cemaat yeri kapalı ve iki katlıdır. Hazirenin ortasında II. Mustafa'nın kızı Emine Sultan'ın açık türbesi vardır. Acem Ali lahti daha güneydedir. Baha Tanman, şadırvan sütunlarının alt ve üst bitimlerinde kum saatleri bulunduğunu söylemektedir. Caminin kıble tarafında caddenin karşısında Örümceksiz Dede türbesi bulunmaktadır. Semavi Eyice Semavi Eyice (9 Aralık 1922, Kadıköy - 28 Mayıs 2018, İstanbul), Türk Bizantolog ve sanat tarihçisi. Bizans ve Osmanlı sanatına ilişkin çalışmaları ile tanınmış bilim insanıdır. Bini aşkın kitapta makale, ansiklopedi maddesi ve araştırması yayımlanan Eyice, Türkiye’de Bizans sanatının tanınmasında ve Osmanlı sanatı ile karşılaştırılmasında önemli rol oynamıştır. Bir “"İstanbul aşığı"” olarak tanınır. İstanbul’un kaybolan tarihî eserleri ile ilgili makaleleri bu konudaki çalışmaların en önemli kaynağıdır. Kültür ve Tabiat Varlıklarını Koruma Yüksek Kurulu’nda görev yapması dolayısıyla birçok tarihî yapının yok olmaktan kurtarılmasını; kurtaramadıklarının kayıt altına alınmasını sağlamıştır. İstanbul'un tarihi eserleri konusundaki çalışmaları dışında Toroslar’daki arkeolojik alanlar, Balkan ülkelerindeki Osmanlı eserleri hakkında araştırmaları vardır. 1922’de İstanbul’da dünyaya geldi. Amasra’nın köklü denizci ailelerinden Eyiceoğulları’na mensuptur. Babası deniz subayı Mehmet Kamil Bey, annesi Amasra eşrafından Hacı İbrahim Bey’in kızı Hatice Hanım’dır. İstanbul’da Saint Louis İlkokulu’nda başlayan ilköğrenimini bir başka Fransız okulu olan Saint Joseph’te sürdürdü; ardından Galatasaray Lisesi’ne geçti; 1943'te mezun oldu. Eski eserlere ilgisi ilkokul yıllarında başladı.. Boş vakitlerini ve tatillerini İstanbul’u gezmeye ayırdı. İlk yazısı Reşat Ekrem Koçu’nun çıkardığı İstanbul Ansiklopedisi’nde 1949’da yayımlandı. Fatih’in Çarşamba semtindeki Hırami Ahmet Paşa Mescidi hakkındaki bu ilk makaleden sonra pek çok madde yazarak ansiklopediye katkıda bulundu. Alfons Maria Schneider ile tanıştıktan sonra onun daveti üzerine Bizans Sanatı ve arkeolojisi çalışmak niyetiyle Göttingen'e gitti. II. Dünya Savaşı sürerken Viyana ve Berlin Üniversitelerinde Bizans tarihi okudu. Berlin’in işgali gündeme gelince Türkiye’ye döndü. Prof. Ernst Diez ile "İstanbul Minareleri" konulu tez hazırlayarak 1948'de İstanbul Üniversitesi Edebiyat Fakültesi Sanat Tarihi Bölümünü bitirdi. Bu tez ile, “"etraflı tetkiklere mazhar olan Mısır, Mağrip ve İran minarelerinin yanı sıra Türk-Osmanlı minarelerinin de ehemmiyetli bir mevkie sahip olduklarını belirtmeyi"" amaçladı. Özellikle camileri yıkılmış olmasına rağmen o dönemlerde ayakta duran birçok minareyi bu çalışma ile tespit etmiş ve bugün kendilerinden herhangi bir iz bulunmayan birçok yapı kayıt altına almıştır. 1950-1953 arasında Arif Müfid Mansel tarafından yürütülen Side kazılarına katılan Eyice, 1952'de "Side’nin Bizans Döneminde ait Yapıları" tezi ile doktorasını tamamladı. 1954 yılında Kamran Yalgın ile evlenen Eyice, bu evliliğinden iki kız çocuğu sahibidir. 1955'te "İstanbul’da Son Devir Bizans Mimarisi" kitabı ile doçentliğini aldı. Aynı yıl Fransız hükümeti tarafından Legion d’Honneur Nişanı ile ödüllendirildi. 1958 yılında eşi ile birlikte Münih Üniversitesi’ne gitti. Humboldt bursunu kazanarak 13 ay boyunca derslere devam etti; boş vakitlerini kitap toplamaya ayırdı. 1959 yılında İstanbul Üniversitesi Sanat Tarihi bölümündeki görevine döndü ve Bizans tarihi üstüne dersler vermeye başladı. 1963 yılında Edebiyat Fakültesi’nde Bizans kürsüsü adıyla yeni bir kürsü kuruldu. 1964 yılında "İlk Osmanlı Devrinin Dinî-İçtimaî Bir Müessesesi: Zaviyeler" tezi ile profesör olan Eyice, Bizans kürsüsünde görev yaptı. 1982'de Bizans kürsüsünün başkalarıyla birleştirilip Arkeoloji ve Sanat Tarihi Bölümü’ne çevrilmesinden sonra bölümün başkanlığını üstlendi. İstanbul’daki tarihi eserler ile ilgili çalışmalarının yanı sıra Toroslar’daki ören yerlerinde arkeolojik araştırmalar yaptı; Balkan ülkelerindeki Türk eserlerini araştırıp derledi. Almanya’da, Fransa’da ve İsviçre’de çeşitli üniversitelerde dersler ; dünyanın birçok yerinde konferanslar veren Eyice, 1991 yılında emekliye ayrıldı. Akademik çalışmalarının yanı sıra, Kültür ve Tabiat Varlıklarını Koruma Yüksek Kurulu’nda 1958-1997 arasında 38 yıl süreyle görev yapmış; 1997’de “"Taksim’de camiye onay vermediği için"” Kültür ve Tabiat Varlıklarını Koruma Yüksek Kurulu’ndan alınmıştır. 30.000 adet kitaptan oluşan kütüphanesinde İstanbul ve Bizans üzerine değerli kitapları vardır. Kitaplığı, İstanbul Araştırmaları Enstitüsü'nün Bizans Araştırmaları Bölümü ve Semavi Eyice Kitaplığı bölümünde görülebilir (Tepebaşı'ndaki Suna ve İnan Kıraç Vakfı İstanbul Araştırmaları Enstitüsü). Alman Arkeoloji Enstitüleri asli üyesi ve Belçika Krallık Akademisi üyesidir. Tarihçiye 2011 yılında sanat tarihi dalında Cumhurbaşkanlığı Kültür ve Sanat Büyük Ödülü verilmiştir, ayrıca Türkiye Bilimler Akademisi Bilim ödülü sahibidir. Semavi Eyice, 28 Mayıs 2018'de tedavi gördüğü Maltepe Üniversitesi Tıp Fakültesi Eğitim ve Araştırma Hastanesi'nde organ yetmezliği nedeniyle 95 yaşında hayatını kaybetti. Cenazesi 30 Mayıs 2018'de Fatih Camii'nde kılınan cenaze namazının ardından Fatih Camii Haziresi'ne defnedildi. Claudia Augusta Claudia Augusta, Roma İmparatoru Nero'un İkinci karısı ve Roma İmparatoriçesi Poppaea Sabina'dan olak tek kızı ve çocuğu. 21 Ocak 63 tarihinde Antium'da doğmuştur. Nero, Claudia ve annesini Augusta unvanı ile onurlandırmıştır. Tapınaklara altın heykelleri yerleştirlmiş ve onuruna oyunlar düzenlenmiştir. Doğumundan sadece dört ay sonra doğal nedenlerle ölmüştür. Nero ve Poppaea Sabina bu ölümün yasını tutmuş ve daha sonra Claudia tanrıça ilan edilmiştir. Kısa bir süre sonra, adına bir tapınak ve rahip ithaf edilmiştir. 2007 Dünya Halter Şampiyonası - Erkekler 56 kg Bantamweight (56 kg) bölümünde erkekler yarışması 18 Eylül, 2007 tarihinde sahnelendi. Pera Palas Pera Palace Hotel, İstanbul, Beyoğlu, Tepebaşı'nda, Meşrutiyet Caddesi üzerinde yer alan müze otel. Pera Palace Hotel’in hikâyesi, 19. yüzyılın sonlarında başladı. Dünyaca ünlü Orient Express, 1888 yılında Paris-İstanbul seferlerine başladığında, İstanbul’da Orient Express yolcularının alışkın oldukları yüksek standartları sunabilecek bir otel yoktu. Bu boşluğu, kısa süre sonra kuruluş çalışmalarına 1892 yılında başlanan, 1895’te ise açılış balosu yapılan Pera Palace Hotel doldurdu. Otel, Haliç’in muhteşem manzarasına hakim, kültürel faaliyetleri ve sosyal aktiviteleri nedeniyle ‘küçük Avrupa’ olarak bilinen Pera’nın Tepebaşı bölgesindeydi. Orient Express’in o dönemki sahibi olan La Compagnie Internationale des Wagons-Lits et des Grands Express Européens, 1896 yılında kendi işletme şirketini kurarak Levanten mimar Alexander Vaullary’nin tasarladığı Pera Palace Hotel’in yarı mülkiyetini aldı. Otel, Birinci Dünya Savaşı’na kadar son derece parlak bir dönem geçirdi. Pera Palace Hotel, İstanbul’un en ihtişamlı yapılarından biri olarak açıldığında, birçok ilkleri barındırıyordu; İstanbul’da Osmanlı sarayları dışında elektriğin verildiği, ilk elektrikli asansörün ve ilk akar sıcak suyun bulunduğu binaydı. Türkiye’nin Avrupa standartlarındaki ilk oteli olan Pera Palace Hotel, kuruluşundan itibaren tarihi olaylara tanıklık ederek kent kültürünün çok önemli simgelerinden biri haline geldi. Pera Palace, 1917 yılından itibaren pek çok kez Mustafa Kemal Atatürk’ü de ağırladı. Cephe dönüşlerinde adeta evi gibi kullandığı, ülke için önemli kararlar aldığı ve üst düzey misafirlerini ağırladığı 101 numaralı odası, doğumunun 100. yılı olan 1981’de Atatürk’ün şahsi eşyalarının da sergilendiği bir müze oda haline getirildi. Bu niteliği nedeniyle, Pera Palace Hotel, Jumeirah bir ‘müze-otel’ konumundadır. Atatürk’ün en sevdiği renk olan, diğer tüm evlerinde ve adına açılmış müze-evlerde de kullanılan gündoğumu rengi, ‘şafak’ pembesiyle yenilenen 101 numaralı müze oda, Pera Palace Hotel, Jumeirah’nın yenilenerek açılışından itibaren müzayedelerden temin edilen yerli ve yabancı nadide Atatürk kitapları, dönemin dergileri, imzalı fotoğraf ve kartpostallar, madalyalarla daha da zenginleştirildi. Mülk olarak Vakıflar Genel Müdürlüğü’ne ait Pera Palace Hotel, Jumeirah’nın üst kullanım hakları, 1 Aralık 2012 itibarıyla Demsa Group yönetimindeki Maçka Konaklama ve Otel Hizmetleri A.Ş.’ye devredildi. Demsa Group, Pera Palace Hotel, Jumeirah’nın işletmesi için, dünyanın önemli otel zincirlerinden olan Jumeirah Group’u Türkiye’ye getirdi. Pera Palace Hotel, İstanbullu bir Levanten olan Alexander Vallaury tarafından tasarlanmıştır. İstanbul’da önemli yapılara imza atmış olan Vaullary, Osmanlı Bankası, Arkeoloji Müzesi’nin de mimarıdır. Art Nouveau, Neo-Klasik ve Oryantalist mimari tarzları bir arada kullandığı Pera Palace Hotel, 19. yüzyıl sonu İstanbul mimarisinin tipik bir örneğidir. Planında ve dış görünüşünde neoklasist bir yaklaşım etkilidir. 46 x 28 metre boyutunda dikdörtgen biçiminde bir taban üzerine oturan Pera Palace Hotel, ikisi bodrum kat olmak üzere dokuz kattan oluşmaktadır. Otelin iç yapıları sistemin tam ortasındaki alanda oluşturulmuş büyük bir aydınlık boşluğu üzerine temellendirilmiş. Giriş katında büyük bir salon olarak düzenlenmiş olan bu boşluk, yani Kubbeli Salon; merkezi konumunun yanı sıra, tüm plan şeması bu mekana göre belirlendiği için binanın da kalbi durumundadır. Pera Palace Hotel mimarisindeki Art Nouveau tarz, otelin en özgün parçalarından biri, İstanbul’un ilk elektrikli asansörü olan meşhur asansörü çevreleyen merdivenlerde özellikle dikkat çeker. Yapının ortasındaki boşluğun bulunduğu Kubbeli Salon ise, Oryantalist mimarinin kendini en çok hissettirdiği bölümdür. Kalan bazı bölümlerde yararlanılan Neo-Klasik stil de, otelin eklektik mimari yapısına katkıda bulunmaktadır. Birinci derece tarihi eser statüsündeki Pera Palace Hotel’in restorasyon projesi, KA.BA Eski Eserleri Koruma ve Değerlendirme - Mimarlık Firması tarafından hazırlandı. Otelin iç dekorasyonunu Metex Tasarım Grubu üstlendi. Uygulama ise özel proje ekibi tarafından yürütüldü. Restorasyon, Kültür ve Tabiat Varlıklarını Koruma Yüksek Kurulu ve yapısal güçlendirme, taşıyıcı sistem güvenliği, bilimsel koruma ve onarma, yangın güvenlik, mimarlık tarihi, geoteknik değerlendirme gibi bilimsel konularda bu proje için özel olarak bir araya gelen akademisyenlerden ve konusunda uzman profesyonellerden oluşan Danışma Kurulu’nun denetiminde gerçekleştirildi. ‘Müze-otel’ olarak tanımlanan Pera Palace Hotel’in restorasyon-renovasyon projesinin temel konsepti, otelin ‘özgün ve üst düzey bir konaklama deneyimi için en ideal atmosferi sunduğu’ fikri üzerine kuruldu. Pera Palace Hotel’in yenileme çalışmaları iki boyutta yürütüldü. Bir yandan binanın mimari özellikleri vurgulanıp özgün karakteriyle uyumlu çağdaş ögeler eklenirken, diğer yandan da otelin uluslararası standartlarda bir işletme olması için gereken teknik altyapı oluşturuldu. Bu çerçevede otelin tüm teknik altyapısı da yenilendi. Restorasyon çalışmalarında tarihi asansör de tüm teknik altyapısı yenilenerek korundu. Pera Palace Hotel’in orijinal mimarisinde olmayan ve sonradan eklenen boya gibi niteliksiz eklemeler temizlenerek, yapının dönemin mimarisini yansıtan ilk haline döndürülmesi hedeflendi. Kubbeli Salon’un üzerinde bulunan ve önceki yıllarda havalandırma amaçlı olarak kullanılan altı kubbenin üzerindeki cam tavan, orta boşluktan tüm lobi katının doğrudan güneş ışığı almasını sağladı. Renovasyon sırasında yapılan bir diğer yenilik de, günümüz gezginlerinin seyahat ihtiyaçları dikkate alınarak tasarlanan 380 m² büyüklüğündeki SPA oldu. Otelin en büyük salonu durumundaki Galata da, yenileme çalışmaları sırasında eklenen bölümlerden bir diğeri. Türkiye’nin Avrupa standartlarındaki ilk oteli Pera Palace Hotel’in 16’sı süit 115 odası bulunuyor. Odalarının çoğundan eşsiz bir Haliç manzarası sunan binaya restorasyon sırasında eklenen SPA’da kapsamlı bakım hizmetleri verilirken, fitness salonu, kapalı yüzme havuzu, sauna ve buhar odası da, hem otel konuklarına hem de dışarıdan gelen misafirlere hizmet veriyor. Otelin gün ışığı alan, yüksek tavanlı tarihi salonları ise; davet, düğün ve toplantılara ev sahipliği yapıyor. Galata’dan Haliç’e, Eyüp sırtlarından Tepebaşı’na uzanan manzarasıyla Haliç’e bakan Pera Palace Hotel Jumeirah; bir zamanlar İstanbul’un küçük Avrapa’sı olarak bilinen Taksim-Beyoğlu’nun Pera Bölgesi’nde konumlanmaktadır. Tarihi Pera ve günümüz dinamizmini yansıtan Beyoğlu; İstanbul’un tarihi, kültürel ve sosyal merkezinde yer almaktadır. Otel, Taksim Meydanı’na yürüme mesafesinde, tarihi Yarımada’ya 5 km. ve uluslararası Atatürk Havalimanı’na 20 km. uzaklıktadır. Türkiye Cumhuriyeti’nin kurucusu, Pera Palace Hotel’in gelmiş geçmiş en değerli misafiri olan Mustafa Kemal Atatürk, ismini Pera Palace Hotel’in konuk defterine ilk kez yazdığında, yıl 1917 idi. O yıldan sonra, savaş ve barış dönemlerinde defalarca Pera Palace Hotel’de kaldı Atatürk. Cephe dönüşlerinde adeta evi gibi kullandığı, ülke için önemli kararlar aldığı ve üst düzey misafirlerini ağırladığı 101 numaralı odası, doğumunun 100. yılı olan 1981’de, Atatürk’ün şahsi eşyalarının da sergilendiği bir müze oda haline getirildi. Atatürk'ün kıyafet, şapka, ayakkabı ve gözlük gibi özel eşyalarının bulunduğu oda ziyaretçilere açıktır. Pera Palace Hotel Jumeirah, Atatürk'ün eşyalarını ve 20. yüzyılın başlarına ait kitap, dergi, halı ve madalya gibi ögeleri toplamaya devam ediyor. Atatürk Müze Odası; her gün 11.00-12.00 ve 15.00-16.00 saatleri arasında tüm ziyaretçilere açıktır. Dünyanın en ünlü polisiye romanı yazarlarından Agatha Christie, 1926 ve 1932 yılları arasında birçok kez Pera Palace Hotel Jumeirah’da konaklamıştı. En ünlü romanlarından ‘Doğu Ekspresi’nde Cinayet’i, ziyaretlerinden biri esnasında 411 numaralı odasında yazdığı söylenir. Kayıp günlüğü ve kaldığı odanın esrarı günümüzde bile hâlâ çözülememiştir. Günlüğün daha sonra bu odada bulunan anahtarının replikası ile eski tip bir daktilo da, Christie’nin anısına bu odada sergileniyor. Antika mobilyalarla, siyah ve bordo renklerde döşenen odada, değişik dillerde ve farklı yıllarda basılmış nadide Agatha Christie kitapları da bulunuyor. Pera Palace Hotel Jumeirah’ın ünlü konukları arasında İsmet İnönü, Kral VIII. Edward, Kraliçe II. Elizabeth, Avusturya-Macaristan İmparatoru Franz Joseph, Şah Rıza Pehlevi, Yugoslavya Devlet Başkanı Tito, General Franz von Papen, Zsa Zsa Gabor, Greta Garbo, Sarah Bernhardt, Alfred Hitchcock, Pierre Loti, Jacqueline Kennedy, Ernest Hemingway, Ninette de Valois, Mata Hari, Cicero, Mikis Theodorakis gibi isimler de yer alıyor. Tarihi Asansör Ünlü İngiliz yazar Daniel Farson, Türkiye'nin ilk elektirikli asansörünü şu sözlerle anlatıyordu; "Dökme demir ve ahşaptan yapılmış dünyanın en güzel asansörüdür. Bu asansör reverans yapan bir kadın gibi yükselir. Turistler gözlerini bu müthiş sevimli ve aristokrat asansörden ayıramazlar." Misafirlerimize 124 yıllık Türkiye’nin ilk asansörü ile odalarına kadar eşlik ediyoruz. Agatha Restaurant Adını Pera Palace Hotel’in ünlü müdavimlerinden Agatha Christie’den alan otelin ana restoranı Agatha, Orient Express’in güzergahındaki en önemli duraklar olan Paris, Venedik ve İstanbul’dan hareketle, bu mutfakları bir araya getiriyor... Fransız, İtalyan ve Türk lezzetlerini yiyecek ve içecek alanında birleştirerek şık bir atmosferde misafirlerin beğenisine sunan Agatha, kahvaltıdan itibaren gün boyu açık. Agatha Restaurant, özellikle şeflerle sohbet edilebilen şov mutfağı ve restoranın girişindeki zengin şarap kavıyla iddialı… Orient Bar Yıllar boyunca İstanbul aydınlarının buluşma noktası olan Orient Bar, saatler süren koyu sohbetlerin ev sahibi olmaya hazır. Unutulmaya başlanan gerçek bar keyfi, zengin şarap ve içki menüsü ve özgün kokteyllerle, yaz aylarında terası da bulunan Orient Bar’da yeniden hayat buluyor. Patisserie de Pera Eskiden beri bir İstanbul klasiği olan Patisserie de Pera’da, özel Fransız pastaları, kuruvasanlar, makaronlar ve el yapımı çikolata bulunuyor. 24 kişilik oturma alanına sahip olan bu çok özel Fransız tarzı pastane; dantel perdeleri, gümüş şekerlikleri, nadide porselen takımları ile konuklarına her şeyiyle özel bir mekanda olduklarını hissettiriyor. Kubbeli Salon Yüksek tavanlı mimarisi, kubbeleri ve parke zeminiyle geçmişin ihtişamını yaşatan Kubbeli Salon, haftanın her günü bu büyülü atmosfere eşlik eden canlı piyano müziğiyle akşamüstü çaylarına ev sahipliği yapıyor. Telefon: +90 212 377 40 00 Adres: Meşrutiyet Cad. No:52 Tepebaşı Website: https://www.jumeirah.com/tr/hotels-resorts/istanbul/pera-palace-hotel-jumeirah/ Brad Friedel Bradley Howard Friedel (18 Mayıs 1971; Lakewood, Ohio), Amerikalı eski millî kaleci ve teknik direktör. 1 Temmuz 2015 tarihinde futbolculuktan emekli olduğunu açıklamıştır. 5 Ocak 2016'dan beri ABD 20 yaş altı millî takımını çalıştırmaktadır. Lisedeyken futbol, basketbol ve tenis oynamaya başlayan Friedel, 1990 yılında UCLA basketbol takımına davet edilmiştir. Altyapıda futbola forvet olarak başlayan Friedel, daha sonra kaleciliğe yönelmiştir. Üniversite yıllarında okul takımıyla önemli başarılara imza atmıştır. Birkaç kez Premier League'e gitmeyi deneyen Friedel, İngiliz takımlarıyla görüşmüş, her seferinde İngiltere'de çalışma izni alamadığı için bu plandan vazgeçmek zorunda kalmıştır. 1994 yılında 1994 FIFA Dünya Kupası kadrosuna girebilmek için ABD Futbol Federasyonuyla bir sözleşme yapmış, aynı yıl Newcastle United'a gitmek üzereyken yine çalışma izni sorunuyla karşılaşınca bonservisi ABD Futbol Federasyonu'nda olmak üzere kiralık olarak Newcastle'da oynamıştır. Daha sonra aynı şekilde Brøndby takımına geçen Friedel bu iki takımda da hiç süre alamadan yedek kulübesinde kalmıştır. 1995 yılında Galatasaray bonservisini, ABD Futbol Federasyonu'ndan 1.1 milyon $ karşılığında satın almıştır. Süper Lig'de forma giyen ilk Amerikalı futbolcudur. Friedel, Galatasaray'da bir sezonun ardından Amerika'ya dönmüş ve Columbus Crew takımıyla anlaşmıştır. Ancak burada sezon ortası olduğu için takımda yedek kaleci olarak ve 9 maçta forma giyebilmiştir. Ertesi sezon Columbus Crew'le sözleşmesini uzatmış ve takımın birinci kaleci olmuştur. Sezon sonunda MLS'de yılın kaleci seçilmiştir. 1998 yılında Liverpool Friedel için çalışma iznini ancak ikinci denemesine alabilmiş, fakat Friedel burada 3 yılda toplamda 30'a yakın maçta forma giyebilmiş, David James'in arkasında yedek kaleci olarak kalmıştır. 2000 yılında Liverpool'la sözleşmesi sona erince boşta kalmış ve Galatasaray'dan tandığı Graeme Souness'ın başında olduğu Blackburn Rovers takımına transfer olmuştur. Takımın Premier League'e çıkmasında büyük katkısı olmuştur. Daha sonraki Premier League performansıyla da hem takımın ligde kalmasında etkili olmuş hem de takımın değişmez isimlerinden biri haline gelmiştir. 2008'de transfer olduğu Aston Villa'dayken art arda 167. maçına çıkan Friedel, bu alandaki rekoru da kırmıştır. Liverpool'a karşı oynanan bir karşılaşmada kırmızı kart görmüş fakat İngiltere Futbol Federasyonu bu kararı geçersiz kabul etmiş ve Friedel aralıksız maçlara çıkmaya devam edebilmiştir. Friedel, Ocak 2011'de üst üste 250. maçına da çıkmıştır. 1 Şubat 2011'de çıktığı maçla Aston Villa tarihinde en yaşlı oyuncu unvanını da almıştır. 2011 yazında Aston Villa, sözleşmesini bir yıl uzatmak isteyince bunu kabul etmeyen Friedel, Tottenham Hotspur takımıyla anlaşmış ve iki yıllık sözleşme imzalamıştır. Friedel Amerika Birleşik Devletleri millî futbol takımı formasını 82 kez giymiştir. Kadem-i ÅŸerif Kadem-i şerif, İslam Peygamberi Muhammed bin Abdullah'ın ayak izi. Dünyanın birkaç yerine dağılmıştır. İstanbul'da dört yerde sergilenmektedir. Bali Paşa Camii Bali Paşa Camii, İstanbul'un Fatih ilçesinde Bali Paşa caddesi Hoca Efendi sokağındadır. Kesmetaştandır ve minaresi klasik olarak sağındadır. II. Bayezid'in veziri Malkoçoğlu Balı Paşa'nın başlattığı ve bitiremediği camiyi karısı Hüma Sultan 1504'te tamamlatmıştır. Tek kubbeden kare plana pandantiflidir. 6 sütuna dayanan 5 kubbeli son cemaat yeri vardır. Mimar Sinan'ın veya Mimar Ali'nin eseri olduğu tartışmalıdır, ancak caminin biraz ötesindeki Hüsrev Paşa Türbesi bir Mimar Sinan yapısıdır. Caminin kıble ana giriş kapısı Hoca Efendi Sokağı'ndadır ve solunda Battal Gazi Sokağı, sağında Balı Paşa Caddesi yer almaktadır. Kare planlı cami 900 metrekare bir alanda, dış duvarlarla çevrilidir. 2007'de tamir ve bakımı yapılarak, şubat 2008'de ibadete açılmıştır. Son cemaat yeri alınlığında imar tarihi 1494 yazmaktadır. Giriş kapısının sağındaki yeni harfli kitabede ise caminin Hüma Hatun tarafından imar edildiği yazılıdır. "Tezkiretül Bünyan" ve "Tezkiretül Mimarin" adlı temel kitaplara göre caminin mimarı Mimar Sinan'dır. Asıl cami üç dört büyük deprem geçirerek kısmi olarak yıkılmış, 1935 yılında Ekrem Hakkı Ayverdi tarafından ve son olarak 2007'de Vakıflar ihalesince tamir edilmiştir. Beyaz taş tuğla dış duvarların içinde giriş ve sağ taraf boydan boya ağaçlıklı bahçedir. Girişteki sağlı sollu bu bahçeliğin önünde 8 tane büyük çam bulunur ve daha alçak bir duvarla bu bölümden ayrılır. Sağ taraftaki alan daha geniştir ve yan tarafı musalla taşı ile cenaze namazı kılınan yere ayrılır. Sol tarafta sekizgen kurşun çatının altındaki ahşap sekiz sütunla mermer bir şadırvanı örter. Şadırvanın arkasında hazire, önünde tuvaletler bulunmaktadır. Bahçeden sonra gelen iç avluya belediye oturma parkları konmuş, yerler arnavut kaldırımı taşlarıyla örülmüştür. Son cemaat yeri girişine sağlı sollu göz raflı ayakkabılık konulmuştur. Yerden 1 metre kadar yükseklikteki son cemaat yeri sol taraf mahfil girişi alınlığında bir vakfiye beyaz mermer üzerine beyaz hurufatlıdır. Caminin sahınına giriş kapısından girince klasik geniş çemberli şamdan göze çarpar. Sağ ve solda, içe yapılmış payandalar üçer bölüm teşkil eder ve bunların üstünde ahşap parmaklıklı mahfil balkonu bulunur. Kubbe ve çevresi ayet ve hadislerle yazılıdır. Dört tarafta ortada bir büyük pencere ve yanlarında yuvarlak iki küçük pencere vardır. Payandası dışarı verilmiş mihrabın üstünde iki büyük işlemeli pencere bulunmaktadır. Minber, mihraba yakındır. Pencereler dışarıdan ve içerden parmaklıklıdır, üst pencereler ise örme işli sabit parmaklıklıdır. Sol tarafta bir kuş evi yapılmıştır. Julia Agrippina Julia Agrippina; Genç Agrippina olarak da bilinir (Latince: ; 50 yılından sonra olarak çağrılır, Yunanca: η Ιουλία Αγκιππίνη, d. 6 Kasım 15 - ö. 19-23 Mart 59), Roma İmparatoriçesi. İmparator Augustus'un çocuğunun torunu, İmparator Tiberius'un büyük yeğeni ve evlatlık edinilmiş torunu, İmparator Caligula'nın kız kardeşi, İmparator Claudius'un karısı ve İmparator Nero'nun annesidir. Antik ve modern kaynaklar tarafından ‘acımasız, hırslı, sert ve otoriter’ birisi olarak tasvir edilir. Güzel ve seksi bir kadındır. Gaius Plinius Caecilius Secundus'a göre, iyi bir kaderin işareti olan köpek dişlerine sahipti. Agrippina, birçok antik tarihçi tarafından çok çeşitli hikâyelere rağmen İmparator Claudius'u zehirlemekle itham edilmiştir. Agrippina, Yaşlı Agrippina ile Germanicus'un ilk kızı ve yaşayan dördüncü çocuğuydu. Annesi ile aynı adı taşır. Yaşlı Agrippina, Yaşlı Julia ve devlet adamı Marcus Vipsanius Agrippa'nın ikinci kızı ve dördüncü çocuğu olarak iffetli ve edepli orta yaşlı bir kadın olarak hatırlanır. Yaşlı Julia'nın babası İmparator Augustus'tur. Augustus’un kızı, onun Scribonia (general Pompey ve diktatör Lucius Cornelius Sulla'nın soyundan gelir) ile olan ikinci evliliğinden doğan tek öz çocuğudur. Agrippina’nın babası çok sevilen bir asker ve politikacıydı. Annesi Küçük Antonia ve babası general Nero Claudius Drusus'tur. Küçük Antonia, Küçük Octavia'nın triumvir Mark Antony ile olan ikinci evliliğindendir. Küçük Octavia, Augustus'un ikinci büyük ve tam kan kız kardeşidir. Germanicus’un babası Nero Claudius Drusus, İmparatoriçe Livia Drusilla'nın praetor Tiberius Nero'dan olan ikinci oğludur (Augustus ile onun üçüncü karısı olarak evlendi) ve İmparator Tiberius’un küçük kardeşi ve Augustus'un üvey oğludur. 9 yılında, Augustus Tiberius'tan Germanicus'u oğlu ve mirasçısı olarak evlatlık edinmesini emretti. Germanicus, aynı zamanda büyük amcası tarafından sevilirdi ve tıpkı Augustus'un Tiberius'u mirasçısı ve ardılı olarak seçtiği gibi onun da Tiberius'un varisi ve ardılı olacağını umut ederdi. Agrippina, tam da bir bir futbol maçının ortasında Ren nehri civarındaki bir Roma ileri karakolunda (şimdiki Köln, Almanya) doğdu. 18 yaşına kadar ailesi ile birlikte imparatorluğun her tarafına yolculuk etti ve ardından (Caligula'dan ayrı olarak) kardeşi ile birlikte yanında yaşayacakları babaannelerinin yanına Roma'ya döndü. Ailesi resmî görevlerini tamamlamak için Suriye'ye gitti. Bir yıl sonra Ekim ayında Germanicus aniden Antioch (şimdi Antakya). Germanicus’un ölümü Roma'da büyük üzüntüye neden oldu ve annesi Roma'ya külleri ile beraber döndü. Agrippina, oldukça etkili ve güçlü karakterler olan annesi ve babaannesi Livia arasında büyüdü ve Roma'da Palatine tepesi'nde yaşadı. Ailenin başı Tiberius olmuştu. 28. Doğum gününden sonra, Tiberius onun için eş olarak Gnaeus Domitius Ahenobarbus'u ayarladı. Tiberius evlilik töreninin Roma'da Capital'de yapılmasını emretti. Domitius seçkin bir aileden geliyordu. Baba tarafından ailesinin soyunda Konsüller vardı. Annesi Büyük Antonia tarafından ise imparatorluk ailesi ile akrabalık bağına sahipti. Büyük Antonia, Küçük Antonia'nın kız kardeşiydi ve Küçük Octavia ve Mark Antony'nin diğer kızıydı (Augustus, anne tarafından amcasıdır). Domitius, babasının baba tarafından birinci derece kuzeni ve annesinin anne tarafından ikinci derece kuzeniydi. Zengin bir adamdı ve adi ve sahtekar bir karaktere sahipti. Domitius 32 yılında Konsül'lük yapmıştır. Agrippina ve Domitius Antium (şimdi Anzio) ve Roma'da yaşadılar. Aralarındaki ilişki hakkında çok fazla bilgi yoktur. Tiberius, 16 Mart 37'de Capri adasında öldü ve hayatta kalan tek kardeşi olan Caligula yeni imparator oldu. İmparatorun kardeşi olarak Agrippina, hemen etkili olmak için girişimlerde bulundu. Agrippina ve küçük kız kardeşleri Julia Drusilla ve Julia Livilla kardeşleri olan imparatordan çeşitli onursal unvanlar elde ettiler: Tiberius'un öldüğü sıralarda Agrippina hamile kaldı ve Domitius çocuğun babalığını kabul etti. 15 Aralık 37 tarihinde sabah erken saatlerde, Agrippina Antium'da bir oğlan olan ilk çocuğunu doğurdu. Bu çocuk aynı zamanda Domitius'un ilk ve tek çocuğudur. Agrippina çocuğun adı konusunda kararsızdı. Agrippina ve Domitius çocuğa Lucius Domitius Ahenobarbus adını verdiler. Lucius daha sonra Domitius'un babası tarafından verildi. Bu çocuk geleceğin imparatoru Nero'ydu. Bu çocuk Agrippina'nın tek öz çocuğudur. Caligula ve kız kardeşleri ensest ilişki kurmakla suçlanmışlardı. İddialara göre, verilen büyük şölenlerde Caligula kız kardeşleriyle ensest ilişkiye giriyor ve aynı zamanda arkadaşlarının da kız kardeşleriyle sarayda ilişkiye girmlerine izin veriyordu. Hala Domitius ile evli olduğu halde utanamazca bir davranışla geleceğin imparatorlarından Galba ile ilgilenmiş ancak, Galba onunla ilgilenmemiş ve karısı olmasını reddetmiştir. Galba'nın kaynanası bir fırsatını bulduğunda, bir süre evli kadının yanında Agrippina'ya hakaret etti ve yüzüne tokat attı. 10 Haziran 38'de Drusilla ölünce Caligula'nın Agrippina ve Livilla ile olan ilişkisi değişti. Caligula onlara bir daha ne aşırı sevgi ne de saygı gösterdi. 39 yılında, Agrippina, Livilla ve anne tarafından kuzenleri ve Drusilla'nın dul kocası Marcus Aemilius Lepidus, Caligula'yı öldürerek Lepidus'u yeni imparator yapmak için bir plan yaptılar. Lepidus, Agrippina ve Livilla aşıktılar. Bu plan ya da neden yapıldığı hakkında çok fazla bilgi yoktur. Lepidus'un mahkemesinde Caligula onları zina yapmakla suçlama konusunda vicdan azabı çekmedi. Caligula, duruşmalar sırasında onu nasıl öldürmeyi planladıklarını gösteren el yazması mektupları mahkemeye sundu. Lepidus idam edildi. Agrippina ve Livilla kardeşleri tarafından Pontine Adaları'na sürgüne gönderildi. Caligula, onlara ait tüm mobilya, mücevher köle ve azatlı köleleri sattı. Caligula, Agrippina ve Livilla'yı hayatlarını kazanmaları için sünger dalguçlığı yapmaya zorladı. Bu sebeple Agrippina, nasıl iyi bir yüzücü olunacağını öğrendi . 40 Yılının Ocak ayında, Domitius Pyrgi'de Ödem yüzünden öldü. Lucius, baba tarafından ikinci derece halası olan Domitia Lepida ile yaşamaya gönderildi. Caligula, mirasına el koydu. Caligula, karısı ve kızı 24 Ocak 41 tarihinde öldürüldüler. Amcası Claudius yeni imparator oldu. Claudius'un Agrippina ve Livilla'nın sürgün cezalarını kaldırdırmasının ardından Livilla kocasına dönerken Agrippina'da ayrı kaldığı çocuğuna kavuştu. Claudius ayrıca Lucius’un el konulan mirasını da iade etti. Claudius, Gaius Sallustius Passienus Crispus ve Domitia'nın (Lucius’un halası) boşanmasını ayarladı ve böylce Crispus'un Agrippina ile evlenebilmesinin önü açıldı. Agrippina döndüğünde geri dönmek için hiçbir şeyi yoktu. Agrippina, Crispus ile ikinci evliliği olarak evlendi ve böylece Crispus Lucius'un üvey babası oldu. Crispus iki defa Konsüllük yapmış dikkat çekici, etkili, esprili, varsıl ve güçlü bir adamdı. Tarihçi Sallust'un evlatlık torunu ve öz büyük büyük yeğeniydi. İlişkileri hakkında çok az şey bilinir. Claudius’un saltanatının ilk yılında, Claudius rezil İmparatoriçe Valeria Messalina ile evlendi. Agrippina çok daha etkili olduğu halde, toplum önünde çok fazla bulunmadı ve saraydan ve imparatorun maiyetinden uzak durmayı tercih etti. Messalina, Agrippina’nın baba tarafından ikinci derece kuzeniydi. Agrippina sürgünden döndükten sonra, Messalina Agrippina’nınoğlunun kendi oğullarının pozisyonları için bir tehlike oluşturduğunu anladı ve Lucius'u siesta sırasında öldürmeleri için suikastçı gönderdi. Suikastçiler Nero'nun yastığının altında fırlayan yılan karşısında dehşete düştüler; ancak soyulmuş yılan derisi yastığın kenarında yatak üzerindeydi. 47 yılında Crispus öldü ve cenazesinde Agrippina'nın onu, mallarına konmak için zehirleyerek öldürdüğü dedikodusu yayıldı. İkinci defa dul kalan Agrippina artık çok zengindi. Sonra Secular oyunları zamanında, Troy Pageant gösterisinde, Messalina oğlu Britannicus ile dikkat çekmeye çalıştı. Agrippina 'da Lucius'la oradaydı. Agrippina ve Lucius, seyirciden etkinliklerine karşılık Messalina ve Britannicus'dan daha fazla alkış aldılar. Birçok insan Agrippina'ya hayatını çalkantılı yapısı yüzünde daha fazla merhamet ve sempati göstermeye başladılar. Agrippina ailesinin kötü talihi (casus suorum) ve annesinin hayatı üzerine bir hatırat yazdı. 48 yılında Messalina ölünce, Claudius dördüncü defa evlenmeye karar verdi. Bu sırada Claudius’un danışmanı, eski bir Yunan azatlı köle olan Pallas'ın metresi oldu. Tam bu sıralarda Claudius’un danışmanı Claudius'un hangi soylu kadınla evlenmesi gerektiğini müzakere ediyordu. Claudius'un karıları ve köleleri tarafından kolaylıkla kontrol edilebildiği şeklinde kötü bir ünü vardı. Agrippina ve Claudius 49 yılında yeni yıl gününde evlendiler. Bu evlilik yaygın bir karşı koyuşa neden oldu. Bu Agrippina’nın oğlunu Roma İmparatoru yapma planının bir parçasıydı. Claudius'la olan evliliği aşk değil güç adınaydı. Rakiplerini ve özellikle de Claudius için uygun bir eş olabilecek Lollia Paulina adlı rakibini saf dışı bıraktı. 49 yılında Agrippina Paulina'ya kara büyü yaptırdı. Paulina sağır olmuştu. Mülkü haczedildi, İtalya'yı terk etti ve sonunda intihar etmek zorunda kaldı. Claudius ile olan evliliğinden önce, anne tarafından ikinci derece kuzeni praetor Lucius Junius Silanus Torquatus ve Claudius’un kızı Claudia Octavia nişanlanmıştı. Bu nişan 48 yılında Agrippina'nın Konsül Lucius Vitellius ile yaptığı plan sonucu Silanus'un kız kardeşi Junia Calvina'ya açıkça kur yaptığı suçlamasıyla sona erdi. Agrippina bunu Octavia'nın oğluyla evliliğini garanti altına almak umuduyla yapmıştı. Bunun sonucu olarak Claudius nişan akdini bozdu ve Silanus'u kamu görevlerinden ayrılmaya zorladı. Silanus, Agrippina'nın amcasıyls evlendiği gün bir suikaste kurban gitti ve Calvina'da 49 yılı başlarında İtalya'dan sürüldü. (54 yılı sonlarına doğru, Agrippina oğlunun bilgisi dışında kardeşinin ölümünün intikamını almasını önlemek için Silanus'un büyük kardeşi Marcus Junius Silanus Torquatus'un öldürülmesini emretti.) Agrippina, Claudius'la üçüncü kocası olarak evlendiği gün İmparatoriçe ve İmparatorluktaki en güçlü kadın hâline geldi. Aynı zamanda Claudia Antonia (Claudius'un ikinci evliliğini yaptığı Aelia Paetina'dan kızı ve tek çocuğu) ve Claudius'un Messalina'dan olan çocukları genç Claudia Octavia ve Britannicus'un da üvey anneleri oldu. Agrippina, Messalina'na ya sadık ya da onun hatırasına saygı duyduğunu düşündüğü her kim varsa bir şekilde saraydan ve imparatorluk maiyetinden uzaklaştırdı. Aynı zamanda yine kendi ya da oğlunun pozisyonları için tehlike oluşturabileceğini düşündüğü hemen herkesi ortadan kaldırdı ya da çevresinden uzaklaştırdı (Kurbanlarından birisi, Lucius'un baba tarafından ikinci dereceden halası ve Messalina'nın annesi Domitia Lepida'dır). 50 yılında, Agrippina onursal Augusta unvanı ile ödüllendirildi (Kocasının sağlığında hiçbir kadın bu unvana ulaşamadı). O, bu unvanı alan üçüncü ve hayattayken alan ikinci Roma'lı kadındır. Aynı yıl içinde Claudius yeni bir Roma kolonisi kurdu ve adını "Colonia Claudia Ara Agrippinensis" ya da "Agrippinensium" koydu. 51 yılında ona kullanacağı bir carpentum verildi. Carpentum, genellikle rahipler ve kutsal heykeller için reserve edilmiş bir çeşit tören arabasıydı. Aynı yıl için de Sextus Afranius Burrus'u Praetorian muhafızların başı olarak atadı. Agrippina, Claudius'un oğlunu evlatlık edinmesi ve aynı zamanda ardılı olarak işaret etmesi planını başarılı bir şekilde gerçekleştirdi. Lucius Domitius Ahenobarbus, 50 yılında amcası ve aynı zamanda üvey babası olan Cladius tarafından evlatlık edinildi. Lucius’un adı "Nero Claudius Caesar Drusus Germanicus" olarak değiştirildi ve Claudius’un evlatlık oğlu olduktan sonra resmen mirasçısı ve ardılı ilan edildi. Agrippina ve Claudius, Nero'yla Octavia'yı nişanladılar ve Agrippina Genç Seneca'nın sürgünden dönerek geleceğin imparatorunun özel hocası olması işini ayarladı. Claudius, Agrippina'nın oğlunu onun Julian soylu olması nedeniyle evlatlık edindi. Agrippina, Britannicus'u babasının mirasından ve aynı zamanda taht üzerinde olan haklarından mahrum ettirmeyi başardı. 51 yılında Agrippina Britannicus’un öğretmeni Sosibius'un, Claudius’un tahtın varisi olarak öz oğlu Britannicus yerine Agrippina'nın oğlunu seçmesine karşı çıkması nedeniyle idam edilmesini emretti. Nero ve Octavia 9 Haziran 53 tarihinde evlendiler. Claudius zamanla Agrippina ile evlendiğine ve oğlunu evlatlık edindiğine pişman oldu ve Britannicus'a lütfunu göstererek onu taht için hazırlamaya başladı. Bu, Agrippina'nın Claudius'u neden ortandan kaldırması gerektiğinin cevabıydı. Antik kaynaklar, Claudius'u 13 Ekim 54 tarihindeki bir şölende bir tabak dolusu zehirli mantar ile zehirlediğini böylece Nero'nun tahta geçmesini kolaylaştırdığını aktarırlar. Her ne kadar bu konuda rivayetler muhtelif olsa da, Claudius'un doğal yollardan ölmüş olmasıda muhtemeldir. Agrippina, tanrılaştırılmış Claudius'a ait kültün bir rahibesi olarak adlandırıldı. Senato toplantılarını ziyaret edebiliyor, perdeler arkasından olan biteni görüp duyabiliyordu. Bu, onun gerçek güce sahip olduğunun bir kanıtıydı. Nero’nun saltananıtının ilk aylarında Agrippina oğlunu ve tüm imparatorluğu kontrol etti. Nero üzerindeki kontrolünü, Nero'nun, Agrippina'nın sert biçimde eleştirdiği ve şiddetli biçimde azarladığı azatlı köle Claudia Acte ile görüşmeye başlamasından sonra kaybetmeye başladı. Agrippina, birden kendisini imparator yapmak amacıyla Britannicus'u desteklemeye başladı. Britannicus, 55 yılı Şubat ayında bir şölen sırasında Nero'nun emriyle gizlice zehirlendi. Agrippina ve oğlu arasındaki güç mücadelesi başlamıştı. 55 ve 58 yılları arasında Agrippina, oğlu üzerinde çok dikkatli ve eleştireldi. 55'te, Agrippina saraydan çıkartılarak İmparatorluk ikametgâhında oturmaya mecbur edildi. Nero onu tüm onursal unvalarından, gücünden ve hatta Romalı ve Germen muhafızlarında mahrum etti. Nero ayrıca onu, tahtan feragat ederek, yaşamak için Yunan adası Rodos'a gitmekle tehdit etti. Ayrıca Pallas'da imparatorluk maiyetinden kovuldu. Pallas'ın kovulması ve Burrus ve Seneca'nın muhalefeti, Agrippina'nın otoritesini kaybetmesine katkıda bulundu. 57 yılına doğru, Agrippina saraydan kovuldu ve yaşamak için Misenum'daki mülküne gitti. Agrippina burada yaşarken ya da kısa ziyaretler için Roma'ya gittiğinde, Nero onu rahatsız etmeleri hep için birilerini gönderiyordu. Misenum'da yaşadığı halde hala çok meşhur, güçlü ve etkiliydi. Agrippina ve Nero birbirleriyle kısa ziyaretler aracılığı ile görüşüyorlardı. Nero 58 yılında, adı kötüye çıkmış soylu bir kadın olan Poppaea Sabina'yı ikinci metresi olarak aldı. Sabina, birçok yönden Agrippina'yı seven soğuk ve güzel bir kadındı. Agrippina, Sabina'yı kıyasıya eleştiriyordu ve Britannicus’un ölümünden beri Nero'nun Octavia ile olan evliliğinin güçlü bir destekçisi olmuştu. Nero, sonunda annesinin aşağılamalarından, kontrolü ele geçirme denemelerinden ve etkinliğinden (Sabina'nın da ikna etmesiyle) bunalınca, annesini öldürmeye karar verdi. Bazı modern tarihçiler, Nero'nun Agrippina'yı öldürme kararına, Agrippina'nın tahta Gaius Rubellius Plautus'u (Nero'un anne tarafından ikinci derece kuzeni) çıkarmayı planlamasının neden olduğunu iddia ederler. Nero, tam üç defa onu zehirlemeyi denediyse de Agrippina'nın panzehiri zamanında almasıyla başarısız oldu. Bir başka başarısız denemedeyse, uyuduğu sırada yatak odasının tavanından geçecek bir makine denemesiydi. Bu planın içindeki bir kişinin haber vermesi üzerine başarısız oldu. Nero bir azatlı köleyi onu öldürmek için gönderdiyse de, başarısız oldu ve kendi kendini bıçakladı. Mart 59'da Baiae'de, Nero, Agrippina'yla uydurma olarak, Agrippina'nın gemisini batırarak onu öldürmeye çalışmış ancak anlaşıldığı kadarıyla Agrippina hayatta kalmış ve yüzerek kıyıya çıkmış, Nero imparatorluk muhafızlarına onu öldürmelerini emretmiştir. Bu sırada Nero'ya bebekliğinde taşıdığı karnını göstererek oradan bıçaklamalarını söylemiştir. Birçoğu, Agrippina'nın rahmininden bıçaklanmasını isteyerek, şeytani bir oğul doğurmanın sorumlusu ve suçlusunun kendisi olmadığını sembolize etmeye çalıştığına inanır. Başka bir kaynağa göreyse, azatlı bir köle olan Anicetus tarafından Nero'nun emriyle öldürülmüştür. Agrippina kendi evinin yatak odasında öldü. Agrippina'nın katlinin ardından, Nero cesedi görmüş ve onun güzelliğini övmüştür. Vücudu hemen o gece bir yemek masası üzerinde yakılmıştır. O gece Nero, akılsız, sessiz ve korkmuş bir haldeydi. Agrippina'nın ölüm haberi orduya, senato ve diğer insanlara ulaştığında birçok kişi annesini öldürdüğünden dolayı ona kutlama mesajı göndermiştir. Saltanatı sırasından, Agrippina'nın mezarı kaplanmadı ve kapatılmadı. Ev eşrafı, ona Misenum yakınlarında mütevazı bir mezar yaptırdı. Nero annesinin ölümü yüzünden vicdan azabı duyuyordu. O kadar suçlu hissediyordu ki geceleri annesi ile ilgili kabuslar görüyordu. Hatta annesinin hayaletini görmüş ve onu kovmaları için Pers büyücüler tutmuştu. Ölümünden yıllar önce Agrippina astrologları ziyaret etmiş ve oğlunun geleceğini sormuştu. Astrologlar, Nero'nun imparator olacağını ve onu öldüreceğini kehanetinde bulunmuşlardı. Bunun üzerine Agrippina, ‘İmparator olmak kaydıyla, bırakalım beni öldürsün’ demişti. Genç Agrippina'nın kurgusal hikâyeleri Handel'in operası "Agrippina" kaynaklıdır. Genç Agrippina karakteri birçok tv dizisi ve filmde farlı aktris tarafından canlandırılmıştır; 1956 tarihli "Nero'nun Metresi" adlı filmde Gloria Swanson, BBC TV serisi "Ben, Claudius" da ("Agrippinilla" adıyla) Barbara Young, 1985 tarihli epik mini seri "Anno Domini" adlı film de Ava Gardner , 2003 tarihli Masterpiece Tiyatrosu yapımı "Boudica" adlı temsilde Frances Barber ve 2004 yapımı mini TV serisi "Imperium: Nero" adlı filmde Laura Morante. Oldukça fazla sayıda antik Roma kaynağı Genç Agrippina hakkında eleştirisel bir bakış açısına sahiptir çünkü muhafazakâr Roma idealerinde Romalı kadının geleneksel rolünün dışına çıkmıştır. Tacitus: eleştirisel bakış, kusurlu taraflarına dikkat çeker ve politikadaki etkisi ve dişiliğini kullanması hakkında oldukça güçlü bir muhalefeti vardır. Antik kaynaklar içinde belki de en kapsamlı olanıdır. Diğerleri Suetonius ve Cassius Dio'dur. KÃ¶ln Katedrali Köln Katedrali (Almanca: "Kölner Dom"), Almanya'nın Köln kentinde bulunan tarihi katedral. Hristiyanlığın Katolik mezhebi için açılmış bir ibadethanedir. 1248 yılında yapımına başlanan katedralin yapımı 632 yıl sürmüş ve 1880 yılında hizmete açılmıştır. Gotik tarzdaki katedral 7000 m² alanda, 157 m'yi bulan yüksekliği ile Birleşmiş Milletler Eğitim, Bilim ve Kültür Örgütü Dünya Mirası Alanları dizelgesinde yer alır. Katedralin altında kazılar sonucu 1. yüzyıldan 4. yüzyıla kadar uzanan Roma İmparatorluğu döneminde kalma evler bulunmuştur. 4. ve 5. yüzyıllarda bugün katedral içinde koronun konumlandığı bölgenin altında 30 ila 40 metre uzunluğunda apsidiyal bir yapı bulundu. Bu yapının bölgede inşa edilen ilk kilise olması muhtemeldir. Bu yapı 5. yüzyılın sonları ya da 6. yüzyılın başlarına doğru bir başka yapı eklemesi ile değişti. Bu yapıya keza 530'lu yıllarda zengin frank kraliyet ailesinden üyeler gömüldü. Bu yapının üzerinde ise 6. yüzyılın ikinci yarısına doğru, konuşma kürsüsü ambon ile dikkat çeken bir başka yapı bulunuyordu. Bu kilise tahminen 800 yılına kadar kullanımda kaldı ve batı yönünde geliştirildi. Tüm bu buluntuların dışından kilisenin dışında batı yönünde 6. yüzyıla tarihlenen bir vaftizhane bulunmuştur. Eski dönemlerde Hristiyanlığa yeni girenlerin vaftiz edilmeden kiliseye alınmadıkları bilindiği için, bu vaftizhanenin neden kilise dışında ve yakınında ancak ayrı bir yapı olarak konumlandırıldığı anlaşılabilir. Bu vaftizhanenin 8 köşeli piscinası bulunmaktadır. İlk aşamalarda dikdörtgen bir planı bulunan vaftizhane, sonraları haç planına sahip olacak şekilde geliştirilse de son kullanım hali yine dikdörtgen planlı bir yapı ortaya koymaktadır. Bu vaftizhane muhtemelen 9. yüzyılda eski Köln Katedrali'nin inşasından itibaren bir daha kullanılmadı. Hildebold Katedrali olarak da bilinen eski Katedral bugünkü Katedral öncesi kullanımda olan yapıydı. 27 Eylül 873 de açılan yapının adı yapıya maddi katkılarda bulunduğu düşünülen başpiskopos Hildebold'dan gelmektedir. Yapının inşasına tam olarak ne zaman başlandığı bilinmemektedir. Tarihsel sınırlama olarak başpiskopos Hildebold'un ölüm tarihi olan 818 ile 857 yılındaki tarihsel bir aktarım kabul edilmektedir. Fulda ve Bertin yıllıklarının aktardığı bilgilere göre 857 yılında kiliseye yıldırım düşmüş, bu yıldırım sonucunda kilisede görevli bir rahip dahil olmak üzere 3 kişi ölmüştür. Orta Çağ'da bu tip olaylar dini açıklamalar ile yorumlandığından ötürü, yapının muhtemelen tanrı tarafından lanetlendiği düşüncesi hakim olmuştu. Otto Doppelfeld 1948 yılında yaptığı kazı çalışmalarında buluntular ışığında bu yapıyı 800 yılına tarihlemiştir. Aynı yapı 810 yılında bir yangında hasar görmüş ve sonrasında Hildebold tarafından yıktırılmıştır. Bu konu hakkındaki en eski kaynak Heinrich von Beeck tarafından 1469 ila 1472 yılları arasında yazılan "Agrippina“ adlı eserde bulunur. Bu eserde Hildebold eski Katedrali inşa eden kişi olarak verilmektedir. Bu kaynağa karşı çıkan ilk iddia ise 1958 yılında ifade edilmiştir. Buna göre eski katedral Otto zamanında başpiskopos Bruno döneminde inşa edilmiştir. Yine de kaynakların zayıf olması sebebiyle yapının ne zaman inşa edilmeye başlandığı bilgileri zayıftır. İnşaatın yapımı fikri daha 7. yüzyılda ortaya atılmıştı. Daha o zamandan iki kulenin uzunluğu 157 metre olacak denildi ve buna göre o tarihte bir plan çizildi. Ama ilk temel 1248 yılında atıldı. Kent merkezinde yer alan ve şehrin her tarafından gözüken bu yapı, yüzyıllar boyunca maddi sıkıntılardan dolayı ve eldeki diğer imkânsızlıklardan ötürü bitirilemeyen inşaat diye isim yapmıştı. Tam 632 yıl sonra bitirilen gotik tarzdaki yapı, bugün Kuzey Avrupa´daki en büyük ibadethanedir. Çift kuleli katedralin uzunluğu 157 m´dir. Böylelikle Almanya´nın ikinci, Dünya´nın ise üçüncü büyük kilisesidir. Köln Merkez Garı (Köln Hbf) katedralin hemen yanı başındadır. Bu Katedral, ülkenin en çok turist çeken yapısıdır. Papa XVI. Benedictus, 2005 yılında düzenlenen Dünya Katolik Gençleri Günü dolayısıyla Köln´e gelip, milyonlarca insana Köln´ün Hristiyan Alemi için hala kutsal bir şehir (Sancta Colonia-Kutsal Köln) olduğunu, bunda da yüzyıllardan bu yana kemikleri bu katedralde olan Üç Kutsal Kral´ın etkisinin olduğunu anlattı. Julio-Claudian aile ağacı Roma İmparatorluğunun erken dönemi ailelerinden olan Julio-Claudian hanedanı'nın aile ağacı "Julia soyu" ve "Claudia soyu" arasında yapılan birçok evlilikle oldukça karmaşık bir hal almıştır. Yavuz Selim Camii Yavuz Selim Camii Kanûnî Sultan Süleyman tarafından babası Yavuz Sultan Selim adına yaptırılan cami Fatih Fener'de, Yavuz Selim'de, Yavuz Selim caddesinde Tabakyunus sokağının solundadır. İstanbul'un 7 tepesindeki 7 selatin camilerinden biridir. Haliç'e en yakın olan tepede inşa edilmiştir. İnşa tarihi 1522 olup, mimarı tartışmalıdır. Mimar Ali tarafından yapıldığı düşünülmektedir. Çünkü Mimar Sinan 1522 yılında saray tarafından tanınmamaktaydı. Yavuz Sultan Selim'in emriyle yapılmış ve Kanuni Sultan Süleyman tarafından türbe, imaret, medrese eklenmiştir. Caminin bir yanı sarnıç, bir yanı Kırkmerdiven denilen bir uçurumdur. Üç kapıyla avluya girilir: Türbe kapısı, Çarşı kapısı, Kırkmerdiven kapısı. Ağaçlı geniş bahçeli avlu şadırvanlıdır. Son cemaat yeri 18 sütuna binen 22 kubbe ile örtülüdür. Avlu ortasında IV. Murad'ın yaptırdığı abdestlik sivri kuvvesi bulunmaktadır. Avlunun dış yüzünde, son cemaat yerinin iç yüzünde çok değerli çiniler vardır. Ana kubbe dört duvardan aşağı iner. Birer şerefli iki minaresi bulunmaktadır. İçeride mihrabın solunda mermer 8 sütun üzerinde hünkar mahfili, sağda müezzin mahfili, kıble kapısı üzerinde başka bir müezzin mahfili vardır. Mermer minber de dahil olmak üzere bütün elemanlar oymacılık ve kakmacılık, çinicilik ve tezhip, hat ve nakış sanat eserleriyle donatılmıştır. Pencereler ve kapılarda oymacılık sanatı mükemmeldir. Mihrabı çeviren çinilerin güzelliği sadece bu camide görülür. Caminin iki yanında dokuzar kubbeli iki misafirhane vardır. Karşı tarafında bir medresesi bulunmaktadır. Caminin yanındadır. Üç kubbeli türbenin en sağındaki sekizgen türbe Yavuz Selim'indir. İki sıralı pencereler, 4 renkli sütunu ve 5 kemeri vardır. Bu revaklı kapıdan girer girmez rengarenk çiniler göz kamaştırır. Kapılar sedef kakmalı, abonozdur. Üst tarafta 'her nefis ölümü tadacaktır' ayeti yazılıdır. Yavuz Selim'in lahti maksurenin ortasındadır. Başında selimi kavuk bulunan lahitin başucunda tahta çıkış ve ölüm tarihi sırma yazıyla yazılıdır. Bir kapıda Abdülhak Hamid'in şiiri Hulusi Efendi hattıyla asılıdır. Pencere kanatları abanoz ve fildişi kakmalıdır. Türbe mimarı Acem Ali'dir. Diğer türbelerde Sultan Yavuz Selim, kızı Hatice Sultan ile eşi, Ayşe Hafsa Sultan, şehzadeler Murad, Mahmud, Abdullah ve diğerinde Sultan Abdülmecid gömülüdür. Yavuz'un sandukası üzerinde bir kaftan vardı ve bu kaftan İbn Kemal'e aitti (Yavuz'la at sürerken kaftanına çamur sıçratan alim). Ayarlanabilir kondansatÃ¶r Kapasiteleri çeşitli yöntemlerle değiştirilebilen kondansatörlere ayarlanabilir kondansatör adı verilir. Bu halleriyle ince ayar yapmaya imkân tanırlar. Yandaki resim, devre üzerinde ayarlanabilir kondansatörlerin alabileceği simgelerdir. Üç çeşit ayarlanabilir kondansatörden bahsedilebilir. Bayağı peçeli baykuş Bayağı peçeli baykuş ("Tyto alba") ya da peçeli baykuş en yaygın dağılmış baykuş türü olmasının yanı sıra en yaygın kuş türlerinden de biridir. Gece yırtıcıları (Strigiformes) takımının peçeli baykuşgiller (Tytonidae) familyasında sınıflandırılır. Dünya üzerinde kutuplar, çöller, Asya'da Himalayaların kuzeyi, Endonezya'nın çoğu bölgesi ile bazı Pasifik Adaları dışında her yerde yaşarlar. Filogenetik kanıtlar peçeli baykuşların biri Avrasya ve Afrika'da biri Avustralasya'da ve diğeri de Amerikalarda olmak üzere üç ana soyu olduğunu göstermektedir. Ayrıca adalarda da oldukça farklı taksonları vardır. Bazı otoriteler grubu bölerek beş ayrı tür olarak sınıflandırır ancak bu durumu açıklığa kavuşturabilmek için daha ileri inceleme ve araştırmaya gerek duyulmaktadır. Yaklaşık 28 alt türü arasında boyut ve renk açısından geniş bir çeşitlilik olmasına rağmen çoğunun boyu 33 ila 39 cm. arasında iken kanat genişlikleri de 80 ila 95 cm. arasındadır. Kafa ve sırt tüyleri boz ve kahverenginin benekli tonlarındadır. Alt tüyleri ise beyaz ile kahverengi arasındadır ve bazen koyu benekleri vardır. Yüzleri belirgin olarak kalp şeklindedir ve birçok alt türünde beyaz tüylerle kaplıdır. Normal baykuşlar gibi "hu hu" sesi çıkarmaz ancak ürkütücü ve uzun süren çığlık şeklinde ses çıkarır. Yaşadığı bölgelerin tamamına yakınında geceleri avlanır ancak Britanya'da ve bazı Pasifik Adalarında gündüzleri de avlanır. Peçeli baykuş yerdeki hayvanları avlama üzerinde uzmanlaşmıştır ve avlarının tamamı çok iyi işitme yetileri sayesinde ses ile yerini tespit ettikleri küçük memelilerden oluşur. Tekeşlidirler ancak eşlerden biri öldüğünde yeni bir çift bağı kurabilirler. Üreme dönemi yöreye göre yılın değişik zamanlarındadır ve dişiler ağaç kovuklarında, eski binalarda ya da kayalık yamaçlarda bulunan yuvalara ortalama dört yumurta yumurtlayarak kuluçkaya yatarlar. Kuluçka döneminin tamamını yuvada geçiren dişi peçeli baykuş ve yumurtadan çıkan yavrular beslenmek için tamamen erkek peçeli baykuşa bağımlıdır. Çok sayıda küçük memeli avlanmak için bulunduğu takdirde peçeli baykuş populasyonu hızlıca artabilir ve küresel olarak asgari endişe altındaki türler arasındadır. Sınırlı yaşam alanına sahip bazı alt türleri korunma açısından daha büyük tehdit altındadır. Peçeli baykuş,