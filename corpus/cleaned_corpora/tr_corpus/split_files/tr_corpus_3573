alma şeklinde bir davranış biçiminin gelişmesini sağlamış olabilir. Nadir lalelerin sözleşme fiyatları 1636 yılı boyunca artmaya devam etti. Kasım ayında mozaik virüsü içermeyen adi lalelerin de fiyatı artmaya başladı. Lale sözleşmelerine dayalı ticarette gerçek lale soğanlarının el değiştirmesi söz konusu olmadığından, Hollanda halkı bu ticareti aşağılayıcı şekilde "windhandel" (rüzgâr ticareti) olarak adlandırmışlardır. Fakat 1637 Şubat ayında lale soğanı sözleşmelerinin fiyatları aniden düştü ve lale ticareti durma noktasına geldi. 1630’lu yıllarda tutarlı olarak kaydedilen fiyat verilerinin yokluğu lale çılgınlığının boyutlarının tahmin edilmesini güçleştirmektedir. Ekonomist Peter Garber 1633 ve 1637 yılları arasında satışı yapılan 39 çeşide ait 161 soğandan veri toplamıştır, 53’ünün kaydı "Gaergoedt and Warmondt” (GW) tarafından yapılmıştır. Balonun son günü olan 5 Şubat 1637 için son derece değişken doksan sekiz fiyat verisi kaydedilmiştir. Satışlar birden fazla piyasa mekanizması ile gerçekleştirilmişti, loncalarda gelecek (future) sözleşmeleri satılıyor, yetiştiriciler kendi spot satışlarını yapıyor aynı zamanda noter onaylı future sözleşmeleri yapıyorlardı, mülk satışları da bulunuyordu. Garber’a göre “Mevcut fiyat verileri elmalarla armutların karıştırılmasından ibarettir”. Lale çılgınlığının çağımızdaki tartışması İskoç gazeteci Charles Mackay‘ın 1841 yılında yayınladığı "Olağanüstü Kitlesel Yanılgılar ve Kalabalıkların Çılgınlığı" kitabı ile başlamıştır. Mackay kitabında kitlelerin bazen akıl dışı davrandığını, lale çılgınlığı vakasının da bu olgunun Güney denizi balonu ve Mississippi Şirketi ile beraber en önde gelen örneklerinden olduğunu savunur. İddialarının kaynağı büyük oranda Johann Beckmann‘ın “İcatlar, Keşifler ve Kökenlerin Tarihi” isimli 1797 yılında yayınlanan çalışmasına dayandırır. Esasında Beckmann’ın ve dolayısıyla Mackay’ın iddiaları 1637 yılında anonim yazarlar tarafından oluşturulan üç anonim kitapçığa dayanır. Mackay’ın kitabı nesiller boyu ekonomistler ve borsa katılımcıları arasında popülerliğini korudu. Lale çılgınlığını bir spekülatif balon olarak tanımlayan önyargılı açıklaması 80’lerden sonra ekonomistler tarafından birçok yönüyle çürütülse de ünü devam edegelmiştir. Mackay’a göre 1600’lerde lalenin artan popülerliği bütün bir ulusun dikkatini çekti; "nüfusun tamamı en alt kesimlerine kadar lale ticaretine girdi”. 1635 yılında, 40 soğanın 100,000 florine (Hollanda guldeni olarak da bilinir) satıldığı kaydedilmiştir. Karşılaştırmak gerekirse bir ton yağ 100 florine mal olurken kalifiye bir işçi yılda 150 florin kazanırdı. “Sekiz yağlı domuz” maliyeti ise 240 florindi. (Uluslararası Sosyal Tarih Enstitüsü’ne göre bir florin, 2002 yılındaki 10.28 €’nun alım gücüne sahipti) 1636’da laleler Hollanda’nın çeşitli kentlerindeki ve kasabalarındaki borsalarda satılmıştır. Bu lale ticaretinin toplumun bütün üyeleri tarafından yapılmasını teşvik etmiştir. Mackay, lale piyasasında spekülasyon yapmak için diğer türde mülkerlerini satmaya veya takas etmeye çalışan kişilerden de bahsetmiştir. Örneğin hazırdaki iki "Semper Augustus" soğanından birini alabilmek karşılığında 12 akre arazi veren veya tek bir “Viceroy” soğanı için 2500 florin değerinde bir mal sepetini veren kişiler çıkmıştır. Artan çılgınlık, Mackay’ın da anlattığı birkaç şaşırtıcı fakat doğru olma ihtimali düşük anekdotu da ortaya çıkardı. Söylentiye göre bir denizci, tüccarlardan birine ait değerli bir lale soğanını yanlışlıkla yutar. Tüccar ve ailesi denizciyi bularak “12 ay boyunca bütün bir tayfayı besleyecek kıymette bir kahvaltıyı yemekten” dava eder. Denizci lale soğanını yuttuğu için hapse atılır. Liliaceae soğanları yenilebilir olmadığı, zehirli olduğu ve tadı da normal bir soğandan çok farklı olduğu için bu hikâyenin gerçek olma ihtimali yok gibidir. Aldığı laleyi daha yüksek fiyatla geri satmayı uman halk her seferinde daha yüksek fiyat veriyordu. Ne var ki böyle bir düzen en yüksek fiyatı verip bütün laleleri satın almadan devam edemez. 1637 Şubat ayında, lale tüccarları iyice artan fiyatlardan alıcı bulamaz hale geldiler. Piyasada bu realizasyon geçerli olduğunda lale talebi çöktü ve spekülatif balon patladığından fiyatlar bir anda söndü. Kimileri elinde piyasadakinin on katına alım yapma taahhüdü içeren sözleşmelerle, kimileri de piyasa kıymeti ödedikleri fiyatın sadece küsurüne denk gelen lalelerle kaldı. Mackay, sıkıntı içindeki Hollandalıların diğer tüccarlara karşı suçlamalara giriştiğini iddia eder. Mackay’a göre panikleyen spekülatörler hükümetten yardım istedi; bu talepleri lale alımı sözleşmelerinin yüzde on fiyatla iptal edilebilmesinin sağlanmasıyla karşılandı. Bütün tarafları tatmin edebilecek çözümler üretilmeye çalışıldı fakat bunlar sonuçsuz kaldı. Sonunda çılgınlık bitti. Çöküşün sonunda elinde laleyle kalan bireylere hiçbir mahkeme sözleşme tutarının ödenmesi yönünde karar veremezdi, yargıçlar borcun kumar yoluyla oluştuğuna kanaat getirip ödenemeyeceğine hükmetti. Mackay diğer Avrupa ülkelerinde de benzer lale vakalarının görüldüğünü ama hiçbirinin Hollanda’daki boyuta gelmediğini belirtmiştir. Kendisi aynı zamanda laledeki fiyat düşüşünün uzun yıllar boyunca geniş bir ekonomik çalkantıya sebep olduğunu öne sürer. Mackay’ın açıklanamayan çılgınlık nitelemesi 1980’lere kadar eleştirilmedi ve incelenmedi. Fakat o zamandan günümüze özellikle spekülatif balonlara karşı şüpheci yaklaşımlarıyla bilinen etkin piyasalar hipotezi taraftarları bu vakanın yanlış ve eksik olarak aktarıldığını belirtmiştir. Anna Goldgar 2007 yılındaki "Tulipmania" adındaki akademik çalışmasında olayın “çok küçük bir grup” ile sınırlı kaldığını ve döneme ilişkin anlatılanların bir veya iki tane propaganda ve intihale dayalı olduğunu iddia etmiştir. Peter Garber, balonun, veba kaçkını kitlelerce çalkantılı lale piyasasından istifade edilerek oynanan anlamsız bir ayyaş oyunundan başka bir şey olmadığını” öne sürer Mackay’ın çalışması toplumun geniş bir kesiminin lale ticaretine girdiğini öne sürerken, Goldgar’ın arşivlenmiş sözleşmeler üzerindeki çalışmasında lale ticaretinin zirvesinde bile soylular tarafından değil, neredeyse tamamen tüccar ve zanaatkarlar tarafından yürütüldüğü sonucuna varmıştır. Balondan kaynaklanan ekonomik sarsıntı çok kısıtlıydı. Piyasadaki alıcı ve satıcıların önde gelenlerini tanımlamayı başaran Goldgar, finansal sıkıntı yaşayanların sayısını yarım düzineden az olarak tespit etmiş, onların dahi lale yüzünden sıkıntıya düştüğünden emin olunamamıştır. Bu çok da şaşırtıcı değildir. Fiyatlar yükselmiş olsa bile, alıcı ve satıcılar arasında para el değiştirmemiştir. Dolayısıyla kârlar satıcılar için hiçbir zaman realize olmamıştır. Satıcılar kâr beklentisi içinde kredi kullanarak başka alımlar yapmadığı sürece fiyatlardaki düşüş kimsenin para kaybetmesine sebep olmamıştır. 1636-37 yıllarında lale sözleşmelerinin fiyat artışı ve düşüşü yaşadığı konusunda şüphe yoktur, fakat çarpıcı bir fiyat artışı ve düşüşü bile bir spekülatif balonun oluşup sonra kaybolduğu sonucuna varmamızı sağlamaz. Lale çılgınlığının ekonomik balon olarak değerlendirilebilmesi için lale soğanlarının fiyatlarının içsel değerlerinden sapmış olması gerekirdi. Çağdaş iktisatçılar fiyatlardaki artış ve düşüşün neden balonla sonuçlanmayabileceğini açıklayan gerekçeler sunmuştur. 1630’lardaki yükseliş Otuz Yıl Savaşları döneminde bir durgunluk dönemi ile çakıştı. Bu yüzden piyasa fiyatları (en azından başlangıçta) talepteki artışa rasyonel bir karşılık veriyordu. Fakat fiyatlardaki düşüş, yükselişe göre daha hızlı ve çarpıcı şekilde gerçekleşti. 1637 Şubat ayından sonra satış verilerine genelde rastlanmadı fakat lale soğanına dair elde kalan birkaç veri yaşanan çılgınlıktan sonra onyıllar boyunca değer kaybı yaşandığını gösterdi Garber mevcut fiyat verilerini -lalenin yerini zambağa bıraktığı dönem olan- 19. yüzyıl başlarındaki zambak fiyatları ile karşılaştırmış ve benzer bir kalıp tespit etmiştir. Zambak ilk defa yaygınlaştığında talep güçlü olduğundan bütün üreticiler zambak üretmeye başlamıştır. Zambaklara olan aşinalık arttığında fiyatlar da düşüşe geçti. En pahalı soğanlar 30 yıl içinde değerlerinin %1’ine indi. Garber aynı zamanda , "Az miktardaki zambak soğanının yakın zamanlarda 1 milyon Gilder’e (1987 kuru ile 480,000 Amerikan Doları’na) alıcı bulduğunu” belirterek bugün dahi çiçeklerin aşırı derecede yüksek fiyatlara çıkabileceğini göstermiştir. Ayrıca fiyat artışı ekim yapılan sene içinde gerçekleştiğinden yetiştiriciler fiyat artışına üretim artışıyla karşılık verme fırsatı bulamadılar. Kaliforniya Üniversitesi Ekonomi Profesörü Earl A. Thompson 2007 makalesinde Garber’ın açıklamasının lale soğanı sözleşmelerindeki aşırı keskin düşüşü açıklamadığını belirtmiştir. Yıllık olarak hesaplanan fiyat düşüşü diğer çiçek türlerinde ortalama %40 iken lale için 99.999% olmuştur. Thompson lale çılgınlığı için başka bir açıklama daha getirmiştir. Hollanda Parlamentosu lale sözleşmelerinin işleyiş şeklini değiştiren (esasen Otuz Yıl Savaşları’ndaki bir Alman yenilgisinden dolayı zarar eden Hollandalı lale üreticileri tarafından desteklenen) bir kararnameyi gündeme almıştı.): Bu parlamento kararından önce lale sözleşmesinin (çağdaş finansta gelecek işlemler sözleşmesi) alıcısı yasal olarak lale soğanlarını almakla yükümlüydü. Kararname, bu sözleşmelerin doğasını değiştirdi, böylece spot fiyat (piyasa fiyatı) düşerse alıcı sözleşme tutarının tamamını ödemektense bir ceza ücreti ödeyerek lale soğanlarını almaktan vazgeçebilecekti. Yasadaki bu değişim modern terminoloji ile düşünüldüğünde gelecek işlemler sözleşmelerinin opsiyon sözleşmesine dönüştürülmesidir. Bu teklif 1636 yılının sonbahar aylarında tartışılmaya başlanmıştır; eğer yatırımcılar bu teklifin yasalaşacağını öngörmüşlerse fiyatlar da muhtemelen artmıştır. Bu kararname sözleşmeyi satın alan birisine sözleşme fiyatının sadece 3 ½ yüzdesiyle (başka bir deyişle sözleşmenin yaklaşık 1/30’una) sözleşmeyi iptal edebilme imkânı getirmiştir. Bu yüzden yatırımcılar gittikçe daha pahalı sözleşmeler almışlardır. Bir spekülatör 100 gilder tutarında alım sözleşmesi yapıp fiyatlar 100 gilderin üstüne çıktığında aradaki farktan kâr edebilir veya fiyat düştüğünde sadece 3 ½ gilder ödeyerek sözleşmeyi iptal edebilirdi. Dolayısıyla 100 gilder nominal fiyatlı bir sözleşme aslında 3 ½ gilderden fazlasına mâl olmuyordu. Şubat ayında sözleşme fiyatları tavana vurduğunda Hollanda otoriteleri devreye girerek bu sözleşmelerin ticaretine son verdiler. Thompson dönem boyunca lale soğanlarındaki gerçek satışların aynı seviyede kaldığını belirtir. Dolayısıyla Thompson, çılgınlığın aslında sözleşmeye dayalı yükümlülüklerdeki değişmeye bağlı rasyonel bir tepki olduğunu savunur. Gelecek işlemler ve opsiyon sözleşmelerindeki ödemelere dair verileri kullanan Thompson, lale soğanı sözleşmesi fiyatlarının rasyonel ekonomik bir modelin öngördüğü bir şekle yakın olarak dalgalandığını söyleyerek “sözleşme fiyatlarının lale çılgınlığı öncesinde, sırasında ve sonrasında piyasa etkinliği kavramının belirgin bir örneğini oluşturduğunu” iddia eder. Bazı diğer ekonomistler bu etkenlerin lale fiyatlarındaki çarpıcı artış ve azalışları tamamen açıklayamadığına inanır. Garber’ın teorisi sıradan lale soğanlarının sözleşmelerindeki benzer fiyat hareketlerini açıklayamadığı için eleştirilir. Bazı ekonomistler spekülatif balonlarla ilgili olarak Amsterdam Bankası’nın mevduatlarındaki artışı sergileyerek, bankanın o dönemde uyguladığı genişlemeci para politikası gibi bazı diğer faktörleri sebep göstermiştir. Mackay’ın hikâyesinin popülerliği “Olağanüstü Kitlesel Çılgınlıklar”ın tekrar basımlarıyla devam etmiştir. Bernard Baruch (1932), Andrew Tobias (1980), Michael Lewis (2008) ve David J. Schneider (1993) gibi yazarlar kendi önsözleriyle bu kitabın defalarca basılmasını sağlamıştır. Kitabın en az altı farklı sürümü baskıdadır. Goldgar, lale çılgınlığının ekonomik veya spekülatif bir balon olmasa da başka bir sebepten ötürü Hollanda halkı için etkisinin büyük olduğunu savunur. "Finansal kriz çok az kişiyi etkilemiş olsa da lale çılgınlığının etkisi dikkate değerdi. Bütün bir değer yargısı sorgulanır hale geldi." 17. Yüzyılda bir çiçek kadar yaygın bir şeyin değerinin çoğu kişinin bir yıllık gelirini aşması hayal edilebilir bir şey değildir. Sadece yazın yetişen çiçeklerin fiyatlarının kış ayında bu kadar çılgınca dalgalanmasını düşünmek “değer” anlayışını tam bir kaosa sürüklemiştir”. Beckmann ve Mackay’ın yazıları gibi lale çılgınlığından bahseden kaynakların çoğu ekonomik zararın boyutlarını gösteren kanıtlar olarak kaynak gösterilmiştir. Ne var ki bu kitapçıklar balonun kurbanları tarafından yazılmamış, dinsel güdülerle ortaya çıkmıştır. Sosyal gerginlik, ahlaki düzenin bozulmasına bağlanmış “cennet çiçeğine ilgi göstermektense dünyevi çiçeğe ilgi göstermenin acı sonucu”na kanıt olarak sunulmuştur. Böylece görece önemsiz bir ekonomik olayın bir ahlak masalı olarak hayat bulduğu söylenebilir. Yaklaşık yüz yıl sonra Mississippi Şirketi ve Güney Denizi Şirketi'nin 1720 yıllarında batmasıyla lale çılgınlığı tekrar gündeme geldi. Johann Beckmann 1780'lerde çılgınlıktan ilk defa bahsederken, karşılaştırmasını dönemin başarısız şans oyunlarıyla yaptı. Goldgar'ın görüşüne göre finansal piyasalar hakkındaki Burton Malkiel'in "Borsada Rastgele Seyir" (1973) ve John Kenneth Galbraith'in 1987 borsa krizinden hemen sonra 1990'da yazılan "A Short History of Financial Euphoria" gibi finans piyasaları hakkında çağdaş popüler kitapların önemli bir kısmı lale çılgınlığını bir ahlak dersi olarak kullanımıştır. Lale pazarının geçiciliği, Gregory Maguire'in "Üvey Kızkardeşin İtirafları" (1999) adlı romanına da konu olmuştur. Lale çılgınlığı, 1995-2001 dot-com balonu esnasında yeniden popüler bir referans kaynağı olmuştur. Daha da yakın zamanlarda gazeteciler onu riskli tutsat kredileri krizine benzetmiştir. Çılgınlığın devam eden popülaritesine rağmen ekonomistlerin etkin piyasa hipotezi ile açıklama getirmesine değinen "Slate"'ten Daniel Gross: “Eğer bu açıklamalar doğruysa, ekonomi yazarlarının lale çılgınlığını ellerinin altındaki balon benzetmeleri listesinden silmeleri gerekecek” şeklinde yorumda bulunmuştur. Ã–meravni Ömeravni mahallesi İstanbul'un Beyoğlu İlçesi'ne bağlı mahalledir. Mahalle 17. asırda bu mahallede bir Camii yaptıran Reis-ül Küttab Ömer Avni Efendi'nin adını taşıyor. Ayaspaşa mahallesinin resmi adı dır. Fındıklı semtin bir kısmı Ömeravni mahallesindedir. (Fındıklı semtin diğer kısmı Pürtelaş mahallesindedir.) Balyoz (darbe planı) Balyoz, 2003 yılının mart ayında ortaya çıkan ve 1. Ordu Komutanlığı'nda dönemin Türkiye Cumhuriyeti hükûmetini devirmek amacıyla hazırlandığı iddiâ edilen askerî darbe planıdır. Plan hakkında 20 Ocak 2010 tarihinde "Taraf" gazetesinin ilgili haberi üzerine İstanbul Cumhuriyet Başsavcılığı soruşturma başlatmış ve soruşturma sonucu açılan davaya 19 Haziran 2010' da İstanbul 10. Ağır Ceza Mahkemesi'nde başlandı. Mahkeme, 21 Eylül 2012'de Çetin Doğan, Özden Örnek ve İbrahim Fırtına'nın da aralarında bulunduğu 365 sanıktan 325'ini "Türkiye Cumhuriyeti icra vekilleri heyetini, ıskat veya vazife görmekten cebren menetmek" suçundan ağırlaştırılmış müebbet hapse mahkûm etmiş, ancak "eksik teşebbüs" nedeniyle çeşitli cezaî indirimlere gitmiştir. 19 Haziran 2014'te İstanbul 4. Ağır Ceza Mahkemesi, oy birliği ile 234 subayın tahliye edilerek yeniden yargılanmasıına karar verdi. Mahkeme, savcılıktaki tüm yakalama kararlarının da kaldırılmasına hükmetti. Balyoz darbe planı ilk olarak "Taraf" gazetesinin 20 Ocak 2010 tarihinde Mehmet Baransu, Yıldıray Oğur ve Yasemin Çongar imzalı haberinde açıkladığı 2003 tarihli "Balyoz Harekât Planı" başlıklı belgeler ile gündeme geldi. İddialara göre plan, dönemin 1. Ordu Komutanı Çetin Doğan'ın liderliğindeki cunta tarafından hazırlandı. Darbe zeminini hazırlama amaçlı hükümete yönelik; Hava Kuvvetleri'nin tasarladığı Oraj ve Deniz Kuvvetleri'nin hazırladığı Suga eylem planları; dini grup liderlerine yönelik 'Döküm'; gayrimüslim cemaat önderlerine yönelik 'Sakal'; darbe karşıtı akademisyenlere yönelik 'Tırpan'; ve darbe karşıtı liberallere yönelik de 'Testere' eylem planlarının uygulanması hedeflenmişti. Sonradan sahte olduğu ispatlanan dijitallerle Fatih ve Bayezid Camiilerinde bomba patlatılarak hükümetin sıkıyönetim ilan etmeye zorlanması, Yunanistan hava sahası üzerinde bir Türk jetinin düşürülerek halkın galeyana getirilmesi ve darbe sonrası demokrat görüşlü gazetecilerin tutuklanması gibi planlar gazetelerde yer aldı. Sanıkların sundukları delillerle, sonradan üretildiği şüpheye yer bırakmayacak şekilde gerçek olmadığı ispatlanan cd veya belgelerin yer aldığı iddianameye göre, 'Balyoz'un 5 aşamada gerçekleştirilmesi planlanmıştır: Balyoz darbe planı ve ekleri, 5-7 Mart 2003 tarihleri arasında gerçekleştirilen bir Plan Seminerinin parçası olarak sunuldu. Plan Seminerini hazırlayan ve yöneten Dönemin 1. Ordu Komutanı Orgeneral Çetin Doğan bu darbe planını hazırlamakla ve seminerde darbe provası yapmakla suçlandı. İddiaların hedefindeki emekli Orgeneral Çetin Doğan bu haberler üzerine t24.com.tr internet sitesine yaptığı açıklamada: "Cumhuriyet’i koruma ve kollama görevinin gereği olarak (...) EMASYA (Emniyet ve Asayiş) planları seminerlerde elbette ele alınmıştır." dedi . Ancak darbe suçlamalarını reddetti. Söz konusu darbe senaryolarının seminerde görüşülmediğini belirterek: "Yok böyle bir şey. Bu uydurma bir senaryoyla monte ediyorlar. Meşhur bir tabirle, kopyala ve yapıştır usulüyle." dedi . Türk Silahlı Kuvvetleri de haberin ertesi günü yaptığı basın açıklamasında 5-7 Mart 2003 tarihleri arasında gerçekleştirilen Plan Seminerinde "giderek tırmanan bir gerginlik dönemini kapsayan bir senaryo" konu edildiğini doğruladı, ancak bu seminer ile ilgili darbe iddialarını reddetti. 30 Ocak 2010 günü, "Taraf" muhabiri Mehmet Baransu elindeki belgeleri bir bavul içerisinde Beşiktaş'taki İstanbul Adliyesi'ne teslim etti. Dosya için Mehmet Berk, Bilal Bayraktar ve Ali Haydar adlı savcılar görevlendirildi. Özel yetkili savcılar, yaklaşık bir aylık incelemeden sonra 22 Şubat 2010 günü aralarında emekli generaller ve muvazzaf subayların da bulunduğu 49 askeri gözaltına aldı. 4 gün sonra soruşturma kapsamında 13 ilde 1'i emekli 17'si muvazzaf 18 asker daha gözaltına alındı. 3 Mart 2010 günü tutuklananların sayısı 41'e ulaştı. 12. Ağır Ceza Mahkemesi'nin nöbetçi hakimi Oktay Kuban, 1 Nisan 2010'da aralarında Çetin Doğan'ın da bulunduğu 19 sanığı "kuvvetli suç olgusunun bulunmadığı" gerekçesiyle tahliye etti. Fakat savcılar nöbetçi hakimin aldığı bu karara itiraz etti ve 12. Ağır Ceza Mahkemesi üç kişilik heyet olarak toplandı. Mahkeme 21 şüphelinin tekrar tutuklanmasına karar verdi. Kararda, tahliyelerin, "mevcut somut olgularla çelişen ve soyut gerekçeye dayalı kararlar olduğu" ve "somut belge, bilgi, kayıt ve bilirkişi raporlarının dikkate alınması durumunda kuvvetli suç şüphesinin varlığını gösteren olguların bulunduğu" belirtildi. Kararda ayrıca, heyet kararının hakim kararından üstün olduğu da vurgulandı. Haziran 2010'da İstanbul 9. Ağır Ceza Mahkemesi nöbetçi hakimi Yılmaz Alp, 26 şüpheliyi tahliyesine karar verdi. Alp, gerekçeli kararında ise şüphelilerin katıldıkları ya da görevlendirildikleri Balyoz Seminer Planı'nda yapılması planlanan eylemlerin icra hareketlerinin gerçekleştirildiğine ilişkin somut olgular bulunmadığını savundu. Gerekçeli kararda "AİHM Iijkov-Bulgaristan" davasına da atıfta bulunulmuş ve AİHM'in verdiği kararda, "şüphelinin üzerine atılı suçu işlediğine yönelik makul şüphenin varlığı tutukluluğun devamı için olmazsa olmaz koşuldur. Ama tutukluluğun belirli bir süreyi geçmesi halinde artık tek başına yeterli değildir. Mahkeme tutukluluğun devamı için diğer yasal gerekçelerin varlığını da aramalıdır. Sadece yasal ya da farazi çıkarımlar tutukluluğun devamı için yeterli değildir. Aksi durum tutuklamanın belirli sayıda ve son derece sınırlı koşullarda uygulanabileceğine ilişkin hükmün ihlali sonucunu doğurur" denmiştir. 19 Temmuz 2010'da İstanbul 10. Ağır Ceza Mahkemesi İstanbul Cumhuriyet Savcıları Mehmet Ergül, Murat Yönder, Süleyman Pehlivan ve Ali Haydar'ın hazırladığı iddianameyi kabul ederek tamamı asker 196 kişi hakkında dava açtı. 968 sayfalık iddianamede sanıklara "Türkiye Cumhuriyeti yürütme organını cebren ıskat ve vazife görmekten cebren men etmeye teşebbüs etmek" suçlaması yöneltildi. Fakat eski TCK'nın 61/1. maddesine dayanılarak "eksik teşebbüs" nedeniyle cezalarda indirim yapılması istendi ve her sanık için 15 yıldan 20 yıla kadar hapis talep edildi. İddianameye, konu olan tüm darbe plan ve hazırlıkları savcılığa teslim edilen belgeler arasındaki 11 numaralı CD içerisinde bulundu. Savcılar 5-7 Mart 2003 tarihinde gerçekleştirilen resmi plan seminerinin de Balyoz darbe planının bir provası olduğunu iddia ediyor. Sanıkların büyük bir bölümü darbe planlarında isimleri geçtiği için suçlanıyor. Toplam 162 kişinin katıldığı bu seminerde 196 balyoz sanığından 49'u katılımcı olarak yer alıyor. İddianame kabul edildiğinde davada tutuklu sanık yoktu. Fakat davaya bakacak olan İstanbul 10. Ağır Ceza Mahkemesi, 23 Temmuz 2010'da 102 sanık için kuvvetli suç şüphesi bulunduğu gerekçesiyle yakalama kararı çıkardı. Yakalama kararı çıkmasına rağmen iki hafta boyunca sanıkların hiçbiri adliyeye gelip teslim olmadı. Bu süre içerisinde yalnızca emekli Albay Ahmet Şentürk yakalandı. Hakkında yakalama kararı çıkarılan sanıklar karara itiraz ettiler. Cumhuriyet savcısı 10. Ağır Ceza Mahkemesinin verdiği yakalama kararına, yasalar çerçevesinde itiraz etme hakkının bulunmadığı ancak tutuklama durumunda itiraz edilebileceğini savundu ve itirazların reddi yönünde mütalaada bulundu. Fakat 11.Ağır Ceza Mahkemesi, 101 şüphelinin itirazlarını oy çokluğu ile kabul etti. Üye hakim Metin Özçelik'in muhalif kaldığı kararda, sanıklar hakkında yakalama müzekkeresi çıkarılabilmesi için kaçak olmaları gerektiği ve şüphelilerin bu tanıma uymadığı belirtildi. Bazı sanıkları yaptığı redd-i hakim talepleri ise İstanbul 12. Ağır Ceza Mahkemesi tarafından reddedildi. Mahkeme ilk duruşma tarihini de 16 Aralık 2010 olarak belirledi. Duruşmalar, Beşiktaş Adliyesi'nin fiziki koşullarının yetersiz olması nedeniyle Silivri Ceza İnfaz Kurumları Yerleşkesi'ndeki duruşma salonunda gerçekleşti. Aralık ayında TSK içindeki bir dizi askeri casusluk ve şantaj iddiaları ile ilgili yürütülen soruşturma kapsamında, Gölcük Donanma Komutanlığı İstihbarat Şube Müdürlüğü'ne özel yetkili savcı Fikret Seçen başkanlığında yapılan baskında İstihbarat Kısım Amirliği odasının döşemesi altında 10 çuval belgele ele geçirilmiştir. Bu belgelerden 43 klasörünün "Balyoz Harekat planı" ile ilgili olduğu anlaşılması üzerine ilgili belgeler, Balyoz darbe planı davasını yürütmekte olan İstanbul 10. Ağır Ceza Mahkemesi'ne gönderildi. Tuğamiral Sinan Azmi Tosun başkanlığındaki askerî bilirkişi heyetinin raporunda bu belgelerle ilgili şu ifadelere yer verilmiştir: "İsth. Bçvş. Erdinç Yıldız, 3 ve 5 numaralı hard disklerin kullanımına 28 Temmuz 2009 tarihinden itibaren son verildiğini, söz konusu disklerin aramanın yapıldığı 6 Aralık 2010 tarihine kadar, imha edilecek diğer malzemelerle birlikte kullanım dışı olarak çeşitli zamanlarda İKK kısım amirliğindeki dolaplarda, kimi zaman da uygun yer yetersizliği nedeniyle İstihbarat Kısım Amirliği odasında döşeme altında bulundurulduğunu belirtmiştir." Gölcük'teki Donanma Komutanlığı İstihbarat Şube Müdürlüğü'nde ele geçirilen belgeleri dava dosyasına ekleyen mahkeme, 11 Şubat 2011 tarihinde "dosyadaki delil durumu, dosyada kuvvetli suç şüphesini gösteren olguların bulunması, delillerin tam olarak toplanılmamış olması, sanıkların konumları itibarıyla delillere etki yapma ihtimalinin olması, tanıkların henüz dinlenilmemiş oluşu, atılı suçun CMK'nın 100. maddesinde belirtilen katalog suçlardan olması, belirtilen bu sebeplerle adli kontrol hükümlerinin uygulanmasının yetersiz kalacağı" gerekçeleriyle 134 sanığın tutuklanmasına, 29 sanık hakkında da yakalama kararı çıkarılmasına karar verdi. Mahkeme, eski Hava Kuvvetleri Komutanı emekli Orgeneral İbrahim Fırtına, eski Deniz Kuvvetleri Komutanı emekli Oramiral Özden Örnek, emekli Korgeneral Engin Alan, Süha Tanyeri, Feyyaz Öğütçü, Mehmet Otuzbiroğlu, Şükrü Sarıışık, Kadir Sağdıç, Gürbüz Kaya, Halil Helvacıoğlu, Abdullah Gavremoğlu'nun da aralarında bulunduğu 133 sanık hakkında tutuklama kararı verildiğini açıkladı. Duruşmaya katılmayan sanıklar eski 1. Ordu Komutanı emekli Orgeneral Çetin Doğan, muvazzaf Korgeneral Nejat Bek ve emekli Orgeneral Ergin Saygun'un da aralarında bulunduğu 29 sanık hakkında ise yakalama kararı çıkarılarak, ayrıca yine duruşmaya katılmayan başka suçtan tutuklu sanık Albay Dursun Çiçek'in de tutuklama kararının yüzüne okunması için tutuklu bulunduğu cezaevi aracılığıyla mahkemede hazır edilmesine karar verildi. 29 Mart 2012'de savcı 920 sayfalık esas hakkında mütalaayı mahkeme heyetine sundu. Mütalaada davadaki tüm sanıklar hakkında "Türkiye Cumhuriyeti hükümetini devirmeye eksik teşebbüs" suçundan 15 yıldan 20 yıla kadar hapis cezası verilmesi talep edildi 21 Eylül 2012'de sanıkların son savunmalarının da tamamlanmasının ardından mahkeme karar için toplandı. Mahkeme şu kararları verdi. Yargıtay 9. Dairesi 9 Ekim 2013 tarihinde verdiği kararla sanıklara verilen kararları büyük oranda onadı. Yargıtay 9. Daire kararında 88 sanığa verilen mahkûmiyet kararlarının bozulmasına ayrıca sanıklardan tutuklu olanların da tahliyesine karar verdi. Daire başkanı olarak Eyüp Yeşil; Ergenekon Davası ile Balyoz Davası'nın temyizine bakmıştır. Anayasa Mahkemesi 18 Haziran 2014 tarihinde verdiği tarihi kararla Balyoz davasında hak ihlali olduğuna karar verdi. AYM verdiği kararında tanıkların dava başlangıcından itibaren belirttikleri tanıların dinlenmemesini, dijitallerin sahteliğine ilişkin çelişkilerin giderilmediğine hükmetti. Sanıklar davanın başından itibaren dijitallerin sonradan üretilmiş ve sahte olduğunu iddia ediyorlardı. Anayasa Mahkemesinin verdiği karar üzerine davanın yeniden yargılanmasına karar verildi. 3 Kasım 2014'te Kartal 4. Ağır Ceza Mahkemesinde görülmeye başladı. İlk olarak tanıklığına başvurulmayan eski Genelkurmay Başkanı Hilmi Özkök ve eski Kara Kuvvetleri Komutanı Aytaç Yalman dinlendi. İki eski orgeneral de, Balyoz diye bir planı hiç duymadıklarını beyan ettiler. Mahkeme dijitallerin bilirkişi raporlarının alınması için 3 Şubat 2015 tarihine ertelendi. Davaya ek olarak 11. ve 17. CD'nin sahte olduğunun tespit edilmiş ve ilgili savcılık "Sahte Delil Sunmak" suçu ile ilgili adli soruşturma başlatmıştır. Gerekçeli kararda,"Yargılamanın yenilenmesi aşamasında elde edilen deliller doğrultusunda gazeteci tarafından teslim edilen 11 ve 17 no'lu CD'lerin sahte olarak oluşturulduğu kesin olarak tespit edilmiş, mahkûmiyet hükmüne esas alınan diğer tüm dijital delillerin de sahte olarak oluşturulduğu yönünde kuvvetli şüphe oluşmuştur" denildi. Savcı; Çetin Doğan, Dursun Çiçek, Engin Alan, Ergin Saygun, İbrahim Fırtına, Özden Örnek'in de aralarında bulunduğu 236 sanığın tamamı için beraat istemiş, mahkeme de beraat kararı vermiştir. Ayrıca mahkûmiyet kararı bozulan 63 kişinin ise yeniden yargılandığı "Balyoz Planı" davasında, tüm sanıkların beraatine karar verilmiştir. Gerek mahkemedeki sanıklar, gerekse kamuoyu tarafından bu operasyonun bir kumpas olduğu dile getirilmiştir. Ayrıca sahte olduğu belirlenen deliller ışığında Balyoz davasıyla ilgili soruşturma başlatılmıştır. Soruşturmayı Cumhuriyet Savcısı Gökalp Kürkçü yürütmektedir. Bu soruşturma kapsamında, Balyoz planı haberlerinde imzası yer alan Yasemin Çongar, Yıldıray Oğur, Mehmet Baransu şüpheliler arasında yer aldı. İlk şüpheli olarak yer alan Mehmet Baransu,'devletin güvenliğine ilişkin belgeleri tahrip etme, amacı dışında kullanma, hile ile alma çalma' ve 'devletin güvenliğine ilişkin gizli belgeleri temin etme' suçlarından tutuklandı. Devam eden soruşturmada Emekli Org. Çetin Doğan,Albay Dursun Çiçek, müşteki sıfatıyla ifade verdi. Ankara 5. Ağır Ceza Mahkemesi'nde görülen Balyoz Davası kapsamında 3 yıl 5 ay 15 gün tutuklu yargılandıktan sonra beraat eden Albay Yusuf Kelleli'ye 225 bin TL maddi, 830 bin TL manevi olmak üzere toplam 1 milyon 55 bin TL tazminat ödenmesi kararlaştırıldı. My Heart Is Yours "My Heart Is Yours", (Türkçe: "Kalbim Senin") Didrik Solli-Tangen tarafından seslendirilen ve Norveç'i temsil eden Eurovision 2010 şarkısıdır. Amazing Stories Amazing Stories (Türkçe: Hayret Verici Öyküler), ilk olarak 1926 yılında Hugo Gernsback'e ait "Experimenter Publishing" adlı yayımcı firma tarafından yayınlanmış olan Amerikan bilimkurgu dergisidir. Tamamamen bilimkurgu türüne ait yazıları içeren ilk dergidir. "Amazing Stories", bazı aralıklar hariç neredeyse 80 sene yayın hayatında kalmıştır. 1929 yılında Gernsback iflas ettiğinde dergi ilk olarak el değiştirmiş ve 1930'larda derginin gelirleri düşmüş ve 1938 yılında Raymond Arthur Palmer'ı editör olarak atayan Ziff Davis adlı yayımcı firmanın eline geçmiştir. Palmer, derginin, bilimkurguyla ilgili çevrelerin kaliteli bir dergi olarak niteleceği kadar iyi bir duruma gelmesini sağladı. "Amazing", 1940'lı yıllarda, "deros" adlı robotların neden olduğu kaza ve felaketleri anlatan Shaver Mystery adındaki öyküleri basmaya başladı. Ancak bu öyküler sanki gerçekten olmuş gibi sunulduğu için yaygın bir alay sirkülasyonuna yol açtı. 1949 yılında Palmer'ın yerini "Amazing"'i daha üst bir kitleye ulaştırmayı heplanlayan Howard Browne aldı. Ancak bu planlar pek başarılı olamasa da "Amazing" 1953 yılında bir cep dergisi boyutunda basılmaya başlandı. Browne'ı daha sonraki yıllarda sırasıyla Paul W. Fairman ve 1958 yılının sonunda Cele Goldsmith takip etti. Her ne kadar tecrübesiz olsa da, Goldsmith'in başında olduğu dönem "Amazing" için yeni ve yaratıcı bir dönem olarak yorumlandı. O da düşen satışları toparlayamadı ve dolayısıyla dergi Sol Cohen'in Universal Publishing Company adlı şirketine 1965 yılında satıldı. Cohen'in yönetimindeki "Amazing" neredeyse tamamen tekrar basım öykülerle yayınlandı. Cohen'in bu yeniden basılan öyküler için yazarlarına telif ödememesi başını Amerikan Bilimkurgu ve Fantezi Yazarları Derneği ile belaya soktu. Bu takışma durumu derginin Harry Harrison ve Barry N. Malzberg gibi iki değerli yazarını 1960'ların sonundaki kısa bir dönemde kaybetmesine neden oldu. Ted White Malzberg'den derginin editörlüğünü devraldı ve yeniden basımları durdururarak dergiyi bu dönemde üç kere Hugo Ödülü'ne aday gösterilecek kadar başarılı bir duruma getirdi. White 1970'lerde görevinden ayrıldı. 1980'lerde dergi TSR Şirketi'nin ve daha sonra da bu şirketi 1997'de satın alan Wizards of the Coast adlı firmanın eline geçti. Bu şirketin yönetimi altında dergi, sonraki yirmi yıl boyunca modern ve başarılı bir dergi olma yolunda çaba gösterdi. Bu konudaki son çaba ise 2004 yılının sonunda Paizo Publishing tarafından yapıldı. Ancak 2005 yılının Mart ayında yayınlanan son sayıdan sonra derginin basımına ara verildi ve bir daha da basılmadı. Gernsback'in ilk yaklaşımı eğlenceyi bilgi ile bezemek oldu ki bu sayede bilimkurgunun okuyucuları eğitebileceğine inanıyordu. Fakat okuyucularının tercihleri inanılması güç maceralara kaydı ve 1929 yılında derginin el değiştirmesiyle "Gernsback'in idealizminden uzaklaşmaya yönelik gidişat daha da hızlandı. Bütün bunlara rağmen, Gernsback'in sektör üzerinde inanılmaz bir etkisi olmuştur ve blimkurgu üzerine uzmanlaşmış bir dergi yaratması tüm bir basım endüstrisini etkilemiştir. Dergideki mektuplar bölümü okuyucuların birbirleriyle iletişime geçmelerini sağlamış ve bu da bilimkurgu alanının daha da çok gelişmesine önayak olmuştur. İlk öyküleri "Amazing Stories'de" yayımlanan yazarlar arasında Howard Fast, Ursula K. Le Guin, Roger Zelazny ve Thomas M. Disch da vardır. Lighthouse "Lighthouse", American Broadcasting Company'de gösterilen "Lost"'un altıncı ve final sezonunun beşinci, toplamda 108. bölümüdür. Bölüm, ABD'de ABC kanalında 23 Şubat 2010 tarihinde yayınlanırken, Kanada'da ise A kanalında 2010 Kış Olimpiyatları sebebiyle 2 saat erken yayınlandı. Sezon prömiyeri "LA X"te olanlardan sonra, Jack Shephard (Matthew Fox) oğlu David'i (Dylan Minnette) okuldan almaya gecikir. Eve döndüklerinde Jack'in annesi (Veronica Hamel) arar ve babasının vasiyetini bulmaya yardım etmek üzere evine gelmesini ister. Jack ve annesi David hakkında konuşurlar. Annesi, büyükbabası öldüğünde David'in üzüldüğünü ancak bunu hiç belli etmediğini söyler. Ayrıca, tıpkı Jack'in çocukluğunda babasından korktuğu gibi, David'in de Jack'ten "korktuğunu" düşündüğünü ifade eder. Sonunda vasiyeti bulurlar, ancak Jack'in annesi vasiyetnamede Claire Littleton (Emilie de Ravin) adını görmesiyle şaşırır. Jack evine döner, ancak David evde değildir. Daha sonra David'in annesinin evine gider ve burada David'in önemli bir piyano resitalinde olduğunu öğrenir. Jack okula gider ve David'in piyano ile Chopin'in bir Fantaisie-Impromptu yorumunu sergilemekte olduğunu öğrenir. Jack ayrıca buradaki velilerden biri olan Dogen (Hiroyuki Sanada) ile karşılaşır. Dogen, David'i över ve onun özel bir yeteneği olduğunu düşündüğünü ifade eder. Sonra, David babasını hayal kırıklığına uğratmamak için ona resitalden bahsetmediğini itiraf eder. Jack, babasıyla olan karmaşık ilişkisini anlatır ve ne olursa olsun hayal kırıklığına uğramayacağı güvencesi verir. "What Kate Does" bölümünde olanlardan sonra, Diğerleri'nin tapınağında Hugo "Hurley" Reyes (Jorge Garcia) Jacob'ı (Mark Pellegrino) görür ve Jacob ona bir görev verir: Adaya biri gelecektir ve Jack ile ikisinin onlara yardımcı olmak üzere bir yere gitmeleri gerekmektedir. Hurley, görevi tamamlamak için tam yetkiye sahiptir, çünkü kendisi bir adaydır ve Dogen dahi onu durduramaz. Hurley, Jack'i ikna etmek için "You have what it takes" ("Gerekli olan şey sende var") cümlesini kullanır. Yolda Jack ve Hurley Kate Austen'e (Evangeline Lilly) rastlarlar. Kate, tapınağa dönmek ya da onlara katılmak yerine Claire'i aramaya devam edeceğini belirtir. Jack ve Hurley mağaralara ulaşırlar ve Jack'in babasının tabutu ile "Adem ve Havva" iskeletleri ile karşılaşırlar. Hurley, zaman yolculukları nedeniyle o iskeletlerin şimdiki zamanda tanıdıkları birilerine ait olabileceğini ifade eder. Jack ve Hurley deniz fenerine ulaşırlar. Fenerde büyük bir yuvarlak taş sütun ve üzerinde sıralanmış aynalar bulunmaktadır. Sütunda bazı isimler listelenmiştir ve her birinde "The Substitute" bölümünde görülen sayılar ile soyadlar birbirine karşılık gelmektedir. Hurley, Jacob'ın ona söylediği gibi sütunu 108 dereceye doğru çevirmeye başlar; ancak Jack 23 numaranın yanında kendi soyadını görür ve sütunu 23 dereceye getirmesini söyler. Aynada çocukluğunun geçtiği evi gören Jack; sinirlenir ve sonunda aynaları kırar. Dışarıda Jacob yeniden görünür ve Jack'i deniz fenerine getirdiği için Hurley'yi kutlar. Hurley Jacob'ın onlardan bir sinyal göndermelerini değil, Jack'in aynayı görmesini ve ada için önemli biri olduğunu anlamasını istediğini fark eder. Jacob, Jack ve Hurley'nin tapınakta uzakta olmaları gerektiğini, çünkü oraya "kötü birinin" geldiğini söyler. O sıralarda Claire, Jin-Soo Kwon'u (Daniel Dae Kim) ayı kapanından kurtarır ve yaraladığı bir tapınak yerlisi olan Justin ile Jin'i saklandığı yere götürür. Jin'in bacağını tedavi eden Claire, Justin'i, oğlu Aaron'ın yerini söylemezse öldürmekle tehdit eder. Justin, Aaron'ın nerede olduğunu bilmediğini ve Diğerleri'nin onu kaçırmadığını söyler. Claire, bebeğini onların kaçırdığını düşünmektedir, çünkü babası ve "arkadaşı" ona böyle söylemiştir. Jin, Aaron'ı adanın dışında Kate'in büyüttüğünü söyler. Claire, bunu öğrendiyse de Justin'i öldürür, çünkü serbest bırakırsa onun kendisini öldüreceğini düşünür. Jin, daha sonra Aaron hakkında yalan söylediğini ifade eder, ki Claire bu doğru olsaydı Kate'i öldüreceğini söyler. Daha sonra Claire'in "arkadaşı" gelir ve arkadaşının Man in Black (Siyahlı Adam) (Terry O'Quinn) olduğu ortaya çıkar. Gecekondu (anlam ayrımı) Gecekondu; aşağıdaki anlamalara gelebilir. Amor Prohibido Amor Prohibido, Tex-Mex şarkıcı Selena'nın beşinci stüdyo albümü. Albüm ilk senesinde 6.000.000 kopya sattı. Albümde sekiz single vardı. Selena'nın 1995 yılında vahşice öldürülmesinden kısa bir süre sonra albümün, dünya çapında toplam 22.000.000 kopya sattığı duyuruldu. Paula Vogel Paula Vogel (d. 16 Kasım 1951, Washington, DC, ABD) Amerikalı oyun yazarı ve üniversite profesörü. 1970'lerden itibaren edebiyat çevrelerinde adını duyurmaya başlayan Vogel, AIDS'e verdiği önemle ABD çapında hastalığın öneminin anlaşılmasına katkı sağladı. 1992'de Obie Ödülü'ne layık görüldü. "Araba Kullanmayı Nasıl Öğrendim" (How I Learned to Drive) adlı oyunuyla 1998'de Pulitzer Ödülü'nü aldı. Bevacizumab Bevacizumab (bevasizumab) kanser tedavisinde kullanılan bir monoklonal antikordur. Roche ve Genentech firmaları tarafından geliştirilmiştir. Bu firmalar tarafından Altuzan veya Avastin adıyla piyasaya sürülen ilacın da etkin maddesidir. Bevacizumab diğer kanser ilaçlarından farklı olarak tümör hücrelerine doğrudan etki etmek yerine onları oksijen ile besin maddeleri ile besleyen damarları hedef alır. Tümör hücreleri kontrolsüzce ürerken, kendi oksijen ve besin madde ihtiyacı artar. Bevacizumab, VEGF (vascular endothelial growth factor - damar içi dokusu üreme faktörü) adı verilen yeni kan damarlari üremesini tetikleyen kimyasal sinyali tanır ve bloke eder. Glioblastoma multiforme Glioblastoma multiforme erişkin yaşta sık görülen malign (kötü huylu) bir beyin tümörüdür. Bu Kanser türünü tehşis etmek oldukça zordur. Bugünkü tedavi yöntemleri radyasyon, kemoterapi ve cerrahi azalma ile kısıtlıdır. Bevacizumab Amerikan sağlık bakanlığı (FDA) tarafından vücuda yayılan (metastatik) kanser türlerinin tedavisi icin onaylanmıştır. Mayıs 2009 yılında FDA halen III. aşama klinik denemede olmasına rağmen, tekrarlanan GBM (Glioblastoma Multiforme) tedavisinde kullanılması içinde onay vermiştir. Amsterdam Olimpiyat Stadyumu Amsterdam Olimpiyat Stadyumu Amsterdam'da düzenlenen 1928 Yaz Olimpiyatları için ana stadyum olarak yapılmış bir stadyumdur. Bitirildiğinde kapasitesi 31.600 kişi idi. 1937'de Rotterdam'daki De Kuip Stadyumunun yapımı bittiğinde Amsterdam otoritesi ikinci bir halka eklenerek stadın kapasitesinin 64.000'e yükseltilmesine karar vermiştir. AFC Ajax, Amsterdam ArenA yapılana kadar 1996'ya kadar uluslararası maçlarda bu stadyumu kullanmıştır. 2005'ten beri, stadyum Olympic Experience Amsterdam adıyla bir spor müzesi olarak görev yapmaktadır. Artık futbol stadyumu olarak kullanılmamaktadır. Chris Colfer Christopher Paul "Chris" Colfer (d. 27 Mayıs 1990, Fresno, Kaliforniya), Amerikalı oyuncu ve şarkıcı. En çok "Glee" dizisinde oynadığı Kurt Hummel rolüyle bilinir. 2 kez Emmy ödülüne aday gösterilmiş ve 1 kez Altın Küre kazanmıştır. Açık eşcinseldir. Colfer Time dergisi tarafından 2011 TIME 100 listesinde dünyanın en etkili 100 insanından biri seçilmiştir. Colfer Clovis , Kaliforniya'da Karyn ve Tim Colfer'ın oğulları olarak dünyaya geldi. İrlanda kökenlidir. Kendisi bunu "Oldukça İrlandalıyım, tüm ailem İrlandalı ve benim evimde Aziz Patrick Günü çılgınlar gibi kutlanır." diyerek dile getirmiştir. Okulda kendisi ile çok fazla alay edildiği için, 7. sınıfın yarısını ve 8. sınıfı evde eğitim alarak tamamlamıştır. Colfer Clovis East Lisesi'nde öğrenciyken, münazara kulübünde yer alarak katıldığı birçok yarışmadan ödül kazandı. Lisedeki son yılında, tüm rollerin cinsiyeti tersine çevirilmiş bir Sweeney Todd uyarlaması yazdı, yönetti ve başrolünü üstlendi. Tiyatroda rol aldığı ilk gösteri "West Side Story". Ayrıca Kurt karakteri olarak The Sound of Music'in yapımında da yer aldı. 18 yaşında geldiğinde Colfer, Russel Fish karakteri olarak "" adlı ve beceriksiz bir gencin Harvard Üniversitesi'ne girmek için uymak zorunda olduğu bir takım kriterleri konu alan kısa filmde yer aldı. Colfer televizyondaki ilk rolünü 2009'da Glee'deki karakteri Kurt ile aldı. Kurt, okulda sadece eşcinsel olduğu için değil aynı zamanda okuldaki en az popüler kulüp olan Glee Kulüp'ünde yer aldığı için devamlı olarak diğer öğrenciler tarafından dalga geçilen modaya düşkün ve kontrtenor bir eşcinsel. Colfer dizide tekerlekli sandalye kullanan ve sonunda Kevin McHale'in oynadığı Artie Abrams rolü için seçmelere katılmıştı fakat dizinin yaratıcısı Ryan Murphy Colfer'dan o kadar etkilendi ki Kurt rolünü Colfer için, önceden yaratılmış karakterlerden biri olan Rajish'i çıkararak yarattı. 2010'da yaptığı bir röportajda Colfer, "Birkaç kez Ryan Murphy'ye gittiğim ve ona başıma gelen olaylardan bazılarını anlattığım oldu ve bunları diziye aktardı. Bazen de şu durumda hangi şarkıyı söylerdin diye sorduğu da oluyor. Setteki oyuncuların direkt olarak oynadıkları karakterlere yön vermeye çalıştığını sanmıyorum ama kesinlikle bizden bir şeyler aldıkları kesin." Murhpy yaptığı bir röportajda, Glee'nin 3. sezon finalinde Colfer'ın karakteri Kurt'ün sınıf arkadaşları Rachel Berry (oyuncu Lea Michele) ve Finn Hudson (oyuncu Cory Monteith) ile birlikte McKinley Lisesi'nden mezun olacağını açıkladı. 2011 [San Diego Comic-Con International]'da yapımcı Brad Falchuk "mezun oluyorlar diye diziyi terk edecekleri anlamına gelmiyor. Onları bırakmak gibi bir niyetimiz de yok zaten... Bu sezondan sonra diziden ayrılmıyorlar." dedi. Colfer Kurt karakterini "kendini emin ve 'Senden daha iyiyim' diye düşünen bir kişiymiş gibi gösteriyor ama tüm bunların altında, herkesin hayatlarının bir aşamasında olduğu gibi o da endişeli ve korkmuş bir ergen. İleriki bölümlerde, kendini kabul etme ve arkadaşlarından tarafından kabul edilme üzerine kimlik krizi yaşıyor. Kurt modacı kıyafetleri giyen sert bir çocuk." Karakteri de eşcinsel ve bu da dizideki çelişkilerinin düğüm noktası. Colfer "Wheels" bölümünde karakterinin genelde erkeklerin çıkamadığı yüksek notalara çıkarak gösterdiği gibi geniş bir ses aralığına sahip. Fakat bölümde karakteri, babasının eşcinsel bir oğla sahip olma utancını yaşamaması için bilerek şarkıdaki en üst notaya vuramıyormuş gibi numara yapar. Fakat karakterinin NYADA seçmelerine girdiği "Choke" bölümünde, Kurt'ün "biraz daha sıra dışı, ama daha bana göre" diye sahip çıktığı "The Boy from Oz" müzikalinden "Not the Boy Next Door" şarkısını, daha önce vuramadığı notadan daha yüksek notalara vurarak başarıyla söyler. NYADA'nın adı çıkmış eski mezunu olan ünlü ve titiz sanatçı Tibideaux, hem şarkıyı söylerken aldığı riskten hem de performansından etkilenir. 20 yaşında Colfer, Kurt Hummel performansıyla 2010 Televizyon Dizileri Dalında En İyi Yardımcı Erkek Oyuncu Altın Küre ödülünü kazandı. Colfer Kurt tasvirlemesi için 2 kez Komedi Dizilerinde En İyi Yardımcı Erkek Oyuncu Emmy Ödülü'ne aday gösterildi. 2009 Satellite Ödülleri: 2010 Altın Küre Ödülleri: 2010 Screen Actors Guild Ödülleri Portman Road Portman Road İngiltere'nin Ipswich şehrinde bulunan bir futbol stadyumudur. 1884'ten beri Ipswich Town maçlarını burada oynamaktadır. Stadyum ayrıca genç millî takım ve A millî takım maçlarına da evsahipliği yapmıştır. Bu stadyumd bazı atletizm mücadeleleri ve uluslararası hokey maçları da oynanmıştır. Dahası Elton John, Tina Turner, Red Hot Chili Peppers ve R.E.M. gibi müzisyenlerin sayılı konserlere de evsahipliği yapmıştır. 2000'lerde kapasite 22,600'den 30,311'e yükseltilmiştir. 1975 yılında saha kenarında ayakta durmaya izin verilirken Leeds United 'a karşı oynanan FA Cup maçında 38,010 kişilik seyirci rekoru kırılmıştır. Dört bölmede yerler tamamen koltuklu hale getirilmiştir. Kral Baudouin Stadyumu Kral Baudouin Stadyumu (Fransızca: "Stade Roi Baudouin", Felemenkçe: "Koning Boudewijnstadion") Brüksel, Belçika'da bulunan bir spor tesisidir. Prens Leopold döneminde 23 Ağustos 1930'da "Stade du Jubilé" ya da "Jubelstadion" (Jübile Stadyumu) adıyla yapılmıştır. O zamanlar 70,000 kişiye evsahipliği yapmıştır. Bisiklet yarışları için sonradan ahşap bölüm zemine ekleniştir. 1946'da Heysel Stadyumu adını almıştır. Şampiyonlar Ligi finalleri (1958, 1966, 1974 ve 1985) ve UEFA Kupa Galipleri Kupası (1964, 1976, 1980 ve 1996) finallerine evsahipliği yapmıştır. 1958 yılında bir Avrupa maçında 66,000 kişi ile seyirci rekoru kırılmıştır. Stadyumda Liverpool ve Juventus'un karşı karşıya geldiği 1985 Şampiyon Kulüpler Kupası Finali sırasında İngiliz taraftarların İtalyan taraftarlara saldırması ve kaçamak isteyen taraftarların çıkış kapısında yığılması sonucunda tarihe Heysel Faciası olarak geçen ve 38'i İtalyan, 1'i Belçikalı toplam 39 kişinin hayatını kaybettiği bir facia yaşanmıştır. Bu felaketten sonra stadyum yenilendi ve ismi değiştirildi. 23 Ağustos 1995'te 50,024 seyirci kapasitesiyle ve Belçika'nın en büyük stadyumu olarak kapılarını açmıştır. Belçika millî futbol takımının sahası olmasının yanında ayrıca 2000 Avrupa Futbol Şampiyonasının açılış maçına evsahipliği yapmıştır. Tannadice Park Tannadice Park, genellikle Tannadice adıyla bilinen İskoçya 'nın Dundee şehrindeki futbol stadyumudur. Dundee United maçlarını burada oynamaktadır ve kapasitesi 14,209'dur. Ezeli rakibi Dundee 'nin stadyumu Dens Park'ın karşısında bulunan stad, Birleşik Krallık 'taki en yakın ezeli rakiplerin stadyumu unvanına sahiptir. SarriÃ¡ Stadyumu Estadi de Sarrià Barselona, Katalonya, İspanya'da bulunan birçok amaçlı stadyumuydu. RCD Espanyol maçlarını burada oynamaktaydı. 43,667 kişilik kapasiteye sahip stadyum 1923 yılında yapılan stadyum 1997'de kapatıldı. İtalya 'nın 1982 FIFA Dünya Kupası 'nda İtalyan forvet Paolo Rossi 'nin hat-trick yaptığı maçta dramatik şekilde Brezilya 'yı yendiği maç burada oynanmıştır. Bu maç Brezilya'da hala "Disaster of Sarrià" (Sarrià faciası) olarak bilinmekteydi. Bu maçtan sonra bir İtalyan gazetesi şu başlığı atmıştı: "Il Brasile siamo noi!" (Brezilyayız). San Paolo Stadyumu Stadio San Paolo Napoli, İtalya'da bulunan çok amaçlı bir stadyumdur. Giuseppe Meazza Stadyumu ve Olimpiyat Stadyumu'ndan sonra İtalya'nın üçüncü büyük stadyumudur. Şu an çoğunlukla futbol maçları için kullanılmakta ve Napoli'nin, iç saha maçlarına ev sahipliği yapmaktadır. 1959'da yapılan stadyum, 1989'da 1990 Dünya Kupası için yoğun bir yenileme çalışmasından geçmiştir. San Paolo'nun şu anki kapasitesi 60,240'dir. Otto Deßloch Otto Deßloch (11 Haziran 1889 - 13 Mayıs 1977), II. Dünya Savaşı sırasında Alman Luftwaffe generali. II. Dünya Savaşı esnasında, doğu cephesinde Luftwaffe birimlerini yönetti. Paris'in kurtulmasından sonra müttefikler tarafından serbest bırakılan Deßloch'un kendisi tarafından komuta edilen Luftwaffe hava birimleri, Eylül 1944'te sivilleri hedef almış ve 200 Fransız sivili öldürmüşlerdi. Savaştan sonra müttefikler tarafından esir alınmış ve 1948'de serbest bırakılmıştır. İsrail'deki Yad Vashem Memorial, Otto Dessloch'un bir savaş suçlusu olduğunu söylemektedir. BBC Sport BBC Sport, BBC bünyesinde spor yayını yapan kanaldır. Match of the Day, Grandstand (2007'de sonlanmıştır), Test Match Special, Ski Sunday, Rugby Special ve Formula 1, MotoGP and Wimbledon Tenis Turnuvası'nın ortak yayıncı kanalıdır. Ayrıca BBC Spor web sitesi, Birleşik Krallık'ın en popüler ve en kapsamlı spor sitesidir. BBC, kamu hizmeti odaklı olarak tasarlanmış bir kurum olması nedeniyle, reklam ve sponsorluktan arındırılmış bir yapı göstermektedir. Bu nedenle BBC Spor da bu politikayı takip etmekte ancak profesyonel sporlarda bu politikayı tam ve katı biçimde uygulamak her zaman mümkün olmamaktadır. Hans Jeschonnek Hans Jeschonnek (d. 9 Nisan 1899 - ö. 18 Ağustos 1943), II. Dünya Savaşı'nda Nazi Almanyası'nda Luftwaffe Genelkurmay Başkanı Generaloberst. Hans Jeschonnek, 1915'te bir Teğmen olarak görevlendirildi ve 1917'de Savaşçı filo 40'la uçmaya başladı. I. Dünya Savaşı bitinceye kadar, Jeschonnek, iki düşman uçağını vurmuştu. Bunun sonucunda 1. ve 2. sınıf demir haç aldı. Mareşal Albert Kesselring, II. Dünya Savaşı esnasında kurmay şeflerinin arasında en etkileyici kişilik olarak Generaloberst Jeschonnek'in olduğunu; onu olağandışı şekilde zeki ve enerjik bir kişi olarak tanımladı. Jeschonnek, karar verilmesi gereken önemli meselelerde başarılı bir şekilde ara sıra Hitler'e karşı çıkmayı başarırdı fakat yine de Mareşal Hermann Göring'e karşı çıkmak için yeteri kadar kuvvetli değildi. Göring'in Stalingrad'daki facianın sorumlusu olarak Jeschonnek'i göstererek baskı yapması ve onu görevden uzaklaştırmak istemesi üzerine araları epey açılmıştır. Göring'in komploları onun Hitler ile de arasının açılmasına sebep olmuştur. Uzun bir süre Hitler ile Göring'in arasında kalarak her ikisininde baskısını üstünde hissetmek durumunda kalan Jeschonnek son olarak Peenemünde'de V silahlarının geliştirildiği füze üssünün yıkıcı bir bombardıman sonucu düşman tarafından hasara uğraması üzerine daha fazla dayanamayarak, Hava Kuvvetleri Komutanlığı'nda ki çok büyük yetersizlikler üzerine dikkat çekmek için kendi canına kıymıştır. Ölüm olayı ile Peenemünde'nin bombardımanı arasında ilişki kurulmaması için 18 Ağustos olan ölüm tarihi Göring tarafından 19 Ağustos olarak değiştirilmiştir. Euridice Euridice (yahut "Erudice" veya "Eurydice") Jacopo Peri tarafından hazırlanmış ve Giulio Caccini tarafından müzik parçaları eklenmiş bir operadır. Librettosu Yunan mitolojisinde bulunan Evridiki ile Orfe hakkındaki mitoloji öyküsünü anlatan antik Roma şairi Ovidius'un Metamorfozlar eserinden uyarlanarak Ottavio Rinuccini tarafından yazılmıştır. Galası Floransa'da Medici'lerin Pitti Sarayı'nda, 6 Ekim 1600'da yapılmıştır. Eser Fransa Kralı olan IV. Henri ile "Marie de' Medici"in düğün eğlenceleri için hazırlanmıştı. Jacopo Peri'nin ikinci opera eseri idi. İlk temsil Floransa'da Pitti Sarayı'nda verilmiştir. Bu eser "monodoni" (veya İtalyanca "stile rappresentatio") stili şarkılarla bir pastoral dram oyunundan oluşmakta ve eserin tümü şarkı halinde sunulmaktaydı. Jacoppo Peri Orfeo rolünü de almıştı. Kendinin ortağı olan müzisyen Caccini'nin etrafındaki topladığı müzisyenler, diğer rolleri yüklenmişlerdi. Bazı kısımlarda bulunan resitatifleri sunan "Guilo Caccini" idi. Diğer şarkıcılar Guilo'nun kızı "Francesca Caccini" ile "Vittoria Archilei" idi. Orkestra sahnenin önünde bir paravana arkasında bulunmaktaydı ve seyirciler tarafından görülmemekteydi. Orkestra bir klavsen, bir lir, iki lavta ve üç flütten oluşmaktaydı. Peri sesleri ve bunlara refakat eden çalgıları çok dikkatle birbirine birleştirip eserdeki gerginliği ortaya çıkarmaktadır ve bunu ifade eden metinin de uygun olmasına dikkat eder. Ritimler ve şarkıcıların melodik sesler konuşma dilinin titreşimlerine uymaya çalışır. Zaman zaman beklenmedik disonans yaratan ağlayıp sızlamalar bulunmakta ve beklenmedik sıralarda bas sesleri ortaya çıkmaktadır. Euridice bu çalgı ve şarkı sesi yanında "resitatif" şeklinde söylenişinin ilk örneklerini de içerir. Oyun bir kısa Prolog ile başlar. "La Tragedia" bir alegorik kişi olarak sahneye gelir ve gelecek karşılaşmayı ilan eder. Sonra nehir perileri ve çobanlardan oluşan bir koro sahneye gelir ve Euridice (Evridiki) ile Orfe'nin evlenmeye karar verdiklerini ve nikâhlarının kıyılacağını ilan ederler. Bunu Euridice'nin arkadaşları tarafından verilen bir bale dansı takip eder. Bundan sonra Orfeo kendi arkadaşları ile birlikte sahneye girer. Bir haberci olan Dafne, Orfe'ye gelerek sevgilisi Euridice'nin birdenbire öldüğünü haber verir. Orfe büyük bir yasa kapılır ve bu yasını çok uzunca bir matem ağıtı söylemekle gösterir. Bazı çoban kızlar ve nehir perileri Orfe'yi teselli etmeye çalışırlar. En sonunda aşk tanrıçası Venüs inip oranın idarecisi tanrılara yalvararak Orfeo'nun sevgilisinin cehennemden geri gönderilmesine karar vermelerini sağlar. Bir başka ağıtla Orfe tanrı Pluto'ya yalvarır. Son sahnede iki sevgilinin büyük sevinçle birbirlerine kavuştukları görülür. Koro ve bale dansçıları bu mutluluğu şarkı ve dansla ifade ederler. Beyond Re-Animator Beyond Re-Animator, H. P. Lovecraft tarafından 1922 yılında kaleme alınmış "Herbert-West:Diriltici" adlı hikâyeden yola çıkan ve senaryosu Miguel Tejada-Flores tarafından yazılıp 2003 yılında Brian Yuzna tarafından yönetilmiş bir korku - gerilim-komedi-bilimkurgu filmidir. Film: Son deneyiyle yine bir ölüyü dirilten Dr. Herbert West bu sefer ileride tanışacağı genç doktorun(Howard Philips) kardeşi olan bir bayanın ölümüne sebep oluyor. Hapishanede geçirdiği 14 yılın ardından karşısına çıkan genç hapishane doktoru, deneylerinde kendisine yardımcı olmak için çılgın dokturu yanına aldırıyor. İkili gizli iksiri tekrar üretip ölmek üzere olan bir suçlunun üzerinde kullanıyor fakat sonuç bekledikleri gibi olmuyor. Deney sonunda aklını yitirmiş bir canlı ile karşılaşan Dr. Herbert West bunun da çaresini buluyor. Yeni geliştirdiği bir yöntemle dirilttiği canlılara kendi akıl sağlıklarını kazandırmayı başarıyor. Cory Monteith Cory Allan Michael Monteith (d. 11 Mayıs 1982; Calgary, Alberta, Kanada - ö. 13 Temmuz 2013), Kanadalı oyuncu ve şarkıcı. En çok "Glee" dizisinde oynadığı Finn Hudson rolü ile bilinir. Bonnie Dune adlı grupta ise bateri çalmaktaydı. Calgary, Alberta'da doğan Monteith, iç mimar Ann McGregor ile asker Joe Monteith'in oğludur. Shaun adında büyük bir erkek kardeşi vardır. Ebeveynleri, Monteith yedi yaşındayken boşandı ve kardeşiyle beraber Victoria'da annesi tarafından yetiştirildi. Babasının aralıklı yokluğuyla uğraşırken, kendini arkadaş grubu arasında dışlanmış hissediyordu ve belalı bir gençliğin belirtilerini göstermeye başlamıştı. Bir zamanlar beş yaşında dördüncü sınıf seviyesini okuyabilen bir öğrenci olarak ümit veren Monteith, alkol ve uyuşturucu kullanmaya başladı. Bu durum derslerini ve okuldaki devamsızlığını kötü yönde etkiliyordu. Sıkıntılı gençler için alternatif programlar içeren 16 farklı okulda okuduktan sonra, 16 yaşında okulu bıraktı. Bu zaman sürecinde uyuşturucu ve alkol bağımlılığı arttı ve Monteith, arkadaşlarından ve ailesinden madde almak için para çalma gibi küçük suçlar işledi. Hayatındaki dönüm noktası annesinin ve bir grup arkadaşının Cory'nin durumuna müdahele edip, onu rehabilitasyon merkezine göndermesiyle oldu. Geçmişiyle ilgili Monteith, ""Birçok açıdan çok şanslıyım. Hayatta olduğum için çok şanslıyım"." demiştir. 2011 yılında Victoria 'da küçükken okuduğu bir okuldan lise diplomasını almıştır. Oyunculuk kariyerine başlamadan önce Walmart 'ta müşterileri karşılama, taksi ve okul servisi şoförlüğü, bebek bakıcılığı gibi çeşitli meslekler yapmıştır. Monteith, ölümüne kadar Glee'de başrolü paylaştığı Amerikalı oyuncu Lea Michele ile çıkmaktaydı. Cory'ye yakın bir kaynağın söylediklerine göre 6 Temmuz'dan beri Vancouver 'da tatil yapan Monteith, tatil dönüşünde sevgilisi Lea Michele'in evine taşınmayı planlıyordu. 19 yaşındayken madde bağımlılığı yüzünden tedavi görmüştü. 31 Mart 2013'te, Monteith'in gönüllü olarak madde bağımlılığından tekrar rehabilitasyon merkezine yattığı duyuruldu. Tedavisi 26 Nisan 2013'te sona erdi. 13 Temmuz 2013 Cumartesi günü, 31 yaşında, Fairmont Pacific Rim otelinin 21 katındaki odasında cesedi bulundu. Cesedini, 6 Temmuz'da giriş yaptığı otelden ayrılma saatini kaçırması nedeniyle, şüphelenen otel görevlisi buldu. 15 Temmuz 2013'te otopsisi yapıldı. 13 yaşından beri uyuşturucu bağımlısı olan Monteith, 19 yaşında bağımlılık sorunu sebebiyle ailesinin ve arkadaşlarının ısrarı ile rehabilitasyona yatmıştı. Otopsi raporunda ise vücudunda alkol ve eroin karışımı bulundu. Nisan ayının sonunda hayatında ikinci kez gönüllü olarak yattığı rehabilitasyon merkezinden çıktıktan sonra vücudun arınmasının ardından Monteith'in eski kullandığı dozda uyuşturucu alması da yüksek dozdan ölüm sebeplerinden birisi olarak gösterildi. Ayrıca Monteith'in vücudunda morluklar ve enjeksiyon yaraları olduğu da belirtildi. Temmuz sonuna doğru kendisiyle evlenmeyi planlayan kız arkadaşı ve rol arkadaşı Lea Michele ise, düğün hazırlığı yerine Montetih'in cenazesini planlamaya başladı. Salı günü otopsisi tamamlanan oyuncunun bedeni son kez sevgilisi ve annesine gösterildikten sonra yakıldı. Hayranları ölümünden sonra resmi olarak Monteith'in şerefine gökyüzünde bir yıldıza onun adını verdiler. Franz Bopp Franz Bopp (d. 14 Eylül 1791, Mainz - ö. 23 Ekim 1867, Berlin) F. Bopp Alman dilbilimcisi ve Hint – Avrupa dil ailesinin Hint –İran grubuna bağlı Sanskritçeyi araştıran bilim adamıdır. Karşılaştırmalı Hint – Germen Dil biliminin kurucusu olarak kabul edilir. Bopp ailesi gibi Aschaffenburg kentine (Almanya) yerleştikten sonra lisede hocası olan Karl Windischman’dan etkilenerek doğuya özgü dillere ilgi göstermeye başlamıştır. Hocasıyla beraber Friedrich Schlegel’in ‘Hindistanlı’nın Dili ve Bilgeliği Üzerine’ isimli eserini incelemiştir ve bu eser onda büyük bir heyecan uyandırmıştır. 1812 yılında Fransa’ya gitmiştir. Burada Antonie- Leonard de Chezy, Silvestre de Sacy, August Wilhelm Schlegel ve diğer önemli dilbilimcilerin eserlerini ele almıştır. Bu kişilerin el yazı yapıtlarını inceleyerek kendisini geliştirmiştir. Bir süre sonra çığır açan ‘Sanskritçe Fiil Çekim Sisteminin Yunan, Latin, İran ve Alman Dilleriyle Karşılaştırılması’ isimli eserini hocası Windischmann’ın önsözüyle birlikte 1816 yılında Frankfurt’ta yayımlamıştır. Bu eser Hint-germen Dili’nin bir bilim dalı olarak sayılmasında önemli bir rol oynamıştır, dolayısıyla Franz Bopp bu bilim dalının kurucusu olarak kabul edilmiştir. Bopp bu dillerin fiil yapıları vasıtasıyla onların genetik akrabalığı için fiil çekim sisteminde yöntemli şemalar oluşturmuştur, bu genetik akrabalık daha önceden İngiliz oryantalist William Jones tarafından işlenmiştir. Daha sonra Hint – Germen Dilleri’nin çerçevesini Slavca, Litvanyaca, Arnavutça ve Ermenice ile genişletmiştir. Bavyera Kralı I. Maximilian tarafından Londra’ya gönderilmiştir. Burada, öğrencilerine Sanskritçe öğreten dönemin Prusya elçisi Wilhelm von Humboldt ile bilgilerini pekiştirmiştir. Fiil çekimi sistemini kapsamlı İngilizce makalelerin de çekimi ile birleştirerek geliştirmiştir. 1819 yılında Nala’dan Latince çeviriler ve Mahabharata Destanı’ndan bir bölümün çevirisini yayımlamıştır. Bavyera’ya döndüğünde Humboldt’un teşvikiyle 1821 yılında Berlin Üniversitesi’nde ordinaryüs, 1822 yılında Bilim Akademisi’nin üyesi ve 1825 yılında oryantalist Edebiyat ve Berlin’de konuşulan genel diller alanlarında ordinaryüs olmuştur. Onun bir dilin alanını başka dillerden farklı farklı ayırma işlemini Sanskritçe, Zendice, Yunanca, Latince, Litvanyaca, Gotça ve Alman dillerinin Karşılaştırmalı Dil bilgisi adlı eserinde görebiliriz. Bunun yanı sıra “Latin Grameri”nin ve “Sanskrit Dili’nin Eleştirel Grameri” konusunda uygulamalı bir düzende kısa bir çerçevede birleştirildiği detaylı öğrenme yapılarını oluşturmuştur. Fiil Çekimi Sistemi’nin yayımlanmasının 50. yıl dönümünde 16 Mayıs 1866 tarihinden itibaren, sistemin ortaya çıkışı her yıl kutlanmaya başlanmıştır. Kendi yapısını Alman prenslerinin ve bütün dünya Filologlarının katkılarıyla şekillendiren Bopp-Vakfı’nın kurulmasının yanı sıra Karşılaştırmalı Dil Bilimi’nin kurulması da kutlanmaya başlanmıştır. Franz Bopp, Berlin’de 23 Ekim 1867 tarihinde hayata veda etmiştir. Vefatından sonra Berlin-Kreuzberg’deki kilise mezarlığına defnedilmiştir. Franz Bopp, Bilim ve Sanat ödülü olan Pour le Merite’yi alan ilk otuz kişiden birisi olmuştur. Ödül 1842 yılında IV. Friedrich Wilhem tarafından takdim edilmiştir. Aschaffenburg’da, Berlin – Kreuzberg’de ve Mainz kentinde Bopp adı verilen birçok cadde bulunmaktadır. Sinagog Anıtı (Göttingen) Sinagog Anıtı (Almanca: Mahnmal Synagoge), Göttingen şehrinde Obere Mansh Straße, Untere Masch Straße ve Waangeplatz'ın birleştiği kavuşakta yer alan Eski Sinagog Meydanı'nda (Alm. "Platz der ehemaligen Synagoge") bulunan anıt. Göttingen Sinagogu 1869 - 1870 yılları arasında Neo-romantizm mimari stiliyle inşa edildi. 9 Kasım 1938 tarihli Kristal Gece'de imha edildi. Yerine Alman Ticaret Birliği'nin binası yapıldı ve sadece tunç yapımı plaketi sinagogu hatırlatıyordu. Eski sinagogu'nun açılışının 100. yıldönümüne denk gelen Mart 1970'te bir anıtın yapılması talep edildi. İtalyan sanatçı Corrado Cagli tarafından tasarlanıp beton ve çelik temeli üzerine plastik ile yapılan sinagog anıtı, 1973 yılında tamamlandı. 36 tabakalı üçgen parçasından oluşan anıtın boyu 5,60 metre olup bir açıdan bakıldığında Davud'un Yıldızı'nı ve diğer açıdan bakıldığında alevi andırmaktadır. Göttingende 282 Yahudi Nazi rejiminin kurbanı oldu. Anıt, her yıl düzenlenen sinagog ve kurbanların yıllık anma töreninde de kullanılmaktadır. Bruno Loerzer Bruno Loerzer (22 Ocak 1891 - 23 Ağustos 1960), I. Dünya Savaşı sırasında Alman Luftstreitkräfte subayı ve II. Dünya Savaşı sırasında Luftwaffe Generaloberst'i. Loerzer'in Hermann Göring'le uzun arkadaşlığının faydası olmuştu ve 1938'de tümgeneralliğe getirildi. Savaşın ilk yıllarında II Fliegerkorps'un kumandanıydı. 1940 Mayıs'ta kendisine şövalye demir haçı hükmen verildi. Onun II. hava kolordusu, Albert Kesselring'in 2inci hava filosunun bir kısmı olarak - Feldmareşal Fedor von Bock desteğinde 1941'in yaz ayında Rusya'nın istilasına katıldı. Bruno Loerzer'in birimi, İtalya anakarasına döndüğü zaman Messina'ya transfer edildi, Ekim 1941'de Sicilya'ya ve 1943'ün ortasına kadar orada kaldı. Göring, Şubat 1943'te Loerzer'i Generaloberst rütbesine terfi ettirdi ve Haziran 1944'te, Luftwaffe'nin Ulusal Sosyalist Liderlik bölümün başkanı oldu. Loerzer, Nisan 1945'te emekli oldu. Burak Kaplan Burak Kaplan (2 Ocak 1990, Köln, Almanya), Orta saha (oyun kurucu) mevkiinde forma giyen Türk futbolcudur. Kaplan, futbola 1994 yılında 4 yaşında SSV Vingst 05 takımında başladı. 1997'ye kadar bu takımın altyapısında yer aldı. 1997'de uzun süreli Bayer 04 Leverkusen takımına geçti. Çeşitli seviyelerde forma giydikten sonra 2007/08 sezonunda U-19 takımına yükseldi. İlk sezonunda özellikle son maçlarda forma şansı buldu ve 16 maçta 3 gol kaydetti. 2008/09 sezonunda U-19 liginde 26 maçın 25'inde forma giyip, 17 gol kaydetti. U-19'da oynarken gösterdiği performansla Bayer 04 Leverkusen II takımında da yer almaya başladı. Regionalliga'da oynayan Leverkusen II ile ilk maçına SC Verl karşısında çıktı. 13 dakika oynayan Kaplan, 90. dakikada attığı golle takımının 2-2 berabere kalmasını sağladı. Sezonun son maçında da forma giydi. 2009-10 sezonuna Leverkusen II'de başladı. 26 maçta 8 gol kaydetti. Aynı sezon Bayer 04 Leverkusen A takımına yükseldi. Sezon öncesi düzenlenen Zayton Kupası çerçevesinde Mısır Şampiyonu El-Ehli Kahire ile yapılan karşılaşmada maçın adamı seçilmişti. Bundesliga'da ilk maçına 11 Aralık 2009'da Hertha Berlin karşısında çıkan Burak, bu maçta 1 gol atarak takımının 2-2 berabere kalmasını sağlamıştır. 13 Aralık 2009'da ise kulübüyle 2012'ye kadar sözleşme imzalamıştır. Leverkusen'de oynadığı ikinci maçında ise Hannover 96'ya ilk golün asistini yaptı ve ikinci golü kaydetti. Maçı 3-0 kazandılar. Kaplan, sezonun son iki maçında da oynayarak toplam da 4 maçta oynamış oldu. 2010/11 sezonunda 4 maçta Leverkusen II forması giyse de genel olarak A takımda yer aldı. Bundesliga'da forma şansı bulamayan Kaplan, 26 Ağustos 2010'da Tavriya Simferopol karşısında ilk 11'de forma giyerek ilk kez Avrupa sahnesine çıktı. Leverkusen grup birincisi olarak bir üst tura yükselirken Burak 4 maçta forma giydi. Sezonun devre arasında ise 2. Bundesliga ekiplerinden SpVgg Greuther Fürth'e kiralandı. 6 maç forma giyen futbolcu ikisi frikikten 3 gol kaydetti. Ayrıca yerel ligde oynayan ikinci takımla da bir maça çıktı. Ancak disiplinsiz davranışları nedeniyle Fürth ile yolları Nisan ayında ayrıldı. 25 Nisan 2011 tarihinde Beşiktaş JK, Burak Kaplan'ı transfer etmek için görüşmelere başladığını borsaya bildirdi. Kulüp tarafından yapılan açıklamada ; "Bayer 04 Leverkusen kulübü oyuncularından Burak Kaplan’ın transferi konusunda görüşmelere başlanmıştır." denildi ve kısa süre sonra resmi olarak Beşiktaş'a transfer oldu. Red Bull Salzburg ile oynanan ilk hazırlık maçında son 10 dakika oynatılan futbolcu, ikinci hazırlık maçında golle buluştu. Ancak kamp sonunda performansı yeterli görülmeyen futbolcu sezona Beşiktaş A2 takımında başladı ve sezon boyunca bu takımda ara ara forma giydi. Bu ligde 10 maçta 6 gol kaydetti. 18 Aralık 2011'de Samsunspor karşısında 60. dakikada Necip Uysal'ın yerine oyuna girerek, ilk kez resmi olarak Beşiktaş forması giydi. Sezon içinde sadece 5 lig maçında şans bulan futbolcu, bunların ikisinde sahaya ilk 11'de çıkıp, hiçbir maçta 90 dakika forma giyemedi. 2012-13 sezonu başında kampta bulunan futbolcu, hazırlık maçlarında oynayıp, gol bulmasına rağmen teknik adam Samet Aybaba tarafından yeterli bulunmadı ve kiralık olarak gönderilmesi istendi. Sezonun ilk yarısı başka bir takıma kiralanan futbolcu, kadro dışı bırakıldı ve forma şansı bulamadı. Beşiktaş'ta kendinden bekleneni yapamayan Burak Kaplan, 2013'te Almanya'nın 3. Liginde mücadele eden SV Babelsberg 03 takımına kiralık olarak gönderilmiştir. Yarım sezonda 10 maçta forma giyen futbolcu, bunların üçünde sahaya ilk 11'de çıktı. Ancak sezon sonunda küme düştüler. 6 Eylül 2013'te kiralık olarak 1. Lig ekiplerinden Fethiyespor'a gitti. Ancak burada da pek başarılı bir performans gösteremedi. Sadece 2 lig maçında toplam 16 dakika forma giyebilen futbolcu sahaya sadece Türkiye Kupası maçlarında ilk 11'de çıkabildi. Devre arasında kiralık sözleşmesi feshedilen futbolcu, sezonun ikinci yarısında ise Almanya 4. Lig ekibi KFC Uerdingen 05'e kiralandı. Haziran 2006'da düzenlenen Viktor Bannikov Turnuvası için Türkiye U-16 kadrosuna çağrıldı. Turnuvada 4 maç forma giydi. Uzun süre millî takıma çağrılmayan Kaplan, 2010'da Türkiye 21 yaş altı millî futbol takımına çağrıldı. 2011 Avrupa 21 Yaş Altı Futbol Şampiyonası elemelerinde 4 maça çağrılıp 3'ünde forma giydi. 12 Ekim 2010'da Belçika ile oynanan hazırlık maçında kariyerinin ilk millî golünü kaydetti. 2013 UEFA U-21 Şampiyonası elemelerinde de Türkiye kadrosunda yer aldı. 8 maçın dördünde forma giyen futbolcu, 1 gol kaydetse de Türkiye grup ikincisi olarak turnuvaya katılamadı. Atacan Öztürk Atacan Öztürk (d. 18 Ocak 1982, Antalya), Türk futbolcu. Kaleci pozisyonunda görev almakta olup, 2. Lig ekiplerinden Tokatspor'da oynamaktadır. Antalyaspor altyapısından yetişen Atacan, 2000-2001 sezonunda profesyonel olduktan sonra, 2001-2002 sezonu sonuna kadar Antalyaspor'da forma giymiştir. Daha fazla forma şansı bulabilmek için 2003-2004 sezonunda Elazığspor'a transfer olmuştur. Burada 4 sezon forma giyen Atacan Öztürk, 2007-2008 sezonu başında Boluspor ile anlaşmıştır. 2012-13 sezonunda 1. Lig ekiplerinden Şanlıurfaspor'a transfer olmuştur. Antonio Caldara Antonio Caldara (d. 1670 veya 1671 - ö. 26 Aralık 1736 Viyana) bir İtalyan asıllı Barok müzik döneminde klasik Batı müziği bestecisidir. Caldara Venedikte 1670 veya 1671de doğdu. Babası kemancıydı. Venedik'in ana katedrali olan San Marco Bazilikası korosuna çocukken girdi ve burada "Giovanni Legrenzi" adlı bir müzisyenin hocalığı altında birkaç müziksel çalgı çalmayı da öğrendi. Bazilika maaş listelerinde önce kontralto ses ve viyolonsel çalgıcısı olarak ve sonra da viola ve benzer çalgılar olan "viola da spalla" ve "violoncino" çalgıcısı olarak maaş aldığı görülmektedir. Müzisyen loncası olan "St Cecila Loncası" kurucu üyesi ve "çalgıcılar loncası (arte di sonodori)" üyesi olduğu da görülür. 1689'da ilk operası olan "L'Argene" küçük bir tiyatroda sahnelendi. 1690'li yıllarda Caldara ismi bilinen bir besteci ve kendi kendinin patronu olarak çalışan şarkıcı ve çalgıcı olarak Venedik'te hayatını sürdürdü. 1696 ve 1697de sırasıyla "Il Tirsi" ve "La promessa serbata (Tutulan vaat)" adlı operaları besteleyip yapımlandı ve bu sıralarda konserler için oratoryolar da bestelemeye başladı. 1699'da Mantua'ya "Mantua Dükü Ferdinando Carlo"'nun sarayında "tiyatro ve kilise müziği ustası (maestro di capella da chiesa e da teatro)" görevini aldı. Bu Dük'ün karısı Fransızdı, kendisi Fransa hayranı idi ve İspanya Veraset Savaşı'nda İtalya'yı da işgal eden Fransızlarla ittifak yapmıştı. Fransızlar bu savaşı kaybedince Fransızlar İtalya'dan çıkmak zorunda kaldılar ve Mantua Dükü de kendi ülkesinden ayrılmak ve sarayı da dağılmak zorunda kaldı. Mantua'dan mecburen ayrılan Caldara da 1707'de Barselona'ya gitti. Sonra Avusturya İmparatoru olacak Avusturya'lı Karl Barcelona'da İspanyol krallığına aday olarak yerleşmiş ve bir saray örgütü kurmuştu ve Caldara bu kral adayının saray örgütünde müzisyen olarak görevlendirildi. Bu görevdeyken birkaç opera besteleyip sahneletti. Bunlar İspanya'da temsil edilen ilk İtalyan operaları olmuştur. 1709da Caldara Romaya "Cerveteri Prensi" yanında "muzik şefi (maestro di capella)" oldu ve bu görevde 1716'ya kadar kaldı. Birkaç kere Viyana giderek orada imparatorun müzisyeni olma araştırmaları yaptı. Roma'daki görevi sırasında evlendi. Bestecilik yönünden bu dönem Caldara çok verimli oldu: 150 solo kantata, 50'in üstünde ikili kantata, 4 opera ve 9 oratoryo hazırlayıp bunların yapımlanmasını sağlayabilmişti. 1716'da Viyana'da Avusturya İmparatorluğu sarayında "Yardımcı Kapellmeister" görevine atandı ve hayatının sonuna kadar bu görevi korudu. 26 Aralık 1736 Viyana'da öldü. Viyana da iken 34 opera ve 25 oratoryo bestelediği bildirilmektedir. Kilise için hazırlamış olduğu bestelerin sayısı hala bilinmemektedir. 200 tane Mezmur için beste, 100 taneyi aşkın bir sayıda Mass ayini için beste ve daha çok değişik dinsel ayin besteleri hazırladığı bildirilmektedir. Caldara operalar, kanatatalar ve oratoryolar için besteci olarak bilinmektedir. Bunlardan bazıları için libretto'yu ünlü librettocu "Metastasio"'nun hazırladıgı bilinir. Ayrıca çok büyük sayıda kilise ayin müziği hazırlamıştır. Narbonne Katedrali Narbonne Katedrali (Cathédrale Saint-Just-et-Saint-Pasteur de Narbonne), Fransa'nın Languedoc-Roussillon bölgesine bağlı Aude ilinin idarî merkezi Narbonne'da bulunan Roma Katolik Kilisesi'ne bağlı katedrali. Aynı zamanda Fransa'nın ulusal tarihî anıtı (Monuments Historiques) dır. Mevcut yapının inşaatı 1272 yılında başladı. Carcassonne Başpiskoposluğu'nun koltuğu idi. Ancak 1801 yılında Fransa'nın Birinci Konsulü Napoléon Bonaparte ile Papa VII. Pius arasında imzalanan Konkordat'a dayanarak başpiskoposluğun Narbonne Başpiskoposluğu'na bağlanması sonucu katedral, Narbonne Başpiskoposluğu'nun koltuğu oldu. 1840 yılında tarihî anıt olarak sınıflandırıldı. Daha sonra 18 Nisan 1914 ve 8 Temmuz 1937 tarihlerinde tarihî anıt statüsü yenilendi. II. Hrisostomos II. Hrisostomos (, doğum adı: Ηρόδοτος Δημητρίου, "İródotos Dimitríou") (d. 10 Nisan 1941, Tala, Baf) Kıbrıs Ortodoks Kilisesi Başpiskoposu. Babasını 10 yaşında, annesini ise 12 yaşında kaybetti. İlkokul eğitiminden sonra Baf'ta bulunan Ayios Neophtyos Manastırı'na yerleşti. Aynı zamanda lise eğitimine devam etti ve buradan 1963'te mezun oldu. Aynı yılın 3 Kasım günü Piskopos Trimithounda Georgios tarafından kendisine papaz unvanı verildi. Beş yıl içinde manastırda mütevelli olarak görev yaptı ve aynı zamanda bir çiftlikte çalıştı. 1968'de Atina Üniversitesi İlahiyat Fakültesi'ne kayıt oldu ve 1972'de mezun oldu. 19 Ekim 1972'de St. Neophytos Manastırı'na ekümen seçildi. 12 Kasım 1972'de presbiter (piskopostan sonraki en önemli papaz) rütbesi aldı ve Başpiskopos III. Makarios tarafından ekümenliğe (baş rahiplik) terfi edildi. III. Makarios'un cumhurbaşkanlığına her zaman destekleyerek Atina'daki Yunan cunta yönetimine karşı çıktı ve üç metropolit ile 15 Temmuz 1974 darbesine yol açtı. 25 Şubat 1978'te Baf metropoliti seçildi ve 26 Şubat 1970'te kutsama töreni gerçekleşti. Baf Bölgesi'nde 50 mabet ve onlarca şapel ile beş Bizans müzesinin yapımında rol oynadı. Başpiskopos I. Hrisostomos'un hastalanması nedeniyle 24 Eylül 2006'da yerine vekil seçildi. Metropolit Hrisostomos, 5 Kasım 2006'da ise "Kıbrıs Başpiskoposu" olarak "II. Hrisostomos" oldu ve 12 Kasım 2006'da görevine başladı. Kursaal SarayÄ± Kursaal Sarayı veya Kursaal Kongre Sarayı ve Oditoryumu İspanya’nın Bask bölgesindeki San Sebastian şehrinde yer alan büyük bir oditoryum, farklı amaçlı toplantı salonları ve sergi alanlarından oluşan bir kongre merkezi ve oditoryum kompleksidir. İspanyol mimar Rafael Moneo tarafından tasarlanan Kursaal Sarayı 1999 yılında kullanıma açıldı. 1.800 kişilik bir oditoryumun da yer aldığı yapı 1953 yılından beri devam eden ve İspanya’nın en büyük film festivali olan San Sebastian Uluslararası Film Festivali’ne de ev sahipliği yapmaktadır. Norveç Buzul Müzesi Norveç Buzul Müzesi (Norveççe: Norsk Bremuseum) Norveç’in Fjærland bölgesindeki Sogn og Fjordane şehrinde yer alan bir müzedir. Nisan ile Ekim ayları arasında açık olan müzede Jostedalsbreen Buzulu, Jostedalsbreen Ulusal Parkı ve Ulltveit-Moe İklim Merkezi ile ilgili sergiler mevcuttur. Esas amacı “buzullar ve iklim ile ilgili bilgileri toplamak, derlemek ve sunmak” olan Norveç Buzul Müzesi başta Bergen Üniversitesi ve Oslo Üniversitesi olmak üzere buzullarla ilgilenen birçok kuruluşun bir araya gelmesiyle oluşturuldu. Yapı Norveçli bir mimar olan Sverre Fehn tarafından tasarlanmıştır. 2002 yılında müzeye ek yapı eklenmesine karar verildi. Bu görev, orijinal yapıyı da tasarlamış olan, Sverre Fehn’e verildi. 2006 yılında Büyük Britanyalı bir müze ve eğlence tasarım firması olan Sarner Ltd, iklim değişikliği konusunda deneysel bir proje hazırlaması konusunda görevlendirildi. ‘Hassas İklimimiz” adlı proje Temmuz 2007’de ABD eski Başkan Yardımcıları’ndan olan Walter Mondale tarafından resmen açıldı. Millennium Köprüsü Millennium Bridge Birleşik Krallık'ın başkenti Londra'daki Thames Nehri üzerinde yer alan ve sadece yayalara açık olan çelik asma bir köprüdür. Londra şehrinin Bankside bölümünü şehir merkezi ile bağlayan bu köprü Thames Nehri üzerindeki Southwark Köprüsü ile Blackfriars Köprüsü arasında yer almaktadır. Millennium Bridge Londra’daki köprülerin bakımını üstelenen bir vakıf olan Bridge House Estates tarafından inşa ettirilmiş ve hâlen işletilmektedir. 1998 yılında başlanan inşaat 10 Haziran 2000 tarihinde tamamlandı. Bazı Londralılar tarafından "Sallanan Köprü" (İngilizcesi: "Wobbly Bridge") adı verilen bu köprü 12 Haziran 2000 tarihinde açılışından sadece iki gün sonra gerçekleşen bir hayır yürüyüşünden sonra bazı yayaların şikayet etmesi sonucu kullanıma kapatıldı. 2000 ile 2002 yılları arasında sallantıyı gidermek için yapılan tamirat çalışmaları sonucunda köprü 2002 yılında yeniden kullanıma açıldı. Köprünün güney tarafındaki girişinde Globe Theatre, Bankside Gallery ve Tate Modern yer alırken; kuzey tarafındaki girişte City of London School ve St Paul Katedrali yer almaktadır. Köprüye en yakın Londra Metrosu istasyonu Mansion House istasyonudur. Köprünün tasarım süreci 1996 yılında Southwark council tarafından açılan bir yarışma ile başladı. Kazanan tasarım ise Arup, Foster and Partners grubu ile Anthony Caro’un tasarımı oldu. Toplam 325 metre uzunluğunda olan köprü üç bölümden oluşmaktadır: İlk bölümü 81 metre, ikinci bölümü 144 metre ve üçüncü bölümü 106 metre uzunluğundadır. Köprünün yürüme alanı yaklaşık 4 metre genişliğinde olup, aynı anda 5.000 kişiyi taşıyacak kapasiteye sahiptir. Second Stage Theatre Second Stage Theatre (Türkçesi: İkinci Sahne Tiyatrosu), ABD’nin New York şehrinde yer alan çağdaş Amerikan oyunlarının oynandığı bir tiyatro kuruluşu ve binasıdır. 1979 yılında Carole Rothman ve Robyn Goodman tarafından kurulmuştur. Tiyatroya “ikinci sahne” isminin verilmesinin nedeni olarak çağdaş Amerikan tiyatrosunun gerek zamanlama, gerek mekan, gerekse kısıtlı gösteri olanaklarına sahip olduğu göz önünde tutularak onlara ikinci bir fırsat verme olarak belirtilmektedir. 1979 yılında kurulan Second Stage Theatre, bu tarihten sonra çeşitli yapılarda etkinlik gösterdi. 1984 yılında Carole Rothman ve Robyn Goodman McGinn/Cazale Tiyatrosu’nu satın aldıktan sonra bu tiyatro sürekli bir mekana sahip oldu. 1999 yılında ise 43. Cadde ile 8. Cadde’nin kesiştiği noktada bulunan yeni bina da bu tiyatro grubuna dahil oldu. 1929 yılında inşa edilmiş ve de daha önceden banka olarak kullanılan bu yapı Hollanda kökenli bir mimar olan Rem Koolhaas tarafından restore edildi. Böylelikle 1999 tarihinde itibaren iki farklı mekanlarda tiyatro etkinlikleri düzenlenmeye başlandı. 17 Temmuz 2008 tarihinde yapılan açıklamada Second Stage Theatre’in, 240 Batı 44. Cadde’de yer alan 597 seyirci kapasiteli Helen Hayes Tiyatrosu’nu satın aldığı ve de 2011 yılında itibaren Second Stage Theatre her üç mekanda da etkinliklerini sürdürecek. Haydar Hilmi Vaner Haydar Hilmi Vaner (d. 1875, Podgorica) - (ö. 26 Mart 1954), Türk bürokrat ve siyasetçidir. Mülkiye Mektebi mezunudur. Van Vilâyeti Maiyet Memurluğu, Van Mektupçu Vekilliği, Resmî Gazete Muharrirliği, Çölemerik, Adilcevaz, Gevar, Çatak, Metroviçe Kaymakamlıkları, Mülkiye Müfettişliği, Denizli, Kırkkilise (Kırklareli), Maraş ve Urfa Mutasarrıflığı, Musul Vali Vekilliği ve Valiliği, Bitlis, Diyarbekir, Van Valiliği, Elaziz Vali Vekilliği, Osmanlı Meclis-i Mebusan IV. Dönem Van Mebusluğu, TBMM I. Dönem Van Milletvekilliği, Milletvekilliğini koruyarak bir süre Konya Valiliği yapmıştır. Kırmızı-yeşil şeritli İstiklal Madalyası sahibidir. Evli ve beş çocuk babasıdır 1899 yılında Mülkiye'den mezun oldu. Bundan sonra çeşitli kaymakamlık, mutasarrıflık görevlerinde bulundu. Haydar Bey, mutasarrıflık vazifelerinden sonra, 24 Şubat 1915’te Musul