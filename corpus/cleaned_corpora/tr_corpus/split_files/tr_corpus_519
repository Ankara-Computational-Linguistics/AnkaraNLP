Deacon'dan gelen oldukça önemli bir mesaj dedi, Umarım sen de onun zengin bir maden bulduğunu kabul edeceksin. Canaris şifresi çözülmüş mesajı okudu, başını kaldırdı. Yüzü solgundu. Bu doğru mu. Schellenberg gülümsedi. Şaşıracağını biliyordum. Gördüğün gibi, elindeki kâğıt Roosevelt'in sekiz gün sonra, bu ayın yirmi ikisinde Kahire'de olacağını ve oradan da Tahran'a geçeceğini bildiriyor. Orada Churchill ve Uzakdoğu savaşında daha fazla destek isteyen bir Çin heyetiyle görüşecek. Himmler'se Roosevelt'in asıl amacının Churchill'le oturup Avrupa çıkarmasının tarihini kararlaştırmak olduğunu düşünüyor. Eğer çıkarma gerçekleşirse, düşünülmesi bile korkunç, bütün cephelerde savaşmamız gerekecek. Canaris mesajı tekrar okudu, havaya kaldırdı. Bu bilginin doğru olduğundan emin misin. Senin adamların gibi, SD ajanları da Tahran ve Kahire toplantıları hakkında ne bahasına olursa olsun bilgi toplama talimatı aldı. Amerika'daki ajanlarımızdan biri savaş gemisi Iowa'nin Chesapeake Körfezi'nden bazı sivil yolcular aldıktan sonra denize açıldığım bildirdi. Burada şaşılacak bir şey yok diyebilirsin, ancak biz Roosevelt'i Kuzey Afrika'ya götürmek için Iowa sınıfı bir geminin kullanılacağını düşünüyoruz. Bu sadece bir kuşkuydu, bu nedenle daha fazla bilgiye ihtiyaç duyduk. Talihimiz yaver gitti, Deacon istediğimiz bilgileri buldu. Amerikan büyükelçisinin Kahire'deki ikametgâhının kasasında sakladığı ve konferansın tarihini belirten çok gizli bir notun fotoğrafını çekmeyi başardı. Mikrofilmler dün, bir İspanyol diplomatik kuryesi aracılığıyla geldi. - Şu Deacon, notun fotoğrafını nasıl çekti. Schellenberg sırıttı. Birkaç hafta önce bize, Gize Piramitleri'nin yakınında, eski ünlü Mena House Oteli'nin yerinde yapılmakta olan özel projenin ayrıntılarını ve burada çok yakında önemli bir toplantı düzenlenmesi hakkında duyduğu söylentileri iletti. Tabiî derhal daha fazla bilgi toplaması istendi. Bütün bulabildiği, otel bölgesine çok sayıda birlik ve askerî mühendis kaydırıldığı, bütün bölgenin ordu tarafından kontrol altına alındığıydı. Ben burasının muhtemel konferansın toplanacağı yer olduğunu düşündüm. Hiçbir çarem kalmadığı bir an, Deacon'a hiçbir güvenlik kuralı tanımaksızın İngiliz ya da Amerikan büyükelçiliklerine girmesi talimatı verdim önemli belgelerin tutulacağı tek yer orasıydı. Aşırı derecede tehlikeli ve riskli bir emir olduğunu biliyordum, zaten Deacon da birkaç günlük bir izlemeden sonra, her iki binanın çok sıkı güvenlik altında olduğunu bildirdi. - Ve tabiî içine girilmesi imkânsız. - İşte bu nedenle Deacon dikkatini Amerikan büyükelçisinin ikametgâhına çevirdi. Büyükelçinin evindeki güvenlik çok daha gevşekti. Üstelik bir İspanyol diplomatından Amerikan büyükelçisinin bir hafta kadar sonra Türk Büyükelçiliği'ndeki bir ziyafete katılacağım da öğrenmişti, böylece zarlar atılmış oldu. Gerekli olan işi yapmak için Kahire'nin en iyi hırsızım görevlendirdi. Schellenberg gülümsedi. Ama işin e önemli yarın, Amerikan başkanının kesinlikle Kahire'ye geleceği, bizim de geliş tarihini bilmemizdir. Sence de kaçırılmaması gereken mucizevî bir fırsat değil mi. - Peki ya bütün bu bilgiler bizi yanlış yola yönlendirmek için hazırlandıysa. - Yapma lütfen, eğer Müttefikler bizim bu belgeyi bulmamızı isteseler, onu çok iyi korunmuş bir kasaya mı saklarlardı. Üstelik Deacon kimsenin ikametgâha girildiğinden ve notun fotoğrafının çekildiğinden kuşkulanamayacağını söylüyor. Bu da bütün kartların bizim elimizde olduğunu gösterir. Canaris kâğıdı masaya bırakırken yüzü hâlâ inanmadığını gösteriyordu. Ciddîsin, değil mi. Bu planı gerçekten de uygulayacaksın. Schellenberg başıyla onayladı. ‘Tahran'daki konferans sırasında talihimi denemeyi düşündüm, ancak İran tam düşman toprağı. Çevrede o kadar çok Müttefik askeri varken, Stalin'in de paranoyasını düşünürsek, böyle bir görev imkânsızı istemek olacaktı. Mısır, tamamen ayrı bir konu. Rommel'in tehlikesi azaldıkça güvenlik de gevşiyor. Üstelik Mısır cepheden çok uzak ve Müttefikler bizi orada hiç beklemez. Tabiî bu hareket, tek seçeneğimiz değil. Hem Luftwaffe, (4) hem de Atlantik'teki Uboot'lar alarmda, Roosevelt'in konvoyunu bulup denizin dibine göndermek için fırsat kolluyorlar. Ben de sadece buna güvenecek değilim, bu nedenle de Kahire projesine, hayatımız o projenin başarısına bağlıymış gibi dört elle sarılacağız. 4 Hava Kuvvetleri, (ç.n.) - Tam olarak ne amacındasın. - Maalesef elimizdeki not, Roosevelt'in nerede kalacağını, ya da ne gibi güvenlik önlemleri alınacağını belirtmiyor. Bütün bunlar bizim için problem olsa da, çözümlenmeleri imkânsız değil. Operasyona gelince, aynı Mussolini için yaptığımız gibi, iki bölüme ayıracağız. Önce küçük ve seçkin bir ekip gönderip başkan ve başbakanın tam olarak nerede kaldığını, çevrelerinde nasıl bir güvenlik kuşağı olduğunu belirleyeceğiz. Bunu yaptıktan sonra sen de bilirsin, güvenlik sistemlerinin her zaman zayıf halkaları vardır içeri sızmanın bir yolunu arayacağız. Hedeflerine varınca bizimle irtibat kuracaklar. O zaman da operasyonun ikinci ve önemli bölümünü başlatacağız. Skorzeny'nin en yetenekli iki uçak dolusu paraşütçüsü İtalya'da bir hava üssünde bekleyecek. Uzman birliklerin içinden en iyi yüz tanesi SS'lerin verebileceği en sert, en cesur, en iyi eğitimli yüz asker. Hepimiz SS paraşütçülerinin dünyada kesinlikle en iyileri olduklarını biliyoruz. Hiçbir tereddüt geçirmeden Führer uğruna hayatlarını verebilecek adamlar. Sinyali alır almaz onları Kahire'ye, kent yakınlarında, ilk ekibin daha önce güvenlik altına aldığı bir havaalanına göndereceğiz. Paraşütçüler havaalanında kamyonlar, taşıt araçları vs de bulacak. Eğer düşündüğüm gibi niyet Roosevelt'in Mena House'da kalmasıysa, b bizim için iyi haber olacak. Skorzeny'nin adamları iyi korunan bir otele sızabileceklerini bir süre önce gösterdiler. İçeri girip çıkmaları o kadar kısa sürecek ki, Müttefikler ne olduğunu anlamaya fırsat bile bulamayacaklar. - Hazır işe başlamışken, Churchill'i sağ bırakmak niye - Bir hedefi vurmak, iki hedefle uğraşmaktan daha kolaydır. Churchill'in de öldürülmesi bizim için inanılmaz bir sonuç olur. Onun için merak etme, eğer fırsatını bulurlarsa, onu da ellerinden kaçırmazlar. Canaris içini çekti. Hâlâ bunun delilik olduğunu düşünüyorum. Müttefiklerin güvenlik sistemi bankanın kasa dairesi gibi sağlam olacaktır. Hem yerde hem de havada. Schellenberg gülümsedi. Sevgili dostum, Mussolini işinde de gördüğümüz gibi, her kasayı açmaya yarayacak bir çatlak vardır. Üstelik başarılı olursak, ele geçirdiğimizi pek düşünmez gibisin. İkisinden birinin öldürülmesi Tanrı‘nın bir lütfu gibi, özellikle Amerikalının. Roosevelt, Müttefikleri bir arada tutan direk gibi iş malzemeye gelince de ne isterlerse veriyor. Eğer onu yolumuzun üzerinden kaldırırsak, Müttefikler kargaşaya düşerler. Başkanları öldükten sonra Amerikalıların da gelecek yaz Rusların ve İngilizlerin istediği gibi bir çıkarma hazırlamaya pek istekli olmayacakları ortada. Roosevelt'in ölümü büyük bir ihtimalle Müttefiklerin bölünmesini sağlayacaktır, bu da bizim işimize yarar. Üstelik bir de propaganda değerini düşün askerlerimiz için büyük moral olur. Bunun yanı sıra, bir ders vermek de gerekli. Amerikalıların Alman şehirlerini bombalamasının ve kendilerini ilgilendirmeyen bir savaşa katılmasının cezasız kalmayacağını öğrenmeleri gerek. Artık onların da bir tokat yeme zamanları geldi. - Yani bu operasyonun kesinlikle uygulanacağını mı söylüyorsun. - Ubootlar ya da Luftwaffe bir mucize gerçekleştirip Iowa'yı batırmazlarsa, evet bundan emin olabilirsin. Operasyonun adını bile koyduk Sfenks Operasyonu. - Öyleyse benden çok ileridesin. Emirleri kim verdi. - Himmler. Canaris kaygıyla başını salladı. Hitler'in bu çılgınlığı onayladığını sakın söyleme. - Operasyona öncelik verdi. Kendin bak. Canaris, Schellenberg'in dosyasından çıkardığı mektubun dibinde Adolph Hitler'in imzasını gördü. Mektubu okudu, başını kaldırdı. Abwehr ve SD tarafından birlikte yapılacak bir operasyon. Şimdiye kadar hiç böyle bir şeye rastlamamıştım. - Doğru. Ama Hitler hâlâ Kahire'deki son fiyaskodan dolayı size kızgın bunun itaatsizlik mi yoksa beceriksizlik mi olduğuna daha karar veremedi bu nedenle de bu operasyonu benim yürütmemi, senin de bana yardım etmeni istiyor. Eğer beni destekleyip yardımcı olmazsan, bundan pek memnun kalacağını sanmam. Kötü kötü sırıttı. Daha da kötüsü, Tanrı korusun ama seni de ona karşı komplo kuranlar sınıfına koyabilir. Bazen çok önemli operasyonları planlayacak yetenekteki Abwehr, kimi durumda da bu planları uygulamada düşünülemeyecek kadar beceriksiz davranmasıyla tanınıyordu. Mısır'daki en önemli casusları John Eppler geçen yıl, bir operasyon için kullanacağı sterlinler uzmanca hazırlanmış sahte paralar olduğu anlaşılınca, İngilizler tarafından tutuklanmıştı. Ancak bu yakalanmanın gerisinde, Canaris'in hiç kimseye açıklamadığı çok daha önemli bir hata vardı. Bir yıl kadar önce, İspanya'daki ajanlarından biri, Roosevelt ve Churchill'in Casablanca'da bir araya geleceğini öğrenmiş, buluşmanın tarihini, saatini ve yerini telsizle Berlin'e bildirmişti. Ajanın İspanyol olmasından olacak, Abwehr'deki bir salak Casablanca'yı kelime anlamına sadık kalarak Almancaya çevirmiş ve üstlerine Müttefikler liderlerin Kuzey Afrika'da değil, Washington'daki Beyaz Saray'da (5) toplandığını düşündüklerini bildirmişti. Canaris mektubu masanın üzerine bırakırken, yapılan tehditten ürperdi. Pek seçme şansım yok gibi gözüküyor. Adamlarımdan hangilerini düşünüyordun. 5 Casablanca, İspanyolcada Beyaz Ev anlamına gelir, (ç.n.) - Önce Mısırlı ajanlarından birine ihtiyacım var. Mümkünse, uzakta çölde, Kahire'den iki günlük yolda oturan birini. Tamamen güvenilebilecek birini. Canaris omuzlarını silkti. Uygun olabilecek bir iki kişi var. Devam et. - İkincisi, Jack Haider'in her şeyi hazırlayacak birinci ekibi yönetmek için biçilmiş kaftan olduğun düşündüm. Senin en iyi adamlarından biri, Kahire'yi tanıyor, Arapça biliyor ve bütün istenenleri becerebilecek yetenekte. Bunun yanı sıra doğuştan Amerikalı ve Oxford'da geçirdiği yıllar sayesinde İngilizceyi kusursuz bir Amerikan ya da İngiliz aksanıyla konuşabiliyor. Bütün bunlar Roosevelt'in karargâhına girebilmek için çok yararlı olabilir. Canaris'in yüzü karardı. Demek bunun için dosyası dün Reichsführer'in bürosuna istendi. Ben de bunun aylar önceki Sicilya işiyle ilgili olduğunu sanmıştım. Schellenberg güldü. Haider'in etkileyici bir şöhreti olduğunu kabul etmen gerek. Kuzey Afrika'da görevliyken Müttefikler hatlarının arkasına sızması neredeyse bir efsane oldu. Kahire ve İskenderiye'de İngiliz subayı maskesiyle geçirilen bir ay, düşmanın burnu dibinde toplanan bilgi. Oldukça dikkat çekici bir başarı. - Emrimdeki adamların en iyilerinden biridir, ama sen zamanını boşa harcıyorsun. Canaris başını salladı. Eğer dosyasını okumuş olsaydın, babasını kaybettiği ve oğlunun yaralandığı o tatsız işten sonra bütün arzusunun kaybolduğunu görürdün. Sanki artık hiçbir isteği yokmuş gibi zamanının büyük bir bölümünü Wannsee kıyılarının tepesinde, babasına ait olan bir yazlık kulübede geçiriyor. Onu geçen ay kulübesinde ziyaret ettim. Çok mutsuz görünüyordu. Schellenberg'in sesi üzgündü. Evet, bütün bu olanlar çok acı. Peki ya onu ikna edersem. - Bu bir intihar tuzağı, Walter. Onu kesin bir ölüme göndermiş olursun. Schellenberg ısrar etti. Planın başarılı olacağından eminim. Operasyondan hayatta kalanlar güvenlik içinde geri dönecekler. Üstelik bütün ayrıntıları öğrendiğinde, sen de benimle aynı fikirde olacaksın. Canaris tartışmanın anlamsız olduğunu anladı. Omuzlarını silkerek yenilgiyi kabul etti. - Haider'i tanıdığım için operasyonun küçük de olsa başarı şansı olduğunu düşünüyorum. Schellenberg'in gülümsemesi soğuktu. Başarılı olmak zorunda. Yoksa Himmler, Führer'in kellelerimizi isteyeceğini söyledi. - Ama böyle bir operasyonu hazırlamak için bir hafta çok az. - Bu nedenle de şu andan itibaren çok çabuk davranmamız gerekecek. Kaybedilecek hiç zamanımız yok. Yedinci bölüm Berlin Aynı gün sabah saat on bire doğru Schellenberg'in Mercedes'i Berlin'den on kilometre kadar uzaktaki gölün kıyısında, yazlığın önünde durdu. Grunewald Ormanlan'nın kıyısındaki küçük sakin köy yüksek rütbeli Alman subaylarının sayfiye yerine dönmüştü çoğu burada muhteşem yazlıklara sahipti. Yağmur bulutları kaybolmuş, parlak sonbahar güneşi ve mavi gök Kasım ayında pek rastlanamayacak güzellikte bir gün oluşturmuştu. Beyaz boyalı, tek katlı ahşap ev nefis bir göl manzarasına sahipti. Evin çevresinde tahtadan bir çit, önündeyse küçük bir veranda görülüyordu. Schellenberg, çite dayalı kadın bisikletini görünce gülümsedi. Bir elinde deri çantası, diğerinde gümüş saplı kırbacı, verandaya çıkan basamakları tirandı. Kilitlenmemiş ön kapıdan küçük bir oturma odasına girdi. Bütün ev iki odadan ibaretti. Odalardan birindeki şöminenin iki yanında birer divan, bir masa, birkaç sandalye ve küçücük bir mutfak bölmesi görülüyordu. Aradaki kapı, evin tek yatak odasına açılmaktaydı. Raflarda kitaplar, Kral üt'un bronzdan yapılmış büstü ve iki gümüş çerçevenin birinde güzel bir sarışın kadının, diğerinde de küçük bir erkek çocuğun resimleri vardı. Etraf karmakarışıktı. Kahve masasının üzerinde yarısı içilmiş bir şampanya şişesi ve iki kadeh, yerde de bir çift kadın ayakkabısı ve bir üniforma eteği gördü. İskemlelerden birinin arkalığında bir çift temiz havlu atılmıştı. - Haider. Sen misin. Birkaç saniye sonra oda kapısı açıldı ve güzel bir kadın onbaşı göründü. Üniformasının sadece üstünü giymişti, çıplak bacakları ve iç çamaşırları görünüyordu. Havlulardan birine sarınmaya çalışırken yüzündeki şaşkınlık belli oluyordu. - Sen de kimsin. Schellenberg gülümsedi. Ben de size aynı şeyi sorabildim, Frâulein. General Walter Schellenberg. Y siz. Çok genç ve çok güzeldi, saçı sanki yataktan yeni kalkmış gibi karışıktı. Siyah SS üniformasını görüp söylenen ismi duyunca, yüzündeki ifade değişti ve utançtan kızardı. - Hei… Heidi Schmidt. Wehrmaht Hemşire Birliği. - Memnun oldum. Rahat Heidi, resmi geçitte değiliz. Belki de bana Haider'in nerede olduğunu söyleyebilirsiniz. - Koşmaya ve yüzmeye gideceğini söylemişti. - Arkadaşınız mı. - Biz, geçen akşam Wannsee'de bir barda tanıştık. Kızcağız kekelemeye başladı. O kadar mutsuz görünüyordu ki nöbetten sonra buraya gelip nasıl olduğuna bakmak istedim. Schellenberg sırıttı. Annelik duygularınız kabardı, öyle mi. Yine de birinin ona arkadaşlık ettiğini görmekten mutlu oldum. Şu anda buna o kadar ihtiyacı var ki. Dışarıda gördüğüm sizin bisikletiniz mi. - Evet efendim. Schellenberg eğilip yerdeki eteği kırbacının ucuyla aldı, kıza uzattı. ‘Tamam, Heidi. Bence giyinip gitmeniz iyi olur. Haider'le konuşulacak önemli bir iş var ve gerçekten de rahatsız edilmek istemiyorum. Jack Haider göl kıyısında koşup terledi. Gömleğini çıkardı. Çıplak göğsü küçük yaralarla kaplıydı, spor ayakkabı ve bol bir şort giymişti. Saçı kırlaşmaya yüz tutmuştu, gözlerinin kenarında da kırışıklıklar görülüyordu. Yine de bilindik acı gülümsemesi, onu her zamankinden daha ciddî gösteriyordu. Elindeki kronometreye bastı, göl kıyısındaki kayala tepesine vardığında koşma zamanına baktı ve üzüldü. _ Allah kahretsin, daha hızlı koşabilirsin, Haider. Tekrar koşmaya başladı, arada sırada hızlanarak beş kilometrelik parkuru bitirdiğinde her yerinden ter fışkırıyordu. Küçük dönemeci dönüp kayalıklara vardığında, bir elinde sigara, kumda oturup gülümseyen siyah üniformalı subayı gördü. Durdu, birkaç derin nefes aldı ve Schellenberg'e baktı. Schellenberg gülümsüyordu. Demek forma girmeye çalışıyorsun, Jack. Bu iyiye işaret. Bir ara gelip yüzmeyi düşündüm, ama belki başka sefer. Al, buna benden çok senin ihtiyacın var. Schellenberg elindeki havluyu fırlattı, Haider havada yakalayıp terini kuruladı. Seni Allah'ın belası. Yine ne istiyorsun. - Eski bir dostu böyle mi karşılarsın. Schellenberg, Haider'in yara izleri dolu göğsüne baktı. - Yaralarının tamamen iyileştiğini görüyorum. Ha, bu arada, seni rahatlanan o güzel hanımı çok beğendim. Daha sonra ciddileşti. Acının geçmesine yardımcı oldu mu. - Seni ilgilendirmez. - Haklısın. Schellenberg ayağa kalktı, üniformasındaki kumları silkeleyip çantasını aldı. Artık kulübeye dönsek nasıl olur. Seninle konuşacaklarım var. Schellenberg şampanya şişesinin dibini iki flüt kadehe boşalttı, Haider uzattığı kadehi almadı. - Ben içmem. Ne istiyorsun. Yıkanıp giyinmiş, divanda oturuyordu. - İki dost arasında bir görüşme yapmak. Devam etti. Askerî işler, maalesef. - Bu kelimeleri en son dört ay önce duymuştum. Sen ve Canaris beni bir Amerikan istihbaratçısı kılığına sokmuştunuz ve düşman hatlarının gerisinde sorguya çekilen SS generallerinizden birini kurtarmamı istemiştiniz. Sonunda bütün kazandığım, bacağımda bir kurşun ve göğsümde bir şarapnel parçası oldu. Schellenberg içkisini yudumladı. Kötü bir işti, ama hiç kimse bu rolü senin gibi oynayamazdı, onun için de seni görevlendirdik. Sen de ümitlerimizi boşa çıkarmadın ve çok başarılı oldun. Şampanya istemediğinden emin misin, Jack. Nefis. - Cehenneme git. Schellenberg omuz silkti ve gözlerini şampanya şişesine dikti. Harika bir Don Perignon. Kendine iyi bakıyorsun anlaşılan. - Mademki bilmek istiyorsun, şampanya bir arkadaşımın hediyesi. - Açıklaman gerekmez. Schellenberg rafların birinden bir kitap çekti. Cad Jung'un Bütün Eserleri İç kapatıcı bir felsefe. İhtiyar Cari, pek insanı güldürüp eğlendirecek biri değildir. - Şu andaki durumuma çok uygun. - Seni ne yapacağız, dostum. Schellenberg kitabı raftaki yerine bıraktı ve kadirim gümüş çerçeveli resmini aldı. Haider'e döndü. Onu çok mu seviyordun, Jack. Schellenberg, Haider'in yüzündeki korkunç hüznü, gözlerindeki derin acıyı gördü. Ayağa kalktı ve titrek bir sesle Biraz önce gördüğün Wehrmacht onbaşısı, sadece iyi bir kız dedi. Sarhoş olduktan sonra içimi döktüğüm birisi. Belki de birisiyle konuşmak istiyordum. Eğer yine de soracaksan söyleyeyim, Acımın geçmesine yardım edemedi. - Son yıllar senin için kolay olmadı, değil mi. Önce genç eşini kaybettin, daha sonra Hamburg'da olanlar. Babana olanları duyduğumda gerçekten çok üzüldüm. Schellenberg sakin bir sesle devam etti. Samimiyim. Başsağlığı dileklerimi kabul etmeni istiyorum. Çocuğun hâlâ hastanede olduğunu duydum. - Uzun süre kalacak. Her şey köprünün altından akan sular gibi. Bırakalım, kalsın. Schellenberg bardağını masaya bıraktı, ciddileşti. Hâlâ öfkelisin, belki de haklısın. Öfkenden yararlanabilirim. Çantasının kilidini açtı, çıkardığı dosyayı masaya koydu. - Bu ne. - Babana ve oğluna olanlarla ilgili. Müttefiklerin Hamburg'a attığı yangın bombaları hakkında istihbarat raporları. - Ne olmuş. - Bu bombardımanların İngiltere ve Amerika'da en üst yetkililerin onayıyla yapıldığı anlaşılıyor. Her iki hükümet de tam bir yıkımda ve Almanya'ya vahşi bir ders vermekte kararlı. Yaptıkları, dünya tarihindeki en korkunç yıkım. Hasarın bütün boyutlarını biliyor musun. Haider öfkeyle cevap verdi. Bak, Schellenberg, tek bildiğim babamı kaybettiğim ve oğlumun yandığı. O kadar kötü yandı ki, bir gün yürüyebilecekse mutlu olurum. - Baban torunuyla Hamburg'a gidip akrabalarını ziyaret için kötü bir zaman seçmiş. Haider acı doluydu. Hatırlıyor musun. Sicilya'da benim için hazırladığın küçük kaçamaktan sonra hastanede sırtüstü yatıyordum. Pauli'ye büyükbabası bakıyordu. - Olanlar için beni hiç suçlayamazsın, Jack. Müttefikler aşağılık bir suç işledi. Almanya'nın ikinci büyük kentinde on kilometrekare yerle bir oldu, çoğu sivil 60.000'e yakın insan öldü, yüz binlercesi yaralandı. Siviller arasında büyük kayıp yaratmak için yangın bombalarını bilerek kullandılar. Kentin cehenneme döndüğünü söylüyorlar. İnsanlar meşale gibi yanmış, sıcaklık o kadar yüksekmiş ki asfalt yollar ateşten nehirler gibi akıyormuş. Aldığımız haberlere göre Müttefikler yakın zamanda aynı şeyi Berlin'de de yapacaklar. Goebbels bir milyon sivilin boşaltılması emrini verdi bile. Haider dosyayı görmemezlikten geldi, suratı öfkeliydi. Ne söyleyeceksen, söyle. - Seninle konuşmak istediğim de bu. Belki de yıpranmış vücuduna biraz hayat verebilecek bir şey. Canaris seni bana ödünç verdi, eğer kabul ederse tabiî. - SD için çalışmıyorum. Söyleyeceğin ne olursa olsun, cevabım hayır. İlgilenmiyorum. Ben, savaşın sonuna kadar Berlin'de kalmakla yetineceğim. - Ya sonra. Müttefiklerin seni hain diye asmalarını mı bekleyeceksin. Alman vatandaşı olabilirsin ama Amerika'da doğduğunu unutma. Savaşta yaptıklarınla asılmaya adaysın. O zaman oğluna ne olacak. Onun sana ihtiyacı var, Jack. Hele şimdi, her zamankinden çok. Üstelik Canaris'in Berlin'de kalıp dinlenmene izin vereceğini mi sanıyorsun. Artık yaraların da iyileştiğine göre, bulacağı ilk fırsatta seni kullanmaya çalışacaktır, özellikle savaşın bugünkü durumunda. Bu da hayatta kalma şansını kökünden yok eder. Öte taraftan, bu operasyonda bana yardım edersen, defterdeki yazıları sileriz ve seni de özgür bırakırız. - Yani Abwehr'den mi ayrılacağım. - Hayır, Almanya'dan ayrılacaksın. Savaştan uzaklaş, eğer istediğin buysa. Schellenberg, Haider'in şaşkınlığını gördü. Bu konuda sana söz veriyorum, Jack. Himmler ve Führer de veriyor. Sen ve oğlun, güvenli ve uzak bir yerde birlikte yeni bir hayata başlarsınız. Haider kaşlarını çattı. Bunun için ödemem gereken fiyat ne. Schellenberg gülümsedi. Yine acele ettin. - Öyleyse anlat. Ve Schellenberg anlattı. Haider bir an kulaklarına inanamadı, daha sonra gülmeye başladı. Walter, yaşlandıkça deliriyorsun. - Emin ol, bu plan gerçekleştirilebilir. Beni tanırsın, her zaman dersimi iyi çalışırım. - Amiralin bundan haberi var mı. - İşbirliği yapacağız. Kabul ediyorum, her zaman göreceğin planlardan değil, ama bu koşullar altında gerekli. Planlama ve brifing aşamalarını şahsen ben yöneteceğim. Haider pencereye yürüdü, parmaklarıyla saçlarını taradı, Schellenberg'e döndü. Roosevelt'i öldürmek. Beni bir maceracı olarak gördüğünü biliyorum, ama inan bana, maceracılık intiharı kabul etmek değildir. Bu görevi kabul eden kim olursa olsun, hayatta kalma şansı, tek bacağıyla orman yangınından kaçmaya çalışan birinden fazla değil. Schellenberg güldü. İlginç bir benzetme, ama bu konuda geçerli değil. Plan gerçekten de çok basit. Sen ve ekibin Kahire'ye varınca, güvenli bir eve yerleşeceksiniz. Şehirde serbestçe dolaşabilmeniz için ihtiyacını duyduğunuz her malzemeyi Müttefikler üniformaları, Müttefikler araçları kolaylıkla bulacaksınız. Bunlar önceden ajanlarımız tarafından hazırlanacak. Ayrıca gerekiyorsa, oradaki adamlarımızdan yardım da göreceksiniz. Bütün yapman gereken, Roosevelt'in nerede kalacağım kesin olarak belirlemek ve güvenlik sistemlerinin zayıf noktasını bulmak. Bir de Gize Piramitlerinin on kilometre güneyinde, korumasız bir havaalanını güvenlik altına almanız gerekecek. Hedeflerinize ulaştıktan sonra, bizimle telsiz teması kuracaksınız. SS paraşütçüleri geldiğinde onları hedefe götüreceksiniz. Gerisi onların işi. Daha sonra geri geleceksiniz. Nasıl. - Skorzeny'nin adamları gibi havadan. - Eğer herkesin talihi yaver gider ve hayatta kalırsa. Peki neden bana geldin. - Sana söyledim. Kahire'deki ajanlarım çok iyi ama böyle bir görevin üstesinden tek başlarına gelecek insanlar değiller. Halbuki sen, ideal adaysın. Daha önce Mısır'da düşman hatlarının gerisinde çalıştın, ana dilin gibi Arapça konuşuyorsun ve Kahire'yi iyi tanıyorsun. - Daha geçerli nedenlerin olmalı. Benden daha iyi Arapça konuşan, Kahire'yi benden iyi tanıyan ajanların vardır. Schellenberg başını salladı. Pek yok. Üstelik senin tecrüben ve niteliklerin onlarda yok. Birçok kere İngiliz ve Amerikan subaylarının yerine geçtin, bir kez daha tekrar etmek becerilerini zorlamak anlamına gelmez. Çantasından çıkardığı haritayı masanın üzerine yaydı. Kahire'yi yeniden hatırlaman için bir harita getirdim. - Beni zorlama. Daha hiçbir karar vermedim. Takımın diğer üyeleri hakkında pek bir şey söylemedin. - Üç kişi daha düşünüyorum. İki Ss ve bir kadın. Anlat. - SS'ler Yüzbaşı Dieter Kleist ve Çavuş Hans Doling. Her ikisi de Otto Skorzeny'nin komando birliğinden. - Dieter Kleist. Haider'in bakışları aşağılayıcıydı. Acımasız bir hayvan, üniformalı canavarların en adisi. Balkanlar'da yaptıklarını gördüm. Partizan olduğundan kuşkulandıklarını sorgusuz vurmak ve kadın mahkûmlara öldürmeden önce tecavüz etmek gibi alışkanlıkları vardı. - Olabilir, bazen bir hayvan da yararlıdır. Bu Kleist son derece etkili ve öldürücü bir silah. Kısa süre önce Skorzeny'nin emrine girdi. Mükemmel bir savaşçı. Kabul edilebilir ölçüde İngilizce ve Arapça konuşuyor ve Mısır'ı iyi tanıyor. Bir zamanlar bir Alman şirketi adına çöldeki petrol sahalarında çalışmıştı. Ya Doring. - Savaştan önce bir süre Ortadoğu'da kalmış, bir Alman arkeoloji ekibinde tamirci şoför olarak. Şimdiyse düşman hatları gerisinde gizli görevlerde uzmanlaştı. Bana onu şiddetle tavsiye ettiler. Kimler. - Skorzeny'nin kendisi. Himmler, Skorzeny'nin SS birliğinin ekibimize katılmasında ısrar ediyor. Böyle bir ekibin, istenen görevi başaracağından eminim. Haider başını salladı. İşe hâlâ ısınamadım. Peki ya kadın. - Adı Rachel Stern. Haider yıldırıma tutulmuş gibiydi. Uzun bir sessizlikten sonra Schellenberg bir sigara yaktı. - Anladığım kadarıyla, şaşkınsın. Onu eskiden tanıdığını biliyorum. Haider'in yüzü hâlâ bembeyazdı, cevap vermedi. Schellenberg devam etti. Mesele ne. - Bu ismi duymayalı uzun zaman oldu. Schellenberg gülümsedi. Dosyanı inceledim, Canaris'in izniyle, tabiî. 1939'da katıldığın arkeoloji grubunda SD adına çalışan birçok Alman vardı. Bunlardan birinin kod adı Bülbül'dü, en iyi ajanımız. Meraktan, Bülbül'ün raporlarını yeniden okudum. Senin ve kızın adı raporlarda sık sık geçiyordu. Ondan o zamanlar çok hoşlandığın anlaşılıyor. Kızı yarı Yahudi olduğu düşünülürse, oldukça cesaret isteyen bir şey, Jack. Bu bilgilerim seni şaşırtıyor mu. - Beni artık hiçbir şey şaşırtamaz. Bu kadar zaman neredeymiş. Ona ve ailesine ne oldu. - İlginç bir adam, şu profesör. Birçok basan kazanmış, ünlü bir arkeolog. Ne yazık ki, açık bir Nazi düşmanıydı. Hayatının büyük bir bölümünü yurtdışında geçirmiş olmasına karşın, Gestapo onu ele geçirmeyi çok istiyordu. Sonunda, talihin garip bir cilvesiyle yakaladılar. - Ne demek istiyorsun. - Kız ve babası dört yıl önce Akdeniz'de Kriegsmarine tarafından kurtarıldılar. İstanbul'a giden bir gemiye yolcu olarak binmişler. 1 Donanma, (ç.n.) Gemi makine dairesindeki bir patlama yüzünden batmış, profesörün karısı ölmüş. O zamandan beri Ravensbruck Kadınlar Kampı‘nda, Führer'in onu serbest bırakmasını bekliyor, babasıyla otuz yıllık mahkûmiyetle Dachau'ya gönderildi. Haider öfkeden kıpkırmızı oldu. Bana birdenbire Hitler'den neden nefret ettiğimi hatırlattın. - Dikkatli ol, Jack. Benim suçum yok. Eğer gerçeği bilmek istiyorsan, bütün bu Yahudi aleyhtarı hareketleri fazla abartılı ve itici buluyorum. Duyduklarımı unutacağım böyle yorumlar yüksek sesle söylenmemeli. - Benim anlamadığım, Rachel'in senin şu küçük planında ne işi olduğu. Ona neden ihtiyaç duyuyorsun. - O senin sigortan olacak, Rachel'i geçici ama gerekli bir poliçe olarak gör. - Ne demek istiyorsun. - Senin gibi o da çok iyi İngilizce ve Arapça konuşuyor, Mısır'ı da avucunun içi gibi tanıyor. Ama hepsinden daha da önemlisi, o da babası gibi çok iyi bir arkeolog. Sana saygısızlık etmek istemem, ama bu konuda amatörlükten öteye gidemedin. - Mesleği neden bu kadar önemli. - Aslında basit. Görünüşü kurtarmak için, sizlerin savaş nedeniyle Ortadoğu'da sıkışıp kalmış bir arkeoloji ekibi olmanızı düşünüyorum. Ajanlarım bana, bölgedeki çatışmalar nedeniyle Kahire'de bekleşip duran birçok ekibin bulunduğunu söyledi. Kararını verene kadar planımın bütün ayrıntılarını açıklamam doğru olmaz, ama sana söyleyebileceğim, en sıkı denetimde bile yakalanamayacak kadar ustaca hazırlanmış sahte pasaport ve belgeleriniz olacağı. Arkeolog kimliğini uzun süre kullanman gerekmeyecek. Kahire'de en çok iki ya da üç gün kalacaksınız. - Daha etkili yöntemler bulabilirdin. Bu görevi kabul etmem için onu yeni bir yem olarak kullanmadığından emin misin. Schellenberg sırıttı. Çok akıllısın Jack, söylediğin doğru ama onu kullanmak istememizin başka bir nedeni var. Oldukça önemli bir neden ama şimdilik açıklayamam. Ne olduğunu zamanı gelince öğreneceksin. - Önemli bir şeyi unutuyorsun. İşbirliği yapmayı kabul edeceğinden nasıl emin oluyorsun. Schellenberg bilgiç bilgiç güldü. Her zaman ikna edici nedenler bulunur. Bu arada, gerçek amacımızı hiç bilmeyecek. Onun bildiği, Kahire'de basit bir istihbarat çalışması yapacağınız. Haider başını salladı. Onu kullanmak fikri hoşuma gitmedi. Zaten hapishane kampındaysa, yeterince güçlük çekmiş olmalı. - Ne yazık ki onun kadar uygun başka birisi yok. Himmler dosyasını okudu ve Rachel'in iyi bir seçim olduğunu düşünüyor. Kabul etmeliyim ki, ben de aynı fikirdeyim. Haider'in yüzünde birdenbire yalvaran bir bakış görüldü. Bana bir iyilik yap Walter, onu alma. Bunu senden rica ediyorum. - Üzgünüm, ama bu benim yetkilerimi aşar. Schellenberg durdu. Eğer sen de gidersen, kızın güvenlikte olduğunu düşüneceğim. Özellikle Kleist de geliyorsa. İşi bittikten sonra onu öldürmesinden korkarım. Haider öfkelendi. Sen piçin tekisin, Walter. - Kazanılması gereken bir savaş var. Bunun içinde duygulara yer yok. - Bu çılgınlığın başarılı olabileceğine gerçekten inanıyor musun. - Evet. Bundan eminim. Skorzeny'nin İtalya'da yaptığı Mısır'da da tekrar edilebilir, sonuçları çok daha önemli olur. Bu bir vurkaç operasyonu. Adamlarımız o kadar hızlı girip çıkacaklar ki, Müttefikler ne olduğunu anladıklarında, artık çok geç olacak. Durakladı. Ekibine gelince, Kahire'nin çok kozmopolit olduğunu duydum. Her ülkeden askeri saymazsan, yerinden edilmiş Avrupalı ve Amerikalılar dolu. İki milyondan fazla kişinin yaşadığı büyük ve gürültülü bir şehirde, fazladan birkaç yabancı göze batmaz. Rahatsızlık duymadan dolaşabileceksiniz. Ha, unutmadan, kabul edersen Himmler Şövalye Haçı vermeyi de vaat etti. - O Allah'ın belası madalya senin olsun. Schellenberg güldü. Bunu söyleyeceğini biliyordum. E önemlisi, sen ve oğlun için İsveç‘e güvenli bir yolculuk hazırladı. Oradan da istediğin yere gidersin. - Bilemiyorum. Hâlâ çok riskli görünüyor. - İnan bana, başaracaksın. Bir düşün. Roosevelt'in öldürülmesine yardım eden bir Alman Amerikalısı. Neredeyse şiir gibi bir intikam. Müttefikler savaşı kazanır sen de Amerikalılara yakalanırsan, başın gelecekleri biliyorsun. Ya uzun bir hapis cezası ya da uzun bir ip. Bu şekilde, hiç olmazsa bir şansın var. Son bir görev ve bitti. Bir de mükâfat var. Ne. Schellenberg masanın üzerindeki dosyayı gösterdi. Hamburg'un bombalanması raporunu okumalısın. Roosevelt bütün saldırıları onaylamış aslında, bütün uçak mürettebatlarından açıkça acımasız olmalarını istedi. Şimdi Almanya'nın buna cevap vermesi gerek sen de babana ve oğluna olanların öcünü alacaksın. Kişisel bir öç, tamam, kişisel kinin böyle durumlarda yararlı olduğuna hep inandım. - Öç almak istediğimi kim söylüyor. - Gözlerinden okuyorum, Jack. Yüzünde yazılı. Annenin ülkesi babanı öldürüp oğlunu sakat bıraktı. İşte sana öcünü almak için fırsat. - Ya kabul etmezsem. Schellenberg omuz silkti. Akıllı köpek sürüyle birlikte koşar. Ama eğer reddedersen, Himmler'in kızgınlığının acımasız olacağını söyleyebilirim. Kızı da düşün. Kleist yerine, senin yanında çok daha güvende olacak. - Emirleri kim verecek. - Operasyonun ilk aşamasından sadece sen sorumlu olacaksın. Kleist belki itiraz edecek, ama emirleri senden almasını ve sana soru sormadan itaat etmesini sağlayacağım. Paraşütçüler Kahire'ye gelene kadar. Onlar geldikten sonra kumanda Skorzeny'ye geçecek. - Müttefikler Güney Akdeniz göklerini denetim altında tutuyor. Akdeniz'i Luftwaffe'nin koruması olmadan silahsız bir uçakla geçmek için ya çok cesur ya da çok çılgın bir pilot bulmalısın. Yoksa başka bir yol mu düşünüyorsun. Schellenberg onayladı. Pilotlarımızdan en iyilerini tanıdığından eminim, çünkü Abwehr görevlerinde onlarla birlikte çalıştın. Eğer bir teselli olacaksa, gitmek istediğin pilotu seçmene izin veririm. Durdu, son kez gülümsedi. Eee, karar verdin mi. Geliyor musun. Son bir görev, sonra özgürsün. Sekizinci bölüm Kahire, 15 Kasım, 08.30 Harry Weaver uyandığında gözlerinde dayanılmaz bir sancı hissetti. Yatak odasının açık penceresinden güneş ışığı ve sabah trafiğinin motor ve klakson sesleri giriyordu. Yataktan küfür ederek kalktı. Vücudunda birçok ufak acı vardı başı çatlayacak gibiydi. Banyoya gidip duşu açtı, aynada suratına baktı. Gözleri şiş, kanlı ve ağrıdan yan yarıya kapalıydı. Cildi buruşturulmuş kâğıda benziyordu. Sonra hatırladı. İngiliz Genel Karargahı'ndan İngiltere'ye tayin edilen iki subayın Shepheard'de verdikleri veda partisine katılmış ve eğlence sabaha karşı üçe kadar sürmüştü. Tıraş oldu, kaynar suda duş alıp uyanmaya çalıştı. Kurulanıp giyindi. ABD ordusunun yarbay üniformasını giyiyordu. Aşağıya indiğinde Ali'nin mutfaktaki ocakta omlet, domuz pastırması ve kahve yaptığını gördü. Uşak yaşlı ve gri saçlı bir Habeş‘ti. - Günaydın Ali, ötekiler gitti mi. - Hepsi gitti, efendim. Bir tek siz kaldınız. Efendi bugün pek keyifli görünmüyor. - Shepheard'de verdikleri şu cin, gerçek olduğundan emin misin. Dün gece birisi, taksi şoförlerinin benzin yerine cin kullandıklarını söylüyordu. Ali gülümsedi. Kim bilir. Belki de haklısınız. Weaver güldü ve dışarı, verandaya çıktı. Masa kurulmuştu, kendine sıcak güneşten uzak, gölgede bir yer seçti. Taze ekmek ve buzlu mango suyu vardı koca bir bardak içti, ekmeğine yağ sürdü. Zamalek'teki bu büyük villayı, biri şifre teğmeni, diğeri büyükelçilik tercümanı iki Amerikan subayıyla paylaşıyordu. Zamalek, Nil ortasındaki bir adada, Kahire'nin en güzel mahallelerinden birisiydi villa zengin bir İtalyan tüccar tarafından yaptırılmıştı. Limon ve portakal ağacı dolu geniş bir bahçesi, arkada geniş bir verandası, yüksek palmiye ağaçları ve bir fıskiyesi vardı. Masada bir gazete vardı, Egyptian Gazette. Ali kahvaltısını getirince, gazeteye bir göz attı. İlgisini çeken birkaç yazı gördü. Kızıl Ordu Dinyeper'i geçip Alman hatlarını yarmış İtalya çıkarması Roma'nın güneyine dayanmış Almanların kısa süre sonra kenti yağmalayıp kaçacakları söylenir olmuştu. Churchill son üç ay içinde altmış U-boot batırıldığını açıklamış, Başkan Roosevelt'e kongredeki konuşmasında Alman kentlerinin bombalanmasını Hitler yıkılana ya da yenilgiyi kabul edene kadar süreceği sözünü vermişti. Weaver bütün bunlardan hiçbirinin Almanlar teslim olmaya zorlayacağına inanmıyordu. Ama kuyruklarının sıkıştığı gerçekti. Gazeteyi masanın üzerine koydu, saatine baktı ve hızla kahvaltısını bitirdi. Dokuzu geçiyordu ve işe geç kalmıştı. - Haberler iyi mi, efendi. Weaver kahvesini bitirdi, ceketini giydi ve Ali'ye gülümsedi. Galiba savaşı gerçekten kazanıyoruz. Weaver'in bürosu yürüyüş mesafesinde, Tolombat Sokağı‘ndaki İngiliz Genel Karargâhı, Ortadoğu bölümündeydi. Daha önce bir İtalyan sigorta şirketine ait olan ve Gri Sütunlar olarak bilinen dört katlı geniş binanın çevresi dikenli telle çevrilmişti. Amerikan Askerî Ataşesi General George Clayton'a bağlı bir subay olarak Weaver'in görevi İngiliz komuta heyetiyle olan ilişkiyi sağlamaktı. Subay eğitimini tamamladıktan bir ay sonra, uzman geçmişi ve Arapça bilgisinin çok yararlı olacağı istihbarat bölümüne atanmış, önce Amerikan ordusunun Kuzey Afrika çıkarması olan Meşale Operasyonu'nda, daha sonra yarbay olarak göreve başladığı Kahire Büyükelçiliği'nde bu becerilerini sıkça kullanır olmuştu. Mısır'a geri dönmüş olmaktan mutluydu, ancak şehirdeki istihbarat işlerinin çok sıkıcı olduğunun da farkındaydı. Savaş alanlarından uzakta, subaylar zamanlarının çoğunu kâğıtlar arasında geçiriyor ve bürokratik çatışmalara girip çıkıyorlardı. Weaver'in ise özellikle bu son konuda hiç deneyimi olmamıştı. Öte yanda Kahire'nin toplumsal yaşamı çok hareketliydi. Shepheard'ın barında ya da Cezire Kulübü‘nde yemek, toplantılar, golf, tenis, polo maçları, yelken gezintileri ve ziyafetler, bir de güzel kadınlar. Rommel tehlikesi uzaklaştığından beri Kahire gittikçe gelişmişti. Weaver asansöre binip ikinci kattaki odasına çıktı ve ceketini çıkardı. Masasının üzerindeki gümüş çerçevede, Rachel ve Jack'le Sakkara'da çektirdikleri fotoğraf duruyordu. Rachel'in ölüm haberini aldıktan sonra resmi çerçeveletmişti bazen resme bakıp hayatının en güzel yazını hatırlamak hoşuna gidiyordu. Masanın üzerinde bir kâğıt yığını, yazılacak ya da dosyalanacak raporlar da vardı işe başlayalı birkaç dakika olmuştu ki, kapı vuruldu. - Girin. İçeri bir kadın teğmen girdi. Helen Kane altı aydan beri Weaver'in yardımcılığını yapıyordu. İsmine karşın, yarı İngiliz, yan Mısırlıydı. Hafif esmer teni, derin kahverengi gözleriyle egzotik bir görünüşü vardı. Saçları bir oğlan çocuğu gibi kısa kesilmiş, uçları, talimatnameye uygun olarak üniforma ceketinin yakası hizasında içeriye kıvrılmıştı. Omzunda İstihbarat Birliği'nin yeşil kokardını taşıyordu. Weaver dün gece, birlikte çalışmaya başladıktan beri ilk kez onunla işin dışında konular konuşmuş, sonra da gecenin büyük bir bölümünde birlikte dans etmişlerdi. Şimdi de vücuduna yaslanmış kadını hissediyor, uzaktan uzağa gelen parfüm kokusunu yine alıyordu. Ne de olsa dün gece oldukça fazla içmişti ve bu nedenle biraz utanıyordu. - Günaydın, efendim. Eğer rahatsız olmayacaksanız söyleyeyim, biraz yorgun görünüyorsunuz. - Belli oluyor mu. - Maalesef. - Dün gece fazla saçmalamadım, umarım, Helen. Gülümsedi. Ötekilerden fazla değil. - Bilmem gereken bir şey var mı. - Yarbay Sanson sizinle bürosunda görüşmek istiyor. Alfred Sanson istihbarat biriminde çalışıyordu ve güvenlik sorunlarıyla ilgiliydi. Weaver. Sanson'u arkadaşları arasında görmezdi buna karşın Sanson'un savaştan önce Kahire'nin İngiliz denetimindeki polis örgütünde müfettiş olarak çalışmış olduğunu ve yükselmesini orada yaptığı çalışmalara borçlu olduğunu bilirdi. Sanson sert ve disiplinli bir subay, işiyle evli bir bekâr olarak tanınırdı. Bir önceki gece Shepheard'de. Weaver, Sanson'u bir masada, önünde bir kadeh içki, tek başına oturur ve Helen'le danslarını dikkatle izlerken görmüştü. - Ne konuda olduğunu söyledi mi. - Hayır, efendim. Weaver ayağa kalktı, üniforma ceketini giydi. Bir gece önce o kadar yakın dans ettikten sonra, kendisine hâlâ efendim demesi, anlaşılır gibi değildi. Öyleyse gidip ne istediğini sormaktan başka çare yok. Sanson'un bürosu koridorun karşısındaydı. Yaprak yaprak dökülen duvar boyası, paslanmış dosya dolabı, yıpranmış masası ve birkaç sandalyesiyle lüks olmaktan uzaktı. Aynı zamanda çok da düzenliydi, her şey yerli yerinde. Bir çavuş Weaver'i odaya getirdiğinde masanın üzerindeki tepside çay ve fincanlar hazırlanmıştı. Sanson ayağa kalktı, elini uzatmadı. Yarbay Weaver. Lütfen oturun. Bir çay. İngiliz subayı, uzun boylu, kaslı, yapılı ve çarpık suratlıydı. Siyah deriden bir parça sol gözünü kapatıyor, çenesinin sağında derin bir yaranın izleri görülüyordu. Yara zamanında doktor tarafından beceriksizce dikilmiş, bu da Sanson'un yüzüne işkence altında gülümsüyormuş ifadesini yerleştirmişti. Weaver iskemleye oturdu. - Teşekkürler. Sanson bir fincan doldurup masanın öbür ucuna itti. Kahire'deki görevinizden hoşlanıyorsunuz sanıyorum. - Tabiî. Çayı görmemezlikten geldi. Sanson'un sosyal gevezelikten fazla hoşlanmayacak birisi olduğunu tahmin ediyordu. Benimle ne konuşmak istediniz. Sanson bir sigara yaktı, masanın çekmecesini çekti ve bir dosya çıkardı. Dün gece Kahire polisi, eski depoların civarında, nehirden bir ceset çıkardı. Gerçeği söylemek gerekirse, sadece belden yukarısını. Yük motorlarından birinin mürettebatı tarafından görülmüş. Cesedin günlerden beri suda kaldığı anlaşılıyor. Weaver Nil kıyılarında sıkça cesede rastlandığını biliyordu. Nehir intihar ve cinayet kurbanlarıyla doluydu. Peki. - Cesedin yarısının bulunamamasına karşın polis adamın kimliğini belirlemeyi başardı. Hem polisin hem de benim yakından tanıdığımız ünlü bir suçlu. Adı Mustafa Evir. - Bütün bunların benimle ne ilgisi var. - Evir öldürüldü. Gırtlağı kesilmiş. Evi arandığında, polislerden biri eşyaları arasında bunu buldu. Sanson dosyadan buruşturulmuş bir kâğıt çıkardı, masanın üzerine koyarak eliyle ütüledi ve Weaver'a uzattı. Weaver kâğıtta bir kalemle çizilmiş kaba bir kroki gördü bir çocuğun çizebileceği türden kutular ve şekiller. Anlaşıldığı kadarıyla, geniş bir ev ve bahçesi çizilmiş, bütün bunlar şekilsiz bir dörtgenin içine yerleştirilmişti. Dörtgenin bir kenara ağaç olması gereken, diğer ucuna da kubbeli bir kameriyeye benzer başka bir şeyler çizilmişti. Krokiyi inceledi, Sanson'a bakıp omuz silkti. Hâlâ nereye varmak istediğinizi anlamıyorum. - Cinayeti soruşturmakla görevlendirilen kişi Komiser Arhan, benim eski bir arkadaşım. Bir zamanlar Amerikan Büyükelçiliği çevresindeki polis korumasından da sorumluydu. Elindeki kâğıdın Amerikan büyükelçisinin ikametgâhının krokisi olduğuna inanıyor. Bahçe krokideki gibi bir biçimde yapılmış ve bir kenarda kameriye var. Girişte iki nöbetçi kulübesi var, onlar da çizimdeki kutulara uyuyor. Arhan sizin krokiye bir göz atıp ne düşündüğünüzü söylemenizi istedi. Weaver krokiye yeniden baktı. Yerleşimi, kameriyeyi ve nöbetçi kulübelerini hatırladı. Doğru olabilir. Yine de bütün bunların benimle ilgisini anlayamıyorum. - Mustafa Evir mükemmel bir kasa hırsızı olarak tanınırdı. Suç dünyasındaki adı Tilki'dir. Bir süre önce yakalandı ve on sekiz ay hapis yattı. Tahliyesinden sonra hayatını namusuyla kazanarak geçirmek istedi ancak sadece çok düşük ücretli işler bulabildi. Sanson durakladı. Komiser Arhan, Evir'in eski işine dönmeye niyetlendiğine inanıyor. Büyükelçinin ikametgâhına girmek istediğini, bu nedenle de krokiyi hazırladığını düşünüyor. Evir'in ünü soygunlarını bütün ayrıntılarıyla hazırlamaktan gelse de, yabancı bir büyükelçinin iyi korunmuş evine girmek bundan önce yaptıklarına hiç benzemiyor. Ancak öldürülmesi, Arhan'ın topladığı bilgilerle de birleştirilince işini tamamladığını, ikametgâha girdikten sonra cinayete kurban gittiğini düşündürüyor. Weaver'in kaşları çatıldı. Hangi bilgiler. - Polis karısını sorguya çekti. Evir'in çok az parası vardı ve karısı sürekli şikâyet ediyordu. Öldürüldüğü gece kocasının önemli bir işi olduğunu ve gece döndüğünde yanında uzun süre yetecek kadar para getireceğini söylediğini anlattı. Ama eve bir daha hiç dönmedi. - Büyükelçinin evine girip kasasını soyduğunu mu söylemek istiyorsunuz. Sanson dudaklarını büzdü, parmaklarını kavuşturdu, başıyla onayladı. Belki de değerli bir şey. Onu öldürmeye değecek kadar değerli. Bilmeniz gereken bir iki şey var. Evir sipariş üzerine çalışırdı. Becerisi nedeniyle, belirli bir hırsızlık düşünen diğer suçlular tarafından kullanılırdı. İki yıl kadar önce subaylarımızdan birinin çalınan evrak çantası konusunda da ondan şüphelenmiştik. Çantanın bir Alman ajanı ya da taraftarının siparişi üzerine çalındığına şüphe yok. Ancak hırsızlığın farkına yirmi dört saat sonra varıldı o zaman da çok geç olmuştu. Sorguya çektiğimizde Evir suçu kabul etmedi ve delil yetersizliği nedeniyle onu bırakmak zorunda kaldık. - Büyükelçinin evinde hırsızlık olduğunu duymadım. - Bazı hırsızlıkların ortaya çıkmadıkları bilinir. - Sanmam. İkametgâh sıkı koruma altında. Sanson, Weaver'in saflığından hoşlanmışçasına gülümsedi. Polis görevlisi olarak öğrendiğim tek şey, Weaver, Kahire'de sıkı koruma olmadığıdır. Öyle hırsızlar tanıdım ki, girdikleri yeri soyup soğana çeviriyorlardı, yine de kimse günlerce işin farkına varamıyordu. Üstelik Evir, Tilki ismini boşuna almadı. Yaptığı soygunlardan büyük bir bölümü, o uzaklaşıp kayboluncaya kadar ortaya çıkmazdı. - Polis cinayet konusunda kimseden şüpheleniyor mu. Sanson başını salladı. Henüz, hayır. Arhan, Evir'in taradıklarından çoğunu sorguladı ve hiçbirinin cinayetle ilgisi olmadığına inandı. - Nasıl parçalanmış. - Bacakları ve kalçası bir gemi uskuru tarafından biçilmiş. Sanson, sigarasını tablaya bastırdı. - Karısı, kocasının neden öldürüldüğünü ya da onu kimin öldürebileceğini bilmediğini söylüyor. Krokiyi de daha önce hiç görmemiş. Ancak unutulmaması gereken, kadının da hırsızlar ve yalancılar dolu bir aileden geldiği ve hiçbirine inanamayacağımızdır. Yine de Arhan'ın soruşturmasına yardımcı olabiliriz. Nasıl. - Mısır köylülerinin çoğu gibi, Evir'in karısının da yetkililerden ödü kopuyor. Arhan askeri üniformalı bir iki kişinin kadının dilini çözmekte işe yarayacağını düşünüyor. - Bunun işe yarayacağından emin misiniz. Sanson omuzlarını silkti. Şu anda Arhan çamura saplanmış durumda ve her yardımı kabule hazır. Üstelik, eğer Evir'in karısı söylediğinden fazlasını biliyorsa ya da gerçekten güvenlikte bir çatlak olmuşsa, konu bizim ilgi alanımıza girer. Weaver ellerini kaldırdı. Sanırım gitmenin pek bir zararı olmaz. Sanson şapkasına uzandı. Benim arabamla gidelim. Zeytin yeşili Humber'ın içi fırın gibiydi ve Weaver pencereyi açtı. Sanson kaldırım taşı döşeli bir sokağa sapıp bir devenin çektiği kavun yüklü arabanın yanından geçerken, Weaver devrilmemek için tutamağa yapıştı. Sanson'un kapalı gözü, dönemeçleri hesaplarken hataya neden oluyordu. Mısır'a geldiği günden beri Weaver, Kahire'nin ne kadar uluslararası bir kent olduğuna şaşırmaktan kendini alamıyordu. Dar sokaklar asker ve alıcılarla doluydu, vücutlardan gelen ter kokusu insanın midesini bulandırıyordu. Her ülkeden gelen yarım milyon Müttefikler askerinin yanı sıra, Beyaz Ruslar, Fransızlar, Alman Yahudileri, İngiliz ve Yunanlılar da görülüyordu. Savaşın başından beri 100.000'den fazla göçmen kente gelmiş, sokaklarda karmakarışık diller konuşulur olmuştu. Mısırlılar durumdan şikâyetçi değildi restoranlar, randevuevleri, kiralık odalar ve çarşı iyi iş yapıyordu. Üniformalar da olmasa Kahire'nin savaşla hiçbir ilgisi olmayacaktı, çünkü hiçbir şeyin sıkıntısı çekilmiyordu. Dar ve sıkışık dükkânlarda aşçılar kömür ateşinde pişmiş ızgaralar ya da kararmış büyük tavalarda kızarttıkları köfteleri hazırlıyordu. Bir dolaptan daha da küçük dükkânların girişinde duran satıcılar, müşterilerini içeride bir bardak nane çayı ya da Türk kahvesi içmeye davet ediyor, topluiğneden dev semerine kadar her şeyin fiyatında pazarlığa hazırlanıyorlardı. Tezgâhlar yiyecek ve baharat, ucuz mücevherler ve incik boncuk, pamuk ve papirüs, halı ve yünlü kumaş balyaları, bakır ve pirinç eşya doluydu. Ve her yerde, her zaman havada keskin ve ekşi esrar kokusu duyuluyordu. Sanson arabayı, lağımı açıkta akan pis bir aralığa soktu ve ev denmekte güçlük çekilecek bir yapının önünde durdu. Ev denilen, bir sıra kulübenin arasında, çeşitli malzemeden yapılmış bir yıkıntıydı. Tüm camlar kırılmış, yerlerin kumaş ya da tahta parçaları kaplanmıştı. Çamurlu sokakta birkaç pasaklı çocuk çerçöpten yapılma oyuncaklarla oynarken, çevrelerindeki yarı vahşi köpekler havlıyor ya da uyuyordu. Sanson, evin boncuklu iplerden yapılmış girişine yöneldi. Buradan. Peşinde Weaver, boncukları iterek içeri girdi. Weaver'i ilk çarpan, dayanılmaz kokuydu. Eski ter ve bozulmuş yemek kokusuna karışan, Kahire'nin yoksul mahallelerinde hep duyulan çürük kokusu. Girdikleri yer, acınacak bir delikti. Yıllar önce badanalanmış duvara açılmış oyuk ocak olarak kullanılırken, çevrede sadece iskemlesiz bir masa görünüyordu. Yerde çıplak ve pis beton vardı. Bir köşede oturmuş siyah elbiseli kadın, kucağında bebeği, ağlıyordu. Çevresinde, havanın sıcaklığına karşın siyahlar giymiş üç kadın vardı. Weaver üç kadının akraba ya da komşu olduklarını düşündü. Yarım düzine yalınayak ve gürültülü çocuk odada oynuyordu. Evdeki ölüden etkilenmemişler, ziyaretçilere gülerek bakıyorlardı. Sanson elini salladı. Barra. Barra. Dışarı. Dışarı. Çocuklar dışarı çıkınca Sanson diğer kadınlara dönüp bir şeyler söyledi, kısa süre sonra kucağında bebek tutan kadınla baş başa kalmışlardı. Bu, Evir'in dul karısı. Tabiî, İngilizce bilmiyor. Konuştuğu şiveyi anlamakta güçlük çekebilirsiniz, o nedenle benim tercüme etmem daha doğru olur. Kadın, buruşuk yüzüyle kırklarında gösteriyordu, ama Weaver on yıl daha genç olduğunu düşündü altı çocuk ve sefil hayat görünüşüne on yıl daha katmış olmalı. Yandaki oda yatak odası görevi görüyor olmalıydı, ama içinde yatak değil sadece yere serilmiş kirli battaniyeler vardı. Weaver ceketine birinin dokunduğunu hissedip aşağı baktı. On yaşlarında büyük gözlü ve kirli yüzlü bir oğlan ona gülümsüyordu. Weaver çocuğun başını okşarken, saçlarının bit dolu olduğunu dehşetle gördü. Sanson çocuğa döndü. Barra. Çocuk Weaver' sarılınca Sanson onu çekip almaya davrandı. Hayır, bırakın. Bana bir zarar yok. Size bir eski polis tavsiyesi, Weaver. Yanınızdaki çocuk cüzdanını, siz daha farkına varmadan çalabilir. Onun gibiler bir elleri ebe kadının cebinde doğarlar. Çocuk zararsıza benziyordu, ancak Sanson'un haklı olabileceğini düşündü. Belki de neden burada olduğumuzu anlatsanız iyi olur. Başıyla kadım gösterdi. Ona kocasının bu krokiyi neden yaptığını sorar mısınız. Sanson sorarken kadın ağlamaya devam ediyordu. Bir süre sonra, gözyaşları arasında bir şeyler mırıldandı. Weaver, Kahire'nin dış mahalle şivesiyle ve hızlı söylenmiş kelimelerden bir tekini bile anlayamadı. Sanson umutsuz görünüyordu. Neden böyle bir şey yaptığını bilmediğini söylüyor. O da şaşırmış. Sadece krokiye değil, bu kadar önemli bir efendinin evine kadar gelmiş olmasına. - Her türlü bilginin önemli olduğunu söyleyin. Verebileceği bütün bilgilerin karşılığını alacak. Sanson söylenenleri tercüme ederken, küçük çocuk Weaver'in ceketini çekiştirdi. Weaver ceketinin cebinden bir çiklet çıkarıp oğlana uzattı. Çocuk sevinçle gülümsedi, ambalajı açtı ve çikleti ağzına attı. Sanson kadının cevabını tercüme etti. Kocasının özel işlerinden hiç bahsetmediğini söylüyor. Öldürüldüğü gece nereye gitmiş olabileceğini de bilmiyor. Ancak ölmeden bir gece önce, önemli biriyle buluşacağını söylemiş. Evden dokuzda çıkıp, gece yarısından önce geri dönmüş. Bunun işe yarayıp yaramayacağını bilmek istiyor. - Kiminle buluşmuş. - Bilmediğini söylüyor. Kocası nereye gittiğini ya da kiminle buluştuğunu hiç anlatmazmış. - Emin mi. Sanson başım salladı. Bize doğruyu söylediğinden eminim, Weaver. Kadın başka bir şeyler mırıldandı ve Sanson Arapça Kes sesini. diye cevap verdi. Ne diyor. diye sordu Weaver'a. - Size, kilerinin boş olduğunu ve doyuracak altı aç gırtlağı bulunduğunu söylememi istedi. Dul bir kadına yapacağınız her yardım Allah katında makbul olacakmış. Söylediklerine aldırmayın. Weaver kadının kucağındaki bebeğe, çevredeki iç karartıcı sefalete baktı, cüzdanını çıkardı. Savaş tecrübesinin yüreğini nasırlaştırmış olmasına karşın, dul bir kadının ve altı küçük çocuğun aç kalması düşüncesini kabul edemiyordu. Sanson onu durdurmaya çalıştı. Bunu yapmak zorunda değilsiniz, Weaver. Üstelik bize işe yarayacak hiçbir şey de anlatmadı. - Boş verin, vermek istiyorum. Weaver cömertçe cüzdanından çıkardığı kaim bir deste banknotu masanın üzerine bıraktı. Kadın kucağındaki bebeği göğsüne bastırırken, ileri geri sallandırarak gözyaşları içinde teşekkürlerini mırıldandı. Weaver cüzdanım cebine yerleştirirken, çocuğun yine ceketini çekiştirdiğini hissetti. - Yavaş ol, oğlum. Oğlan bir şeyler söyledi. Weaver, Sanson'a baktı. Ne diyor bu. - Galiba babasının nereye gittiğini biliyormuş. Dokuzuncu bölüm Sanson'un Humber'ı Han el-Halili Çarşısı‘nın kalabalığı arasında kendine yol bulmaya çalışırken, Weaver camdan dışarı bakıyordu. Sokaklar, iki tarafları seyyar satıcılar, yüklü tezgâhlar ve yiyecek dükkânlarıyla karmakarışık bir gürültü içindeydi. Bitkin görünüşlü garsonlar her yönde koşuşturuyor, kafalarının üzerinde çay bardakları ya da kahve fincanları dolu gümüş tepsiler taşıyorlardı. Belleri yaşlı adamlar kadar eğilmiş çocuklar, sırtlarında kocaman pamuk balyalarıyla geçti. Yaya, eşek ve araba trafiği inanılmayacak bir karmaşaydı. Bacakları kesilmiş bir dilenci, belinden aşağısını otomobil lastiğinden yapılmış bir parçanın içine yerleştirmiş, korkutucu bir hızla ilerliyordu. Sanson klaksona bastı ve kalabalığın arasında bir salyangoz hızıyla ilerlemeye devam etti. Babası hapisten çıktığında, onunla birlikte olmak istediğini, ama babasının onunla tek bir kelime bile konuşmadığını anlatıyor. O da fırsatını bulduğunda babasını izlemiş. İki seferinde, El Hakim Cami'nin yakınında, Cemaliye'de bir eve gitmiş. Oğlanın adı Cemal'di ve öne binmek istemişti. İkisinin arasında otururken, Sanson'un bitmek tükenmek bilmeyen sorularına cevap yetiştirmeye çalışıyordu. Weaver El Cemaliye Mahallesi'ni iyi biliyordu. Dar sokaklarıyla Han el Halili Çarşısı'nı, ahşap evleri, ucuz pansiyonları ve aynı zamanda randevuevi olarak da çalışan dansöz pavyonlarını kapsıyordu. Sanson konuşmasını sürdürdü - Bir keresinde babası eve girinceye kadar beklemiş, sonra onu izlemiş. Babasının merdivenlerden çıktığını, birinci katta bir kapıyı çaldığını görmüş. Bir adam koridora çıkmış, sonra ikisi de içeri girmişler. - Babasının öldürüldüğü geceden önce oraya gittiğini nereden biliyor. - Bilmiyor. Ama o gece onu El Hakim Cami'ne kadar izlemiş. Babası onu görüp eve gitmesini söylemiş. Oğlan belki de yine aynı yere gittiğini söylüyor. - Adamın neye benzediğini görebilmiş mi. - Uzun boylu ve sakallıymış. Weaver çocuğa yeni bir çiklet uzattı. Oğlan memnunlukla başını salladı ve çikleti cebine koydu. Sonunda Sanson dar ve parke taşlı sokaktan geçip ahşap evler ve yıkılmış kaldırımlarla çevrili küçük ve tozlu bir meydana vardı. Çevre, bir yabancının girmesi yasak bir yeri andırıyordu. Binalardan çoğu bakımsızlıktan harap, balkonların çoğu kurumak için asılmış çamaşırlarla doluydu. Kapı girişlerinde ya da sokakta tembel görünüşlü pis adamlar oturmuş, amaçsızca çevreye bakıyordu. Duran resmî arabadan inenleri görünce, hemen kayboldular. Çocuk meydanın öbür tarafında, açık kapısında karanlık bir boşluğun gözüktüğü evi işaret etti. İşte burası dedi Sanson. Kaldırıma yanaşıp el frenini çekti. Weaver oğlana arabada beklemesi gerektiğini söyledi. - Okey, gidip bir göz atalım. Meydanı geçerken, Weaver birdenbire yanına silahını almadığını hatırladı. Genellikle beylik otomatik Colt'u yanında taşımaktan hoşlanmazdı Sanson ise 38'lik standart bir Smith Wesson taşıyordu ve Weaver eve yaklaşırken kılıfın kapağının açılmış olduğunu gördü. - Dostunuz Arhan'ı çağırmamız gerekmez mi. - Onun da zamanı var. Cevap aradığımız birkaç kişisel sorumuz var da. Binanın açık olan ana kapısından geçip karanlık ve serin bir boşluğa girdiler. Yerdeki tahtalar leş gibiydi ve etraf çürümüş ağaç kokuyordu. Weaver boşluğa açılan kapıların aynı dairelere ait olabileceğini düşündü. Üst kata çıkan bir merdiven gözüküyordu. - Bir dakika bekleyin. Sanson karşılarına çıkan ilk kapıyı çaldı. Kapıyı siyah giyinmiş yaşlı bir kadın açtı ve Sanson'un üniformasını gördüğünde gözlerini korkuyla kırpıştırdı. Weaver aralarında alçak sesle neler konuştuklarını duyamadı, bir süre sonra kadın içeri girdi, kapıyı sürgüledi. Sanson geri geldi. Birinci katta tek başına yaşayan bir Arap var, görünüşü de çocuğun anlattığına uyuyor. Kadın onu sadece görmüş, yoksa tanımıyor. Adam dokuz aya yakın bir süredir burada oturuyor ve belirsiz saatlerde gelip gidiyor. Kimseyle konuşmuyormuş. Kadın ne iş yaptığı hakkında hiçbir şey bilmiyor. - Başka bir şey var mı. - Son günlerde onu pek görmemiş. Sanson yukarıya, sahanlığa baktı. Gidip bakalım, evde mi. Weaver, Sanson'un ardından gıcırdayan merdivenlere yöneldi. Sahanlığa vardıklarında, karşılarına üç sağlam kilit takılmış kalın bir kapı çıktı. - En azından, tedbirli olduğunu anladık. Sanson kapıya vurdu. İçeriden cevap gelmedi. Kapıyı kuvvetle yumruklamaya girişti. Kimsenin cevap vermediğini görünce, Weaver'a döndü. Burada bekleyin. - Nereye gidiyorsunuz. - Hemen dönerim. Merdivenlerden indi ve birkaç dakika sonra, elinde çelik bir levyeyle geri döndü. Kahire'de askeri bir üniforma, sahibine neredeyse istediği her şeyi yapma izni verse de Weaver endişeliydi. Elinizde arama emri olmadan kapıyı zorlamayacaksınız, değil mi. - Bu adam bir cinayete katılmış, üstelik çoktan uzaklaşmış da olabilir. Kadın onu birkaç günden beri görmediğini söylüyor. Üstelik evin arkasına da baktım. Merdiven olmadan pencerelere ulaşmak imkânsız, böyle bir mahallede de pencerelerin sıkıca kilitlendiğinden emin olabilirsiniz. İnanın bana, böylesi çok daha hızlı. - Peki ya adam suçsuzsa. - Aynı şekilde, suçlu ve saklanmaya çalışıyor da olabilir. Ama eğer masumsa, özür dileyip kilitleri yeniletirim. Sanson başka bir söz söylemeden levyeyi kapı ile pervaz arasına yerleştirdi, ucuna abandı kapıyı parçaladı. Daha sonra tabancasını çekti, kapıyı tekmeleyip içeri girdi. Etraf dağınıktı. Oda boştu. Tozlu örgü perdelerden içeriye güneş ışığı doluyordu. Pencerenin kenarında kadife kaplı bir sedir, alçak bir kahve masası, çıplak yere atılmış birkaç yastık ve duvara dayalı madenî bir soba görünüyordu. Odaya açılan üç kapıdan açı olanından, küçük bir mutfak görünüyordu. Weaver bir gazocağı, bir musluk ve birkaç raf gördü. Sanson diğer odalara bakmaya giderken, Weaver mutfağa girdi. Raflarda kutular içinde yiyecekler, şeker, kahve ve baharat kavanozları vardı, ama dolapların içi bomboştu. Musluğun içinde koyu kahverengi bir leke gördü. Parmağını yaladı, lekeye değdirdi ve tekrar ağzına götürdü. Kahve. Sanson çağırdı. Buraya gel. Weaver yatak odasına gitti. Öteki odalar gibi, gerekli olan eşyanın dışında, bomboş bir odaydı. Yerdeki şilte kirli gri battaniyelerle kaplıydı. Tahta kutular ve bir iki cellabenin bulunduğu karton valizin dışında ne duvarlarda resim ne de herhangi bir kişisel eşya. - Weaver. Weaver bir süre İngiliz'in sesinin nereden geldiğini anlayamadı, daha sonra sağ taraftaki küçük tuvaleti ve tepesindeki kırmızı ampulü fark etti. Sanson içerideydi. Dar odaya, onun yanına girdi. - Ne buldunuz. Tahta bir rafta minik bir fotoğraf makinesi, kimyevî madde kavanozları ve birkaç rulo film görülüyordu. Duvardan duvara gerilmiş ipten, kurumak için asılmış ve çamaşır mandallarıyla tutturulmuş negatifler sarkıyordu. Sanson şaşırmıştı. Dostumuzun fotoğrafçılığa büyük ilgisi var anlaşılan. Makineyi alıp inceledi. Bir Alman Leica'sı. Diğer odada bir şeyler buldunuz mu. - Hiçbir şey. - Dairenin inceden inceye aranmasını sağlayacağım, kapı tamir edilip mühürlenene kadar bir nöbetçi gerekecek. Ondan sonra burayı gözetlemeye alır ve kimlerin geldiğini izleriz. Tren istasyonunda muhakkak bir telefon vardır. Ben karargâhı arayana kadar burada bekler misiniz. - Ya bu arada Arap geri gelirse ne olacak. Sanson kemerini çözüp tabancasını Weaver'a uzattı. Kendinizi güvende hissetmeniz için. Mümkün olduğunca çabuk davranmaya gayret edeceğim. En fazla on dakika. Weaver camı açtı. Havada en ufak bir esinti yoktu. Aşağıdaki arka avluya baktı. Binanın arkasında kokuşmuş çöp dolu bir alan vardı ve bu alana açılan kapının menteşeleri pas tutmuştu. Ön odadaki sedire oturdu, tabancayı kahve masasının üzerine bıraktı ve çevresini incelemeye koyuldu. Ortalıkta işe yarayacak eşyadan başka hiçbir şey yoktu. Ne biçim bir adamla karşı karşıya olduklarını gösterecek resimler, kişisel eşya ya da ufak tefek görünmüyordu. Yine de tek şilteli bir oda, bir iki elbise ve giriş kapısındaki üç kilit insana oldukça çok ayrıntı anlatmaya yeterliydi. Karşılarındaki adam gizliliğine düşkün, dikkatli, basit ihtiyaçları olan ve yalnız yaşayan bir insandı. Adam aynı zamanda da casustu, bu artık şüphe götürmüyordu. Evir'i öldürdüğüne bakılırsa da, acımasız bir casus. Weaver birden meraklanmıştı. Acaba Evir neden öldürülmüştü. Ya da Arap, Kahire'de neyin peşindeydi. Almanların daha önce gece kulüplerinde, randevuevlerinde ya da barlarda kendilerine sempatizan buldukları doğruydu, ancak Rommel'in yenilgisinden beri sesleri solukları çıkmaz olmuştu. Dikkatini çeken bir şey daha vardı. Eğer adam casussa, telsizi olması gerekirdi. Asıl aramanın Sanson ve adamları tarafından yapılması gerektiğinin farkındaydı ama, merakı ağır bastı. Ayağa kalkıp mutfağa gitti. Dolapların içine parmaklarıyla vurdu, yeri ve duvarları kontrol etti ama yalancı kaplama bulamadı. Aynı aramayı yatak odasında ve karanlık odada da tekrarladı. Yoktu. Ön odaya dönüp aynı işleme girişti, yine bir şey bulamadı. Geriye sadece soba kalmıştı. Sobaya dokundu, uzun süredir yakılmamıştı, demiri soğuktu. Diz çöktü ve aşağıdaki tuğlaları çekmeye çalıştı. Biraz uğraştıktan sonra önce bir tuğlayı, sonra da bir diğerini yerinden oynatmayı başardı. Kısa bir çalışmadan sonra, dört tuğlayı çıkardığında bir girinti gördü. Elini soktu, bir şeye dokunduğunu hissetti, yakaladığını çıkardı. Bulduğu, sağlam saplı, geniş kayışlı küçük bir deri valizdi. Kayışları açtı. Valizin içinde Alman yapımı bir kısa dalga telsiz aleti, kulaklıklar ve bir Mors şifre anahtarı bulunuyordu. Pillerin girintide saklı olduklarını ya da başka bir yerde bulunduğunu düşündü. Kendi kendine gülümseyip hafif bir ıslık çaldı. Oğlum Harry, bugün şanslısın. Birdenbire arkasında bir ses duydu ve döndü. Uzun boylu, sakallı bir Arap girişte duruyordu ve elinde de bir Walther vardı. Cellabe giymişti ve suratındaki öfkeden kendi bölgesine tecavüz edilmiş olmasına çok kızdığı anlaşılıyordu. Weaver ayağa kalktı. Sen de kim... - Telsizden uzaklaş. Arap İngilizce konuşuyordu. Yavaş, çok yavaş. Weaver geriledi. Sanson'un tabancası kahve masasının üzerinde duruyordu. Arap, Weaver'in bakışlarını yakaladı. Sakın ha, yoksa kurşunu yersin. Cebindekileri masanın üzerine boşalt. Weaver söyleneni yaptı. Arap, Weaver'in kimliğini alıp inceledi, ne düşündüğü belli değildi. - Amerikalı. Burada ne arıyorsun. - Bir arkadaşımı arıyordum, kapıyı da açık görünce… - Bana yalan söyleme, yoksa canından olursun. Soruma cevap ver, burada ne arıyorsun. Weaver telsizi gösterdi. Ne aradığım açık. - Telsizi uzat. Weaver valizi kapattı ve Arap'a vermeye hazırlandı. Aynı anda merdivenlerden ayak sesleri duyuldu. Arap şaşırdı, arkasına baktı. Weaver fırsatı kaçırmayıp atıldı. Adam geri dönerken Walther'in namlusun tutmayı başardı ve suratına sert bir yumruk attı, kırılan kemiğin çıkardığı sesi duydu. Tabanca patladı, kurşun duvara saplandı, Arap kendini geriye attı. Weaver tabancayı adamın elinden almaya uğraşırken, Arap'ın serbest eli kalktı. Weaver bıçağın parlaklığını gördü ve boynunda yakıcı bir acı duydu. Çığlık atarak Walther'in namlusunu bıraktı. Arap'ın taktığı çelmeyle yere yuvarlandı. Kapının dışından sesler duyuldu, bir saniye sonra Sanson'un adamları, ellerinde tabancalarıyla göründü. Arkalarında silahsız Sanson bulunuyordu. Arap telsize sarılıp pencereye koştu, bir ayağını dışarı sarkıttıktan sonra dönüp iki el ateş etti. Adamlardan biri göğsünden vurulup duvarın dibine yığılırken, ikincisi ardına saklanabileceği bir yer arıyordu. Sanson haykırdı. Olduğun yerde kal, Weaver. Weaver'in ensesindeki yara kanıyordu, yine de ayağa kalktı, masadan tabancayı aldı ve pencereye koştu. Aşağıda Arap'ın bir motosiklete bindiğini ve aleti çalıştırdığım gördü. Sol eliyle nişan almaya çalıştı, ama Arap tabancasını kaldırıp iki el ateş etti, kurşunlar pencerenin altına çöken Weaver'in başının üzerinden ıslık çalarak geçti. Aşağıda, hareket eden motosikletin gürültüsünü duydu, kafasını kaldırdığında Arap yolu yarılamıştı bile. Weaver kolunu pervaza dayayıp daha iyi nişan almaya çalıştı, ama güçsüzlükten eli titriyordu. Göğsünden akıp gömleğini kızıla boyayan kam gördü. Bir saniye sonra Sanson yanındaydı, tabancayı ellerinden koparırcasına aldı. Ver şunu bana. Sanson nişan alıp şarjörü boşalttı. Weaver'in en son gördüğü, köşeyi dönen motosikletin üzerinde rüzgârda dalgalanan cellabeydi. Sonra gözleri karardı, düştüğünü anladı ve her yer simsiyah oldu. Onuncu bölüm Berlin, 15 Kasım Charlottenburg dışındaki kırmızı tuğlalı hastane, yüzyılın başında yapılıp yüksek duvarlarla çevrilmiş sağlam bir binaydı. Haider geldiğinde saat sabahın on biriydi. Mıcır kaplı giriş yolu ambulans konvoyları ve askerî kamyonlarla dolmuştu, askerler ve doktorlar sedyelerle taşınan düzinelerce sivile yardım etmeye uğraşıyordu. Tanıdığı bir hemşire merdivenlerden indi, Haider anlaşılan, yine problemli bir gün dedi. - O Allah'ın belası Amerikan ve İngiliz bombaları diye acıyla cevap verdi kadın, Hiç utanmazlar mı. Ölü ve yaralıların çoğu kadın ve çocuk. Hemşire, yanında yarası kanayan bir küçük kızla geçen sağlık elemanına yardım etmek için ayrıldı. Haider merdivenleri çıkıp resepsiyona yöneldi. Her yer karmakarışıktı, yaralılar bağırıyor, doktorlar emirler yağdırıyor, sağlık görevlileri her yöne koşuşturuyordu. Koridorun ucunda bir büroya yürüdü, kapıyı vurdu. Sabırsız bir ses duyuldu. Girin. Emeklilik yaşını çoktan geçmiş, baskı altında olduğu her halinden belli ve beyazlar giymiş doktor, masasında bazı dosyaları karıştırıyordu. Evet, ne var. - Buraya oğlumla ilgili olarak geldim, Pauli Haider. Yanık bölümünde yatıyor. - Daha sonra gelin, şu anda elimizde elli yeni yaralı var ve sadece yarısına yetecek kadar yatağa sahibiz. Geri kalanları nereye yatıracağımı Allah bilir. - Özür dilerim, Doktor Weiss'in nöbetçi olduğunu sanmıştan da. - Weiss ve bütün ailesi dün akşamki bombardıman sırasında öldü. Bombalardan biri doğrudan evlerinin tepesine düştü. - Bunu duyduğuma üzüldüm. İyi adamdı. - Doktorların bile bombalara karşı dokunulmazlığı yok. Haider demiştiniz değil mi. Tam olarak ne istiyorsunuz. - Hemşire dün Doktor Weiss'in benimle konuşmak istediğini söylemişti. Burada değildi, ev telefonu da cevap vermedi. Bu nedenle oğlumla ilgili önemli bir şey söyleyebileceğini düşünüp buraya gelmeye karar verdim. Doktor içini çekti, dosya dolabına yürüdü ve istediği raporu arayıp buldu. Pauli Haider, üç yaşında, buraya Hamburg'dan sevk edilmiş. - Ta kendisi. Doktor raporu okuyup başını salladı. Durumu parlak değil, ha. Yapılan deri aşılarından sonra iyileşiyor ama fosfor bombaları yüzünden vücudunun büyük bölümü üçüncü derece yanıklarla kaplı ve durum oldukça kritik. Bu gibi yaraların iyileşmesi genellikle uzun zaman alır. Üstelik böyle bir çevreden uzaklaşması da şart. Müttefikler son zamanlarda hastanenin yakınlarını da bombalıyorlar ve patlama sesi onu çok rahatsız ediyor. Hamburg'da çektiklerinden sonra, buna şaşırmamak gerekir. Doktor yeniden iç geçirdi. Burada acılarının azaltılması için morfinden bahsediliyor. Doktor Weiss'in sizi bu nedenle görmek istemiş olabileceğini sanıyorum. - Ne demek istiyorsunuz. - Şu anda sadece acil vakalara ancak yetecek kadar ilacımız var. Ona verilen ilaçlarda kısıntı yapmak zorundayız. - Oğlum buraya alındığından beri her gün geldim, dedi Haider öfkeyle. Ne biçim acılar çektiğini biliyorum. Eğer bunu yaparsanız, daha da çok ıstırap çekecek. - Birçok yaralı sivil ıstırap çekiyor Haider, askerlerimizi saymıyorum bile. İlaç fabrikalarının çoğu bombalardan yıkıldı şu anda ilaç ve sağlık malzemesi sıkıntısı çekiyoruz. Askerlerin önceliği var ve bize ayrılan miktarlar azaltıldı. Bu son bombardımanlardan sonra, daha da sıkıntı çekeceğimizi sanıyorum. Üzgünüm, sizin için bir şey yapamayacağım. Telefon çaldı, doktor ahizeyi kaldırdı. Allah kahretsin, tamam. Geliyorum. Telefonu hırsla kapattı. Görüyorsunuz, çok meşgulüm. Hemen ameliyathaneye gitmeliyim. Haider kızgınlıkla bürodan çıkıp ikinci kattaki koğuşa gitti. Koğuş, yeni gelen yaralılarla doluydu. Köşede, etrafı perdeyle çevrili yatağı buldu. Perdenin arkasından bitkin görünüşlü bir hastabakıcı çıktı, elindeki tepside merhem ve kullanılmış sargı bezleri vardı. Yine mi siz, Herr Haider. Tam da Pauli'nin pansumanını değiştirdim. Şu anda dinleniyor ama, içeri girebilirsiniz. Haider perdenin arkasına geçti. Küçük oğlan tepeden tırnağa sargı bezlerine sarılmıştı. Derisi bazı yerlerde o kadar derin yanmıştı ki, özellikle kavrulan bacaklarına deri yamalar yapmak gerekmişti. Sadece yüzü görünüyordu, yüz derisi yer yer kabarmış ya da pembe yara izleriyle kaplanmıştı. Gözleri kapalıydı, kirpikleri kavrulmuştu. Alnında ter damlacıkları oluşmuştu ve uykusunda bile zor nefes alıyordu. - Pauli, beni duyabiliyor musun. Çocuğun gırtlağından anlaşılmaz sesler yükseldi, herhangi bir cevap veremeyecek kadar uyuşturulmuştu. Yatağın yanında tek bir iskemle, üzerinde su dolu bir tas ve bir bez bulunan madenî bir komodin vardı. Haider orada uzun süre kaldı, arada sırada oğlunun alnını ıslak bezle sildi, çocuğun acıdan buruşmuş yüzüne baktı. Sargılı ellerine dokunmak istediğinde, Pauli uykusunda mırıldandı. Bu kadar küçük bir çocuğun çektiği korkunç acılara tanık olmak ve ona yardımcı olamamak insanı derinden rahatsız edici bir duyguydu. Haider içini öfke kapladığını hissetti, kendini tutmasa ağlayacaktı. Genç bir hemşire başını perdenin aralığından uzattı. Binbaşı Haider. Gözlerini sildi. Evet. - Sizi görmek isteyen bir bey var, efendim. Aşağıda, ziyaretçiler salonunda bekliyor. Haider aşağıya indiğinde, kanepelerden birine oturmuş Wilhelm Canaris'i gördü. Buruşuk siyah takım elbise giymişti, elinde pardösüsünü ve şapkasını tutuyordu. Ayağa kalkıp elini uzattı. - Jack, seni gördüğüme sevindim. Haider uzatılan eli sıkmadı, Canaris devam etti. Beni görmekten pek memnun olmadığını anlıyorum. Schellenberg'le görüştün mü. Ne olacak. Canaris başıyla hastanenin dışını işaret etti. Dışarıya çıkmamızın bir sakıncası var mı. Özel bir şey konuşmak istiyorum. Amiral önde, ağaçlar arasındaki ince yolda birkaç adım attıktan sonra durdu. Oğlun nasıl. - Bu seni neden ilgilendiriyor. - Sorum samimiydi, Jack. Hemen kızma. - Pek iyi değil. - Zavallı çocuk. Bunu duyduğuma gerçekten üzüldüm. - Beni neden görmek istedin. Canaris derin nefes aldı. Schellenberg'in sana anlattığı planın tamamen kendisine ait olduğunu bilmeni istedim. Dün akşam Himmler'le konuştum ve seni kullanma kararını yeniden gözden geçirmesini istedim, ama anladığım kadarıyla vaktimi kaybetmişim. Bu operasyonun başarılacağına çok güveniyor. Böyle bir planın uygulanabileceğinde emin ve senin de bu iş için ideal adam olduğunu söylüyor. - Ya sen, sen ne düşünüyorsun. Canaris omuzlarını silkti. Benim ne düşündüğüm önemli mi. Bildiğimiz hayalci SD planlarından biri işte. Senin gibi benim de kabul etmekten başka çarem yok. Ancak Himmler bu işte başarısızlığı kabul etmeyeceğini açık açık söylüyor. Eğer operasyon tamamlanırsa, sözünü tutacak. Vaat ettiği her şeyi, hatta fazlasını yerine getirecek. Canaris tereddüt etti. Ama eğer başaramazsan. - Haydi, konuş Willy. Canaris gözlerinin içine baktı. Sanırım Amerika'da doğmuş olmandan ötürü olacak, Hitler'in anavatana bağlılığın konusunda bazı kuşkuları var. Bu nedenle de yanına Kleist ve Doring'i veriyorlar, işin gerektiği gibi yapılmasından emin olmak için. Eğer başaramaz ya da operasyon için gerekli bütün çabalar göstermezsen, Himmler bir daha asla oğlunu göremeyeceğin söylüyor. Görevini hafife alırsan, Kleist ya da arkadaşının beynin bir kurşun sıkma ihtimali de var. Haider'in yüzünü öfke bastı. Allah'ın belası, aşağılı piç. - Bunlar, hatta daha da ağırları, daha önce söylendi, ama hiçbir işe yaramadı. Bir şey daha var. Schellenberg, Rachel'le senin konuşmanı istiyor. - Neden ben konuşacak mışım. - Walter'in siyah üniforması çoğu kimsede ürperti yaratıyor. Bunun yanı sıra, eğer işin içinde sen de varsan, Rachel'in daha anlayışlı olacağını umuyor. Canaris geniş bir zarf uzattı. Karar vermesi için, Schellenberg'in önerisi dahil, onunla ilgili bütün ayrıntılar burada. Bu akşam Reichführer'in konuğu olarak Ravensbruck'ta bekleniyorsun. Şoförlerimden biri seni yedide alacak. - Şu aralarda Rachel'in nasıl olduğunu biliyor musun. Canaris, Haider'in yüzündeki endişeyi gördü. Böyle yerler hiç de eğlenceli olmaz, ancak Ravensbruck bunların içinde en kötüsü değil. Schellenberg son günlerde iyi bakılmasını, istediği kadar yemek yemesini ve sağlığının düzeltilmesi için gerekenin yapılmasını sağladı. Bana, tutuklu olmasına rağmen, kötü muamele görmediğini anlattı. Anlaşılan kamp subaylarından biri, Rachel'in babasının öğrencilerinden biriymiş. Bu nedenle onu kötüsünden korumuş, hafif görevlerde çalışmasını sağlamış. Canaris yürümesini kesti ve yanındaki adama baktı. Onu sevmiş miydin, Jack. Haider öteye, hastanenin bahçesine baktı. Allah bilir. O kadar zaman önceydi ki, sanki başka bir hayattaydı. - Söyleyeceklerim seni teselli edecekse, Schellenberg'e bütün gelişmelerden haberdar olmayı istediğimi söyledim ne de olsa, e iyi adamlarımdan birisin ve sana karşı sorumlu olduğumu sanıyorum. Canaris tereddüt etti, rahatsızlığı yüzünden okunuyordu. Son bir şey daha. SD ‘deki bazı dostlarıyla karşılaştırıldığında, Walter çok daha Nazik görünüyor ama, o küçük boka zerre kadar güvenmiyorum. - Ne demek istiyorsun. Canaris omzunu silkti. İstersen buna altıncı his de, yine de kafamın içinde alarm zilleri çaldıranın bu pis işte geçirdiğim yıllar sonucu kazandığım tecrübe olduğundan eminim sanki bize hikâyenin tamamım anlatmıyormuş gibi bir hissim var, sanki sırtımızdan bir şeyler çeviriyor. Kendi küçük komplolarıyla ne kadar mutlu olduğunu bilirsin. - Hedefi ne. - Ne yazık ki en küçük bir fikrim bile yok. Ama seni uyardım, bundan sonra dikkatli ol. Haider zarfı ceketinin cebine soktu. Denerim. Bana bir iyilik yap, Willy. - Ne istersen. - Ben yokken Pauli'yle ilgilen. Eğer geri dönemezsem, onunla ilgilenilmesini sağla. Bana söz ver. - Tabu. Canaris elini omzuna koydu. Talihin açık olsun, Jack. Tek söyleyebileceğim bu. Mısır'dan canlı ve tek parça halinde dönmeye bak. On birinci bölüm Berlin 1935 yılında Heinrich Himmler'in emriyle kurulan Ravensbruck konsantrasyon kampı, sadece kadın mahkûmlar için kullanılan üç kamptan biriydi. Kurutulmuş bir bataklık üzerine inşa edilmiş, çeşitli politik suçluları, Çingene ve Yahudileri, fahişeleri, kadın savaş esirlerini, Müttefikler kadın casusları ve resistantları ( 1)barındırıyordu. O akşam, Mercedes Potsdam Otoyolu'ndan ayrılıp kuzeye yöneldiğinde hava karanlık ve yağmurluydu. Haider, der yağmurluğu ve yumuşak şapkasıyla arka koltukta oturuyordu. Karanlık akşam bulutları yer yer uçaksavar mermilerinin ışığıyla aydınlanıyordu Berlin'in kuzey mahallelerinden bazıları da alevler içindeydi. 1 Fransız direnişçisi, (ç.n.) Şoföre dönüp Pis bir gece dedi. Çavuş çevresine bakındı. Arkadaki yolcu, şapkası ve deri yağmurluğuyla Gestapo'yu andırıyordu. Daha iyiye gideceğine, daha da kötü olacağa benziyor. Müttefikler üç gecedir tepemizden aşağı bomba yağdırıyor. Tehlikeli zamanda yaşıyoruz. Mercedes ana yoldan ayrıldığında Haider camı indirdi. Yol kenarındaki tabelada Ravensbruck yazıyordu hemen altında da Eintrit Verboten . Girmek yasaktır. Yolun sonunda iki tarafı yüksek dikenli tellerle çevrili ağır tahta barikatlar, barikatların hemen gerisinde de bir nöbetçi kulübesi görülüyordu. Haider sırtının ürperdiğini hissetti. Kalbi, anlayamadığı bir nedenle hızla çarpıyordu. Kulübeden cilalı yağmurluk giymiş iki SS nöbetçisi çıktı, bir tanesinin elindeki tasmanın ucunda bir kurt köpeği vardı. Mercedes durduğunda çavuş kâğıtları gösterdi, barikatlar açıldı. Aralıklarından rüzgârın geçtiği küçük bir kulübe hazırlanmış, içine bir masa ve iki iskemle konmuştu. Haider yalnızdı, parmaklarını masaya vurarak geçirdiği bekleme süresi ona sonsuz gibi görünüyordu. Midesinin derinliklerinde daha önceden hiç hatırlamadığı bir sıkıntı hissediyor, korku ve heyecan arasında gidip geliyordu. Sonunda kapı açıldı ve iki SS kadın muhafız, ortalarında Rachel, içeri girdi. Solgun görünüyordu. Çizgili kahverengi