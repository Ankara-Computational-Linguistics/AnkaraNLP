geriyorum… Tutuyorum… Sonra yavaş yavaş gevşetiyorum… Derin bir nefes alıyorum… Bekliyorum… Ağır ağır bırakıyorum… Omuz kaslarım, göğüs kaslarım yumuşak ve rahat… Kol ve el kaslarım gevşek. Şimdi onları sıkıyorum… Daha sıkı… Daha sıkı… Sonra yavaşça gevşetiyorum… Derin bir nefes alıyorum… Tutuyorum… ve veriyorum… Rahatlığın kollarıma ve ellerime yayıldığını hissediyorum… Alın kaslarım… Göz kaslarım… Çene kaslarım… Boyun kaslarım gevşek ve rahat… Omuz, göğüs ve kol kaslarım da yumuşak ve gevşek… El kaslarım da bütünüyle gevşemiş durumda… Verdiğim her derin solukla birlikte bedenimden akıp giden gerginliği görür gibi oluyorum… Şimdi dikkatimi karın kaslarıma çeviriyorum… Nefesimi tutuyorum ve karın kaslarımı sıkıyorum… daha sıkıyorum, sonra yavaş yavaş gevşetiyorum… Derin bir nefes alıyorum… Tutuyorum ve ağır ağır veriyorum… Şimdi karın kaslarım yumuşak… Rahat ve gevşek… Kalça kaslarım yumuşak… Şimdi onları sıkıyorum… Sıkıyorum… Tutuyorum… Sonra ağır ağır bırakıyorum… Derin bir nefes alıyorum… duruyorum ve veriyorum… Kalça kaslarımın yumuşak ve rahat olduğunu hissediyorum… Şimdi dikkatimi bacağımın üst ve alt bölümündeki kaslarda ve ayak kaslarımda topluyorum. Bunları geriyorum… Geriyorum… Tutuyorum, ayaklarımı yere doğru yaklaştırıyorum… Sonra kendime doğru kaldırıyorum… Gerginliği iyice hissediyorum ve yaşıyorum… Sonra yavaş yavaş bacak ve ayak kaslarımı gevşetiyorum… Derin bir nefes alıyorum… Duruyorum ve ağır ağır bırakıyorum…Kalça, bacak ve ayak kaslarım yumuşak… ve gevşek… Kendimi gevşemiş ve rahatlamış hissediyorum… Bedenimin bütün kasları yumuşak… Ağır ve gevşemiş durumda… Alın kaslarım gevşek… Göz kaslarım, çene kaslarım gevşek… Boyun ve omuz kaslarım yumuşak ve gevşek… Kol, göğüs, karın kaslarım da yumuşak ve gevşek… Kalça, bacak ve ayak kaslarım da gevşemiş durumda… Bütünüyle gevşemiş durumda, sakin ve huzur içindeyim… Kendimi rahat, yumuşak ve sükûnet içinde hissediyorum. Bütün bu duyguları, sükûneti… Huzuru… Rahatlığı gün boyu kendimle taşıyacağım… Derin bir nefes alıyorum… Geriniyorum ve yavaş yavaş gözlerimi açıyorum… Bu gevşeme programı yetkili bir psikolog tarafından öğretilir ve eğitim evde kaset bant kayıtları ile devam eder. Ancak sebatkâr bir insansanız öğrenene kadar yapacağınız tekrarlarla bu eğitimi kendi kendinize de başarabilirsiniz. başlangıçtır. Bu teknik sizin kaslarınızdan ve gerginlikle gevşeme arasıdaki farktan haberdar olmanızı sağlayacaktır. II- Gerçek gevşeme, oturmak, ayakta durmak gibi farklı durumlarda kendinizi gevşek ve rahat hissetmenizdir. Bu durumlarda şüphesiz ihtiyaç duyulan kaslar gergin olacaktır. Ancak kendinizi kontrol ettiğinizde, çoğunlukla yaptığınız faaliyete katılmayan bazı kaslarınızın da gergin olduğunu göreceksiniz. Gereksiz yere en sık gerdiğimiz kaslar karın, alın ve boyun kaslarıdır. Gereksiz gerginlikleri yaşayıp yaşamadığımızı kontrol etmek için araba kullanırken, otururken, birisini beklerken sık sık bedeninizi kontrol edin. III- Temel progressif gevşeme basamakları, A- Gerin, 5'e kadar sayın ve gevşetin. Bunu başınızdan ayağınıza kadar her kas grubu ile yapın. Eğer gerek varsa, germe ve serbest bırakma fazını çoğunlukla gergin olan kas gruplarında yoğunlaştırarak tekrarlayın. B- Her kas grubunu gevşettikten sonra, derin bir nefes alın ve bu nefesi yavaş yavaş bırakın. C- Kaslarınızı kendinizi rahatsız edecek veya bir krampa sebep olacak kadar aşırı germeyin. IV- İpuçları A- Gevşeme eğitiminde başarının anahtarı uygulamadır. Tercihan iki, ancak mümkün olmazsa, günde en az bir kere uygulama yapmaya gayret edin. ve kaslarınızdaki gerginliği kontrol etmenizi sağlayacak hatırlatıcılar yerleştirin. 1. Saatinize gergin olup olmadığınızı kontrol etmenizi hatırlatacak renkli bir bant yapıştırın. 2. Banyo ve gardırop aynanıza Gevşek miyim. sorusunu yazın. 3. Çalışma masanızın çekmecesine de hatırlatıcılar koyun. 4. Sıkıntılı olabilecek veya hesapta olmayan durumları gevşemek için özel imkânlara çevirin. Örneğin asansör beklerken bile uygulayabilirsiniz. küçük teknikleri V- Her gün düzenli uygulama A- Progressif gevşeme tekniğini her gün sessiz, rahat bir yerde uygulayın. Mümkünse bu uygulama günde iki defa olsun. B- Uygulamayı yatarak veya rahat bir koltukta oturarak yapabilirsiniz. Ancak bir süre sonra oturarak gevşeme becerisini kazanmanız hem yararlıdır, hem de tercih sebebidir. CUygulama sırasında uykuya dalıyorsanız, dirseklerinizi dayayarak oturun ve uygulamayı bu durumda sürdürün. D- Uygulama sırasında üzerinizde bulunan her türlü sıkı giyeceği, kravat ve ayakkabınızı çıkartın, kemerinizi açın… E- Uygulama sırasında ayak ayak üstüne atmayın ellerinizi veya parmaklarınızı kavuşturmayın, birleştirmeyin, üst üste koymayın. Çünkü bu pozisyonlar başlangıçta rahatlık verseler bile, bir süre sonra kan dolaşımının doğal akışını engellerler. Fizik Egzersiz Endüstrileşmenin ve şehirleşmenin sonucu olarak insanlar bedenlerini güç harcayacak işlerde gittikçe daha az kullanmaktadırlar. Bedenin kullanımındaki bu azalmanın yarattığı birçok sonuçtan bir tanesi de, hareketsizliğin genel olarak damar sisteminde, özel olarak da kalp damar sisteminde meydana getirdiği etkilerdir. Londra Üniversitesi Halk Sağlığı bölümünde yapılan bir araştırmada aşikâr bir sağlık problemi olmayan bir grup insanla, kalp krizi geçiren 232 kişi incelenmiştir. Kalp hastası olan grupta % 11 olan düzenli egzersiz alışkanlığı, sağlık problemi olmayan grupta % 26 olarak bulunmuştur. Özel ilgi alanı EKG'de [16] açık bir hastalık belirtisi olmayan kalp ritimlerinin – şüpheli kalp ritmi– zamanla bazı kimselerde hastalık belirtisi olan ritimlere dönüşmesini incelemektir. Dr. Fleck'in elinde toplanan bilgiler, düzenli bir egzersiz programına katılanların şüpheli kalp ritimlerinde bir azalma olduğu yönündedir. Dr. Kenneth H. Cooper'a bütün dünyayı koşturan adam diyebiliriz. Gerçekten Dr. Cooper 1970'lerden başlayarak önce ABD'de, sonra Avrupa ve dünyada koşma ve fizik egzersizin (jogging ve aerobic'in) kitlelere yayılmasında en önemli rolü oynamıştır. Dr. Cooper II. Bu zeki bilim adamı daha sonra geniş kitlelere mal olan aerobik programını geliştirmiştir. Aerobik adı verilen programın temeli bedenin mümkün olduğu kadar çok oksijen yakmasına dayanır. Yapılan araştırmalarla da ortaya konduğu gibi, düzenli uygulama içinde olanlar teneffüs ettikleri hava içinden daha fazla oksijen kullanmaktadırlar. Bu kimselerin normal şartlarda bu oksijene ihtiyaçları yoktur. Ancak stres şartları içinde oksijen kullanımındaki bu fazlalıktan yararlanılmaktadır ve sağlıkla hastalık arasındaki fark Dr. Cooper'a göre çok kere buradan kaynaklanmaktadır. Çünkü insan bedeninin her tarafında bulunan hücreler kanın taşıdığı oksijen ve diğer yararlı maddelerle beslenirler. Gerginlik damarlarda daralmaya sebep olduğu için, ister istemez hücrelere giden kan miktarında azalmaya yol açar. Bu durum da hücrelerin yetersiz beslenmesi demektir. Bu şartların uzun süre devam etmesi veya sık sık tekrarlanması halinde bu hücreler hem hastalığa daha açık olacaklar, hem de kaçınılmaz olarak hayat süreleri kısalacaktır. Hücrelerin hayat süresini uzatmanın ve onları sağlıklı kılmanın bir yolu fizik egzersizdir. Artan ve hızlanan kan akımı sebebiyle hücreler daha iyi beslenir, böylece de hem daha sağlıklı hem de daha uzun ömürlü olmaları sağlanmış olur. Fizik egzersizin sağladığı yarar sadece yukarıdaki satırlarda anlatılanla sınırlı değildir. Geleneksel inanç doğrulanıyor Geleneksel olarak babalarımızdan ve büyükbabalarımızdan bize yansımış olan inanç, spor yapmanın sağlıklı bir hayat sürmek için büyük yarar sağladığıdır. Bütün çocukluğumuz ve gençliğimiz süresince, Sağlam kafa sağlam vücutta bulunur gibi ve bu fikri destekleyen birçok atasözünü hepimiz defalarca işitmişizdir. Geleneksel inançlarımızın bazıları bugünün bilimsel araştırmaları ile çürütülmekte ve geçerliliğini kaybetmektedir. Artık dövülerek yetiştirilen çocukların cennetten çıkmış bir armağanla ödüllendirildiklerini düşünmüyor, tam tersine bu çocukların gençliklerinde asi ve söz dinlemez, yetişkinliklerinde saldırgan ve öfkelerini kontrol edemez bireyler olacaklarını biliyoruz. Ancak geleneksel inançlarımızdan bazıları, bugünün araştırma imkânlarının zenginliği içinde sınandıklarında, geçmişte inanılanın ve düşünülenin de ötesinde yararlı oldukları görülmektedir. İşte spor ve fizik egzersiz bu grubun başında gelmektedir. Önce Cooper'ın başlattığı, daha sonra birçok bilim adamı tarafından doğrulanan araştırmalara göre, düzenli bir egzersiz programı sürdürenlerde şu özellikler bulunmuştur Duygusal sükûnet, problemsiz uyku ve kan basıncında (tansiyonda) düşüş. Ayrıca solunum sistemi problemli olanlarda düzenli egzersiz, eskiden hastalara tavsiye edilen istirahatten daha çok yarar sağlamış yetişkin diyabetli hastalarda kullanılan insülin miktarı azalmış, göz tansiyonu olanlarda bu tansiyon düşüş göstermiş, ülserli birçok hastada böyle bir program içinde bulundukları süre içinde şikâyetlerinde azalma saptanmıştır. Bütün bu anlatılanların birbirleriyle yakın ilişkisi vardır. Örneğin, öfkelenen bir insan, saldırganca duygular içine girdiğinde midesinde asit salgılar. Bunun tekrarlanması zaman içinde, ülser gibi, sindirim sistemi problemlerine yol açar. Bu sebeple ülserli hastalarda görülen iyilik hali ile, duygusal sükûnet arasında yakın bir ilişki vardır. Benzeri ilişkiler hiç şüphesiz genel tansiyonun düşmesi, endişelerin azalması gibi durumlar arasında da kurulabilir. Yukarıdaki satırları okuyanlar için, araştırmacıların düzenli fizik egzersiz programına katılanlarda, nezle ve grip gibi basit hastalıklara daha az rastlandığı ve genel sağlıklarında bir iyileşme görüldüğü, yargısına vardıklarını söylemek şaşırtıcı olmayacaktır. Hiç şüphesiz düzenli bir egzersiz programından en çok etkilenen organ kalptir. Kalbin kendisi kasılma ve gevşeme özelliğine sahip büyük bir kastır. Bu sebeple, damarların daralması yüzünden kalbe gelen kanın azalması demek, hayatî önem taşıyan ve gerçekte bir kas dokusu özelliğine sahip bu organın büyük bir problemle karşı karşıya olması demektir. Gerçekte ise problemle karşı karşıya olan insanın kendisidir. Dikkatli ve düzenli bir egzersiz programının yeni damarcık (kapille) yollarının oluşmasına yardım ederek, kalbi besleyen damarlara giden kan miktarını artırdığı ve böylece kalp krizi geçirme ihtimalini azalttığı bildirilmektedir. Ancak hiçbir zaman hatırdan çıkartılmaması gereken, bu tür kişilerde, egzersiz programının mutlaka bir hekimle yakın işbirliği içinde sürdürülmesi gerektiğidir. Eskiden kasları büyük ve geniş olan fizik açıdan güçlü kabul edilirdi. Bugün ise birisini mütenasip olarak değerlendirmek için şu üç özellik aranmaktadır Kalp ve ciğer dayanıklılığına sahip olması, esnek olması ve kasların güçlü ve dayanıklı olması. 1) Kalp ve ciğer dayanıklılığı, nispeten uzun bir zaman dilimi içinde yorucu faaliyetleri normal (ılımlı) olarak yapabilme becerisidir. Kalp-ciğer dayanıklılığını sağlayan faaliyetlere aerobik denmektedir. Aerobik egzersizler, jogging veya yüzme gibi oksijene ihtiyaç gösteren egzersizlerdir. Kısa mesafeli hızlı koşular, bu anlamda oksijen kullanımının söz konusu olmadığı bir egzersiz türüdür. 2) Esneklik ise bir eklem çevresindeki hareket genişliğidir (örneğin topukları tutmak). 3) Kas güçlülüğü ve dayanıklılık ise bir kas veya kas grubunun gösterdiği güçtür. Ancak hiç şüphesiz, fizik açıdan mütenasip olarak kabul edilmek için yukarıda sayılanlardan daha önce beden ağırlığının normal olması gerekir. 1) Kalp-ciğer dayanıklılığı Yetişkinlerde kalp-ciğer dayanıklılığı fizik mütenasipliğinin en önemli parçası olduğu için ayrıntılı olarak ele alınacaktır. Hoşunuza giden bir egzersiz programını seçtikten sonra gelen soru, bunun hangi sıklıkta hangi yoğunlukta ve ne kadar süre ile yapılacağıdır. En sık rastlanan hata, bir egzersiz programına (örneğin bir jogging programına) çok yüksek bir yoğunluk ve sıklık noktasından başlamaktır. Bunun sonucu olarak bir hafta sonra zindelik hissi duyulacağına yorgunluk ve tükenmişlik duyulmaktadır. Ulaşılmak istenenler için buna gerek yoktur. Aşağıdaki talimata uyarsanız, egzersiz programınız zevk veren bir meşgaleye dönüşebilir. Sıklık Haftada en az 3 olmak üzere, 35 kere Süre Her egzersiz programı 30 dakika sürmeli Yoğunluk Sizi rahat ettiren bir yoğunluk. Belirsiz gibi gözükse bile, bu güvenilen bir talimattır. Egzersiz sırasında konuşabiliyorsanız, kendinizi zorlamıyorsunuz demektir. Bunun aksine rahatlıkla sohbet edemiyorsanız, kendinizi zorlamakta olmanız çok mümkündür. Egzersiz programını fayda sağlayacak sertlikte yürütüp yürütmediğinizi kontrol etmenin bilimsel bir yolu, kalp vuruş sayınızı dikkate almaktır. Kalp sayınız, bedeninizin egzersiz sırasında altında kaldığı yükün iyi bir göstergesidir. Başka bir ifadeyle, kalp vurum sayınız, egzersizin yoğunluğu ile orantılı olarak artar. Birincisi, nabzınızı veya kalp vurum sayınızı saymayı öğrenmeniz gerekir. Bunun için çeşitli yerler vardır, örneğin, bilek, şakak, boyunda şah damarı veya doğrudan kalp üzerine elinizi koymak yeterlidir. Pek çok kişi kalp vurum sayısını en kolay şah damarından ölçer. Bir dakika içindeki vurum sayısı size fikir verecektir. Egzersiz sırasında kısaca yavaşlamak ve kalp vurum sayısını (KVS) 10 sn. kontrol edip, 6 ile çarpmak yeterlidir. Bu sorunun cevabı bireyin yaşına ve beden ölçülerine göre değişir. Genel olarak, bir kişi en fazla KVS'nin %70-85'i olarak tanımlanan kritik kalp vurum sınırları içinde kalmalıdır. Bunu bulmak için de yaşınızı yıl olarak 220'den çıkartın. 50 yaşında birisi için 22050=170 veya 50 yaşında olan ve kalbi 170 vuran birisi. Şimdi, siz kendi kritik kalp vurum sayınız sınırından 170'in %70 ve 170'in % 85'ini alarak sizin için geçerli sayıyı hesaplayabilirsiniz. 170'in % 70'i 119, 170'in % 85'i 144. Bu sayılar egzersiz sırasında sayılması gereken kalp vurum sayılarıdır. Eğer egzersiz programına yeni başlıyorsanız, alt sınırda kalmayı tercih edin. Ancak sizin için % 70'lik sınıra ulaşmak da rahatlık vermeyen bir durumsa, o zaman daha az yoğun bir programı daha uzun bir süre uygulayarak istediğiniz yararı sağlayabilirsiniz. Özet olarak, sadece 30 dakikalık bir programı planlıyorsanız, KVS'nız, en fazla KVS'nın % 70 ile % 85'i arasında olmalıdır. Eğer bu da size fazla geliyorsa, yani egzersiz sırasında zorlanıyorsanız, o zaman daha az yoğun fakat 30 dakikadan fazla egzersiz yapın. Hiçbir zaman mükemmel kondisyonunuza ulaşmadıkça KVS'nin % 85'i üzerinde egzersiz yapmayın. 2) Esneklik Her ne kadar yüksek bir esneklik sağlayan birçok aktivite varsa da yoga, yüzme, dans gibi etkinlikler de pek çok kişiye içinde bulunduğu yorucu günlük düzene rağmen yeterli bir esneklik kazandırabilir. Ancak önemli olan esnekliğin sürdürülmesidir. Çünkü esnekliğin sürdürülmesi insanı yaşlanmayla ilişkili olan katılıktan (sertlikten) korur, kas ağrılarını önler ve tansiyonu düşürür. Nasıl germeli Germek için iki yol vardır. Balistik ve statik germe. Balistik germe, beden eğitimi derslerinde öğrendiğimiz germe biçimidir. Balistik germe tavsiye edilmez. Çünkü bu tür bir germe çok kolaylıkla zedelenmeye veya kas ağrılarına sebep olmaktadır. Statik gerginlik ise herhangi bir zedelenme olmadan, 30-60 saniye sürdürülen gerginliktir. Esneklik kazanmak için tavsiye edilen budur, çünkü statik germe zedelenmeye sebep olmadığı gibi kas ağrılarını da hafifletmektedir. 3) Kas gücü ve dayanıklılığı Kas fonksiyonunu en elverişli düzeyde tutmanın yararı enerjinin artması ve yapısal bütünlüğün korunmasıdır. Güçlülüğü artıran faaliyetler ağırlık çalışması, dans, basketbol ve yüzmedir. Kas fonksiyonunu artıracak aktiviteler, haftada en az 2-3 kere tekrarlanmalıdır. Kas fonksiyonu nasıl artırılır Bir ağırlık programı ile ilgilenenlerin, verecekleri ilk karar, kas gücünü mü artırmak istedikleri, yoksa kaslarını mı geliştirmek istedikleridir. Çünkü bu iki programın da antrenman teknikleri birbirinden farklıdır. Gücü artırmaya yönelik bir çalışma kişinin kaldırabileceği en fazla ağırlığın yaklaşık % 90'ındaki bir ağırlığı, 2-3 kere kaldırmasını içerir. Kas gruplarını geliştirmeye yönelik bir programda ise, kişinin kaldırabileceği en fazla ağırlığın, yaklaşık % 60'ını, ortalama 10 kere kaldırması gerekir. Düzenli yüzen 40-60 yaş erkeklerin cinsel ilişki sıklıklarının 20-40 yaşındakiler kadar olduğu bulunmuştur. Bunun önemli bir sebebi de düzenli spor yapmanın kişinin gurur duyacağı bir beden görünüşüne sahip olmaya imkân vermesidir. Başarılı bir cinsel hayat için alınan vitamin haplarının ancak plasebo etkisi olduğu bilinmektedir. Buna karşılık düzenli fizik egzersizin dolaşım sistemi ve kan damarları üzerindeki olumlu etkileri sadece kalple ilgili olarak görülmez. Erkeklerde 50 yaşlardan başlayarak görülen iktidarsızlığın en başta gelen sebebi damar tıkanıklıklarıdır. Damar tıkanmalarının baş sorumlusunun kolesterol olduğu koroner kalp hastalıkları bölümünde anlatılmıştı. Bedeni formda tutmak geçici bir heves olmaktan çok, metabolizmayı düzenleyerek sağladığı çok yönlü yararlar için günlük hayatın vazgeçilmez bir parçası olmalıdır. Bunun için de haftada en az 2000 kaloriyi fizik egzersiz içinde yakmak uygun bir ölçüdür. Egzersiz basamakları Egzersiz için üç temel basamak vardır. Bunlar, ısınma, egzersiz ve soğumadır. Isınma Bu dönemin amacı, yapacağınız egzersizlerin gerektirdiği kas ısınması ve gerginliği için bedenin hazırlanmasıdır. Egzersiz Aşağıdaki sıklık, yoğunluk ve süre ile ilgili talimatı izleyin. Soğuma Egzersizi bitirdikten sonra birkaç dakika daha harekete devam etmek temel bir şarttır. Böylece kan dolaşımı devam eder. Bu da kanın bacaklarda toplanmasını engeller, aksi takdirde bu durum bazı hallerde baygınlığa yol açabilmektedir. Fizik egzersizin yararları Kas gevşemesi Zihinsel gevşeme İşte etkinlik artması Uyanıklığın artması Enerjide artış Duygusal boşalma ve rahatlık Daha iyi uyku Daha kuvvetli kemikler Endişelerde azalma Kalp hastalığı riskinin azalması Bel ve sırt ağrısından korunma ve kurtulma Kendine güven artışı Daha iyi bir sağlık Yukarıda sayılanlar egzersizin yararlarının ancak bir bölümüdür. İnsanları egzersize yönelten sebepler büyük farklılık göstermektedir. Bir egzersiz programına başlamadan önce, sağlanmak istenen yarara göre bir plan yapılması çok önemlidir. Spor Kalp damar Ağırlık Kas sağlığı kontrolü fonksiy 1. 9 Basketbol 9 8 2. Bisiklet 9 9 6 3. Golf 4 5 5 4. Jogging 10 9 6 5. Paten (Tekerlekli 6 7 6 8 8 7. Yüzme 10 8 8 8. Tenis 7 7 6 9. 6 6 5 ve buz) 6. Ski 8 Yürüyüş 10. Ağırlık 4 6 10 Stresle Başaçıkma Programlarının Türkiye'deki uygulamalarından çıkan tecrübelerimize göre, çok az kişi eşofmanını giyerek, sabah veya akşam yollara düşecek kadar fizik egzersize kalkışmaktadır. Programlarımıza katılan birçok grup üyesinin bu konuda çok içten niyetlendiği halde, bu niyetini gerçekleştirmek konusunda son derece zorlandığına tanık olduk. Bu sebeple günlük hayatın akışı içinde kolaylıkla ev içinde uygulanacak ve 10-15 dakikada tamamlanacak bir egzersiz programının şekillerle ayrıntılı açıklamasını bundan sonraki sayfalarda bulacaksınız. Böyle bir programı bir hafta uyguladıktan sonra, güne çok daha istekli ve enerjik başladığınızı görecek ve siz de hayret edeceksiniz. Ancak bu programın esası, kas içindeki oksijenin yanmasına dayandığı için, şekillerin altında belirtilen 10-15 saniyelik gerginlik sürelerine mutlaka uymak gerekir. Uyku ile ilgili bölümde ayrıntılı olarak anlatıldığı gibi, uyku miktarı uykuda geçen zamanla ölçülmez. İnsan uykusu özel cihazlarla ölçülen birbirinden farklı nitelikte ve özellikte dönemlerden oluşur. Bedensel açıdan dinlenmeyi sağlayan özellikle gecenin ilk bölümünde uyunan delta uykusudur. Delta uykusunda en önemli rolü oynayan serotonin adını taşıyan özel bir sinir sistemi ileticisidir. Yapılan araştırmalar fizik egzersizden sonra da serotoninin salgılandığını ortaya koymuştur. Bu sebeple fizik egzersiz yapanların gece dinlendirici ve rahat bir uyku uyumalarının sebebi, zannedildiği gibi yorgunluktan olmayıp, tam tersine fizik egzersiz ve derin uyku sırasında salgılanan maddelerin aynı olmasındandır. Bu konudaki araştırmaların ortaya koyduğu bir başka gerçek, fizik egzersizin akşama doğru yapılmasının uykuyu olumlu etkilediğidir. Ancak yatmadan önce yapılan fizik egzersiz uykuya dalmayı güçleştirmektedir. Fizik egzersiz konusunu bitirmeden önce bu konudaki üç altın kuralı hatırlatmak istiyoruz. Birincisi Cooper'dan İlk günlerin hamlığını üzerinizden attıktan sonra, fizik egzersiz programınızı tamamladığınız zaman kendinizi dinlenmiş ve zinde hissetmeniz gerekir. Eğer egzersizden sonra kendinizi yorgun hissediyorsanız, mutlaka bir şeyi yanlış yaptınız demektir. Bu durumda uyguladığınız programın sizin için ağır olduğu sonucunu çıkartabilirsiniz. Ya programı biraz hafifletin veya süreyi biraz daha uzun tutarak yoğunluğu azaltın. Göreceksiniz kendinizi çok daha iyi hissedeceksiniz. Çünkü bir fizik egzersiz programı doğru uygulanırsa, egzersizden sonra kişi kendini mutlaka daha zinde, dinlenmiş ve enerjik hisseder. İkinci altın kural, bu konu ile ilgili bütün uzmanlardan Eğer eşofman giyecekseniz, önceki sayfalarda anlatıldığı gibi bir egzersiz uygulamasına geçecekseniz ve yaşınız 35'in üzerindeyse, önce mutlaka bir hekime başvurun ve fikrini alın. Eğer yaşınız 45'in üzerindeyse ve bir hekime danışmadan böyle bir uygulamaya başlayacaksanız, emin olabilirsiniz ki, yaptığınız rus ruleti oynamaktan farksızdır. Üçüncü altın kural dünyanın her yerindeki uygulamalardan çıkan bir sonuç Böyle bir programın uygulaması içinde olanların çoğunluğunun düştüğü hata yarışmak tır. Daha hızlı, daha uzak, daha çabuk… Bu özellikle A tipi davranış biçimi içinde olan rekabetçi bireylerde çok sık ortaya çıkan bir durumdur. Birçok kimse programı yürüttüğü kimselerin daha genç, daha formda, daha antrenmanlı olduğuna aldırmaksızın onlarla yarışmaktan kendini alamaz. A tipi davranış biçimi içinde olanlar, eğer yarışacak kimse bulamazlarsa, kendileriyle yarışmakta hiçbir tereddüt göstermezler. Bugün dünden şu kadar daha uzun, bu kadar daha çabuk, şu kadar daha fazla koştum diye düşünmek ve sayıları birkaç kere zihninde dolaştırarak bunun hesabını yapmak, bu kimseler için vazgeçilmez bir tutkudur. Lütfen bundan uzak durun ve kimseyle ve kendinizle yarışmadan bir şeyler yapmanın zevkini çıkartmaya çalışın. Belirti 1- Kalp vuruşlarında Sebep anormallik Ekstrasistol veya kalp ritminin - Vuruşların bozulması. Bu düzensizleşmesi durumun tehlikeli olup olmadığına bi - Aniden uzman hekim kara başlayan hızlı vermelidir. vuruşlar - Vuruşların birden yavaşlaması 2- Egzersiz sırasında veya sonra göğsün Muhtemel bir kalp ortasında, kolda ağrısı. veya boğazda ağrı veya basınç. 3- Sersemlik, baş dönmesi, ani yordamsızlık, şuur bulanıklığı, Beyne yeterli kan soğuk terleme, gitmemesi. donuk gözler, solgunluk, baygınlık. 4- Hızlı kalp vuruşlarının, egzersiz bittikten 5-10 dk. sonra bile devam etmesi. Muhtemelen egzersiz çok ağır. 5- Çoğunlukla kalça, diz topuk ve ve ağırlık Eklemlerde, taşıyan çoğunlukla ağrılı eklemlerde olan yaralanmalar. varolan bir artritin alevlenmesi 6- Egzersizden sonra bulantı veya kusma. İç organlara yeterince oksijen gitmemesi. Ya çok ağır bir program uyguluyorsunuz veya çok çabuk soğuyorsunuz. 7- Egzersiz durduktan 10 dakika sonra da nefes nefese olmaya devam etmek. 8- Egzersizden Egzersizler kalp ve damar sisteminiz v ciğerleriniz için çok ağır. 24 saat sonra devam eden yorgunluk 9- İncik kemiğinde ağrı. 10- Egzersiz programından önce olmayan uykusuzluğun Egzersiz çok ağır. Bacak kemiklerinin bağlantılarında iltihaplanma. Egzersiz çok ağır. ortaya çıkması. Bu kasların kullanılmamasında olan kramplar veya 11- Egzersiz sert yüzeyde sırasında baldır çalışmak sebebiyle kaslarında olabilir. Bu durum ortaya çıkan ayaklardaki ağrı. herhangi bir dolaşım bozukluğundan da olabilir. 12- Boşluğa giren sancılar. Özellikle egzersiz sırasında kaburgaların altında hissedilen ağrı. Diyafram spazmı. Diyafram göğsü karından ayıran geniş bir kastır. 13- Kaslarda gerginlik ve sertlik hissetmek Kaslar egzersize hazır olmadıkları v ham oldukları için zorlanıyorlar. Bir dakikadaki kalp vurum sayısı (KVS) Erkek 45 yaşın altında Kadın 45 45 yaşın yaşın üstünde altında 45 yaşın üstünde KVS KVS KVS KVS 72'nin altında 76'nın altında 80'nin altında 84'ün altında 72 - 80 76 - 84 80 - 88 84 - 92 84 100 88 104 92 112 96 116 100'ün 104'ün 112'nin 116'nın üstünde üstünde üstünde üstünde 20 cm yükseklikte bir basamak bulun. 1 dakikada 24 defa çıkıp inerek bu egzersizi 3 dakika yapın. (Nefes daralması veya rahatsızlık hissederseniz devam etmeyin). Tamamladıktan sonra 1 dakika bekleyin. Sonra KVS'nızı hesaplayarak yukarıdaki tablo ile kıyaslayın. Sıçrayarak ayaklarınızı açın, aynı anda kollarınızı başınızın üzerinde uzatarak birleştirin.Daha sonra yine sıçrayarak eski durumunuza dönün. Aynı hareketi yaklaşık 15 kere tekrarlayın. Ayağınızı yerden kaldırmadan ve bedeninizi çevirmeden belinizi sola doğru bükün ve esnetin. Başlangıç durumuna dönün. Aynı hareketi sağ tarafa yapın. Her iki tarafa acele etmeden 5'er defa tekrarlayın. Dirseklerinizi gerin, avuçlarınızın içi yere baksın. Sola doğru dönün ve sağ elinizle dizlerinizi bükmeden sol ayağınıza değmeye çalışın. Başlangıç durumuna geri dönün. Aynı hareketi sağ tarafa yapın. Her iki tarafa acele etmeden 5'er defa tekrarlayın. Beslenme Sağlıklılık ve normallik, üretkenliğin ve ilişkilerin anlamlı olmasıdır. Bunun önemli gereklerinden biri de normal bir beden ağırlığıdır. Yapılan araştırmalar erken ölümlere sebep olan en büyük dört risk faktörünü ortaya çıkarmıştır. Şişmanlık, yüksek tansiyon, diyabet ve sigara. Birçok kişinin de bildiği gibi, yüksek tansiyon ve diyabet büyük çoğunlukla şişmanlığa eşlik eden sağlık problemleridir. Ayrıca bu dört risk faktörünün birbirleriyle geometrik bir ilişkisi olduğu ortaya konmuştur. Bu ne demektir. Bu faktörlerden 4 tanesine sahip bir insanın riski, hiçbirine sahip olmayana kıyasla 4 kere daha fazla değil, 16 kere daha fazladır. Şişmanlık ruh sağlığı açısından ölümcül olmasa da önemli bir risk faktörüdür. Çünkü bilinmektedir ki, şişman insanların azımsanmayacak bir bölümü kendilerine saygıları az olan, güvensiz ve alıngan insanlardır. Ayar Mekanizması (Set Point) Bazı insanların akıl erdiremedikleri bir konu vardır. Nasıl kilo aldıkları. Su içsem yarıyor , O kadar dikkat ediyorum kardeşim, ama bünyem müsait gibi sözler herkesin kulağına defalarca çalınmıştır. İnsanların büyük bölümü belirli bir beden ağırlığına ulaştıktan sonra, küçük dalgalanmalar bir yana bırakılırsa, uzun süre bu ağırlık çevresinde hayatlarını sürdürürler. Bu durum büyük bir ihtimalle, insanın beden ağırlığını düzenleyen bir ayar mekanizması ndan (set point) kaynaklanmaktadır. Hipotalamusta bulunan ve her insan için ayrı programlanmış olan ayar mekanizması kalıtımsaldır. Çok yakın zamanda yapılan araştırmalar, insanların kuvvetli diyet programlarından sonra neden hızla eski kilolarına döndükleri konusunda ayar mekanizmasını sorumlu tutmaktadır. Bazı bilim adamları ayar mekanizmasının mutlak olarak kalıtımsal olduğunu ve değiştirilemeyeceğini bazıları ise iki yöndeki gayretle değiştirilebileceğini savunmaktadırlar. Ayar mekanizmasının değiştirilebileceğini söyleyenler, diyet programlarına mutlak bir fizik egzersiz programının eşlik etmesi gerektiğini söylemektedirler. Çünkü fizik egzersiz bazal metabolizmayı değiştirmektedir. İkincisi kaybedilen kiloyu koruyarak ayar mekanizmasını değiştirmek ancak davranış düzenleme tekniklerinin uygulanmasıyla mümkündür. Daha ilerdeki sayfalarda bir haftada 450 gr. 'lık bir ağırlıktan kurtulmak için günde kaç kalorilik bir diyet uygulanması gerektiği açık ve basit bir dille anlatılmıştır. Zayıflama konusundaki temel kavramlardan biri –belki birincisi– bu basit hesabın arkasında yatmaktadır. Çünkü kısa zamanda çok kilo vermeye yönelik hızlı zayıflama programları hem kilo verirken, hem de verilen kiloları en kısa zamanda geri alırken, kaybedilmiş beden ve ruh sağlığı demektir. Kısa zamanda çok kilo kaybetmeye yönelik hızlı zayıflama programlarında rastlanan beden sağlığı problemlerine biraz sonra kısaca değinilecektir. Ancak ruh sağlığı açısından bu programların kaçınılmaz sonucu, kilo verirken de, verdiği kiloları alırken de kişinin girdiği depresyondur. Depresyonun en genel sebebi kayıptır. Kişi sevdiği faaliyetten –yemekten– uzak olduğu için depresyona girer, bir süre sonra onca eziyetle verdiği kiloları tekrar ve kaçınılmaz olarak geri alırken de, kaybettiği beden ölçüleri ve kendine saygısı için depresyona girer. Bu sebeple sağlıklı bir biçimde kilo vermek için yapılacak olan dengeli bir diyet uygulamak, beslenme ve yeme alışkanlığını değiştirecek bir davranış düzenlemesi içine girmektir. Dünyanın en önde gelen tıp dergilerinden Lancet'de zayıflama konusunda üç yöntemin karşılaştırıldığı bir araştırma yayınlanmıştır. Benzer özellikler gösteren hastalar üç grupta toplanmışlar, birinci gruba zayıflama hapı verilmiş ikinci gruba hap ve yeme alışkanlığını değiştirmeye yönelik davranış düzenlemesi uygulanmış üçüncü guruba ise sadece davranış düzenleme tekniği uygulanmış. Dört aylık incelemeden sonra, ilaç grubunun 15 kg, ilaç ve davranış düzenleme grubunun 30 kg, sadece davranış düzenlemesi uygulanan grubun ise 10 kg vermiş olduğu görülmüştür. Bir yıl sonra yapılan izleme çalışmasında 15 kg veren ilaç grubunun 10 kg geri aldığı ve sadece verdiği 5 kg'ı koruduğu, ilaç ve davranış düzenlemesi grubunun verdiği 30 kg. 'dan 24'ünü geri alarak 6 kg. 'ı koruduğu, 4 ay içinde 10 kg vermiş olan davranış düzenlemesi grubunun ise sadece yarım kilo almış oldukları ortaya çıkmıştır. Bu araştırmanın ortaya koyduğu en somut bulgu, dışardan yapılan müdahalenin sadece bu müdahalenin yapıldığı süre için geçerli olduğudur. Görüldüğü gibi, müdahale ortadan kalkınca kişiler hızla eski alışkanlıklarına geri dönmektedirler. İnsanların farklılığı ve beslenme ihtiyaçları yaşa, cinsiyete, beden ölçülerine, fizik aktivitelerine, hastalık ve hamilelik gibi şartlara bağlı olarak değişiklik gösterir. Günümüzde bilim adamları bireylerin beslenme ihtiyaçları ile diyet, kalp hastalığı ve kanser gibi kronik hastalıklar arasındaki ilişkiler konusunda çok daha hassas bilgileri araştırmaktadırlar. Aşağıdaki öneriler pek çok kişi tarafından yerine getirilmektedir. Bu program, herhangi bir teşhisin gerektirdiği özel bir diyete ihtiyaç göstermeyen kimseler içindir. Bu program, herhangi bir hastalığı olmayan kimseler için düzenlenmiştir. Bir noktayı hatırlatmakta yarar var, hiçbir kılavuz sağlıklı olmayı mutlak olarak garanti edemez, çünkü sağlığın kendisi pek çok faktöre bağlıdır. Bu faktörlere diyeti de ekleyebilirsiniz. Yiyecek tek başına bir kimseyi sağlıklı kılamaz, ancak iyi yemek alışkanlığı düzenli egzersiz, programlı gevşeme ve olumlu tavırlarla birleşirse sağlığı geliştirebilir. Çeşitli yiyecekler yiyin Sağlıklı kalabilmek için yaklaşık 40 çeşit besine ihtiyaç vardır. Bunlar arasında vitaminler ve mineraller, proteinlerden alınan amino asitler, karbonhidrat, protein ve yağlardan alınan kaloriler, yani enerji kaynakları sayılabilir. Bu besinler normal olarak yediğiniz yemeklerin içinde mevcuttur. Pek çok yemekte, birden çok besin vardır. Örneğin süt başka besinlerin yanı sıra protein, yağ, şeker ve diğer B vitaminleri, vitamin A, kalsiyum ve fosfor içerir. Hiçbir yiyecek tek başına sizin ihtiyacınız olan miktarda temel besini içermez. Örneğin süt, çok az demir veya C vitamini içerir. Bu sebeple sağlıklı bir beslenme içinde olabilmek için çeşitli besinler almak gerekir. Ne kadar çok çeşitli yerseniz, belirli bir besinin eksikliği veya fazlalığının yol açacağı sakıncalardan o kadar uzak olursunuz. Meyve ve sebzeler mükemmel bir vitamin kaynağıdır, özellikle C ve A vitaminleri açısından. Buğday ve diğer tahıllar B vitamini içerirler. Et ise, yağ ve protein olduğu kadar, demir de dahil olmak üzere diğer mineralleri ve thiamine ve B12'yi de içeren birçok vitamini barındırır. Süt ürünleri temel kalsiyum kaynağı olup, pek çok diğer besini de içerirler. Yeterli Bir Beslenme İçinde Olmak İçin Aşağıda Eğer çeşitli gıdalarla beslenirseniz, çok ender olarak herhangi bir vitamin veya mineral desteğine ihtiyacınız olacaktır. Bu genel yargının az sayıda önemli istisnaları vardır. – Üretken yıllarında kadınlar, âdet kanamaları ile kaybettikleri demiri almak için, desteğe gerek duyabilirler. – Hamile olan veya süt veren kadınların pek çok yönde desteğe ihtiyacı vardır. Özellikle demir, folic asit, A vitamini, kalsiyum ve enerji verecek besinler (karbonhidrat, protein ve yağ gibi). Bu konuda ayrıntılı bilgi ilgili hekimlerden alınmalıdır. – Yaşlıca veya çok az hareket eden kimseler nispeten az yerler. Bu sebeple bunların kalorisi yüksek ancak beslenme değeri az olan yiyeceklerden uzak durmaya dikkat etmeleri gerekir (yağ, alkol, şeker gibi). İdeal kilonuzu koruyun Eğer kilonuz normalin üzerindeyse, bazı kronik hastalıkları geliştirme ihtimaliniz artmaktadır. Şişmanlık, yüksek tansiyonla, kanda yağ düzeyinin (tripliseridler) ve kolesterolün artmasıyla ve en çok da şeker hastalığı ile ilgilidir. Diğer taraftan bütün bu sayılanlar da, kalp krizi ve inme konusundaki riski artırmaktadır. İşte bütün bu sebeplerden ötürü ideal kiloyu korumak hayati önem taşımaktadır. Ancak sizin için ideal kilonun ne olduğu nasıl belirlenecektir. Bu sorunun kesin cevabı yoktur. Aşağıdaki tabloda yetişkinler için genellikle kabul edilebilir sınırlar verilmeye çalışılmıştır. Eğer çocukluğunuzdan beri şişman sayılan bir kişiyseniz, kendi ideal ağırlığınızı bu sınırlar içinde bulmakta ve sürdürmekte güçlük çekeceksiniz. Pek çok kişi, kilosunun 20 veya 25 yaşlarında olduğu ile aynı düzeyde olması gerektiğine inanır. Bazı insanların neden çok yedikleri halde normal kilolarını koruyabildikleri tam olarak anlaşılmış değildir. Bununla beraber kesin olan bir şey vardır ki, bu da kilo vermek için yakılandan daha az kalori alınması gerektiğidir. Bunun anlamı açıktır, ya daha az kalorili yiyecekler seçeceksiniz veya aktivitenizi artıracaksınız. Belki de en iyisi ikisini birden yapmanız olacaktır. Not Boy ayakkabısız olarak, ağırlık günlük elbiselerle ölçülmeli. Amaçladığınız kiloya ulaşıncaya kadar düzenli olarak haftada 400-900 gr. vermek sağlıklı olduğu kadar, ulaşılan kilonun korunması açısından da yerinde bir yöntemdir. Uzun süreli bir başarı, daha sağlıklı yeme ve egzersiz alışkanlıklarının edinilmesine bağlıdır. Kısa dönemde çok başarılı olan bazı diyet formüllerinin uzun dönemde başarısız olmalarının muhtemelen en önemli sebebi de budur. Hızlı bir biçimde kilo vermeye teşebbüs etmeyin. Hızlı kilo verdirmeyi amaçlayan diyet yöntemleri yiyecek çeşitlerini önemli ölçüde sınırlamaktadır. Günlük 800'ün altında kalori alımına yönelik programlar tehlikeli olabilir. Bu tür diyet programları sonucu böbrek taşı, psikolojik sorunlar veya başka bir problemle karşılaşılması ender rastlanan bir durum değildir. Aşağıdaki listede çeşitli aktiviteler sırasında yakılan kalori miktarları görülmektedir. [19] Faaliyet 1 saatte yakılan kalori Yatmak veya uyumak Yürümek (6 km.) 300 80 Oturmak 100 Voleybol 350 Araba kullanmak 120 Tenis Ev işi 180 420 Bisiklet 660 (21 km.) Yürümek (4 210 Koşmak 900 km.) Bisiklete binmek (9 km.) (16 km.) 210 Bu liste yaklaşık 70 kg. ağırlığında bir insana göre düzenlenmiştir. Herkesin doymuş olduğu halde kendisine sunulan bir ikramı kabul edip etmemekte tereddüde düştüğü olmuştur. Özellikle açık büfe davette insan kendisini yemekten alıkoymakta zorluk çeker. Aşağıdaki liste benzeri durumlarda yenilen miktarı yakabilmek için 70 kg. ağırlığındaki birisinin ne kadar yürümesi gerektiğini göstermektedir. Kalori Yürüyüş miktarı süresi Bir tabak salçalı makarna 430 143 dk Bir parça peynirli börek (100 gr.) 300 100 dk Bir tabak pilav 220 Bir tabak kuzu 350 67 dk 117 dk fırın Bir dana pirzolası 250 83 dk Bir tabak dana etinden 500 taskebabı 166 dk Bir parça ızgara biftek 350 117 dk Bir orta boy 200 66 dk lüfer ızgara Bir tabak kalkan tava (200 gr.) 400 133 dk Bir kâse domates çorbası 120 40 dk Bir tabak kuru fasulye 240 80 dk 130 43 dk Yoğurt (200 gr.) Bir kola 120 40 dk Greyfurt suyu (100 gr.) 136 45 dk Bir şişe 70 meyveli gazoz 23 dk Bir bardak bira 75 (250 ml.) 25 dk Bir kadeh şarap 30 10 dk Bir tek rakı 60 20 dk Bir dilim ekmek 100 33 dk Bir hamburger 420 140 dk İki parça çikolata (30 gr.) 66 dk 200 Bir dilim pasta 330 (60 gr.) 110 dk Bir orta boy pizza 560 187 dk Bir haşlanmış patates (orta boy) 100 33 dk Patates cips (100 gr.) 230 76 dk Bir yumurta 115 38 dk Vücuttaki 450 gr. yağ 3500 kalori içerir. Bunun bir başka anlamı da şudur 450 gr. vermek için, normal olarak tükettiğinizden 3500 kalori daha fazla yakmanız gerekir. Eğer her gün aldığınızdan 500 kalori daha fazla tüketirseniz, 450 gr. yağdan kurtulmak bir hafta sürecek demektir. Günde normal şartlar altında 1700 kalori tüketildiği göz önüne alınırsa, 450 gr. yağdan kurtulmak günde 1200 kalorilik bir diyet uygulanarak bir hafta sürecektir. Kilonuzu makul ölçüler altına indirmek için girişimde bulunmayın. Kuvvetli diyet programları, beslenmeyle ilgili hastalıklar, âdet düzensizlikleri, cinsel güçte azalma, saç dökülmesi, deri hastalıkları, soğuğa dayanıksızlık, ciddi kabızlık ve psikolojik problemlerin ortaya çıkmasına yol açabilir. Eğer hızla kilo kaybediyorsanız veya kilo kaybınız için yeterli bir sebep yoksa, bir hekime başvurun. Beklenmedik kilo kayıpları, başka belirtileri ortaya çıkmamış bir hastalığın erken habercisi olabilir. Çok yağdan, doymuş yağdan ve kolesterolden kaçının Eğer kan kolesterol düzeyiniz yüksekse, bir kalp krizi tehlikesine daha çok yakınsınız demektir. Bizim türümüzde, doymuş yağdan ve kolesterolden zengin gıdalarla beslenme alışkanlığı olan topluluklarda kanda kolesterol düzeyi yüksek olma eğilimindedir. Bu sebeple bu tür beslenme özelliğine sahip kimseler, düşük yağlı ve düşük kolesterollü gıdalarla beslenenlere kıyasla, bir kalp krizi geçirmek açısından daha büyük bir riske sahiptirler. Normal şartlar altında fazladan doymuş yağ ve kolesterollü gıdalarla beslenmek, kan kolesterol düzeyini yükseltir. Ancak hemen belirtmek gerek ki, insanlar arasında kalıtımsal faktörler ve her organizmanın kolesterolü kullanım biçimi açısından önemli farklılıklar olabilmektedir. Bazı insanlar doymuş yağ ve kolesterolden zengin gıdalarla beslendikleri halde, kan kolesterol düzeyleri normal sınırlarda kalabilmektedir. Bunun yanı sıra ne yazık ki, düşük doymuş yağ ve kolesterol içeren gıdalarla beslendikleri halde, kan kolesterol düzeyleri yüksek olan pek çok insan vardır. Sağlıklı beslenme konusunda bazı farklı görüş ve yaklaşımlar olsa da, alınan toplam yağ, doymuş yağ ve kolesterol ölçüsünün azaltılması bütün yaklaşımların temelini oluşturmaktadır. Bu görüş özellikle yüksek tansiyonu olan veya sigara içenler için daha büyük bir öneme sahiptir. Aşırı Yağdan, Doymuş Yağdan ve Karbonhidrattan korkmayın Türk mutfağında temel enerji kaynakları karbonhidratlar ve yağlardır (Protein ve alkol de enerji verir, ancak daha az ölçüde). Yağ alımını azaltırken, vücudun enerji ihtiyacını karşılamak üzere karbonhidratlardan yararlanılabilir. Vücut ağırlığını ideal düzeye indirmeye karar verenler için karbonhidratların yağlara kıyasla önemli bir avantajı olduğunu hatırlatmak gerekir Belirli miktardaki karbonhidratta, aynı miktardaki yağa kıyasla yarıdan daha az kalori vardır. Ayrıca göz önünde bulundurulması gereken bir önemli özellik, bütün karbonhidratların aynı niteliklere sahip olmadıklarıdır. Karmaşık karbonhidratlar –bezelye, kuru fasulye, pirinç, fındık, unlu gıdalar, ekmek, meyve ve sebzeler– sahip oldukları kalorinin yanı sıra, pek çok temel besini de içerirler. Oysa şeker gibi, basit karbonhidratlar sahip oldukları zengin kalori özelliklerinin yanı sıra, temel besinler açısından aynı ölçüde yeterli değildirler. Fazla şekerden uzak durun Türk mutfağında şeker ve şekerli yiyecekler ayrı ve önemli bir yere sahiptir. Şeker vazgeçilmez bir madde değildir. Bu sebeple tatlı yerken, azının verdiği zevkle yetinmek gerekir. Bir porsiyonu başkası ile paylaşmak atılacak yararlı bir adımdır. Fazla şeker yemenin yol açtığı en önemli tehlikelerden birisi diş çürümesidir. Bu konuda da önemli olan yenilen tatlı miktarı değil, tatlı yeme sıklığıdır. Özellikle yenilenler şekerleme, lokum gibi dişler arasında kalacak nitelikte yiyecekler ise. Vücudun ihtiyacı olan şeker pek çok sebze ve meyveden alınmaktadır. Bu sebeple gün boyu, özellikle yemek aralarında yenilen çörekler, kekler, pasta ve turtalar, meşrubatlar, çay ve kahveler içerdikleri yoğun şeker miktarı sebebiyle bize hem gereksiz kalori sağlar hem de bunları hesaba katmadığımız için, bir türlü zayıflayamayışımıza akıl erdirmemizi güçleştirir. Fazla sodyumdan kaçının Sofra tuzu sodyum ve klor gibi iki temel maddeyi içerir. Sodyum, özellikle konserve yiyecekler, hardal ve soslar, tuzlanmış kuru yemişler ve bekletilmiş etler gibi pek çok yiyecekte bulunur. Aynı şekilde sodalar ve kolalı meşrubatlar da sodyum içermektedir. Bu sebeple farkında olmadan vücudumuzun ihtiyacı olandan fazla sodyumu almamıza hayret etmemek gerekir. Fazla sodyum en çok yüksek tansiyonu olanlar için tehlikelidir. Yüksek tansiyon yol açtığı sonuçlar bakımından, tek başına gözüktüğünden çok daha büyük bir problemdir. Yüksek tansiyonun sebeplerinin başında da şişmanlıkla beraber fazla sodyum alımı gelmektedir. Düşük sodyum alanlarla, yüksek sodyum alanlar karşılaştırıldıklarında, yüksek tansiyona düşük sodyum alanlarda son derece ender rastlandığı saptanmıştır. Tansiyonu yüksek olanlar, sodyum alımlarını kontrol ettikleri takdirde, tansiyonlarının normal düzeye ulaşmasa bile, önemli ölçüde düştüğünü göreceklerdir. Hemen herkes ihtiyacından fazla sodyum aldığına göre, bunu azaltmakta yarar vardır. Sofra tuzunu azaltın ve unutmayın ki, aldığınız sodyumun önemli bir bölümü gizli dir. Özellikle hazırlanmış olarak aldığınız gıdalar, tuz ve sodyum açısından çok yüklüdür. İçki içecekseniz, makul ölçüde kalın Alkollü içkiler kalori açısından zengin, diğer besin maddeleri açısından fakirdirler. Ilımlı düzeyde alkol alanlar bile, eğer ideal bir kiloda kalmak istiyorlarsa, daha az içmek zorundadırlar. Diğer taraftan yüklü alkol alanlar, temel besinleri içeren yiyeceklere karşı iştahlarını kaybederler. Çok alkol kullananlarda, gerek bu sebepten, gerekse alkolün bazı temel besinlerin emilimini değiştirmesi sebebiyle, pek çok vitamin ve mineral eksikliğine sık rastlanır. Hamilelik sırasında alkol alımının sürdürülmesi sakat çocuk doğumuna ve doğum sırasında problemlere yol açabilmektedir. Hamile kadınlar alkol alımlarını günde en fazla 1 kadeh ile sınırlandırmak zorundadırlar. Fazla miktarda alkol alımı, siroz ve bazı nörolojik hastalıklar gibi birçok ciddi probleme yol açabilmektedir. Boğaz ve boyun kanserleri içki ve sigara içenlerde, içmeyenlere oranla çok daha yaygındır. Yetişkin kimselerde günde bir veya iki kadeh içkinin zararlı olmadığı kabul edilebilir. Eğer içki içmek istiyorsanız, bunu bu ölçüler içinde, ılımlı olarak yapın. Besinler yenildikten sonra sindirim sisteminde yapıtaşlarına ayrılarak kana geçerler ve bedenin gelişmesi, yıpranan dokuların yenilenmesi ve çalışma enerjisi için kullanılırlar. Protein ise dokuların yapımı, yenilenmesi ve biyokimyasal olayların düzenlenmesi için kullanılır. Kalori hesabının gerçeğe yakın olarak yapılabilmesi için besinleri oluşturan temel yapıtaşlarının kalori değerlerinin bilinmesinde yarar vardır Karbonhidratın 1 gramı 4 kalori, Yağın 1 gramı 9 kalori Proteinin 1 gramı 4 kalori Saf alkolün 1 gramı 7 kalori Şekerin 1 gramı 4 kalori Günlük kalori ihtiyacı oturduğu yerde çalışanlar için 2000-2500, orta derecede beden işlerinde çalışanlar için 2500-3000, ağır beden işlerinde çalışanlar için 4000-4500 kaloridir. Bir başka önemli konu da bazı mutfak ölçülerinin bilinmesidir. Çünkü hem insan hayatını elinde terazi veya ölçü aletleriyle sürdüremez, hem de bir diyet programında bir bardak, bir kaşık olarak tarif edilen ölçülerin anlaşılmasında yarar vardır. Tatlı kaşığı 3-5 gram Yemek kaşığı 8-10 gram Su bardağı 100 gram Bir ince dilim ekmek 30 gram Bir orta dilim ekmek 50 gram Kibrit kutusu peynir 30 gram 1 kesmeşeker 6 gram Böylece bir orta dilim ekmek yendiği zaman 60-70 kalori, çaya 1 kesmeşeker atıldığında 24 kalori alındığı kolayca hesaplanabilir. Alkollü içkiler Kalori Alkol Alkolsüz Ka % içkiler Bira (tekel) 42 4 Cin 231 33 Rakı 335 48 Şarap 85 11 Çay Ihlamur - Viski 263 38 Votka 275 40 Likörler 274 25 Ahududu 356 30 Nane 400 40 Portakal 315 25 Kahve (toz) - Kolalı gazoz Maden suyu 39 31 Muz İçkilerin kullanılan ölçüleri esas olarak yapılan değerlendirmede, bir bardak viskinin (30 gr) yaklaşık 75-86 kalori, bir kadeh konyak ve cinin 85-90 kalori, bir küçük şişe şarabın (35 cl) yaklaşık 500 kalori, likör ve hafif içeceklerin bir kadehinin (20 gr) 50-80 kalori, küçük biranın 80 kalori olduğu hesaplanabilir. Bir gram saf unutulmamalıdır. alkolün 7 kalori olduğu Kilo alma problemi olan bir insan için yediğine dikkat etmek önemli bir stres kaynağıdır. Eğer bir de yapılan fedakârlık istenilen sonucu vermiyorsa, yaşanılan sıkıntı daha da artar. Beslenme konusunda yeterince aydınlanmamış birçok kişinin problemi yemek aralarında aldıkları kalorileri hesaplamamaktır. Örneğin sofrada yediklerini yarıya indirdiği halde, kilo veremeyen hatta bazen tam tersine kilo alan birçok insan vardır. Bize, ne yapsa kilo veremediğini söyleyen hastalarımızdan birini yakından izlediğimizde, bir yaz gününde yemek dışında aldığı kalorilerin şunlar olduğunu gördük Gün boyu 10 bardak çay bir şekerle 240 kalori Bu miktar oturarak çalışan bir insanın ihtiyaç duyduğu kalori miktarından sadece 400-900 daha eksiktir. Bu durumda da söz konusu kişinin yemek için sofrada yaptığı fedakârlığın hiçbir anlamının olmayacağı açıktır. İşte besinlerin kalori değerleri konusunda aydınlanmak, insanı bu tür hatalardan korumaktadır. bulundurmaları gerekir. Aç kalarak kilo verilmez (Diyet terk edilir ve alınan kilolar kısa sürede geri alınır). Fizik egzersiz yapmadan diyet yapmak anlamsızdır ve sonuç verme şansı sıfır dır. Davranış değişikliği yapmadan ve yeme davranışını değiştirmeden verilen kiloları korumak mümkün değildir. Bu da ancak davranış düzenlemesi ile mümkündür. beslenmektedir. Geçtiğimiz 15 yıl içinde, üstün nitelikli sporculardan beklenen performans ve halk sağlığı açısından, beyin ile beden arasındaki ilişkiye yoğun bir ilgi gösterilmiş ve bu konuda büyük bir bilimsel literatür oluşmuştur. Şimdi cevaplandırılmaya çalışılan temel soru, Beynin işlevlerini yerine getirmesinde besinlerin oynadığı rol nedir. sorusudur. Metabolizma açısından bakıldığında beyin son derece aktif bir organdır, devamlı olarak aç tır ve yemek seçer . Sağlıklı beslenmeyle konsantrasyon yeteneği, tepki verme hızı, hafıza ve zihinsel akıcılık arasında bir bağ vardır. Bu bağı inceleyen bilimsel yan dal Nutritional Neuroscience dır. Nutritional Neuroscience, bir bilimsel disiplin olarak henüz çok genç olmakla beraber birçok önemli sorunun cevabı ve önemli bulgular, bu alanda sürdürülen çalışmalara bağlıdır. Aşağıda Psychology Today dergisinden derlenmiş olarak bu alanda yapılan çalışmaların önemli bazı bulguları sıralanmıştır. Beyin sağlığı sadece alınan yağın miktarına değil, cinsine de bağlıdır. Entelektüel performans için, özellikle balıklardan alınan yağa ihtiyaç vardır. Önemli bir nokta, alınan yağ miktarını azaltan ancak, bunun ne türden bir yağ olduğunu dikkate almayan diyetlerin zihinsel performansı tehdit ettiğidir. Karbonhidratlar, özellikle beraberinde protein ve yağ olmaksızın alındığında, zihin yatıştırıcı bir görevi üstlenmektedir. Duygusal ve zihinsel performans B vitamininden etkilenmektedir. Son 10 yılda bilim adamları tek bir risk faktörünü ortadan kaldırmak yerine çoklu risk faktörlerini kontrol altına almaya çalışmışlardır. Bu çalışmalar sırasında kolesterol seviyesiyle insan psikolojisi arasındaki ilişki dikkat çekmiştir. Bu alanda çalışan bazı bilim adamlarına göre kalp sağlığı için önerilen düşük kolesterol cinayet, intihar, kaza ve saldırgan davranış riskini artırmaktadır. Cincinnati Jewish Hospital Kolesterol Merkezi yöneticisi Charles Glueck depresyon sebebinin yetersiz beslenmeden olmadığını, tam tersine depresyondaki hastaların yemekle ilgilenmedikleri için yetersiz beslendiklerini savunmaktadır. Dr. Glueck yapılan araştırmalar sonucunda yüksek kolesterol seviyesiyle (özellikle de trigleserit diye bilinen doymuş kan kağı yoğunluğuyla), yetişkin ve çocuklarda rastlanan manik depresif ataklar ve şizofreni arasında dikkat çekici bir ilişki olduğunu belirtmektedir. Buradan çıkan sonuç yüksek kolesterolün sadece kalp için değil, beyin için de zararlı olduğunu düşündürmektedir. Alınan besinlerdeki yağın çoğu trigleseritlerden oluşmakta ve insan bedeninde yağ asitlerine dönüşmektedir. Dr. Glueck'e göre, depresyona eğilimli kişilerde trigleserit oranı düşürüldüğünde, depresyon artmaktadır. Kandaki Yağ ve Depresyon Arasındaki Bağlantı Yüksek trigliserit oranı kanın yoğunluğunu artırıp akışkanlığını azaltmaktadır. Böylece beyin hücreleri ihtiyaç duydukları oksijeni kan aracılığı ile almakta zorluk çekmektedirler. Böyle bir oluşumun doğurduğu iki sonuç vardır Birincisi beyinde minik hasarlanmalar olur. İkincisi de kanın pıhtılaşma riski artar. Beyindeki minik hasarlanmalar unutkanlığa, kan pıhtılaşma riskinin artması ise, inmelere ve kroner kalp hastalıklarına yol açar. Ayrıca yapılan araştırmalar organik kökenli depresyon ve saldırganlık belirtilerinin de bu oluşumunun sonuçları olduğunu ortaya koymaktadır. Trigliserit seviyesinin düşürülmesi, kan sıvısındaki yoğunluğu azaltarak, beyne yeterli miktarda oksijen gitmesini sağlar. Beynin Enerji Kaynağı Glikoz Hormonlar hafızanın desteklenmesini glikoz seviyesini yükselterek yapmaktadırlar. Virginia Üniversitesi profesörlerinden Paul Gold'un fareler ve insanlar üzerinde yaptığı araştırmalara göre, glikoz, aç veya tok karnına, yiyeceklerle ya da beyne doğrudan enjeksiyon yoluyla alınmasından sonra kalıcı bir hafıza oluşumunda belirleyici rol oynamaktadır. Tatlı veya şeker yiyerek daha akıllı bir insan olmamız mümkün değildir. Beynin ihtiyaç duyduğu glikoz, çeşitli besinlerden ve meyvelerden doğal yolla karşılanır. Normalde beynin ihtiyaç duyduğu glikoz dozu birkaç faktöre bağlıdır. Bunlardan bazıları Kişinin o anki kan şekeri seviyesi Fiziksel ve zihinsel stres oluşturucu etkenler Beslenme alışkanlıkları İnsanların en çok zihnini kurcalayan sorulardan biri, önemli bir sınava girmeden önce şekerli bir şey yemek veya içmenin yararlı olup olmadığıdır. Bu evet , hayır olarak cevap verilemeyecek kadar karmaşık bir konudur. Her şeyden önce alınması gereken glikoz miktarı konusunda henüz kesin bir sonuç yoktur. Bundan başka alınan doz yalnızca ihtiyaç karşılamayla ilgili değildir. Glikoz'un fazla alınması, hipoglisemik tepkiye yol açar. Bunun sonucu olarak kan şekeri önce yükselir, sonra da bu yükselmeye tepki olarak düşer. Ortaya çıkan ani şeker şokuna karşılık, kana insülin hücum eder ve fazla miktarı ortadan kaldırır. Bu da sınavdan alınmak istenen yüksek performansı düşürür. Prof. Paul Gold'a göre, dengeli bir beslenmedeki karbonhidratlı yiyecekler, beynin enerji ihtiyacını karşılamaya yeter. Bir başka ifade ile söylemek gerekirse beyin kendisi ile ilgili düzenlemeleri yapma becerisine sahiptir. Karbonhidratlar Kaygıyı Azaltıyor Massachusetts Institute of Technology araştırmacılarından Judith Wurthman'a göre karbonhidrat açısından zengin bir beslenme, triptofan adlı aminoasidin beyinde bol miktarda salgılanmasını sağlayarak, kaygıdan kurtulmaya ve ruhsal gevşemeye yardımcı olmaktadır. Wurthman, âdet öncesi gerginlik çeken kadınların, regl döneminden iki hafta önce aldıkları karbonhidrat miktarını artırdıklarını söylemektedir. Wurthman'a göre bu durum insanın kendi kendini iyileştirme çabasının en iyi örneklerinden biridir. Bunun sebebi, beyindeki serotonin miktarını artırarak, depresyon, kaygı ve konsantrasyon bozukluklarını ortadan kaldırmaktır. Benzer şekilde kış aylarında yorgunluk ve depresyondan şikâyet edenler de farkında olmadan aldıkları karbonhidrat miktarını artırmaktadırlar. Besinler ile Duygu Arasındaki İlişki Acılı ve baharatlı yiyecekler endorfin salgılanmasını hızlandırır. Endorfin insan bedeninin doğal morfini ve ağrı kesicisidir. Acılı ve baharatlı beslenmenin altında belki de insanların kendi morfinlerini salgılamaktan duydukları haz yatmaktadır. Halk arasında Tatlı yiyelim, tatlı konuşalım diye bir söz vardır. Çikolata gerçekten insanların kendilerini daha iyi hissetmelerine sebep olmaktadır. Çünkü çikolatanın içerdiği fenilalalin maddesi beyinde zihin açıklığı na yardımcı olan bir nörotransmitter e dönüşür. Bu maddenin neşe ve keyif hali üzerinde de etkili olduğuna inanılmaktadır. Ancak bunun nasıl ortaya çıktığı bilinmemektedir. Bir önemli nokta da, kaliteli bir çikolatanın içindeki doymuş yağın (önceden düşünüldüğü ölçüde) kolesterolü artırmadığının anlaşılmış olmasıdır. Sarmısağın kanın yoğunluğunu azalttığı, akışkanlığını artırdığı, kolestrolü düşürdüğü, enfeksiyonlara karşı etkili olduğu ve hatta kansere karşı koruyucu olabileceği bilinmektedir. Yapılan en son araştırmalar sarmısağın serotonin salgısını artırdığını göstermiştir. Ayrıca farelerle yapılan deneyler, sarmısağın beyin hücrelerindeki yıkımı engellediğini, hafızayı koruduğunu ve hayat süresini uzattığını ortaya koymaktadır. Mutlu ve Enerjik Olmak İçin Ne Yemeli. İnsan bedeni büyük bir kimya fabrikası gibidir. Beynin çalışması biyokimyasal maddeler aracılığı ile olur. İnsanın bütün duygu, düşünce ve hareketlerini yöneten, nörotransmitter denilen maddelerdir. Nörotransmitter'lerin en çok bilineni serotonin'dir. Serotonin uykuyu düzenler, kaygıyı azaltır. Bir diğer nörotransmitter asetilkolin'dir. Asetilkolin'in hafıza açısından önemi büyüktür. Dopomin ve katelaminler (epinefrin, norepinefrin) uyanıklık, dikkat ve kaygı üzerinde etkilidirler. Hiç şüphesiz insanın yediklerinin beyindeki biyokimyasal düzenleme üzerinde rolü ve önemi vardır. Bugün için sağlıklı, mutlu, enerjik olmak için tam olarak neyin ve hangi miktarda yenmesi gerektiği sorusunun cevabını bulmaktan bir hayli uzaktayız. Şimdilik sadece dengeli bir beslenme ile insan bedeninin ve beyninin kendi düzenlemesini yapmasına yardımcı olmakla yetinmek zorundayız. içenlerin keyfini kaçırmak amacıyla kaleme alınmamıştır. Ancak yoğun stres altında yaşamanın doğurduğu sonuçlardan biri de sigara tüketimindeki artıştır. Daha fazla sigara içmek ise, zaten yorgun olan beden üzerindeki yükü artırır ve bağışıklık sistemini bastırır. Bunun sonucu olarak da beden, her türlü hastalığı daha kolay kabul edecek bir duruma gelir. Sigara içen birçok kişi, sigarayı bırakamadıklarını kabul etmek yerine, günlük hayatlarının zorluğundan şikâyet ederler. Oysa insanların büyük çoğunluğunun gerçek problemi sigara içmektir. Sigara içenler sigaraya, genellikle ergenlik döneminde veya ergenlikten hemen sonra gelen genç yetişkinlik döneminde başlamıştır. Bu yaşlarda sağlığı kaybetmek ve ölüm hayatın gerçekleri olarak kişiden çok uzaktadır. Ergenler arasında sigara içmek, yetişkinliğin ve yetişkinliğin temsil ettiği bağımsızlığın bir ölçüsüdür. Gruba uymak için arada sırada yakılan sigaralar, genç ergenin utangaçlığını ve sosyal hayata karşı kendine duyduğu güvensizliği maskeler. Sigarayı arada sırada dudak tiryakisi olarak içmekten, ciddi bir sigara tiryakisi olmaya giden yol, farkına varmadan yavaş yavaş geçilir. Eğer bir sigara tiryakisiyseniz ve çocuklarınız varsa sigarayı bırakarak onlara iyi bir örnek olabilirsiniz. Çocuklarınızın bulunduğu bir ortamda sigara içiyorsanız, onların sağlığına da ciddi olarak zarar verdiğinizi unutmayın. Annebabaları sigara içen çocukların, her türlü solunum sistemi ve akciğer hastalığına yakalanma ihtimalinin daha yüksek olduğu, birçok araştırmanın ortak bulgusudur. Yapılan diğer çalışmalar, gençliğinden itibaren sigara içen her iki kişiden birinin sigaraya bağlı sebepler yüzünden yaşamını kaybedeceğini saptamaktadır. 2030'dan itibaren, tüm dünyada her yıl 10 milyon kişi sigara bağlantılı ölümcül hastalıklara yakalanma riski taşımaktadır. Gelişmekte olan ülkelerde ise ölümlerin %70'i, sigara yüzünden meydana gelecektir. Hayatın Bir Zevkinden Vazgeçmek Sigara içenler arasındaki ortak görüş, hayatta zevk alınan bir şeyden vazgeçmeye gerek olmadığı dır. Bu görüşe sahip olanlar hayatı uzatmak için sigarayı bırakmanın hayatı güzelleştirmeyip tam tersine daraltacağını savunurlar. Oysa sigarayı bırakmaktaki amaç, esas olarak uzun yaşamak olmayıp, hayattan alınan zevki artırmaktır. Çünkü sigara içen kişi şanslı olup 50-55 yaşlarını aştığı takdirde, hayatının son 10 yılını, yaşadığından zevk almasını engelleyecek sağlık problemleriyle mücadele ederek geçirecek demektir. Bu sebeple esas problem, hayatın süresini uzatmak olmayıp, yaşanılan sürenin kalitesini artırmaktır. Herhangi bir türde akciğer hastalığı olanların sigara içmesi ise intihar etmekten çok daha kötü bir durumdur. Çünkü bu kişilerin büyük çoğunluğu 50 yaşlarını aştıkları zaman, nefes almaktaki zorlukları sebebiyle ölümü bir kurtuluş gibi görmektedir. Sigaranın en büyük zararı cinsel hayat üzerinedir. Çünkü sigara damar çeperlerine verdiği zararla ve kolesterolü artırıcı etkisiyle damar tıkanmalarının en başta gelen sebebidir. Bu durum erkekleri kadınlardan biraz daha fazla ilgilendirmektedir. Nasıl nikotin damar daraltıcı etkisiyle kalp kasına giden damarlarda spazma sebep oluyorsa, bütünü damarlar tarafından beslenen süngersi bir doku olan penise giden kan da aynı biçimde engellenir. Günde bir paket dolayında sigara içen bir erkeğin 50 yaşından sonra cinsel hayatından memnun olduğunu söylemesi için, ya soruyu anlamamış ya da bu işten çoktan vazgeçmiş olması gerekir. Bilindiği gibi sigara paketlerine yazılacak olan slogan uzun yıllar tartışma konusu olmuştur. Paketlerin üzerine önce Sigara sağlığınıza zarar verebilir diye yazılmış, daha sonra bu, Yasal uyarı Sağlığa zararlıdır şeklinde daha kesin bir ifadeye dönüştürülmüştür. Bu uyarı sigara içenleri ne ölçüde etkiliyor bilemiyoruz, ancak bizim önerimiz çok daha gerçekçi ve pratiktir. Sigaraların üzerine yazılması gereken, Erkeklerde iktidarsızlığa, kadınlarda erken menopoza yol açtığı kanıtlanmıştır. uyarısıdır. Görüldüğü gibi, sigara sebebiyle ortaya çıkan bütün bu hastalıklar, başlıca önlenebilir ölüm nedenleridir. Sigara İçenlerin Akciğer Kanserinden Ölme İhtimalinin Sigara İçmeyenlerle Kıyaslanması Sigara içen erkeklerde akciğer kanserinden ölme riski, sigara içmeyenlere göre 22 kez daha fazla aynı şekilde bronşit ya da amfizem yüzünden ölme riski, 10 kez daha fazladır. Sigara içen kadınların akciğer kanserinden ölme riski, sigara içmeyenlere göre 12 kez daha fazla, bronşit ya da amfizem yüzünden ölme riski ise 10 kez daha fazladır. Sigarayı bıraktığınız takdirde, sigaraya bağlı bir sebeple ölme ihtimaliniz kendiliğinden azalmaktadır. Bu süre ne kadar uzarsa, yaşama şansınız o kadar artmakta ve 15 yıl sonra hiç sigara içmemiş kişilerle aynı düzeye gelmektedir. Ne kadar sigara içmiş olduğunuz çok az fark yarattığından, sigarayı bırakmak her zaman için anlam taşımaktadır. Şekil 21, ortalama ölçülerde sigara içen birinin sigara içmeyen birine kıyasla akciğer kanserinden ölme ihtimalini göstermektedir. Ne kadar süre sigara içmiş olursanız olun, sigarayı bıraktığınız zaman, sigaraya bağlı bütün hastalıklara yakalanma riskiniz de azalmaktadır. Örneğin, sigara, kalp krizinden hayatı kaybetme riskini 3 kat artırmakta, ancak sigaranın bırakılmasıyla bu risk hızla azalmaktadır. 5 yıl sonunda sigaraya bağlı bir erken ölüm ihtimali yarı yarıya azalmakta, 15 yıl sonra ise tüm riskler önemli ölçüde ortadan kalmaktadır. Sigara Fizyolojik Bağımlılık Yaratır Sigara içenlerle ilgili araştırmalar, sigara içen her 5 kişiden 4'ünün sigarayı bırakmak istediğini, ancak buna teşebbüs edenlerden ancak dörtte birinin bunu başarabildiğini ortaya koymaktadır. Sigarayı bırakamayanlar ise gerçekte, sigarayı bırakırken yaşanan kesilme belirtileri ve bunların verdiği rahatsızlıkla başedemeyenlerdir. Sigara, eskiden düşünüldüğü gibi psikolojik bağımlılık yaratan bir madde değildir. Sigara içmek psikolojik bağımlılık olmakla beraber, sigara kuvvetli fizyolojik bağımlılık yaratan maddeler içermektedir. Bu sebeple sigarayı bırakırken, alkol, eroin alışkanlıklarında olduğu gibi (ancak daha farklı ve hafif) kesilme belirtileri yaşanması kaçınılmazdır. yardımcı olacaktır. Sigaradan Vazgeçmek Kişinin kendi isteği olmadıkça, sigaranın hatır için bırakılamayacağı unutulmamalıdır. Bir başka ifadeyle, Sigarayı kendi isteğinizle bırakmak istiyor musunuz ve bu konuda çok kuvvetli bir istek duyuyor musunuz. Birinci adım Sigara içme alışkanlığınızı analiz edin. Bir tam gün boyunca yaktığınız her sigarayı ve hangi durumlarda içtiğinizi kaydedin. En az bir hafta süreyle çektiğiniz her nefesin sebebine dikkat edecek şekilde, sigaraya neden ihtiyaç duyduğunuzu gözlemleyin. Sigara içme alışkanlığınızın üzerinde düşünmeye başlamak, bırakmanızı kolaylaştıracaktır. Bu süreyi iki veya üç haftaya çıkartabilirsiniz. İkinci adım Kafanızın içinde bu işten geri dönüş olmadığı kararını kesinleştirin. Sigarayı neden bırakmak istediğiniz konusunda sebepleri bir kâğıda alt alta yazın. Bir başka sayfaya da, bıraktığınız takdirde yaşayacağınız iyi şeyleri yazın. Örneğin yemeğinizin tadını daha iyi alacaksınız, sabahları öksürmeden uyanacaksınız. Gayretlerinizin karşılığını alacağınıza kendinizi inandırın. fazlasıyla Üçüncü adım Sigarayı hangi gün bırakacağınızı saptayın. Bu tarihi takviminize işaretleyin ve o günü hiçbir sebeple ertelemeden, sigarayı kesinlikle bırakın. Eğer bu kararınıza aile içinden veya yakın arkadaşlardan birini dahil edebilirseniz, zor geçecek ilk günler için önemli bir destek sağlamış olursunuz. Eşlerin sigarayı bırakmaya birlikte karar vermeleri son derece olumlu sonuçlar verir. Çünkü sigara içmeyen birinin, sigara içen biriyle yaşaması son derece zordur. Ayrıca birlikte hareket etmek sosyal sorumluluk yarattığı için kişinin direncini artırır. Sigarayı bıraktığınızı bütün tanıdıklarınıza söyleyin. Telefonda iş görüşmesi yaparken, konuyla doğrudan ilgilenmeyenleri bile kararınızdan haberdar edin. Böylece zayıf bir anınızda yenik düşme ihtimalinizi azaltırsınız. Dördüncü adım Sigarayı bıraktığınız ilk günlerde, sigaranın boşluğunu çiklet veya çekirdek gibi dilediğiniz bir şeyle doldurabilirsiniz. Sigara olmaksızın eliniz size boş geliyorsa, bu boşluğu tükenmez veya kurşunkalemle doldurun (Asla yanmayan bir sigarayla değil). Sigarayı bıraktığınız ilk bir hafta içinde kuvvetli bir iç sıkıntısı ve huzursuzluk duyacaksınız. Bundan, ancak hareket ederek kurtulabilirsiniz. Günlük programınızda yürüyüş için zaman ayırın. Gün içinde bunalırsanız, oda içinde yürüyün. Günde mutlaka iki defa ılık duş alın. Eğer imkânınız varsa kendinize masaj yaptırın. Sauna da, imkânı olanların kullanabileceği iyi bir araçtır. Bütün bunlar, gevşemenize ve iç sıkıntınızı hafifletmenize yardımcı olacaktır. Bir sigaradan bir şey çıkmaz, düşüncesini kafanızda öldürün. Çünkü gerçekte, Bir sigara bütün gayretinizin ve prestijinizin inmesidir , bunu kendinize kabul ettirin. sıfıra İş dönüşü arkadaşlarla barda iki kadeh içmek gibi, sigarayla anlam kazandığına inandığınız ve günlük hayatınızda sigarayla bütünleşmiş faaliyetlere, en az bir hafta (tercihen iki hafta) için ara verin. Çay, kahve ve içkinin sigarayla içilmezse zevk vermeyeceği düşüncesine kapılmayın. İki hafta sonra bunların hepsinden daha fazla zevk alacağınızdan emin olabilirsiniz. Çünkü sigaranın öldürdüğü koku ve tat duyunuz geri gelmeye başlayacak ve siz bunların gerçek lezzetini ve kokusunu yeniden keşfedeceksiniz. Beşinci adım Sigara içmemenin tadını çıkartın. Sigaradan tasarruf ettiğiniz parayla kendinize bir hediye alın. Almış olduğunuz birkaç kilonun, sigaradan kurtulmak karşılığında ödenmiş çok küçük bir bedel olduğunu düşünün. Çünkü bu kiloları hızla vereceksiniz. Yemek ve ağzınızı meşgul etmek ihtiyacınızı, düşük kalorili yiyecekler, meyve ve meyve suyuyla karşılamaya çalışın. Unutmayın ki, sigarayı bırakmak konusundaki en zor dönem birinci haftadır. İç sıkıntısı ve sinirlilik bu süre içinde yoğun olarak hissedilir. Onu izleyen üç hafta içinde sıkıntı, huzursuzluk ve sinirlilik azalır. Sigara isteğinin şiddetini kaybetmesi ise sekiz hafta sürer. Bu süreyi geride bırakan kişi, çektiği sıkıntıyı hiçbir zaman unutmamalı ve ileride kendisinde sigaraya karşı doğacak bir isteği, ödediği bu bedeli hatırlayarak frenlemelidir. Son bir uyarı da, sigarayı azaltacağına inananlara. Gerçek bir sigara tiryakisi için sigarayı bırakmaktan daha zor bir tek şey vardır, o da sigarayı azaltmak . Çünkü sigaranın içindeki maddelerin, insan bedeninde bağlandığı reseptörler (alıcılar), bu maddeleri alamadıkları takdirde sebep oldukları salgılarla iç sıkıntısı ve huzursuzluk yaratmaktadır. Sigara bırakıldıktan bir süre sonra kendilerine bağlanan bu maddeleri unutan reseptörler, arada bir sigara içildiği takdirde bu maddeleri hatırlayarak kişinin sürekli bir iç sıkıntısı yaşamasına, kendisiyle mücadele etmesine ve tabii zayıf olduğu bir sırada da yenilmesine sebep olmaktadır. Bu sebeple sigarayı azaltarak zararlarından korunmaya çalışmak sadece ve sadece kişinin kendisini kandırmasıyla ve içilen sigaranın çok kısa bir süre sonra eski miktarına ulaşmasıyla sonuçlanır. İçten kaynaklanan stres, kişinin olayları değerlendirme ve hayata bakış biçiminin sonucudur ve aynı zamanda bu durum stres tepkisinin kronikleşmesine sebep olur. Aşağıdaki listede birçok kişi tarafından paylaşılan temel bazı varsayımlar yer almaktadır. Bu varsayımların insanın içine saldığı kökler düşünülürse, bunlara inanç demek hiç de yanlış olmaz. Varsayım 1- Bir yetişkinin ailesi, arkadaşları, çevresi ve tüm tanıyanlar tarafından sevilmesi ve kabul görmesi gerekir. Birçok insanın peşinde koştuğu bu hayal ne yazık ki mümkün değildir. Çünkü hayatınız boyunca bütün insanları hoşnut etmeniz imkânsızdır. Ayrıca temelde sizden hoşlanan, beğenen ve takdir edenler bile bazı durumlarda olumsuz tavır alabilirler. Bu yönde makul olmayan bir inanç muhtemelen tek başına büyük bir mutsuzluk sebebi olmaya yeter. Oysa çok kere bu inanca sahip olanların büyük çoğunluğu bundan sonraki iki inanca da sıkı sıkıya bağlıdırlar. Varsayım 2- Üzerinize aldığınız bütün işlerde mutlaka o işi en iyi bilen, kusursuz yapan ve her zaman en mükemmel kişi olmanız gerekir. Böyle bir inanç, hayatın doğal akışının gereği olan ve bazı durumlarda karşılaşılması kaçınılmaz olan başarısızlıklardan kendinizi suçlamanıza, bundan utanç duymanıza ve kendinize saygınızın azalmasına yol açar. Çünkü böyle bir şey mümkün değildir. İnsan bazen çok iyi bilmediği işlerle ilgilenmek zorunda kalabileceği gibi, sürekli olarak kusursuzu yaratma çabası kadar insanı yoran ve yıpratan bir şey olamaz. Herhangi bir şeyi iyi yapmak için enerjinizin % 80'ini harcamak gerekiyorsa, mükemmel veya kusursuz yapmak için bunun iki katını harcamanız gerekmektedir. Böyle bir şey de çok kere mümkün değildir. Birincisi, bu bölümün sonunda daha geniş anlatılacağı gibi, değerlendirmeyi yapacak olanlar isterlerse nasıl olsa bir kusur bulabilirler. İkincisi, böyle bir gayret aşırı derecede anlamsız ve yıpratıcıdır. Hayatında yaptıklarını mükemmel yapmış ve bu gerginliklerin sonucu sağlığı bozularak 50 yaşında göçmüş bir kişiye kıyasla, yaptıklarını hep iyi yapmış ve 80 yaşına kadar yapmayı sürdürmüş bir kişi daha verimli, başarılı ve yararlı olarak değerlendirilir. Unutulmamalıdır mükemmel dir. ki, iyi nin düşmanı Varsayım 3- İnsanların mutsuzluğuna ve üzülmesine sebep olan dışlarında meydana gelen olaylardır. Bu inancın akılcı değerlendirmesi insanların mutluluklarını kurmak veya üzüntüden uzak durabilmek için dış olayları kontrol etmelerinin gerektiğidir. Bu kontroller sınırlı olduğu ve diğer insanların niyet ve arzularını bütünü ile yönlendirmek mümkün olamayacağına göre, sonuç yetersizlik duygusu ve sürekli kaygı (kronik anksiyete) olacaktır. Mutsuzluğu olaylara yüklemek, gerçeklerden kaçma yoludur. Mutsuzluğun sebebi olayı yorumlayan kişisel ifadelerdir. Diğer insanları ancak sınırlı bir ölçüde kontrol edebileceğinize göre, esas kontrolü kendi duygularınız üzerinde yapmanız gerekir. Bundan sonraki bölüm doğrudan doğruya bu konudaki akıl yürütme biçimini yeniden düzenlemeye yöneliktir. Varsayım 4- İnsanların ve diğer şeylerin olmasını istediğiniz gibi olmaması dehşet vericidir. Bu bir şımarık çocuk belirtisi olarak tanımlanabilir. Yorgunluklar, sıkıntılar düzlüğe erdikten sonra kendi kendine konuşma başlar. Bu benim başıma niye geldi. , Allah kahretsin böyle olmamalıydı , Bu çok kötü , Bütün belalar beni bulur . İşlerin akışını değiştiren her uygunsuzluk, problem veya başarısızlık, kendinizle ilgili bu tür bir kötülük şeklinde değerlendirilir. Sonuç ise gerçekçi olmayan yoğun bir strestir. Varsayım 5- Geçmişte geleceği belirleyen pek çok şey vardır. Evet hiç şüphesiz geçmişteki bazı şeyler geleceği belirler. Ancak çok şükür bu bütün gelecek geçmiş tarafından belirlenir anlamına gelmez. Aksi takdirde hayat çok sıkıcı ve çekilmez olurdu. Hayatın özelliği ve yaşamanın güzelliği insanı belirleyen sürprizlerdir. Geçmişte meydana gelmiş herhangi kötü bir olay hiçbir şekilde bunun gelecekte de tekrarlanacağı anlamına gelmez. Sizin bir şeyden fazla etkilenmiş olmanız buna mutlaka devam etmek zorunda olmanız demek değildir. Bu durumla başaçıkmayı başarabilirsiniz. Olaylar karşısında vermiş olduğunuz tepkiler, pek çok defa tekrarlandığı için hemen hemen otomatikleşmiştir. Bu alışılmış kalıpları gözden geçirip değiştirebilirsiniz. Geçmiş yaşantılarınızda tecrübeler kazanabilirsiniz, ancak bu yaşantıların olumsuz yükü ile yaşamanız gerekmez. Varsayım 6- İnsanlar çabuk kırılır ve onları hiçbir zaman incitmemek gerekir. Bu mantıksız inanç önemli duyguların açıkça konuşulmasını engeller ve insanı hayatın zevkli taraflarından fedakârlık etmeye zorlar. İstediğiniz veya ihtiyacınız olan her şey mutlaka bir ölçüde bir başkasını rahatsız edebileceği için kendinizi engellenmiş ve mutsuz hissedersiniz. Bu konuda tereddütleriniz varsa Güvenlilik Eğitimi bölümü size ışık tutacaktır. Bazı durumlarda susmak, içe atmak, kısa vadedeki çatışmaları önler, ancak ilişkide –uzun vadede ilişkide– çatlaklara, boşluklara, karşılıklı öfke ve olumsuz birikimlere sebep olur. Varsayım 7- Eğer insanlar sizi onaylamıyorsa, bu mutlaka sizin hatalı veya kötü olduğunuzu gösterir. Gerek bu inanç, gerekse ikinci ve üçüncü inançlar aynı mantığa dayanmaktadır. Bir insan ya iyidir, ya kötüdür. Bu aynı zamanda bütün Türk filmlerinin de mantığıdır. Filmin iyi si hep iyilik yapar, hiç kötülük yapmaz filmin kötüsü de hep kötülük yapar, hiç iyilik yapmaz. Çocukluğumuzdan başlayarak bu mantıkla yetiştirildiğimiz için, dışarıdan gelecek en küçük eleştiriyi kabullenmek kişiliğimizdeki bütün olumlu nitelik ve özelliklerden vazgeçmek anlamına geleceğinden, kolayca göze alabileceğimiz bir şey değildir. Oysa dünyada mutlak iyi ve mutlak kötü yoktur. Derece derece her şeyin iyi ve kötü tarafları vardır. Bazı insanlar bizim bazı yönlerimizi onaylamıyorsa, bu belki onların kendilerine ait sebeplerinden ötürüdür. Belki gerçekten de onaylanacak birçok özelliğimizin yanı sıra, onaylanamayacak bazı özelliklerimiz de vardır. Ve karşımızdaki kişi için o sırada bunlar önem kazanmıştır. Böyle bile olsa meziyet ve niteliklerimizi fark edecek ve bunların hakkını verecek birçok kişi mevcuttur. İnsan ilişkilerinde onaylanmayan çok kere kişiliğin bütünü değil belirli niteliklerdir. Bu sebeple bütünüyle sakat olan bu inanç, insanlararası birçok ilişkide sürekli kaygıyı doğurur. Bu inancın akıldışı oluşu, özel bir kusurun veya çok iyi olmayan bir niteliğin genelleştirilmesi ve kişiliğin bütününe yönelik bir itham oluşundan ötürüdür. Varsayım 8- İyi ilişkiler karşılıklı fedakârlığa ve verme temeli üzerine kurulur. Bu inanç verme nin almak tan daha iyi olduğu esasına dayalıdır. Bu durum herhangi bir şeyi istemek konusunda çekingenlik olarak görülür ve böyle insanlar gizli isteklerinin anlaşılmasını ve karşılanmasını beklerler. Bu tür bir yaklaşımın sonu, ne yazık acı ve buruk istismar edilmişlik, ihmal edilmişlik duygusudur. Çünkü hayatları fedakârlık ve istenmeyen şeyleri vermeye yönelik insanların hemen hepsi açık veya kapalı bir şekilde verdiklerini karşılarındakilerden geri isterler. Açık veya kapalı dedik, çünkü bazı insanlar yaptıkları fedakârlıkları yerli yersiz dile getirir, bazıları da anlaşılmayı ve ödüllendirilmeyi sessizce bekleyip, içlerinde bol bol küskünlük biriktirirler. Bir şeyi vermek ancak isteniyorsa anlam taşır. İstenmeden verilen bir şeyi alan kişi, çok kere ya aldığının farkında değildir veya aldığı şeyin değerinden haberi yoktur. Hiç şüphesiz vermek güzel bir duygudur. Verilen ister duygu olsun, ister maddi değeri olan bir şey olsun, verenin gücünü gösterir. Ama lütfen unutmayalım, istendiği takdirde, yokluğu hissedildiği ve varlığı alan için anlam taşıyacağı takdirde. Varsayım 9- Kendini düşünmek kötü ve yanlıştır. Gerçek olan, sizin istek ve ihtiyaçlarınızı kimsenin sizden daha iyi bilemeyeceği ve hiç kimsenin bunların karşılanması ile sizin kadar ilgili olamayacağıdır. Mutluluğunuzun sorumlusu yine sizsiniz. Kendinizi düşünmeniz, bu sorumluluğa sahip çıkmanız demektir. Bu sorumluluğun size sağlayacağı huzurla çevrenizi düşünmeye, sağlıklı yaklaşımlarda bulunmaya daha çok imkânınız olacaktır. Bu konuda da tereddütleri olanlar Güvenlilik Eğitimi bölümüne bakabilirler. Yanlış olan kendini düşünmemektir. Sağlıklı ilişkiler insanların kendilerini düşündükleri, çıkarlarını açık ve dürüst olarak gözettikleri, alınanların ve verilenlerin hesabının dengeli ve açık olduğu durumlarda kurulur. Yine yanlış olan karşısındakinin hakkını hiçe saymaktır. Bu sebeple kendinizle ilgili duygu, düşünce ve istekleri ortaya koymaktan, ihtiyaçlarınızdan çevrenizi haberdar etmekten çekinmeyin. Varsayım 10Kendinizi yalnız hissediyorsunuz ve yaşadıklarınızı ve duygularınızı kontrol edemiyorsunuz. Bu inanç depresyon ve kaygının temelidir. Gerçek ise, insanlararası ilişkileri ancak belirli bir ölçüde kontrol edebilmemize karşılık, hayattaki her durum veya ilişkiye verdiğimiz tepkiyi yorumlamak konusunda daha büyük bir kontrole sahip olduğumuzdur. Bu konuda daha ayrıntılı bilgi edinmek için bir sonraki bölüme, Zihinsel Düzenleme Tekniği ne bakabilirsiniz. Varsayım 11- Mutluluk, zevk ve tatmin ancak başka insanların varlığı ile mümkündür ve yalnız olmak berbat bir şeydir. Hiç şüphesiz başka insanların varlığı insanın dünyasını renklendirir. Arkadaşlarla duygusal alışverişte bulunmak, karşılıklı iletişim yaşanılan hayattan zevk almayı sağlar. Daha da önemlisi çevremizde düşünce ve duygularımızı paylaşacağımız insanların varlığı temel bir ihtiyaçtır. Ancak zevk, tatmin ve hoşnutluk başka insanlarla olduğu kadar tek başına da yaşanır. Zaman zaman tek başına olmak, kendi kendine yetmeyi bilmek bir olgunluk işaretidir. Bütün bunlardan başka insanın kendisini geliştirmek ve yenilemek için yalnızlığa ihtiyacı vardır. Arkadaşlar ve dostlar nasıl temel bir ihtiyaçsa, insanın kendini ve dünyayı kavraması için zaman zaman yalnızlık ve sükûnet de temel bir ihtiyaçtır. Okumak için, kendisi (yakın veya uzak dünya) üzerine düşünmek için insanın yalnız olması gerekir. Başka insanlarla beraber okuyamayız, bazı temel gerçekleri topluluk içinde kavrayıp Hah, tamam anladım diyemeyiz. Bu sebeple yalnızlıktan korkmamak, yalnız kalınca kendimizi terk edilmiş, değersiz biri gibi görmemek ve her zaman, her fırsatta etrafımızda insanların bulunmasını sağlamak için düzenlemeler yapmamak gerekir. Varsayım 12- Mutluluk koşuşturma içinde olmamak ve bol boş zamana sahip olarak kazanılır. Bazı insanlar mutluluğu ve yaşamayı ertelemeyi bir alışkanlık haline getirmişlerdir. Falan iş bitsin, ondan sonra bazı şeylere çekidüzen vereceğim , filan iş bir tamamlansın, bak o zaman yaşamak nasıl olurmuş görsünler . Oysa Falan-filan lar dersten geçer not almak, sınıf geçmek, sınavı başarmak, okulu bitirmek, sevdiğiyle evlenmek, çocuk sahibi olmak, çocukları büyütmek, istenilen işte çalışmak, işte istenilen pozisyonu elde etmek veya işi istenilen şekilde büyütmek, evin borcunu ödemek, çocukların okullarını tamamlaması gibi, hayatın bütününü içine alır. Mutluluk yaşanılan zamanın içindedir. Dolayısıyla ya