W ve Z harfleri yoktur. Bunların yerine bazı harf birleşikleri kullanılır. Vietnamcada bu harflerin haricinde bir üçlü harf birleşiği, on da ikili harf birleşiği vardır; Vietnamca, Vietnam'da resmî dil statüsündedir ve halkın çoğunluğu bu dili kullanır. Vietnam'dan sonra dilin en çok konuşulduğu yer 1,000,000'u aşkın kişi ile Amerika Birleşik Devletleri'dir. Vietnamca burada en çok konuşulan üçüncü dildir. Bunun yanında ayrı ayrı incelendiğinde Teksas'ta üçüncü, Arkansas ve Louisiana'da dördüncü, Avustralya'da ise altıncı sıradadır. Bunun dışında Vietnam dilinin azınlık topluluklar tarafından Kamboçya, Kanada, Fildişi Kıyısı, Çek Cumhuriyeti, Finlandiya, Fransa, Almanya, Tayland, İngiltere, Laos, Martinique, Hollanda, Yeni Kaledonya, Norveç, Filipinler, Polonya, Rusya, Senegal ve Vanuatu'da da konuşulduğu bilinmektedir. Kontrol kanardÄ± Kontrol kanardı, kanart tipi uçaklarda taşıma görevi görmeyen kanartlara denir. Bu kanartlar üzerinde sadece kontrol yüzeylerini bulundurur. Taşımayı paylaşması istenmediği için genelde simetrik kanat profiline sahip olurlar. Yine taşımada rol almayacağı için alanları da ana kanatlara düşük olur. Taşıyıcı kanart Taşıyıcı kanart, kanart tipi uçaklarda taşıma görevini ana kanatla birlikte paylaşan kanartlara verilen addır. Tandem uçaklardan farkı, tandem uçaklara göre yine de kanart alanının ana kanat alanından küçük olmasıdır. Taşıyıcı kanartlar, simetrik kanat profiline sahip olduğu gibi kamburluklu kanat profili konfigürasyonunda da olabilir. Taşıyıcı kanartın kullanılmasının avantajı, kaldırmanın karesiyle orantılı olan indüklenmiş sürüklemenin taşımanın kanart ve kanatlar arasında paylaştırılmasıyla düşürülmüş olmasıdır. Gordon Seter Gordon Seter, orta boylu, seter familyasına ait, Birleşik Krallık kökenli köpek ırkı. Çok zeki, cesur ve sevgi dolu bir köpektir. Çalışmayı çok sever ve iyi koku alır. İlk kez 1600'lerde İskoçya'da av köpeği olarak yetiştirilmiştir. Çocuklarla çok iyi geçinir. Küçük yaşlarda tanıdığı kedilerle iyi anlaşır. Diğer hayvanlarla da iyi anlaşır ama ara sıra onları kıskanıp saldırganlaşabilir. Ailesine çok bağlıdır, ancak yabancılara karşı mesafeli davranır. Sürekli egzersiz yapmak ister, eğer hareketi kısıtlanırsa, huysuzlanabilir. Arada sıra da olsa inadı tutabilir. Hint munçağı Hint munçağı ya da bayağı munçak ("Muntiacus muntjak"), geyikgiller (Cervidae) familyasında munçak geyikleri içinde en kalabalık olan türdür. Yumuşak, kısa ve bazen krem rengi izler taşıyan kahverengimsi ya da grimsi kılları vardır. Hepçil olan Hint munçağı meyve, tomurcuk, tohum, kuş yumurtaları ile beslendiği kadar küçük hayvanlarla ve hatta leşlerle de beslenir. Özellikle avcı hayvanları hissettiği zamanlarda çıkardığı köpek havlamasına benzeyen ses nedeniyle munçaklara "havlayan geyik" de denir. Erkek Hint munçağının küçük boynuzları tek dallı olup 15 cm.'ye kadar büyür. Her yıl başlarındaki kemiksi bir sapçıktan bu boynuzlar uzar. Erkekler oldukça fazla derecede bölgelerini savunur ve boyutlarına göre çok vahşidirler. Bölgeye sahip olmak için birbirleriyle boynuz boynuza ya da daha tehlikeli olan fildişine benzer uzun köpekdişleriyle dövüşürler ve kendilerini köpekler gibi avcılara karşı savunabilirler. Hint munçağının on beş alt türü bulunur: OutKast OutKast, Georgia çıkışlı Amerikalı bir hip hop ikilisi. "Hey Ya!" gibi başarılı şarkılar, grubun tanınmasında önemli rol oynamıştır. Liseyi Atlanta'da aynı okulda okuyan André Benjamin (André 3000, eski adıyla Dre) ve Antwan Patton (Big Boi), 1991'de OutKast'i kurdu ve Organized Noize Productions ile anlaşma yaptı. Liseden sonra LaFace Records'a geçen ikili, 1994'te ilk albümleri olan "Southernplaylisticadillacmuzik"i yayınladı. Albümden çıkan ilk single "Player's Ball" ile rap listelerinde 1 numaraya yükselen OutKast, bu single’ın 6 hafta boyunca 1 numarada kalmasıyla ilk altın plağını aldı. Albüm ise ilk 20'ye girdi ve yılın sonunda gruba platin plak kazandırdı. Dre ve Big Boi, 1995 yılında Source Ödülleri’nden "En İyi Yeni Rap Grubu" ödülünü alırken, ikili "Higher Learner" filminin soundtrack'ine de "Phobia" isimli şarkıyı ekleyerek bir kez daha kendilerini gösterme fırsatını yakalamış oldu. İki yıl aradan sonra 1996'da yeni albümleri "ATLiens" ile geri dönen OutKast, "Elevators (Me & You)" single'larıyla Top 40 listesinde ve Billboard Hot Rap Singers Chart'ta zirveye yerleşti. Bu single ile Hot R&B Singles Sales Chart'ta 4 hafta boyunca birinciliği kaybetmeyen ikili, 1998'de "Aquemini" 'isimli 3. albümlerini piyasaya sürdü. Bu albümleriyle de platin plak kazanan grup, 1999 yılında Grammy Ödülleri'ne En İyi Rap Performansı dalında aday gösterildi. Yeni albümlerinden önce verdikleri düzenli "iki yıl ara" alışkanlıklarını bozmayan Outkast, 2000 yılında "Stankonia" adlı albümü piyasaya sürdü. Bu albümden ilk çıkan single B.O.B. "Bombs Over Baghdad" olurken, albüm gruba iki kez platin plak kazandırdı ve albümden çıkan "Ms.Jackson single"ı ile ikili, haftalarca birçok listenin 1 numarasında kalarak grubu inanılmaz büyük bir başarıya ulaştırdı. Bu dönemde André sahne ismini Dre’den André 3000’e çevirdi ve 2001 yılında aynı single’la Top 40 listesininde zirvesinde yine OutKast görünüyordu. "Speedballin" şarkılarıyla Tomb Raider filminin soundtrack’inde yer alan grup, "Ms.Jackson" şarkısının klibiyle de MTV Müzik Ödülleri’nden "En İyi Hip-Hop Videosu" ödülünü kazandı. Kazandıkları ödüllerin ardından hit şarkılarının toplandığı "Big Boi & Dre Present Outkast" albümünü çıkaran Outkast, 2002 yılında iki tane Grammy Ödülü kazandı. BET Awards'tan da "En İyi Grup" ödülüne sahip olan ikili, 2003 yılında Amerikan Müzik Ödüllerinden "En İyi İkili R&B Hip-Hop Grubu" ve Grammy'den de "En İyi Rap Performansı" ödüllerine layık görüldü. 2003 yılında "Speakerboxxxx: The Love Below" isimli 4. albümlerini piyasaya süren Outkast, Hey Ya şarkısıyla Top 40'a hızlı bir giriş yaptı ve bu parçayla Top 10'de 7 hafta boyunca 1 numarada kaldı. 2004 yılında albümlerinin çıkmasının üzerinden henüz bir yıl geçmişken, albüm, satışlarıyla 8 kez platin plak almıştı. Bu albümleriyle de üç tane Grammy Ödülü kazanan ikili, Mart ayında Rolling Stone dergisinin kapağında gözüktü. "Hey Ya" şarkılarıyla MTV Video Müzik Ödülleri’nden 4, Amerikan Müzik Ödülleri’nden de 3 ödül kazanan Outkast üyeleri, 2005 ve 2006 senelerinde sinema sanatıyla ilgilenmeye başladı. André 3000, 2005 senesinde John Singleton filmi Four Brothers'da rol alırken, Big Boi "ATL" adlı filmde ufak bir rol üstlendi. Bu projeler sonrasında "Idlewild" adlı filmde birlikte oynayan ikili, 2006 Ağustos ayında bu filmin soundtrack’ini piyasaya sürdü. Albümden çıkan ilk single "The Mighty ‘O’" olurken, grup bu albümle Amerika listelerinde 2 numara oldu. Big Boi, Kasım ayında oluşturduğu "Purple Ribbon All-Star" adlı projesiyle "Got Purp? Vol. 2" adlı albüme imza atarken, medyada bu albüm sonrasında OutKast’in dağılacağına dair haberler yayınlanmaya başladı. Bu haberleri yalanlayan ikili, şu günlerde yeni albümleri üzerinde çalıştıklarını belirtti. Yorkshire teriyeri Yorkshire teriyeri, Birleşik Krallık kökenli, küçük bir teriyer ırkı. Görüntüsüne karşın, tüm teriyerler gibi oldukça gözü pektir. Çok cesur, enerjik ve zeki bir köpektir. Ailesine çok bağlıdır. Yabancılardan hoşlanmaz, mesafeli davranır. Küçük hayvanları ve diğer köpekleri sevmez, saldırgan davranabilir. Kendisini kızdırmayan çocuklarla iyi geçinir. Çok havlar ve iyi bir bekçi köpeğidir. Şaşırtılırsa, korkutulursa ya da kızdırılırsa ısırabilir. Apartmanda rahatlıkla yaşayabilir. Borussia MÃ¶nchengladbach Borussia VfL 1900 e.V. Mönchengladbach, kısaca Borussia Mönchengladbach, ismini aldığı Almanya'nın batısında bulunan Mönchengladbach şehrinin spor kulübüdür. Siyah-beyaz-yeşil renklere sahip olan takım, maçlarını 2004 yılından beri Mönchengladbach'ta bulunan 54,067 seyirci kapasiteli Borussia-Park stadyumunda oynamaktadır. Borussia Mönchengladbach bundan önceki yıllarda maçlarını Bökelberg Stadı'nda oynamaktaydı. Kulüp bünyesinde barındırdığı (Haziran 2015 itibarıyla) 77,300 üyesiyle Almanya'nın üye sayısı bakımından en büyük takımlarından biri konumundadır. Tarihi başarılarla dolu olan Borussia Mönchengladbach, özellikle 1970'li yıllarda hem Almanya liginde hem de Avrupa kupalarında gösterdiği başarılarla adından sıkça söz ettirmiştir. Bu köklü kulübün tamamı 1970'li yıllarda kazanılmış olan 5 Bundesliga şampiyonluğu, 2 UEFA Kupası ve 3 tanede Almanya Kupası (DFB-Pokal) şampiyonluğu bulunmaktadır. Borussia Mönchengladbach, Bundesliga tarihinde kazanılmış olan şampiyonluğu bir sonraki yılda korumayı başaran ve böylece iki yıl üst üste şampiyon olan ilk takımdır. (1970 ve 1971 yıllarında) Borussia Mönchengladbach, özellikle 1970'li yıllardaki ezeli ve ebedi rakibi Bayern München'in dışında üst üste üç yıl şampiyonluğa ulaşan tek takım olma unvanına sahip olup söz konusu şampiyonlukları 1975, 1976 ve 1977 yıllarında elde etmiştir. Almanya'nın bu köklü kulübünün bir diğer özelliği ise Almanya Bundesliga tarihinin en farklı skoruna imza atan takım unvanına sahip olmasıdır. 29 Nisan 1978 tarihinde oynanan karşılaşmada Borussia Mönchengladbach, Borussia Dortmund'u tarihi bir skor olan 12-0 ile yenerken Bundesliga tarihine de adını yazdırmayı başardı. Futbol takımının başarılarına devam edememesinin ve bu yarışta Bayern Münih'in gölgesinde kalmasının en önemli ve başlıca sebeplerinden bir tanesi ekonomik durumlardır. Stadın zamanın şartlarına göre yeniden düzenlenip büyütülememesi ve gelirlerin buna bağlı olarak azalmasıyla baş gösteren ekonomik sıkıntılar eldeki yıldız oyuncuları satmaya ve kadroyu her seferinde yeniden oluşturmayı beraberinde getirdi. Yıldızlardan yoksun olarak da Borussia Mönchengladbach her sene amacından biraz daha uzaklaşarak sonunda lig tarihlerinde ilk kez 2. Lige düşecek duruma geldi. Borussia Mönchengladbach tarihinde 1998-99 ve 2006-07 sezonları sonunda 2. Bundesliga'ye düşmüştür. Çin munçağı Çin munçağı ya da Reeves munçağı, Tayvan munçağı ("Muntiacus reevesi") geyikgiller (Cervidae) familyasından bir munçak türüdür. Tayvan'da endemik bir munçak türüdür. Aynı zamanda Asya anakarasının doğusunda da bulunan Çin munçağı başarılı bir şekilde Hollanda ve İngiltere'ye sokulmuştur. Bilimsel adı 1812 yılında Britanya Doğu Hindistan Şirketi'ne yardımcı çay müfettişi olarak atanan İngiliz doğabilimci John Reeves'den gelir. Çin munçağı erişkin olduğunda 95 cm boyunda ve 10–18 kg. ağırlığındadır. Erkeklerinin on santimetreden küçük boynuzları bulunur. Bu boynuzlarla rakiplerinin dengesini bozarak yere düştüklerinde uzun köpekdişleriyle yaralamaya çalışırlar. Köpek havlamasına benzer ses çıkardıkları için havlayan geyik de denir. Sibirya kurdu Sibirya kurdu ya da Haski (Husky), yüzyıllarca kızak çekme, ren geyiği çobanlığı ve bekçilik görevlerinde kullanılmış bir köpek ırkıdır. Genelde buz mavisi gözleriyle korkutucu olsa da, sevgi dolu bir hayvandır.Her köpek gibi dillerinden terlerler. Özgürlüklerine düşkünlükleri ve inatçılığıyla tanınırlar. Bazılarının göz renkleri farklı olabilir. Çocuklara karşı çok hoşgörülüdür. Aslında herkesle iyi geçinir, ama kuş, fare gibi küçük hayvanları avlamak isterler. Yalnız kalırsa sıkılıp evdeki eşyaları kemirebilirler. Gereksiz yere havlamayan bir köpek ırkıdır, ancak uluyabilirler. Sibirya kurtları sıcağı hiç sevmezler ve sıcaklarda bunalırlar, eksi 60 derece soğukta yaşayabilirler. Ortalama ömrü 11-13 yıldır. Erkeğinin ağırlığı 20 ila 27, dişisinin ağırlığı ise 16 ila 23'tür. Zeki, fazlasıyla oyuncu, sosyal, Ailelerine bağlı ancak inatçı ve haylaz köpeklerdir. Zeki ve sosyaldirler, çok kolay öğrenirler ama kendi mantıklarınca amaçsız buldukları komutlara uymamakta ısrar ederler. Eğitim verilmesi zor bir ırktır. Evdeki/çevrelerindeki diğer hayvanlarla çok iyi geçinirler ancak fare ve küçük kuşlar gibi küçük hayvanları avlamaya meyillidirler. Çok kolay öğrenirler ancak komutlara cevap almak için sabır ve tutarlılık gerekir. Hava sıcak olmadığı sürece koşup oynamayı çok severler ancak sıcaklarda korunmalı serin bir yerde tutulmalıdırlar. Bu köpeklerin karakteristik bir özelliği daha havlamayı pek sevmemeleridir, o yüzden de bekçi köpeği olarak pek uygun değildirler. Havlamamalarına karşın ulumayı çok severler. Çocuklarla araları çok iyidir, onlara karşı çok tutarlı ve sabırlıdırlar. Sık kürkleri nedeniyle sıcağa tahammülleri yoktur. Özgürce koşup oynamayı çok severler. Boş bırakılmaya gelmezler çünkü kaçıp başıboş gezmeye bayılırlar. Özgürce koşup oynamayı çok seven bir ırk olduklarından dolayı apartman yaşamı için çok uygun köpekler değildirler. Hava sıcak olmadıkça çok iyi koşu arkadaşıdırlar. Tüylerinin uzun olmasından dolayı düzenli aralıkla fırçalamak gerekmektedir. Fırçalarken acıtmamaya dikkat ediniz, sinirlenebilirler. Oldukça fazla egzersiz gereksinimleri vardır. Tek başlarına olmayı hiç sevmezler, tek başlarına kaldıklarında etraftaki nesneleri kemirmeye başlayabilirler. Bu ırk yüzyıllarca Sibirya'da Çukçi halkı tarafından kızak çekme, Ren geyiği sürülerini gütmede ve bekçi köpeği olarak kullanılmışlar. 1905 yılında bu köpekler Alaskaya götürüldü. Bölgede 1925'te ortaya çıkan Difteri salgını için gereken ilaçları, bu köpeklerden oluşan bir sürü bölgeye getirmeyi başarmıştır ve bu olaydan sonra insanların dikkatini çekmiştir. Sibirya kurtlarının özellikleri (Video) Veteriner hekim Devrim Baykal. Uzmantv.com.tr. Erişim: 18 Eylül 2011 Kara munÃ§ak Kara munçak ya da kıllı göğüslü munçak ("Muntiacus crinifrons") geyikgiller (Cervidae) familyasından Güney Çin'de Zhejiang, Anhui, Jiangxi ve Fujian'da bulunan aynı zamanda Myanmar'da görüldüğü de bildirilen bir munçak türüdür. Çok çekingen olması nedeniyle incelenmesi aşırı derecede zor olsa da soyunun azalmakta olduğu ve muhtemelen geniş bir alanda 5.000-10.000 arası birey bulunduğu sanılmaktadır. Bayağı munçak ile benzer boyutlara sahiptir. Buzda Dans Buzda Dans, Med Yapım tarafından hazırlanan, 2007-2008 arasında Show TV'de yayınlanan yarışma programı. Birleşik Krallık'ta yayınlanan "Dancing on Ice'den "uyarlanan yarışmanın sunuculuğunu Behzat Uygur ile Gamze Özçelik, anlatımını ise Barnbaros Talı üstlendi. Jüride ise Olcayto Ahmet Tuğsuz, Ayşe Arman, Sema Çelebi, Alinur Velidedeoğlu ve son sezonda katılan Hande Ataizi bulundu. İki sezon boyunca Show TV'de yayınlanan yarışmanın, üçüncü sezonunun TNT'de yayınlanacağı duyuruldu; ancak kanalla yapım şirketi arasında çıkan anlaşmazlık yüzünden iptal edildi. İlk sezon yarışmacı kadrosunda; bulunmuş ve yarışma birincisi Zeynep Tokuş olmuştur. İkinci sezonda yarışmacı kadrosunda, bulunmuş ve yarışmanın birincisi ise İlhan Mansız olmuştur. M18 Hellcat 76 mm Gun Motor Carriage M18 ABD Ordusunun II. Dünya Savaşı sırasında kullandığı tank imha edicilerinden biridir.Savaş sırasındaki süratinden dolayı, ki bunda Wright Continental R-975 motorun payı büyüktür, ona kısaca Hellcat denirdi. Renkli çizimi Aralık 1941 ayında Ordu ağır toplar bölümü, Christie süspansiyonlu, Wright Continental R-975 motorlu ve 37 mm toplu tank yokedici üzerinde çalışıyordu. Fakat Kuzey Afrika muharebelerinde bu topun yetersiz kalması üzerine 57 mm topun kullanılmasına karar verildi. Yapılan çalışmalar ve denemelerden sonra önce 75 oradanda 76 mm topta karar kılındı. Aynı şekilde Chiristie süspansiyonlar atılarak yerine burma yaylı süspansiyona geçildi. Şubat 1943 te proje tamamlandı ve Haziran 1943 te üretime geçildi. Üretim aşamasında Amerikan ordusuna bağlı askerlerinde görüşlerinin alınmasının faydası çok olmuştur. Aracın motoru ve aksamları çok kolaylıkla yerlerinden çıkarılıbiliyor tamir edilip kolayca takılıyordu. M18 e ait T70 prototipi ilk olarak 1944 yazında Anzio,İtalya da kullanıldı. M10 dan farklı temelde hızlı olmak üzere tasarlandı. Bundan dolayı daha küçük ve hafifti bu da hızlı olmasını sağlıyordu.Üzerinde Sherman 76 modelinde de kullanılan 76 mm top taşıyordu. İçerisinde 5 kişilik mürettabat, 45 top mermisi ve M2 makinalı tüfeği bulunmasına rağmen rahat bir iç hacmi vardı. En büyük sorunu zayıf zırhı ve etkisiz topuydu. Normal bir mermi ile Alman Tiger ve Panther tanklarının ön zırhında sadece ufak bir hasar verebiliyordu. Aslında hızlı olması için zırhı inceltilmiş ve topuda ufaltılmıştı. Savaşın sonlarına doğru kullanılan yüksek tahrip güçlü mermiler sayesinda 76 mm topun gücü arttı. M18 in sadece bir değişik modeli üretildi. Taretsiz bu modele Armored Utility Vehicle M39 deniyordu. Personel ve kargo nakilinde veya top çekicisi olarak kullanılıyordu. M18 ler savaşın sonlarına yakın 1944 Kasım ına kadar toplamda 2507 adet üretildi. Bir tanesinin maliyeti 57,500 USD idi. Savaştan sonra Amerikan ordusunun elinde ihtiyacından fazla M18 bulunuyordu. Bunların çoğunu başka ülkelere verildi. Örneğin 90'lı yıllara kadar Yugoslav ordusunda kullanıldı. Daha sonra Sırbistan Ulusal Muhafızları tarafından 90'lı yıllardaki Yugoslavya iç savaşında kullanıldılar. Whippet Whippet, zarif, tazı benzeri, İngiltere kökenli köpek ırkı. Fea munçağı Fea munçağı ya da Tenasserim munçağı, geyikgiller (Cervidae) familyasından Myanmar - Tayland - Laos - Çin sınırında yaşayan ve çok az görülen bir munçak türüdür. Bayağı munçak ile benzer boyutlara sahiptir. Erişkinler 18–21 kg. ağırlığındadır. Gündüzleri aktif olan ve yalnız gezen Fea munçağı 2500 m. rakımda ormanlarda yaşar ve ot, yaprak, tomurcuk ile beslenir. Yoğun bitki örtüsü içinde doğan yavrular anneleri ile dolaşabilecek kadar büyüyene kadar bu bitki örtüsü içinde gizlenir. Fea munçağının adı zoolog Leonardo Fea'nın anısına verilmiştir. Collie Collie, bir İskoç çoban köpeği grubu. Birkaç farklı alt türü bulunur. "Collie" sözcüğü muhtemelen coaly (kömür karası) sözcüğünden gelmedir. Bir başka teoriye göre İskandinav dillerinde özel isim olan Colle'den gelmiştir, zira bu isim Orta İngilizce döneminde sıklıkla köpeklere verilmiştir. Kaslı bedenli, ince uzun burunlu, uzunca kuyruklu olan Collie'nin uzun tüylü ve kısa tüylü iki çeşidi vardır. Bol tüylü bir köpektir. Omuzdan yere yüksekliği 60 – 65 cm, ağırlığı 23 – 34 kg'dır. Post rengi kahverengi - beyaz, kremrengi ve beyaz, siyah - beyaz ve kahverengi olabilir. Çoban köpeği olarak ve refakat köpeği ya da bekçi köpeği olarak kullanılmaktadır. Bu ırkı dünya çapında üne kavuşturan, Lassie filmi ve dizisidir. Hatta film öylesine ünlü olmuştu ki,bu film yüzden yanlış bir şekilde Collie ırkı,pek çok yerde Lassie ırkı sanılmaktadır. Çok zeki, herkesle iyi geçinen bir köpektir. Sevdiği insanlara yakın davranır ve onları korumasına alır. Çocuklarla iyi anlaşır. Saldırgan değildir, ama hoşlanmadığı kimseler kuşkuyla yaklaşır. Gereken durumlarda hemen savunmaya geçer. Sıcak havalarda bol su bulunan gölge yerleri arar. Kurtarma, görme engellilere rehberlik ve koruma görevlerini başarıyla yerine getirir. Bu ırk için önemli olan konulardan biri apartman hayatına asla uygun olmamasıdır zira köpeğin doğal özelliklerinden biri ona ne kadar egzersiz imkânı tanınsa da o kendisi için yeni işler yapma fikri edinmesidir. Köpek dünyada kabul görülen kaynakların çoğunda en zeki ırk olarak bilinir ve zekası boş boş tüm günü evde geçirmeyecek kadar geniştir. Yalnız bırakıldığında ve ilgilenilmediğinde kötü alışkanlıklar edinir ve eşyalara zarar verebilir. Bu ırk büyük bahçeler veya çiftlikler içinse ideal bir seçimdir. bitmek tükenmek bilmeyen enerjisi ona tüm gün yapacak bir işler bulma olanağı sağlar. Koyun gütme güdüsü o kadar güçlüdür ki eski bir inanışa göre sığırları hipnotize etme gücüne sahiptir! gerçekten de ırk sığırların gözlerine dik dik ve derin derin baka baka sığırı yönlendirir. Irk insanların yanında da aynı güdüyü sergileyebilir kimi zaman bu ırktan bireyler çocukları yönlendirmeye kalkışır! Köpek arama kurtarma, bomba bulma, narkotik köpeği olarak en başarılı ırklardandır. oldukça eğitilebilir bir köpektir. İskoçya'da İngiltere sınırında Northumberland bölgesinde üretilen ırkın kanında Spaniel kanı ve eski İngiliz koyun gütme köpeklerinin kanı bulunmaktadır. Zeynep TokuÅŸ Zeynep Tokuş (d. 1977, Ankara), Türk sinema ve dizi oyuncusudur. 1998 Star TV Güzellik Yarışması'nda birinci olmuştur. 1999 yılında "Deli Yürek" adlı dizide Zeynep rolünü canlandırarak oyunculuğa adım attı. "Yazgı" (2001) filmindeki rolüyle 13. Ankara Uluslararası Film Festivali'nde "En İyi Kadın Oyuncu Ödülü"nü kazandı. Ünlü dizi çocuklar duymasında Meltem karakterini bir süre Pınar Altuğ yerine canladırmıştır (2014) . 2007 yılında katıldığı "Buzda Dans" adlı yarışmada birincilik elde etti. İlk evliliğini (2000-2004) iş adamı Bülent Helvacı ile yapan Tokuş'un bu evliliğinden oğlu Alp dünyaya geldi. Jinekolog Alp Nuhoğlu ile evliliğinden de (2005-2009) oğlu Ali dünyaya geldi. Üçüncü evliliğini Ağustos 2011'de Erdem Yılmaztürk’le yaptı. Bu evlilikten de bir kız çocuğu olan Tokuş, üç evliliğinden toplam üç çocuk annesidir. Dogo Argentino Dogo Argentino ya da Dogo Arjentino, 1920‘lerde Arjantin'de bilim insanları tarafından yetiştirilmiş, çok iyi domuz avcısı olan avcı köpeği cinsi. Zeki, korkusuz, cesur ve oyuncu bir köpektir. Ailesine çok bağlıdır. Sürekli sevilmek, öpülmek, kucaklanmak ister. Çocuklarla iyi anlaşır. Kendisini rahatsız eden yetişkin yabancılara karşı saldırgan olabilir. Başka köpeklerle ve hayvanlarla pek anlaşamaz. Polis ve askerlere yardımcı olur, arama-kurtarma, koruma gibi işleri iyi yapar. Arjantinli Dr. Antonio Nores Martinez tarafından yetiştirildiği kabul edilir. Martinez'in amacı yaban domuzu ve puma gibi büyük avların hem izini sürebilecek hem de onları avlayabilecek bir ırk yaratmaktı. Şu an soyu tükenmiş olan cordoba dövüş köpeği (perro pelea cordobes) ile işe başladı. Bu köpek güçlü ve dayanıklı olmasına rağmen yeterince iyi koku alamıyor ve ava çıktığı diğer köpeklerle anlaşamadığı için istenildiği gibi av yapmıyordu. Dr. Martinez bu ırkı başka ırklarla uzun süre melezleyerek bugünkü Dogo Argentino ırkını yaratmıştır. Bazı kaynaklarda İspanyol Mastifinin de bu melezlemede olduğu söylense de muhtemelen yanlıştır. Cordoba Dövüş Köpeği zaten İspanyol Mastifinin yerli köpeklerle çiftleşmesi sonucu oluşan melez bir ırktı. Her şeyden önce bir av ırkıdır. Pet olmaya pek uygun değildir. Melezlenerek oluşmuş bir ırk olduğu için bazı genetik kusurlar barındırır. Melanin pigmentinin eksikliğinden dolayı bu köpeklerin yaklaşık %20'si işitme problemleri yaşar. Çok sıcak ve çok soğuk iklimlere uygun bir ırk değildir. Çok güçlü bir ırk olduğu için sağlam karakterli ve fiziksel olarak da güçlü bir sahip tarafından beslenmelidir. Kısa tüylü olduğu için çok fazla tüy bakımı istemez. Cildi hassastır. Tavuk ve benzeri gıdalara alerji gösterebilir. İnsanlarla arası iyidir. Yetişkinliğe erdiğinde köpek ve diğer hayvanlara karşı pek dost canlısı değildir. Güçlü ve ve çabuk pes etmeyen bir ırk olduğu için köpek dövüşlerinde kullanılmış ve hâlâ kullanılmaktadır. VV Cephei VV Cephei (ayrıca HD 208816 olarak da bilinir), Kral takımyıldızı yönünde yaklaşık olarak 2,400 ışık yılı uzaklıkta bulunan bir örten çift yıldız sistemi. Kırmızı süperdev, arkadaşı olan mavi ana kol yıldızına yaklaştığında sistemin Roche lob'unu doldurur. Madde akışı, kırmızı süperdevden mavi arkadaşına doğru gerçekleşir. VV Cephei A olarak bilinen kırmızı dev, yaklaşık olarak 1.050 ile 1.900 arasındaki güneş yarıçapıyla şu an için bilinen en büyük üçüncü yıldızdır. VV Cephei B, anakol üzerinde bulunan B-tipi mavi bir yıldızdır. Çapı, Güneş'ten on kat, parlaklığı ise 100.000 kat daha fazladır. Borneo sarı munçağı Borneo sarı munçağı ("Muntiacus atherodes"), geyikgiller (Cervidae) familyasından Borneo'nun nemli ormanlarına endemik bir munçak türüdür. Bulunduğu alanlarda bayağı munçak ile birlikte yaşar. Bayağı munçağa çok benzer ve kısa bir süre önce ayrı bir tür olarak tanınmaya başlamıştır. Rengi farklılık gösterir ve yalnızca yedi santimetrelik boynuzları bayağı munçaklardan daha küçüktür. Üzerinde çok detaylı araştırma yapılmayan bu türün, eskiden daha büyük bir alanda yaşadığı ancak günümüzde çok dar bir yaşama alanına sahip olduğu sanılmaktadır. Fransız buldoğu Fransız buldoğu, iyi huylu, oyuncu, dikkatli ve meraklı bir köpek ırkıdır. Kulakları, yarasa kulağına benzer. Bekçilik görevini mükemmel bir şekilde yerine getirir. Fareleri hiç sevmez, onları acımasızca avlar. Diğer köpeklerden hoşlanmaz, ama beraber büyüdüğü ev hayvanlarıyla iyi geçinir. Özellikle yaşılıları çok sever. Aşırı sıcaklar kalp krizi geçirmesine yol açabilir. Apartman yaşamına kolaylıkla uyum sağlar. Fazla yürüyüşten hoşlanmaz. Cesur, hareketli, dengeli, duygulu ve zekidir. Apartman bekçiliğinde de kullanılabilen, insana eşlik eden bir köpektir. Aynı zamanda amansız bir fare avcısıdır. Evde uyuması gerekir. İyi huyludur. Yerli bir Fransız cinsidir. Muhtemelen İngiliz bulldogunun kanını taşır. 19. yüzyılın ikinci yarısında büyük bir şöhrete sahipti. 9-12 kilo ağırlığında, 28–33 cm uzunluğunda olup, ortalama ömürleri 9-11 yıldır. Küçük, enerjik bir ırktır. Geniş, yuvarlak, yarasaya benzeyen kulakları ve yassı kare kafası vardır. İngiliz buldoğuna benzerlik gösterir. Derilerinin çok yumuşak olması onları çekici bir evcil hayvan yapar. İnsanlar için çok iyi birer arkadaştırlar. Canayakın ve temkinli bir yaratılışı vardır, bu da onu mükemmel bir ev arkadaşı yapar. Çok oyuncudur. Diğer hayvanlarla ve çocuklarla iyi anlaşır. Bu eğlenceli küçük köpek çok iyi bir oyun arkadaşıdır ve çok sıcakkanlıdır. Köpek kulübesinde yaşayamaz, her zaman aile ortamı içinde olmalıdır. Fransız bulldog sosyalleştirilmelidir böylelikle diğer köpeklerle uyumlu olabilir. Fakat sert davranan küçük çocuklardan uzak tutulmalıdır. Sert eğitimlere cevap vermez. Onun için en uygunu sabırlı bir eğiticidir. İyi bir eğitmenle çok hızlı ilerleme gösterir. Yüksek ısıda solunum problemleri çeker. Su ve uygun bir gölgelik her zaman olmalıdır. Dışarıda yaşayamaz, sadece ev hayatı için uygundur. Sıcak havalarda egzersiz yaptırmamak gerekir, bu güneş çarpmasına neden olur. Havlayışı diğer köpeklerden farklıdır. Kısık sesle havlar. Fazla bakıma gereksinimi yoktur. Lastik bir fırçayla taranması dökülmüş tüylerini gidermek için kullanılmalıdır. Ağız-burun kısmının yassı olmasından ötürü, Fransız bulldog salyalanmaya meyillidir, dolayısıyla ağzı düzenli olarak temizlenmelidir. Gerektiği zaman yıkanmalıdır. Roosevelt munçağı Roosevelt munçağı ("Muntiacus rooseveltorum") geyikgiller (Cervidae) familyasından bir munçak türüdür. 1929 yılında Chicago Field Müzesi'ne() Theodore (Jnr) ve Kermit Roosevelt'in av seferinden Laos'ta vurdukları bir munçak örneği getirildi. Bayağı munçak'tan biraz daha küçük olan bu örnek 1932 yılında Wilfred Hudson Osgood tarafından ayrı bir munçak türü olarak sınıflandırıldı. DNA testleri de bu türün bilinen diğer munçak türlerinden farklı olduğunu göstermektedir. Son zamanlarda Laos ile Vietnam arasındaki Truong Son Dağları'nda yaşayan köylülerin elinde bulunan kafatasları kanıt gösterilerek türün yeniden bulunduğu öne sürülmüştür. Bu bölge en yakın akrabası olan Fea munçağının güneydoğusundadır. Ancak kesin kaynak olmadan Roosevelt munçağının yaşama alanın kesin olarak saptanamamaktadır. Lika-Senj Lika-Senj (Hırvatça : Ličko-senjska županija.) Hırvatistan'da bölge. Yönetim merkezi Gospić şehridir. Bölgenin yüzölçümü 5352 km²'dir. 2001 Nüfus sayımına göre bölgede 54,000 kişi yaşamaktadır. Nüfus Yoğunluğu 7/km²'dir. Etnik yapısı; %86,15 Hırvatlar, %11,54 Sırplar. Gospić Gospić, Hırvatistan'da dağlık ve seyrek nüfuslu bir şehirdir. Şehir Lika-Senj bölgesinin idari merkezidir. Nüfusun %93'ünü Hırvatlar oluşturur. Gospić, elektrofizikçi Nikola Tesla'nın doğum yeridir. Gazal tazısı Gazal tazısı, Gazel tazısı, Saluki(سلوکی), İran tazısı ya da Arap metinlerinde ondan sık sık bahsedilmesine dayanarak Arap tazısı, ceylan (gazal) avlamak üzere yetiştirilmiş bir tazı türü. Saatte 55 km hızla koşar. Yalnız başına ya da arkadaşlarıyla koşup oynarken çok mutludur. Kendisini kızdırmayan, uysal çocuklarla iyi geçinir. Kendi ırkından köpeklerle iyi anlaşır. Ailesiyle mesafeli ilişki kurar. Bekçilik işini iyi yapar. Tavşan, kobay, kuş gibi küçük hayvanları kovalamaktan hoşlanır. Araplar arasında Saluki önemli bir yere sahiptir. Birbirlerine çok değerli hediye verme gereksinimi duyduklarında Saluki hediye ederler. Bir haneye Saluki bağışlanırsa, bağışlayıcı o aileye büyük şeref nail etmiş demektir. Gongşan munçağı Gongşan munçağı ("Muntiacus gongshanensis") geyikgiller (Cervidae) familyasından bir munçak türüdür. Çok yakın geçmişte Çinli biliminsanları tarafından yeni bir munçak türü olarak tanımlanan Gongşan munçağı adını bulunduğu Gongşan Dağları'ndan alır. Aynı zamanda Kuzeybatı Yünnan, güneydoğu Tibet ve kuzey Myanmar'da da yaşarlar. Genetik araştırmalar kara munçak ile çok büyük benzerlikler taşıdıklarını ve renkleri farklı olsa da bu benzerliklerin büyük olasılıkla aynı tür sayılmalarını gerektirdiğini göstermiştir. Deniz Tek Deniz Tek, Avustralyalı müzik grubu Radio Birdman'nın gitaristi ve bestecisi. Avustralyada tıp okudu. Birleşik devletlere dönünce hava kuvvetlerine girdi. Savaş pilotu olarak görev yaptı. Garage müziğinin öncülerindendir. İsmi türkçedir. Michigan/Ann Arbor'da (ABD) doğdu. MeÄ‘imurje Međimurje (Hırvatça : Međimurska županija): Hırvatistan'ın en kuzey noktasında bölge. Bölgenin yüzölçümü 730 km² nüfusu 119.000 (2001). Yönetim merkezi Čakovec şehridir. Dev munçak Dev munçak ("Muntiacus vuquangensis") geyikgiller (Cervidae) familyasından bir munçak türüdür. En büyük munçak türü olan bu tür 1994 yılında Vietnam'ın Ha Tinh ilinde Vu Quang'da bulundu. Orta Laos'ta da yaşar. Orta büyüklükte bir geyik olan dev munçak bayağı munçak ile yakın akrabadır. ÄŒakovec Čakovec (Macarca : Csáktornya, Almanca : Csakathurn ya da Tschakathurn). Kuzey Hırvatistan'da şehir. Međimurje bölgesinin yönetim merkezidir. Nüfusu (2011 sayımı itibâriyle) 27.227 kişidir. Čakovec'in şu şehirlerle "Kardeş Şehir" bağlantısı vardır: Truong Son munçağı Truong Son munçağı ("Muntiacus truongsonensis") geyikgiller (Cervidae) familyasından bir munçak türüdür. En küçük munçak türlerinden biri olan bu tür Hint munçağının yarısı ağırlığında olup 15 kg gelmektedir. 1997 yılında Vietnam'da Truong Son Dağları'nda bulunmuştur. Köylülerin elindeki kafataslarının incelenmesinden ve anlatılanlardan bu tanımlama konmuştur. Köylüler bu munçağa "samsoi cacoong" yani "ormanın derinliklerinde yaşayan geyik" der. Küçük gövdesi sayesinde yoğun orman içinde kolaylıkla hareket edebilen bu munçak 400-1.000 metre rakımda yaşar. Primorje-Gorski Kotar Primorje-Gorski Kotar (), Batı Hırvatistan'da bölge. Yüzölçümü 3582 km² nüfusu 306.000 kişidir. Yönetim merkezi Rijeka şehridir. Sisak-Moslavina Sisak-Moslavina (Hırvatça : Sisačko-moslavačka županija). Orta Hırvatistan'da bölge. Bölge adını Sisak şehrinden ve Moslavina bölgesinden almaktadır. Bölgenin yönetim merkezi Sisak şehridir. 2001 nüfus sayımına göre bölgenin nüfusu 185.000'dir. Rottweiler Rottweiler, Almanya kökenli bir bekçi ve koruma köpeği ırkı. İsmini Almanya'nın Rottweil kasabasından alır. Rottweiler köpek ırkı, bilinen en eski köpek ırklarından biridir. Tarihsel cetveli Roma imparatorluğu’na kadar dayanmaktadır. Sürü gütme,bekçilik özellikleri ile insanların birçok konuda yardımcıları olmuşlardır. Hatta alp dağlarını aşan Roma ordularının sürülerini yönlendiren ve kafilede bulunan insanların korumalarını yapan ırk olarak tanınmaktadır. Rottweiler, Romalılar dönemine kadar uzayan bir köpek ırkı olduğu bilinmesine rağmen maalesef kökenini net olarak söylemek mümkün değildir. Kesin olarak bilinen; Romalılar genelde köpeklerin çoğunu arenalarda kavga ettirirken, Rottweiler lejyonlara et tedarikçisi olarak tutulan koyunların çoban köpeği olarak beslenmesiydi. Romalı tarihçi Cornelius’a göre, Romalılar 1. yüzyılda bugünkü Almanya’yı işgal ederken köpekler, koyunlara nöbet tutmak zorunda kalmışlardı. Bu köpekler, 74 yılında da Alp dağlarının eteklerinde bulunan Rottweil şehrinde Romalılar tarafından kurulan kalede yetiştirilmeye başlandı. 300 yıl boyunca bu Romalı çoban köpekleri ile yerli çoban köpekler çiftleştiriliyordu. Bugünkü Rottweiler ile İsviçre Dağ Köpeği’nin benzerliği bundan ibarettir. Şehrin stratejik önemi nedeniyle Rottweil hızla büyük bir koyun satış merkezi haline gelmişti. Dolayısıyla çok sayıda çoban köpeğine ihtiyaç duyulurdu. Koyun besleyen kasapların Rottweiler’i tercih etmeleri nedeniyle bu köpek ‘Alman Kasap Köpeği’ olarak da adlandırılırdı. Kasaplar bu ırka o kadar çok güveniyordu ki, bara giderken içi altın para dolu torbaları Rottweiler’in boynuna bağladıkları söylenir. Sahipleri eğlenirken onların paraları bu şekilde muhafaza edilirdi. Bekçilik görevi üstlenen Rottweiler, zamanla seyyar satıcıları tarafından da tercih edilirdi. Endüstri dönemiyle birlikte çoban ve bekçi köpeklere olan ihtiyaç azalmıştı. 1900’lü yıllarda nesli tükenmek üzere olan Rottweiler ırkı, 20. yüzyılın sonlarında yeniden popüler hale geldi. 1910 yılında Hamburg şehrinin polis şefi Hans Kruher, Rottweiler köpeğini sarhoş gemicilerin dağılmasını sağlamak amacıyla kullanırdı. Polisler için bu ırk, güvenilirliği ve gücü açısından çok önemliydi ve çiftleştirmeler bu doğrultuda gerçekleşiyordu. Aynı yılda Alman polisi, Alman Çoban ve Doberman ırklarının yanı sıra Rottweiler ırkını da resmi polis köpek ırkı olarak ilan etti. Resmi olarak kayıtlarda görülen ilk Rottweiler’in ismi Leo vonPlattenhardt idi. 1908 yılında ise ilk oğlu leo von Cannstadt dünyaya geldi. 1918 yılında doğan Arcon von Torfwerk adlı torununun bugünkü Rottweiler ırkının atası olarak kabul edilir. Bu yıllarda birçok Rottweiler kulübü kurulmuştu. Ancak, 14 Ağustos 1921 tarihinde ‘Allgemeiner Deutcher Rottweiler-Klub (ADRK) e.V.’ hepsini birleştirdi. Fakat daha önce de söz konusu olan Rottweiler’in omuz yüksekliği ile ilgili tartışmalar hala devam ediyordu. Rottweiler’in omuz yüksekliği standart olarak 50 cm belirlenmişti. Yani, bir Bulldog’dan biraz daha yüksekti. Bu küçük ırkı sevmeyenler bir bekçi köpeğinin uzun boylu ve iri bir vücuda sahip olması gerektiğini savunurlardı. Küçük Rottweiler taraftarları ise omuz yüksekliği fazla olan köpeklerin hareketliliğinin daha az olduğunu ve başka görevler için kullanılamayacaklarını düşünürlerdi. 70'li yıllarda Rottweiler’in dış görünümü de önem kazanmaya başladı. Atletik vücut yapısı, büyük bir baş ve ırkın gücü ön plana çıktı. 1981 yılında standardı 61 cm (maksimum 68 cm) olarak değiştirildi. Sonuç olarak, bugün hem küçük hem de büyük Rottweilerler vardır. 6 Nisan 2000 tarihinden itibaren Rottweiler’in kesilmiş kısa kuyruğu yerine Labrador ırkına benzeyen uzun kuyruğu ırk standartınca kabul görmeye başladı. Köpeklerin kuyruk ve kulaklarının kesimi günümüzde aralarında Türkiye'nin de olduğu pek çok ülkede yasaktır. İsimlerinin “Rottweil” kasabasından geldiği bilinmektedir.Bu nedenle “rottweiler kasap köpeği” olarak da bilinmektedir. Bu şekilde tanınmalarının sebebi performans çıtalarının yüksekliği ve bedensel dayanıklıklarının son derece iyi olmasıdır. 20. yüzyıla gelindiğinde polis teşkilatında kullanılmak üzere yapılan ırk seçim testlerinde Rottweiler ırkının görevlere en uygun görülen ırkalardan biri olduğu görülmüş ve 1910 yılından bu yana polis teşkilatında ihtiyaç duyulan servislerde Rottweilerlar eğitim sürecinin ardından görevlerde kullanılmaya başlanmıştır. Rottweiler, genel olarak vahşi ve tehlikeli bir ırk olarak görülür. Fakat bu sevecen köpekler aslında sakin, güvenilir ve sadık bir yapıya sahiptir. Bedeni çok güçlü olduğundan vahşi davranışlar sergilediğinde tehlikeli olur. Bu durum, yetersiz veya yanlış eğitilmesinden kaynaklanır. Rottweiler yetiştiricileri; çok güçlü, belirgin kahverengi lekelere sahip siyah kürklü, güçlü bir görünüme sahip ancak aynı zamanda bu görüntüsünde asilliğini de barındıran ve arkadaş, hizmet ve iş köpeği olmaya son derece uygun bir köpek hedeflemektedirler. Rottweiler, orta – büyük yapıda, sadık, ne ağır ne hafif, ne uzun bacaklı, ne de yere yakın bir köpektir. Doğru orantılı, sıkı ve güçlü yapısı, büyük güç, çeviklik ve dayanıklılığa yol açmaktadır. Vücudun, sternum (göğüs-kemiğin'den) ischiatic tuberosity ‘ye kadar olan uzunluğu, cidago yüksekliğini %15’ten fazla geçmemelidir. Kafatası: Orta uzunlukta, kulaklar arası geniştir. Yandan bakıldığında alın çizgisi hafifçe kavislidir. Art kafa kemiği (oksipital kemik) bariz olmayacak şekilde iyi gelişmiştir. Stop: Belirgindir ve düzdür. Burun: İyi belirlenmiş, yuvarlaklığına kıyasla daha geniş, nispeten büyük burun delikli, her zaman siyahtır. Ağız: Yüzün ön tarafı kafatasına göre ne uzatılmış ne de kısaltılmış gibi durmalıdır. Düz burun köprüsü, başlangıcı geniş ucuna doğru hafifçe sivrilir. Dudaklar: Siyah, sıkıca kapanan, ağzın köşesi gözükmeyen, damak mümkün olduğunca koyu renktedir. Çene ve dişler: Üst ve alt çene güçlü ve geniştir. Makas gibi kapanan güçlü 42 diş vardır. Üst ön dişler alt ön dişlerin üzerine sıkıca gelirler. Yanaklar: Elmacık kemiğinin bombesi belirgindir. Gözler: Orta büyüklükte, badem şeklinde ve koyu kahve renklidir. Göz kapakları sıkıca kapanabilmelidir. Kulaklar: Orta büyüklükte, sarkık, üçgen şeklindedir. Kulakların kafanın iki yanında durması, suratını genişlemiş gibi gösterir. Boyun: Güçlü, makul uzunlukta, gelişmiş kaslı, hafif kavisli, gerdansız, boğazsızdır. Sırt: Düz, güçlü, sağlamdır. Bel: Kısa, güçlü ve derindir. Croup: (Sağrısı-kuyruk sokumu) Geniş, orta uzunlukta, hafif yuvarlaktır. Ne düz ne de çöküktür. Göğüs: Ferah, geniş ve derindir (omuz yüksekliğinin yaklaşık %50’si kadar), iyi gelişmiş göğüs kafesi ve güçlü kaburgaya sahiptir. Bel: Kambur böğüre sahip değildir. Kuyruk : Doğru şeklinde sırt çizgisinin bir uzantısı gibi görünür, rahat durumdayken sallanabilir. Ön çeyrek: Önden görüldüğü şeklinde, ön ayaklar düz ve birbirine çok yakın durmaz. Ön kol, yandan bakıldığında, düz ve dik olarak uzanır. Omuz kemiğinin eğimi yatay olarak bakıldığında yaklaşık 45 derecelik açı yapar. Omuzlar: İyice geriye atılmış vaziyettedir. Üst kol: Vücuda yakındır. Ön Kol: Güçlü ve kaslı yapıdadır. Bukağı: Hafif yağlı, güçlü ve dik değildir. Ön ayak: Yuvarlak, sıkı ve kavisli, tabanı sert, tırnaklar kısa, siyah ve güçlüdür. Arka Çeyrek: Arkadan bakıldığında, bacaklar düz ve birbirine çok yakın değildir. Düz durduğunda, köpeğin kalçası ile üst butu, üst butu ile alt butu ve alt butu ile ayak tarak kemiği arasında geniş açı oluşur. Üst but: Nispeten uzun, geniş ve güçlü kaslıdır. Alt but: Uzun, güçlü ve geniş kaslı, adalelidir. Ayak Bileği: Dayanıklı, düzgün açılı, dik değildir. Arka Ayak: Ön ayaktan hafifçe daha uzundur. Ayak parmakları güçlü, kavisli ve ön ayaktakiler kadar sıkıdır. Rottweiler tırıs koşan köpektir. Hareket halinde sırt düz ve nispeten sabittir. Hareketleri ahenkli, ciddi, enerji dolu ve uzun adımlarla sınırsızdır. Kafasındaki deri, sıkı ve tam oturur. Köpek bir şeye dikkat kesildiğinde hafif kırışıklıklar görülebilir. Tüyler: Kürkü üst kürk ve alt kürkten oluşur. Üst kürk orta uzunlukta, kaba, yoğun ve düzdür. Alt kürk üst kürkten gözükmemelidir. Ayakların arkasındaki tüyler bir miktar daha uzundur. Renk: Yanaklar, ağız, boyun, göğüs ve bacaklar ve iki gözün üstünde ve kuyruğun başlangıcının altında belirgin kahverengi lekelere sahiptir. İyi huylu, genelde uysal ve çocuklarla çok iyi geçinen, sadık, itaatkar, yumuşak başlı ve çalışmaya heveslidir. Görünümü doğal ve basittir, davranışları öz güven doludur, ciddi ve korkusuzdur. Etrafına büyük bir atiklik ile tepki verir. Geçmiş yıllarda ve bugün de Rottweiler ırkı basında çıkan olumsuz eleştiriler yüzünden yara almıştır.Tartışma konusu, bu ırkın doğru ellerde olsa bile güvenilir olup olmadığı yönünde idi.Ne yazık ki bu olumsuz eleştiriler Rottweiler ırkının adını daha önce duymamış ve sahibi olmak istemeyen kötü niyetli kişilerin harekete geçmesine neden oldu ve daha önce sempati duymadıkları bu ırka sahip olmaya başladılar.Bu kişilerin yanlış tutumları ve eğitimleri ile Rottweiler ırkı pek çok kişinin korktuğu bir ırk olarak anılmaya başlandı.Gerçi bu köpek ırkı ilk bakışta gelişmiş kasları ile verdiği güçlü görünümü,güçlü çene kasları, sert bakışları ve savaşçı görünümü ile oldukça deneyimli bir eğitmene veya üreticiye bile korku vermektedir.Köpeğin karakteri ve bir adım sonra neler yapabileceği, yatık kulağı ve kesik kuyruğu nedeni ile tahmin edilmesini güçleştirmektedir.Bu yüzden herkesin kuşku ile yaklaştığı bir ırk olduğu tartışmasız gerçektir Rottweiler ırkı bir iş köpeğidir ve Rottweiler sahiplerinin bunu unutmaması gerekir,o bir aksesuar değildir.Ataları bir çoban köpeği iken (Bu özelliğin yitirmiş değildir.) Rottweiler gelişmiş zekası,eğitilebilirliği ve kabiliyeti ile başarılı bir polis köpeği,rehber köpek,iz takip köpeği,arama&kurtarma köpeği,koruma köpeği,terapi köpeği ve iyi bir aile köpeği olma gibi özellikleri ile kendisini kabul ettirmiştir. Rottweiler ırkına sahip olmak isteyen kişiler köpeğin zekasını muhakkak değerlendirmeli,köpeğin zekasını kullanmasını ve geliştirmesini sağlayacak aktiviteler ile köpeği kontrol altına almak için mutlaka itaat eğitimine başvurmalıdır.Köpeğin kendini aile içinde lider olarak kabul etmemesi için küçük yaşlarda eğitime başlanmalı ve köpeğin saldırı içgüdüsünü çalıştıracak oyunlara izin verilmemelidir.Bir Rottweiler mutlak ve ve mutlak sahibinin emirlerini yerine getirmeli ve gereken itaati göstermelidir.Köpek çok iyi sosyalleştirilerek insanlar ve özellikle çocuklar ile tanıştırılmalı, köpeğin insanlar ile pozitif diyalog kurmasına olanak tanınmalı özellikle ev içi yaşamında ziyaretçilerin köpek ile tanışmasına büyük önem gösterilmelidir Rottweiler özellik olarak kurallarını değiştirmeyen ve karakterinden ödün vermeyen bir köpektir bu yüzden köpeğin uyması gereken kurallar özenle ve hassas bir eğitim ile köpeğe aşılanmalıdır. Eğer köpek; ünlü, köpekleri sosyalleştiren ve iyi bakım sağlayan bir üreticiden alındı ise sadık ve iyi huylu bir Rottweiler sahibi olmak için yapmanız gerekenler azalmıştır,ancak bugünden sonra siz köpeğe ne verirseniz köpek de karşılığında bu davranışı aynen yansıtacak,size ve çevreye cevap verecektir. Rottweiler zeki bir iş köpeğidir ve aile yaşamı içinde de köpeğin oyunlar ve egzersiz ile gün içindeki enerjisinin boşaltılması gerekir.Köpek kapalı kapılar ardında kalmaya tahammül edememektedir.Aile bireyleri köpeğin eğitim ve disiplinin ne kadar önemli olduğunun farkına varmalı, bireyler köpek için konulan kurallardan asla taviz vermemeli ve köpeğin itaati için hep birlikte çalışmalıdırlar. Rottweiler yavrusu ne yapacağını, yapmayacağını ve nereye gidip gitmeyeceğini öğrenmelidir.Sekiz haftalık bir yavru hırlayabilir yemeğini ve oyuncaklarını sizden koruyabilir.Bu davranışların önüne hemen geçilmeli ve yavruya doğru davranışlar öğretilmelidir.Yavrunun altıncı ayına kadar çok fazla egzersizlerden kaçınılmalıdır,fazla egzersiz yavrunun hassas gelişen kemik ve kas yapısı için tehlikeli olabilir.Rottweiler her köpek gibi kendine ait bir bölge ister,geniş kafes ile kendini rahat hissedecek ve uyurken aile içindeki gürültülerden etkilenmeyecek bir yer hazırlamak iyi bir fikirdir. Moslavina Moslavina Hırvatistan'da küçük coğrafi bölgesi. Bölge idari olarak Zagrep Bölgesi, Sisak-Moslavina ve Bjelovar-Bilogora yönetim birimlerine ayrılmıştır. Bölgenin en önemli şehri 24,000 kişilik nüfusuyla Kutina şehridir. Yaprak munçağı Yaprak munçağı ("Muntiacus putaoensis") geyikgiller (Cervidae) familyasından bir munçak türüdür. Oldukça küçük bir munçak olan bu tür 1997'de biyolog Alan Rabinowitz tarafından Myanmar'da etrafında ayrılmış olan Hukawng Vadisi'nde bulunmuştur. Elde edilen örneklerle yapılan DNA analizi yeni bir munçak türü keşfedildiğini ortaya çıkarmıştır. Yaprak munçağı yalnızca Myanmar'ın Putao'nun kuzeydoğusunda Hukawng Vadisi'nde ve Mai Hka Nehri'nin Nam Tamai kolunun güneyinde yaşar. Tropikal ormanlarla ılıman ormanların geçiş bölgesi olan 450-600 metre yükseklikte bu türe rastlanmıştır. 2002'de Hindistan'da Arunachal Pradesh'in doğusunda Namdapha Kaplan Koruma Alanı'nda da yaşadığı bulunmuştur. Yalnızca 60–80 cm boyunda olan bu geyik türü dünyanın en küçük geyik türünden biridir. Ağırlığı 11 kg. civarındadır. Yöresel olarak verilen isimler : "lugi-che" (doğu Arunachal Pradesh) ve "phet-gyi" (Myanmar), ""Phrynium" yaprağına sarıp taşınabilecek kadar küçük munçak" anlamına gelmektedir. Yaprak munçakları yalnız yaşar ve hem gece hem de gündüz etkin oldukları görülmüştür. Yaprak munçakları daha çok meyve ile beslenir. Hayvanın küçük boyuna rağmen avlanması popülasyonunu önemli ölçüde azaltmıştır. Yaşam alanlarının yok olması da başka önemli bir tehdit kaynağıdır. Jack Ruby Jacob Rubenstein (25 Mart 1911 – 3 Ocak 1967), mahkemeye götürülen ABD Başkanı John F. Kennedy'nin katil zanlısı Lee Harvey Oswald'ı, Smith & Wesson markalı tabanca ile TV kanalları canlı yayında iken vurup öldüren Yahudi kökenli Amerikalı gece kulübü işletmecisidir. Jack Ruby 1960'ların Hollywood yıldızı Marilyn Monroe'nun sahne aldığı Los Angeles'taki Paradise Club'ın da sahibidir. Marilyn Monroe ile arasının çok iyi olduğu bilinir. Çevresi onu Hristiyan bile olmamasına rağmen sıkı bir Amerikan milliyetçisi, antikomunist ve Kennedy sempatizanı olarak bilirdi. 4 Ağustos 1962'de Marilyn Monroe evinde ölü bulunduğunda yapılan otopsi sonucunda Marilyn Monroe'nun kanında bir atı öldürebilecek kadar uyuşturucu bulunmuştur. Bu şüpheli ölümün ardından Kennedy ile yaşadığı aşk yüzünden uzun süre gündemden düşmeyen Marilyn Monroe'nun yakın arkadaşları kendisinin her yaşadığı anıyı not ettiği siyah kaplamalı günlüğünün ortadan kaybolduğunu belirtmişlerdir. Marilyn Monroe'nun cenaze töreninde Jack Ruby en ön saflardadır ve çok üzgün görünmektedir. Jack Ruby'i komplo teorilerinin aranan malzemesi haline getiren şey ise Kennedy suikastını gören görgü tanığı Jessica C. Flonnkın'ın verdiği ifadedir. Yaşlı kadın Kennedy'nin Dallas Dealey Plaza'da vurulduğu anda suikastı kameraya çeken Abraham Zapruder'in arkasındadır ve suikasttan sonra FBI'a verdiği ifade nettir: "Suikastten hemen sonra çimenli tepecikte geçen gün Lee Harvey Oswald'ı vuran adamı elinde dürbünlü tüfekle oradan uzaklaşmaya çalışırken gördüm. Çimenliğe tepeciğe gittiğimde her yerde barut kokusu ve duman vardı". Buna benzer bir ifadeyi suikast anında orada bulunan polis William Janetsson da kullanmıştır. Fakat William Janettson ifadesinde Jack Ruby'i gördüğünü belirtmemiştir. William Janetsson sadece silah seslerinin çimenli tepecikten geldiğini ve oraya doğru koştuğunda her yerin barut kokusu ve dumanla kaplı olduğunu ifadesinde belirtmiştir. Ruby, yargılama sonucunda ölüm cezası aldı. Hapishanede yeniden yargılanmaya başlanacakken 3 Ocak 1967 tarihinde kanser yüzünden hayatını kaybetti. Beagle (kÃ¶pek) Beagle, adı Keltce bir sözcük olan ve "küçük" anlamına gelen "beag"'den türetilmiştir. Çocuklara karşı çok hoşgörülü bir köpektir. İyi bir ev arkadaşıdır. Diğer köpek türleriyle iyi geçinir. Saldırgan değildir. Ama kedi gibi ev hayvanlarıyla geçinemez. Çok meraklı, kararlı, gözlemci bir köpektir. Bu nedenle iyi bir bekçi köpeği olabilir. Çok iyi iz sürer. Yalnız kalmayı sevmez. Bazen ulur. Soğuktan hoşlanmaz, ılıman iklimde yaşamak ister. Temel Özellikleri: Beagle herkesi seven, nazik, tatlı, hayat dolu ve meraklı bir köpektir. Mutlulukla kuyruk sallar, sosyaldir, cesurdur ve akıllıdır. Sakin ve sevecendir. çocuklarla mükemmel anlaşır, genelde diğer köpeklerle de arası iyidir, ama kedi gibi diğer hayvanlarla ve ev hayvanlarıyla küçüklükten beri sosyalleşmemişlerse yalnız bırakılmamalıdır. Beaglelar ne istediklerini bilirler. Kararlıdırlar, gözlemcidirler ve sakin, sıkı bir şekilde terbiye edilmelidirler. Bu cins yalnız bırakılmayı pek sevmez(her cins gibi).Eğer uzun süre evde olmayacaksanız, iki tane almanız tavsiye edilir. Beagle'lar kendi burunlarının dikine gitmeye eğilimlidirler(karaktere göre farklılık gösterebilir). Eğer etrafı çevrili olmayan bir alanda onları serbest bırakırsanız, çevreyi keşfetmek için uzaklaşabilir. Tüyleriyle ayırt edilebilen iki ayrı tipi vardır. Biri yumuşak, diğeri sert tüylüdür. Neler Yapar? Yaban tavşanı, sülün ve bıldırcın avında uzmanlaşmıştır. Ancak balık avında da kullanılır. İnsana eşlik eden köpek olarak da olumlu bir şöhrete sahiptir. Ayrıca mükemmel bir narkotik arama köpeği ve harika bir aile dostu olmuştur. Maalesef, ufak olduğu için, sıklıkla tıbbi deneylerde de kullanılırlar. çok aktif olan bu ırk evde yaşayabilir. Ancak aktivite için hareket edebileceği bir ortama ihtiyacı vardır. Enerjik bu köpeğe mutlaka oynayabileceği bir alan bulunmalı ve düzenli günlük yürüyüşler yaptırılmalıdır. Ancak tasmasız dolaştırılması tavsiye edilmez. çünkü başka hayvanların peşinden gidebilir. KÃ¶keni Bu cins muhtemelen Elizabeth çağında Harrier ile Eski İngiliz Tazısı'nın çiftleştirilmesiyle geliştirildi. Minyatür bir türü de vardır. Elizabeth Beagle’i denilen bu türün yüksekliği 30 cm. kadar, ağırlığı ise 10 kg. dır. Geçmişte avcılar bu minyatür köpeği atlarının terkisinde ava götürürlerdi. Beagle Irk Bilgisi Virovitica-Podravina Virovitica-Podravina (Hırvatça : Virovitičko-podravska županija). Hırvatistan Kuzey Slavonya'da bölge. Yönetim merkezi Virovitica şehridir. Önemli şehirleri Slatina ve Orahovica. Buldok (anlam ayrımı) Buldok; burnu basık, altçenesi üsttekinden uzun, iri ve güçlü bir köpek cinslerine verilen genel ad. Irklar: Beneath a Steel Sky Beneath A Steel Sky (Türkçe: "Çelik bir göğün altında") 1994'te çıkmış bilimkurgu türünde bir oyundur. Distopik bir gelecekte, büyük bir şehrin en üst katında mahsur kalmış bir karakterin başından geçenleri anlatır. Revolution Software'in geliştirdiği Virtual Theatre ("Sanal Tiyatro") motorunu kullanan ikinci oyun olan BASS, şu an freeware olarak indirilebilir durumdadır. Oyunun arka plan hikâyesi ünlü çizer Dave Gibbons'ın çizdiği çizgi roman ile açıklanıyor. Biz ise oyuna, Avustralya'nın henüz kentleştirilmemiş bir bölgesinden tutuklu bir halde gelirken bir kazaya kurban gidip kentin en üst katında kısılı kalmış Foster ile başlıyoruz. Foster, Union City adlı şehirde, şehri kontrol eden "büyük birader" LINC programından köşte bucak kaçmak zorundadır, çünkü o bir suçludur. Suçu nedir bilmese de kaçmak zorunda olduğunun bilinciyle en aşağı kata inmek istediğini biliyordur. Foster'ın yanında bizim kontrol edemediğimiz bir de ufak robot var, Joey. Zaman zaman iyi anlaşamayan ikili, genelde Foster'ın Joey için seçtiği vücutlar hakkında tartışıyorlar. Oyun evreni distopik bir Avustralya'da geçmekte. Burada, bir nükleer savaşın ardından Avustralya'nın eyaletleri Ticaret Birliği'ne bağlanmış, ve "Şehir Devletleri" olmuştur. Biz oyuna ikinci büyük şehir devleti Union City'de başlıyoruz. Alt katlara inildikçe distopik havanın daha çok hissedildiği oyunun en takdir edilen noktası bu. Revolution Software (Broken Sword serisinin de yapımcısı) yıllardır bir Steel Sky 2 istediklerini belirtiyor. Broken Sword 4'ün çıkmasının ardından şimdilik bir oyun gözükmese de, yapımcılardan Charles Cecil, oyunun umudunun bitmediğini söyledi. Dave Gibbons'la da tekrar çalışmayı dört gözle beklediğini söyleyen Cecil, çıkarsa oyunun 3 boyutlu olacağını da söyledi. Virovitica Virovitica Hırvatistan'da şehir. Macaristan sınırında yer almaktadır. Virovitica-Podravina bölgesinin yönetim merkezidir. Șehir Drava Nehir sâhilindedir ve Slavonya tarihi bölgesi içindedir. Nüfusu (2011 sayımı itibâriyle) 21.327 kișidir. Virovitica'nin şu şehirlerle "Kardeş Şehir" bağlantısı vardır: Püsküllü geyik Püsküllü geyik ("Elaphodus cephalophus") geyikgiller (Cervidae) familyasından, munçak geyiğinin yakın akrabası olan bir geyik türüdür. Orta Çin, kuzeydoğu Hindistan ve Myanmar'da yaşar. Yaşama alanı 4.500 metre yükseklikteki ormanlık dağlar olduğu için incelenmesi zordur. Elli ile yetmiş cm.'lik boyu bir geyik için küçük olsa da dev munçak dışında diğer munçak türlerinden daha büyüktür. Boynuzları küçüktür ve erkek bireylerin köpekdişleri fildişi gibi uzamıştır. Çok iyi gizlenecek şekilde evrimleşmiştir ve en dikkat çekici özelliği alnındaki bir tutam kara kıldan oluşan püsküldür. Ak kuyruklu geyik gibi beyaz bir kuyruğu vardır ve benzer şekilde bu kuyruğu işaretleşmek için kullanır. Kuvayı Milliye Derneği Kuvayı Milliye Derneği, 11 Kasım 2005 tarihinde İstanbul'un Kadıköy ilçesinde kuruldu. Dernek; 69 il ve 270'ten fazla ilçe, belde ve köyde örgütlüdür. Dernek, anti-emperyalist ve ulusalcı bir çizgide olduğunu ileri sürmektedir. Basında ise derneğin neo-milliyetçi bir çizgide olduğu belirtilmektedir. Kamuoyuna STV kanalıyla sunulan altı ay önce Mersin'de yapıldığı dernek başkanınca açıklanan (16 Şubat 2007, 32. Gün Programı) tabancalı yemin töreni görüntüleri nedeniyle tepkilere ve tartışmalara neden olmuştur. İsmi Danıştay saldırısı sonrasında çok geçen Vatansever Kuvvetler Güç Birliği Hareketi isimli örgütün eski üyesi emekli albay Fikri Karadağ tarafından yönetilmektedir. Fikri Karadağ'a göre derneğin amaçları arasında, Hıyanet-i Vataniye Kanunu'nu yeniden çıkarmak ve yurtdışındaki bankalara kaçırıldığı öne sürülen 480 milyar doların geri getirmek bulunmaktadır. Basına yansıyan bilgilere göre de derneğin elinde 13.500 kişilik bir hain listesi var. Hâlihazırda Mersin'de sürdürülen tartışmalı etkinlikleri nedeniyle gündemdedir. Radikal'in haberine göre Mersin Şube Başkanı, emekli polis Kemal Canay yerel bir gazeteye verdiği demeçte, Türkiye'de 13 bin 500 hain belirlediklerini ve bunlardan hesap sorulacağını belirterek, şöyle demiştir: "Mersin, PKK ve Siyonistlerce işgal edildi. Mersin'de suç işleyenlerin yüzde 90'ı Doğulu ve Güneydoğuludur. Türk çocuğu suç işlemez." Kuvayı Milliye Derneği hakkında örgüt soruşturması açıldı. Kadıköy Cumhuriyet Savcılığı'nca açılan soruşturma da dernek TCK'nın 214, 216 ve 220. maddelerine muhalefet ile suçlanmaktadır. Portekiz su köpeği Portekiz su köpeği, suyu çok seven bir köpek ırkıdır. Yüzyıllar boyunca Portekiz'in özellikle güney kıyılarında (Algarve), balıkçılar tarafından tayfa olarak da kullanılmış bir çalışan köpek ırkıdır. Eski devirlerde balıkçılara av sırasında su içinde yardım eder, kıyıdan gemiye haber götürüp getirir, bekçilik yapar, balıkları ağlara çekermiş. Portekiz'de geleneksel küçük balıkçılığın önemini kaybetmesi ile bu tür de gözden düşmüş ve kaybolma aşamasına gelmiş. Yaygın bir ırk değilse de, günümüzde, sevenlerinin artması nedeniyle yok olmaktan kurtulmuştur. Ancak uzun yıllardır balıkçılıkta kullanılmamaktadır. Enerji dolu, neşeli bir köpektir. Herkesle, hatta kedilerle bile anlaşır. Çocuklarla da arası çok iyidir. Cesur ve zekidir. Söz dinler. Çok hızlı öğrenir ve öğrendiklerini de uygular. Gün boyu dışarıda olsa bile, akşamları ailesiyle olmak ister. En önemli karakter özellikleri yüksek hareket ve ilgi ihtiyacı ile aşırı heyecanlı oluşudur. Her bireyin suya olan ilgisi aynı seviyede değildir. Tüy dökme işlemleri çok uzun sürebilir. Ebtah Ebtah, Müslüman hacıların, veda tavafından önceki gün, Mekke ile Mina (Muhassab) arasında konaklayıp, burada öğle, ikindi, akşam ve yatsı namazlarını kıldıkları, biraz istirahat edip, sabaha karşı veda tavafı için Mekke'ye hareket ettikleri düzlüktür. Arapça "Kumlu ırmak ve dere" anlamına gelir. Akbaş (köpek) Akbaş; çok zeki, cesur ve ailesine bağlı, Anadolu'ya özgü bir köpek ırkıdır. Türkiye'nin yerli köpek ırklarından biri olup sürü koruma köpeği olarak yetiştirilmektedir. Eskişehir, Sivrihisar, Emirdağ arasında, ender olarak da Polatlı-Haymana arasında rastlanmaktadır. Akbaşlar Amerika'da da birçok çiftlikte yetiştirilmeye başlanmıştır. Himayesinde gördüğü inek, koyun gibi hayvanlara ve birlikte yaşadığı insanlara karşı çok korumacı davranır. Ama, kurt, çakal, ayı gibi hayvanlara karşı çok saldırgan olur. Evine gelen konuklara da kuşkuyla bakar. Anadolu'nun en eski koruma ve çoban köpeğidir. Bir koyun sürüsünü dağıtmadan tek başına ağıla kadar getirebilir. Safkan bir köpektir Özgürlüğüne çok düşkündür. Türkiye'de şimdi yaygın olarak yaşadığı bölgeye, Ural Dağları ve Balkaş Gölü arasından, Altınordu Devleti ve türevi olan İlhanlılar Devleti döneminde buraya yerleştirilen Orta Asya’lı Türk boyları ve Moğol soylarının karışması ile oluşan Karatatar Türkmenleri tarafından getirildiği düşünülmektedir. Hayvan yetiştiriciliği konusunda başarılı olan Oğuz Türkleri Asya'nın kuzeyinden güneyin sıcak ve nemli iklimine uyum sağlaması için Akbaş ve Karabaşları melezleştirerek bölge iklimine uyumlu hale getirmişlerdir. Göçebe kavimlerle Anadoluya gelen Akbaşlar, Osmanlı'nın Zorunlu İskan dönemine kadar, hayvancılıkla uğraşan yarı-göçebe topluluklarla birlikte gezgin yaşam tarzını sürdürmüşlerdir. Aynı zamanda, Kangal (Karabaş) ile birlikte Anadolu Çoban Köpeği olarak da anılan bu ırk Türkiye'de Batı ve Orta Anadolu Bölgesi'nde, özellikle Eskişehir, Kütahya dolaylarında yaşamaktadır. Bundan 3000 yıl önce üretildiği ve atalarının diğer çoban köpekleri olabileceği sanılmaktadır. Beyaz renkli köpekler koyun sürülerinin içinde diğer hayvanlarla karışarak yırtıcı hayvanlar için ilk hedef haline gelmemesi ve vahşi köpeklerle farklarının belirginleşmesi için özellikle seçilmiştir. Karabaşların da (Kangal) aynı nedenlerle, koyu renkli hayvan sürülerini korumak için yetiştirildiği düşünülmektedir. Genetik bilimciler, çoban köpeği ırklarının genetik atasının Orta Asya kurt’u olduğunu belirlediler. Eski çağın en yaygın çoban toplumları olan Türkler, Moğollar, Tacikler Orta Asya uluslarıdır. Ural-Altay dağları arasında yaşamış Orta Asyalı çoban toplumların, siyasi ve sosyal tarihlerini araştırmakla, doğal safkan çoban köpeği ırklarının oluşma ve yayılmaları ile ilgili bilgilere ulaşılabilir. Akbaşlar, Macaristan'da bulunan Kuvasz cinsi köpeklerle akrabadır, gerek fiziki, gerekse karakter özellikleri birbirine tıpa tıp benzemektedir. Kuvasz'ın kavimler göçü sırasında Karadeniz'in Kuzeyinden Avrupa'ya inen Hun boylarıyla birlikte bölgeye geldiği düşünülmektedir. Koyun, inek gibi çiftlik hayvanlarına karşı iyi ve koruyucu, fakat kurt, ayı, çakal gibi yabani hayvanlara karşı çok saldırgandır. Genellikle yabancılara karşı saldırgan olduğu için bulunduğu evin veya bahçenin çevresi dış ortamı görmemesi için kapatılır. Aksi halde yürüyen ve hareket eden her şeye havlayabilir. Üzerinde çalışılarak sosyaleştirildiğinde ise bu özellikleri rahatsız edici boyutlara varmaz. Akbaş köpekler doğaları gereği aşırı korumacı ve şüphecidirler, bu nedenle hemen herkesi ilk etapta potansiyel tehlike olarak görebilirler, bu özelliklerini törpülemek için sabırlı bir şekilde sosyalleştirilmeleri gerekir. Geceleri, gündüz vaktine göre daha fazla dikkatli ve bekçidirler. Günümüzde bekçi köpeği olmanın yanı sıra çoban köpeği olarak da kullanılmaktadır. Akbaş ırkı, uluslararası pek çok yarışmada çobanlık ve sürü koruma konusunda birinci olmuştur. Akbaş; iri cüsseli, atletik yapılı, dururken ve hareket halinde son derece güzel ve zariftir. Anadolu'da kullanılan en eski koruma köpeklerinden birisidir. Apartman hayatına pek uygun değildir, fakat her köpek gibi uyum yeteneği vardır. Hareket etmek ve mutlu olmak için geniş alanlara ihtiyaç duyar, yeterli sıklıkta dolaştırıldığında ve en azından günün bir bölümünde kapalı bir bahçede zaman geçirme şansı olduğunda, şehirde de rahatlıkla yaşayabilmektedir. Amerika'da uzun süreden beri yetiştirilen Akbaş cinsi köpeklerin hemen her ortama uyum sağladığı gözlemlenmiştir. Bağımsız ve yer yer dominant karakteri nedeniyle yetişkin döneme gelene kadar Akbaş köpeklerin eğitimlerini ara vermeden sürdürmek gerekir. 3-6 aylık dönemde temel eğitim, 6-9 aylık dönemde ise ileri eğitim alabilecek kapasitededirler. Kırsal alanda 5 aylık Akbaşlar sürülere çobanlık yapmaya başlarlar. Ahmed ZiyaÃ¼ddin Şeyh Ahmed Ziyaüddin Efendi (d. 1813 - ö. 1893), Gümüşhânevî Tekkesi’nin kurucusu. Gümüşhaneli bir tüccarın oğludur. "Millî İslâmcılık" akımının başlatıcısı olarak da günümüzde bilinmektedir. Ahmed Ziyaüddin; İstanbul’a gelerek önce Beyazıt, ardından da Mahmut Paşa medreselerinde okudu. Bu dönemde "Kürt Hoca" lakabıyla bilinen Nakşibendi Şeyhi Abdurrahman el-Harputi’ne öğrenci oldu. 1844’te müderrislik icazeti aldıktan sonra Beyazıt Medresesi’nde ders vermeye başladı. 1848’de Üsküdar’daki Alacaminare Tekkesi’nde Mevlana Halid-i Bağdadi’nin halifelerinden Abdülfettah el-Akri ile tanışarak onun aracılığıyla Trablusşam Müftüsü Ahmet Ervadi’ye bağlandı. 1859’da Cağaloğlu’ndaki Fatma Sultan Camii’nde irşada başladı ve bu camii zamanla Gümüşhânevî Dergâhı olarak günümüze kadar anılmaya başlandı. Gümüşhânevî, 1848’de şeyhi Ervâdî’den Nakşibendiyye, Kâdiriyye, Kübreviyye, Çeştiyye, Sühreverdiyye, Şâzeliyye, Desûkiyye, Halvetiyye, Müceddidiyye, Mazhariyye, Rifâiyye, Hâlidiyye tarikatlerinden icazet almıştır. Ahmed Ziyaüddin; 28 yılını kitap çalışmalarına verdi, 18.000 eser bulunan dört kütüphanesi bulunmaktaydı. "Mecmuat-ül Ahzâb" adlı kitabı derledi. 2013 senesinde hakkında Gümüşhane Üniversitesi'nin içinde olduğu bir tertip heyeti tarafından "1. Uluslararası Gümüşhânevî Sempozyumu" düzenlendi. Büyükçekmece Tepecikspor Büyükçekmece Tepecikspor, merkezi İstanbul, Tepecik'te bulunan futbol kulübüdür. "Tepecikspor" adıyla kurulan kulüp daha sonra "Tepecik Fıratpenspor" ve "Tepecik Belediyespor" adlarını almıştır. 2009-10 sezonunda ise tekrar Tepecikspor adına dönülmüştür. 2015-2016 sezonu başında ise Büyükçekmece Tepecikspor adını alıp logosunu değiştirmiştir. Kulüp, 1970 yılında gayri federe olarak kurulmuş ve federe olana kadar birçok turnuvalarda başarılı grafik çizerek herkesin beğenisini kazanan bir kulüp olmuştur. 1988 yılında yeşil beyaz rengiyle resmiyete dökülerek federe olan Tepecikspor, 23 Temmuz 1988 tarihinde Erkan Gidiş başkanlığında Kaya Öztürk, Erol Erkan, Metin Acun, Erdoğan Çakır, Muzaffer Bağırtlak ve Mehmet Batmanlıoğlu tarafından dernek statüsüne girerek resmen kurulmuştur. 1988-89 futbol sezonunda İstanbul İkinci Amatör Ligi'nde kulüp olma hüviyeti kazanan Tepecikspor'un ilk kulüp başkanı Erkan Gidiş olmuştur. 1988-89 Futbol sezonunda ikinci amatör ligdeki ilk yılında ligi 2. sırada tamamlamıştır. 1989-90 futbol sezonunda ikinci amatör ligde grup şampiyonu olarak İstanbul Birinci Amatör Ligi'ne çıkma başarısı göstermiştir. 1990-91 futbol sezonunda yapılan genel kurul ile kulüp başkanlığına Adnan Yavaş getirilmiştir. Aynı sezon grup şampiyonu olan Tepecikspor, büyük bir başarıya imza atmıştır. 1991-92 sezonunda yapılan genel kurulda kulübün yeni başkanı Kaya Öztürk olmuştur. 1991-92 futbol sezonunda da şampiyonluk ipini göğüsleyen Tepecikspor, Kırklareli ilinde 3. Lig'e terfi maçlarına katılmayı hak etmiştir. Finalde Güngörenspor’a kaybederek 3. Lig'e çıkma şansını yitirmiş oldu. 1992-93 sezonunda hedefinden şaşmayarak tekrar 3. Lig'e çıkmak için gerekli çalışmaları yapan Tepecikspor, aynı yıl grup şampiyonluğunu namağlup bir şekilde kazanarak adın terfi müsabakalarına yazdırdı. İlk etap müsabakaları için Kocaeli’ye giden Tepecikspor, burada rakiplerini bir bir devirerek ikinci kademe maçlarına çıkmayı hak etti. İkinci kademe maçların Balıkesir’de oynayan Tepecikspor, Denizli Polisgücü’nü 5-2 mağlup ederek tarihinde ilk kez profesyonel lige çıkmayı başardı. 1993-94 yılında yapılan genel kurulda Abdullah Kahyaoğlu kulüp başkanlığına getirdi. Kahyaoğlu döneminde 3. Lig'de mücadele eden Tepecikspor’un ismi genel kurulda "Tepecik Fıratpenspor" olarak değiştirildi. Toplam 9 yıl profesyonel liglerde oynayan Tepecik Fıratpenspor, birçok kez 2. Lig'in kapısından dönerek bu lige çıkma başarısı gösteremedi. Bu geçen 9 yıllık profesyonel sezonda Adnan Yavaş, Özkan Öztürk, Yıldıray Bora, Kaya Öztürk, Ali Yıldırım ve Mustafa Erken kulüp başkanlığı görevinde bulundular. 2001-02 futbol sezonunda büyük bir talihsizlik sonucunda kulüp Birinci Amatör Lig'e düşmüştür. 2002-03 futbol sezonda yapılan genel kurulda kulüp başkanlığına Soner Bengil getirildi. Yeni bir yapılanmaya giren Tepecik Fıratpenspor, Türkiye şampiyonasında 3. Lig'i Trabzon’da Altınorduspor’a 1-0 yenilerek kaçırmış oldu. 2003-04 futbol sezonunda yeniden birinci amatör ligde grup şampiyonu olan Tepecik Fıratpenspor, Türkiye finallerine gitme hakkını kazanmasına rağmen gidememiştir. 2004-05 Sezonunda yapılan genel kurulda kulüp başkanlığına Temel Eyüboğlu getirildi. Aynı yıl grup şampiyonu olan Tepecik Fıratpenspor, İstanbul Birincilik kupasını tarihinde ilk kez müzesine götürmüş oldu. 3. Lig'e terfi müsabakaları için Sakarya’ya giden Tepecik Fıratpenspor, ilk maçında seri penaltı atışları sonrası Kocaeli Körfez Belediyespor’a mağlup olarak 3. Lig'e çıkma umutlarını bir sonraki yıla bıraktı. 2005-06 futbol sezonu öncesi Temel Eyüboğlu başkanlığı yine devam ederek yapılan genel kurulda tüzük değişikliği ile Tepecik Fıratpenspor olan kulübün ismi "Tepecik Belediyespor" olarak değişmiş oldu. 2005-06 futbol sezonunda hedefini yitirmeyen Tepecik Belediyespor, teknik direktörlüğünü Şenol Demir’in yaptığı dönemde İstanbul Süper Amatör Ligi grup maçlarından çıkarken bir hayli zorlanmıştır. Bunun neticesinde Türkiye finallerine gitmeyi hak eden Tepecik Belediyespor, Bursa’da oynanan ilk etap maçlarında sırasıyla Somaspor'u 3-2, İzmir Ulucak Belediyespor'u 3-1, Ümraniyespor'u da 1-0 yenerek adını ikinci kademeye yazdırdı. İkinci kademe maçları için Ankara’ya giden Tepecik Belediyespor, Temel Eyüboğlu başkanlığında oynadığı iki maçı da kazanarak dört yıl ara verdiği 3. Lig'e çıkmıştır. Yeşil-Beyazlılar ikinci kademede yarı finalde Kocaeli Suadiye Belediyespor'u 2-1, finalde Malatya Belediyespor'u 3-1 mağlup etmiştir. 3. Lig 2006-07 sezonunda 4. Grupta yer alan Tepecik Belediyespor, büyük bir çıkış yakalayarak, 3. Lig'e çıktığı yıl ligi G.O.Paşa’nın ardından ikinci sırada tamamlayarak 2. Lig B Kategorisi'ne çıkmayı başardı. 3. Lig 4. Grupta şampiyonluk ipini göğüsleyen Tepecik Belediyespor’un başında görev alan teknik direktör Tekin Öcal ile yardımcısı İhsan Şen’in payının da büyük olduğu göz ardı edilmedi. Tepecik Belediyespor, 2007-08 sezonunda tarihinde ilk kez 2. Lig B Kategorisi'nde mücadele etmiştir. 2009-2010 Futbol sezonunda mücadele ettiği 3. Ligde de başarılı olan Tepecik Belediyespor, şampiyonluk ipini göğüsleyip bir yıl ara verdiği Spor Toto 2. Lige yükselme başarısı göstermiştir. 2010-2011 Futbol Sezonunda yükseldiği Spor Toto 2. Ligde boy göstermeyi sürdüren yeşil-beyazlılar, bu dönemde Belediyelerin fesih olmasından dolayı ismi Tepecik Belediyespor olan kulübün adı, Tepecikspor A.Ş olarak değişmişti. 2011-2012, 2012-2013, 2013-2014, 2014-2015 sezonlarında Tepecikspor A.Ş olarak mücadelesini sürdüren yeşil-beyazlılar, 2015-2016 futbol sezonunda bir kez daha isim değişikliğine gitti ve Tepecikspor A.Ş olan ismi, Büyükçekmece Tepecikspor olarak değişti. İkinci sezonunu aynı isim altında oynayan Büyükçekmece Tepecikspor, 2016-17 sezonunda Beyaz Grubu 17. tamamlayarak 3. Lige düştü. 2018-19 3. Lig 1. grupta yer alan Büyükçekmece Tepecikspor İlker Erdem ile başladığı sezonda 7. haftanın ardından Fethi Çokkeser, 12. haftanın ardından Armağan Turhan yönetiminde ligde mücadele etti. 32 maçta 10 galibiyet, 7 beraberlik ve 15 mağlubiyet aldı. 37 puan toplayarak grubunu 13. tamamladı. Åžampiyonluk (2) : 2008-2009, 2010-2011 Şarap tadımı Şarap tadımı, duyulara dayanarak şarapların değerlendirilmesi işlemidir. Sadece tat alma değil, görme, koklama ve ağız duyusuna da hitap eden, profesyonellere olduğu kadar amatörlere de seslenen bir uğraştır. Bu dalda profesyonel olarak çalışanlara 'oenologue' denir. Dilin tat alma hassasiyetini korumak amacıyla, profesyoneller kadar amatörler de aşırı derecede acılı, ekşili ve tuzlu yiyeceklerden kaçınmalıdırlar. Şarap tadımında aşağıdaki hususlara dikkat edilmelidir: Şaraplar önerilen sıcaklıkta servis edilmeli, özellikle kırmızı şaraplar havalandırılmış olmalıdır. Tadımın tarafsızlığının sağlanabilmesi için, şişelerin etiketlerinin kapatılması ya da şişelerin üzerine elbise giydirilmesi gerekir. Bu tip uygulamalara 'degustation aveugle', 'kör tadım' adı verilir. Tadıma şarapları öncelik sırasına göre dizerek başlanır. Amaç, damağın tadları ayırt edebilme özelliğini tadım boyunca koruyabilmesidir: Şarap tadımına, isminin aksine, tadarak değil, görme duyusu kullanılarak başlanır. Kadehe en fazla iki parmak kadar şarap doldurulur. Şarabın ısınmaması için, kadeh gövdesinden değil, sapından tutulmalıdır. Kadeh beyaz bir zemin üzerinde kendi ekseni etrafında döndürülürek, şarabın rengi incelenir. Beyaz şaraplarda altın sarısından açık yeşile kadar uzanan bir renk yelpazesi görülebilir. Beyaz şarabın turuncuya yakın renklere sahip olması yüksek şeker miktarına işarettir. Kırmızı şaraplarda ise koyu vişne rengi şarabın genç yaşının, kiremit rengine yakınlığı ise olgunlaşmış olduğunun göstergesidir. Kadeh hafifçe eğilerek döndürülmeye devam ettirilmeli, şarabın kadehin ağzına doğru yayılması sağlanmalıdır. Kadeh tekrar dik duruma getirildiğinde, alkol seviyesi yüksek olan şaraplarda, sıvı 'bacak' ya da 'gözyaşı' adı verilen izler bırakır. Bu şarap kalitesini gösterir. Şaraplar koku açısından iki adımda incelenir. Kadeh hızlı bir şekilde buruna yaklaştırılır; koklanır; kadeh uzaklaştırılır. Bu etaba 'ilk burun' adı verilir; amaç şarabın koku özelliklerinin yarattığı ilk izlenimleri belirlemektir: çiçek, meyve, mineral vb kokular bu ilk adımda teşhis edilebilir. Bir büyük yudum şarap ağza alınır. Tüm damağı yalayacak şekilce ağzın içinde dolandırılır. Bu işleme 'şarabı çalıştırmak' adı verilir. Bu etapta not edilecek hususlar: Şarap yutağa kadar götürüldükten sonra tükürülmelidir. Bu işlem sonrasında not edilecek hususlar: Birleşik Krallık'taki Türkler Birleşik Krallık'taki Türkler, ya Birleşik Krallık'ta doğup burada yaşamlarını sürdüren ya da bu ülke dışında doğmakla birlikte Birleşik Krallık'ta yaşayan, genel olarak Türkiye'den ve Kıbrıs'tan Birleşik Krallık'a göç eden Türklerdir. Birleşik Krallık'ta İngiltere'nin başkentinde Londra'da ve İskoçya'nın başkentinde Edinburgh'ta konsoloslukları vardır ve bununla beraber Birleşik Krallık genelinde 400'e yakın Türkiye delegasyonları vardır. Aynı zamanda Birleşik Krallık'ın Birmingham kentinde ve Manchester kentinde konsolosluk gibi çalışabilen ve Türkiye Cumhuriyeti'ni Birleşik Krallık'ta ilişkilerle beraber destekleyen büyük delegasyonları vardır. Birleşik Krallık'ta İngiltere'nin büyük bir ülke olmasından dolayı İngiltere'nin kuzeyinden gelen bir sürü Türk vatandaşına eskiden sorun yaratabilecek Türkiye Cumhuriyeti'nin Londra Konsolosluğu ve Londra Büyükelçiliği başarılı ilişkiler ve olumlu cevap alımlarıyla beraber Birleşik Krallık ile olumlu ilişkiler düzeyinde ilerleterek çözmüştür. Türklerin ilk göç dalgası Kıbrıs Türkleri'nin Kıbrıs Harekâtı nedeniyle Birleşik Krallık'a sığınma başvuruları ile başlamıştır. Bundan itibaren Türk göçmenlerin sayısı sürekli artmış ve günümüzde 200.000'e ulaşmıştır. Türk toplumu yoğun olarak Londra'da yaşamaktadır. Londra'da yaşayan Türk göçmeni kişilerin nüfusu yaklaşık olarak 450.000 kişi civarındadır. En yakın göç dalgası ise Türkiye'deki 12 Eylül 1980 Darbesi'nden sonra başlamıştır. Sıkıyönetim birçok insanı ülke dışına çıkmaya zorlamıştır. Bunlar arasında şairler, sanatçılar, aydınlar, gazeteciler, politikacılar ve diğer vatandaşlar bulunmaktaydı. Birleşik Krallık İçişleri Bakanlığı tarafından açıklanan verilere göre Birleşik Krallık'ta yaklaşık 850.000 Türk yaşamaktadır. Bu sayının Londra'da yaşayan kısmı 450.000 kişi civarındadır. Türkiye bu dönemde 15 Temmuz 2016 tarihinde, başarısız bir darbe girişimi atlatmıştır ve bu darbe girişimini Gülen Harekatı veya Hizmet Harekatı üstlenmiştir. Bununla beraber Birleşik Krallık'ta yaşayan 500.000 kişinin yanında 350.000 kişi daha Birleşik Krallık'a göç etmiştir. 2017 yılına ait bu tahminler, nüfus rakamları içinde en yükseğidir. Bu Türklerin çoğunluğu Türkiye'den ve Kuzey Kıbrıs Türk Cumhuriyeti'nden, bazıları ise Yunanistan'da yaşayan Batı Trakya Türkleri'nden göç etmiştir. Bununla beraber bu 350.000 kişiyi de kapsayacak bir biçimde Birleşik Krallık ile Türkiye'nin ilişkileri çok gelişmiş ve çok ilerlemiştir. Britanya'da Türklerin çoğu Londra'da yaşamaktadır ve çoğunlukla Enfield, Statford, Westminster, Lewisham, Lambeth, Southwark, güneyde Croydon, Haringey, Islington ve kuzeyde Hackney'de yaşamaktadırlar. Londra kentinden sonra, Birmingham ve Manchester kentlerinde de yaşarlar. Her yıl 15 Kasım ve 11 Nisan tarihlerinde, Birleşik Krallık'ın Türkiye ve Kıbrıs Cumhuriyeti vatandaşları Kıbrıs Cumhuriyeti'nde kutlanan ve Birleşik Krallık'ın garantörlüğüyle ilişkili iki günü kutlarlar. Kuzey Kıbrıs Türk Cumhuriyeti ayrıca Londra Bedford Square'de, Birleşik Krallık - Türkiye ilişkilerinin Kıbrıs ayağını geliştirmek için temsili bir bina (büyükelçilik gibi) açılmıştır. Birçok Kıbrıs Türkü ve de Türk göçmenleri ya zor kullanılarak ya da politik veya ekonomik sebeplerden dolayı Birleşik Krallık'a göç etmiştir. Son 50 yılda Türk ve Kıbrıslı Türk iş adamları Birleşik Krallık'a yerleşmişlerdir. Bazı Türk veya Kıbrıs Türkü iş adamları özellikle gıda, kozmetik ve moda sektörlerinde olduğu gibi diğer sektörlerde de kendilerini göstermektedirler. Bu topluluk ayrıca sivil toplum kuruluşlarında da faaldirler. Türk azınlığının uyumu beraberinde zorlukları da getirmiştir. İlk ve en büyük engel İngilizce dilini öğrenmek olmuştur. Bu konuda sivil toplum kuruluşlarından yardım gelmiştir. Birleşik Krallık'taki Türkler, iki ülke arasındaki ilişkilere olumlu katkı sağlamaktadırlar. Türklerin sorunları, Almanya ve Fransa'da yaşayanlara göre daha azdır. "Londra'daki Türk azınlığın en büyük yoğunlukta bulunduğu mahalleler."Kaynak: The Guardian 4. Nikšić Nikšić (Karadağlıca: Nikšić, Sırpça: Никшић [Nikşiç]), Karadağ'ın ikinci büyük şehri. Nüfusu 59,000 kişidir. Önemli bir sanayi, kültür ve eğitim şehridir. Şehir Dördüncü yüzyılda inşa edilmiştir. Orijinal ismi "Onogost"tur. Bugün bu eski şehirden kalan pek çok anıt ve tarihi eser vardır. Şehirde 40 eğitim kurumu bulunmaktadır. Ayrıca Felsefe Fakültesi de bulunur. Taşlıca, Karadağ Taşlıca (Sırpça: "Pljevlja / Пљевља"; Boşnakça: "Pljevlja") Karadağ’ın kuzeyinde bir şehir. Karadağ’ın kuzeybatı köşesinde, Bosna-Hersek ve Sırbistan devletlerinin sınırlarının olduğu bölgede yer alır. Koordinatları 43°36′ Kuzey ve 19°36′ Doğu şeklindedir. Şehirdeki ilk insan yerleşmesi Buz Çağı’na rastlar. Şehrin yakınlarındaki Malişina Mağarası’nda buna dair izlerin olduğu belirtilmiştir. Medena Stijena bölgesinde Taş Devri’ne ait yerleşim birimi izleri vardır. Osmanlı Devleti zamanında, 19. yüzyıl sonlarından Osmanlı egemenliğinin ortadan kalktığı 1912 yılına dek Kosova Vilayeti’ne bağlı bir kaza olmuştur. Bu dönemde Yeni Pazar Sancağı’nın içindedir (1865). Bu sancak Taşlıca ile beraber, Yeni Pazar, Seniçe, Kolaşin, Yeni Varoş ve Akova kazalarından oluşmaktaydı. 1880 yılında Taşlıca Sancağı kurulmuş olup Taşlıca ve Prepol kazalarından oluşmaktaydı ve Priboy nahiyesinde Avusturya-Macaristan garnizonları bulunmaktaydı. Osmanlı İmparatorluğu'nun 1912-1913 Birinci Balkan Savaşı'nda yenilmesinin ardından sancak 1913 yılında Londra Antlaşması ile Sırbistan ve Karadağ arasında paylaşıldı. A Day Without Rain A Day Without Rain, İrlandalı şarkıcı Enya'nın beşinci stüdyo albümüdür. 21 Kasım 2000'de yayımlandı. Yapımcılığını Nicky Ryan'ın üstlendiği albümdeki tüm şarkıların sözleri Roma Ryan'a, besteler ise Enya'ya aittir. 3 enstrümantal şarkının bulunduğu albüm 12 şarkıdan oluşur. Albümün Japonya'da yayınlanan sürümünde "Isobella" adlı bir şarkı daha vardır. Bu şarkı daha sonra "May It Be" teklisinde de yayımlandı. Albümden "Only Time" ve "Wild Child" teklileri yayımlandı. Albüm 15 milyon satış rakamına ulaşmasıyla Enya'nın en çok satan albümü, 2001 yılının dünya çapında en çok satan beşinci albümü oldu. Nielsen SoundScan'a göre 2000'li yılların en çok satan new age albümüdür. Enya bu albümle 2002 Grammy Ödülleri'nde En İyi New Age Albümü kategorisinde üçüncü ödülünü aldı. Enya "The Memory of Trees" albümünün yayınlanmasından üç yıl sonra 1998 sonbaharında "A Day Without Rain" için çalışmalara başladı. Yapım görevlilerinde Enya'nın kariyerinin başlangıcından beri çalıştığı Nicky ve Roma Ryan çifti görülmektedir. Kayıtları Enya'nın kendi stüdyosu olan Aigle Stüdyosu'nda yapılan albümdeki tüm enstrümanlar ve vokaller Enya'ya ait olup sözler Roma Ryan tarafından yazıldı. 12 şarkının bulunduğu albümde "Deora Ar Mo Chroí" ve "Isobella" İrlandaca, "Tempus Vernum" Latince, diğer şarkılar ise İngilizce sözlere sahiptir. Albümün pastoral bir teması vardır. Şarkı sözlerinde duygular anlatılırken genellikle mevsimlere, doğaya ve doğanın sahip olduğu unsurlara değinilmiştir. Söz yazarı Roma Ryan, albümdeki enstrümantallardan olan "A Day Without Rain" için aslında önceleri bir şarkı olarak düşünüp söz yazmaya başladıklarını ama müzik üzerinde çalışırken enstrümantal olmasının daha uygun olduğunu anladıklarını söyledi. Enya şarkının huzurlu bir günü ifade ettiğini söyledi. Şarkının oluşumunu "Belirli bir günde şarkıyı yazmak için stüdyoya gittim. Roma Ryan'a 'yağmursuz bir gün' dedim. O gün yağmur yağmıyordu. Ne kadar harika bir başlık diye düşündüm." şeklinde açıkladı. Albümün öne çıkan şarkılarından "Only Time"da zamanın belirsizliğinden ve iyileştireceğinden söz edilmiştir. Enya şarkıyla ilgili "Only Time zamanın iyileştireceği gerçeğini anlatır. Yaradan kurtulamaz ama yaşamın için önemli olan olağanlık duygusunu geri getirir." dedi. Albümden tekli olarak yayımlanan bir diğer şarkı "Wild Child" da günün neler getireceğinin belirsizliğini anlatır. Roma Ryan şarkıyı "Gün çılgın