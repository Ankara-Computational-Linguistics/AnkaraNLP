Ortodoksluk diofizit görüşü kabul eder. Katoliklikte dünyaya gelerek İsa suretinde bedenlenen bizzat tanrının Oğul "hypostasisi" iken Ortodokslukta bedenlenen "hypostasis" değil fakat -çok net tanımlanmamış olsa da- Yuhanna İncili'nde bahsi geçen "Logos" yani Baba’nın Oğul aracılığı ile gönderdiği kelamıdır. Ortodoksların Mesih’i mucizevi olarak doğuran Meryem ile ilgili inançları da diğer Hristiyan mezheplerine benzer. Ortodokslukta Meryem’le ilgili inançların temeli büyük oranda Bizans coğrafyasındaki Nesturiliğin Meryem konusundaki kayıtsızlığına tepki olarak gelişmiştir. Bizans teologları Meryem’in ayrıcalıklı konumunu onu Ortodoks kozmolojisiyle bütünleştirerek vurgulamaya çalışmıştır. Böylece Meryem kendisinden çıkan tanrı / İsa aracılığı ile evrenin var oluşunun sebebi haline döndürülmüştür. O, ikinci Havva olarak birincinin yaptığı kozmik hatayı düzelten ilâhî sürecin son halkasıdır. Meryem yalnızca İsa Mesîh’in değil fakat bütün insanlığın anasıdır. Ortodokslukta Meryem şefaatçi pozisyonuna kadar yükseltilmiş olmakla birlikte Katolik kilisesinin 1854’te kabul ettiği, Meryem’in annesi Aziz Anne’den doğuşundan itibaren aslî günahtan muaf olduğu doktrini şiddetle reddedilir. Bununla birlikte Meryem “lekesiz” ve “tamamen mübarek”tir. Ölümünden sonra oğluyla birlikte semavat âlemine alınmıştır. İkonları aracılığı ile Meryem inananlarına pek çok mucize sunmaktadır. Ortodoksluğu diğer Hristiyan mezheplerinden ayıran en bâriz farklılık ikonlar konusudur. Kiliselerde ve evlerde çeşitli kişilerin resim ve kabartmalarını ifade eden ikonlar, yapılışından kullanılışına kadar önemli dinsel süreçleri içeren tapınma ve ritüel nesnesidir. Temel ibadet ikonu daha çok kurtarıcı misyonu dolayısıyla İsâ ile ilgili sahneleri içerenlerdir. İkon ibadeti sahnelerdeki figürler üzerine yoğunlaşma, onlarla aynîleşme (mistik birleşme) ve arzu edilen dileklerin ikonlardaki figürler aracılığıyla elde edilmeye çalışılması şeklinde üç aşamalıdır. Bu ritüel kilisede belirli mekânlarda bulunan ikonlar önünde yapılabildiği gibi evlerdeki ikonlar huzurunda da icra edilebilir. Basitçe ikonlar, müminlerin hem Tanrı ile mistik birleşmesine imkân tanır, hem de âdeta taleplerin yerine getirilmesinde aracı rolü üstlenir. Bu açıdan bakıldığında ikonun hem psikolojik hem teolojik yapısal katmanlardan oluştuğu görülecektir. Sanat ya da mimariyle olan ilişkisi de şüphesiz göz ardı edilmemesi gereken bir diğer özelliğidir. VIII. yüzyıldan başlayarak ikon kült merkezlerinin siyasî otoriteyi sarsmasını önlemek için devletçe yönetilen ikon karşıtı önlemler yürürlüğe konmuşsa da halk arasında son derece popüler olmuş ikon severlik (ikonafilizm), günümüze kadar varlığını korumuştur.Manastır yaşamıOrtodoksluktaki en klasik kurumlardan olan manastır ("laura") hayatı muhtemelen Suriye aracılığıyla 4. yüzyıl civarında Mısır’dan Anadolu’ya gelmiş, Kapadokyalı babalardan Aziz Basileios tarafından Bizans kültürü çerçevesinde yeniden yapılandırılmıştır. Katoliklikteki manastır hayatı entelektüel bir boyut taşırken Ortodoks manastırları daha çok inziva ve atâlet yerleri haline dönmüştür. Geleneksel kurallara göre manastıra girmek isteyen aday üç yıl boyunca sivil bir statüde keşişlik hayatına giriş yapar. Bu dönemin başarıyla tamamlanışının ardından aday sembolik birtakım giysileri alarak manastıra kabul edilir. İki yıl kadar sonra bekarlık, bağlılık ve iman yemini edilerek keşişlik unvanı kazanılır. Manastır hayatı oldukça katı kurallara bağlanmıştır. Modern zamanlarda Ortodoks manastır hayatına en iyi örnek şüphesiz Yunanistan Aynoroz’daki Athos Manastırı’dır. 10. yüzyılda Trabzon doğumlu Athanasius adlı bir keşişin kurduğu manastır bugün İstanbul Fener Rum Ortodoks Patrikhânesi’nin idaresi altındadır. 20. yüzyılın başında 7500 civarında keşişin bulunduğu Athos’ta günümüzde 2000 kadar keşiş yaşamaktadır. Ortodokslukta kadınlara mahsus manastırlar da mevcuttur. Ortodoksluk diğer Hristiyan mezhepleriyle karşılaştırıldığında ortaya çıktığı ve geliştiği coğrafyalardaki tarihi şartların getirdiği konjonktüre paralel olarak âtıl, mistik ve melankolik bir kültür doğurmuştur. Daima devletin siyasal denetim rolünü üstlenen Bizans Ortodoksluğu’ndan beri Ortodoksluğun kaderini politik unsurların belirlediği söylenebilir. Ortodoksluk 17. yüzyıldan başlayarak Protestanlar ile yakın temas içinde bulunmuştur. Bununla birlikte çoğunlukla Lutherci, Kalvinci veya Anglikan çevrelerden gelen ilişki talepleri, 19. yüzyıl Ortodoksları’nca kendi aleyhlerine yöneltilmiş misyonerlik çerçevesinde algılanmış ve bu tarihten itibaren ilişkiler bütünüyle kesilmiştir. Öte yandan Ukrayna’da ve Rusya’da bulunan az sayıdaki Katolik cemaatlerin durumuyla ilgili Vatikan’ın Ruslar’a yaptığı baskı da iki mezhebin arasını sürekli açmaktadır. 2002’de Papa John Paul’ün Rus topraklarında Katolik diyakozluk bölgesi yaratma teşebbüsü Rus Ortodoksları’nca şiddetle eleştirilmiştir. Bununla birlikte İstanbul Ortodoks Patrikhanesi’nin ekümeniklik iddiaları dolayısıyla diğer Hristiyan gruplarla son derece sıkı ilişkileri mevcuttur. Turan Ã–zdemir Turan Özdemir (11 Ekim 1952, Muğla - 15 Ocak 2018, İstanbul), Türk tiyatro, sinema, dizi oyuncusu ve seslendirme sanatçısı. Turan Özdemir 11 Ekim 1952 tarihinde Muğla'nın Yatağan ilçesinde doğdu. Hacettepe Üniversitesi Devlet Konservatuvarı'nın tiyatro bölümünden mezun oldu. Bir süre İzmir Devlet Tiyatrosu'nda görev yaptıktan sonra İstanbul'a yerleşti. 2001 yılından itibaren kamera karşısına geçerek birçok sinema filminde görev aldı. Turan Özdemir, oyuncu kadrosu Muğlalı vatandaşlardan oluşan ve çekimleri de yine Muğla'da gerçekleştirilen Dondurmam Gaymak adlı sinema filminin başrol oyuncusu oldu ve bu film ile çıkış yakaladı. Pis Yedili dizisinde öğretmen Hasan Paşa karakterini canlandırdı. Özdemir, film ve dizilerde de rol almasının yanında, seslendirme sanatçılığı da yaptı. Ayrıca bir sakız markasının reklamlarında oynadı. 2006 yılında Dodurmam Gaymak filmindeki "Ali" karakteri ile 13. Altın Koza Film Festivali'nde En İyi Erkek Oyuncu Ödülünü aldı. 21 Mayıs 2010 günü Bodrum'un Ortakent beldesinde yolun üzerindeki kedinin ezilmesini önlemeye çalışırken bir motosikletin çarpması sonucu ağır yaralandı. Yoğun bakımda kalan sanatçı 9 Haziran 2010 günü taburcu edildi. 15 Ocak 2018'de İstanbul'un Beykoz ilçesindeki evinde geçirdiği kalp krizi sonucu 65 yaşında hayatını kaybetti. 17 Ocak'ta, Muğla Merkez Yeni Mahalle Camii'nde kılınan cenaze namazı'nın ardından Yatağan ilçesinde defnedildi. Sevinç Çokum Sevinç Çokum, (d. 25 Ağustos 1943, Beşiktaş, İstanbul), Türk yazar, Hisarcılar akımı temsilcilerinden. Hikâye, roman ve senaryo yazarı. Türk Edebiyatı Vakfı'nın kurucularından biri olan Çokum, Türkiye Gazeteciler Cemiyeti'nin de üyesidir. İstanbul Beşiktaş’ta dünyaya geldi. Üç kız evlada sahip olan ailenin en küçük çocuğudur. Beşiktaş Büyük Esma Sultan İlkokulu'nu, Beşiktaş Ortaokulu ve Lisesini bitirdi. İstanbul Üniversitesi Edebiyat Fakültesi, Türk Dili ve Edebiyatı Bölümü'nden 1970 yılında mezun oldu; ayrıca Umumi Sosyoloji dalında öğrenim gördü. Yedi yıl klasik Batı müziği dalında özel keman dersleri alarak İstanbul Amatör Senfoni Orkestrasında ikinci kemalarda çaldı, konserlere katıldı. 1970-1973 yılları arasında Acıbadem Özel Anadolu Lisesi ve Etfal Hastanesine bağlı hemşire okulunda edebiyat öğretmenliği yaptı. "Bir Eski Sokak Sesi" adlı ilk öyküsü Hisar dergisinde Şubat 1972'de yayınlandı. Daha sonra Yelken ve Eflatun Dergilerinde de birkaç hikâyesi görüldü. Ahmet Nadir Caner’in yönettiği Başkent Gazetesinde şiirlerinden bazıları neşredildi. İlk hikâyelerini "Eğik Ağaçlar" adlı kitabında toplayıp 1972'de yayınlayan yazar, Behçet Necatigil’in tavsiyesiyle öyküde yoğunlaştı. 1975-76 yıllarında Kültür Bakanlığı bünyesinde düzenlenen komisyonlardan Halk ve Çocuk Yayınları Kurulundaki çalışmalara katıldı. 1977-79 yıllarında Türk Edebiyatı Dergisinin yazı işleri müdürlüğünde bulundu. 1981-1985 yılları arasında eşi Rıfat İzzet Çokum'la birlikte kurdukları Cönk Yayınları'nı yönetti. 1990-2001 yılları arasında Türkiye gazetesinde iki tefrika roman, deneme, inceleme ve gezi yazıları yazdı. Nisan 2003'ten itibaren Tercüman gazetesinde haftada iki gün yazdı. Sevinç Çokum’un öykü, söyleşi ve diğer yazıları, Hisar, Türk Edebiyatı, Gösteri, Varlık dergilerinde ve Dünya Kitap’ta yer aldı. Exhale (Shoop Shoop) Exhale (Shoop Shoop), ünlü Amerikalı R&B sanatçısı Whitney Houston'ın 1995 çıkışlı soundtrack albümü Waiting to Exhale'den çıkan ilk teklidir. Şarkı Kasım 1995'te Arista Records tarafından piyasaya sürülmüştür. Tipik bir Whitney Houston balladı olarak tanımlanan "Exhale (Shoop Shoop)", "Waiting to Exhale" adlı filmin soundtrack albümünün ilk şarkısı olarak 1995'te piyasaya sürülmüştür. Şarkı, ABD'de yayınlandığı hafta zirveye oturarak, Houston'a Billboard listeleri tarihinde ilk haftasında zirveye oturan ilk kadın unvanını kazandırmıştır. Ancak şarkı bu başarısının ardından, Mariah Carey ve Boyz II Men'in "One Sweet Day" adlı eserlerine karşı koyamamış ve 2 numaraya düşmüştür, ancak şarkı 2 numarada 11 hafta kalmıştır. "One Sweet Day" 16 haftayla ABD tarihinde en uzun süre zirvede kalan şarkı olurken, "Exhale (Shoop Shoop)" da 11 hafta ile en çok 2 numarada kalan şarkı unvanını almıştır. Şarkı ABD'de böylesine bir etki gösterirken, dünyanın çoğu diğer önemli müzik listelerinde top-20 hiti olmuştur. Claude Puel Claude Puel (d. 2 Eylül 1961, Castres) Fransız teknik direktör, eski futbolcudur. İngiltere Premier League ekiplerinden Leicester City'i çalıştırmaktadır. Futbola AS Monaco FC'de başlayan Puel, 1979-1996 yılları arasında tam 17 yıl bu takımın formasını giydi. Futbol oynadığı dönemde 2 Ligue 1, 3 de Coupe de France şampiyonluğu yaşadı. Takımıyla 488'i lig olmak üzere 601 resmi maça çıkan Puel, 754 kez AS Monaco forması giyen Jean-Luc Ettori'nin ardından Monaco'da en çok forma giyen ikinci futbolcu oldu. Futbolu bıraktıktan sonra AS Monaco FC'de yardımcı antrenörlük ve genç takım teknik direktörlüğü yapan Puel, ilk profesyonel teknik direktörlük deneyimini 1999-2001 yılları arasında daha önce futbol oynadığı AS Monaco FC'de yaşadı. 1999-00 sezonunda takımı şampiyon yapmasına rağmen, 2000-01 sezonunda ligi 11. sırada tamamladığı için takımdan gönderildi. 2002-2008 yılları arasında Lille OSC'yi çalıştırdı. 6 Temmuz 2008 tarihinde Alain Perrin'in yerine Olympique Lyonnais teknik direktörlüğüne getirildi. Ancak alınan kötü sonuçlar nedeniyle Puel, takımıyla karşılıklı sözleşmesini feshetti. Count on Me Ünlü Amerikalı R&B sanatçısı Whitney Houston'ın 1995 çıkışlı soundtrack albümü Waiting to Exhale'den çıkan ikinci teklidir. Şarkı Kasım 1995'te Arista Records tarafından piyasaya sürülmüştür. Şarkıda R&B sanatçısı CeCe Winans eşlik etmektedir. Şarkı yayınlandıktan kısa süre sonra ABD listelerinde 8 numaraya kadar çıkarak, RIAA tarafından altın sertifika almıştır. Şarkının videosu dikkat çekici olmasının yanı sıra, çoğu müzik kanalının düzenlediği listelerde zirveye oturmuştur. Şarkının yapımını Babyface üstlenmiştir. Why Does It Hurt So Bad "Why Does It Hurt So Bad". Ünlü Amerikalı R&B sanatçısı Whitney Houston'ın 1995 çıkışlı soundtrack albümü Waiting to Exhale'den çıkan üçüncü ve son teklidir. Şarkı Temmuz 1996'da Arista Records tarafından piyasaya sürülmüştür. Ünlü yapımcı Babyface tarafından yazılıp yapımı üstlenilen şarkı, ABD'de 1996'da yayınlanmıştır. Şarkı ABD listeleri olan Billboard Hot 100'da 26 numaraya kadar çıkmıştır. Şarkıya video olarak MTV ödüllerindeki konser dahil edilmiştir. Kokoloji Kokoloji, Waseda ve Rissho Üniversitelerinde profesör olan Isamu Saito ve Tadahiko Nagao tarafından geliştirilmiş bir tür kendini keşfetme oyunudur. Kelimenin kaynağı Japonca akıl ve ruh manalarına gelen kokorodan gelmektedir. Şubat 2006 itibarıyla Türkçeye de çevrilmiş bu isimle bir kitap da bulunmaktadır. Nenizili Gregorios Nenizili Gregorios (d. 329, Mokissos, Kapadokya; ö. 389), 4. yüzyıl Hristiyan din adamı ve azizi. Konstantinopolis Başpiskoposluğu yapmıştır. Teslis doktrinini savunmuş, Aryanizm'le mücadele etmiş en önemli Ortodoks din adamlarındandır. Gregor doğmadan önce babası Hipsistari annesi Hristiyan'dı. Babası annesinin etkisiyle Hristiyanlığı seçti ve kısa süre sonra Kapadokya'daki Nenizi'nin piskoposu seçildi. Gregor Hristiyan ruhban sınıfı arasında büyüdü. Eyaletin başkenti Sezarya'da (Kayseri), İskenderiye'de ve Atina'da hem klasik hem de din eğitimi gördü. Yakın arkadaşlarından Basil sonradan Sezarya Başpiskoposu oldu. Atina'daki okul arkadaşlarından Flavius Claudius Julianus, 361-363 yılları arasında Roma İmparatoru oldu. Julianus, iktidarı süresince Paganizmi canlandırmaya çalıştı. Genellikle "Carmen de se ipso" ("Kendimle alakalı bir şarkı") olarak bilinen, şiir şeklinde uzun bir otobiyografi yazdı. Çoğu dini konularda, birçok kısa şiir yazdı. Günümüze ulaşan birçok eseri arasında söylevlerinin metinleri ve mektupları vardır. Mitar Mrkela Dimitrije "Mitar" Mrkela (d. 10 Temmuz 1965, Belgrad), orta sahada oynayan eski Sırp futbolcudur. ABD'nin Los Angeles kentinde düzenlenen 1984 Yaz Olimpiyat Oyunları'nda Yugoslavya millî futbol takımı ile bronz madalya kazanmıştır. Futbol kariyerine Beograd takımının altyapısında 1981 yılında başladı. Henüz 16 yaşında iken Yugoslavya Birinci Ligi'nde forma giyerek, bu ligde oynayan en genç futbolcu unvanını aldı. 1983 yılında Crvena Zvezda takımına transfer oldu ve 1990 yılına kadar bu takımın formasını giydi. 1990/91 sezonunda, Kızılyıldız'la bir maça çıktıktan sonra, Hollanda takımı Twente Enschede'ye transfer oldu ve iki sezon bu takımda kaldı. 1992/93 sezonunda Beşiktaş'a transfer oldu ve 4 gol attı. Daha sonra Hollanda Ligi'ne dönerek Cambuur Leeuwarden'e transfer oldu. Mrkela aynı zamanda Yugoslavya millî futbol takımının formasını giyen en genç futbolcu unvanına da sahiptir. 17 Kasım 1982 günü 1984 Avrupa Futbol Şampiyonası elemeleri maçında Sofya'da Bulgaristan'a karşı oynanan maçta forma giydiğinde 17 yaşından 130 gün almıştı. Yugoslavya Teknik Direktörü Todor Veselinović 17. dakikada sakatlanan Zvonko Živković'un yerine Mrkela'yı oluya almıştı. Genç yaşta umut vadeden oyuncu olmasına rağmen, yalnızca 4 kez millî formayı giydi ve bu maçlarda bir gol attı. Aktif futbol yaşantısını sonlandırdıktan sonra, 2000'li yılların başında, Belgrad Futbol Federasyonu'nun başkanlığına geldi. Temmuz 2005'te, Kızılyıldız Kulübü'nün başkanlığını Dragan Džajić'den alan Dragan Stojković tarafından kulübün altyapı akademisinin başına getirildi. Sega Saturn Sega Saturn 32-bit video oyun konsoludur. Japonya'da 1994, Amerika ve Avrupa'da 1995 yılında piyasaya sürülmüştür. 2000 yılına kadar desteklenmiştir. Bu dönem içinde 17 milyon satış rakamına ulaşmıştır. Sonic Adventure aslında ilk olarak bu konsola çıkacaktı fakat Sonic Jam'ın diğer konsollara göre başarısız olduğu için Sega Dreamcast'a ertelenmiştir.Ne yazık ki bu olaylar diğer oyunlar içinde geçerlidir. Mega Drive Arzu K. Ayçiçek Arzu K. Ayçiçek, (d. 1949 Sivas Divriği İkizbaşak). Türk yazar, şair. "“Şiir benim üçüncü çocuğum. Kitap okumak, günlük ekmeğim suyum. Bunu laf olsun diye söylemiyorum. Yaşadığımız bu toplumda, düşünen bir insanın bir şeyler yapması gerektiğine inanıyorum. Ben şiiri seçtim. Duygu ve düşüncelerimi bu yolla iletmeye çalışıyorum. Şiirin zor bir uğraş -sanat- olduğunu biliyorum. Bilindiği gibi, şiir az sözcükle çok şey anlatma sanatıdır. Ben, şiir yazmaya başlamadan önce hisseder, sonra yazarım. Asıl yazacağımı henüz yazmadım.”" diyen şair Arzu K. Ayçiçek; İlkokula ikinci sınıftan başladı. Divriği Kız Sanat okulu mezunudur. 1971 yılından bu yana Ankara’da oturmaktadır. İlk şiiri 1974 yılında “Yeni Ortam” gazetesinde yayınlandı. Daha sonra Damar, Eşik, Yeni Biçem, Karşı, Uğraş, Yaklaşım, İnsan, Morca, Mozaik, Kıyı, Edebiyat ve Eleştiri, Çağdaş Türk Dili ve Beşparmak dergilerinde yazdı. Ülkenin toplumsal yaşamında önemli yer tutan Sivas toprağının kültürel birikimi ilk ürünlerinde belirgin olarak görülür. Damar, Akköy dergileri şair için birer özel sayı yayımladı. Edebiyatçılar Derneği, Türkiye Yazarlar Sendikası ve BESAM üyesidir. Evli ve iki çocuk annesi olan şairin basılmış ilk şiir kitabı; Şehrinizde Kalamam 1995 yılında yayınlandı. Bu kitabıyla da Mavi dergisinin açtığı “ilk yapıtlar ödülü” yarışmasında üçüncülük ödülünün sahibi oldu. “Şehre Gelen Çocuk” adlı şiiriyle Beşparmak Dergisi Salih Bilgin Şiir Yarışması 1996 yılı “Birincilik” ödülünü aldı. M. Sunullah Arısoy 2007 Şiir Ödülü "Ateşin Türküsü" adlı şiir dosyasıyla kazandı. HÄ±ngel Khinkali, hıngel (Gürcüce: ხინკალი, Azerice: Xıngal/Xəngəl, Türkçe: Hıngel/Hengel, Dağıstan: Hinkal), hamur arasına et veya patates konularak yapılan, Gürcistan'ın Pşavi, Mtiuleti ve Hevsureti adlı dağlık bölgelerinde ortaya çıkmış bir Gürcü böreğidir. Tereyağ veya yoğurt katılmak suretiyle yenilir. Türkiye'de Artvin ve çevresinde (özellikle Şavşat ilçesinde) ve Ardahan ve Posof'da yapılan mantı türüdür. Sivas, Doğu Karadeniz, Erzurum, Kars, Dağıstan başta olmak üzere Kafkasya'nın hemen her yerinde benzer ad ile bilinen ve yapılan bir mantıdır. Ayrıca Türkiye'de iç harçsız, sadece hamur olarak da pişirilir. Hamur merdane ve oklava yardımıyla açılır. Açılan büyük hamur, oklavaya sarılır. Sarıldığı yerin ortasından uzunlamasına kesilir ve oklava kaldırılır. Bütün hamur, uzun uzun kesilmiş ve üst üste konulmuş, hizalanmış olur. Daha sonra o hamur enlemesine kare olacak şekilde kesilir. Pişirilirken yapışmamaları için birbirlerinden ayrılır isteğe göre biraz kurutulur ya da kurutulmadan kaynar suya atılır. Pişirilirken birbirlerine yapışmamalarına özen gösterilir. Yumuşayana kadar pişirilir. Sarımsaklı yoğurt ve yağda kavrulmuş kırmızı biber ve salça ile servis yapılır. Omega Bulutsusu Omega Bulutsusu, diğer bilinen adıyla Kuğu bulutsusu (katalogda Messier 17 veya M17 ve NGC 6618) Yay takımyıldızında bulunan bir H II bölgesidir. Philippe Loys de Chéseaux tarafından 1745 yılında keşfedilmiş ve Charles Messier 1764 yılında kataloğuna eklemiştir. Samanyolu galaksisinin yay bölgesindedir. Dünya'dan 5.000 - 6.000 ışık yılı uzaklıkta bulunan Omega Bulutsusu'nun çapı yaklaşık 15 ışık yılıdır. Kendisinin de bir parçası olduğu yıldızlararası maddenin çapı ise yaklaşık 40 ışık yılıdır. Omega bulutsusunun toplam kütlesi 800 Güneş kütlesi civarındadır. M17'nin kendi gaz ve toz birikiminden ortaya çıkan sıcak, büyük kütleli yıldızlardan gelen rüzgâr ve enerji yüklü ışık, geriye kalan yıldızlararası malzemeyi yavaşça parçalayarak, bu mağaramsı görünümü ve dalgalı biçimleri yaratmıştır. Kırmızı renk, kükürtten gelen salımı; yeşil, hidrojenden geleni ve mavi de oksijenden geleni göstermektedir. Bulutsuyu çizmek için ilk girişim, 1833 yılında John Herschel tarafından yapıldı ve 1836 yılında yayınlandı. İkincisi ve daha ayrıntılı olan kroki, 1837 yılında Güney Afrika ziyareti sırasında yapıldı. Bulutsu ayrıca 1836 yılı civarında Johann von Lamont ve Mr. Mason tarafından incelendi. Diğer araştırmalar, 1862'de Malta'da William Lassell ve 1875 yılında Edward Singleton tarafından yapılmıştır. Cygnus X-1 Cygnus X-1 (kısaca Cyg X-1), Kuğu takımyıldızı bölgesinde bulunan ve içinde kara delik olduğu düşünülen tanınmış bir galaktik X-ışını kaynağıdır. Bir roket uçuşu sırasında 1964 yılında keşfedilmiştir ve Dünya'dan görülen en güçlü x-ışını kaynaklarından birisidir. Cygnus X-1, geniş ölçüde bir kara delik olduğu kabul edilen ilk X-ışını kaynağıdır ve kendi sınıfında en çok incelenen astronomik nesneler arasındadır. Güneş'in 14,8 katı bir kütleye sahip olduğu tahmin edilmektedir ve bu tür bilinen diğer yıldızlara veya kara deliklere göre çok küçük olduğu gösterilmiştir. Şayet öyleyse, olay ufkunun yarıçapı yaklaşık olarak 44 km olmalıdır. Cygnus X-1, Güneş'ten 6.070 ışık yılı uzaklıkta bulunan ve HDE 226868 olarak gösterilen mavi üstdev değişen yıldızı da içeren Yüksek kütleli X-ışını ikilisidir. Yıldız rüzgarı, X-ışını kaynağının çevresindeki Toplanma diski için gerekli maddeyi sağlamaktadır. İç diskte milyonlarca derece ısıtılan madde, gözlemlenen x-ışınını üretir. Azeri mutfağı Azeri mutfağı () Azerbaycan'ın ulusal mutfağıdır. Avrupa ve Orta Doğu mutfaklarını etkilemiş hem de bu mutfaklardan etkilenmiştir. Ayrıca Azeri mutfağı yörelere göre de farklılıklar gösterir. Azerbaycan mutfağının en önemli özelliği çeşit zenginliği ile doğal malzemelerden meydana gelmesidir. Bu zenginlik bölgeyi gezmiş çeşitli gezginlerin tespitleriyle belgelenmiştir. Bütün yıl boyunca taze sebze ve meyvelerin bulunması, bunların tek başına ya da başka doğal besinlerle birlikte uyumlu bir biçimde kullanılması Azerbaycan mutfağının zenginliğini yaratmıştır. Bu zenginlikte, çok değişik pişirme teknikleri ile kullandıkları "kap kacakların" rolü büyüktür. Azerbaycan mutfak kültüründe komşu ve diğer Türk halkların mutfağının etkisi de söz konusudur. Bu etkileşim komşu Kafkas, Türk, İran, Arap, Çin ve Hint mutfakları arasında olmuştur. Burada altının çizilmesi gereken özellik, İpek Yolu. Tarihi İpek Yolu birçok kültür unsuru gibi mutfak kültürlerinin de birbirleriyle tanışmasına yol açmıştır. Ülkenin tarihi boyunca birçok imparatorluğun egemenliği altında kalması nedeniyle diğer kültürlerden, özellikle İran, Türk ve Rus mutfaklarından etkilendi. İran, Osmanlı İmparatorluğu ve Rus Çarlığı bölgeyi idare ettikleri yüzyıllar boyunca Azerbaycan Türkleri, Müslüman toplumlarla (Farslar, Türkler ve Kürtler) ve bir Hıristiyan toplumla (Ermeniler) yaşadılar ve böylece benzer bir mutfak kültürüne sahiptirler. Bundan dolayı Ermeni mutfağı Azerbaycan mutfağına benzer. Çok çeşitli olan Azerbaycan yemekleri genellikle etli, sebzeli, sütlü, hamur işli yemekler ve pilavlarla ile çorbalardan oluşur. Zeytinyağlı yemekleri yoktur. Azerbaycan mutfağında dikkat çeken bir özellik de şudur: Aynı türe ait yiyeceklerin pek çok çeşidinin olması. Sözgelişi dolma ve sarmanın 30'dan çok, pilavın 200'den fazla çeşidinin olduğu bilinmektedir. Bu durum çorbalar, hamur işleri, et ve sebze yemekleri, tatlılar, salatalar için de geçerlidir. Azerbaycan mutfağının kendine has içecekleri de mevcuttur. Boza, kefir, şalgam suyu, ayran ve şerbet Azerbaycan Türklerinin kendine özgü soğuk içecekleri arasındadır. Çay Azerbaycan günlük yaşamda çok önemli bir yere sahiptir. Azerbaycan çayı günümüzde tercih edilme açısından en önemli sıcak içecektir. Kekik, yabani tarçın, ayva çekirdeği, mısır püskülü gibi çeşitli bitkiler çay olarak demlenir. İki parça çaydanlık veya semaver kullanılarak toz çaydan hazırlanır. İnce belli çay bardaklarında servis edilir. 16. yüzyılda bile toplu çay içilen "çayhanaların" varlığı bilinmektedir. Kahve daha az tüketilir. Alkollü içkiler arasında bira Azerbaycan mutfağında en çok tercih edilen içkidir. Ayrıca şarap tüketimi de oldukça yaygındır. Yerli üzümler (kullanarak hazırlanan Azerbaycan şarapları lezzet ve çeşitlilik açısından dünyada adlarını duyurmaya başlamıştır. Votka (Azerice: Araq) tüketimi çok yaygın değildir ama Azerbaycan mutfağın geleneksel alkollü içkiler arasında sayılır. Azerilerin çeşitli bayramlarının bazılarında ve özel günlerde özel yemekler yenir. Azeri mutfağında bayram ve özel gün yemekleri çok çeşitlidir. Nevruz'da "Semeni", Hızır Nebi bayramında "Kuvut", çocuğun ilk dişi çıktığında "hedik" ve "kavurga" hazırlanır. Ayrıca doğum, sünnet, nişan-düğün, ölüm gibi hayatın dönüm noktalarında da çeşitli yemekler yapmak adettendir. Nevruz'da her yöre kendine has pilav çeşitlerinden hazırlar. Bakü’de baklalı dereotlu şüyud pilav, Şeki’de kestaneli tavuklu döşeme pilav, Şamahi’da turşu kavurmalı pilav, Lenkeran’da Levengeli pilav mutlaka yapılır. Bayramlaşmak için gelenlere ikram edilir. Ayrıca, Nevruz sofrasında semeni, kavurga, boyalı yumurta, şekerbura, baklava, şor gogal, kuruyemiş çeşitleri, Nevruz şekerleri bulunur. İçecek olarak da kuru meyvelerden evde hazırlanan (erik, kayısı, üzüm, elma, armut vb.) içecekler sunulur. Nevruz'da mezarlık ziyaretleri yapılır. Mezarlığa semeni, yumurta, tatlılar ve kuruyemiş çeşitleri götürülür. Mezar üzerine siniyle bırakılır. Ancak yumurtalar boyasız, semeni de yas ifade etmesi bakımından siyah kuşakla bağlanır. Ölünün ruhu için yiyecekler herkese dağıtılır. Semeni mezarın üzerinde kalır ve hiç kimse dokunmaz. Ayrıca un helvası hazırlanır ve bir kişiye yetecek şekilde, lavaşın içine sarılır, mezarlığa götürülür. Mezarlık girişinden itibaren karşılaşılan herkese dağıtılır. Alan kişiler "Allah kabul etsin" diyerek helvayı yer. Ölü sahipleri bu helvadan yemezler. Nişanlı kızlara oğlan tarafından Nevruz sinileri gönderilir. Bir sini baklava, bir sini şekerbura bir sini şor gogal, semeni, boyanmış yumurta ve şekerler. Düğünlerde ve sünnetlerde dolmalar, kebaplar, aş, soğuk yiyecekler, içkiler bulunur. Tatlı yapılmaz. Tatlılar nişanlarda yapılır. Doğum yapan kadınlara haşıl, kuymak, hamur işleri (düşbere, kutab, hengel) yapılır ve götürülür. Skunk Fu! Skunk Fu bir flaş çizgi dizisi, IFTA ödüllü antropomorfik hayvanların savaş sanatları kullanarak masalın yeri vadinin korunması konulu çocukların televizyon dizisidir. Şov kronolijisi genç Skunk 'ın, Kung Fu ustası Panda'nın eğitimiyle, Tavşan, Tilki, Kaplumbağa ve diğerlerinin desteğiyle, doğrudan ya da istemeden de Skunk 'ın büyümesine yardımcı olma maceralarıdır. Skunk ve diğer vadi hayvanları, Panda tarafından yönetilerek, Ejder'in Ninja Maymun köleleriyle vadiyi ele geçirmeyi engellerler. Önceden Ejder ve Panda dosturlar, ama Ejder tuzağa düştüğünden beri, onun düşüş nedeni vadi sakinlerinden olduğunu fark eder, kendi eylemleri sorumluluk yerindedir, ve onları yok etmeye çalışır. Panda, Skunk'ı onun vadiyi kurtarmak için son derece önemli olduğunu görür ve bunu Skunk'a öğretmeye çalışır, o sık sık zahmetli Kung Fu eğitimini engellemeyi dener, sadece yaptıklarının sonuçlarından ilk ders değerini öğrenmek için. Orhangazi Gençlerbirliği SK Orhangazi Gençlerbirliği, 1947 yılında Bursa'nın Orhangazi ilçesinde kurulmuş bir futbol takımıdır. 2006-09 yılları arası 3. Lig'de mücadele etmiştir. 2009 yılında Amatör Lig'e düştü. Şu anda Amatör Lig'de mücadele etmektedir. Mike, Lu & Og Küçükköyspor Küçükköyspor, İstanbul'un Gaziosmanpaşa ilçesinde bulunan Küçükköy semtinin takımıdır. 1968 yılında kurulan Yeşil-Siyahlı ekip maçlarını 2.000 kişilik Küçükköy Stadı'nda oynamaktadır. Takım, 2019-20 sezonunda İstanbul Süper Amatör Ligi'nde mücadele etmektedir. Kuruluşundan 1990 senesine kadar İstanbul Amatör Liglerinde mücadele eden kulüp, 1990-91 sezonunda Türkiye 3. Futbol Ligi'ne yükselip, tarihinde ilk kez profesyonel liglerde mücadele etmeye başladı. 3. Lig'de aralıksız 11 sezon oynadıktan sonra 2000-2001 sezonu sonunda 3. Lig 8. grubu İkinci sırada tamamlayarak 2. Lig B Kategorisi'ne yükseldi. 2007-2008 sezonu sonunda 2. Lig'den 3. Lig'e, 2009-2010 sezonunda da 3. Lig'den Bölgesel Amatör Lig'e düşen Küçükköyspor, 2010-2011 sezonu sonunda ise İstanbul Süper Amatör Ligi'ne düştü. 2011 senesinden bu yana İstanbul Süper Amatör Liginde mücadele etmektedir. "Ä°kincilik (1) :" 2000-01 1990-2008 2008-2010 2010-2011 1968-1990, 2011- *Play off maçları ve yükselme-kademe grubu olan sezonların istatistikleri birleştirilmiştir. Sıralamaları ayrı yazılmıştır. MustafakemalpaÅŸaspor Mustafakemalpaşaspor, 1923 yılında Bursa'nın Mustafakemalpaşa ilçesinde kurulmuş bir futbol takımıdır. 1984 senesinde 3. Ligde mücadele etmeye başlayan takım 2001 yılına kadar aralıksız bu ligde mücadele etmiştir. 2000-2001 sezonunda 3. Lig 6. Grupta Şampiyon olarak 2. Lige yükselmiştir. 2001-2004 sezonları arası o zamanki adıyla 2. Lig B Kategorisi'nde mücadele eden takım 2003-2004 sezonu tekrar 3. Lig'e düşmüştür. 2008-2009 sezonunda da 3. Ligden düşen takım, 2009'dan bu yana Bursa Amatör Liglerinde mücadele etmektedir. 2001-2004 1984-2001, 2004-2009 1923-1984, 2009- Keçiören Sportif Keçiören Sportif AŞ 2008-2009 sezonunda profesyonel ligde oynamaya hak kazanan kulup bu sezon maçlarını Hasan Doğan Stadyumu'nda oynamaya devam etmektedir. Mavi-yeşil-beyaz renklere sahip olan kulübün başkanlığını Halit Ongun yapmaktadır. TFF 3. Lig'e terfi final maçında Keçiören Belediyespor, normal süresi 2-2 berabere sona eren maçta Ankara Çubukspor'u uzatma dakikalarında bulduğu gollerle 7-3 mağlup ederek, TFF 3. Lig'e yükseldi. Üçüncü Lig'e ilk yükseldiği dönemde adı "Keçiören Belediye Spor" olan Keçiören Sportif, bir yıl sonrasında şirketleşerek Keçiören Sportif AŞ adını almıştır. Ankara takımlarının arasında Ankara Büyükşehir Belediyesi'nden maddi destek almayan tek kulüptür. 2011-2012 sezonu sonunda 3. Lig 1. Grup'ta 18. sırada yer alarak Bölgesel Amatör Lig'e düşmüştür. 2012-2013 sezonu başında BAL'da mücadele etmeden liglerden çekilmiş ve alt yaş gruplarında sportif faaliyetlerine devam etmiştir. NilÃ¼fer Belediyespor Nilüfer Belediye, Bursa'da bulunan bir futbol takımı. Kulüp Bursa'nın Nilüfer ilçesinde, 1999 yılında kurulmuştur. 2006-07 sezonundan itibaren 3. Lig'de mücadele etmektedir. 2007-08 sezonunda kulüp satın alınılarak ismi Bursa Nilüferspor olarak değiştirilmiştir. Kulübün tek sahibi olan Nevzat Tuna bir yıl içinde 5 hocanın işine son vererek kırılması zor bir rekora imza atmıştır. Futbol liglerinin kırılması en zor rekoru bu takıma aittir. Anlaştığı hocayı 1 maç sonra görevine son veren tek takım olma özelliğini halen korumaktadır. Ayrıca yıllardır voleybol takımı 1.ligde mücadele etmektedir. Raşit Çelikezer Raşit Çelikezer, (d. 28 Mart 1969, İzmir), Türk yönetmen, oyuncu, senarist, yapımcı ve yazar. 1995 yılında Dokuz Eylül Üniversitesi Güzel Sanatlar Fakültesi Sinema Televizyon Bölümü'nden mezun oldu. Aynı yıl İstanbul'a yerleşen Çelikezer, bazı projelerde yönetmen asistanlığı yapmasının ardından, 1999 yılından itibaren yönetmenliğe ve senaryo yazmaya başladı. "Çocuklar Duymasın" adlı diziyle çıkış yaptı. Oyun yazarlığı da yapan sanatçının yazdığı oyunlar, Devlet Tiyatroları Genel Müdürlüğü gibi topluluklar tarafından sahnelendi. Daha sonra yapımcılığa başladı. "Gökten Üç Elma Düştü" filminin senaristi, yapımcısı ve yönetmenidir. 72 Batmanspor 72 Batmanspor ya da eski adıyla Batman Belediyespor, 1986 yılında Batman Belediyesi bünyesinde kurulmuştur. Kulübün sahibi ve başkanı, eski bir futbolcu olan Mehmet Reşit Kaygu'dur. Belediyespor 2005-2006 sezonu 2. Ligden 3. Lige düşmüştür. 2010-2011 sezonu sonunda ise Amatör Lig'e düştü. Maçlarını 16 Mayıs Stadyumu'nda oynamaktadır. Batman Petrolspor'la birleşme girişimde bulunulmuştur ama daha sonra bu birleşme gerçekleşmemiştir. Batman Belediyespor olan takımın adı 2009-2010 sezonunda 72 Batmanspor olarak değiştirilmiştir. Åžampiyonluk (2) : 1991-1992, 1993-1994 Kilis Belediyespor Kilis Belediyespor, 1984 yılında kurulan Kilis ilinin spor kulübü. Bölgesel Amatör Ligde mücadele etmektedir. 1984 yılında Kilisspor ismiyle kurulan kulüp 1984-85 sezonunda 3. Lig yeniden kurulunca bu ligde mücadele etmeye başladı. 1985-1986 sezonunda 3. Lig 3. Grup'ta sonuncu oldu ama o sezon 3. Lig'den düşme olmadığı için 3. Lig'de kaldı. 1989-1990 sezonu sonunda 3. Lig 3. Grup'ta sondan 3. oldu ve ligde kaldı. 13 Aralık 1990 tarihinde belediye desteğinden faydalanmak için adını Kilis Belediyespor olarak değiştirdi. Adı değişmiş olan Kilisspor ise, futbol dışındaki faaliyetlerini sürdürebilmek için 7 Eylül 2012 tarihinde yapılan genel kurulla adını "Kilis Kültür Dayanışma ve Spor Kulübü" yaptı. 1990-1991 sezonundan itibaren 3. Lig'de mücadele etmeye başlayan Kilis Belediyespor, 19 sezon boyunca 3. Lig'de yer aldı ve 2008-2009 sezonu sonunda 3. Lig 5. Kademe Grubu'nda sonuncu olarak Kilis Amatör Ligi'ne düştü. 2009-2010 sezonu sonunda yeni kurulmuş olan Bölgesel Amatör Lig'e (BAL) yükselen kulüp, 2012-2013 ve 2013-2014 sezonlarında oynadığı play-out maçlarında galip gelerek BAL'da kaldı. Şu anda Bölgesel Amatör Lig'de mücadele etmektedir. 1984-2001 2001-2009 2010- 2009-2010 Ã‡ubukspor Çubukspor Futbol AŞ, Ankara ilinin mavi-sarı renkli köklü ekiplerindendir. Pursaklarspor olarak kurulan takım amatör ligde oynarken 2007 senesinde Altındağ Belediyesi Kızılcahamam Belediyespor'un yarışmacı haklarını aldı. Aynı sezon 3. Lige yükselen ve 3. Ligdeki ilk senesi olan 2008-2009 Sezonunu Play Off Şampiyonu olarak tamamlayan Pursaklarspor 2. Lige yükselmiştir. 4 Temmuz 2011 günü ise Pursaklarspor ismini Kızılcahamamspor A.Ş. olarak değiştirmiştir. Bu süreçte maçlar Kızılcahamam ilçesinde oynanmıştır. 2014-2015 sezonu öncesinde Kızılcahamamspor olan ismini Gölbaşıspor olarak değiştirmiştir. 2014-2015 sezonu sonunda 18 takımın mücadele ettiği 2. Lig Kırmızı Grubu 16. olarak tamamlamış ve 6 sezon mücadele ettiği ligden 3. Lig'e düşmüştür. Sonraki sezon ise 3. Lig 1. Grup'ta 17. sırada yer alarak Bölgesel Amatör Lig'e düştü. 2016-2017 sezonu başında köklü kulüp Çubukspor'un o sezon liglere katılamaması nedeniyle Gölbaşıspor 3. kez isim değiştirerek Çubukspor Futbol A.Ş. ismini aldı ve merkezini Çubuk ilçesine taşıdı. 2017 yılından itibaren Bölgesel Amatör Ligde mücadele etmektedir. 2009-2015 2008-2009, 2015-2016 2016- ?-2008 Play Off Şampiyonluk (1) : 2008-2009 Aristoksenos Aristoxenus (Yunanca: Ἀριστόξενος, MÖ 4. yüzyıl) Taranto'lu bir Yunan filozofudur. Peripatetik ekolün bir sözcüsü olup, müzik ve ritim alanındaki teorisyenlerden biridir. Sokrates’in bir öğrencisi olan babası Spinthare tarafından eğitilen Aristoxène sonradan Pisagorcular’ca eğitilmiştir. Daha sonra Atina’ya gidip Aristo’nun yanında öğrenim gören Aristoxene özellikle felsefe, etik ve müzik konularında 453 yazı yazmıştır. Aristoxenus’un ortaya attığı bir teoriye göre, can, şarkıdaki ve lirle oluşturulan müzikteki armoniyi andırır şekilde, bir tür bedensel nabız atışlarıdır. Doğası ve düzeni nedeniyle vücuttan, şarkılardaki makamlara (tonlara) benzer bir hareki gam yayınlanmaktadır. Eserlerinden günümüze yalnızca "Armoni'nin Öğeleri" (üç kitap) ulaşabilmiştir. SÃ¼rmenespor Sürmenespor, Trabzon'un Sürmene ilçesinde bulunan spor kulübüdür. Kulüp Trabzon'un Sürmene ilçesinde, 13.07.1967 tarihinde "Sürmene Çay Spor Kulübü" adı altında kurulmuştur. Renkleri yeşil-beyaz olan kulüp futbol, voleybol, güreş, atletizm, yüzme, basketbol ve kürek olmak üzere 7 dalda tescilli olarak faaliyetlerini sürdürmeye başlamıştır. Yukarıda adı geçen faaliyet dallarından sadece futbol, voleybol, güreş ve atletizm dallarında faaliyetlerini sürdürmüştür. 1969 yılında yapılan olağan kongresinde kulübün ismi değiştirilerek "Sürmene Spor Kulübü Derneği" olmuş ancak sadece isim olarak kalmıştır. 1970 yılında bu kulübün lisanslı sporcularından Nizamettin Er'in gayretiyle kiralanan küçük bir odada faaliyetlerine yeniden başlamıştır. Maddi imkansızlık içerisinde olan kulübe Banker Kastelli diye tanınan Abidin Cevher Özden tarafından yapılan yardımla mevcut lokal eşyalarının alınması gerçekleştirilmiş, böylece bugünkü Sürmenespor Kulübü'nün temeli atılmıştır. 1970 yılından itibaren futbol ve voleybol dallarında başarı grafiğini yükselten Sürmenespor Kulübü 1977 yılında futbol dalında 2. Amatör kümede şampiyon olarak 1. amatör kümeye çıkma başarısını göstermiştir. 1984-1985 sezonunda futbolda Sürmenespor "genç takımı" Trabzon Mavi Grup birincisi olmuş ve Türkiye şampiyonasına katılmıştır. 1985-1986 sezonunda Trabzon il birincisi olan voleybol takımı aynı zamanda bölge birinciliğini de elde etmiştir. 1986-87 sezonunda da yine il birincisi olmuş, bölge grup maçlarında ikinciliği elde etmiştir. 1998-1999 sezonunda tarihinde ilk kez 3. lige yükselen Sürmenespor 1999-2000 sezonunda 3. ligde mücadele etmiş ve ertesi sezon amatör lige düşmüştür. 2005-2006 sezonunda ise 3. lige tekrar yükselmiş fakat 2009-2010 sezonunda amatör lige düşmüştür. 2010-2011 sezonunda Bölgesel Amatör ligde mücadele etmiştir. Sürmenespor futbol takımı 2019-2020 sezonunda Trabzon 1. Amatör Ligi A Grubunda mücadele etmektedir. TKİ Tavşanlı Linyitspor TKİ Tavşanlı Linyitspor, Kütahya'nın Tavşanlı ilçesinde bulunan futbol takımı. Kulüp, maçlarını Tavşanlı Şehir Stadyumu'nda oynamaktadır. Türkiye Kömür İşletmeleri Kurumu'na (TKİ) bağlı olan Garp Linyitleri İşletmesinde (GLİ) çalışan memur ve işçiler ile eş ve çocuklarının spor faaliyetlerinde bulunması amacı ile 1943 yılında kurulmuş, 3530 sayılı Beden Terbiyesi Kanunu ve Dernekler Kanununun ilgili hükümlerine istinaden 16 Mayıs 1945 tarihinde GLİ Gençlik Kulübü adı altında sportif faaliyetlerine başlamıştır. 17 Eylül 1973 tarihinde GLİ Linyitspor Gençlik Kulübü adı altında dernekleşmiş, 28 Ağustos 1980 tarihinde GLİ Tavşanlı Linyitspor Kulübü adı altında yeniden müessese kulübü haline dönüşmüş, 27 Haziran 1987 tarihinde "Kurum Kulübü" sıfatı ile TKİ Tavşanlı Linyitspor Kulübü adı altında dernek olarak faaliyetlerini sürdürmüştür. 2006-2007 futbol sezonunda büyük bir başarı göstererek 3. lige çıkmayı başaran kulüp 2007 yılında yapılan olağanüstü kongrede isim değişikliğine gidilmiş ve ismi Tavşanlı Belediyesi TKİ Linyitspor olarak değiştirilmiştir. 2009 yılında yapılan olağan kongrede tekrar isim değişikliğine gidilmiş, kulübün adı TKİ Tavşanlı Linyitspor olarak değiştirilmiştir. Kulüp renkleri siyah-kırmızı olarak belirlenmiş olup, kırmızı renk şehitlerimizin kanını temsil ederken, siyah renkte GLİ çalışanlarının ürettiği kömürü temsil etmektedir. Kurulduğu yıldan beri çeşitli branşlarda faaliyet gösteren kulüp, Türk sporuna katkıda bulunmaya çalışmış ve bu doğrultuda başarılı sporcular yetiştirmiştir. Türk sporuna olumlu katkılarda bulunmuştur. 7. Cumhurbaşkanı Kenan Evren’in teşvik ve direktifleri ile Türk Güreşini kalkındırma projesi çerçevesinde 1981 yılında teşkil edilen güreş takımı birçok başarılara imza atmıştır. Bünyesinde bulundurduğu güreşçilerden Türkiye şampiyonaları, Avrupa Gençler şampiyonu, Balkan ikincisi güreşçiler çıkarmıştır, ve yıllarca takım olarak Türkiye şampiyonluğu için mücadele ederek kulübün adını tüm Türkiye ye duyurmuştur. 1990-1995 yılları arasında güreş şubesi Türkiye Güreş liglerinde mücadele etmiş ve her yıl 2.-3. sıralarda bitirmiştir. Kulüp en parlak dönemini 1984-1985 sezonunda katılmış olduğu Türkiye Profesyonel 3. Ligi'nde yaşamıştır. 11 yıl mücadele ettiği bu ligde her yıl şampiyonluğa oynamış ancak bir türlü 2. Türkiye Ligi'ne çıkmayı başaramamıştır. Ligleri 2. ve 3. sıralarda bitirerek Türkiye Kupası müsabakalarına katılmaya hak kazanarak Türkiye'nin sayılı takımları ile başarılı müsabakalar oynamıştır. Kulüp futbol takımı 1995-1996 sezonunda kıl payı küme düşmüş, 1996-2006 yılından bu yana da tekrar 3 ncü lige yükselebilmek için mücadelesini sürdürmüştür. Her yıl 1. Amatör Küme ve İl Play-Off maçlarını açık ara ile birincilikle bitirmiş, ancak 3. Lig'e Terfi Müsabakaları 2. kademelerinde şanssızlık neticesinde bir türlü arzuladığı hedefe ulaşamamıştır. Bu şanssızlığa bakmaksızın hedeflerine ulaşmakta ısrarlı olan kulüp bir üst lige çıkmak için çabalamış ve sonuç olarak 11 yıl aradan sonra 2006-2007 futbol sezonunda Türkiye Futbol Federasyonu Profesyonel 3. Ligi'ne çıkmayı başarmıştır.3. Lig'de bir yıl kaldıktan sonra 2008-2009 sezonunda yükselme grubundan 3. olarak çıkmıştır. TFF 2. Lig 1. Grup'ta, Güngören Belediyespor, Türk Telekom, Sakaryaspor gibi zorlu rakiplerle mücadele etmiştir. Grubu 6. sırada bitiren TKİ Tavşanlı Linyitspor, 1. Klasman Grubu'nu art arda aldığı başarılı sonuçlarla birinci sırada tamamladı ve play-off maçları oynama hakkını kazandı.TKİ Tavşanlı Linyitspor, play-off grubunda normal süresi 0-0 sona eren ilk maçta Adana Demirspor'u penaltılarla 5-3, Trabzon Karadenizspor'u normal sürede 1-0 yenerek eledi ve finalde Eyüpspor'a rakip oldu. 3 yıl öncesine kadar amatör ligde yer alan takım, Eyüpspor'u 2-1 yenerek Güngören Belediyespor ve Akhisar Belediye Gençlikspor'un ardından 1. Lig'e yükselerek, 67 yıllık tarihindeki en önemli başarısını elde etti. Takım 2010-2011 futbol sezonundan beri PTT 1. Ligi'nde mücadele etmektedir. Bulunduğu ilin tek profesyonel takımı ve en başarılı takımıdır.Ancak takım PTT 1. Lig 2013-14'ün bitimine 1 hafta kala sahasında Gaziantep Büyükşehir Belediyespor'a 2-1 mağlup olarak 4 yıl sonra yeniden 2. Lig'e geri dönmüştür. 1 Nisan 2015'te oynadığı Anadolu Selçukspor maçını kaybederek bitime 5 hafta kala 3. Lig'e düşmüştür. TKİ Tavşanlı Linyitspor'un sahası 12.000 kişi kapasiteli Tavşanlı Ada Stadı'dır TKİ Tavşanlı Linyitspor'un iki taraftar grubu vardır, bunlar NEŞTER ve MURAT GAZİ'dir. Ayrıca Neşter Taraftar Grubunun lise oluşumu Sevdalı Gençler 2012-13 sezonunda kurulmuştur . Kütahyaspor ile yaşanan ezeli rekabet iki kulübün kuruluşundan beri sürmektedir. Genel olarak iki ekibin de karşılaşmalarında seyirci sayısı az olsa da iki ekibin arasındaki karşılaşmalarda stadyum hep dolu olur. Bugüne kadar 14 kez karşılaşmışlardır. 6 maçı Tavşanlı Linyitspor 5 maçıda Kütahyaspor kazanmıştır. 2010-2014 2009-2010, 2014-2015 1984-1996, 2007-2009, 2015-2016 2016- 1943-1984, 1996-2007 Üçüncülük (1) : 2009-2010 Play Off Şampiyonluğu (1) : 2008-2009 Demir Çelik Divriğispor Demir Çelik Divriğispor, Sivas'ta bulunan bir futbol takımı. Kulüp Sivas'ın Divriği ilçesinde, 1977 yılında kurulmuştur. 1999-2009 yılları arası 3. Lig'de mücadele etmiştir. 2009 yılında Sivas 1. Amatör Ligi'ne düştü. 1999-2000 sezonunda 3. Lig'e yükselen kulüp, tarihinde ilk kez profesyonel liglerde mücadele etmeye başladı. 1999-2009 yılları arasında aralıksız 10 sezon 3. Lig'de mücadele eden kulüp, 2007-2008 sezonu sonunda 3. Lig 4. Klasman Grubu'nda sonuncu olarak amatör kümeye düştü. Sivas 1. Amatör Ligi'nde mücadele etmeye başlayan kulüp, sadece 1 kez şampiyonluk yaşadı. Bunun üzerine 6 Mayıs 2012'de Sivas İl Özel İdarespor ile Türkiye Bölgesel Amatör Lig Play Out maçı oynamaya hak kazandı. Ancak, 120 dakikası 1-1 berabere tamamlanan maçı penaltılarda 5-4 kaybederek Bölgesel Amatör Lig'e yükselme fırsatını kaçırdı. Diyarbakır Kayapınar Belediyespor Kayapınar Belediyespor, 1986 yılında Diyarbakır'da kurulan spor kulübü. 2019-20 sezonunda Diyarbakır 1. Amatör Ligde mücadele etmektedir. Kulüp Diyarbakır'ın Kayapınar ilçesinde, 1986 yılında Diyarbakır PTT Spor olarak kurulmuştur. 1995-1996 sezonunda Diyarbakır PTT Spor olarak Türkiye 3. Futbol Liginde mücadele etmeye başlamıştır. Takımın adı 1998-1999 sezonunda "Diyarbakır Telekom Gençlikspor" iken 1999-2000 sezonunda "Diyarbakır Telekomspor", 2001-2002 sezonundan itibaren de Diyarbakır Kayapınar Belediyespor olmuştur. 1995-2001 arası 3. seviye lig olan 3. Futbol Liginde mücadele eden Kayapınar, 2001-2012 sezonları arası 3. Lig'de mücadele ettikten sonra 2011-2012 sezonunda 3. Lig 3. Grubu 16. bitirerek Bölgesel Amatör Lige düşmüştür. 2012-13 sezonunda Bölgesel Amatör Lig 2. grubu 4. sırada bitirmesine rağmen grupta yer alan diğer 3 Diyarbakır takımı ligi üzerinde bitirdiği için Bölgesel Amatör Ligden düştü. 2013-2019 yılları arası 6 sezon Diyarbakır Süper Amatör Ligde mücadele ettikten sonra 2018-19 sezonunda Süper Amatör'den Diyarbakır 1. Amatör Lige düştü. 2019-2020 sezonunda Diyarbakır 1. Amatör Lig B Grubunda mücadele etmektedir. 1995-2001 2001-2012 2012-2013 1986-1995, 2013- Belediye Bingölspor Belediye Bingölspor, Bingöl'de 2000 yılında kurulan ve 2014 yılında feshedilen futbol takımı. 2007-2014 sezonları arasında 3. Lig'de mücadele etmiştir. 1981 yılında Bingöl'de Gıyasettin Dursun önderliğindeki yönetim kurulu başkanlığında kurulan Bingölspor Kulübü, uzun yıllar boyunca gerek Bölgesel Lig gerekse İkinci ve Üçüncü Lig'de mücadele etti. 1999-2000 sezonunda kulübün 3. Lig'den düşmesi neticesinde kulüp feshedildi. Bunun yerine Bingölspor'un mirasçısı sıfatıyla 2000 yılında kurulan Bingöl Belediyespor, yıllarca 3. Lig'e terfi maçlarına gitmesine rağmen bu süreçte başarılı olamadı. 2006-2007 sezonunda kulüp başkanlığını Şeref Varolgüneş'in yaptığı Yönetim Kurulunun çabaları sonucunda takım, 2006-2007 sezonunda 3. Lig'e yükselme maçlarında birinci olarak 3. Lig'e çıkmayı başardı. 2008-2009 sezonunda "Bingöl Belediyespor" olan kulübün ismi yapılan tüzük değişikliği sonucu ""Belediye Bingölspor"" olarak değiştirilmiştir. 2013-2014 sezonunun ilk yarısında 3. Lig 1. Grup'ta galibiyet alamayan takım, maddi sorunlardan dolayı transfer yasağını kaldıramayınca sezonun kalan yarısında ligden çekildi ve Ocak 2014'te kapısına kilit vurdu. I Believe in You and Me I Believe in You and Me, Amerikalı R&B sanatçısı Whitney Houston'ın 1996 çıkışlı soundtrack albümü The Preacher's Wife'dan çıkan ilk teklidir. Şarkı Aralık 1996'da Arista Records tarafından piyasaya sürülmüştür. 1996'da Houston'ın da oynamış olduğu "The Preacher's Wife" adlı filmin soundtrack albümü için çıkan ilk şarkıdır. Şarkı yayınlandıktan kısa süre sonra ABD listelerinde 4, Birleşmiş Milletler listelerinde ise 9 numaraya kadar çıkmıştır. Şarkı, aslen "The Four Tops" adlı grubun 1983 yılı şarkısı olup, American Idol yarışmasında Melinda Doolittle adlı yarışmacı bu şarkıyı seslendirmiştir. Bana Ä°smail Deyin Bana İsmail Deyin, Yavuz Ekinci'nin Doğan Kitap'tan çıkardığı öykü kitabıdır. Katil-kurban, Azrail-şahit, toplum-sistem eşliğinde bir suç yolculuğunu içeren kitap, 2008 Yunus Nadi Öykü Ödülü’nü kazandı. Radikal Kitap ekinde kitabın eleştirisini yapan Mehmet Şarman, kitabın okuyucuya akıcı ve lezzetli bir okuma sunduğunu, yazarın bir önceki öykü kitabı olan "Sırtımdaki Ölüler"'deki ölüleri taşımaya devam ettiğini ve iki kitap arasında bir bağ olduğunu belirtti. Bu öykü kitabında, yer alan öykülerin öncekilerden daha derinlikli ve daha usta işi öyküler olduğunu yazdı. Taraf Gazetesi'nde yazan Pakize Barışta, kitaptaki öykülerin birbirlerine eşit olarak seslendiklerini ve eşit cevaplar aldıklarını belirtti. Step by Step Step by Step. Ünlü Amerikalı R&B sanatçısı Whitney Houston'ın 1996 çıkışlı soundtrack albümü The Preacher's Wife'dan çıkan ikinci teklidir. Şarkı Şubat 1997'de Arista Records tarafından piyasaya sürülmüştür. Aslen 1992'de Annie Lenox tarafından yazılan ve söylenen "Step by Step", 1996 yılında Whitney Houston tarafından "The Preacher's Wife" filmi için yeniden kaydedilmiştir. 1997'de albümün ikinci şarkısı olarak yayınlanan "Step by Step", ABD listelerinde 15 numaraya kadar yükselmiştir. Birleşmiş Milletler listesinde 7 numarayı gören ve 45 farklı ülkede ilk 20'ye giren şarkı, RIAA tarafından altın sertifika kazanmıştır. Multi-touch Multi-touch ya da çoklu dokunmatik, ekrana aynı anda çoklu dokunma ile işlev yaptırılan bir teknolojidir. Birçok firma bu teknoloji üzerine çalışma yapmıştır ve hepsi farklı şekilde patent almışlardır. Japon Mitsubishi elektronik firması 2001 yılında duyurduğu DiamondTouch projesi ile çoklu dokunmatik teknolojisine girmiştir. Tayvan merkezli Elan Microelectronics şirketi de çoklu dokunmatik teknolojisinin patentine sahiptir. Fingerworks şirketi çoklu dokunmatik teknolojisinin farklı bir patentine sahiptir. Amerika'da New York University'sinde görev yapan Japon Jefferson Y. Han geliştirdiği çoklu dokunmatik teknolojisinin tanıtımını yapıp 2005 yılında patentini almıştır. Microsoft, "Microsoft Surface" projesinin ilk tanıtımı 2003 yılında Microsoft Başkanı Bill Gates tarafından yapılmıştır. Daha sonra bu projedeki geliştirme ekibi sayısı artırılmıştır. İlk prototip IKEA firmasının ürettiği sehba ile geliştirilmiştir. 2005 yılına kadar 85 adet prototip geliştirilmiştir. Surface'in 30 Mayıs 2007'de Steve Ballmer tarafından "All Things Digital" sloganı ile Kaliforniya Carlsbad'da yapılan bir konferans ile tanıtımı yapıldı. 2007 yılı sonlarında ilk olarak firma müşterileri için satışa sunuldu. Satış fiyatı 10.000 Dolar civarında olan Surface'e ilk talepler restoranlar ve oteller tarafından gelmiştir. Apple, Fingerworks firmanın sahip olduğu çoklu dokunmatik patentlerini 2006 yılında Fingerworks firmasından satın almıştır. Satın aldığı teknolojiler ile Apple, çoklu dokunmatik teknolojisini kullandığı ilk cihazı iPhone'u 2007 Ocak ayında tanıtmış, 29 Haziran 2007'de piyasaya sürmüştür. Liste ilk çıkandan son çıkana göredir. Bu listeye Japonya, Tayvan, Kore gibi uzakdoğu ülkelerine ait cep telefonları ekli değildir. Passaic, New Jersey New Jersey eyâletinin kuzeyinde kalan bir şehirdir, nüfusu 400.000 civarıdır, en büyük ilçesi birçok Türk'ün de yaşadığı Paterson'dur.Passaic, New Jersey, ABD'de bir şehir. ABD 2000 Nüfus Sayımı itibarıyla şehir 67.861 toplam nüfusu vardı. Kuzey Newark Passaic Nehri üzerinde yer alan ilk 1678 yılında Hollandalı tüccarlar tarafından, Acquackanonk İlçesi olarak yerleşmiş oldu. Jennifer Westfeldt Jennifer Westfeldt (d. 2 Şubat 1970) Amerikalı oyuncu ve senarist. "Kissing Jessica Stein" adlı bağımsız filmde oynadığı başrol oyuncusu ve senaristi (Heather Juergensen ile beraber) olarak tanınmaktadır. 2004 yılında "Wonderful Town"'un yeniden gösterimde başrol oynayarak Broadway'de de yer almıştır. Halen televizyon dizisi ve filmlerde senarist ve oyuncu olarak çalışmaktadır. Günümüzde "Notes from the Underbelly" adlı dizide oynamaktadır. "Madmen" dizisinin başrol oyuncusu olan Jon Hamm ile uzun süreli ilişkisi vardır. Connecticut'ta doğan Wesfeldt, Yale'de eğitim gördü. Babasının soyundan ötürü İsveç asilzadeleri arasında görülmektedir. Annesi ise Yahudidir ve Westfeld Yahudi inancına göre yetiştirilmiştir. My Heart Is Calling Ünlü Amerikalı R&B sanatçısı Whitney Houston'ın 1996 çıkışlı soundtrack albümü The Preacher's Wife'dan çıkan üçüncü ve son teklidir. Şarkı Haziran 1997'de Arista Records tarafından piyasaya sürülmüştür. Şarkı, hem Whitney Houston'ın hem de Babyface'in kariyerindeki en büyük hayal kırıklıklarından biridir. Şarkı çoğu listede yer almazken, ABD'de 77 numarayı geçememiştir. Şarkının bu düşük başarısı neticesinde, albümden başka bir şarkı yayınlanmamıştır. Darülaceze Darülaceze, 1895 yılında padişah II. Abdülhamit'in fermanı üzerine Okmeydanı'nda 27.000 metrekarelik bir alan üzerine kurulmuştur. Bir idare binası, sekiz aceze dairesi, çocuk yuvası, revir ve hastane, cami, kilise, sinagog, iş ocakları, aş ocağı, fırın, hamam, çamaşırhane, gasilhane, berberhane, hemşire ve bakıcılar için personel lojmanları, rehabilitasyon merkezi, hayvan kesimhanesi, demirbaş eşya deposu, kuru gıda ambarı, yaş sebze ve meyve muhafaza deposu, buzhane gibi üniteleri içine alan 20 binadan oluşmaktadır. Burada yüzyıldan beri din, mezhep, dil, ırk, sınıf ve cinsiyet farkı gözetmeksizin bakıma muhtaç kimsesiz, yaşlı ve sakat insanlarla, sokağa terk edilmiş 0-6 yaş arası çocuklar ücretsiz olarak, her türlü ihtiyaçları karşılanarak barındırılmaktadır. Bugün Aile ve Sosyal Politikalar Bakanlığı'na bağlı olan kurum , mülhak bütçe ile yönetilmektedir. Darülaceze'nin gelirleri, hayırseverlerin bağışları, zekat, adak, kurban bağışı, gayrimenkul hibeleri ve bunlardan alınan kiralar ile belediyece tahsil edilen %10 eğlence resminin %10'undan oluşmaktadır. Yin Dağları Yin Dağları, Çin'de, İç Moğolistan özerk yönetim bölgesinde (zizhiqu) dağ sırası. Daqing, Wula, Hara-narin, Şeyten ve Lang dağlarını kapsar. Yin Dağlarının büyük bölümünün yüksekliği 2.000m dolayındadır; güneybatdaki Daqing Dağlarında yükseklik 2.187 m'yi bulur.Yin Dağlarının alt sıraları, Huang Irmağının Ordos Çölünün kuzeyinde, oluşturduğu büyük kıvrım boyunca, kabaca doğu-batı doğrultusunda uzanır.Sert bir eğime sahip olan bu dağların güney yamacı keskin ve diktir; kuzey yamacı ise yumuşak bir eğilimle alçalarak kuzeydeki Gobi Çölünün yüksek platosuyla birleşir Dağların güney yamacının sularını Huang Irmağına ya da bu ırmağın kolları olan doğudaki Dahei ile batıdaki Wujia'ya katılan akarsular toplar.Kuzey yamacından kaynaklanan akarsular ise kuzeye doğru akarak çölde kaybolur; bu akarsuların başlıcaları Xilamulun (Moğol dilinde Şira Muren) ile Aibugai'dır. 27 Mart 630 tarihinde bölgede meydana gelen Yin-shan Muharebesi (陰山之戰 / , yīnshān zhī zhàn)'inde Kieli Kağan (Hieli Kağan) komutasındaki Doğu Göktürkler Tang Hanedanı tarafından yenildi. Tomb Raider II Tomb Raider 2, Tomb Raider video oyun serisinin ikinci oyunundur. Asıl adı Dagger of Xian'dır. Core Design tarafından geliştirilip Eidos Interactive tarafından piyasaya sürülmüştür. 1997'de PlayStation ve PC için aynı anda çıkarılmıştır. Lara Croft, mistik çağlarda Çin ordusu tarafından kullanılan Dagger of Xian adlı hançeri ele geçirmek için maceraya atılmıştır. Bu hançerin özelliği, kullanan kişi kendi kalbine soktuğunda dev bir ejderhaya dönüşmesiydi. Savaş esnasında birBuda rahibi tarafından şans eseri hançer ejderhanın kalbinden çıkarılır ve ait olduğu yere Tibet'teki buda tapınağına geri götürülür. Ancak bu hançerin peşindeki maceraperest sadece Lara değildir. Aynı zamanda bu efsaneye inananların kurduğu tarikatın başındaki Marco Bartol da hançerin peşindedir. Lara ilk başlarda hançerin Çin Seddi'nde saklandığına inanmaktadır, varsayımları doğrudur ama hançerin bulunduğu kapıya geldiğinde kapıda anahtar şeklinde bir nesnenin eksik olduğunu görür. Tam bu arada üzerine birisi saldırırken kendini son anda kurtarır ve karşısındaki adamı etkisiz hale getirir. Marco Bartol'un tarikatından olan bu adamı konuşturur ve kapının anahtarının Marco Bartol'da olduğunu öğrenir. Bunun üzerine Lara italya'ya doğru yola çıkar. Burası Lara'nın evidir. Büyük bir malikanesi ve maceraperest ruhunu doyurcak tüm ekipmanlara sahiptir. Evin dışında ve içinde olmak üzere yüzme havuzu, zor etaplarla dolu koşu ve eğitim parkuru, atış paligonu ve bilmeceli kapılar olmak üzere birçok ekipmanı vardır. Bir de Winston adında çok yaşlı ama nedeni bilinmeyen şekilde evin herhangi bir bölümünde karşınıza çıkabilen bir uşağı vardır. Oyun Çin Seddi'nde başlar ve son bölüm Tibet'ten sonra hançerin kapsını açmak için yine buraya geri dönülür Marco Bartol'nun saklandığı yerdir. Bu bölümün birçok yerinde tekne kullanılır. Bölümün ikinci kısmı da bir opera binasında geçer. Lara, saklandığı yerde aldığı darbeyle bayıltılarak götürüldüpü deniz ortasındaki petrol platformudur. Denizin dibinde, eski batık Maria Doria adlı dev bir geminin içidir. Bu bölümde Lara hançerin kapısının anahtarı Talion'u alarak Çin Seddi'ne geri döner. TaÅŸankara TaşAnkara, Danimarkalı heykeltıraş Jørgen Haugen Sørensen tarafından 1992 yılında yapılan ve Ankara , Çankaya ilçesi Sakarya caddesi yaya bölgesine konan heykel. Sorensen bu heykelin yapımı için Ankara'da oluşturduğu atölyede çalışmıştır. Heykelin boyutları 130x195x410 cm'dir. Alingsås Alingsås, İsveç'in güneybatısında yer alan bir şehirdir. Şehir, Säveån Nehri'nin Mjörn Gölü'ne döküldüğü bölgede kurulmuştur. İsveç'in iki büyük kenti Göteborg ve Stokholm'ü bağlayan ana karayolu bu şehirden geçmektedir. Şehir, Nya Lödöse kenti sakinleri tarafından kuruldu ancak Danimarka ordusu tarafından yakıldı. Yerleşim daha sonra 1619'da şehir konumuna alındı. Bu tarih, İsveç'in diğer birçok ilinden daha eskidir. İsveç'teki tarım ve sanayinin öncülerinden Jonas Alströmer, 1635 yılında bu kentte dünyaya geldi. Jonas Alströmer, İsveç'te patates yetiştiriciliğini başlatmasıyla bilinmektedir. Şehir günümüzde caddeleri boyunca yer alan kafeleriyle bilinmektedir. Şehirde Alingsås HK adlı hentbol kulübü bulunmaktadır. Rudolf Steiner Rudolf Joseph Lorenz Steiner (d. 25 Şubat 1861- ö. 30 Mart 1925), Avusturya asıllı filozof, bilim adamı, eğitimci, sanatçı, ezoterist, yazar, antropozofi’nin kurucusu. 1861’de Kraljevec’de doğdu. Viyana Yüksek Teknik Okulu’nda sosyal bilimler ve matematik okudu. 1891’de “Hakikat ve Bilgi” teziyle Rostock Üniversitesi’nde doktorasını tamamladı. 1889 ile 1896 yılları arasında Goethe’nin tüm yapıtlarını yayıma hazırladı. 1902’de H.P. Blavatsky’nin kurmuş olduğu Teozofi Cemiyeti’ne katıldı. Ancak sonradan “hakikat yolu”nun salt Doğu mistisizmine dayandırılamayacağı gerekçesiyle bu cemiyetten ayrıldı ve 1913’te reenkarnasyonu ilke edinen Antropozofi Cemiyeti’ni kurdu. Steiner, antropozofi’yi bir “spiritüel gelişim yolu” olarak tanımladı. 1920’de Goethe’nin yazılarından esinlenerek kurduğu okula Goetheanum adını verdi. Hayatının son yirmi beş yılını ruhsallık, sosyal bilimler, eğitim, sanat, tarım ve sağlık üzerine ders ve konferanslar vererek geçirdi. Steiner’in çalışmaları birçok ülkede, engelli çocuklar için okulların, bilim araştırma merkezlerinin ve sanat okullarının kurulmasına yönelik girişimlere temel oluşturmuştur. Aynı zamanda bir postkognisyon medyumu olan Rudolf Steiner spiritüalizm ve teozofi çevrelerinde Atlantis ve dünyanın bilinmeyen geçmişi hakkında “akaşik okumalar”ıyla bilgi veren iki önemli isimden biri olarak kabul edilir. Naziler’in baş düşmanlardan biri olarak kabul ettikleri Steiner’ı Hitler, çeşitli baskınlar düzenlemesine rağmen yakalattıramamıştır. Robert Yerkes Robert Mearns Yerkes (d. 26 Mayıs 1876 - ö. 3 Şubat 1956), ABD'de karşılaştırmalı psikolojinin () gelişmesine öncülük eden psikolog. Ursinus College'ı bitirdikten sonra, 1902'de Harvard Üniversitesi'nde doktorasını tamamladı ve orada 1917'ye değin psikoloji dersleri verdi. Önce omurgasızların davranışıyla ilgili çalışmalar yaptı; daha sonra basit memelileri incelemeye yöneldi. İlk kitabı olan The Dancing Mouse (1907; Dans Eden Fare) psikoloji deneylerinde fare ve sıçanların standart laboratuvar denekleri olarak kullanılmasına katkıda bulundu. Daha sonra insanlara yönelik psikoloji testleriyle ilgilenmeye başladı; insanın zihinsel yeteneğinin ölçümünde çok seçenekli testlerin ve sonradan yaygın olarak kullanılmaya başlayan bir puanlama cetvelinin (1915) geliştirilmesinde önemli rol oynadı. I. Dünya Savaşı sırasında 1.726.000 kişiyi kapsayan kitlesel ölçekte ilk psikoloji testi programını uygulamaya koydu. John Dillingham Dodson ile birlikte uyarılma ile performans arasındaki ampirik ilişkiyi açıklayan Yerkes-Dodson kanununu ortaya koydu. 1924'te Yale Üniversitesi'nde psikoloji profesörlüğünü üstlenen Yerkes, orada yeniden şempanze ve başka yüksek primatlarla ilgili araştırmalarına döndü. Kısa süre sonra büyük insansımaymunlar konusunda dünyanın önde gelen bilim adamlarından biri durumuna geldi. En önemli yapıtlarından biri sayılan The Great Apes (1929; karısı Ada Watterson Yerkes ile birlikte; Büyük insansımaymunlar), bu canlıların psikolojik ve fizyolojik yapıları konusunda uzun süre temel başvuru kaynağı oldu. Yerkes, 1929'da Orange Park'ta (Florida) Yale Primat Biyoloji Laboratuvarları'nı kurdu; davranışın sinirsel ve fizyolojik temellerinin incelendiği bu özgün merkezin adı, onun yöneticiliğinden ayrıldığı 1941'de Yerkes Primat Biyoloji Laboratuvarları olarak değiştirildi. Yerkes bir başka önemli yapıtı olan Chimpanzees'i (1943; Şempanzeler) yayımladıktan kısa bir süre sonra Yale'den emekliye ayrıldı. Jérôme Rothen Jérôme René Marcel Rothen (; d. 31 Mart 1978, Châtenay-Malabry), orta saha pozisyonunda oynayan Fransız eski millî futbolcudur. Çok fazla kullanılmasa da "Robot Rothen" lakabıyla bilinir. Futbolculuk döneminde; oldukça etkili duran topları, ortaları ve pasları ile ön plana çıkmaktaydı. Rothen, futbola; 1983 yılında, daha altı yaşındayken AS Meudon'da adım attı ve sırasıyla; Versailles, INF Clairefontaine ve Caen'de futbola devam etti. 1997 yılında Ligue 2 takımlarından Caen'de profesyonel olduktan sonra; 2000 yılında, o zaman Ligue 1'de mücadele eden Troyes'e transfer oldu ve orada kendini yavaş yavaş göstermeye başladı. Bunun bir sonucu olarak; 2002 yılının başında Monaco'ya transfer oldu. Burada başarılı bir sezon geçiren Rothen, ilk olarak; 2002-03 sezonunda Ligue 1'de 18 asist yaparak lig tarihinde "bir sezonda en fazla asist yapan futbolcu" rekorunu kırdı ve ardından; Monaco ile 2003-04 sezonunda Şampiyonlar Ligi'nde final oynadı. 2004 yılında doğduğu bölgenin takımı olan Paris Saint-Germain'e transfer oldu ve bu takımda beş yıl forma giymesine rağmen bekleneni tam olarak karşılayamadı. 2009 yılında İskoçya'nın en ön plana çıkan iki takımdan biri olan Rangers'a kiralandı. 2010 yılının başında ise; Süper Lig takımlarından Ankaragücü'ne sezon sonuna kadar kiralandı. Sezon sonunda Paris SG'ye geri dönen Rothen, kadro dışı bırakıldı ve Ekim 2010'da takımıyla sözleşmesini karşılıklı olarak feshetti. Rothen, 2011 yılında; Ligue 2'ye yeni yükselen ve Korsika adasında yer alan Bastia ile sözleşme imzaladı. Bastia ile ilk sezonunda; hem lig şampiyonluğu yaşayıp tekrar en üst lige yükselme sevincini yaşadı, hem de ligde "yılın oyuncusu" seçildi ve "yılın takımı"'nda yer aldı. 2013 yılında Bastia ile karşılıklı anlaşarak sözleşmesini feshetti. Aynı yıl yaz transfer döneminde futbola başladığı takım olan Caen ile anlaştı ancak 16 Ekim 2013 tarihinde Caen ile olan sözleşmesini karşılıklı olarak feshetti. 1 Ocak 2014 tarihinde ise futbolu bıraktığını açıkladı. Fakat, 19 Ocak 2015 tarihinde amatör takımlardan Plessis-Robinson ile anlaşarak sahalara geri döndü. Rothen, Fransa millî takım formasını giydiği 2003-2007 yılları arasında 13 maça çıktı ve bir gol attı. Millî takım forması altında 2003 FIFA Konfederasyonlar Kupası ve 2004 Avrupa Futbol Şampiyonası turnuvalarında mücadele eden Rothen, millî takım ile Konfederasyon Kupası şampiyonluğu yaşarken, Avrupa Futbol Şampiyonası'nda ise çeyrek final gördü. Jérome René Marcel Rothen, 31 Mart 1978 tarihinde, Fransa'nın başkenti olan Paris'ten yaklaşık 11 km uzaklıkta olan Hauts-de-Seine kasabasının güneybatısında yer alan, kalabalık bir mahalle olan Châtenay-Malabry'de, amatör futbolcu olan Jean-Pierre ile öğretmen olan Dominique'nin çocuğu olarak dünyaya geldi. Çocukluk dönemini bu semtte geçirdi. Okuldan aldığı eğitimden sonra ek olarak öğretmen olan annesinden eğitim alıyordu. Küçük yaşlarda futbola büyük ilgi gösteren Rothen, babsından, dedesinden (Marcel) ve amcasından (Patrick) futbol dersi aldı. Özellikle babası, uzun yıllar AS Meudon'da oynadı ve AS Meudon takımının en önde gelen futbolcularından birisiydi. Bir yandan futbol takımlarında yetişirken bir yandan da babasından, amcasından ve dedesinden futbol dersi alıyordu. Rothen, futbola; 1983 yılında, altı yaşındayken AS Meudon takımında başladı. 1988 yılında Versailles takımında, 1991 yılında ise; Fransa'nın en seçkin futbol akademilerinden biri olan olan INF Clairefontaine'de futbola devam etti. Rothen, Clairefontaine'de futbola devam ederken William Gallas, Louis Saha, Thierry Henry, Nicolas Anelka gibi oyuncularla yer aldı. Özellikle Clairefontaine'de futbola devam ettiği dönemlerde, William Gallas ve Thierry Henry ile birlikte Clairefontaine'in en iyi genç futbolculardan birisi olarak gösteriliyordu. 1994 yılında ise o zaman Division 1'de mücadele eden Caen'de futbola devam etti. Rothen, 1996-97 sezonunda Caen'in A takımıyla antrenmanlarda yer aldıysa da hiç A takımının formasını giyemedi. Caen o sezon Division 2'ye düştü. Rothen, 1997-98 sezonunda Caen takımında o zamanki teknik direktör Gabriel Calderón döneminde profesyonelliğe adım attı. Caen forması altında kariyerindeki ilk resmî maçına; 13 Eylül 1997 tarihinde 2-1 kaybettikleri maçta Toulon karşısında çıktı ve 45 dakika sahada kaldı. Kariyerindeki ilk golünü ise; 21 Ocak 1998 tarihinde 2-0 kazandıkları maçta Laval karşısında attı. Rothen, 1997-98 sezonunda 23 maça çıktı ve üç gol attı. Rothen, 1998-99 sezonundaki ilk maçına; 8 Ağustos 1998 tarihinde 2-1 kaybettikleri Gueugnon'a karşı çıkarken; 3 Ekim 1998 tarihinde 4-1 kazandıkları maçta Guingamp'a karşı hem sezonun ilk gollerini attı, hem de kariyerinde ilk kez iki gol birden atmayı başardı. Rothen, 1998-99 sezonunda 39 maça çıktı beş gol attı. Rothen, 1999-2000 sezonundaki ilk maçına; 31 Temmuz 1999 tarihinde 1-0 kazandıkları maçta Toulouse'a karşı oynadı. 21 Ağustos 1999 tarihinde ise Créteil karşısında 2-1 kaybettikleri maçta kendi kalesine gol attı. 16 Ekim 1999 tarihinde 1-1 biten maçta yine Stade Lavallois karşısında bu sefer rakip kaleye attı. 1997'den itibaren sürekli oynamaya başlayan Rothen, 1999-00 sezonunda 39 maça çıktı ve üç gol atarken; Caen'de oynadığı süre boyunca 114 kez forma giydi ve 11 gol attı. Rothen, Caen'deki performansıyla Troyes'in o zamanki teknik direktörü Alain Perrin'in dikkatini çekti ve Rothen, 2000-01 sezonunda Ligue 1 takımlarından Troyes'e transfer oldu. Troyes ile ilk resmî maçına 28 Temmuz 2000 tarihinde Marseille karşısında çıkan Rothen, ilk golünü ise 6 Eylül 2000'de daha sonra uzun süre forma giydiği Paris Saint-Germain karşısında serbest vuruştan kaydetti. 27 Ocak 2001'de oynanan ve 3-3 biten Strasbourg maçında ise 64. ve 82. dakikalarda olmak üzere, iki gol birden attı. Rothen, 2000-01 sezonunda 38 maça çıktı ve dört gol attı. 2000-01 sezonunda başarılı bir performans sergileyen Rothen, lig şampiyonu olan Nantes'ın radarına girse de, transfer gerçekleşmedi. 30 Haziran 2001 tarihine gelindiğinde; WIT Georgia ile oynanan ve Troyes'in 6-0 kazandığı Intertoto Kupası 2. ön eleme turu karşılaşması, Rothen'in ilk Avrupa tecrübesi oldu. Rothen, 25 Temmuz 2001 tarihinde Wolfsburg ile oynanan Intertoto Kupası'nda yarı final ilk maçının 22. dakikasında kazandıkları penaltıyı kullandı ve bu penaltıyı Wolfsburg kalecisi Claus Reitmaier kurtardı ama Troyes maçı 1-0 kazanarak rövanş maçı için avantaj sağladı. 1 Ağustos 2001 tarihinde ise Wolfsburg ile oynanan rövanş maçında bir gol attı ve bu gol; kendisinin Avrupa Kupalarında attığı ilk goldü. Troyes, bu maçtan sonra finale yükselerek, UEFA Kupası'na gidebilmek için İngiliz takım Newcastle United ile eşleşti. Troyes, Newcastle United ile oynanan ilk maçı 0-0, ikinci maçı ise 4-4'lük sonuçlarla tamamladı. Troyes, bu sonuçla deplasman gol avantajıyla Intertoto Kupası'nın sahibi oldu ve UEFA Kupası'nda mücadele etmeye hak kazandı. Rothen, 2001-02 sezonunda Troyes forması altındaki ilk maçına 28 Temmuz 2001'de 3-0 kazandıkları maçta Guingamp'a karşı çıktı. 1 Kasım 2001 tarihinde ise; UEFA Kupası'nda, Troyes'in Leeds United'ı 3-2 yendiği maçta takımının 3. golünü attı. Ama Troyes ilk maçta 4-2 yenildiği için UEFA Kupası'na veda etti. Rothen, 2001-02 sezonunun ilk yarısında 30 maça çıktı ve iki gol attı. Troyes formasıyla ise 68 maça çıktı ve altı gol kaydetti. Troyes takımında gösterdiği performansla, Monaco teknik direktörü Didier Deschamps'ın transfer listesine giren Rothen, 2001-02 sezonunun devre arasında, 11 Ocak 2002 tarihinde; 4,7 milyon € karşılığında Monaco'ya transfer oldu ve 4,5 yıllık sözleşme imzaladı. Rothen, Monaco'ya geldiğinde 11 numaralı formanın sahibi oldu. 2002-03 sezonunda ise, her zaman giydiği 25 numaralı formanın sahibi olacaktı. Transfer edildiği ilk dönemlerde ilk on bire girmekte zorlanan Rothen, daha sonra maç sürekliliğini sağlamayı başardı. İlk resmî maçına; 23 Ocak 2002 tarihinde 3-0 yenildikleri maçta eski takımı Troyes karşısında çıkarken, ilk golünü ise; tam bir ay sonra, yani 23 Şubat 2002 tarihinde Guingamp karşısında yaklaşık 35 metreden attı. Rothen, 2001-02 sezonunun ikinci yarısında 15 maça çıktı ve bir gol attı. 2001-02 sezonunda ise toplam 45 maçta oynadı ve üç gol attı. Rothen, 2002-03 sezonundaki ilk maçına; 3 Ağustos 2002'de 4-0 kazandıkları maçta yine eski takımı olan Troyes karşısında çıkarken; ilk golünü ise 24 Ağustos 2002'de 1-0 kazandıkları maçta Sochaux'a karşı attı. 15 Aralık 2002 tarihinde ise; 4-0 kazandıkları maçta yine Guingamp'a yine iki gol birden atmayı başardı. 2003 yılında, Monaco ile birlikte Fransa Lig Kupası şampiyonluğu sevincini yaşadı. Rothen, 2002-03 sezonunda 42 maça çıktı ve 4 gol attı. Monaco, 2002-03 sezonu sonunda ligi ikinci sırada tamamlamasına rağmen yaşadığı kriz ve mali sorunlar nedeniyle gelecek sezon için Ligue 2'ye düşürüldü ve yerine ligi 18. sırada tamamlayan Le Havre'ın gelecek sezon da lige devam etmesi kararı verildi. Monaco'da oynayan bazı futbolcuların (Rothen de dahil olmak üzere) takımdan ayrılıp yeni kulüp bulmaları beklenirken Monaco, açılan davayı kazandı ve gelecek sezon da Ligue 1'de mücadele etmeye hak kazandı. Rothen, 2003-04 sezonundaki ilk maçına; 2 Ağustos 2003'te 2-0 kazandıkları maçta Bordeaux karşısında çıktı. Monaco, 3 Kasım 2003 tarihinde; Şampiyonlar Ligi gruplar mücadelesinde, Deportivo karşısında 8-3 kazanmıştı ve o dönemde; "Şampiyonlar Ligi tarihinin en gollü maçı" olarak tarihe geçerken; Rothen, maçın ilk golünü attı ve kariyerindeki ilk Şampiyonlar Ligi golünü attı. 2003-04 sezonu devre arasında İngiltere'den Arsenal ve Liverpool ile İtalya'dan İnter, Milan ve Juventus takımlarının Rothen'e teklif götürdüğü haberleri çıktı. Mevcut sezonda Şampiyonlar Ligi'nde başarılı sonuçlar alan Monaco, UEFA Şampiyonlar Ligi çeyrek final rövanş maçında Real Madrid'i 3-1 yenerek yarı finale yükseldi. Yarı finalde Chelsea'yi de eleyen Monaco, finale yükselmeyi başardı. Böylece Rothen, kariyerinde ilk kez mücadele ettiği Şampiyonlar Ligi'nde finali gördü. Monaco'nun bu ve ligdeki başarısı sayesinde, kendisi; Fernando Morientes, Dado Pršo ve Ludovic Giuly ile beraber takımın en etkili oyuncular olarak gösteriliyordu. Rothen, 30 Nisan 2004 tarihinde oynanan ve 2-1 kazanılan Nice maçında yaşadığı sakatlık nedeniyle 34. dakikada yerini Jaroslav Plašil'e bıraktı. Maç sonrasında yapılan kontrollerde kendisinin kasık iltihabı geçirdiği öğrenildi. Bu sakatlık, Rothen'in Şampiyonlar Ligi finalinde oynayamaması endişesine düşürse de bu sakatlık, çabuk atlatıldı. Sonraki günlerde Rothen, bu kez diz ve sırt ağrısından şikayetçiydi. Fransa millî takımının fizyoterapisti Philippe Boixel, bu ağrıların geçmesi için Rothen'e kulağındaki inci küpeyi çıkarmasını tavsiye etti ve Rothen bu ilginç tedaviyle diz ve sırt ağrılarından kurtulmuş oldu. Şampiyonlar Ligi finalinde Porto ile karşılaşan Monaco, maçın 23. dakikasında Giuly'nin de sakatlanıp oyuna devam edememesinin etkisiyle maçı 3-0 kaybedip turnuvada ikinci oldu. Bu maçta Fenerbahçe'nin teknik direktörü Christoph Daum, Rothen'i bizzat izlemek için final maçının oynanacağı stadda yer aldı ve incelemelerde bulundu. Rothen ise o sezon Deco ile birlikte UEFA Şampiyonlar Ligi'nin en fazla asist yapan futbolcusu oldu. Fransız futbolcu, 2003-04 sezonunda 45 maça çıktı ve bir gol atabildi. Monaco'da ise; 106 maça çıktı ve 6 gol attı. UEFA Şampiyonlar Ligi ve Ligue 1'de asist kralı olmayı başaran Rothen, büyük takımların iyice dikkatini çekti. Chelsea, Valencia, Barcelona gibi takımlardan teklifler aldı. Chelsea, Rothen için 25 milyon $'ı gözden çıkardı ancak pahalı olduğu için transfer etmekten vazgeçti. Barcelona da Rothen'i almak için Marc Overmars'ı serbest bıraktı ve takımdan ayrılıp başka kulübe gitmesini bekledi. Ancak futbolcu bu teklifleri reddetti ve hem kendisinin, hem de Paris Saint-Germain'in o zamanki teknik direktörü Vahid Halilhodžić'in isteğiyle; 28 Haziran 2004 tarihinde 11 milyon € karşılığında hayranlık duyduğu ve oynamak istediği takım olan Paris Saint-Germain'e transfer oldu. Fransız futbolcu, gelmesinin nedeni olarak; ""Ben Paris Saint-Germain taraftarı olarak doğdum ve büyüdüm. Bu yüzden bütün teklifleri hiç düşünmeden reddettim ve Paris Saint-Germain'i seçtim."" açıklamasını yaptı. Rothen, Paris Saint-Germain forması altındaki ilk maçına; 7 Ağustos 2004 tarihinde 2-1 kaybettikleri maçta Rennes karşısında çıktı. 14 Eylül 2004 tarihinde Şampiyonlar Ligi H Grubu'nda 3-0 kaybettikleri Chelsea maçında kasığındaki ağrısı nedeniyle 84. dakikada yerini Jean-Hugues Ateba'ya bırakmak zorunda kaldı. 20 Ekim 2004 tarihinde ise; Şampiyonlar Ligi H Grubu'nda 2-0 kazandıkları Porto maçında ayak bileği kırıldı. Bunun sonucunda Rothen, sahalardan dört ay uzak kalmak zorunda kaldı. Bu Rothen'in 2004-05 sezonunda yaşadığı ikinci ciddi sakatlıktı. 19 Ocak 2005 tarihinde ise, ayak bileğindeki alçının alınması için operasyon geçirdi. Rothen, sahalara; 26 Şubat 2005 tarihinde 1-0 kazandıkları maçta, sonraki yıllarda formasını giyeceği takım olan Bastia karşısında döndü. 22 Nisan 2005 tarihinde ise 3-1 kazandıkları Nice maçında, Paris Saint-Germain forması altındaki ilk golünü attı. Rothen, 2004-05 sezonunda yaşadığı sakatlıklar nedeniyle sadece 22 maça çıkabildi ve bir gol atmayı başarabildi. Rothen, 2005-06 sezonundaki ilk maçına; 29 Temmuz 2005 tarihinde 4-1 kazandıkları maçta Metz karşısında çıkarken; ilk golünü de bu maçta attı. O sezon; her ne kadar geçen sezona göre daha fazla maçta oynadıysa da, yaşadığı sakatlıklar yüzünden eski formuna kavuşmayı başaramadı ve hocaları; Laurent Fournier ile Guy Lacombe, Rothen'e pek şans vermiyordu. Ancak buna rağmen, aynı sezonda Fransa Kupası'nda finalde forma giydi ve PSG, Marseille'yi 2-1 yenerek kupanın sahibi oldu. Bu kupa, Rothen'in PSG forması altında kazandığı ilk kupa oldu. Rothen, 2005-06 sezonunda 33 maça çıktı ve bir gol attı. Rothen, 30 Temmuz 2006 tarihine gelindiğinde ise; Fransa Süper Kupası maçında, Lyon karşısında oynadı ve o maçta gol atarak, Paris Saint-Germain tarihinin 2.500 golünü attı. Rothen, 2006-07 sezonundaki ilk lig maçına; 5 Ağustos 2006 tarihinde 3-2 kaybettikleri maçta Lorient karşısında çıktı. Kasım 2006'da, takımının hocası Lacombe ile tartıştı ve takımdan ayrılmak istedi. Hatta; eski takımı Monaco, Lille ve PSV Eindhoven'ın kendisini istediğini de açıkladı. Rothen, Lille ile her konuda anlaştı ve tam sözleşme imzalayacağı gün, PSG hocası Lacombe görevden alınmıştı ve yerine Paul Le Guen geldi. Le Guen, geldiği ilk gün Rothen'i takımda kalmaya ikna ettirmeyi başardı ve Rothen, Lille ile sözleşme imzalamaktan son anda vazgeçip takımda kaldı. Rothen, yeni hocası Le Guen'in kendisine verdiği destekten dolayı da çok mutlu olduğunu söyledi. Rothen; Le Guen takımın başına geçtiğinden itibaren formunu yakalamaya, takımda sürekliliği sağlamaya başladı ve sezondaki ilk golünü; 21 Nisan 2007 tarihinde 4-0 kazandıkları maçta Nantes'a karşı attı. 28 Nisan 2007 tarihinde ise Toulouse karşısında maçın son saniyesinde gol atarak takımının kümede kalmasını sağladı. Rothen, 2006-07 sezonunda 36 maça çıktı ve üç gol attı. Rothen, 2006-07 sezonunun ikinci yarısından itibaren gösterdiği etkileyici performansıyla Beşiktaş ile Lyon takımlarının dikkatini çekti. Hatta Lyon'un, Rothen'i takımdan ayrılan Florent Malouda'nın yerine istediği öğrenildi ancak Rothen, 27 Temmuz 2007 tarihinde takımıyla olan sözleşmesini dört yıla, yani 2011'e kadar uzattığını açıkladı. Rothen, 2007-08 sezonundaki ilk maçına; 4 Ağustos 2007 tarihinde 0-0 biten maçta Sochaux karşısında çıktı. İlk golünü ise; Fransa Lig Kupası mücadelesinde 16 Ocak 2008 tarihinde 4-0 kazandıkları maçta Valenciennes karşısında kaydetti. Sezonun ilk lig golünü ise; 23 Ocak 2008 tarihinde 3-0 kazandıkları maçta Metz'e karşı attı. Aynı sezon Fransa Lig Kupası şampiyonluğu yaşadı. Fransa Kupası'nda ise final oynadı. Rothen, 2007-08 sezonunda 40 maça çıktı ve dört gol attı. Rothen, 2008-09 sezonundaki ilk maçına; 9 Ağustos 2008 tarihinde 1-0 kaybettikleri maçta eski takımı olan Monaco'ya karşı çıktı. Ekim ayının başlarında Nancy maçı öncesi sakatlık geçirdi ve o maçta forma giyemedi. 18 Ekim 2008 tarihinde oynanacak olan Lorient maçına yetiştirilmeye çalışılan Rothen, son anda hazır hale getirildi ve o maçta defansın sol kanadında başlamasına rağmen; Loris Arnaud'un attığı galibiyet golünün asistini yaparak, PSG'nin maçı 3-2 kazanmasında büyük rol oynadı. Sezonun ilk golünü ise; 26 Ekim 2008 tarihinde 4-2 kazandıkları "Fransa'nın derbisi" olarak adlandırılan maçta Marseille karşısında serbest vuruştan attı. Avrupa kupalarındaki son golünü de; yine PSG formasıyla, 26 Şubat 2009 tarihinde yine Wolfsburg'a karşı kaydetti. PSG, UEFA Kupasında çeyrek finale kadar gelmeyi başardı. 19 Nisan 2009 tarihinde Ligue 1 maçında 3-0 kazandıkları ve "maçın en iyisi" seçildiği maçta Le Havre takımına karşı attığı gol ise, PSG kariyerindeki son golü oldu. Rothen, 2008-09 sezonunda 49 maça çıktı ve dört gol attı. Rothen'in 2009 yaz mevsiminde Trabzonspor'a gideceği yönünde haberler çıkmasına rağmen, Trabzonspor Rothen'le ilgilenmediğini açıkladı. Ayrıca bu sezon Rothen'in adı İspanya'nın Real Mallorca ile Espanyol, Fransa'nın Nice ile St. Etienne, İngiltere'nin Blackburn Rovers, Birmingham ile Portsmouth, Almanya'nın Schalke 04, Hannover ile Eintracht Frankfurt, Yunanistan'ın Olympiakos ile Panathinaikos ve Katar'dan gideceği belli olmayan takım ile anıldı, ancak bu transferler gerçekleşmedi. O dönemde tekrar Fenerbahçe'nin teknik direktörü olan Daum'un ilk olarak Rothen'i istediği iddia edildi. Rothen, Fenerbahçe'den ve Schalke 04'ten teklif aldığını doğrularken; Fenerbahçe'nin teklifini kulübün zorlamasıyla reddettiğini söylerken, Schalke 04 ile her konuda anlaştığını ancak Rafinha takasın gerçekleşmediğini söyledi. Takasın gerçekleşmemesinin sebebini; Her iki kulübün anlaştığını ancak Schalke'nin son anda, Rafinha'yı 15 milyon € karşılığında Bayern Münih'e satması olduğunu söyledi. Rothen, PSG'den ayrılan Paul Le Guen'nin yerine Antoine Kombouaré'nin gelmesiyle kadroya girmekte zorlanmaya başladı. Bu durumdan sonra, 2009-10 sezonunda PSG'nin rezerve takımında mücadele etmeye başladı. Rothen, rezerve takımıyla tek maçını 8 Ağustos 2009 tarihinde Le Mans rezerve takımı karşısında yaptı ve PSG bu maçı 2-0 kaybetti. Rothen, 1 Eylül 2009 tarihinde 1,5 milyon