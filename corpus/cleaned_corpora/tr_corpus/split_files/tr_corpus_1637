başa top­ rak örtülü 3 bin kârgir taş bina, kale gibi ve kule gibi mükellef ve mamur evlerdir. Tamamı 11 mahalledir ve 40 mihraptır. Lâkin her mahalle­ si birbirinden uzak dağlarda ve tepelerin topraklı yerlerinde ku­ rulmuştur. Camilerinin önde geleni, çarşı içinde Kılıç Ali Paşa Camii bir dinlenme yeri, yüksek çınarlarla avlusu süslenmiş, kurşunlu ve kârgir kubbeli bir geniş güzel camidir. Yine çarşı başında Hacı Turan Camii kârgir kubbesi kurşun­ lu ve düzgün minareli camidir. Kapısı üzere tarihi 111 Benâ hâze'l-mescide'ş-şerif el-Hâc Tûrârı bin Musa tarihuhu lehüve beytü'l-ibâdeh. Uçurum başında fatih İbrahim Bey Camii, Eski Cami na­ mıyla bilinen camidir. 3 adet büyük kubbesi kârgir ve kurşun­ ludur. Yüksek bir minaresi ve iki kapısı var, biri sağ tarafta mer­ diven ile çıkılır, biri kıble kapısıdır ki avlusuna açılır. Avlusunda bir çeşit abdest havuzu var, eski ustaların işidir. Başka uzak mahallelerde nice kurşun örtülü camiler vardır. İbadet edip gördüğümüz bu camilerdir, ama çoğu mescitlerdir. Şehirden uzakta taşra mahallerde gözüken Rüstem Paşa Camii ve Kumanlı Camii. 2 hamamı var, biri Hersekoğlu Ahmed Paşa Hamamı ve biri fatih İbrahim Bey Hamamı'dır. 2 medresesi var, biri Menfî Efendi ve biri Hulusi Efendi medreseleridir. 7 hanı var, bunlardan Hacı ivaz Hanı, kârgir yapıdır. 7 mektebi var, ikisi kurşun kubbeli ilim yuvalarıdır. Bütün sultan çarşısı 200 ticarethanedir. Her dükkânın önün­ de birer sofa vardır, üstleri kiremit ile örtülü sofalardır. Onlarda da pazar günleri insan deryası toplanıp o sofalar üzerinde mal­ larını satarlar. Ama bedesten yoktur. Allah'ın hikmeti bu güzellik çarşısının ortasında kahve­ haneler köşesinde bir üzüm asması yetişmiş. İki adam ancak kucaklar bir cüsseli ve iri üzüm asmasıdır. Bütün çarşının cad­ desi üzerine uzun dallar salıp ana yolu baştan başa dalları ve yaprakları ile örtmüş ki toz girecek kadar, güneş tesir edecek yer yoktur. Bir koyahtır ki tüm kahvehanede ve güzellik çar­ şısında hazır olan âşıklar bu ağacın gölgesinde dilber temaşa ederler. Nice bin salkım üzümü yol üzere avize gibi sarkmış­ tır. Bütün gelen geçen atlılar üzüm salkımlarından alıp yer­ ler. Aşlama ilminde ustalığı olan her bağban marifetini gös­ termek için bu üzüm asmasına bir kalem üzüm çubuğu aşlayıp bir çeşit daha üzümü hâsıl olur. Böyle herkes bu üzüm ağacına dal aşlaya aşlaya sarı, yeşil, kırmızı kış üzümü, kadın parmağı, ter gömlek, kıradina, kumla, razakı, beylerce, misket, alaca ve siyah üzümün de çeşitleri, kısacası hakir gördüğün­ de mahsulü zamanı idi, 37 çeşit üzüm rengini gördük ki sicil112 de de yazılmıştır. Arap ve Acem'de Urla'nın çarşı üzümü meş­ hurdur. Beyt Nazar kıl nev'-i inşâna kimi zehr ü kimi sükker Aceb hikmet bir ağaçda olur yüz bin semer peyda beyti bu üzüm asmasının hakkında uygun beyttir. Kısacası bü­ yük velilerin nazarı değmiş bir ağaçtır. Piri Beşe'nin babası 120 sene yaşamış bir yaşlı kimse idi. Çocukluğumdan beri bu ağacı böyle bilirim. Ve babam da 100 yıl yaşamış idi, onlar da bu ağacı böyle bilirim, diye anlatırdı diye Pîrî Beşe'nin babası böyle anlattı. Gerçekten de gezip gör­ düğümüz memleketlerde benzeri olmayan görülmeye değer bir üzüm ağacıdır ki yaz kış nice bin salkım üzümü asılı durur, kimi biter kimi yiter. Ve yedi kere üzüm verir dalları vardır. Hamd ol­ sun hakir de teberrüken iki salkım üzümünden yemek kısmet oldu. Bu şehirde asla kireç binalı duvar yoktur. Baştan başa be­ yaz mermer gibi taştır. Gayet düzgün ve sıralı mühendisane gü­ zel binaları vardır. Bütün dağ, bayır, ırak ve yakını bahçe ve bağlardır ki bu şeh­ ri bağlar süslemiştir. Ağaçlarının çoğu zeytin ağacıdır. Bu şehrin yiyecek ve içeceklerinin övüleni, zeytini, zeytin­ yağı ve üzümü meşhurdur. Mahsullerinden sabunu, Haleb'in İdlib sabunundan ve Ku­ düs Trablus sabunundan çoktur ki cihanı tutmuştur. Zira bu şe­ hir içinde tam 70 adet sabun işliği vardır. Ve 240 zeytinyağı değirmenleri vardır. Bu şehirde yetişen zeytin ve zeytinyağı Edremit Şehri'nde ve Karaburun kazasın­ da olmaz. Zira dağı taşı iki konak yer zeytin ormanından insan geçemez. Ve zeytinin Allah'ın emri yaratılışı acı olmak üzeredir. Ama bu şehrin zeytini de taze iken diğer meyve gibi ekmek ile yenilir. Çeşit çeşit iri ve yağlı zeytini olur ki aşlama tabir eder­ ler bir çeşit mor Rum cevizi kadar iri zeytini var. Olgunlaştığın­ da ağacından silkip vilâyet ayanı birbirlerine hediye gönderir­ ler. Yeryüzünde benzeri yoktur. Belki İncir ve zeytine and olsun [Kur'ân, Tîn, 1] âyeti bu zeytin hakkında inmiş ola, gayet lezzet­ li zeytindir. Bu şehir halkı bu gibi güçlendirici zeytinleri yedik­ 113 lerinden eşleriyle çok birlikte olup o kadar çocukları var ki an­ latılmaz. Şehri taşlık içinde olduğundan Temmuz ayında havası ağır­ dır, ama kışı gayet hoştur. Halkı gayet garip dostu ve zevk ehli adamlardır ki daima bağlarında ve kahvehanelerinde sohbet ederler. Çarşının sol tarafındaki kahvenin karşısındaki çeşmenin ta­ rihidir Bu makâmı Hacı Ahmed Ağa eyledi sebil Umaram maksûdunu vere ana Hayy-ı Cemîl Bir elifzamm ile Nâmı dedi anın tarihin Çeşme-i âbıhayatm kân-ı cû-yi selsebîl. Sene 1055 Bütün sularının tesirindendir ki tüm halkı gayet cesur ve yü­ rekli adamlardır. Hepsi Cezayir esvabı giyerler, levent ve gazi adamlardır. Taze yiğitleri Çarpan Boğazı'nda ve Karaburun yo­ lunda Turna Beli'nde bel kesip haramilik ederler. Bütün halkı baştan başa tüfenklidir. Hatta (—) tarihinde İs­ mail Paşa bu şehre tüfenk teftişine gelip reaya ve askerlerden tüfenk toplayıp gider. Bir gün bu şehrin yiğitlerinden birkaçı mız­ raklar ve harbeler ile ava çıkıp dağda bir yaban domuzu rast ge­ lip mızrakla cenk ederken domuz bu yiğitlerin birisine saldırıp yaralayıp kaçar. Bu yiğitlerin biri, Var gidi hınzır var. İsmail Paşa gibi arkan var. İstersin dün­ ya halkını azı dişinle azıla, zira bizde tüfenk komadı. Yohsa biz seni sağ mı korduk. diye darb-ı mesel olmuştur. Bu şehrin Rum keferesi tazelerine kızan derler. Onlar da ga­ yet yarar olup bir düşmandan yüz çevirmemişlerdir. Defalarca bu Rumların ikisi üçü bir olup Malta firkatelerini basıp söndür­ müşlerdir. Bu şehirden bir adam bir tarafa gidecek olduğunda bu şehrin kızan Rumlarından adam alıp çekinmeden korkma­ dan giderler, yarar Rumları olur. Bu şehrin Urum keratsası adlı taze güzeli, kiritsi ve pedaki namlı dilber mûğpîçeleri olur. Cezayir esvaplı başı fesli ve siyah kaşlı, ceylân gözlü Rum çocukları olur ki anlatılmaz, gayet meş­ hurdur, vesselâm. 114 Urla ziyaret yerleri Evvelâ Tekke Köyü'nde Samud Baba. Şehir içinde Memi Dede ve Eski Memi Dede. Bu iki sultan­ lar Vukuflar Köyü'nde yatmaktadırlar. Hesapsız kerametleri gö­ rülmüştür. Ve Eski Memi Dede oğlu Ali Dede vefat ettiğinde musallâda cenaze namazını nice bin adam kılarken naaşı tabu­ tuyla halkın gözü önünde kaybolup tüm hazır olanlar hayretler içinde kalıp şaşırırlar. Sonra üçüncü gün bağlar içinde bir tepe üzerinde bulunup orada defnederler. Hâlâ halkın ziyaretgâhıdır ve yakın zamanda olmuştur. Cenazesine bulunanlar ile tanışıp onların anlattıkları üzere yazıp ziyaret ettik. Sırrı aziz olsun. Süleymanlı Köyü'nde Şeyh Hüsameddin ve diğer Şeyh Hüsameddin-i Erdebilî Hâcegân [Nakşibendî] tarikatında ulu sultandır. Bunlar Kızılca Köyü'nde gömülüdürler. Yine Kızılca Camii'nde Hoca Ali hazretleri, Hoca Hayreddin, Şeyh Bahri ve Derviş Fehmi Efendi. Fatih Camii'nin imamı Pîrî Efendi Kuşlular Köyü'nde yat­ maktadır. Ruşenî tarikatmdandır ki Ömer Ruşenî hazretleri ne­ fes edip Ey Pîrî. Var Rum'un Urla'smda pîr ol diye Sultan I. Se­ lim zamanında bu şehre gelip nice bin insana tarikat önderi ol­ muştur. 180 sene yaşayıp sonunda Urla'da kaldılar. Ömer Ruşenî hazretleri İbrahim Gülşenî hazretlerini de Mısır'a gönderip post sahibi olmuştur ve Ruşenî'den Gülşenî olmuştur. Bu Şeyh Pîrî Urla'da pîr olmakla nice yüz bin dervişe önder olmuştur. Onun için Urla halkı tamamen Hoca Pîr tarikatmdadırlar, ulu ziyaret yerdir. Meczuplardan Abdi Çelebi hayatta idi. Hamd olsun müba­ rek ellerini öpüp hayır dualarını aldık. Bu şehir eski olduğun­ dan büyük velileri gayet çoktur, ama ziyaret ettiğimiz sultanlar bunlardır. Bu şehirden tüm safalı dostlarla vedalaşıp 20 adet Rum kı­ zanı ve serdar Pîrî Beşe'den 40 nefer yeniçeri yoldaşı kılavuz alıp toplam 60 nefer yiğit leventle Urla'dan çıkıp bağ, bahçe ve zeytin ormanları içinde batıya doğru deniz kıyısı ile bir saat geçip Ka­ raburun yolu deniz kıyısında kalıp biz sol tarafta Çarpan Boğazı adlı amansız yola yöneldik. Bütün yoldaşlarımız hazır olup sus­ kun yol almakta idik. A llah'ın hikm eti, Evliyâ'nın başından geçenler Bu taşlık 115 ve ormanlık yolda bu kadar yaya gaziler ile giderken tüfenk fi­ tili kokusu alındı. Hemen yoldaşlarımız olan 70 nefer tüfenkliler taraf taraf orman içine dağılıp aç kurt koyuna ve koyun tuza seğirtir gibi seğirtip orman içinde araştırırken taptaze bir adam kolu ve bir kılıç getirdiler. Hakir de ileri vardım, iki kellesiz adam leşi gördüm. Henüz kanları akmakta ve canları cenne­ te girmekte, ikisi de mızrakla yaralanmışlar. Bre bu hâl nedir. diye daha ileri vardık. Bir kolsuz civan yiğit, bir ak sakallı ihtiyar adam ve iki kara kaşlı adam ayak­ larında çizmeleri, bellerinde kılıçları ve esvapları ile yatarlar. Cenk ede ede parça parça olup henüz şehit olmuşlar. Bre hazırlıklı olun diye tüm yoldaşlara tembih edip bu tehlikeli yerden bir hoş geçelim, derken hemen ileriden bir Al­ lah Allah sesi duyuldu ve 20-30 tüfenk atıldı. Hemen hakirin yanında kalan yoldaşlar ceylân gibi sıçra­ yarak ileri seğirttiler. Hakir de seyishaneleri hizmetçilerime bı­ rakıp biz de ileri vardık. Meğer bizim daha önce geriden ileri giden kılavuzlarımız pusuda yatan 17 haramiye rast gelmişler. Hemen birbirlerine girip cenk etmeye başlamışlar. Allah Allah diye bağıranlar onlar imiş. Biz de yardıma yetiştik, büyük cenk edip 10 haramiyi cenk yerinde katlettik, yedisi kaçtı. Hepsini bi­ zim kılavuzlarımız soyup silâhlarını alıp yola çıkacak sırada bi­ raz ileri varıp onu gördüm Orman içinde bir adamı bağlayıp huzuruma getirdiler. Hakir, Adam sen bu orman içinde nişlersin. diye sordum. Herif, Vallah biz demin Urla Şehri'ne giderken haramiler bizi basıp savaştık. Dört adamı katlettiler. Ve hırsızlar sizi Zeytin Ovasinda görüp kaçtılar. Ben onlar ile kaçmayıp korkumdan bu ormana kaçtım. Ve hırsızlar, belli olmasın diye kendilerden dü­ şen iki adamın leşlerinin başlarını kesip birlikte götürdüler. Hır­ sızlar işte şu Karaburun ormanlarına girdiler. Hemen artların­ dan yetişip onları da bağlayın. Yoksa ben bir yurdundan ayrı garip adamım deyip türlü türlü çelişkili cevaplar verdi. Hakir, Sen ne diyardansın. dedim. Uşşaklıyım dedi. Uşşak Şehri'ni sordum, asla bir şeyin­ den bir haber vermeye kadir olmadı. Hemen yoldaşlara, Bre bu kâfir hırsızdır ve sırtındaki esvabı bu diyar esvabı­ 116 dır. Hırsız oğlu hırsızdır derken ormanın içinde yoldaşlarımız iki kelle getirip, Bu adamı tuttuğumuz mahalde bu kelleler bunun yanın­ da idi dediler. Ya bu kelleler nedir. dedim. Haramiler yanıma bırakıp kaçtılar deyip her şeyi inkâr etti. Ama kıyafetinde gayet yüğrük kesici kıyafeti var. Tez şu adamı soyup bir ağaca bağlayın. Şimdi ben seni bül­ bül gibi söyletirim dedim. Herifi soyarken ayağında bir taze kı­ lıç yarasını gördüm, gömleğinin eteğinden kesip kılıç yarasını sarmış. Ya bu taze yara nedir. dedim. Haramiler yaraladı idi. Dermansız ormanda kaldım dedi. Nice bu tür yalan yanlış sözler etti. Sonunda hep birlikte adamı sağlam bağlayıp söylettik. Meğer gerçekten haramilerden yaralanıp iki baş ile ormanda saklanıp yakayı ele verdi. Kılavu­ zumuz olan Serdar Pîrî Beşe'ye haramiyi teslim edip daha ileri gelip yazılan 4 adet şehitleri defnettik. İki başsız harami leşlerin bırakıp tüm esvaplarını kılavuzlarımız aldı. Bulduğumuz adam kolunu, o kolsuz civan yiğidin yanma gömdük. Yarım saat ileri giderken yol üzerinde 5 tane at, dizginlerini sürüyüp serseri ge­ zerler. Hemen hakir beşini de zapt edip hizmetçilerime verdim. Oradan da ileri varıp Ağzıaçık adlı kuyuya vardığımızda onu gördük Bir güneş parçası mehtap gibi sırf nur, kırmızı mu­ kaddemli ve al yanaklı bir seçkin dilber ve bir gamzesi gammaz bizi görünce, Canım ağalar. Bana kıyman diye atlarımızın ayaklarına yüz sürüp sarılınca hemen hakir bu Ağzı Merdivenli kuyuda at­ tan indim. Bütün yoldaşlarla dinlenmek için burada konup adı geçen dilberi yanıma getirip bir hayli söylettik. Ayakları seğir­ tip kaçmaktan şişmiş, şiddetli sıcaktan gül çehresi pişmiş ve kaça kaça mecalsiz kalmış. Hakir, Ey oğul. Doğru söyle, sen bu amansız yerde bu kıyafet ile nişlersin. dedim. Vallahi benim sultanım. Ben İzmirli (—) Çelebi'nin oğlu­ yum. Kaptan Kaplan Mustafa Paşa İzmir'e gelince ben babam­ dan kaçtım, Kaptan Paşa'nm bir ağası beni sakladı. Donanma 117 ile Sakız'a varıp limanda yatarken babam ardım sıra Sakız'a ge­ lip Kaptan Paşa huzuruna çıkıp beni ağamdan aldı. Bu yolla ba­ bam, büyük ağam, iki lalam ve ben atlarımızla beş kişi gider­ ken ileride Çarpan Boğazı ile Turna Boğazı deresi ormanların­ dan üzerimize 40-50 kadar yaya tüfenkli dökülüp cenk ede ede babam, ağam ve iki kölem kırıldı. Hamd olsun ben kurtulup ge­ riye kaça kaça bu mahalle geldim. İşte bu sizde karacalarmdan bağlı olan adam hırsızlardandır. Kardeşim bunu alt edip ayağın­ dan kılıç ile yaraladı, hâlâ yaralıdır. Kardeşimi bunun üzerin­ de bunun yoldaşları yaraladılar. Elhamdülillah babam ve kar­ deşimin dertlerinden kurtuldum. Şimdi Sakız'a yine beni kaçı­ ran ağama giderim diye cevap verdi. Ve bize yoldaş olan Urlalılar bu oğlanı bildiler. Hakir, Bre ey anasının hatası götlek, hamam tası gibi müstamel. Senin uğruna baban, bir şahbaz kardeşin ve iki köle yoldaşların şehit olalar, İzmir'e varıp bütün miras malını zapt eylesene de­ yince, Yok, ben ağamdan hoşlandım. Mal, rızık istemem, ben ağa­ ma giderim deyince Allah bilir, Hak'tan korktum, yoksa boy­ nunu vurup gaza ederdim. Ama ham pezevengi yıkıp beş on sopa ile hatırını sorup haramilerden boş alman atların birisine bindirip yoldaşımız olan Serdar Pîrî Beşe'ye bu oğlanı ve dağ­ da bulunan yaralı haramiyle birlikte verip tüm yaya yeniçeri­ leri Urla'ya gönderdim. Hakir Rum kızanları ile adı geçen Ağzı Merdivenli kuyudan yine batı tarafa dört adet ganimet atlar ile o tehlikeli yerleri aşıp sağ tarafımızda Karaburun köyleri içinde 7 saatte ikindi vaktinde, Karaburun kasabası Sığla Sancağı toprağında 150 akçe âsumanî kazadır ve İzmir mollasının arpalığıdır. 1 camii, 1 hamamı ve 7 dükkânı var. Sâfî zeytinli İrem gibi köylerdir. Büyük şehri, sarayları, imaretleri ve başka büyük yapıları yoktur. Halkı leventçe esvap giyer, cesur ve yiğit tüfenkli adamla­ rı vardır. Defalarca Venedik donanmasına karşı koymuş adam­ lardır. Ve bir hardal tanesi ganimet vermeyip kâfirden baş dil al­ mışlardır. Serdarı ve kethüdayeri yoktur ve harap kaleleri çoktur. 118 Bu kaza İzmir Körfezi'nin ağzına kurulmuştur. İzmir'e ka­ dar 100 mildir. Mahsuldar zeytinli dağları ve bağları vardır. Bu kazada olan bol ve lezzetli zeytin yeryüzünde yoktur, ancak Mora Adası'nda Koron Kalesi'nde ve Şam-ı şerifte ola. Bir gece burada konuk olup sabah kadıdan 20 tüfenkli yiğit yoldaş aldık. Bizimle gelen 20 Rum kızanları ile 40 kişi olup sa­ bahleyin Allah'a güvenip 4 saatte Allah saklasın atlar ile gitmek imkânsız olup yaya giderek Çeşme'nin ulu yoluna çıktık. Turna Boğazı adlı tehlikeli dar boğazın sonunu yüz bin sıkıntı ile geç­ tik. O dere içinde atlarımıza binip yine batıya 5 saat gidip, Çarpan Ilıcasinın özellikleri Deniz kıyısında bir kumsal vadide 6 adet küçük kubbeli ılı­ calardır. Hepsi ılık sulu faydalı ılıcalardır. Hizmetçileri ve ya­ nında imaretleri yoktur. Ama çevre diyarlardan gelen hastalık­ lı adamlar çoktur. Çeşme Kalesi'nin bağları ta bu ılıcalara ulaşır. Hakir bunda tüm hizmetçilerimizle temiz havuzlara girip keyif sürdük. Oradan 1 saat bağlar içinde batıya doğru gidip, Hoşâbâd Kalesi, yani Çeşme Kasabası'nın özellikleri 914 tarihinde bizzat Sultan Bayezid-i Velî yapısıdır. İç kale kapısı üzere tarihi budur Hisarı ayn-ı cedîd kıldı bünyâd Müverrih dedi tarihin Hoşâbâd. Sene 914 Deniz kıyısında bir alçak kaya üzerinde batı tarafı derya, doğu tarafı bayırlı sahra ve dağdır ve dağ üzeri tamamen bağdır. Kale içindeki haneleri batı tarafında Sakız Adası'na doğru deryaya nazır 50 adet toprak örtülü evlerdir. Dizdarı ve 185 neferi tamamen burada otururlar. Kalesi dört köşe taş yapı Hoşâbâd Kalesidir. Bu kale doğudan batı tarafı­ na uzunlamasına yapılmış, boyu yokuş aşağı hendek kenarmca 200 adımdır ve eni 150 adımdır. Bu hesap üzere bu kalenin çepçevre büyüklüğü 700 adımdır. Üç tarafı büyük hendektir, ancak batı tarafı kayalarını deniz dövdüğünden hendeği yoktur. Kıble­ ye dönük varoşa açılır, bir demir sağlam kapısı vardır. Hendeği üzerinde zemberekli asma köprüsü vardır. 119 Bu kapı tarafı iki kat kale duvarıdır. İç kat kalenin batıya na­ zır ancak bir demir kapısı var ki üzerinde tarihi yazılan kapıdır. Bu kapıdan içeri bir kat demir kapı daha vardır, iç kale iki kat kapı olmuş olur. Ama o ikinci kapı kuzeye açılır. Bu iki kapının üstünde Sultan Bayezid-i Velî'nin üst kat bir camii var. (—) tarihinde Venedik gemileri gelip kaleyi boş bulup istila edince kalenin demir kapılarını ve camiin altın alemlerini, cami kurşunlarını, taşra varoş camiinin ve hanların kurşunlarını alıp ve kalenin bazı yerlerin yıkıp kaçmışlardı. Sonra padişah fermanı ile Ak Mehmed Paşa, Sakız Adası muhafazasında iken bu Çeşme Kalesi'ni tamir edip kaleyi be­ yaz inci gibi edip camii nur üstüne nur altın alemlerle süsleyip kale kapılarını ellişer kantar demirle yeniden yapıp hendeği 20 arşın temizleyip derinleştirmiştir. Deniz kıyısına limana nazır iki büyük tabya inşa edip her birine onar pare balyemez toplar ve nice bin kantar koymuş, kale neferlerinin kaçanlarını kaldırıp yeni neferler yazmış, böylece kale henüz taze can bulup sağlam ve dayanıklı hisar olmuştur. Ama cami henüz kiremit ile örtülü­ dür. Ancak kale inci gibi, beyaz kuğu gibi olmuştur. Sonra kâfirler bir daha gelip top darbeleriyle bir pataruna, yani kapudana gemisi batmıştır. 10 milyon mal ile o kalyon ya­ pılmaz idi. Ondan sonra kâfirler Çeşme Kalesi'nden su içmeye tövbe etti ve kahrolup gitti. Sonra batan gemisinden bu kadar mal, bu kadar cebehane ve 2 pare yatırtma tunç topları Sönbe­ ki dalgıçları denizden çıkarıp bu toplarla kaleyi süslediler. Daha önce kaleden aldığı malın on kat karşılığını Cenâb-ı Hak din-i mübine hediye etti. Bu kalenin kıblesi tarafında olan varoş ile bu kale Sığla Sancağı hükmünde Cezayir kaleminde 150 akçe kazadır ve na­ hiyesi 40 adet köydür. Bu .varoş 150 adet toprak örtülü, bağ­ lı bahçeli evlerdir. Sakız paşası tarafından voyvodalıktır. Ser­ darı ve kethüdayeri yoktur, zira o kadar büyük kasaba değil­ dir. 200 kadar hurma ağaçları vardır ama mahsul vermez. Ve ılıman yerdir. Deniz kıyısında kurşun kubbeli bir küçük camii var, gayet küçüktür. Camiin yol aşırısında büyük bir hanı var, tamamı 70 ocaktır, üzerinden kurşununu kâfir almıştır. Ve bir imareti var, 120 nimeti boldur. Bu imaretler tamamen Süleyman Han'ın veziri Makbul iken Maktul İbrahim Paşa'nm hayratmdandır. 1 hamamı, 3 mescidi ve 40 adet dükkânları var. Deniz kıyı­ sında Mühürdar Paşa'nm İrem Bağı gibi bir saray var ki yeryü­ zünde ne kadar kıymetli taşlar ve ağaçlar varsa bu sarayda mev­ cuttur. Bütün otların, hububatın ve türlü türlü çiçeklerin her cin­ si bu ibretlik saray bahçesinde mevcuttur. Ve bir hoş havalı ha­ mamı var ki övgüsünde diller kısa kalır. Dağlarında çeşit çeşit yabani kuşlarından kekliği o kadar çoktur ki sürü sürü uçmaktadır. Ne zaman kış olur Mühürdar Paşa, Sakız'dan o zaman bu saraya göçüp tam altı ay zevk ü safâ eder. Bu kalenin hoş limanı vardır. Bütün büyük barça ve karava­ na kalyonlar bunda yatarlar, zira gayet demir tutar iyi yatak li­ mandır. Ama batı, karayel ve yıldız rüzgârlarından gayet sakın­ mak lâzımdır. Demir atmış olmaya güvenmemek gerek, zira li­ manın ağzı o tarafa açık olduğundan bu üç zorlu rüzgâr gayet şiddetli tesir eder. Ama beş rüzgârdan emindir, bir mürsel par­ çası ip ile bir kalyon yatsa korkmaz. Hakir bu şehirden, atlarımız ile bu limandan Hatiboğlu'nun firkatesine binip uygun poyraz rüzgârıyla orsa orsa kollanıp ba­ tıya doğru 18 mil gidip, Gül ü gülistan adası Sakızistan [Sakız] Vilâyeti'nin özellikleri Hamd olsun esenlikle bu adanın doğu tarafında Kiremitlik adlı bir köşeye felek rüzgârı bizi bir kenara çıkarıp demir atıp şehre varmadık. Zira şehre veba yayılmıştı Oradan atlarımıza binip batıya doğru dağlar ve bağlar için­ de viğla adlı kılavuzlar alıp baş yukarı bağ, bostan, gülistan ve reyhanlı gayet bakımlı, şenlikli ve güzel köyler geçerek 2 saatte İrem Bağı menzili, Kırye Nero Köyü Yunancada Soğuk Su demek olur. Mü­ hürdar Paşa'nm İrem sarayıdır. Meğer Mühürdar Paşa vebadan kaçıp bu çiftlikte karar etmiş. Kendisiyle orada buluşup el öpüp Ak Mehmed Paşa'nm mektubunu verdik. Ne yazdığı malumla­ rı olunca hakire bir hayli izzet ikram edip kendilerine yakın bir 121 Turunç, kebbât, hummas ve ağaç kavununun çeşitleri var. Ve türlü türlü erik, şeftali, zerdali, kaysı, Fransa eriği, Şam fıs­ tığı, Frenk inciri ve Rum incirinin 8 çeşidi olur ki lezzeti dima­ ğı ikiye ayırır. Hatta bir çeşit fındık kadar yeşil küçük inciri olur gayet lezzetli ve kokuludur. Adamın dimağını misk kokusu ko­ kulandırır. Bir çeşit küçük elma ağaçlarında elması olur, ma­ şallah yeryüzünde benzerini görmedim. Ve bu bağda yetişen sulu ve iri kiraz, vişne ve kara dut yeryüzünde yoktur, meğer Rumeli'de Tekirdağı şehrinde ola. Bütün hıyâbânmda akarsu selsebiller büyük havuzlara akıp fıskiyeler fışkırıp fıskiyelerin kadehlerinden taşıp şadırvanlar gece gündüz akmaktadır. Oradan akan temiz sular bağ bostan gülistan içine taksim olur. Bu hoş su üzerinde göklere doğru uzanmış dört köşe kale kulesi gibi demir kapılı bir yüksek ve sağlam kule vardır. Yedi katı göklere uzanmıştır, dört tarafı şahnişinlerdir. Bütün Sakız Adası çepçevre görünür. Bu somaki kadehi Mühürdar Paşa, Tunus valisi iken kadırga ile oradan getirmiştir, içinde 20 adet adam otursa rahatlıkla diz dize otururlar. Bu bağın her köşesinde ötücü kuşların feryadı, bülbüller nağmesi ve hoş sesli kuşların bu kuş bahçesinde yanık sesleri insanın ruhuna safâ verir. Kısacası bu yeryüzünde böyle sanatlı tarhlı cennet bahçe­ si yapılmamıştır. Eğer Şeddad İrem Bağı'm yapmışsa kayıptır. Ama bu bağ hazır, göz önünde cihan süsü, dillere destan görül­ meye değer bir gülistandır. Hatta Kandiye fatihi Fazıl Ahmed Paşa Kandiye'yi fethedip dönüşte bu bağa gelip konuk olunca, Bir adam padişah ise de tacı tahtı, rahtı bahtı terk edip dün­ ya işlerinden kurtulup şu huzurlu yerde bir gün zevk ü safâ ile Hakk'a ibadet etmek cihangir sultan olmaktan yeğdir buyur­ muşlar. Hamd olsun bu hakir iki hafta bu iç açıcı yerde Dârâ gibi gösteriş ve azametle fakirane zevk ü safâ edip Hakk'm ikramına hamd ü sena ederek ibadet edip padişahça safalar ettim. Sonun124 da Mühürdar Paşa efendimizden ayrılmak zamanı gelince gönül rızalarıyla izin aldık. Hakire 200 Bundukanî Venedik altını, yine bir samur paçası serhaddî yol kürkü, bir kat esvap, yine bir Al­ man saati, bir Cezayir kürdesi kılıç, bir Cezayir tüfengi, bir eyer­ li küheylân at ve hizmetçilerimin hepsine onar guruş, birer saya çuka ve birer Sakız atlası bağışladı. Ellerini öpüp ağlaşarak bir­ birimizle vedalaşıp kethüdasıyla bizi aşağı Sakız Şehri'ndeki bü­ yük sarayına gönderip İrem bağlı ve gül ü gülistan bostanlı şen­ likli köyler geçerek bir saatte, Büyük şehir kalesi, eski bağ ve gülistan, Sakız Şehri'nin özellikleri Yunan tarihleri yani hakim Yanvan'm yazdığına göre bu gü­ listan ada ilk defa Büyük İskender zamanında mamur olmuş­ tur ki Hazret-i Peygamber'in doğumundan 882 sene öncedir ve Hazret-i İsa, Hazret'ten 600 sene öncedir. Bu kale İsa'dan 282 sene önce yapıldığı Ker Elena Kilisesinde Latin yazısı ile beyaz mer­ mer üzere tarihi yazılıdır. Sonra (—) tarihinde Ceneviz kralla­ rından Markadina adlı kral Emevîlerden Abdülmelik Halife'nin korkusundan bu kaleyi inşa etmiştir. Zira Emevîlerin zamanın­ da Kıbrıs Adası, Girit Adası, Mora Adası, Mağrip ülkesinde Ce­ zayir Vilâyeti, İspanya ve sair adalar fethedilip İstanbul Kalesi'ni kuşatarak fethedip barış yaparak Şam'a döndüğünde o sene bu Sakız Kalesi'ni Ceneviz kralı yapmıştır. Daha sonra (—) tarihin­ de Sultan Süleyman fethidir, Piyale Paşa eliyle. Sakız'ın fethedilme sebebi Ceneviz kâfirleri Osmanlı ile görünürde dost idi. Ama gizlice gelen geçen tüccar, hacı ve yol­ cu gemilerini alıp insanları zincire bağlı esir ettikleri Cem haş­ metli padişahın kulağına gidince Sakız Adası'mn fethini Piya­ le Paşa'ya emreder. O da 300 parça kadırga ile her sene deniz üstünde avlanmak için gezdiği gibi gezerek, düşmanlara tavşan uykusu vererek bir gün alışkanlığı üzere Sakız Adası'mn 18 mil doğusu karşısında, daha önce özellikleri yazılan Hoşâbâd, yani Çeşme Kalesi limanında 300 parça yelkenle demir atıp yattı. Beri Sakız'dan kâfirler donanma-yı hümâyûnun alışkanlıkları üze­ re gelip yattıklarını görünce Sakız'dan tüm kâfir ileri gelenleri ve balyoz prenslerinin seçkinleri firkate firkate hediyelerini alıp 125 tüm kâfirin söz sahipleri töreleri üzere Piyale Paşa'ya gelip baştardada buluştular. Tüm hediyelerini arz edip bağlılıklarını su­ nup yere kapanıp baş eğerek serdarın ayaklarını öpüp nice ko­ nuşmalardan sonra hemen Piyale Paşa, Bak-a, kefereler. Niçin barışta görünüp perde arkasından bu kadar kalleşlik edip hacılarımızın ve tüccarımız gemilerini alıp bu kadar insanı esir edip yol kesicilik edersiz. İmdi padişa­ hımızın muradı sizden bu kaleyi cebren ve kahren pazu kuvve­ tiyle ele geçirmek murat edinmişlerdir. İmdi size canınız gerek ise bu an bu kaleyi bize teslim edesiz. Yohsa bu saat cümlenizi kılıçtan geçiririm dediğinde onlar da, Her bir parçamızı kulağımız kadar etsen bu adanın bir ta­ şma bin baş verip bu kaleyi vermeziz. No no diye inat edip saç­ larını yoldular. Derhâl tüm kâfirleri baştardada bağlayıp orsa flandra dikip bir haber topu atıp salpa demir deyip Osmanlı davullarına dar­ beler vurulup çeng-i harbîler çalınıp avanti Sakız deyip liman­ dan uzak yerde demir atıldı. Derhâl derya gibi askeri silâhlarıyla birlikte diğer mühimmatları taşra dökmeye başladılar. Kalede olan kâfirlere ağalarından bir elçi gönderip, Hepinizi kılıç yemi ederim. Ve bizde esir olan önderleri­ nizi de bu an katlederim. Elbette kaleyi padişahıma teslim edip yine bu adada sakin olasız diye haber varınca içinde olan kötü renkli Frenk'in cenge iktidarları olmayıp bildiler ki bu gelişten kurtuluş yoktur ve akıllı, iş görmüş önderleri Kaptan Paşa'da mahpustur. Sonunda kalede olan kâfirler aman isteyip bir yere toplanıp danıştılar ki, Sulh ile kaleyi verelim ve çoluk çocuğumuzu malımızı manalımızı kurtaralım. Yine bu adada kalalım ve kale içinde­ ki kiliselerimiz kadar taşra varoşta kilise yapalım, bağ, bahçe ve haneler yapalım. Adam başına her sene birer altın haraç verelim ve ruhbanlarımızı Muhammed şeriatı üzere haraçtan muaf ede­ lim diye 120 madde üzere danışmalarını bir yere koyup Piyale Paşa'ya rica mektupları ile arzların arz eylediler. Ricaları kabul olunup şartlar imzalanıp hamd olsun savaş edilmeden İslâm as­ kerinin heybeti korkusundan kale fethedildi. Bütün yere gelesi 126 kâfirler götürebilecekleri kadar eşyaları yüklenip kaleden küçük büyük 73 bin kâfir değerli metaları ile kaleden çıkıp taşra varoş­ ta yeni bir sığınak kurdular. Diğer eşyalarını devlet tarafından kale içinde zapt edip İslâm ordusu ile kale içi dolup ganimet mallarına boğuldu. Ka­ lenin burçlarında fetih ezanları okundu. Hamd olsun cenksiz cidalsiz kale fethedilip diğer İslâm beldelerine eklendiğinin tari­ hidir kim yazıldı Ehl-i küfrün Sakız'ın çekdi Piyale Paşa. Sene 973 Daha önce Ceneviz kralının tahtı idi ve Karadeniz'in dört tara­ fındaki kaleler ta Azak Denizi sonunda Azak Kalesi, Kefe Kalesi ve Sudak Kalesi, bunların hepsi Ceneviz keferesi hükmünde idi. Devletleri tersyüz olup payitahtları olan Sakız'larını da Osmanlı alıp çiğneyince kralları Ceneviz'e gidip orada öldü. Hamd olsun Sakız Adası, Cezayir kaleminde Kaptan Paşa Eyaleti hükmünde sancak paşalığı oldu. Beyi, padişah tarafın­ dan sâlyâne ile zapt eder. 7 yük akçe sâlyânesini Sakız gümrük emininden alıp 20 bin guruş da sancağından hâsıl olur, her sene iki pare yarar kadırga ile deryada Kaptan Paşa ile sefere gider. Bu ada 500 akçe şerif mevleviyettir, ama pâyede aşağıdır. Nahiyeleri yazım sırasında iki tür olarak yazılmıştır. Bir bölü­ ğü 25 adet mîrî köylerdir ki yeryüzünde tüm maştaki sakızı bu köylerden hâsıl olur, başka köylerde olmaz. Her kimsede bir çiğ­ nem ve bir damla çiğ sakız bulunsa, katlederler, ya cezalandırır veya azarlarlar. Bu sakız hâsıl olan köylerin kefereleri tamamen Müslü­ manlar gibi beyaz sarık sararlar. Mirî sakız keferesi idiği on­ dan malumdur. Ama diğer kefereleri siyah Frenk şapkası gi­ yerler. Şehir Rum'u ve Frenk'i kırmızı Cezayir fesi giyip saç­ larını dağıtırlar. Saçları olmayanlar fes ile asla Müslümandan ayırt edilmezler. Dağlarda olan köyler de 25 adettir. Bunlar mirliva hâssı ya­ zılmıştır. Şehir etrafındaki köyler molla nahiyesi yazılmıştır. Bu köylerden ve şehrin diğer mahsullerinden mollaya her sene 8 bin guruş hâsıl olur. Ama tüm reayanın haraçları padişahındır. Baş­ 127 ka bir haraç emini gelip bu ada içinde 82 bin zımmînin zimme­ tinde olan haraçlarım toplar. Bu şehrin hâkimi daima paşanın kaymakamı 300 adam ile hükmedip zapt eder. Müftüsü, nakibüleşrafı, kethüdayeri ve ye­ niçeri serdarı vardır. Ağa yerine yeniçerilerden zemberekçibaşı bir oda ile muhafaza ederdi. Bir oda cebeci ve bir oda topçubaşı hükümet ederlerdi. Bir hâkim de dizdar ağadır ki mükellef ağa­ lıktır, 1.200 pâk silâhlı kale neferine sahiptir. Bir hâkim de 40 yük akçe iltizam ile gümrük eminidir. Cürm ü cinayet ve salb u siyaset, hepsi eminin elindedir. Padi­ şah emri ile sancakbeyinin her sene sâlyânesini verip muhase­ besine mahsup olur. Padişah tarafından her ne işi için bir emir gelse önce emin, paşa, mirliva, üçüncüsü molla ve dördüncüsü diğer iş erleri diye yazılır. Gümrük eminliği yüksek mansıptır ki müstakil eminliktir. Bir tek kimse hükmüne engel olamaz, kar­ şı çıkamaz. Ve Sakız İskelesi başında yüksek bir sarayda oturur. Sakız Kalesi'nin şekli Deniz kıyısında bir düz alçak yerde, kayalar üzere bir bu­ runda yapılmış bir şeddadi kârgir sağlam hisar ve dayanıklı de­ mir kayadır. Çepçevre büyüklüğü 2.700 adımdır. Dört köşeden uzunla­ masına kıbleden kuzeye uzanmış Frenk yapısı bir taş kaledir. Boyu hendek kenarındaki küçük hisar duvarlarının beden­ lerine dek 10 arşın yüksektir, bu duvar 5 arşın enlidir. Deniz kıyısı tarafı duvarları üç arşın kaim duvarlardır. De­ niz kıyısı bir kat duvardır, bazı yerlerini deniz dalgaları döver sağlam ve müstahkem duvardır. Kara tarafı iki kat duvardır ve kara tarafı hendeği tam 50 adım enli hendektir. Daha önce kâfir asrında hendek içinde gemiler bağlanır imiş. Hâlâ toz toprakla dopdolu olup bostanlardır. Ve bazı yeri bataklıktır. Bu hendeğin yine iki başları deryadır. Kayıklar ve küçük zarbuna gemiler bağlanır limandır. Kalenin kara tarafı gayet sarptır. Ve 63 kule kaleyi kuşatmıştır. Diğer kaleler gibi beden beden değildir. İkişer kat tüfenk ve top deliği mazgal yerleri var­ dır. Dört tarafında kat kat 400 pare balyemez, kolomburna, şay­ ka ve başka cins yarar toplar ile donanmış sağlam bir kaledir. 128 Genellikle topları liman tarafına nazırdırlar ki her biri yedi başlı ejder gibi ağız açıp ateş fışkırtırlar. Bu kalenin iki yerden demir kapıları yoldur. Biri güneye açıktır ki ondan varoşa gidilir. Taş köprü ile hendeklerden geçi­ lir. Kapının eşiği dibinde zemberekli asma tahta köprüdür. Her gece bekçiler makara ve dolaplarla çeke çeke zincirlerini açıp kale kapısına dayayıp siper edip kale kapısı daha sağlam olup sabah dua ve senâ ile köprüyü indirip kale kapıları açılır. Bu köprüden taşra varoşa çıkarken sağ tarafta hendek başın­ da bir sebilhane vardır. Ve bir küçük fukara tekkesi vardır. Av­ lusunda Hızır Baba gömülüdür. Bu tekkecik sırasında ta kuzeye derya kenarına varıncaya kadar hendek kenarından açıkta bir al­ çak taş duvar çekilmiştir. İçeride tamamen şehrin ayan ve eşraf­ ları gömülüdür. Bu duvardan bu mahallin hendeği görünmez. Bir levha kapılı mezarlıktır. Yine bu kale kapısından dışarı çıkarken sol tarafta hendek kenarında bir büyük çınar vardır ki seyirliktir, onu geçip çarşıya gidilir. Çarşı içine açılır kalenin liman kapısı vardır, gayet kala­ balık büyük kapıdır. Doğuya nazır iki kat demir kapıdır. Bu ka­ pıdan içeri girince iki kapı arasında 10 adet pabuççu dükkânları vardır. Onları geçince ikinci kapı güneye açılır. Bu kapıdan geçip ana duvarı ile iskele kapısı arasında çeşit çeşit savaş aletleriyle süslenmiş bir duvar vardır. Bütün kale neferleri ve bekçiler gece gündüz bu mahalde bulunurlar. Bu hesap üzere bu liman kapısı dört kat sağlam kapıdır. Bu liman kapısının kemerleri altında balık dişleri, kemikleri, bir kü­ çük timsah kurusu ve nice acayip ve garip eşyalar asılıdır. Limanı bin pare gemi alır büyük bir limandır. Bir kenarın­ dan bir ucuna tam 1.800 germe adımdır. Ağzı açık limandır. Kıble ve gündoğusu rüzgârları gayet şiddetli esip bazı zaman gemilere ve sahiplerine felaket olur. Zira kumsal limandır, demir tutmaz, gemileri sürüyüp karaya düşüp helâk olurlar. Ama başka altı rüzgârdan emin limandır. Bu limanı düşmandan kurtarmak için limanın kıblesi ucundaki burunda (—) tarihinde Vezir Silâhdar Fazlı Paşa muhafazada iken bir küçük kale yapmıştır. İsmi, Fazlı Paşa Kalesi Bir küçük yuvarlak şekilli kaledir, ama gayet sağlam ve muhkemdir. Büyüklüğü 300 adımdır. Deniz kı129 yısmda olduğundan hendeği yoktur. Ve içinde asla hane yok­ tur, bir mescidi, cebehane hâzinesi ve buğday ambarı vardır. Li­ manın tam ortasına yönelik 14 adet uzun topları var ki Sakız Kalesi'nde yoktur. Kemerli demir kapıları her gece kapatılır top­ lardır. Dizdarı ve 100 adet neferi gece gündüz mevcuttur. Güne­ ye bakar bir demir kapısı vardır. Bu kale önünde yol aşırı Arnavut Memi Baba Sultan gömü­ lüdür. Ve Hüsam Bey oğlu Kaptan Ali Paşa da bu mahalde bir gülistan reyhanlı tekkede gömülüdür. Bu merhum Ali Paşa oğlu Kaptan Abdülkâdir Paşa babasının tekkesine vakıf olması için bu yerde 50 adet kârgir bina oda yapmıştır. Sakız Kalesi'nin içinde ve dışında bulunan yapıları bildirir Evvelâ Sakız Kulesi'nin içinde (—) adet mahalledir, asla ke­ fere yoktur. Ve toplam 2.200 adet kat kat, beşer altışar kat kârgir, sağlam, güzel, hoş, sanatlı ve süslü evlerdir. Zira savaşla fethedilmeyip bir haneye bile topla zarar verilmeden Osmanlı eline girdiğinden şahane seyirlik ve ibretlik Frenk binaları var ki öv­ güsünde dil kısa ve kalemler kırıktır. Baştan başa Ceneviz yapı­ sı kale gibi yüksek evleri vardır ve halkı şanlıdır. Yeryüzünde acayip ve garip ne kadar binalar varsa bu şe­ hirde ondan fazla türlü türlü acayip ve garip taştan oyulmuş şe­ killer, mukarnas sanatlar, mermer üzere tuhaf çiçekler ve acayip iri şekiller var ki insan hayran olup aklı şaşıp gözleri kamaşır. Kısacası dünyanın acayiplerinden ve zamanın garipliğin­ den bu Sakız yapısı görmeye muhtaç bir şirin şehirdir. Bir hane­ de olan bukalemun nakışlarının başka bir hanenin içinde veya dışında olmak ihtimali yoktur. Hepsinin sanatı birbirlerine aykı­ rı, tarzı ve tavrı yine ayrı bir nadir şehirdir. Şehrinin caddeleri satranç nakşı tarh olduğundan her hane sınırı dört köşe olup hep bir köşesinde çeşit çeşit mukarnas şahnişinlerin benzeri bir diyarda yoktur. Meğer Alman diyarında Nemse çasarmm tahtı Beç Kalesi'nde ola. Ama bu Sakız hanele­ rinin genellikle avluları yoktur. Ve bütün hanelerde zerzemin ve su sarnıçları bulunur. Bütün duvarları düzgündür, bir hanenin duvarı eğri büğ­ rü değildir. Dam ve çatıları çeşit çeşit şeylerle örtülüdür. Bazısı 130 ta Ceneviz zamanından beri sanatlı güzel tarzda beyaz kayağan döşelidir ki büyüleyicidir. Bazısı dört köşe, bazısı yuvarlak kub­ be ve bazısı da sivri kubbe örtülü evlerdir. Ama gariplik ondadır ki kayağan hıtâyî taşları damlar üzerinde nasıl tutturmuşlardır, hakir ona hayranım. Bu kayağan taşlar da bu bölgeye mahsustur ki gayet ince taşlardır. Bazı hanelerin damları kırmızı horasani kireç ile örtülüdür ve üzerlerinde de adam basıp esvap serip denizi seyrederler. Bazı haneleri de eski tarz kaim kiremitler ile örtülüdür. Bütün evlerin damlarından akan yağmur suyunun bir dam­ lası boşa gitmeyip evler içinde olan sarnıçlara iner. İhtiyaç oldu­ ğunda kullanırlar. Temmuz ayında buz parçası gibi olup berrak ve tatlı suları vardır. Kuşatma sırasında dışarıdan su getirmeye ihtiyaçları olmaz. Dışarıdan gelen akarsu ile kale içinde 11 adet hayat kaynağı çeşmeleri vardır. Liman kapısının iç yüzünde kahvehaneler meydanında bir büyük havuz şadırvanı vardır, bütün halk ondan abdest tazeler­ ler, 12 adet çeşmesi vardır. Bütün sokaklarının çeşit çeşit baklava nakşı, kesimi mühr-i Süleyman gibi, çark-ı felek gibi ve birbirine girişmeli ham mer­ mer döşeli baştan başa kaldırımlar ile pâk yolları vardır. Kefe­ re zamanında bu kale içinde asla hayvan girmediğinden başka herkes kale kapısında pabucunu eline alıp yalınayak kaleye gi­ rerlermiş. Tamamı 40 sokaktır ve geniş yollardır. Zeytin Camii dibin­ den ta liman kapısına varıncaya kadar bir geniş yoldur, boyu 1.700 adımdır. Ama diğer sokakları dardır. Kale içinde 100 dükkân vardır. Ve kale içinde (—) adet cami vardır. Bunlardan, Sultan Süleyman Camii Cemaati gayet boldur, zira selâtin camiidir. Boyu 120 ve eni 80 ayaktır. Daha önce büyük kilise imiş. O kapıdan içeri girince bir cilâlı sütun üzerinde dört köşe beyaz mermerde altın ve lacivert yazı ile bu camiin tarihi yazıl­ mıştır ki aynen budur Tarih-i vilâdet-i Hazret-i İsa aleyhisselâmın dokuz yüz doksan üçünde bu kenîsaya bina urulup ve tarih-i mezbûrun bin beş yüz alt­ mış altı Abrilinin yedisinde Hazret-i Muhammedü'l-Mustafa sallâllâhu 131 aleyhi ve sellem hazretlerinin tarihinin dokuz yüz yetmiş üçü mâh-ı Ramazanü'l-mübârekinin yigirmi altıncı gününde A l-i Osmân Sultân Süleymân bin Selim Hân'ın kapudanı Piyâle Paşa Ciniviz elinden yüz yigirmi pare kadırga ile gelip Sakız'ı 'feth edüp mezkûr kenîsayı Süleymân Hân içün cami binâ edip içinde âyîn-i Muhammedi olup namâz kılındı. Elhamdülillah diye celî hat ile böyle ayrıntılı ola­ rak yazılmış tarihtir. Yeni Cami Öküz Mehmed Paşa'nmdır. Bu da bir eski puthane kilise imiş. Boyu 100 ve genişliği 120 ayaktır. Gayet büyük camidir. Hâlâ bu şehirde bundan büyük cami yoktur ki cami içinde 16 yapma dört köşe sütunlar üzerinde harpüşte nakışlı ta­ vandır. Süleymaniye gibi bu da tahta harpüşte tavandır, kârgir kubbeli değildir. Ama gayet geniş camilerdir. Zeytinli Cami Âsitane'den sürülen Müftü Aziz Efendi ya­ kın zamanda yapmıştır, iç açıcı küçük camidir. Ve liman kapısı­ nın kemerleri üzerinde, Kaptan Koca Abdurrahman Paşa Camii 30 basamak taş merdiven ile çıkılır üst kat bir köşk gibi aydınlık camidir. Bütün pencerelerinden liman gözükür. Kârgir yapı üç kubbesi vardır. Ve düzgün minaresi mihrabın sağ tarafına yapılmıştır. Kapısı üzere tezhipli yazı ile yazılan tarihi budur Gâzî Şeydi Abdurrahmân Paşa Eyledi itmam ya'ni hayr içün ecr-i cezîl Hâtif-i Kudsî dedi târihini Yâ vedûd hasbinallâhu ve ni'me'l-vekîl. Sene 10 12 Aşağıdaki ana yol meydanında olan havuz ve şadırvan bu Abdurrahman Paşa hayratıdır. Kaptan Halil Paşa Camii. Ve Cığala Paşa Sarayı yakınında­ ki mescitten çevrilme, Cığala Paşa Camii Daha önce kilise imiş. Alt kat bir cami­ dir. Ve bir mescit daha vardır. Bu yazılan cami ve mescitlerden başka kale içinde cami yoktur. Zeytinli Camii yakınında Halveti tekkesinin dervişleri ga­ yet çoktur. Büyük tevhîd-i sultanî olur, zira bu şehrin halkı ta­ mamen tevhid ehlidirler. 132 Bu tekke yakınındaki hoş havalı hamam Abdurrahman Paşa'nmdır. Piyale Paşa hamamı ve Deli Beyzâde hamamı, bu hamamlar da kale içindedir. İrem gibi varoşun yapılarını bildirir Bu kalenin dışında keşişleme, batı, yıldız ve poyraz rüzgârları tarafında büyük bir varoştur. 20 bin adet kiremit ile örtülmüş kat kat, beşer altışar kat mamur, bakımlı, süslü, kârgir binalı ve İrem bağlı evlerdir. Tamamı 50 mahalledir. 2 mahallesi Müslüman, 5 mahalle­ si Frenk, 3 mahallesi Yahudilerdir ve 40 mahallesi Rum'dur. Bu kefere mahallelerinin hâkimlerine potat derler. 2 Frenk potatı ve 2 Rum keferesi potatları var ve 1 Yahudi hahamı var. Bütün kâfirlerden örfî vergilerini ve tüm cizyelerini bu adı geçen tahsil edip hükümet ederler. Bu şehrin tüm sokakları baştan başa kaldırım döşelidir. Bir diyarda bu çeşit dört köşe çakmak kayası taştan küçük kaldı­ rımı başka yerde görmemişizdir. Meğer Alman diyarında Prag Şehri'nde ola. Her an potatlar bu kaldırımları temizletip çer çöp ve pislikten bir zerre koymayıp Sakız Şehri'ni tertemiz ettirir­ ler. Büyük varoş potatlarmın defterleri üzere bu şehir tam 70 bin ocaklı odalardır. Ve 500 bin penceredir ve 4 bin caddedir. Bu varoşun dört tarafında 70 tahta kapı vardır. Ve bu varoş tamamen kaya gibi duvarlar içindedir. Ama kârgir yapı evlerin duvarlarını sağlamlaştırıp şehri çepçevre kuşatmıştır. Bütün varoş kapıları birer köşeye yapılıp etraflarında maz­ gal delikleri vardır. Kuşatma sırasında o deliklerden tüfenk atar­ lar. Topları yoktur, zira hane duvarlarıdır. Bu varoş içre 2 bin dükkân vardır. Çoğu mahalleler arasında küçük dükkânlardır. Bedesten yoktur, ama yeryüzünde olan bü­ tün şeyler burada mevcuttur. Büyük kapı önünde hendek karşısında Pi­ yale Paşa Hamamı. Suyu, havası ve binası gayet hoştur. Ve çar­ şı içinde kasaphane ardında Abdurrahman Paşa Hamamı. Gerçi küçüktür, ama gayet temiz ve ferah hamamdır. Camileri Evvelâ büyük kapı önüne yol aşırı Piyale Paşa Camii ki adanın fatihidir. Gayet ferah ve sanatlı aydınlık cami­ dir. Kârgir yapı yüksek kubbesi saf kurşunla örtülüdür. Ve dil­ ber beli gibi nazik yüksek bir minaresi, avlusunda havuz ve şa­ 133 dırvanı, dört tarafında bağ, bahçe ve salkımsöğütleri var. Kapısı üzerinde tarihi var. Ama katı düzgün olmadığından yazılmadı. Kaptan Kılıç Ali Paşa Camii Frenk asıllı uluç taifesinden ol­ makla Uluç'tan galat Kılıç Ali Paşa derler. Kaptanlık zamanların­ da deniz kıyısında olan kâfir memleketlerini harap etmişti. Çoğu vakitte bu Sakız'da kalıp liman kapısı önünde bu güzel camii yapmıştır. Cemaati gayetle çoktur, zira iskele başında yapılmış­ tır. Bir minaresi var ve kârgir kubbeleri tamamen kurşun örtülü­ dür. Bu varoşta yazılan camiler ve hamamlardan başka ibadetha­ neler yoktur. Ve 70 çeşmesi vardır. Çoğu Piyale Paşa suyu hayratmdandır. Günümüzde Mühürdar Paşa 40 bin guruş harcayıp şeh­ rin kuzeyinde bir saat uzak Kırk Pencere adlı bir mesiregâhta bir âbıhayat bulup 3 saatlik yer dağlar ve taşlık belleri Ferhadî külünkler ile kesip şehre getirip On İki İmam aşkına ve Deşt-i Kerbelâ Şehitleri şevkine 12 çeşmeyi henüz yapmıştır ki her biri yeni hayat veren çeşmelerdir. Çarşı içindeki çeşmesine hakirin fakirâne tarihidir Evliyâ bu tarihi dedi cemîl, Âb-ı Kevser Hak içün oldu sebîl. Sene 1081 Yine çarşı içindeki çeşmeye tarihtir Verince Evliyâ teşnelere su, Dediler tarihini yâ Ganî hû. Sene 10 81 Kısacası, bütün çeşmelerine küstahane tarihler bu hakirindir. Bu çeşmeler Sakız Şehri'ne revnak verip halkına taze can verdi. Liman kapısı hendeği köprü başında Öküz Mehmed Paşa Sebili'nin tarihidir Sikkeyi mermerde kazdın ey emîr-i hoş-sıfât, Bir aceb hayr eyledin tâ haşre dek olundu yâd, Sâki-i Kevser içün tarih edip der Kâmetî, Gel sebîl-i pür-safâya iç beğim âbıhayat. Sene 1044. 134 Bu tarih sebilhane pencereleri üzere on beyitten fazla güzel yazı ile yazılmış tarihidir. Gümrük dibinde Cafer Paşa Çeşmesi'nin tarihidir Hayır sahibi Cafer Paşa-yı ol nîk-zât, Etti bir çeşme mahallinde birıâ ol hoş-sıfât, Reşk edip firdevs nehri mâ-i sâfî a'zama, Dediler tarihini hak çeşme-i aynü'l-hayât. Sene 1036 Bu çeşmeden öte liman kenarında Piyale Paşa Ham 60 odalı kârgir sağlam yapıdır. Bütün bezirgânlar orada konuk olurlar. Bundan mükellef ve büyük han yoktur. Bu şehrin içinde dışında ve tüm adası içinde küçük büyük toplam 1.960 kilise vardır. Bunlardan mükellef, süslü ve ma­ mur büyük kilise Frenk kilisesidir ki ismine Kapala Kilisesi der­ ler. Nice kere yüz bin guruş vakfı vardır. Biri de San Basadya Kilisesi'dir ki binden fazla kıssis, patrik, ruhban ve mûğpîçe oğ­ lanları vardır. Her biri birer güneş pençesidir ki gören âşıkların aklı gider. Nice yerde kızlar kiliseleri var ki kendilerini İsa ve Meryem Ana yoluna vakfeyleyip 100 sene ömür sürmüş bâkire kızlar vardır. Daha taze keralana kızlar var ki sanki sırf nurdur. Hepsi sa­ nat ehlidir ki saat keseleri, akçe keseleri, ipek don uçkurları, ku­ şaklar ve dizgeler işleyip kâr ederler, hepsi zenginlerdir. Rumların meşhur kiliselerinden Aya Sidro, Aya Nagiri ve kızlar kilisesi Saya Fomo, Aya Luna İşfalisko ve biri de dağda Aya Kıryo Nero derler yani Soğuk Su Manastırı demektir, bu sa­ yılan puthanelerin bütün kâfiristandan adakları gelir. Nice kere yüz bin guruş malları vardır. İmaretleri ve darışifaları gayet ma­ mur ve bütün milletlere nimetleri boldur. Bu varoş kiliselerinden başka 120 mil Sakız Adası içinde kü­ çük büyük 10.700 küçük kilisecikler ve ayazmalar vardır. Her bi­ rinde birer ve ikişer papaz bulunur. Her bayır başında, dere ve tepelerde ve bir gölgeli ağaç yanında birer ayazmaları ve İsvet Nikola, Sarı Saltık, Hızır İlyas, Havariler, Meryem ve Hazret-i İsa 135 makamı vardır ki 360 günün her birinde bir günleri olup yanlış inançlarınca bölük bölük gidip tören yaparlar. Dağlarda olan mesiregâh kiliselerin hepsinden mükellef ve mamuru şehrin güneyinde 2 saat uzak dağlar içinde Aya Moniya Manastırı görülmeye değer bir mamur kilisedir ki Kızılelma'da ve Beç tahtında İstifani, Amsterdam ve Kaşa Şehri kiliseleri ola. Bu kâfirler hep birlikte var güçlerini harcayıp bir çeşit çiçek bah­ çesi, kuş bahçesi ve lâlezar yapmışlar, sanki Rum kayseri köşkü­ dür. Zira bu Aya Moniya Kilisesi'ni Hazret-i İsa havarilerinden Şem'ün-ı Safâ yapmıştır. Kıblesi hâlâ Kudüs-i şerifedir, diğer ki­ liseler gibi doğuya değildir. Bir havari halifesi orada gömülüdür, ama ismini bilmiyorum. Bütün Rumlar bu kiliseye gayet itibar ederler, bütün Hıristi­ yan milletlerinin ülkelerinden nice milyon mallar adaklar gelir. Bu kilisenin bin kadar papazı vardır. Ancak 200 kadarı bu kili­ seye hizmet edip 770 papazı yedi krallık yerlerde parsaya gezip bol mal ve para toplayıp bu Aya Moniya Manastırı'na getirirler. Ve Keykavus mutfağına harcayıp nimetlerini konuklara ve Müslümanlara yedirirler. Her gece gündüz misafirleri vardır. Bütün nefis yemeklerinden başka sarnıçlarında kırk yıllık şarapları ve rakıları bulunur. Şehirden bazı dostlar baş ağrısına ilaç olsun diye hekimce içip sersemliği defederek baş ağrısından da kurtu­ lur. Ama yeniden baş ağrısı yapar bir özge marazdır. Her sene bu kilisede iki kere panayır olup yüz bin kefere toplanır. Bu günler tüm ümmet-i Muhammed gafil olmayıp ha­ zır dururlar. Zira keferenin büyük toplantı günleridir. İhtimal­ dir ki, Bir alay kefere ve fecere şarap içip Sakız Şehri'ni işgale kal­ kışırlar diye bütün Müslümanlar pür-silâh hazırlıklı gezerler. Ve hâkim tarafından içlerine gözcüler bile gider. Oraya varıp ta­ darlar ve saf şarapla sarhoş olup orada bir iki gece dîbâ ve zerbâf yataklarda Müslüman misafirler ve diğer kâfirler rahat uyku­ sunda yatarlar. Yeraltlarmda nice milyon Mısır hâzinesi malları var ve dağ­ larında 40-50 bin koyun, keçi, at, katır ve sığırları var. Bağ ve bahçelerinin haddi sayısı yoktur. Evlâdı olmayan kâfirler bütün mallarını bu kiliseye vakfeder. 136 Kısacası gezip gördüğümüz yedi krallık kâfir memleketle­ rinde ve Rum kiliselerinde böyle bir ibretlik bina ve mal menal ile zengin güzel manastır görmedim ve görmedik derler, dünya­ ca meşhurdur. Bunda olan mûğpîçe taptaze genç ve cehennem ateşini hak etmeyen saçlı, perişan kâküllü âşık-perest dilber keretseler var ki her biri Rum hizmetçisidir. Etek toplayıp konuklar önüne diz çö­ küp hizmet ederler. Bu beyt onların hakkındadır. Beyt Dünki gün kilsâya vardım komadı mûğzâd beni, Ahdim olsun kollayam mahşerde İsa'ya seni. Sözün kısası Bu kâfir âyini olacak haneleri olduğu gibi yazıp anlatmaktan maksat ne ola ki. diye soran kişiye cevap odur ki, Bu dünyayı gezen hakir dikkatle yedi iklimin gezip gördü­ ğüm yerlerde kâfiristandan mamur bir yer görmedim. Ve İslâm diyarı kadar harap yer görmedim. Kâfir ve müşrik fecereler ba­ tıl dinleri üzere can verip kiliselerini mamur ederler. Ve malın­ dan bir kızıl mangır yemeye İsvet Nikola'dan, Meryem ve İsa Peygamber'den korkarlar. Ama bizim ulema, suleha, hâkim ve mütevellilerimiz Allah'ın vakıflarını Vakfiyesi vardır, ye de­ mişler diye vakıf malını yiyip giderler. Gezip dolaştığımız di­ yarlarda nice nice kere yüz bin hazineler harcanmış vakıf cami­ ler ve mescitler harap ve duvarları toprak olup yatarlar. Müslümana layık olan bu mudur. Din gayretini gözetmeyip kefere ka­ dar gayret etmeyip o güzelim mabethaneleri harap ettikleri için Hani İslâm gayreti. diye zalimlerin kulaklarına küpe olsun diye bu kiliseleri bu şekilde yazdık. Yoksa kâfirlerin övülmesi için yazılmamıştır, vesselam. Bu Sakız Adası bir küçük adadır, ama insan deryasıdır. Potat hâkimleri Bir kere bizi Venedik küffarı, Ak Mehmed Paşa bu adamızda muhafız iken 300 adet Venedik gemisi ile adamızı kuşattığında muhafazada olan Osmanlı askeri, şehir Müslüman­ ları ve bütün haraç veren reayalarla toplam 200 bin insan yazıl­ dı diye potatlar cevap verdiler. Gerçekten de insanla bezenmiş bir adadır. Yerli Müslüman ancak 2 bin askerî taifesi olur. Kâfirleri ta­ mamen haraç verir ama Muhammed Mustafa mucizesi bere­ 137 ketiyle bu adayı koruyup kollayıp dururlar. Bunlardan başka Frenk, Rum ve Yahudi ile dopdolu bir şehirdir. Ama Ermeni ve Çingene yoktur ve gelse de yaşamaz. Kısacası kâfir deryasıdır. Bütün Yahudiler kalenin bir köşesinde sakinlerdir. Eğer taş­ ra varoşta olsalar Rumlar onları birer birer nezaketle katleder­ lerdi. Bu Yahudi taifesi fetihten sonra gelmişlerdir. Ceneviz za­ manında bir Yahudi yok imiş. Bu şehrin mahbûbu ve mahbûbesini gördüğümüz kadarıy­ la övsek bir âşık-name olur. Tanrı hakkı için anlatılsa güneşte zerre ve denizde damla kadar övülmüş olmaz. Her eşyası ona göre güzeldir. Beyt İşitmek nasıl görmek gibi olabilir mısraı anlammca görüp gezip yaşamayınca ne derece mamur şehir olduğu bilinemez. Hemen şundan kıyas oluna ki bu hakir, âlem seyyahı Evliyâ 31 yıl 18 padişahlık yerde gezip dolaştım ve nice kere yüz bin parmaklarımı ısırıp ibretlikler gördüm, bu şehir gibi huzurlu yer, halkı mutlu, suyu ve havası hoş, mahbûb ve mahbûbesi gü­ zel, yapıları beğenilir, ekinlikleri bol, hayır ve bereketleri çok, nimetleri çok bol, ırmakları akar ve çağlar böyle bir şenlikli, gü­ listan ve bostanlı zemin görmedim, ancak bu diyarı gördüm. Kı­ sacası insan bu şehrin anlatılmasında aciz kalır. Bu varoşta olan bahçelerden başka şehrin dört tarafında ka­ pıların dışında bağ ve bahçeler içine misafir veya yabancı bir adam gitse kaybolur, zira 77 bin bağ dönüm hakkı verir ve 5 bin kuleli bahçe ve bağı ileri gelenlerin cennet bahçeleridir. Her bi­ rinde birer ikişer bağban bulunur. Ve her bağ kulesi birer kale kule gibi beşer altışar kat demir kapılı yüksek kulelerdir. Her bağı limon, turunç, servi ve salkımsöğüt ağaçları süs­ lenmiş bahçelerdir. Her kule kat kat şahnişinler ve güzel sanat­ lar ve çeşitli tasarruflar ile inşa olunmuş kulelerdir ki övücüler onların övgüsünde acizlerdir. Kısacası bir acayip tarz ve bir ga­ rip tavırlı cihannüma yüksek kulelerdir. Bu bağ ve bahçeler için­ de olan, Ova köylerini bildirir Bütün köylerin evleri kayağan örtü­ lü mamur köylerdir. Kat kat kale gibi kârgir bina mazgal delik138 li evlerdir. Her köyde kırkar ellişer dükkân ve beşer altışar kili­ se bulunur. Evvelâ Danminona Köyü, Varvarato Köyü, Zifina Köyü, Vavilo Köyü, Hariköz Köyü, Vasilyoniko Köyü, Bihori Köyü ve Simyana Köyü. Bunlardan başka köyler dağlardadır. Bu köylerin 25'i de sakız köyleridir. Sakızı toplayıp emine yemin ederek tes­ lim ederler ki sonra bir damla sakız bulunursa katlederler, zira hepsi mîrîdir. Ama akçesini her reaya eminden alıp haraçlarına verirler. Emin de bu sakızları toplayıp Sakız hâzinesiyle padişa­ ha gider. Sakız ağacının övgüsü Yerden birer adam boyu kadar pırnar çalısı ağacına benzer bir çeşit küçük ağaçtır. Zamanında re­ aya gelip bu ağaçları keserlerle çentik çentik edip keserler. O ke­ sik yerlerden Temmuz ayında damla damla sakızı zemine aktık­ ça ağaç sahipleri dağ bağlarında hazırdırlar, derhâl temiz toprak­ tan sakızı saklarlar, işi gayet çoktur. Bir ibretlik kokulu mekândır ki her ağacın altında bir an oturan can bir an ömür sürmüş ka­ dar hayat bulup insanın dimağı maştaki kokusundan kokulanır. Yeryüzünde az bulunan şeylerden biri de bu sakızdır, nice diyarlarda olur, ama ona kenger sakızı derler, bunda olan hâssa onda yoktur. Hemen Sakız Adası'nm suyu ve havasının hoşlu­ ğundan bu sakız hâsıl olduğundan kıyas oluna ki ne kadar gü­ zel ve hoş havadır. Yiyecek ve içeceklerinin övgüsü Mühürdar Paşa İrem Bağı övülür. Bir de şebekeli bostanlarmda bir çeşit sarı kavunu olur, Bektaşîler külâhı gibi On İki İmam aşkına 12 terktir. O kadar sulu, lezzetli, yemesi hoş sarı kavundur ki lezzetinden tadan bi­ lir. Karpuzu küçüktür, ama bir tulum ballı sudur. Yirmi çeşit li­ monu ve turuncu da övülür. Mühürdar Paşa Bağı'ndan sonra Mesih Çelebi Bağı da âlemce övülür ve gayet mahsuldardır. Bu bağa âşıklar bülbül bağı demişler, zira bülbüllerin nağmeleri ve yanık seslerinden seher vakti âlem ağyardan habersiz iken her bülbül tırnaklarıyla gül dalma asılıp öttükçe inilti, feryat ve figandan sanki kulakla­ rın pası açılıp akıllar mest olur. Sarıasma adlı güzel sesli kuş dallara asılıp karatavuk adlı kara kuş ishak kuşu ile karşılıklı durmadan hazin seslerle nağ­ 139 meler ederler ki insanın içi açılır. Kumru, Yusufî kumru, hakkıranı ve Şahid-i Yusufî kumrusu yani Yusuf Mısır'da satıl­ dı diye feryat eder bir hoş sesli kumrudur. Saka kuşu, filironya kuşu, iskete kuşu, baştankara kuşu, ispinoz kuşu ve nice bir bunun benzeri güzel sesli kuşlar adanın bağlarında ötüp yuva­ lar edinmişlerdir. Meyvesinden başka, lezzetli, etli ve hoş koyunu ve keçisi ga­ yet besleyici etleri vardır. Ama bunlardan sığır eti beğenilmez iken bu diyarın sığırı kadar lezzetli, hafif ve hazmı kolay sığır bir diyara mahsus değildir, ancak Sakız'a mahsustur. Yılda 10 bin sığır bu adaya Anadolu'dan geçip bu ada içinde bir sığır 10 gün durunca Allah'ın emriyle suyu ve havasından o kadar se­ miz ve iri olur ki anlatılmaz. Bütün halkı sığır eti yerler. Hekim­ lere göre sığır eti yiyen akıllı ve anlayışlı olur. Zira sığır çobansız evini bilir, idrak edicidir ve tabiatı yumuşak olduğundan eti­ ni yiyenin de tabiatı mutedil olur. Gözlerinin görme kuvveti de fazladır. Gerçekten koyundan lezzetli sığırı vardır. Beyaz ekme­ ği ve yağlı çöreği de meşhurdur. Sanayinin beğenilenlerinden, gemi yapan marangozları, hane marangozları, tüccarları, dalgıçları, Ferhad gibi dağ deli­ cileri, mermerci taş ustaları, balık ve kuş avcıları, gemicileri ve her çeşit esnafın beğenilenleri bu şehre mahsustur. Bu diyar­ da hâsıl olan hoş ipek çeşitleri Bursa'da, Acem Lahican'mda ve Mora Adası Kalamata'smda olmak ihtimali yoktur. Burada işle­ nen Sakız atlası, kemhâsı, Sakız kesesi ve renk renk değerli ku­ maşları Halep, Şam ve Mardin'de yoktur. Bütün halkı zevk ehli­ dir. İçip eğlenmeye düşkün, sanat erbabı, garip dostu ve yumu­ şak huylu adamlardır. Mesiregâhlarmı bildirir Evvelâ Mühürdar Paşa'nm âbıhayat Kıryo Nero'su, yukarıda anlatılmıştır. Bir dinlenme yeri de Turgut Paşa'nm Kırk Pencere'si, meşhur ve çeşit çeşit aca­ yip havuz, fıskiye ve selsebilli köşklerle mamur bir huzur yeri­ dir. Hatta Ak Mehmed Paşa orada cihannüma bir köşk yapmış­ tır ki bütün dostlar, arkadaşlar orada konuk olurlar. Her yüksek ağaçların gölgesinde âşıklar maşuklar ve sevdalılar vasıtasız bir­ birleri ile can sohbeti ederler. Yeryüzünde bunun da benzeri yok bir eğlence yeridir. 140 Aya Moniya Mesiresi ve nice yüz manastır mesireleri vardır, ama meşhurları bu yazılanlardır. Bu şehir 4. iklimdendir. Arz-ı beledi (—) ve uzun günü (—) (-). Gazi mezarlarının ziyareti Liman yakınında Arnavut Memi Baba, küçük kale dibinde Hızır Baba ve yel değirmenle­ ri yakınında Âşık Baba. Yakın zamanda fethedildiğinden büyük evliyâ ziyaretleri yoktur. Bu şehir ayanlarından Mesih Çelebi ve damadı, (—) Bekir Bey, Halil Ağa, Baki Çelebi ve nice ahbapla vedalaştık. Mühür­ dar Paşa'dan hesapsız yiyecek ve içecek hediye gelip 50 tüfenkli yarar ve bahadır yiğitler ile paşanın kendi firkatesine atlarımız ile binerek bir keskin firişka poyraz rüzgârıyla Sakız'dan çıkıp Allah'a tevekkül edip Çeşme Burnu'ndan Akyar Burnu 20 mil­ dir, orada iki adacığa Çömez adaları derler, boştur. Bu iki ada arasından şimşek gibi geçip oradan yine 20 mil Anadolu kenarına yakın Saplıca adalarını geçip sarp dereler kenarmca giderek Sıra Limanı'm ve Nergis Limanı'm geçtiğimiz sıralarda, Susam [Sisam] Adası belli oldu. Bu Sıra Limanı ve Nergis Limanı âbıhayat sulu sekiz rüzgârdan emin limanlardır, ama lodosa ağızları açıktır ve de­ mir lodos üzere bırakılsa gayet demir tutar limanlardır. Oradan yine sol tarafımızda Anadolu kenarlarınca Doğantaşı adlı mahalle varılır bir burundur. Ondan öte Kırkdilim İçi adlı yerler dere, tepe ve çamlı bayırlardır. Onu geçip Teke Burnu adlı bir korkunç yerdir, Sisam Adası'ndan çıkan gemi bu burunu özler, gemiciler arasında meşhur burundur ve gayet korkulu ve tehlikeli girdap yerdir. Hatta gemi­ miz az kaldı kim zifoz sağanağından kapanayazdı. Hamd olsun gemicilerimiz gayet usta idiler, herhâl dümeni rüzgârın altına çe­ virip gemimiz kurtuldu. Bu girdaptan kurtulup giderken Sisam boğazından beri 2 adet kâfir kalyonu, 2 adet tartma firkate ve 2 küçük ıskanpaviye adlı gemiler bizi görünce bütün leventlerimiz silâhlarına el atıp hazırlıklı oldular. Hemen reisimiz Hatipoğlu, Oturun gaziler, eyyam kâfirindir. Biz onlardan can kurta­ rıp Sisam Adası'na varamazız. Hemen Evliyâ Efendi'yi selâmetle Anadolu kıyısında çıkaralım. Bize Allah kerimdir, olmaya illâ 141 hayr dedi. Kâfir bir top menzili yakın gelince hemen reis yelke­ ni alaborona edip dümeni çevirip zikri geçen Teke Burnu'ndan içeri bir körfeze girip doğu tarafına girdik, ama rüzgâr kalmadı. Derhâl yelkeni sarıp sarmalayıp tüm gaziler küreğe yapışıp öyle ribaçsa vurdular ki gemimiz deniz kuşu gibi uçup küreklerden ateşler çıkardı. Meğer bu körfez Sığla Kalesi körfezi imiş, 7 mil bu deniz içinde gidip, Gemleyik Limanı lodostan başka rüzgâra iyi yataktır ve hoş suyu vardır. 200 barça kalyon sığar limandır. Oradan 6 mil yine doğuya gidip kâfir gemilerinden ad san kalmayıp yine Ana­ dolu yakasında, Düverlik Limanı o kadar beğenilir liman değildir, ancak su­ lanacak yerdir. Oradan 7 mil daha gidip ta Sakız'dan 110 mil kâh rüzgârlı ve kâh kürek ile, Sığacık Kalesi'nin özellikleri Hamd olsun esenlikle dizdarm hanesinde konuk olduk. Bu kaleye gelirken bu kale göründüğü sırada limana girerken sağ ta­ rafta bir küçük adacık vardır, ondan gayet sakınmak lazımdır. Ya­ kın varmayıp sol tarafta Anadolu tarafını izleyerek gözleyerek li­ mana girmek gerek, büyük limandır. 500 parça gemi alır sulu de­ mir tutar ve sekiz rüzgârdan emin iyi yataktır. Bazı yerleri kumsal­ dır. Demiri batı cânibine bırakıp koltuğu kale dibine bağlaya. Ama dere içi olmakla sağanağı eksik değildir, dikkat etmek lâzımdır. Koltuklan ısparçina ve gomanalar ile çok iyi bağlamak gerek. Kalenin şekli (—) tarihinde bizzat Süleyman Han yapısı­ dır, Kaptan Pılak Mustafa Paşa eliyle. Bir körfez derenin sonun­ da şeddadi taş binadır, dört köşedir ve çepçevre büyüklüğü 60 adımdır. Duvarının boyu onar mimar arşını yüksektir. Dört ta­ rafında asla hendeği yoktur, zira gayet alçak kumsal yerde yapıl­ mıştır. Bir karış kadar yeri kazsan su çıkar, hendeğe muhtaç de­ ğildir. Yıldız ve batı tarafını derya döver sağlam duvarlardır. Ge­ risi tarafları kara taraflarıdır. Uç kapısının biri limana, batı tarafına açılır. Bu kapıdan ta is­ kele başına varınca kadar deniz içinde iri kayalar ile geniş kaldı­ rım döşelidir. Kıbleye bakar kara tarafında Ayasluk ve Kuşadası Kapısı ve doğuya bakar Sivrihisar Kapısı. 142 Deniz kıyısı tarafı köşesinde iç kale bulunmaktadır. Büyük­ lüğü 400 adım kaleciktir, içinde ancak dizdar evi ve cebehane kulesi üzere Süleyman Han'ın camii var, içi peksimet doludur. İç kalede bundan başka bir şey yoktur. Doğuya nazır bir demir ka­ pısı vardır. Dış kalede 120 nefer evleri, baştan başa kiremitlidir ve hep­ si tek kat, bahçeli hanelerdir ve hepsi kerpiç ile yapılmış evlerdir. Kumsal yer olmakla bu şehir içinde asla kaldırım yoktur. 1 ca­ mii, 2 mescidi, 1 mektebi ve 1 küçük hamamı vardır. Başka han, imaret, medrese ve çarşı pazardan asla iz belirti yoktur. Dizdarı ve 80 adet neferi mevcuttur. Kaptan Paşa Eyaleti'nde Sığla beyinin tahtı olsa gerek. Ama ada yer olmakla bu kalede voyvodası 50 adamla hükmeder. Ve 150 akçe ile verilir kazadır. Ama kadısı, Sivrihisar'da sakindir, zira suyu ve havası ağırdır. Taşrasında asla bağ bahçe yoktur. Ama bostanları gayet çok­ tur. Ve suları kuyulardır, halkı gemicilerdir ve yüz renkleri sa­ rışınlardır. Kaleleri gayet şirin İslâm yapıdır. Bundan kılavuzlar alıp doğu tarafına çeyrek saat, Karagöl tılsımını bildirir Bir küçük göldür ve bir yerden su gelecek yerleri yoktur. Yaz kış öyle durur kapkara bir haliç­ tir. Vilâyet halkı bu göl için tılsımlıdır, derler, garip ve acayip hikâyeler anlattılar. Kenarında nice yüz Mağripli, Hintli ve diğer define arayan adamlar giremeyip helâk olup göl kıyısında yere serilip yatarlar. Hâlâ bir adam bu göle gireyim dese göz açıp ka­ payıncaya kadar kendini kenarda bulur. Yakın zamanda bir defineci derviş bu göl kenarına gelip tam 40 gün erbain çıkarıp ilim kuvveti ile gölde bir damla su kalma­ yıp cehennem kuyusuna benzer bir çukur çıkar. Bu çukurun or­ tasında demir kapılı bir mağara gözüküp kapı önünde hesapsız altm ve gümüş eşyalar ile dolu durur. Derviş bu bol maldan na­ sibi kadar alıp dönüp gider. Sonra köy halkı haber alıp hâkime haber verirler. Bütün vilâyet halkı bu gölün dibindeki mağara kapısına inip kurban­ lar kesip kapı önündeki dervişin aldığı maldan alıp mağara ka­ pısının anahtar deliğinden içeri bakarlar, hazineler, cevahir, lâl, yakut ile dopdolu bir büyük define görürler. Hemen küskülerle 143 kapıyı sökmeye başlarlar. Aman Allah, o büyük mağaranın için­ den gürleyerek bir su çıkar ki defineci halkın kimi suda boğu­ lur, kimi kurtulur. Adı geçen dervişi define buldu, diye malla­ rıyla Sultan Ahmed'e götürürler. Derviş padişah huzurunda bu macerayı anlatır. Yine der­ viş ile kapucubaşı bu Karagöl'e gelip kıyısında konarlar. Derviş yine önceki gibi erbain çıkarıp yine gölün suyu kaybolup mağa­ ranın kapısı ortaya çıkar. Derviş baba elini değince yine kapı­ dan bir su çıkıp dervişi ve diğerlerini parça parça edip vücutla­ rını kenara atar. Kapucubaşı güçlükle kurtulup kaçar. Böyle bir karaca gölceğizdir. İçinde olan balıklar da hep kara kara bir tu­ haf şekilli balıklardır. Bu gölü seyredip 1 saat bağlar içinde gittik. Bu diyarın bağ­ ları yüksek karaağaçlar üzere ecel yılanı gibi sarılmış üzüm as­ malarıdır. Tilki ve çakal korkusundan bağları zeminde olmayıp tüm ağaçlardadır. Ama çeşit çeşit lezzetli ve sulu şıralı üzümü olur. Bu bağları geçip, Sivrihisar [Seferihisar] şehrinin özellikleri Sığla Sancağı'nda 150 akçe kaza ve nahiyesi 40 pare köydür. Şehri valide sultan hâssıdır, voyvodası hâkimdir, Kethüdayeri, yeniçeri serdarı ve ayanı vardır. Sivrihisar derler, ama hisardan bir belirti yoktur. Bu şehrin batısında gördüğümüz bağlar için­ de kale gibi kudretten kayalar vardır, sanki kalelerdir, o yüzden buna Sivrihisar derler. Bu şehrin poyraz tarafında 4 saat uzaklıkta Urla şehridir ki deryaya yakın boğaz yerdir. Urla'nm orta mahallesidir. Beri ta­ rafta da bu Sivrihisar, Sığla Boğazı'na 1 saat yerdir. Bu zikrolunan Urla Boğazı'yla Sığla Boğazı arasında ta Çeşme Kalesi'ne va­ rıncaya kadar 18 saat Çeşme Burnu olmuş olur. (Zeminin şekli anlatıldığında böylece yazıla ve 100 mil bu­ run olduğu da pergel hesabıyla yazıla. Evliyâ'nm notu.) Bu Sivrihisar'da 4 mahalle ve kiremitli, minaresi tuğlalı ufak tefek 4 cami vardır. Mahkeme yakınında Müftü Efendi Ca­ mii, Tepecik Camii, Ulu Cami ve Topraklık Camii. Bunlardan başka mescitlerdir. 3 hamamı var, biri Kadı Hamamı ve Mahkeme Hamamı. 144 Suyu ve havası hoştur. Ama Tanrı hakkı için abıhayattan nişan verir su kuyularıdır. Bu şehrin dört tarafı havaleli bayırlardır. Şehri bir geniş çu­ kur yerde olup ortasında (—) nehri akar. Avlişe dağlarından top­ lanıp Sığla Kalesi yakınında Akdeniz'e karışır faydasız nehirdir. Şehir toplam 1.200 kiremitli evli, bağsız ve bahçeli mamur kasabadır. Bağsız olmasının aslı tüm bahçelerinin içinde olan yüksek ağaçlara sarılmış üzüm ağaçlarıdır ki bağdan fazla ürün verir. Zira sıkıntı çekip her sene bağları temizleyip çapalama kaydından kurtulmuşlardır. Bu şehir hıyâbân, kuşlarla, çınar, kavak, karaağaç, sakız, meşe ve ceviz ağaçları ile bezenmiş şehirdir ki cümle üzüm ağaçları bu ağaçlar üzere sarılmış bir çeşit bağdır. Her bir ağaç­ tan kırkar ellişer yük sulu şıralı üzüm elde edilir. Her salkımı dörder beşer okka gelir lezzetli üzümü olur. Sığla Sancağı topra­ ğının bütün bağları böyledir. Ve bağları dönüm hakkı vermeden eminlerdir, ama mahsulleri çoktur. Reayasının bir mahsulleri de tüm dağlarında olan çamlarda balısıra derler bir balı hâsıl olur. Bütün çam dallarında beyaz be­ yaz ve diş diş olup biter. Bu balı bu çamlarda bir çeşit kurtcağız hâsıl olup çamların dallarını delik delik delip yer. Daha sonra bu kurtlar çam kabukları ve dalları üzere sıçıp beyaz beyaz ballar dallar üzere bitişip kalır. Sonra reaya mevsiminde bu çamlara çıkıp bu balları kutu­ lara toplar. Artakalan ballar ki ağaçlarda kalıp bu vilâyetin arı­ ları o çamlık dağlara düşüp balları taşıyıp ağaç kovuklarındaki yuvalarına götürüp külçe petek bal ederler ki yeryüzünde Sığla ve Sivrihisar balı diye meşhurdur. Güzel kokusu misk ve ham amber gibidir. Bu dağlarda arıların kanatları gürültüsünden ve vızıltısın­ dan dağlar ve bağlar ses verir. Hazır helva gibi kurt ballarını arı­ lar toplayıp kovanlar içre yirmişer ve otuzar okka gömeç balı olur. Gayet beyaz tülbent gibi saf balı olup ayan ve eşrafa hedi­ ye götürürler. Ama ağaçlarda kurtların yaptığı ballar gömeç değildir. He­ men diş diş olmuş kurt balıdır ki sanki macundur. Allah'ın em­ 145 riyle yeryüzünde bu kurt balı bu Sivrihisar dağlarına mahsus­ tur. Bu dağlara Karadağlar derler tamamen çamlı dağlardır. Ta kıble tarafına 8 saat Cuma kazası şehrine varınca o dağların çamlarından