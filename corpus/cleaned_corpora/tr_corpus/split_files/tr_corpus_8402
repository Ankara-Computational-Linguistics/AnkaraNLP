iletkenin uçları arasında ölçülen potansiyel farktır ve birimi Volttur. R ise iletkenin direncidir ve birimi ohm’dur. Özel olarak belirtilmeli ki, Ohm kanunu R’nin akımdan bağımsız bir sabit olduğunu göstermektedir. Ohm ısınması ya da direnç ısınması olarak bilinen Joule Yasası iletkenin üzerindeki elektrik akımının kanal boyunca ısı yayma işlemiyle ilgilidir. Bu yasayı ilk olarak 1841 yılında James Prescott Joule çalıştı. Joule uzun bir teli sabit kütleye sahip bir suya batırdı ve telin üzerindeki belli bir akımın sudaki sıcaklığı nasıl arttırdığını 30 dakikalık periyotlarla ölçtü. Akımın büyüklüğünü ve telin uzunluğunu değiştirerek yaptığı deneyler neticesinde üretilen ısının teldeki akımın karesiyle ve telin elektriksel direnciyle doğru orantılı olduğunu tespit etti. Bu ilişki Joule’ün ilk yasası olarak bilinir. Daha sonra, enerjinin Uluslararası Birimler Sistemindeki birimi Joule olarak isimlendirildi ve J sembolüyle gösterilmeye başlandı. Yaygın bir şekilde bilinen gücün birimi watt saniye başına 1 joule’a eşittir. Elektrik akımı yoğunluğunun bir ölçümüdür. Bu elektrik akımının seçili alana oranını veren bir vektörel büyüklüktür SI birimlerinde, akım yoğunluğu amper bölü metrekare ile ölçülür. Akım yoğunluğu, elektrik akımının yoğunluğu olarak tanımlanır. Akım yoğunluğu birim alan başına düşen elektrik akımı vektörüdür. Uluslararası Birimler Sisteminde metre kare başına amper cinsinden birimlendirilir. Burada "formula_12 iletkendeki akım" , formula_13 akım yoğunluğu, ve formula_14 ise kesit alanı vektörünün diferansiyelidir. Belirli bir dirence sahip maddelerdeki akım yoğunluğu "formula_13" (birim alan başına elektrik akımı) bulunduğu ortamdaki elektrik alanı formula_16 ile doğru orantılıdır. Bu orantılılık maddenin iletkenliği "formula_17" olarak adlandırılır. Maddenin iletkenliği maddenin kendine has özelliği ile ilgilidir. Daha genel olarak, maddenin iletkenliği maddenin sıcaklığına bağlıdır Maddenin iletkenliğinin "formula_17" ) karşıtı olan terim ise maddenin direncidir "formula_20." Yarı iletkenlerdeki iletim sürüklenme ve difüzyonun ortak etkisiyle ile gerçekleşebilir. Bu iletkenlik difüzyon sabiti formula_23 ve yük yoğunluğu formula_24 ile doğru orantılıdır. Dolayısıyla akım yoğunluğu : Burada formula_26 temel yük, formula_27 ise elektron yoğunluğudur. Yük taşıyıcıları yoğunluğun az olduğu yöne doğru ilerler. Bu yüzden, pozitif akım elektronlar için pozitif yoğunluk gradyanı ile sonuçlanır Doğrusal anizotrop maddelerde, SİMGELER tensörlerdir. Düşük frekans altında, metal gibi doğrusal maddelerin yüzeyindeki yük yoğunluğu her yerde aynıdır. Bu gibi durumlarda Ohm yasası, metalin baş ve son kısımları arasındaki potansiyel farkının üzerinden geçen akım ile doğru orantılı olduğunu belirtir burada formula_12 akımdır ve amper cinsinden ölçülür. formula_30metalin uç noktaları arasındaki potansiyel farktır ve volt cinsinden ölçülür. formula_31 ise metalin direncidir ve ohm cinsinden ölçülür. Yüksek frekansın söz konusu olduğu alternatif akımlardaki deri etkisi, iletkenin kesit alanı boyunca ilerleyen akımın düzensiz dağılmasına neden olur. Böylelikle yüzeyin yakınında akım yoğunluğu daha fazla olur ve bu durum direncin artmasına neden olur. İletken içerisindeki hareketli yüklü parçacıklar tıp ki gazlar gibi rastgele yönlerde hareket ederler. Net bir yük akışının olması için yüklü parçacıklar ortalama bir sürüklenme hızıyla hareket etmelidir.Metallerdeki yük taşıyıcıları elektronlardır ve bunlar bir atomdan başka bir atoma çarpa çarpa düzensiz bir yol izlerler. Başka bir deyişle kararsız yolla akarlar (atomdan atoma sıçrarlar), fakat genellikle elektriksel alan yönünde akarlar. Fakat genel olarak, elektrik alan vektörüne ters yönde sürüklenirler. Elektronların sürüklenme hızı aşağıdaki denklemden hesaplanabilir : burada Karakteristik olarak elektrik yükleri bir katı içerisinde yavaş hareket eder. Örneğin 0.5 mm^2 kesit alanına ve 5 amperlik akıma sahip bir bakır tel içerisindeki elektronların sürüklenme hızı saniyede bir milimetre kadardır. Fakat başka bir örnek verilecek olursa, elektronlar katot ışın tüpünün içindeki boşlukta hem düz bir çizgiye yakın bir yol izlerler hem de ışık hızının onda biri kadar bir hız ile ilerlerler. Katı maddedeki elektrik akışı tipik olarak çok yavaştır. Örneğin, 0.5 mm² kesitli bir bakır tel 5 A lik bir akım taşırken elektronların akım yönündeki ortalama hızı saniyede milimetreler mertebesindedir. Buna karşılık katot ışınlı tüplerin içerisindeki neredeyse vakum ortamda elektronlar neredeyse doğrusal rotalarda ışık hızının onda birine yakın hızlarda hareket ederler. Elektriksel yük taşıyan parçacıklar hızlı ya da yavaş da hareket etse, iletkenin yüzeyinde oluşan elektriksel sinyaller genelde ışık hızına yakın hızlarda ilerlerler. Bu sonuca Maxwell denklemlerinin çözümüyle varılabilir. İlk bakışta sezgiye aykırı görünen bu durum bilardo toplarının çok hızlı hareket etmediklerinde bile çarpışmanın etkisini neredeyse anında iletmelerine benzetilerek açıklanabilir. Elektrik yüklerinin kazanacağı herhangi bir ivme, yani elektrik akımındaki herhangi bir değişiklik elektromanyetik dalgaların oluşmasına neden olur. Bu dalgalar, iletkenin yüzeyinden dışarıya çok yüksek hızlarda yayılır. Maxwell denklemlerinden de hesaplanabileceği üzere bu hız ışık hızına göre hesaplandığında oldukça önemli bir kesir ile ifade edilir. Bundan dolayı elektromanyetik dalga hızı çoğu zaman elektronların sürüklenme hızından büyüktür. Örneğin elektrik iletim hatlarındaki elektromanyetik dalgalar teller arasındaki boşlukta, kaynaktan başlayarak uzak bir yüke kadar yayılabilir. Fakat tel içerisindeki elektronlar yalnızca geriye doğru ve biraz da ileriye doğru küçük mesafeler katedebilir. Elektromanyetik dalga hızının ışığın boşluktaki hızına oranı, hız faktörü olarak tanımlanır. Bu oran iletkenin şekil ve boyutuna, elektromanyetik özelliğine ve çevresini saran yalıtkan maddelere bağlı olarak değişir Bahsedilen bu üç hız benzerlik açısından gazların hızları ile karşılaştırılabilir. Doğru akım batarya, termokupl, güneş pili, komütatör tipi elektrik makinesi gibi kaynaklar tarafından oluşturulabilir. Doğru akım tel gibi iletkenlerde akabildiği gibi; yarı iletken , yalıtkan hatta katot ışını tüpünde olduğu gibi boşlukta dahi akışa sahip olabilir. Doğru akımı alternatif akımdan (AC) ayıran şey elektrik yüklerinin sabit bir yönde hareket etmesidir. Geçmişte doğru akım için kullanılan terim “galvanik” akımdı. Doğru akım elektrik yükünün hep aynı yönde akmasıyla oluşur. Buna karşılık alternatif akımda eşit zaman aralıklarıyla akım yönü tersine döner. Bunların üretilmesi, iletilmesi ve kullanılması çok farklı özellikler gösterirler. Çeşitli elektronik devre elemanları kullanılarak bu iki akımı birbirine dönüştürmek mümkündür. Elektrik enerjisi, çeşitli yöntemlerle diğer enerji çeşitlerinin dönüştürülmesiyle üretilir. Ortaya çıkan akım doğru ya da alternatif akım olabilir. Doğru akım en yaygın olarak kimyasal pillerde, güneş pillerinde ve dinamolarda(doğru akım motoru) üretilir. Alternatif akım ise genellikle alternatif akım motorlarında üretilir. Altenatif akım (AC) devrelerinde elektrik yüklerinin hareketi periyodik olarak yönünü tersine çevirecek şekildedir. Doğru akımda (DC) ise elektrik yüklerinin akışı yalnızca tek yönlüdür. Evlere ve işyerlerine verilen elektrik alternatif akımdır. AC güç devresinin klasik dalga formu sinüs dalgasıdır. Belirli uygulamalar üçgen dalga ya da kare dalga gibi farklı dalga formlarını kullanabilirler. Elektriksel tellerde taşınan ses ve radyo sinyalleri alternatif akıma örnek olarak verilebilir. Bilgileri AC sinyalleri olarak şifreleme ve dönüştürme bu uygulamaların önemli bir amacıdır. Kullanılan elektriğin büyük çoğunluğu herhangi bir enerji çeşidinin önce hareket enerjisine, ordan elektrik enerjisine çevrilmesiyle elde edilir. Alternatif akım motorları genel olarak doğru akım motorlarından daha ucuza mal olurlar, bakımları daha kolaydır ve daha yüksek verimde çalışırlar. Dolayısıyla alternatif akım büyük miktarda üretime daha uygundur. Bunun yanında alternatif akımın iletimi de çeşitli nedenlerden çok daha ucuz ve verimli bir şekilde yapılabilir. Elektrik şebekesinin alternatif akım taşıması bu nedenlerden ötürüdür. Buna karşılık elektrik şebekesinden uzak ya da taşınabilir uygulamalarda piller yardımıyla doğru akım elde etmek daha kolaydır. Elektrik enerjisinin hareket enerjisine dönüştürülmesinde de alternatif akım motorları benzer avantajlara sahiplerdir. Bu yüzden hareket enerjisi gerektiren uygulamalarda (örneğin elektrikli ev aletleri) alternatif akım tercih edilir. Öte yandan, doğru akım, elektronik cihazların (özellikle dijital) çalışması için çok daha uygundur. Elektrik akımı içeren şimşek, statik elektrik, güneş rüzgârı ve kutup ışığı kaynakları elektrik akımının doğada ve evrende görülen örnekleridir. Metal tellerde bulunan iletim elektronlarının akışını içeren elektrik akımı ise insan yapımıdır. Sokaklarda bulunan elektrik direkleri buna örnek olarak verilebilir. Bu elektrik direkleri elektriksel ve elektronik ekipmanlar içeren küçük teller vasıtasıyla elektriksel enerjinin uzun mesafelere dağıtılmasını sağlar. Eddy akımı ise değiştirilen manyetik alan ile oluşturulan bir akım çeşididir. Benzer şekilde, elektrik akımının iletkenin özellikle yüzeyinde gerçekleşmesi elektromanyetik dalgalara maruz kalmasından dolayıdır. Salınımlı elektrik akımı uygun bir voltaj ile radyo anteni içinde aktığında radyo dalgaları üretilir. Elektronikte, elektrik akımı içeren başka formlardan bahsedilecek olursa, bir elektron tüpü boyunca ya da bir direnç boyunca elektronların akışı örnek olarak verilebilir. Akım, ampermetre adı verilen aletin kullanılması ile ölçülebilir. Elektrik devrelerindeki akımı ölçmek için çok çeşitli teknikler vardır: Doğada karşılaşılan elektrik akımları arasında yıldırımlar, Güneş rüzgârları ve kuzey ışıkları vardır. İnsan yapımı elektrik akımlarına örnek olarak da metal tellerde akan elektronlar örnek gösterilebilir. Bu duruma uzun mesafelere elektrik enerjisi dağıtan elektrik iletim hatlarında ya da elektrikli ve elektronik aletlerin içlerindeki tellerde rastlanabilir. Akıma Elektronik bilimi dahilinde farklı yerlerde de rastlanabilir. Bunların arasında dirençlerin üzerinden geçen akımlar, vakumlu tüplerdeki vakumdan geçen akımlar, pillerin ya da sinir hücrelerinin içinde akan iyonlar ve bir yarı iletkenden akan elektron boşlukları da vardır. Elektrik akımından kaynaklı en ciddi zararlar elektrik çarpmalarıdır. Elektrik çarpmasının etkileri pek çok etkene dayanır. En onemli etkenler akımın şiddeti, elektriksel temasın yapısı, etkilenen uzuvların durumları, akımın vücutta takip ettiği yol ve akım kaynağının gerilimidir. Çok zayıf bir akım sadece bir karıncalanmaya neden olurken, deriden geçen şiddetli akımlar ciddi yanıklara hatta kalpten geçen akımlar kalp krizine bile sebep olabilir. Kontrol dışı elektrik kaynaklı ısınmalar da tehlikeli sonuçlar doğurabilir. Fazla güç taşıyan kablolar yaygın bir yangın sebebidir. Cepte birlikte taşınan madeni paralar ve bir AA Pil kadar küçük bir güç kaynağı bile kısa devre sonucu hızlıca ısınıp deride yanıklara sebep olabilir. Jakobenizm Jakobenizm, ideolojisini genel kitle ideolojisinden daha yeğ gören ve dikte yolu ile bu ideolojiyi kabullendirmeyi amaçlayan politik akım. Kelime anlamı itibarıyla "keskin devrimci" anlamına gelir. Bu akım, Fransız Devrimi sonrasında kurulan Jakoben Demokratik Kulübü'nün fikirlerine dayanır. Fransız Devrimi'nin en radikal belirleyici unsurudur. Maximilien Robespierre liderliğindeki bu kişiler, karşı devrimlerin ancak devletin zor rolünü gerçekleştirmesiyle ortadan kaldırılabileceğini savunmaktadır. Amaçları bir dönemlik dikta yönetimi sonrası "Aydınlanma Çağı" felsefecilerinin öngördükleri doğal düzene ulaşmaktır. Bir tür toplum mühendisliği çabasıdır. Fransa'da eğitim alanında 20. yüzyıl ortalarına kadar etkisini sürdürmüş ve bu nedenle Fransa'da yaşayan azınlıklara yerel dillerini konuşma olanağı verilmemiştir. Jakobenizm bir ideoloji değil yöntemdir. İdeolojisini topluma benimsetmek isteyen herkes Jakoben olarak kabul edilebilir. Fransız Jakobenler ideolojilerini benimsetmek için devrimi tercih ettiklerinden karşıtları tarafından dayatmacılıkla suçlanmışlardır. Fransız Jakobenlerin ideolojisi aristokrasi yerine cumhuriyettir. Aristokrasinin kurumlarına karşı sert davrandıkları için gericiler tarafından eleştirilmişlerdir. Aristokrasi, teokrasi ve feodaliteyi savunanların yöntemleri baskı, korkutma ve şiddete dayandığından onlar da Jakobenler tarafından karşı devrimcilikle suçlanmışlardır. Kiira Korpi Kiira Linda Katriina Korpi (d. 26 Eylül 1988 Tampere, Finlandiya) Fin buz patenci. 2009 Finlandiya şampiyonu ve 2007 & 2011 Avrupa üçüncüsüdür. Buz patenine 1993 yılında Tapparan FSC kulübünde başlayan Korpi 2005 yılında Finlandiya şampiyonasında gümüş madalya almış ve 2005 Avrupa şampiyonası takımına girmiştir. Avrupa şampiyonasında 13. sırada yer almıştır. Sonraki yıl Junior Grand Prix yarışmalarına girmeye devam etmiş ve yeniden byükler düzeyinde Finlandiya şampiyonasına girmiştir. 3. olan Korpi Avrupa şampiyonasında 6. sırada yer almıştır. Ulusal şampiyonada bronz madalya almasına rağmen Finlandiya federasyonu Olimpiyat takımını Avrupa şampiyonası sonuçlarına göre belirlemiş ve Korpi olimpiyatlara girmiştir. 2006 Kış Olimpiyatlarında 16. olmuştur. Kanada'daki Dünya Şampiyonası'nda ise 10. olmuştur. Ertesi yıl büyüklerde Grand Prix yarışmalarına girmiştir. Ulusal şampiyonada 4. olmuş ve bu sonuçla Avrupa şampiyonası takımında yer almıştır. 2007 Avrupa şampiyonasında bronz madalya kazanan Korpi Avrupa Artistik Patinaj Şampiyonaları çerçevesinde kadınlarda Susanna Pöykiö'den sonra madalya alan ikinci Fin sporcudur. 2008-2009 ISU Grand Prix serisini sakatlığı sebebiyle kaçırmış ve Aralık ayında Laura Lepistö ve Susanna Pöykiö'yü Ulusal şampiyonada geçerek ilk Ulusal şampiyonluğuna ulaşmıştır. Babası Rauno Korpi, Finlandiya'da tanınmış bir buz hokeyi antrenörüdür. 1998 Kış Olimpiyatları'nda bronz madalya alan Finlandiya Kadınlar Buz Hokeyi Millî Takımı'nın başında yer almıştır. Puma Puma ("Puma concolor"), Dağ aslanı, Kuzey ve Güney Amerika'da yaşayan, kedigiller ("Felidae") familyasından yırtıcı bir hayvan türüdür. Bu büyük ve yalnız dolaşan kedi kuzeyde Kanada'nın Yukon bölgesinden güneyde And Dağları'nın güneyine kadar oldukça geniş bir alanda yaşar. Bulunduğu çevreye uyum sağlayabilen puma Amerika kıtasındaki belli başlı her habitatta yer alır. Aşırı avlanma ve doğal yaşam alanlarındaki insan yerleşmeleri sonucu tarihi olarak bulundukları bölgelerde sayıları azalmıştır. Ancak bazı alanlarda son zamanlarda yapılan koruma çalışmaları ile popülasyonlarının arttığına rastlanmıştır. Çok geniş bir alana yayılan puma değişik habitatlarda çok çeşitli renklerde ve cüssededir. Amerika kıtasında jaguardan sonra ikinci en büyük kedi olan puma, kaplan, aslan ve jaguardan sonra dünyanın en büyük dördüncü kedisidir. Kuzey Amerika'daki pumalar tropik leoparlardan daha da büyük olsa bile puma kükreyemediği için büyük kediler arasında sayılmaz ve "Panthera" cinsi içinde değil de Puma cinsi içinde sınıflandırılır. Hem pusu hem de takip avını yapabilen pumanın avları da oldukça çeşitlidir. Ana besini geyikdir fakat aynı zamanda fare, tavşan, evcil kedi ve köpek, alpaka, sürü hayvanlarını da avlar. Sürekli olarak saklanan bir kedi olan puma insanlardan uzak durur fakat çok nadir de olsa insanlara saldırdığı görülmüştür. Puma adı Güney Amerika'nın yerli dillerinden olan Quechua diline dayanır. Bulunduğu bölgelerde çok sayıda başka adla da anılır. Nahuatl dilinde miztli, Tupi-Guarani dilinde de suçuarana denir. İngilizcesi cougar olan ve bu dilde kırka yakın farklı ad verilen pumanın, yerel adlarının bir kısmı Türkçeye şöyle çevrilebilir: "panter", "Amerikan aslanı", "Meksika aslanı", "Florida panteri", "gümüş aslan", "kızıl aslan", "kızıl panter", "kızıl kaplan", "kahverengi kaplan", "geyik kaplanı", "hayalet kedi", "dağ çığlıkçısı", "Yerli şeytanı", "sinsi kedi", "kral kedi", ve "boyalı kedi". Kuzey Amerika'da özellikle ABD'de konu içinde yerel türlerden söz edildiğinde panter puma anlamında kullanılır. Güney Amerika'da ise panter, jaguarın benekli ve siyah türleri için kullanılır. Aslında aslan, kaplan gibi büyük kediler ile yakın akraba olmayıp daha çok küçük kediler sınıfına girse de, en büyük kedilerden biridir. Omuz yüksekliği 70 santimetre civarındadır. Boyu erkeklerde 180, dişilerde 150 santimetreyi bulur ve bunlara ek olarak 66 ila 78 santimetre arası uzunluğunda bir kuyruk gelir. Erkekleri 100 kilogram ağırlığa ulaşırlar, dişileri ise istisnalar dışında 50 kilogramdan fazla çekmez. Ekvator çevresinde yaşayan pumalar, türlerinin en küçükleri olup, kutuplara doğru gidildikçe büyüklük artar. Postu kısa, tüyleri sık, rengi ise değişkendir. Sıklıkla sarımsı kahverengi ya da gümüş-gri olurlar. Gırtlak kısmı ve göğsü her zaman beyaza çalar. Alt bölümdeki tüyler daha soluk renklidir. Kulakları küçüktür ve uçları siyahımsı tüylerle kaplıdır. Küçük kulaklarına rağmen iyi işitir. Burnu ise siyah renktedir. Yeni doğanlar lekeli olup bu lekeler puma 9 aylıkken solmaya başlar 24 veya 30 ay sonrasında tamamen yok olur. Leoparlardaki gibi melanizm belirtisi göstermez. Pumanın ön pençelerinde dört, arkada ise üç parmağı vardır. Pençelerinin büyük olması, yere sağlam basmasını sağlar. Bu yüzden yaklaştığını fark etmek zordur . Pençe tırnaklarını içeri çekebilir. Çok çeviktir ve kuvvetli şekilde sıçrar. Dört metre yükseğe ve on metre kadar uzağa sıçrayabilir. Bu hayvanlar çok geniş yelpazede, cinsiyetler arasında ayrılan, farklı sesler çıkarırlar. Bununla birlikte hakiki büyük kedilerden farklı olarak bu sesler arasında kükreme sesi yoktur. Truman Everts gibi Kuzey Amerikalı araştırmacılar Puma çığlığını insanınkine benzer olarak tarif etmişlerdir. Pumalar vahşi hayatta 12 ile 13 yaşa kadar ulaşırken, esaret altında 21 yaşını bulabilirler. Pumalar önceleri tüm Kuzey ve Güney Amerika'da dağılmışlardı. Her iki kıtaya dağımış olan diğer hiçbir memeli hayvan ile mukayese edilemeyecek geniş bir alana yayılan, dağılım bölgesine sahiptiler. Alanları, kuzeyde Kanada'dan, Orta Amerika üzerinden Patagonya'nın güneyine kadar uzanıyordu. Bugün varlıkları zayıflamış ve insanlar tarafından az yerleşilmiş bölgelere indirgenmiştir. Pumalar ABD'de neredeyse yok edilme dalgaları sonucunda, Kayalık Dağları'nda , güneybatının çöl ve yarı çöllerinde, Florida'nın Everglades bataklıkları çevresinde kalmışlardı. Alaska ve Kuzey Kanada'da hiç bulunmadılar, ancak Avrupalı yerleşimcilerin gelmesinden önce yaşam alanları kuzeye doğru genişletmeye başlamışlardı. Koruma tedbirleri sonucunda yayılma alanları tekrar genişleyen pumalar, ABD'nin batısındaki bazı bölgelerde, şehirlere yaklaşmaktan da artık çekinmemektedirler. Bozkırlar, ılıman ve tropik ormanlar, yarı çöller ve yüksek dağlar bu kediler için habitat oluşturur. Pumalar gündüzleri görünseler de genelde gece hareket ederler. Sıcak ya da soğuk her türlü iklimde yaşayabilirler. Erkek puma dişiye oranla daha uzun mesafe yol alabilir. Dişiler 20 mili geçmezken, erkekler 30 mil katedebilir. Avlanma sahası ise geniş olup 100 milkareye kadar ulaşabilir.. Pumalar hemen hemen her büyüklükte memelileri avlarlar. Geyik, Amerika antilobu gibi iri hayvanlar ile birlikte fare, sıçan, sincap, kokarca, rakun, samur gibi küçük hayvanlar menülerini oluşturur. Ayrıca koyun ve genç sığır tarzında evcil hayvan sınıfındaki canlılarıda avlayabilirler. Bununla birlikte koyote, vaşak gibi yırtıcı hayvanlar da pumalar tarafından avlanabilirler . Memeli hayvanların yanında kuş ve bazı bölgelerde balık da yerler. . Büyük bir hayvanı avlamak için puma önce usulca sokulur. Kısa mesafeden avının sırtına atlar. Omuriliğini kuvvetli bir ısırık ile kopararak öldürür. Pumalar yalnız dolaşan hayvanlardır. Yalnızca, genelde Kasım ile Haziran arasında olan çiftleşme zamanında, en fazla 6 gün için bir araya gelirler. Dişiyi, yavruları doğurmadan birkaç hafta önce erkek terk eder. Gebelik yaklaşık 3 ay sürer ve bir batında bir ile altı arası yavru dünyaya gelir. Ama genelde bu sayı iki ile üç yavrudur.Yavrular benekli doğarlar. Yavruların ağırlığı 230 ile 450 gram arasında olup, boyları 20– 30 cm kadardır. Yavrular 6- 7 hafta sonra katı besinler almaya başlarlar ve yaklaşık 20 aydan sonra annelerinin yanından ayrılırlar. Pumaların insanlardan başka pek fazla düşmanı yoktur. Sadece kurtlar ve ayılar zaman zaman yavru veya hasta pumaları avlayabilirler. Ancak sağlıklı bir yetişkinin de 8 kişilik bir kurt sürüsü ya da dev bir erkek Grizzly ayısı karşısında pek şansı olmaz. Tür koruması altında olmasına rağmen bazı çiftçiler sahip oldukları hayvanları korumak amacıyla pumaları avlarlar. Yine de türün tümü tehlikede değildir. Puma ürkek bir kedi olup, alışılmış olarak insanlara yakın yerlerden kaçınır, insanlardan kaçarlar. Buna rağmen ara sıra insanlara saldırdığı durumlar görülür. ABD'de yıllık ortalama bu tür dört vaka olsa da, bunlar çok ender ölümle sonuçlanır. 1890 ve 1990 yılları arasındaki Kuzey Amerika'da puma saldırılarından meydana gelen ölüm vakası 10'dur. Saldırıların kurbanları genelde çocuklar olup, sadece istisnai hallerde yetişkinlere saldırırlar. Kızılderililerde puma çok saygı görmüştür. Bu hayvana liderlik, güç, beceriklilik, sadakat, bağlılık ve cesaret gibi karakterler yüklenmiştir. Kuzey Amerika'da beyaz sömürgeciler pumalarla savaşmışlardır. Sadece evcil hayvanlarını pumalardan korumak istediklerinden değil, aynı zaman da bu hayvan sevilen bir ganimet olduğundan pumaları avlamışlardır. İroquce konuşan Kuzey Amerika kızılderili halkı Erie adını, Türkçe "uzun kuyruk" anlamına gelen ve puma kastedilen "Erielhonan" kelimesinin kısa şeklinden alır. Bu halk o yüzden Fransızlar'da "Nation du Chat", Türkçe "Kedi Ulusu" olarak bilinirdi. Puma'nın en yakın akrabası en yeni sistematikde aynı cinse, yani pumalara dahil edilen yaguarundidir. Daha önceleri, kedigiller içinde filogenik yüz noktaları doğru olarak alınmadan sınıflanarak ayrı bir alt familyaya yerleştirlmiş çita ile de görece yakın bir akrabalık oluşur. Yeni gen incelemeleri pumanın, bugünkü çitaların yerleştirildiği" Acinonychinae" alt familyasına dahil olmayan, nesli tükenmiş Kuzey Amerika çitaları Miracinonyx ile görece yakın akraba olduğu sonucunu verir. Pumalar geleneksel olarak 24 ile 32 kadar alt türe ayrılırlar. Anavatanı Kuzey Amerika'nın doğusu olan iki alt tür nesli tükenmiş olarak geçer. Everglades Bataklıkları'ndaki neslini kurutma dalgalarına rağmen hayatta kalmayı başarmış "Florida puması" (P. c. coryi), özellikle tehdit altında olarak kabul edilir. Hâlen bu türden sadece 80 civarında hayvan vahşi hayatta yaşamaktadır. Pumanın bu yoğun kırmızı kodlu alt türünün kurtarılması, şu anda yerel koruma kuruluşlarının ana hedefidir. Korumak ve incelemek için her hayvan, elektronik kimlikleme ve yer belirleme boyun bandıyla donatılmıştır. Yeni moleküler genetik incelemeler, gerçekte sadece altı alt türün olduğunu ve bilimsel temelli daha çok alt tür ayrımından yoksun olunduğu sonucunu verir. ABD'nin kuzey batısındaki bir popülasyonun ("Kuzey Amerika puması", "Puma concolor couguar") istisnasıyla, Kuzey Amerika'nın bütün pumaları homojen bir yapı gösterir. Orta ve Güney Amerika'da ise bu durum daha büyük bir değişkenlik gösterir. Bu bulgular pumaların yaşam alanlarının, ABD'nin kuzeybatısındaki buzul olmayan yerleşim bölgesi istisna tutulduğunda, son buzul çağı boyunca Güney Amerika'da sınırlanmış olduğu sonucuna götürür. Bu çalışma ile nesli tükenmiş ve tehdit altında alt türlerin yeni bir değerlendirmesi yapılır. Quantel Quantel, bilgisayarlı grafik ve video grafik sistemleri üreten İngiliz şirketi. Dünyada birçok yayın stüdyosu bu sistemlerle donatılmıştır. 1973 yılında kurulmuştur. Bristol (anlam ayrımı) Bristol İngiltere'deki bir şehir olup bunun disinda şu anlamlara da gelebilir: Blue Note Records Blue Note, bir müzik yayıncısıdır. Özellikle Caz müziği konusunda uzmanlaşmış bir firmadır. Firmanın tarihçesi 1939 yılında başlar, günümüze kadar kadar çeşitli değişiklikler ile devam eder. Firma Alfred Lion tarafından 1930'ların sonralarında çalışmalarına başlasa da resmi olarak kuruluşu 1939 yılında, Alfred Lion ve Francis Wolff ortaklığı ile New York merkezli bir firma olarak tarihe geçmiştir. Firmanın en önemli özelliği, Caz tarihindeki neredeyse tüm akımlardan etkilenmiş, yenilikleri takip etmiş ve yüzlerce çok önemli sanatçının kaydını basmış olmasıdır. Bunların birçoğu firmanın kendi müzisyeni (Horace Silver, Art Blakey gibi) iken birçok sanatçı da özel birliktelikler ile (Canonball Adderley ve Miles Davis örneğin) veya özel kayıtlarla mutlaka Blue Note'dan bir veya birkaç kayıt yayınlamıştır. Firma büyük savaş döneminin sonlarında "hard bop" denilen Caz türünün ortaya çıkışında önemli bir rol oynanıştır. Bu yenilikçi farklı tarzları aynı kayıtta sunma geleneği devam etmekte bugünde eski şarkıların yepyeni varyasyonları firma tarafından basılmaktadır. Özellikle EMI müzik grubu tarafından satın alındıktan sonra, belirli bir kesime hitap eden ama ciddi bir jazz tarihi içeren firma arşivlerinin yeniden basılmaya başlanması ve daha geniş kitleler ile paylaşılması adına bugünde farklı tarzları aynı kayıtta sunma geleneği devam etmekte, eski şarkıların yepyeni varyasyonları hala basılmaktadır. 2000'li yıllarda bu yeniden basım politikası ve yeni şarkıcıların keşfedilerek (Norah Jones gibi) Blue Note adına albümlerinin basılması ile, firma hem ekonomik olarak rahatlamış hem de eski parlak günlerine dönmüştür. Ä°mam Mansur İmam Mansur, (d. 1760 - ö. 13 Nisan 1794), Çeçenya'daki "Kafkasya Müridizmi"`nin kurucusu ve devlet adamı. Çeçence adı "Oççurma" olup, babasının adı "Jela"'dır. Çeçenistan'ın ilk devlet başkanı kabul edilen İmam Mansur, 1785-1791 yılları arasında Rus İmparatorluğu'na karşı Aldı'da başlattığı savaş ile Anapa'da yaralanıp teslim alınışına kadar geçen zaman içerisinde Kafkasya'daki bağımsızlık mücadelesinin başlatıcısı ve önderi olmuştur. Savaşlardaki başarılarından ötürü dağlı halkları O'na "Mansur" (Muzaffer, Zafer kazanan) ismini takmışlardır. I. Aldı Savaşı (26 Haziran 1785) sonrası kazandığı zafer ile adı, ülke dışına taşındı. Osmanlı Arşiv belgelerinde Kizlyar Kalesini Ruslardan almak için 15 Temmuz ve 19 Ağustos 1785 tarihlerinde olmak üzere iki kez kuşattığı yazılıdır. 29 Temmuz 1785 Tarihinde Grigoripolis (Kum Kalesi)'i almış ve Vladikavkaz - Mozdok hattına egemen olmuştur. 15 Temmuz 1791'de Anapa Kalesini Rus birliklerine karşı İpeklizade Köse Mustafa Paşa ile birlikte savunurken yaralanmış ve Kont Gudoviç tarafından teslim alınmıştır. Anapa'da 93 subay ve 4000 nefer yitirmiş olmasına rağmen İmam Mansur'un yaralı olarak esir alınması Rusya'da büyük bir sevinç yaratmıştır. Tedavisinden sonra Çariçe II. Katerina kendisini kabul etmiş, 15 Ekim 1791 de Sankt-Peterburg'dan Şlisselburg'a sevk edilmiş ve Şlisselburg Kalesine ömrü boyunca hapsedilmiştir. 10 Ocak 1792 Osmanlı-Rus Yaş Antlaşmasından sonra Sankt-Peterburg'a gönderilen Mustafa Rasih Paşa, esirlerin mübadelesi işleri sırasında İmam Mansur'un Osmanlı'ya teslimini istemiş fakat, Rus Makamlarınca Mansur'un Çeçen olduğu ve Osmanlı tebaası olmadığı kendilerine bildirilmiş, bu sebeple netice alınamamıştır. 13 Nisan 1794 günü işkence çekerek ölmüştür. "Alstanzha" oğlu, "Asxuo" oğlu, "Mamtur" oğlu, "Maemzi" oğlu, "Olhazar" oğlu, "Mohmad" oğlu, "İmjela" oğlu, "Jela" oğlu "Oççurma". Bristol Cars II. Dünya Savaşı sırasında Blenheim ve Beaufighter uçaklarını üreten British Aircraft Company'nin barış zamanında faaliyet göstermek üzere kurduğu mühendislik ve motor üretici firması.İlk kez 1952'de cooper bristol adı ile formula 1'de boy göstermiştir. 1960'ta Chrysler bünyesine katılmıştır. Rant Rant, emek harcamadan elde edilen kazanım. İktisatçılar tarafından ise "doğanın getirisi" olarak tanımlanmaktadır. Korkut Boratav'a göre rant, daha geniş bir yorumla, belki de "avanta" teriminin anlamına da geçerek şöyle tanımlanır: "devletin çeşitli uygulamalarla bireysel, endüstriyel veya sektörel olarak özel teşebbüs lehine herhangi bir çıkar avantajı yaratması; bu avantajın realizasyonu ve paylaşımı"dır. 1970'te Hossein Mahdavy'nin kavramsallaştırdığı Rantçı Devlet Teorisi "(Rentier State Theory)" de bütün gelirlerini doğal kaynaklardan elde eden, vergilendirmelerin olmadığı devletleri anlatmak için kullanılmaktadır. Orta Doğu'daki petrol gelirleri olan Suudi Arabistan gibi devletler bu kategoride değerlendirilmektedir. Üretici rantı Üretici ürettiği bir malı belli bir fiyattan satmaya razı iken piyasa koşulları malın fiyatını razı olunan miktarın üzerine çıkartırsa üreticinin elde ettiği bu avantaja üretici rantı denir. Veba (roman) Veba (Fransızca: "La Peste"), Albert Camus'nün 1947 yılında yayınlanan romanıdır. Camus, romanda, Cezayir'deki Oran şehrinde yaşanan veba salgınını çeşitli satırarası okumaları ile anlamlandırılacak şekilde anlatmıştır. Kitapta yapılan analojilerin en önemlisi tüm Avrupa'ya adeta kara bir veba gibi yayılan Naziler'in Fransa'yı işgalidir. Fransa'nın İkinci Dünya Savaşı sırasında uğradığı Alman işgali ve Fransa'da işgale karşı oluşan Direniş (Résistance) hareketi romanda vebaya karşı alınan önlemler ile özdeşleştirilir. Kitabın sonuna kadar anlatıcının kimliği bilinmez. İnsanların hayatla ölüm arasında kaldığı ince çizgiyi veba adını vererek tasvir eden Camus, dolaylı yoldan ateizmi de savunur. Eserde bir kahraman da bulunmaz. Romanın bir diğer özelliği ise hikâyenin geçtiği Oran şehrini okuyucuya görüyor gibi yansıtmasıdır. Günün birinde fareler lağımlardan, kalorifer dairelerinden çıkıp sokaklarda ölmeye başlarlar. Başlangıçta kapıcılardan başka kimsenin ciddiye almadığı bu garip olay, zamanla vahim boyutlara ulaşır. Şehirde korkunç şeyler olmaktadır. Hızla yayılan mikrop nedeniyle ölüm insanlara da sirayet eder. Semptomlar açıkça vebaya işaret etmesine rağmen, 20. yy. da veba olacağına insanlar inanmak istemez. Olsa bile bunun kendi başların gelebileceğine inanamazlar. Veba ile karşı karşıya olduklarını uzun süre hep birlikte reddederler, adını koymazlarsa sonuçlarından da etkilenmeyeceklermiş gibi. Derken kısa sürede ölüm haberleri artar, durum korkunç bir hal alır. Katı önlemler alınır, şehir karantinaya alınır. Bundan sonra ne yaşanacaksa, hem herkesten uzak, hem herkesin gözü önünde yaşanacaktır. Romanın en duyarlı bölümlerinden birinde, roman karakterlerinin kendi aralarında ne çok ölüm gördüklerini konuşurlarken, ölüm görmekten de beterinin, başkalarının ölümüne alışmak, onu sıradanlaştırmak olduğunu fark etmeleridir. Bu dünyadaki asıl veba, hissizleşmektir. Çiğ börek Çiğ börek; kıyma, soğan ve baharat karışımının açılmış yufkaya konulup yağda kızartılmasıyla yapılan geleneksel bir Kırım Tatar yemeğidir. Çiğ börek, Kırım Tatarları arasında adı birleşik olarak: "Şırbörek", "Şuberek", "Çiberek", "Çuberek", "Çiborek" şeklinde adlandırılır. Türkiye Türkçesi'nde adlandırılırken yanlış bir anlam kazanarak "çiğ börek" olmuştur, bu yemek çiğ köfte gibi çiğ et ihtiva etmez, ancak et böreğe (içli köfte gibi birçok Anadolu yemeğinin tersine) pişirilmeden konur. Böreğin adı konusunda çeşitli görüşler vardır. Bir görüş "şırbörek" adının pişerken çıkan kızarma sesinden geldiğini öne sürerken, diğer bir görüş de Kıpçak lehçesindeki lezzetli anlamındaki "çi"den geldiğini öne sürer. Tipografi Tipografi (Yunanca: τυπογραφία typographía = τύπος týpos (form) + "graphia" (yazmak)), typographia sözcüğünün Türkçe halidir. Kavram; forma uygun yazmak demektir. Yazı tipi, punto büyüklüğü, satır uzunluğu, satır arası boşluk ve benzer etkenlerin kombinasyonları ile yapılır. Harf ve yazınsal-görsel iletişime ilişkin diğer elemanların hem görsel, fonksiyonel ve sanatsal düzenlemesi hem de bu elemanlarla oluşturulan bir tasarım dili, anlayışıdır. Reklam amaçlı her faaliyette; mesajı ikna edici kılan tipografi, vazgeçilmez bir unsur olarak öne çıkmıştır. Tipografi dalında uzmanlaşmış bireylere tipograf denir. Tipograflar; grafik tasarım, reklamcılık ve web tasarımı gibi görsel mesajların ağırlıklı olduğu iş kollarında görev yapmaktadırlar. Sözcüksel analiz Bilgisayar biliminde sözcüksel çözümleme ya da jetonlaştırma bir bilgisayar programındaki ifadelerin anlamlı dizelere dönüştürülmesine verilen addır. Jeton, bir programın derleyici için anlamlı en küçük parçasıdır. Programın jetonlara ayrılması, derleyicinin programı kendi diline çevirebilmesi açısından önemlidir. Jetonlar birbirlerinden genellikle boşluk karakteri ile ayrılırlar. Boş satır, yeni satır ya da açıklama gibi öğeler de jetonları birbirinden ayırmaya yarar. "a = i + j örneğinde jetonlar "a", "=", "i", "+" ve "j" karakterleridir. Ardışık sayılar Ardışık sayılar, kendisinden önce ve sonra gelen sayılara bir kural ile bağlı olan sayılara denir. Pascal üçgenini incelersek üçgenin sağ kenarını sadece 1'lerin oluşturduğu Daha iÃ§te Daha iÃ§teyse Ardışık toplamların, toplamların, ... toplamı, bizi en sol alttaki farka götürür. Buradaki örnekte bu değer formula_5'dir. Pan-Afrikanizm Pan-Afrikanizm, sosyo-politik bir görüştür. Amacı dünya çapında, farklı etnisitelerden, tüm Afrikalıların birlik ve beraberliği olan bir ideolojidir. Pan-Afrikanizm, Henry Sylvester Williams tarafından kıtasal Zenci Afrika kültür ve ülkelerinin birliği olarak tanımlanmıştır. Kavram daha sonraları, Zenci Afrika kökenli tüm insanları, ABD, Karayipler, Latin Amerika ve diğer bölgelere yayılmış tüm siyahi Afrika kökenli insanları kapsayacak şekilde gelişmiş ve genişlemiştir. Pan-Afrikanizm aslen Afrika kıtasında değil de Karayiplerde, Batı Hint Adaları'nde başlamıştır. Williams terimi 1900 Pan-Afrikan Kongresi ile yaygınlaştımış ve resmileştirmiştir. Pan-Afrikanizm, tüm Zenci/Afrika kökenli insanların, etinisite, kültür veya milliyetleri gözetilmeksizin, birleşmesini amaçlar. Marcus Garvey, Edward Wilmot Blyden, W.E.B DuBois, Kwame Nkrumah, Fela Kuti, Malcolm X, Steve Biko, Patrice Lumumba, Cheikh Anta Diop, Julius Nyerere, Bob Marley, C.L.R. James ve Abdias do Nascimento ünlü Pan-Afrikanistlerden bazılarıdır. Jamaika'daki Rastafari hareketi, "Pan-Afrikanizm"den türemiştir. Google Video Google Video, Google tarafından işletilen, video dosyaları arşividir. Kuruluş tarihi ise 16 Haziran 2004'dür. 8 Temmuz 2012 tarihinde kapanmıştır. İnternetin ilk açık video pazarı; video arayabilir, izleyebilir ya da satın alabilirsiniz. Size ait görüntüleri satabilir veya geçici süre için kiralanmasına izin verebilir bu şekilde gelir elde edebilirsiniz. Görüntüler Google'ın sunucularında saklanmaktadır. İnternet TV (IPTv) konseptinin pratik uygulaması olarak da görülebilir. Bu görüntülerin bazılarını indirebilir ve Google video player ile (ya da Codec ile) daha sonra izleyebilirsiniz. Teknik codec bilgileri: MaÄŸdur bilimi Mağdur bilimi, bir suç bağlamında mağduru ele alan kriminoloji dalı. Mağdur olma kavramı ve mağdurların psikolojisi ile çevre ilişkileri üzerinde durur. Tıp ve psiklojinin ana dallarından sayılmakla birlikte son dönemde sosyoloji, siyaset bilimi ve uluslararası ilişkilerin de dikkatini çekmiştir. Özellikle ulusal kimlik oluşumunda mağduriyet psikolojisinin önemi üzerinde durulmuştur. Türkiye'de konu üzerinde çok az çalışma bulunmaktadır. Polis Akademisi'nde bu konu üzerinde bir de ders verilmektedir. Tırmandırma siyaseti Tırmandırma siyaseti, uluslararası ilişkiler disiplininin önemli kavramlarından biridir. Krizi veya anlaşmazlığı bilinçli olarak tırmandırmak demektir. Siyaset biliminde de kullanılmaktadır. Devletler bazı durumlarda krizin tırmanmasını kendi ulusal çıkarları için gerekli ve yararlı görebilirler. Devletlerin bilmeden krizi tırmandıran hareketleri bu politika içinde değerlendirilmez. Bazı durumlarda tırmandırma siyaseti karşılıklı blöfleşmelerin toplamı da olabilir. Arkeyan Devir Arkeyan Devir, Kambriyen öncesi devrin ikinci alt dönemidir. Günümüzden yaklaşık olarak 3,6 milyar yıl öncesinden başlayıp, 2,5 milyar yıl önce, Proterozoik zaman ın başlamasıyla son bulduğu kabul edilir. Gezegenimizde bulunabilen ilk kayaç katmanlarının oluştuğu, aynı zamanda yaşamın ortaya çıktığı dönemdir. Okyanuslarda, prokaryotik tek hücreli organizmalar bu dönemde ortaya çıkmıştır. Fotosentetik siyanobakteriler, popülasyonlarının artmasına paralel olarak giderek daha fazla oksijeni okyanuslara salmaya başlamışlardır. Başlarda bu oksijen, deniz suyundaki çözünmüş haldeki demirle birleşmiş, oluşan demiroksit okyanus dibine çökmüştür. Deniz suyundaki çözünmüş demirin bu yolla tasfiyesinden sonradır ki fotosentetik bakterilerce üretilen oksijen deniz suyunda çözünmeye, sonra da atmosfere karışmaya başlamıştır. Proterozoik Devir Proterozoik Devir, Kambriyen öncesi dönemde oluşan kayaç katmanlarının daha üstte yer alan bölümüdür. Kambriyen öncesi devirin son alt bölümüdür. Kıtaların güney yarım kürede bir araya gelmesiyle, dev kıta Rodinia oluşmuştur. Arkeyan devri boyunca okyanuslara salınan oksijen, artık serbest halde okyanuslarda ve atmosferde etkin bir büyüklüğe ulaşmıştır. Bu Arkeyan okyanuslarının çekirdeksiz -prokaryotik- canlıları için bir felaket oldu. Bildiğimiz bu ilk, belki de tüm zamanların en büyük çevresel felaketi Arkeyan canlılarının büyük bir kısmını yok etti. Arkealar azalıp, oksijensiz ortamlara çekilmek zorunda kalırken, bakteriler üstünlüğü ele geçirdi. Oksijenin artması ve canlılarca kullanılmaya başlamasıyla, ilk çekirdekli -ökaryotik- canlılar ortaya çıktı. Proterozoikin sonlarına doğru ilk çok hücreli canlılar -ağırlıklı olarak algler- ortaya çıktı. Proterozoik boyunca birkaç kez yeryüzünün gördüğü en büyük buzul çağları yaşandı. "Kartopu dünya" olarak adlandırılan bu buzul çağıda, yeryüzünün tamamı birkaç kilometre kalınlığında bir buz tabakasıyla kaplandı. Sonuncu buz çağının son bulmasının ardından ilk yumuşak dokulu çok hücreli canlılar ortaya çıkmaya başlamıştır. Bunlar, bugünkü denizanaları ve süngerleri andıran canlılardı. "Edikara Faunası” olarak bilinen bu ilk hayvansal yapıların yer aldığı fosil yatakları oldukça geniş bir alana yayılmışlardı. Yaşam, hâlen denizlerde yayılmaktadır, karalara çıkış için daha uzun bir dönemin geçmesi gerekecektir. HÃ¼seyin Yurtsever Hüseyin Yurtsever (d. 22 Ocak 1946, Şahpur, İran), mimar. İlkokul, ortaokul ve lise öğrenimini Kayseri'de, yüksek öğrenimini 1972 yılında İstanbul Teknik Üniversitesi Mimarlık Fakültesi'nde tamamladı. Doktora öğrenimini, "Doğal Yapılaşma İlkelerine Dayalı Bir Biçimlendirme Yöntemi" adı altında hazırladığı tezle, 1986 yılında yine aynı üniversitede tamamladı. Fakülteden mezun olduğu günden bu yana, Bayındırlık Bakanlığı Yapı İşleri Genel Müdürlüğü'nde fen heyeti müdürlüğü, Ankara'da mimari büro işletmeciliği, Bingöl Devlet Hastanesi inşaatında şantiye şefliği, Suudi Arabistan sınır muhafızları, villa ve sosyal tesisleri inşaatında planlama müdürlüğü, Selçuk Üniversitesi'nde mimarlık bölümü başkanlığı, Gazi Üniversitesi'nde bilim dalı başkanlığı, Erciyes Üniversitesi'nde anabilim dalı başkanlığı, mimarlık bölümü başkanlığı ve mimarlık fakültesi dekanlığı olmak üzere, mimarlık mesleğinin değişik çalışma alanlarında, tasarımcı, uygulamacı, araştırmacı, eğitimci ve yönetici olarak çeşitli görevler üstlendi. Ayrıca, Erciyes Üniversitesi'nde rektör yardımcılığı, Kültür Bakanlığı, Kayseri Kültür ve Tabiat Varlıklarını Koruma Kurulu üyeliği, Çevre ve Kültür Değerlerini Koruma ve Tanıtma Vakfı danışma kurulu üyeliği, TMMOB Mimarlar Odası Yayın Komitesi üyeliği ve çeşitli mimari proje yarışmalarında jüri üyeliği görevlerinde bulundu. Katıldığı çeşitli ulusal mimari proje yarışmalarında mansiyonlar aldı. Türk Eğitim Derneği, " Eğitim Bilim Ödülü'ne" Erciyes Üniversitesi Rektörlüğü'nce 1995 yılında aday gösterildi. Doğanın ve doğadaki yapısal varlıkların ortak yapılaşma ilkeleri üzerinde yoğunlaşan ve estetiğe ilişkin görüşünün temelini oluşturan çalışma ve araştırmalarını, çeşitli kitap ve dergilerde yayımlamış ve bir tasarım yöntemine dönüştürdüğü bu yaklaşımını mimarlığın tasarım ve eğitim alanına taşımıştır. "Uygulamalı Estetik", "Mimarlıkta Temel Eğitim", "Üç Boyutun Temel İlkeleri", "Anılar Mekanla Çocuklar" adı altında yayımlanan kitaplarının yanı sıra, "Modernizm ve Postmodernizm Kaosundan Geleceğin Biçimine", "Yapılaşmadan Tasarıma", "Mimarlık Eğitiminde Fütüroloji", "Doğrusal Elamanlarla Strüktürel Tasarım", "Doğal Veriler Işığında Ölçü, Modül ve Oran", adı altında yayımlanmış kitap bölümü ve makaleleri de bulunmaktadır. Uygulaması gerçekleştirilen, mimari tasarımlarından bazıları, Muş Hükümet Konağı Binası, Erciyes Üniversitesi Merkez Kampusu Genel Yerleşim Planı, Erciyes Üniversitesi Stadyumu ve Açık Amfisi, Erciyes Üniversitesi Develi Kampusu Genel Yerleşim Planı, Erciyes Üniversitesi İletişim Fakültesi, Hukuk Fakültesi, Eczacılık Fakültesi, Eğitim Fakültesi, Güzel Sanatlar Fakültesi, Mimarlık Fakültesi, İlahiyat Fakültesi, Sivil Havacılık Yüksekokulu, Kreş ve İlköğretim binaları olarak sıralanabilir. Akademik ve mesleki çalışmalarının yanı sıra şiir ve resim denemeleri de bulunan Hüseyin Yurtsever, Erciyes Üniversitesi, Mimarlık Fakültesi'nde öğretim üyesi olarak görev yapmakta iken Yükseköğretim Kurulu'nun 14 Ocak 2005 Günlü Genel Kurul toplantısında alınan karar uyarınca, Karabük Üniversitesi Fethi Toker Güzel Sanatlar ve Tasarım Fakültesi'ne dekan olarak atanmış bulunmaktadır. BMC (TÃ¼rkiye) BMC, 1964 yılında İzmir'de kuruldu. İlk yıllarda Austin ve Morris markalı ticari araçları üretti. 1966 yılından itibaren kamyon, kamyonet, traktör ve motor üretmeye başladı. BMC'nin başlagıçta %74 olan yerli sermaye oranı 1989 yılında Türkiye'nin %100 yerli sermayeli tek ticari araç üreticisi konumuna yükseldi. BMC, 1976 yılında, Türkiye'de ilk dizel motor üretimini ve benzinli motorların dizel adaptasyonunu gerçekleştirdi. Motorlu araçların yanı sıra, endüstriyel motorları, jeneratörleri, deniz motorlarını ve askeri amaçlı ürünleri de üretmeye başladı. Yine bu yıllarda, Leyland serisine ait ilk hafif ticari araç olan Leyland 30 kamyoneti piyasaya sundu. 1983 yılında Volvo Truck Corporation ile ortaklık kuran BMC, Türkiye'nin ilk turbo motorlu ticari araçları olan Yavuz serisini üretti. 1985 yılında anlaşma yaptığı Cummins Engine Company ile Cummins motorlu Fatih serisi kamyonları üretmeye başladı. 1989 yılında şirketin bütün hisseleri Çukurova Holding tarafından satın alındı. 1990 yılında ünlü İtalyan tasarım kuruluşu Pininfarina ile iş birliği anlaşması imzalayarak, altı yıl süren yoğun çalışma ve 120 milyon ABD Doları'nı aşan yatırımın sonucunda, 1996 yılının Haziran ayında sınai ve ticari mülkiyeti BMC'ye ait olan Profesyonel'i piyasaya sundu. BMC 2,8 tondan 40 tona kadar Yük ve Yolcu taşımacılığının tüm sınıflarında özel araç üretimi yapan Türkiye'nin tek Dünyanın dört üreticisinden biridir. Ayrıca BMC fabrikaları bünyesinde müşteri isteğine göre 6 ay gibi kısa bir sürede araç tasarlayıp üretebilen bir firmadır. 2004 yılında 40 milyon dolarlık yatırımla tüm mühendislik çalışmaları BMC’ye ait olan BMC Megastar'ı üretti. 18 Mayıs 2013 tarihinde holdingin en büyük hissedarı olan Mehmet Emin Karamehmet'in, Cavit Çağlar ile İnterbank ile ilgili kredi ilişkilerinden kaynaklanan $ 440 milyon borçtan kalan, $ 75 milyon ödenmemesi nedeniyle TMSF tarafından Skyturk360, Show TV, Akşam Gazetesi ve BMC şirketlerine el konulmuştur. BMC, 30 Nisan 2014'te TMSF tarafından yapılan ihalede tek katılımcı olarak teklif veren iş adamı Ethem Sancak'a ait olan "Es Mali Yatırım" tarafından 751 milyon TL ye satın almıştır. Rekabet Kurumu 21 Mayıs 2014 tarihinde internet sitesinden yaptığı açıklamayla BMC'nin Es Mali Yatırım ve Danışmanlık A.Ş.'ye devredilmesi işlemine izin verilmesinde sakınca bulunmadığını duyurdu. Şirket Teknofest İstanbul'un paydaşlarından biridir. Ayrıca TOGG Yerli Otomobil projesine katılan 5 şirketten biridir. Hirsutizm Hirsutizm, kadınlarda androjene hassas bölgelerde meydana gelen erkek tipi kıllanmaya hirsutizm denir. Nedeni androjen fazlalığı ya da idiopatik (muhtemelen kıl follikülerinin androjene aşırı duyarlılığı) olabilir. HÃ¼nnap Hünnap ("Ziziphus zizyphus"), cehrigiller (Rhamnaceae) ailesinden bahar aylarında hoş kokulu sarı renkli çiçekler açan dikenli bir ağaç türü. Sert çekirdekli, iri zeytin biçiminde ve büyüklüğündedir. İlk başlarda yeşil iken olgunlaştıkça kırmızıya ve siyah-mor renge döner. En dış çeperi derimsi ve ince, pulpası (yumuşak kısım) kopartıldığında elmadaki gibi sert ve beyaza yakındır. Ancak birkaç saat içinde sarılaşır ve yumuşar. Birkaç gün içinde kabuğu da buruşur. Pulpa, tatlı lezzetlidir. Bahçelerde yetiştirildiği gibi yabanî olarak da bulunur. 100 gramında 79 kcal olan hünnapın, vitamin dağılımı ise, %5 A Vitamini, % 17 B Vitamini türevleri ve % 83 C Vitamini şeklindedir. Ayrıca, Potasyum, Demir, Manganez, Magnezyum, Fosfor, Kalsiyum, Çinko ve Sodyum mineralleri açısından zengindir. Kuzey Afrika ve Suriye’den Hindistan'a ve Çin'e yayıldığı düşünülmektedir. Ağaç birçok iklime uyum sağlamakla birlikte, iyi meyve vermesi için sıcak yazlara ihtiyaç duymaktadır. Marmara, Batı ve Güney Anadolu’da bulunmaktadır. Karadeniz'de Çoruh Vadisi havzasında, Manisa'nın Demirci ilçesinde ve yaygın olarak Denizli'nin Çivril ilçesine bağlı Gümüşsu kasabasında bulunmaktadır ve değişik türleri görülmektedir Meyvelerinde şeker, tanin ve müsilajlı ("eksopolisakkarid") maddeler bulunmaktadır. Güneşte kurutulan olgun meyveler çerez olarak çay ile tüketilebilir. Geleneksel tıpta da kullanılmaktadır. Hünnap, Kiraz Ve Vişneye Alternatif Oldu AlternatÃ¶r Alternatör, mekanik enerjiyi alternatif akıma çeviren elektromekanik bir aygıttır. Çoğu alternatör bu işi yapmak için dönen bir manyetik alan kullanır. Aslında çoğu alternatif akım jeneratörü alternatör olarak adlandırılabilir fakat genelde hareketini içten yanmalı motorların sağladığı alternatif akım üreteçlerine bu isim verilir. Alternatörler doğru akım üreteçleriyle aynı mantıkla çalışırlar. Bir iletkenin etrafındaki manyetik alan değişince iletkende bir akım oluşur. Modern tipik bir alternatörde rotor denilen mıknatıslar, demir cevherine sarılmış olan stator denilen sabit iletken sargıların içinde veya etrafında dönerler. Mekanik enerjinin rotorları döndürmesiyle iletkenler etrafındaki manyetik alan değişir ve elektrik akımı üretilmiş olur. Rotorun manyetik alanı indüksiyonla (fırçasız jeneratörlerde), mıknatıslarla (genellikle çok ufak makinalarda) veya fırçalar yardımıyla aktarılacak bir akım ile elde edilebilir. Otomobillerde kullanılan alternatörlerde rotordaki manyetik alan her zaman fırçalar ile aktarılan akımla oluşturulur. Böylece rotordaki akım kontrol edilerek alternatörün oluşturduğu voltajın kontrol edilebilmesi sağlanır. Mıknatıs kullanan alternatörler ayrıca rotora akım vermek zorunda olmadıklarından daha verimlidir fakat mıknatısın maliyeti dolayısıyla büyüklükleri sınırlıdır. Mıknatısın manyetik alanı sabit olduğundan üretilen voltaj devir ile birlikte artar. Fırçasız alternatif akım üreteçleri genellikle otomobillerde kullanılanlardan çok daha büyük makinelerdir. Fırçasız alternatörlerde alternatör çalışma prensibine göre ana ve ikaz sistemi olarak ikiye ayrılabilir. Ana sistemin hareketli kısmı olan ana rotor devir sayısına göre değişen sayıda kutuplardan oluşur. Rotordaki ana kutuplar çevirici makinanın devrinde döndürülür. Kutuplarda manyetik akının oluşması için doğru akım gereklidir. Ana kutuplara doğru akım ikaz sistemi tarafından verilir. İkaz sisteminin çalışma prensibi ana sistemle aynı olmakla beraber kutup ve sargılar ters çevrilmiştir. Yani, ikaz sisteminde kutuplar hareketsiz olan ikaz statoru üzerinde, sargılar ise dönen ikaz rotoru üzerinde bulunur. Ana statordaki bağımsız yardımcı sargılardan geçen akım voltaj regülatörü de doğrultularak, ikaz statorundaki kutup sargılarına verilir. Kutuplardan çıkan manyetik akıyı kesen ikaz rotoru üzerindeki bobinlerde üç faz alternatif akım oluşur. Alternatif akım, rotordaki döner köprü diyotlarda doğrultularak ana rotora(ana kutuplara) doğru akım olarak aktarılır. Fırçasız alternatörlere yük uygulandığında, voltaj düşümü önlemek ve voltajı istenilen seviyede tutmak için voltaj regülatörü kullanılır. Rotor, çekirdekleri (manyetik kutuplar) bir manyetik alan bobini (rotor) kayar bilezikler ve bir rotor milinden meydana gelmiştir. Stator, stator çekirdekleri ve stator bobinlerinden meydana gelmiştir ve ön ve arka kapaklara tutturulmuştur. Stator çekirdeği, çelik kaplanmış ince plakalardan meydana gelir. Eş yüklü diyot tablaları içinde, üç adet pozitif ve üç adet negatif diyot bulunur. Alternatör tarafından üretilen akım, uç kapaklardan yalıtılmış pozitif yönlü diyot tablalarından verilir. Bir çevirici makina tarafından çevrilen hareket enerjisini elektrik enerjisine dönüştüren elektrik makinasıdır. Alternatörler alternatif akım üreteçleridir. Genellikle elektrik enerjisinin şebekeden sağlanamadığı yerlerde kullanılır. Alternatör su türbinleri, rüzgâr, dizel motor gibi çeşitli çeviricilerle kullanılabilir. Elektrik ihtiyacı olan çoğu yerde şebeke yedeği olarak yaygın olarak dizel motor ile tahrik edilen alternatörler kullanılır. Dizel motor ile tahrik edilen alternatörler genelde 1500 devir/dakika hıza sahiptirler. 30 kVA'dan küçük güçlerde 3000 d/d hızlı alternatörlere de rastlanır. Su türbini ile çalışan alternatörler ise 750 veya 1000 d/d gibi düşük devirli alternatörlerdir. Günümüzde fırçalı alternatörler yerini daha modern ve bakım gerektirmeyen voltajın elektronik voltaj regülatörü ile sabitlendiği alternatörlere bırakmıştır. Fırçasız alternatörlerde döner kutuplar rotordadır, döner kutuplar ana rotor olarak da adlandırılırlar. Mil üzerinde ana rotorla beraber ikaz statoru sargıları ve döner diyotlar bulunur. İkaz rotorunda endüklenen üç fazlı gerilim diyotlarda doğrultularak ana rotora verilir. İkaz statorunda ise sabit kutuplar vardır. Otomatik voltaj regülatörü ile ikaz statoruna verilen akım kontrol edilir. Bu sayede ana rotoru besleyen ikaz rotoru kontrol edilmiş olur. Voltaj regülatörü alternatör tarafından üretilen gerilimi kontrol eder. Alternatör çıkış gerilim istenilen değerin altında ise regülatör ikaz statoruna daha fazla akım basarak ana rotor ürettiği manyetik alan şiddetini arttırarak ana klemensteki voltajı sabit tutmaya çalışır. Voltaj regülatörü ikaz statorunu beslemek için gerekli enerjiyi stator sargılarından veya stator sargılarından bağımsız yerleştirilen yardımcı sargılardan alır. Alternatörlerdeki voltaj regülatörleri enerjisini yardımcı sargılardan alması ani yüklemelerde voltajın çökmesini önler ve alternatör voltajının daha stabil olmasını sağlar. Yardımcı sargılı alternatörler ani yüklemelerde nominal yükün %150 si kadar yükü kaldırabilir. Aynı zamanda yardımcı sargı kullanılması halinde kısa devre akımı nominal akımın 3 katına kadar çıkabilir. Yardımcı sargısı olmayan alternatörlerde ise elektrik motoru start akımları gibi ani yüklerde voltaj çöker ve yük kalkmadan alternatör voltajı istenilen değere kaldıramaz. Voltaj regülatörü fazları ölçerek voltajı sabit tutar. Voltaj regülatörünün en etkin şekilde çalışması için regülatörün 3 fazın kontrolünü yaparak voltaj ayarı yapmalıdır. Sadece tek faza bağlı voltaj regülatörlerinde diğer fazlardaki artış veya dengesiz yük hissedilemez. Bir alternatörün gücü iki şekilde ifade edilir. Örnek olarak; Devamlı gücü 100 kVA olan alternatörün standby gücü 110 kVA olarak ifade edilir. Piyasada genelde Standby güç verilir. Alternatörün güç tespiti yapılırken alternatör sargılarının nominal yükte tamamen ısınana kadar çalıştırılması gerekir. Alternatörün phi=0.8 yükte tamamen ısınması için en az dört saat çalıştırılmalıdır. Bir alternatör yarım saat %150 yükte çalıştırılabilir. Yani 100 kVA lık bir alternatör 150 kVA'lık yük ile yarım saat çalıştırılması alternatörün 150 kVA olacağı anlamına gelmez. Yarım saatten fazla çalıştığında alternatör çok fazla ısınacak veya sargıları yanacaktır. Alternatörün gerçek gücü en sıcak olduğu durumda yani en az dört saat çalıştıktan sonra kendini gösterir. Otomobillerde kullanılan alternatörler aracın motoru çalışıyorken aküyü şarj eder ve diğer tüm elektrik sistemlerine enerji sağlar. Alternatörler, doğru akım elde etmek için gereken çeviriciye sahip olmadıklarından doğru akım üreteçlerine göre daha basit, hafif ve dayanıklıdırlar. Bu dayanıklıkları sayesinde daha yüksek hızlarda çalışabilirler, böylece otomobillerdeki altenatörler motor hızının iki katı hızda dönebilir, bu da alternatörün rölantideki çıkış gücünü artırır. 1960'lardan sonra yarı iletken diyotların ucuza bulunabilmesi ile birlikte otomobil üreticileri doğru akım üreteçleri yerine alternatörleri kullanmaya başladılar. Otomobil alternatörleri alternatif akımı doğru akıma çevirmek için akım düzelticileri kullanırlar. Dalgalanmaları düşük seviyede tutmak için otomobil alternatörlerinde 3 fazlı sargı kullanılmaktadır. Güneş Adası Güneş Adası ("Isla del Sol"), Titikaka Gölü üzerinde, Bolivya'ya ait bir ada. Titikaka Gölü kıyısındaki Bolivya şehri Copacabana'dan düzenli olarak yapılan gezi teknesi seferleri ile adaya ulaşılabilir. Adanın başlangıçtaki ismi daha sonra göle ismini veren "Titikaka" 'dır. Adın kökeni kesin olarak bilinmez. İsim iki Aymara sözcüğüne dayanır. "Titi" "büyük kedi", "Kak" ise "kaya" manasına gelir ve serbest tercümesi "Puma Kayası" olarak yapılabilir. Buna karşın Quechua Dili'nde "titi" "kurşun" veya "kurşun rengi" "qaqa" ise "kaya" demektir. Yani "kurşini (kurşun rengi) kaya" İnka Mitolojisinde Güneş Tanrısı Inti çocukları, ilk inka Manco Capac ve karısı Mama Ocllo'yu Güneş Adası'nda ("İsla del Sol") bir kayada toprağa bırakmıştır. Bu kaya (biraz da fantastik yaklaşımla) bir pumanın kafası şeklindedir. Titikaka Gölü'ndeki İnka mitololjisi ile bağlantılı bir diğer ada, Ay Adası'dır (Isla de la Luna). Eczacılık Eczacılık fakültelerinde, 5 yıllık lisans eğitimini başarı ile tamamlayan; ilacın üretiminden hastaya ulaştırılmasına kadar her aşamada yetkinlik sahibi olan kişilere eczacı (ecza: ilaç, eczacı: ilaç ile uğraşan) denir. Eczacılık fakülteleri Farmakognozi (bitkisel-hayvansal ilaç hammaddeleriyle ilgilidir), Farmakoloji (ilaçların vücut üzerindeki etkilerini inceler), Farmasotik Teknoloji (ilaçların üretim teknikleriyle ilgilidir), Farmasötik Kimya (ilaç hammadddelerinin sentezlenmesiyle ilgilidir), Farmasötik Toksikoloji gibi anabilim dallarında ve meslekle ilgili diğer bilimlerde eğitim verir. Bu mesleğe mensup kişiler serbest eczacılık (eczane eczacılığı) yapabilir; ilaç endüstrisinde AR-GE, üretim, kalite kontrol, ruhsatlandırma, pazarlama gibi birimlerinde görev alabilir, hastane eczanelerinde mesul müdürlük yapabilir ve ayrıca kamu kuruluşlarında ya da ecza depolarında mesleğini icra edebilir. Son yıllarda önem kazanan "klinik eczacılık"ın ülkemizdeki eczacılık fakültelerinde ders olarak okutulması 2000'li yıllarda başlamıştır. İlaçların üretimini, dağıtımını, geliştirilmesini ve insan vücudundaki etkileşmelerini inceleyen bilim dalıdır. Eczacılık öğretisi, Türkiye'de 1938 yılına kadar 3 yıl, 1938-2005 yılları arasında 4 yıl, 2005 yılından itibaren ise 5 yıl olarak sürdürülmektedir. Kıyıboyu, Of Kıyıboyu, Trabzon ilinin Of ilçesine bağlı bir mahalledir. Of ilçe belediyesiyle sınırdır. Bir tarafında Of, diğer tarafında ise Kıyıcık belediyeleri arasında kalır. Yoğun tarım Yoğun tarım ya da entansif tarım, en yüksek verimin alınabileceği şekilde uygulanan tarım metodudur. Modern tarım sistem ve teknikleri kullanılır. Teknik ve bilimsel tüm önlemler alınır. Tarımın eski tekniklerle, yapıldığı ekstansif (yaygın) tarımın tersidir. Yoğun tarımda modern tarımın bütün yöntemleri uygulanarak en yüksek verim alınmaya çalışır. Topraktan potansiyeline bağlı olarak birim alandan en yüksek ürünün alınması, hayvanlardan alınabilecek en yüksek süt ve et miktarının alınmasıdır. Yoğun tarımda tarımsal mekanizasyon, sulama, ilaçlama, gübreleme, tohum ve hayvan ıslahı, tarımsal işleme tesislerinin varlığı, pazarlama sisteminin kurulmuş olması gerekir. İnsan gücünün yerini makineler almıştır. Tüm bunlar birim alandan alınabilecek verimi yükseltmektedir. Nadas uygulaması en aza indirilir veya kaldırılır. Yılda birden fazla ürün alınır. Dünyada 1960'lı yıllardan sonra yaygınlaşan verim artışına Yeşil Devrim denilmektedir. Bazı ülkelerin buğday verimleri uygulanan tarım yöntemi hakkında bilgi verir. Hektar başına verim; Belçika ve Almanya 3600 kg, Fransa 4500 kg, Hollanda 4800 kg'dır. Oysa aynı verim Türkiye'de 1800–2000 kg, Orta Doğu ve Afrika'da 1000–1200 kg'dır. Aynı durum hayvancılık içinde geçerlidir. Entansif tarımda süt verimi hayvan başına ortalama 6000–8000 kg, et verimi 500–700 kg'ı bulmaktadır. Toprakları kısıtlı, nüfusu fazla olan ülkeler mecburen bu yöntemi uygulamak zorundadır. Eski zamanlardan beri tarımda kullanılan topraklarda entansif tarım yapılmalıdır. Ancak gelişmiş ülkeler yoğun tarım uygulayabilirler. Çünkü modern tarım aletleri, gübreleme, ıslah edilmiş tohum gelişmiş ülkelerin elindedir ve geri kalmış ülkelerin bunlara ulaşmak için sermayeleri yetersizdir. Toprakları geniş, nüfusu düşük olan ülkeler, (Kanada, Avustralya gibi) entansif tarım yerine yaygın tarım (ekstansif) yöntemi uygulayabilirler. L Ll, Türk alfabesinin 15. harfi, harfin kullanım sıklığı % 5,75. Arap alfabesine dayalı Osmanlıcada "lâm" adıyla bilinirdi. L, ince ünlülerle beraber kullanıldığı zaman ön damak, kalın ü nlülerle beraber kullanıldığı zaman da alt damaktan çıkarılan yumuşak, yayvan ve akıcı bir sestir. L sesi, Orta Asya Türkçesinden beri Türkçenin bütün lehçelerinde ince ve kalın şekliyle yer almıştır. Türkçe kelimelerde kelimelerin yalnız ortasında ve sonunda geçince, dilimizde kelime başında "L" sesi bulunmadığından, halk ekseriya bir sesli harf getirir. (ilazım lazım, ilahna lahana gibi) Ancak bu durum her kelimede görülmeyebilir. Harfin Orhun Türkçesinde ince ve kalın olmak üzere iki şekli vardır. Türkçe yazı dilinde bazı kelimelerde, kendisinden sonra "a" gelen hallerde "l" sesinin ince okunması gerekirse "a"nın üstüne bir (^) işareti konur. Bu durumda dil biraz daha geriye giderek damağa yaklaşır ve ince bir L sesi (Ļ, ℓ̗ ) çıkar. Örneğin: "Ļâℓ̗ , Ļânet"... Türkçede O ve L harfi ile peşpeşe geldiği bazı durumlarda (her zaman değil) ince bir O sesi (Ô) oluşur. Fakat Türkçe yazımda bu harfin kullanımı mevcut değildir. Bu durumda da L harfleri dilin ucunun damağa doğru çekilmesiyle çıkarılan ve normal L sesine göre biraz daha ince olan bir sesi gösterir: "Rôℓ̗ , Gôℓ̗ , Bôℓ̗ero, Ļôkman"... El yazısında sözcük başlarındaki büyük L harfinde genellikle bir değişiklik olmaz. Ancak küçük harf olarak " ℓ " biçimi veya alt tarafı hafif kıvrımlı " "ɭ" " yaygın olarak kullanılır. Bu kullanımın tercih edilme nedeni şekil olarak Büyük "ı" harfi ile benzerliği nedeniyle karışmaması içindir. Örneğin; "Lâℓe", "Leyℓak"... Ayrıca bu harflerin birbirine karışmaması için zaman zaman özellikle el yazısında "ı" harfinin Büyük biçimi için alt ve üst çizgili " " şeklinde bir kullanım tercih edilir. Kardinal Fayda Teorisi Kardinal Fayda Teorisi, mikroiktisatta, tüketici dengesi analizi için geliştirilmiş analizlerden birisidir. Ordinal Fayda Teorisinden temel farkı, faydanın ölçülebilir olduğu varsayımına dayanmasıdır. Bu durum, faydanın ölçülebilir olduğu varsayımı, uygulamada aksaklıklara neden olduğu için Ordinal Fayda Teorisi kadar kullanım alanı bulamamıştır. Kardinal Fayda Teorisi temel olarak üç varsayım üzerine inşa edilmiştir; "Toplam Fayda": Kişinin bir dönem boyunca bir malın tüketiminden elde ettiği faydaya verilen addır. "Marjinal Fayda":kişinin her ilave birim mal tüketmesi sonucu toplam faydada meydana gelen değişikliktir. Toplam fayda fonksiyonunun birinci türevi bize marjinal faydayı verir. Tüketicinin belirli bir dönemde kullandığı mal miktarı arttıkça, elde ettiği (her ilave birim için) fayda azalır. Marjinal faydanın bu giderek azalması durumuna azalan marjinal fayda ilkesi adı verilir. Marjinal faydanın ilk kullanım hariç, “0”’a eşit olduğu duruma, “doyum noktası” adı verililr. Sahip olduğu gelir ile satın alabileceği en iyi mal sepetini satın almayı amaçlayan bir tüketici, bir malı doyum noktasında, içerecek bir noktada ya da aşan bir noktada asla satın almaz. Tüketicinin gelirinin tümünü harcayarak faydasının maksimize ettiği duruma tüketici dengesi adı verilir. Tüketici dengesi analizinin amacı, tüketicinin nasıl davrandığında faydasını maksimize ettiğini/tüketici denge koşulunun ne olduğunu açıklamaktır. Kardinal ve ordinal fayda teorisindeki iki temel varsayım, tüketicinin gelirinin ve satın aldığı mal fiyatlarının sabit olduğudur. Üçüncü bir varsayım olarak kardinal fayda teorisinde, tüketicinin tercihlerinin azalan marjinal fayda ilkesine tabi olduğu varsayılır. Böylece tüketici sadece bir mal alarak faydasını maksimize etmez. Kardinal fayda teorisinin iki tanımlayıcı koşulu vardır: Yani tüketiciler gelirlerinin tümünü harcadığında, her mal için harcanan son liraların onlara sağladığı marjinal faydaların eşit olması durumunda tüketici denge koşulunu sağlamış olurlar. Buna eşmarjinal ilkesi adı verilir. Bir mal için harcanan son liranın tüketiciye sağladığı marjinal fayda, malın satın alınan son biriminin marjinal faydası ile malın fiyatı arasındaki orana eşittir. Örneğin X malının fiyatı 10 Tl , alıınan son birimin marjinal faydası da 20 br ise bu durumda X malı için harcanan son liranın sağladığı marjinal fayda; 20/10=2 olacaktır. Tüm mallar için (sepetin içerisindeki) bu oranın eşit olduğu durum, kardinal fayda teorisinde tüketici dengesini verecektir. MU(x)/MU(y)=P(x)/P(y) Gagarin Gagarin, aşağıdaki anlamlara gelebilir: Haus des Meeres Haus des Meeres, Viyana'nın merkez ilçelerinden Mariahilf'de bulunan, yaklaşık 3.500 çeşit hayvanın sergilendiği bir binadır. II. Dünya Savaşından kalma bir uçaksavar kulesinin ("Flakturm") restore edilerek kullanıldığı Haus des Meeres'te, deniz hayvanlarının yanında birçok bitki, koral, tropik kuş, maymun ve sürüngen türü bulunmaktadır. Hayvanların belli zamanlarda yemlenmesi ziyaretçilerin en çok ilgisini çeken anlardır. Paleozoik zaman Paleozoik zaman, Fanerozoik Devir in üç alt bölümünden ilkidir. "I. Zaman" olarak da bilinir. Günümüzden yaklaşık olarak 545 milyon yıl önce başlayıp 251 milyon yıl öncesine kadar uzanan bir jeokronolojik bir zaman dilimidir. Evrim sürecinin genel eğilimleri ve yasaları gereği, tekhücrelilikten çokhücrelliğe geçişin, yeryüzündeki tüm yaşam biçimleri üzerinde etkisini yoğun olarak ortaya çıkarttığı bir dönemdir Paleozoik zaman. Paleozoik zaman öncesindeki tek dev kıta Rodinia, Paleozoik zaman içinde birkaç parçaya ayrılmışsa da hâlen kıtalar güney yarı kürede bulunmaktadır. Paleozoik zamanda okyanuslardaki canlı türlerinde olağanüstü bir çeşitlilik ve yayılma görülür. Algler ve bazı yosunlar tüm sığ denizleri kaplamıştı. Hayvansal yaşamda ise omurgasız türleri çeşitlenme ve yayılma gösterdiler. Paleozoik denizlerinin en tipik canlılarından biri eklembacaklılar grubundan olan üç loblulardı. Erken Paleozoikte çok yaygınlık ve çeşitlilik kazanan üç loblular, zamanın sonuna doğru azalarak ortadan kalktı. Paleozoiğin bir diğer baskın grubu da dallı bacaklılardı. Paleozoiğin ortalarına doğru omurgalılar denizlerin en önemli gruplarından biri olur. Balık Çağı olarak adlandırılan bu dönemde, ilkel çenesiz balıkların ardından ilk çeneli balıklar, ilk kemikli balıklar ve köpek balıkları ortaya çıkıp yaygınlaşır. İlk bitkiler ve hayvanlar karasal yaşama hızla uyum sağlamaya başladılar. Damarsız kara yosunu benzeri bitkilerin ve kırkayak benzeri eklembacaklıların öncülük ettiği karaların çok hücreli canlılarca işgaline, Orta Paleozoiğin sonlarına doğru omurgalılar da katıldılar. Geç Paleozoiğe gelindiğinde yeryüzü karaları uçsuz bucaksız ormanlarla kaplandı, pek çok hayvan grubunun temsilcilerinin de katılımıyla karmaşık bir karasal ekosistem kuruldu. Karasal faunanın en göze çarpan üyeleri, artık uçma yeteneğini geliştirmiş olan böcekler, iki yaşamlılar ve sürüngenlerdi. Paleozoiğin sonlarına doğru kıtaların tekrar bir araya gelmesiyle iklim kuraklaşıp, karasallaşır. Sucul ortamların azalmasıyla geniş alanlara yayılmış sporlu bitkilerin oluşturduğu bataklık ormanları, yerini açık tohumlu bitkilerin oluşturduğu ormanlara bıraktı. İki yaşamlılardan da sürüngenlere doğru bir kayış oldu. Zamanın sonlarında sürüngenler oldukça çeşitlendi ve memelilerin ve dinozorların ataları olan gruplar ortaya çıktı. Bu canlılardan bazılarının kürklü ve sıcak kanlı oldukları düşünülüyor. Permiyen sonunda, bir gök cisminin yeryüzüne çarpmasıyla, Paleozoik canlılarının büyük çoğunluğu ortadan kalkar. Yok oluşun ardından sahneye yeni canlılar çıkar Eskisinden oldukça farklı olan bu yeni yaşamla, "Dinozorlar çağı" olarak da anılan Mezozoik zaman başlar. Paleozoik zaman, altı alt dönem olarak incelenir. Kambriyen, Ordovisyen, Silüryen, Devoniyen, Karbonifer ve Permiyen dönemler. Hokka (dergi) Hokka, ilk sayısı Kasım 1989'da yayınlanan aylık dergi". Yayıncısı Kıyı Yayınları, yayına hazırlayanları Hamdi Koç, Mario Levi, Güzin Özkan, Tevfik Turan, Halil Turhanlı, Şahin Beygu, Erdem Bagatur idi. Uzunluğu 2-3 sayfayı geçmeyen, "tadımlık", genellikle çeviri, "oyuncaklı" metinlerden oluşan 32 sayfalık ilginç bir dergiydi. Son olarak Kasım 1990'daki 8. sayısı (başyazısının başlığı "Çıkmazken" idi) yayımlandı. Kambriyen dönem ] Kambriyen dönem, Paleozoik zamanın ilk alt bölümü olarak Kambriyen kayaç sistemlerinin oluştuğu ve içinde en eski fosilleri taşıyan jeolojik zaman dilimidir. Günümüzden 545 milyon yıl önce başlayıp, yine günümüzden 495 milyon yıl önce sona erdiği kabul edilir. Kambriyen Dönem, gezegenin tüm tarihi boyunca, yaşamın çeşitliliği ve yaygınlığı yönünden en parlak zaman aralığıdır. Kabuklu canlılara ait ilk fosiller bulunmuş, hayvanların hızlı evrimi ve çeşitlenmesi gerçekleşmiştir. Deyim yerindeyse “yaşamın altın çağı”dır. Kayaları ilk inceleyen İngiliz yerbilimcisi Adam Sedgwick'tir.Kayaları bulduğu yer olan Birleşik Krallık Galler bölgesine eski Romalılar Kambriya adını verdiklerinden benzer isimlendirme yapılmıştır Kambriyen Dönemin başlarında kıtaların güney yarı kürede toplanmış olması nedeniyle kuzey yarıküre, uçsuz bucaksız bir okyanus halindeydi. Ekvator kuşağından yayılan sıcak akıntılar bu devasa okyanusu ılıman hale getiriyor ve kıtaların kıyı kesimlerinde de nemli ve ılıman bir iklime neden oluyordu. Kambriyen Dönem boyunca kıtaları kuzeye doğru ilerleyişiyle –bugünün kıtalarının genel görünümü, Kambriyen Dönemin sonlarına doğru şekillenmiştir- bu kıtaların kuzey kıyıları, sığ ve ılıman denizler haline geliyordu. Tüm bu koşullar, özellikle deniz “Kambriyen Patlaması” olarak tanımlanan bu altın çağın yaşanmasında belirgin rol oynamıştır. Günümüz hayvan şubelerinin bazıları Kambriyen'de çeşitlenip fosil kayıtlarına girmiş, hepsi olmamakla birlikte çok sayıda hayvan şubesinin vücut planı bu dönemde gelişmiştir. Kambriyen Dönem boyunca karalarda, mikroorganizmalar ve algler dışında yaşam görülmemektedir. Yine de tür çeşitlenmesi ve yayılması, denizlerdeki “Kambriyen Patlaması”nı aratmayacak düzeydedir. Bugün, Kambriyen Dönem’de en az dört Kitlesel Yok Oluş yaşandığını biliyoruz. Ancak bu yok oluşlara hangi nedenlerin yol açtığı kesin olarak saptanamamıştır. Zacarias Moussaoui Zacarias Moussaoui (Arapça: زكريا موسوي - Zekeriye Musavi; d. 30 Mayıs 1968), Fas kökenli Fransız vatandaşı. 11 Eylül saldırıları'na yol açan planlara karıştığını Nisan 2006'da itiraf etmiştir. Amerika Birleşik Devletleri'nde bu olaylarla ilgili yargılanan tek kişi olup hayat boyu hapis ile cezalandırılmıştır (4 Mayıs 2006). 16 Ağustos 2001'de Eagan, Minnesota'daki bir uçuş kursuna yazılınca FBI tarafından şüphe çekip tutuklanmıştır. Kilikya Ermeni Krallığı Kilikya Ermeni Krallığı, 1080-1198 arası Beylik ve 1198-1375 arası krallık olan Çukurova bölgesinde bulunan bir devlettir. Bölgedeki Ruben I adında olan bir Ermeni beyi tarafından Bizans İmparatorluğundan aldığı toprak üzerine kurulmuştur ve zamanla daha geniş bir alana yayılmıştır. Leon I devletin ilk kralı olmuştur. Devlet Haçlılarla ve özellikle Fransızlarla sıkı ilişkiler kurmuştur. Komşu Hristiyan ve Müslüman devletlerle ve kendi içinde mücadelelerde bulunmuştur. Moğol istilasından sonra İlhanlılara bağlanmış ve birlikte Memluk Devletine karşı savaşmıştır. Devlet 1252'den sonra Hethumid Hanedanı tarafından yönetilmiştir. Memluklar 1375 senesinde Sis'i ele geçirince devlet son bulmuştur ve bundan sonra bölgede Memluklara bağlı Ramazanoğlu Beyliği kurulmuştur. Kilikya Kralı unvanı Lüzinyan Hanedanına geçmiştir. Başkenti ve kilisenin merkezi Sis idi. Krallığın pek çok kalesi vardı ve ayrıca Toros dağları tabii bir savunma bölgesi oluşturuyordu. Arapça kaynaklardan Kilikya bölgesinde karşılaşılan halkın Rum olduğu anlaşılmakta, bu belgelerde Ermeni halkından söz edilmemektedir, Ermenilerin Kafkasya ile ilişkili olduğu yazılmaktadır. Bizans 10. yüzyılda doğu ve kuzeybatı Anadolu'daki Ermeni halkı zorla Çukurova bölgesine yerleştirdiği bilinmektedir. Ermeni nüfusunu zorunlu göçe geçiren ilk Bizans imparatoru II. Basileios'dur. Yaklaşık 50 bin kişilik bir Ermeni nüfusu Orta Anadolu'ya göç ettirmiştir. Daha sonra Türk akınlarının baskısıyla 1064 yılında bu aileler Toroslar'a kaçışmışlardır. Zaten 1045 sonrasında Türklerin Doğu Anadolu'ya akınları buralardaki Ermenileri de göçe zorlamıştı. Toroslar ve güneyinde toplanan bu Ermeni nüfusu "Kilikya Ermeni Baronluğu"'nun kurulmasına zemin hazırlamıştır. I. Haçlı Seferi sırasında Haçlılar tarafından da desteklenip bu baronluğu kurmuşlardır. Haçlıların yıllar süresinde devam eden destekleriyle baronluk krallığa dönüştürülmüştür. Kilikya Ermeni Krallığı tarihi boyunca Bizans İmparatorluğu'na, Papalık'a, Kutsal Roma Cermen İmparatorluğu'na, Büyük Selçuklu'lara, Anadolu Selçuklu Devleti'ne, İlhanlılar'a, Kudüs Krallığı'na ve Memlûk Sultanlığı'na tabi olarak varlığını sürdürebilmiştir. Bağlılıkları konusunda titiz ve girişken olmuşlardır. Örneğin Anadolu Selçuklu Devleti'nin Kösedağ Muharebesi yenilgisinden sonra Konya istikametinde ilerleyen Moğol kuvvetleri nedeniyle Ermeni krallığına sığınan I. Alaeddin Keykubat'ın eşi, I. Gıyaseddin Keyhüsrev'ın annesi Hunat Hatun, Ermeniler tarafından Moğollara teslim edilmiş, kısa süre sonra Moğollar tarafından öldürülmüştür. Özellikle İlhanlı'lara bağlılıklarını göstermek konusunda son derece girişken bir tutum izlemiştir. Bu yüzden sık sık Memluk sultanlarının hışmını üzerlerine çekmişlerdir. Çoğu kez Memluk tüccarlarına engel olunagelmiştir. Memluk Sultanlığı, demir ve başta gemi yapımı için kereste ihtiyacını Anadolu'dan ithal etmektedir. Krallığın tarihi boyunca her zaman Haçlılarla iyi ilişkiler içinde olduğunu söylemek zordur. Kilikya, Antakya Haçlı Krallığı ana yayılma hatlarından biri olduğundan aralarında zaman zaman sürtüşmeler yaşanmıştır. Bununla birlikte Ermeni Kralları Haçlı tarikatlarının yüksek mevkiinde bulunan şövalyelere imtiyazlar ve kaleler bağışlamışlardır. Kansas City, Missouri Kansas City (kısaca KC) ABD'nde Midwest bölgesinde sınırları büyük çoğunluğu Missouri eyâletinde bulunan sadece kuzeyindeki topraklarının bir bölümü Kansas eyâletinde olan bir şehir. Nüfusu 450 bin civarında olup hızla gelişmekte olan bir ABD şehri. Missouri eyâletinde Saint Louis ile birlikte en büyük şehirdir. Kansas City "Kansas Kasabası" adı ile Missouri Nehri ile "Kansas Nehri" kavşağında kuruldu. Şimdiki sınırları ile 1838'de şehir olarak hukuki hüviyet kazanmıştır. Kansas City, Kansas şehri batıda Missouri Nehri'nin öte yakasında kurulmuştur. Amerikan İç Savaşı'nda şehir birkaç muharebeye, bunlar arasından "Westport Muharebesi'ne sahne olmuştur. Şehir caz ve blues müzik stillerine olan katkısıyla ünlüdür ve şehirde bir Caz Müzesi bulunmaktadır. Şehir Kansas City stili biftekleri ve barbeküleri ile isim yapmıştır. Kansas City, Missouri Şehri'nin şu kentlerle kardeş şehir bağlantıları bulunur: Interstate Interstate ("Dwight D. Eisenhower National System of Interstate and Defense Highways" veya "Interstate Highway System"; "Eyaletlerarası Karayolu Sistemi"), Amerika Birleşik Devletleri'nde eyaletler arası bir otoyol ağı sistemidir. Sistem 1956 tarihli Federal Karayolu Yardımı Kanunu ile kurulmuş olup adını dönemin ABD Başkanı Dwight D. Eisenhower'dan almaktadır. 2013 yılı itibarı ile Interstate'in toplam uzunluğu 77,017 km'dir (47,856 mil). Şehir içinde 4 şerite kadar çıkan şehirler arasında 2 veya 3 şerit olan ABD'yi kuzey güney ve batı doğu arasında gezen bu sistemin bakımı eyaletler değil, federal hükûmet tarafından yapılır. Ä°mplant İmplant, vücut içerisine ve canlı dokulara yerleştirilen cansız maddeleri ifade eder. (Dental) implantlar (diş implantları), eksik olan bir veya birkaç dişin işlev ve estetiğini iade etmek için çene kemikleri içinde açılan yuvaya yerleştirilen genellikle titanyum esaslı vida veya kök şeklindeki yapılardır. Diş implantı ile canlı kemik dokusu arasındaki birlikteliğe osseointegrasyon adı verilir. Pre amplifikatör Pre amplifikatör, kaynaktan (pikap, CD çalar gibi) alınan ses sinyallerinin güç amplifikatörüne aktarılmadan önce kuvvetlendirildiği bir amplifikatör çeşididir. Genel anlamda bir potansiyometre vasıtası ise, ses kontrolünün yapıldığı, güç amplifikatörüne hangi kaynaktan sinyal yollanacağının seçildiği bir mekanizmaya sahiptir. Bunların yanı sıra ton kontrolleri (bas ve tiz için), hoparlör balans ayarı gibi çeşitli ek işlevleri de içerebilir. Özellikle 1990'lar ve 2000'li yıllarda ortaya çıkan "sinyal yollarında mümkün olan en basit yapı" felsefesinin getirisi olarak bahsi geçen ek işlevleri içeren tüm düğmeler kaldırılmıştır. Böylelikle sinyal yolunun kısaltılması sağlanmış, mümkün olan en basit hale getirilmiştir. 1. Aktif pre amplifikatör Transistör veya lamba tarafından kaynaktan gelen sinyallerin büyütülerek güç amplifikatörüne aktarıldığı, pre amplifikatör türüdür. Özellikle 2000'li yılların başına kadar çok yaygın olarak kullanılsa da, özellikle kullanılan transistör ve lambaların seste belli renklendirmeler yaptığı varsayımı ile farklı arayışlar başlamıştır. Şu an bile kullanılan en yaygın pre amplifikatör türüdür. 2.Pasif pre amplifikatör Seste renklendirilmenin önlenmesi adına ortaya çıkan bu pre amplifikatör türü, içerinde herhangi bir transistör, lamba veya devre yapısı içermemekte, sadece bir kaynak seçici ve ses kontrolü için potansiyometre kullanılan özel bir pre amplifikatör türüdür. 3.Fono pre amplifikatörleri Pikapların sinyal karakteristiğinden kaynaklanan daha düşük güçte sinyallerin yükseltilme gereksinimi dolayısı ile çoğu pre amplifikatörde bir fono katı bulunur. Bu katın olmadığı pre amplifikatörler için, sadece pikap sinyallerinin yükseltilmesi amacı ile, ayrı fono pre amplifikatörleri de üretilmiştir. Bunlarında lambalı veya transistörlü yapıda olanları vardır. Genel olarak pikap ilk önce fono pre amplifikatörüne bağlanır, bu da pre amplifikatör vasıtası ile güç amplifikatörüne bağlanmaktadır. Bazı ses kontrolüne sahip varyasyonları da üretildiği için, direkt güç amplifikatörüne bağlananları da bulunmaktadır. Tanıl Bora Tanıl Bora (d. 1963 Ankara), Türk yazar, çevirmen, yayıncı, editördür. 1963'te Ankara'da doğdu. İstanbul Erkek Lisesi'nin ardından 1984'te Ankara Üniversitesi Siyasal Bilgiler Fakültesi'ni bitirdi. 1984-87'de "Yeni Gündem"de gazetecilik yaptı. 1988-89'da "Sosyalizm ve Toplumsal Mücadeleler Ansiklopedisi"nin yayın kurulunda yer aldı. "Birikim" dergisinde editörlük; "Toplum ve Bilim" dergisinde yayın yönetmenliği yaptı. 1988'den beri İletişim Yayınları'nda araştırma-inceleme dizisi editörlüğünü yürütmekte, üç aylık sosyal bilimler dergisi Toplum ve Bilim dergisinin yayın yönetmeninliğini yapmakta, Birikim dergisinde yazmaktadır. Radikal Gazetesi'nde haftalık futbol yazıları yazmıştır. Austin-Healey 1952 yılında Donald Healey'in küçük araba atölyesinde eski Riley motorlu Healey’lerin yerini alması için Austin motorlu ve şanzımanlı yaptığı 100 lakaplı aracı bir otomobil showunda sergilemesinin ardından gelen büyük ilgi sonucu ortaya çıkan otomobil markası.Otomobil 1952 de piyasaya çıktığında BMC’nin başkanı Leonard Lord etkilenip hemen satın alarak adını Austin Healey olarak değiştirip çok sayıda üretim yapmayı teklif etmiştir. Markanın özelliği modellerin hep üstü açık ve iki kişilik olmasıdır. İlk otomobiller 1953 yılında teslim edilmiş son otomobil ise 1970 yılında yapılmıştır. Tüm Austin Healey’ler İngiltere Warwick’teki Healey şirketi tarafından tasarlanmış , Birmingham’daki Austin ya da Abingdon’daki MG fabrikasında üretilmiştir. Dağıtım ise BMC (British Motor Company) tarafından yapılmıştır. Otomobillerin büyük çoğunluğu Kuzey Amerika’da satılmıştır. Sadece iki tip ya da nesil Austin Healey vardır. Orijinal 100 , 15 yıl boyunca gelişimini sürdürmüş son zamanlarında Mk III olarak anılmaya başlamıştır. 100 modellerinde A90 , A105 ya da A99 gibi büyük Austin sedanların yürüen aksamları kullanılmaktaydı. İkinci nesil model küçük bir spor otomobil olan Sprite idi ve yürüyen aksamını Austin A38’den almıştı. 1958 yılında tanıtılan Sprite büyük bir başarı kazanmış ki yenileme zamanı geldiğinde BMC geliştirilmiş otomobili Austin healey Sprite ve MG Midget olarak satmaya karar vrmiştir. 1968 yılında British Leyland’ın kurulmasından sonra firma ürettiği değişik otomobillerin sayısını düşürmüş ve sonunda Austin Healey markası sona ermiştir. Fakat Sprite’in MG Midget versiyonu 9 yıl daha üretilmiştir. 1970 yılında Healey ailesi Jensen’le Jensen-Healey adında yeni bir firma kurmuşlardır. Hallar, EÄŸridere Hallar Köyü (Bulgarca: "Başevo", "Башево"), Bulgaristan'ın Kırcaali ilinin Ardino(Eğridere) ilçesine bağlı bir köyüdür. Köyün tamamı Türk nüfusundan oluşmaktadır. Bulgaristan'daki asimilasyon politikası sonucunda 1989'da yaşanan Türkiye'ye göç hareketinden sonra köyün nüfusu büyük oranda azalmıştır. Ancak 2003'te başlatılan ve o yıldan beri her sene yapılmakta olan "Geleneksel Hallar Şenlikleri" ile köy canlılığını korumaktadır. Bu şenliklere her yıl, köyden göç etmiş olan Türk vatandaşları gelmektedir. Bununla birlikte civar köylerden de yüksek miktarda katılım olmaktadır. Şenlikler her yıl Ağustos ayının ikinci hafta sonunda mevlüt ve şenlik olmak üzere iki aşamada yapılmaktadır. Cumartesi günü yapılan mevlütten sonra, futbol ve satranç müsabakaları düzenlenmektedir. Pazar günü yapılan şenlikler sırasında ise güreş, koşu yarışı vb. etkinlikler düzenlenmektedir. Hallar Köyü aynı zamanda 1989 yılında Bulgaristan'ın Türkleri sınır dışı etmesi ile sonuçlanan "Asimilasyon Politikası"na karşı ilk direnişin başladığı yerdir. 23 Aralık 1984 Tarihinde isim değişikliğine karşı Türklerin tepkilerini ortaya koymalarını sağlayan yürüyüş, bu köyden başlamıştır. Hallar Köyü aynı zamanda tarihi Asar Kalesi'ne sahiptir. Hallar köyü Avşar boyunun Haliloğlu obasına mensup Türkmenler'den oluşmaktadır.