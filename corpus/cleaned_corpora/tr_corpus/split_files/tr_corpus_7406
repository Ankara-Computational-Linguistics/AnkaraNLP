bıraktı. Profesyonel futbola 1995 yılınad AaB'de başlayan oyuncu daha sonra 1998 yılında Hollanda'nın Ajax takımına transfer oldu. Buradan sonra da sırasıyla Chelsea FC, Birmingham City FC, Atlético Madrid, VfB Stuttgart ve son olarak FC København takımlarında oynadı. Danimarka millî futbol takımı formasını 80 kez giyen oyuncu 2002 FIFA Dünya Kupası ve 2010 FIFA Dünya Kupası'nda da görev aldı. İtalya Krallığı İtalya Krallığı (İtalyanca: "Regno d'Italia"), 1861 yılında İtalya’nın birleşmesinden 1946 yılında İtalyan Cumhuriyeti’nin ilanına kadar devam etmiş bir krallıktır. İtalya Krallığı, Roma İmparatorluğu’nun dağılmasından sonra kurulmuş, bütün İtalya yarımadasını kapsayan ilk devlettir. Aradaki 12 yüzyıl boyunca İtalya yarımadasında çok sayıda devletçik kurulmuştur. Birtakım farklı siyasal, toplumsal ve ekonomik değerlerden ve kavramlardan kaynaklanan ihtilaller ile geçen 19. yüzyıl Avrupası’nda yaşanan önemli değişikliklerden biri de; parçalanmış bir halde bulunan İtalya’nın siyasal birliğini kurması oldu. 18. yüzyılın son yıllarında İtalya I. Napolyon tarafından işgal edilerek Fransız etkisi altına girdi. 1789 yılında ihtilal patlak verdiği zaman, İtalya’daki siyasi durum şöyleydi; Sardinya Krallığı, Milano Dükalığı, Cenova Cumhuriyeti, Venedik Cumhuriyeti, Toscana Grandükalığı, Papalık (Roma’da) ve Napoli-Sicilya Krallıkları varlık gösteriyordu. Bu devletlerin bazılarının başında ise, yabancı hanedanlar hüküm sürmekteydi. İtalya, direktörler döneminde Fransız orduları tarafından işgal edildiği zaman; Avusturya ve Prusya’nın bu devlete karşı başlattıkları savaşa, krallıkla yönetilen iki İtalyan devleti de (Sardinya ve Napoli) müttefik olarak katılmıştı. Direktörler yönetimi, Napolyon’a batıl inançlar ocağını söndürmek ve İtalya’yı canlandırmak için Papa’nın siyasal gücünü ortadan kaldırmasını emretmişti. Bu şekilde amaçlarının sadece Avusturya’yı yenerek, bu devleti barış yapmaya zorlamak değil; Papalık’ın Hristiyan nüfuz üzerindeki etkinliğini yok etmek olduğu açıklanmıştı. Napolyon’un emrindeki ordular, 1796’da İtalya’ya girerek iki yıl içinde yarımadayı hem işgal etti; hem de Avusturya’yı barış yapmaya zorladı. Milano topraklarını işgal eden Napolyon, ardından Roma’ya yöneldi. Papa’yı ağır bir tazminat ödemeye mahkûm ettikten sonra bu kez de kuzeye, Alpler’i aşarak Avusturya’ya girdi. Yine durmadı ve son bir hamleyle 12 Mayıs 1797 tarihinde Venedik'i de işgal etti. Anavatanın tehlikeye düştüğünü gören Avusturya, 18 Ekim 1797 tarihinde Napolyon ile "Compo Formio" antlaşmasını imzaladı. İmzalanan bu antlaşma ile Avusturya, savaşlardan çekildiğini duyuruyordu. Venedik ve civarları Avusturya’da kalırken, Dalmaçya kıyıları Fransa’ya bağlandı. Ayrıca İonien adaları da Fransa’ya verildi. Artık İtalya’ya iyice yerleşen Fransa genişlettiği hakimiyet alanlarıyla Osmanlı Devleti’ne komşu olmuştu. 1796-1814 yılları arasında İtalya’daki etkinliğini sürdüren Fransa egemenliği, siyasi açıdan iki döneme ayrılır: Birinci evrede Napolyon, yarımada üstünde yıkılan eski devletçikler yerine; yeni bazı cumhuriyetler kurmuştur. İkinci evrede ise kurduğu bu cumhuriyetleri krallıklara çevirerek asıl amacını gerçekleştirmiştir. Fransız İhtilali ve bunun ortaya çıkardığı Yurttaş ve İnsan Hakları Bildirisi’nde ifade edilenlerin farkında olan ve bunları benimseyen İtalyan özgürlükçüleri, ilk etapta Napolyon ve ordusunu büyük bir sevinçle karşılamıştı. Çünkü bundan sonra bağımsız ve aynı zamanda birleşik bir İtalya’nın kurulacağını düşünüyorlardı. Fakat Napolyon’un niyeti hiç de böyle değildi. Napolyon, düzeni sadece isim üzerinde değiştirmekle yetindi. Eski krallık ya da dukalıkların yeni adı cumhuriyet oldu. İşgalin başlarında yarımada da Fransa’ya bağlı iki cumhuriyet kurulmuştu. Bunlar Milano’da Cisalpina ve Cenova’daki Liguria Cumhuriyetleri idi. Bundan sonraki birbirini izleyen yıllarda cumhuriyetler, krallıkların yerini teker teker doldurdu. Fakat bütün bunlara rağmen bu cumhuriyetler, Napolyon’un imparator olmasıyla adlarını ve niteliklerini kaybetmişlerdir. 26 Mayıs 1805’te Napolyon İtalya Krallığı tacını giydiğinde, yarımadada üç krallık kurmuştu: İleriki yıllarda Napolyon’un düşüşüyle bu krallıklar da sona ermiştir. Napolyon’un üvey oğlu olan Eugene’den sonra İtalya kralı olan Prens Beauharnais ise, konumunu koruyabilmek için Avusturya ile ateşkes imzalamak zorunda kalmıştır. Fakat halkın isyanı neticesinde İtalya’dan kaçmaya mecbur olmuştur. Böylece sahipsiz kalan Venedik ve Milano bölgeleri Avusturya’nın egemenliği altına girmiştir. Artık Fransız işgalinden kurtulmuş olan İtalya, 1815 senesinde yapılan Viyana Kongresi’nden istediklerini alamadı. Viyana Kongresi İtalya'nın Fransız işgalinden önce yöneten hanedanlara geri verilmesini öngörüyordu. Çünkü parçalanmış bir İtalya, kongrenin içerik amacına tıpatıp uyuyordu. Ayrıca İtalya’nın denetlenmesi görevini de Avusturya üstlenmişti. Bu parçalı yapı içinde kongre kararlarıyla kurulan önemli bazı krallıklar ortaya çıkmıştır. Bunlar Piyemonte (Sardinya) Krallığı, Toscana, Modena, Parma Dükalıkları, Lukas (Luques) Prensliği, Kilise Devleti ve Napoli (iki Sicilya) krallığı idi. Fakat bir geçek daha vardı ki, bu da Fransız İhtilali’nden sonra İtalya’da giderek yerleşen ulusçuluk ve liberalizm fikirleriydi. İşte Viyana Kongresi’nde alınan kararlar da, bu fikirleri tetikleyen unsurlar oldu. Böylece İtalya’da ulusal birlik kurma çalışmaları başladı. Ancak 1815'ten sonraki süreçte, bu birliğin oluşmasına engel teşkil eden iki önemli unsur vardı. Bunlardan ilki Avusturya idi ve İtalya’nın kuzeyindeki hakimiyet alanları oldukça fazlaydı. İkinci engel ise kilise yoluyla bütün İtalya'ya, devlet olarak da politik yolla Orta İtalya'ya egemen olan Papalık idi. Ayrıca bu iki büyük engel dışında, Sicilya Krallığı’nı elinde tutan İspanyollar ve yarımada üzerinde hala nüfuz sahibi olan Fransa devletleri de; olumsuz faktörlerdendi. Fakat tam da bu sırada bazı gizli dernekler İtalya’nın birleşmesi için çalışmaya başladılar. 1807 yılında gizli bir örgüt olarak kurulan dernek, asıl amacını belli etmemek için; “Kömürcü” anlamına gelen bu terimi kullanmışlardır. İlk etapta Fransızları ülkeden çıkarma gayesinde olan dernek, bu dönemde pek etkinlik gösterememiştir. Ancak restorasyon dönemi sırasında derneğin amacı da değişime uğramıştır. Fransa bir dost gibi görünürken, mevcut Avusturya baskısından kurtulmak ve Avusturyalıları İtalya dışına çıkarmak; bunun neticesinde de siyasi birliği gerçekleştirmek derneğin ana hedefi olmuştur. Zaten Viyana Kongresi kararları açıklandıktan sonra, hayal kırıklığı yaşayan İtalyan halkın derneğe üye olmalarıyla sayıları hızla artmıştır. İtalyan birliğinin sağlanması için kurulan gizli derneklerden birisi de “Mason dernekleri” olmuştu. Masonluk, İtalya’ya özgü bir kuruluş olmayıp; İngiltere kökenli idi ve birçok ülke gibi İtalya’da da yayılmıştı. İlk etapta Ortaçağ’da yapı işçilerinin kurduğu bir lonca örgütü olarak teşkilatlanan masonluk, 17. yüzyıldan sonra mesleki bir kuruluş olma özelliğini yitirerek; aynı zamanda dinsel bazı yöntemleri de benimsemiştir. İngiltere’de ortaya çıkan bu gizli örgüt, zamanla Avrupa’dan taşarak Asya’ya da yayıldı. İtalya’da ilk defa 18. yüzyılda kurulan mason locaları, ancak 19. yüzyılda etkinlik kazanabildiler. İtalya birliğinin kurulması yolunda Carbonaria örgütü, silahlı bir ihtilal yönetimi sürdürürken; aydınları bünyesinde toplayan mason locaları, basın-yayın ve anlatım gibi yollarla amaca ulaşmayı hedeflemişlerdir. Giuseppe Mazzini ve Giuseppe Garibaldi birleşme hareketinin öncüleri arasında yer alıyorlardı. Ayrıca Sardinya kralı II. Vittorio Emmanuel de bu birleşme hareketini destekleyenler arasındaydı. 1815 yılında toplanan Viyana Kongresi’nin yarattığı dış baskılar ve bunun yanında Avusturya’nın devam eden denetimi, içte de birliğe giden yolu etkilemiştir. Ortaya çıkan birçok farklı görüş sebebiyle İtalya, bu yolda çeşitli aşamalardan geçerek; hedefini 1860 yılında gerçekleştirebilmiştir. Bütün yarımadanın bu birliğe dahil olması ise ancak 1871 senesinde olmuştur. 1820-1821 yılları arasındaki ilk aşamada, Piyemonte ve Napoli kentleri öncü olmuştu. Bunlar, bütün İtalyanların katıldığı ve tüm İtalya’yı kapsayan bir krallığın kurulmasını istiyorlardı. Ayrıca mutlak monarşiler yerine meşruti monarşilerin kabul edilmesinden yanaydılar. Tıpkı İspanya’daki gibi bir anayasa istekleri vardı ve tüm bunları gerçekleştirmek amacıyla harekete geçerek isyan başlattılar. Fakat bu başkaldırış, Avusturya’nın müdahalesiyle amacına ulaşamadan bastırıldı. İkinci aşamada ise, 1830 İhtilalleri fikirlerin etkisiyle Orta İtalya’daki Modena, Parma ve Kilise devletlerinde yeni bir hareket başladı. Amaç anayasal bir rejim ile yönetimde özgürlük sağlamak, milli bir ordu yaratmak ve basın hürriyetini sağlamaktı. Parma ve Modena dukalıklarında isyan eden gruplar, geçici hükümetler kurdular. Ancak bu ayaklanma ve isyanlar da bastırılıp eski düzen yeniden sağlandı. Böylece İtalya’daki statüko 1848’e kadar aynen devam etti. 1831 yılında İtalya’da görülen ihtilallerin başarısızlığa uğramasıyla, siyasal rejim bazı değişiklere uğramış ve Giuseppe Mazzini önderliğinde Cumhuriyet düşüncesi giderek güçlenmiştir. Böylece birlik kurma yolunda üçüncü aşamaya gelinmiştir. Mazzini, bu düşünce yapısını ailesinden miras alan; dönemin önemli aydınlarından biriydi. Bir dönem Carbonaria örgütüne girmiş, buradaki silahlı direniş yöntemi sebebiyle dernekten ayrılarak kendi örgütünü kurmuştur. Bundan sonra yavaş yavaş kitleleri etrafında toplamayı başarmış ve çeşitli bölgelerde yerel komiteler oluşturmuştur. Mazzini taraftarları, 1834 yılı Şubat ayında Cenova’da bir geçici hükûmet bile kurdular. Amaçları ise meşruti krallıkları kaldırıp, bunların yerine cumhuriyeti getirmekti. Fakat bu duruma da müdahale gecikmeden geldi. Bu ideolojinin karşısındaki en büyük güç olan Metternich, Fransa’yı da müttefiki yaparak duruma el koydu. Bundan sonra Mazzini, çabalarını sürdürüp bazı küçük zaferler elde etse de bunlar geçiciydi ve zamanla etkisini kaybettiler. Ayrıca Avusturya, İspanya, Napoli ve Fransa krallıklarının oluşturduğu dörtlü ittifakın bunda payı büyüktü. Mazzini’nin çabaları sonucu 1848’de kurulup 16 ay gibi kısa bir süre varlık gösterebilen cumhuriyet yönetimi, 1 Temmuz 1849 tarihinde Fransız ordusunun Roma’ya girerek duruma müdahale etmesiyle sona erdi. Fransa’da çıkan 1848 İhtilalleriyle yeni bir heyecana kapılan İtalya halkı tekrar ayaklandı. Özellikle Metternich’in Avusturya Başbakanlığı'ndan düşmesinden sonra olaylar hızla gelişme gösterdi. 1848 yılında Lombardiya Avusturya'nın elinde bulunuyordu. İşte bu durumda, Lombardia ile birlikte Venedik de aynı hareket içine girdi ve ayaklanmalar başladı. Bu gelişme kısa sürede yarımadanın diğer bölgelerine de sıçradı. Yine bu sırada Avusturya içinde de bazı ayaklanmalar yaşanıyordu ve Kuzey İtalya halkı, Avusturya’yı ülkeden çıkarmak için harekete geçtiler. Daha önce halka bir anayasa veren Piyemonte Kralı Şarl Alberto’ya destek büyüktü ve o da bu destekle Avusturya’ya savaş açtı. Papa, Napoli, Toscana ordularının da olduğu birlik içinde anlaşmazlık çıkınca Şarl’ın ordusu geri dönmek zorunda kaldı. Bu arada Piyemonte Kralı, kendisini İtalya Kralı ilan etti. Lombardia ve Venedik de, Piyemonte’ye katıldıklarını açıkladılar (Mayıs 1848). Fakat yine de 1848 İhtilalinin etkileri olumlu sonuçlar yaratmadı ve Piyemonte ordusu Avusturya karşısında aldığı mağlubiyetlerle prestij kaybetti. Buraya kadar yaşanan gelişmeler ve İtalyan siyasi birliğinin kurulması için yapılan çalışmalar, sadece İtalyanlar tarafından gerçekleştirilmiş faaliyetlerdi. Fakat 1848-49 senelerinde alınan başarısızlıklar, Avusturya’yı yenebilmek için büyük Avrupa devletlerinin desteğinin şart olduğunu ortaya koydu. Bu andan sonra izlenecek politikalar da, bu düşünceye göre şekillenmiştir. Yeni politikanın uygulanmasında ve İtalya birliğinin gerçekleşmesinde ise, birinci derecede rol oynayan devlet adamı Piyemonte başbakanı Kont Cavour; sonra da Fransa imparatoru III. Napolyon oldu. Yeni süreçte kurulmuş olan İtalya Krallığı, Roma ve Venedik’i hala birliğe dahil edememişti. Fakat bu yeni devletin Venedik’i Avusturya’dan, Roma’yı ise Papalıktan alacak güce tek başına sahip olamadığı da saklanamaz bir gerçekti. İtalya politikasını uzun yıllar meşgul eden bu önemli sorun, ancak yabancı devletlerin etkisiyle çözüme kavuşabilirdi. Beklenen oldu ve tıpkı İtalya gibi Almanya da, siyasi birliğini kurabilme çabası içine girmişti. Bu iki devletin karşısındaki güç ise ortaktı, Avusturya. Böylece başlarda Fransa’nın karşı çıkmasına rağmen Prusya-İtalya ittifakı gerçekleşti. 1866 senesinde Prusya, Avusturya’ya savaş açıp bu devleti yendi. İtalya, bu savaşta hiçbir varlık gösteremediği halde; Prusya’nın yanını tuttuğundan, 3 Ekim 1866’da Avusturya ve Prusya arasında yapılan Viyana Antlaşması ile Venedik ve civarını topraklarına katmayı başardı. Artık sıra Papa’nın savunduğu Roma’ya gelmişti. İtalya, Roma’yı da sınırlarına katarak daha fazla güç kazanacak ve bundan böyle dışa dönük politikalar izlemeye başlayabilecekti. Bu ise Fransa’yı olumsuz etkileyeceğinden, İtalya’yı engellemek için III. Napolyon tarafından Papa’ya asker yardımında bulunulmuştur. Fakat bir süre sonra başlayan Prusya-Fransa Savaşı’nda bu kez III. Napolyon yenilmiş ve Sedan’da esir düşmüştür(1871). Bunun sonucunda da Papalığı destekleyen en önemli güç ortadan kalkmıştır. 20 Eylül 1870 tarihinde Roma’yı işgal eden İtalyanlar, başkentlerini de buraya taşımışlardır. Papanın, Roma’nın birliğe katılmasını tanımaması yüzünden; İtalya ile arası açıldı. Bunun üzerine İtalyan hükûmeti 1871’de çıkardığı "Garanti Kanunu" ile Papa’nın (Papalık’ın) İtalya içerisindeki durumunu saptadı. Buna göre; Papa, yine devlet başkanı olarak protokolde yer alacak ve kralla aynı haklara sahip olacak, belli bir maaşı bulunacaktı. Neticede Papa yalnızca dini lider olarak kabul gördü. Böylece 1815 yılında kurulan ve titizlikle sürdürülmesine çalışılan Avrupa güç dengesi bozulmuş oldu. Stratejik konumu itibarıyla Avrupa ve Akdeniz’in önemli bir noktasında yer alan İtalya, bundan böyle diğer büyük devletlerle beraber sömürgecilik yarışı içine girdi. Bu amaçla da gözlerini çevirdiği topraklardan bir kısmı, Osmanlı İmparatorluğu’na bağlı topraklar olmuştur. Oumar Kalabane Oumar Kalabane (d. 8 Nisan 1981) Gineli millî futbolcudur. Al Dhafra takımda oynamaktadır. 2007-2011 arası Vestel Manisaspor'un defans mevkisinde görev yapmıştır. Ayrıca 2008 Afrika Uluslar Kupası'nda Gana'nın Gine'yi 2-1 yendiği maçta, Gine'nin tek golünü atan futbolcudur. Oumar Kalabane hâlen Gine millî takımı formasını giymektedir. Gizli YÃ¼z (senaryo) Gizli Yüz, yönetmenliğini Ömer Kavur'un yaptığı Gizli Yüz adlı film için (1991) Orhan Pamuk'un yazdığı senaryodur. Pamuk senaryoyu "Kara Kitap"'taki "Karlı Gecenin Aşk Hikâyeleri" adlı bölümdeki bir hikâyeden yola çıkarak yazmış ve 1992 senesinde kitap haline getirmiştir. Gizli YÃ¼z filmi. Gizli Yüz (anlam ayrımı) Gizli Yüz sözünün farklı anlamları: Ahlâkî konular listesi Ahlâkî konular listesi, ahlâkla ilgili konuları bir araya getiriyor. Empire Earth II: The Art of Supremacy Empire Earth II oyununun 2006 tarihinde satışa sunulan eklenti paketidir. Oyuna oynanış özelliğinden çok, yeni bina, yapı, ve ırk özellikleri eklenmiştir. Oyuna ırk olarak Ruslar, Fransızlar, Zulular ve Masailer eklenmiştir. Oyun, bunun yanında yeni bina seçenekleri ve yeni birimler sunmaktadır. Bu ek paket ayrıca Afrika Kabileleri'ni ilk defa konusu içine alan Gerçek Zamanlı Strateji oyunudur. Yiğit Arı Yiğit Arı, (28 Haziran 1974, Kırıkkale, Türkiye) Kırıkkale'den İstanbul'a gelen Yiğit Arı, küçük yaşlarda sporla uğraşmaya başladı. 1986-1991 yılları arasında Moda Spor 'da su topu oynadı. Aynı yıl Kabataş Erkek Lisesi 'ni bitirdi. 1992 yılında Trakya Üniversitesi Fen-Edebiyat Fakültesi Matematik Bölümüne girdi. Fakültede okurken tiyatro ile ilgilendi ve 1993 yılında Arayış Tiyatro Topluluğuna katıldı. Bir yandan tiyatro ile uğraşan Yiğit Arı diğer yandan sporla ilgili çalışmalara devam etti. 1994 yılında Wolfgang Borchert'in Kapıların Dışında, Eugene Ionesco'nun Önder, Coşkun Irmak'ın Soytarı isimli oyunlarında görev aldı. Bir yandan da Trakya Birlik 'te futbol oynadı. 1995 yılında da bir yandan Berthod Brecht'in Cara Ana isimli tiyatro oyununu sergilerken diğer yandan Meriçspor 'da futbol oynadı. Arayış Tiyatro Topluluğunda yöneticilik yaptı. Spor kariyerini sonlandırarak bütün gücünü tiyatroya harcadı. Birçok tiyatro oyununda rol alan Yiğit Arı, 1997 yılında Ankara Üniversitesi Dil ve Tarih-Coğrafya Fakültesi Tiyatro Bölümü’ne girdi. Ankara Sanat Tiyatrosu 'nda oyunculuk eğitimi aldı. Ayrıca Keçiören Islahevi 'nde drama öğretmenliği yaptı. Onlarca tiyatro oyununda oynayan Yiğit Arı 2001 yılında DTCF Tiyatro Bölümü'nden arkadaşlarıyla Mahşer-i Cümbüş tiyatro grubunu kurdu. Yiğit Arı Mahşer-i Cümbüş ile beraber Türkiye'de ilk defa oynanan Tiyatro Sporunu sergiledi. Yiğit Arı, 1997 yılının Eylül ayında televizyon kariyerine Star TV'de yayınlanan Ferhunde Hanımlar adlı diziyle başladı. Başarılı bir oyunculuk sergileyen Yiğit Arı 2002 yılı başında da Benimle Oynar mısın? adlı çocuk programında Türkiye'nin ilk kukla orkestrası olan Grup Şurup'ta kukla oynattı. Fox 'ta yayınlanan Anında Görüntü Show isimli program ile Tiyatro Sporu 'nu ekranlara taşıdı. Somali millî futbol takımı Somali millî futbol takımı, Türkçede Okyanus yıldızları anlamına gelen "The Ocean Stars" ismiyle anılır ve Somalia Football Association tarafından yönetilir. Nanga Parbat Dağı Nanga Parbat Dünyanın en yüksek 9. dağı (8.126 m). Urdu dilinde adının anlamı "Çıplak Dağ"dır. Pakistan'da Gilgit–Baltistan,Kaşmir bölgesinde yer alır, Karakurum Dağları'nın uzantısında bulunur. Dünya'da tırmanması en tehlikeli dağlardan biri olarak kabul edilir. İlk kez 1953 yılında zirvesine tırmanılmıştır. Türk Telekom (kadın voleybol takımı) Türk Telekom (kadın voleybol takımı), 26 Kasım 1954 tarihinde Ankara’da kurulan ve faaliyet gösteren Türk Telekom kulübünün voleybol takımıdır. Renkleri lacivert, beyaz ve turkuazdır. Lig maçlarını 2000 kişilik Ankara Selim Sırrı Tarcan Spor Salonu’nda oynamıştır. Türk Telekom’un voleybol şubesi, Temmuz 2009’da aynı yıl kulüp başkanlığına getirilen Celalettin Dinçer tarafından kapatıldı. Türk Telekom (kadın voleybol takımı), Türkiye liginde ve Avrupa kupalarında sponsor değişikliğine bağlı olarak şu adlarla mücadele etmiştir: 2005-2006 Sezonunda Türk Telekom Avea adıyla mücadele etti. A Grubu’nu VakıfBank ve Eczacıbaşı’nın ardından üçüncü sırada bitirdi ve final grubunda oynamaya hak kazandı. Final grubunu ise beşinci sırada bitirerek dörtlü final oynamayı başaramadı. 2006-2007 Sezonunda Türk Telekom, A Grubu’nda mücadele etti ve grubu Karşıyaka ve Eczacıbaşı’nın ardından üçüncü sırada bitirdi. Daha sonra oynadığı final grubunda beşinci sırayı alarak dörtlü finale yükselmeyi başaramadı. Avrupa kupalarına katılabilmek için klasman grubunu ilk sırada bitiren Emlak TOKİ ile baraj maçları yaptı. İki maçı da (3-1 ve 3-0) kazanarak Türkiye’yi Avrupa kupalarında temsil hakkı kazandı. 2007-2008 Sezonunda Türk Telekom, ligin normal sezonunu Eczacıbaşı ve Fenerbahçe'nin ardından üçüncü sırada bitirdi. Şampiyonu belirleyecek play off maçlarında çeyrek finalde Şahinbey Belediye'yi iki maçta da 3-0'lık skorlarla eledi. Yarı finalde Fenerbahçe'ye 2-3,3-2,2-3,0-3'lük skorlarla elendi. Böylelikle Türk Telekom bu sezonu lig üçüncüsü olarak bitirdi. 2004-2005 Sezonunda Türk Telekom Avea Avrupa Konfederasyon Kupası’nda mücadele etti. Sırbistan-Karadağ’ın Lazarevac kentinde 12-14 Kasım 2004 tarihlerinde yapılan grup eleme maçlarında Belçika’nın Asterix Kieldrecht takımını 3-1 (25-17, 25-18, 19-25, 25-23), Sırbistan-Karadağ’ın Lazarevac takımını 3-0 (25-19, 25-12, 25-19) ve Hırvatistan’ın Kastela DC-RMC takımını 3-0 (25-19, 25-23, 25-14) yendi ve grup birincisi olarak bir üst tura yükseldi. 8 Aralık 2004 tarihindeki çeyrek final ilk maçında İspanya’nın Caja de Avila takımını Ankara’da 3-0 (25-18, 25-18, 25-16) yendi. 15 Aralık 2004 tarihinde İspanya’da yapılan ikinci maçta 3-1 (25-23, 17-25, 25-21, 25-15) yenilmesine karşın averajla yarı finale yükseldi. Yarı final maçlarında Slovakya’nın OMS SH Senica takımına 5 Ocak 2005 tarihinde evinde 3-2 (20-25, 25-20, 25-18, 17-25, 15-12), 12 Ocak 2005 tarihinde deplasmanda 3-1 (25-20, 20-25, 25-23, 25-15) yenildi ve elendi. 2006-2007 Sezonunda Türk Telekom Avrupa Konfederasyon Kupası ’nda mücadele etti. Kupaya çeyrek finalden itibaren katılan Türk Telekom, Polonya’nın Nafta Gaz Pila takımıyla karşılaştı. 16 Ocak 2007 tarihinde Polonya’daki ilk maçta rakibine 3-0 (25-17, 28-26, 25-15) yenildi. 24 Ocak 2007 tarihinde Ankara Selim Sırrı Tarcan Spor Salonu’nda yapılan ikinci maçta rakibini 3-0 (28-26, 25-21, 28-26) yenmesine karşın sayı averajıyla elendi. 2007-2008 Sezonunda Türk Telekom İndesit Avrupa Şampiyonlar Ligi’nde mücadele etti. C Grubu’nda İtalyan Asystel Novara takımına evinde 3-0 (23-25,15-25,17-25) ve deplasmanda 3-0 (31-29,26-24,25-21); İsviçre’nin Voléro Zürich takımına deplasmanda 3-0 (25-18, 25-20, 25-21) ve evinde 3-0 (23-25, 21-25, 21-25) yenildi. Fransız ASPTT Mulhouse takımını deplasmanda 3-1 (15-25, 14-25, 25-17, 20-25) ve evinde 3-0 (25-13, 25-14, 25-21) yenmesine karşın, iki galibiyetle üçüncü sırada kaldı ve elendi. Antrenör: Lang Ping Antrenör: Üzeyir Özdurak Antrenör: Üzeyir Özdurak Antrenör: Bülent Karslıoğlu Guicciardini Guicciardini ad覺n覺n farkl覺 anlamlar覺: İki Çocuğun Devriâlemi İki Çocuğun Devriâlemi (Fransızca özgün adı: "Le Tour du monde de deux enfants"), Fransız yazar Jean de la Hire'in ilk kez 1912'de Fransa'da seri olarak yayımlanan resimli macera romanıdır. Kitap fasikülleri haline gelmeden önce de çeşitli dergi ve gazetelerde tefrika edilmişti. Diğer adı Adolphe d'Espie olan yazarın bu resimli çocuk romanı Türkiye'de ilk defa 1924 (1342) yılında eski harflerle basılmıştı. Türkiye'de de Fransa'da olduğu gibi fasiküller halinde yayımlanmıştır. Fransa'da 71 fasikül halinde çıkmıştır. Roman, dünyayı dolaşmak amacıyla yola çıkan iki çocuğun başından geçen olayları anlatmaktadır. Kitabın üç kahramanı bulunmaktadır. Bu kahramanlardan biri olan Jano annesiz ve babasız büyümüştür. Bir tamircinin yanında çalışarak hayatını sürdürmektedir. Kitabın diğer kahramanı olan Yanik'in durumu biraz farklıdır. O kaçırılıp bir cambazhanede cambaz olmaya zorlanan on üç yaşında bir çocuktur. Kitabın üçüncü kahramanı ise Yanik'in sadık köpeği Sultan dır. Jano bir gün ormandan geçerken bir adamın yardım sesini duydu. Ve o adama yardım etti. Adam Jano'ya hayat borcu olarak para verdi. Jano paranın bir kısmıyla yanında çalıştığı tamircinin yaptığı motoru satın aldı geri kalan kısmıyla patentini yapıp sergileyeceklerdi. Ama hayat kısa, tamirci öldü. Jano zaten hep dünyayı merak etmiştir. Yola çıkmış ve Yanik'i yerde bulunca yardım etmiş ve tanışıp devrialeme çıkmışlar. Bir kaza sonucu bir gemiye uçurumdan düştüler ve oradaki isyanı batırmak için kaptana yardım ettiler. İsyan bastırıldı. İsyanı çıkaran tayfalar öldürüldü. Bir gün gemiyle giderken kara göründü. Kaptan tayfalar ve kahramanlarımızla beraber adanın önünde demir attılar. Jano ve Yanik gemiye bakıyorlardı. Kaptan ve birkaç tayfada avlanıyordu. Ama "ava giden avlanır." Atasözünün gerçeklik payıyla yerliler kaptan ve bütün tayfaları öldürdüler. Şimdi sadece Jano, Yanik ve Sultan kalmıştı. Bu engel kahramanlarımızın devriâlem planına engel olmadı. Kahramanlarımız bir sandalla yollarına devam ettiler çünkü yerliler gemiyi batırmıştı.O günden sonra Jano, Yanik ve Sultan büyük tehlikeler atlattılar. Ama onları daha çok serüven bekliyordu, ne de olsa serüvene daha yeni başlamışlardı... Guicciardini ailesi Guicciardini ailesi, Floransa tarihinin en Ã¶nemli ailelerinden biridir. Guicciardino Guicciardini (รถ. 1150'den sonra) Endonezya bayrağı Endonzeya bayrağı, (Endonezce: "Sang Saka Merah Putih") Endonezya Cumhuriyeti'nin resmî simgesidir. 13. yüzyılda kurulmuş olan Majapahit İmparatorluğu'nun bayrağından gelmektedir. Bayrak ilk olarak 17 Ağustos 1945 tarihinde "Endonezya Bağımsızlık Günü" kutlamalarında halka duyrulmuş ve göndere çekilmiştir. O günden beri bayrağın tasarımında herhangi bir değişiklik yapılmamıştır. Bayrağın yapısı ve şekli oldukça basit olup, üstte kırmızı, altta beyaz olmak üzere iki eşit büyüklükte şeritten oluşmaktadır. Singapur ve Polonya bayraklarına oldukça benzer olup, Monako bayrağı ile oranı dışında biçimsel olarak birebir aynıdır. Endonezya gelenklerine göre bayraktaki renklerden kırmızı; "cesareti", beyazsa "ruhsal ögeleri" simgeler. Endonezya toplumu bayraklarını "Merah Putih" yani "Kırmızı-Beyaz" olarak adlandırır. Rheinische Zeitung Rheinische Zeitung ("Ren Nehri Gazetesi") Karl Marx`ın yazı işleri müdürlüğünü yaptığı 19. yüzyıl Alman gazetesi. 1 Ocak 1842`de kuruldu. Gazete başlangıçta çoğunlukla reformist yazarlardan oluşuyordu ve Prusya baskıcılığına karşı çıkan Ren Nehri bölgesinde kümelenmiş orta sınıfa ve entelektüellere hitap ediyordu. İlk önce Max Stirner nisan ayında "Eğitimimizin Yanlış İlkesi" isimli makalesini yayımladı, daha sonra Marx 5 Mayıs 1842`de ilk makalesini yayımlayarak gazeteye katıldı. Kendi imzasını kullanmadığu bu makalesinde Prusya hükümetinin sansürüne karşı geliyordu. Bu yazının takdir edilmesinden sonra gazeteye basın özgürlüğü konusunda daha çok yazı yollamaya başladı. Ekim 1842`de Marx gazetenin yazı işleri müdürü oldu ve kısa bir süre sonra 16 Kasım`da Engels de gazetenin bürosunu ziyaret etti ve Marx ile tanıştı. Engels daha sonra İngiltere`den gazeteye makalelerini yollamayı sürdürdü. Marx ve Engels`in etkisiyle gazete daha radikal bir çizgiye kaymaya başladı. Marx`ın Prusya hükûmeti ve Roma Katolik Kilisesi arasındaki ilişkiyi eleştiren yazısı devlet tarafından sansürlendi ve hiç basılmadı, diğer makaleleri de sıkı bir denetimden geçtikten sonra yayımlanabiliyordu. 1843 başlarında gazetede komünist bir bakış açısının hakim olması ve Prusya monarşisinin demokrasi ile değiştirilmesi gerektiği hakkında neredeyse bir devrim çağırısının olması Prusya hükümetini iyiden iyiye sinirlendirdi. 17 Mart 1843`de Marx istifa etmek zorunda kaldı, gazete de 31 Mart`ta kapatıldı. Marx daha sonra Neue Rheinische Zeitung gazetesini kurarak yazılarını burada yayımlamaya başladı. İsmail Avcı İsmail Avcı, (d. 1939 Terkos Köyü/İstanbul) Türk ressam Kepitepe Köy Enstitüsü-Öğretmen Okulu'ndan mezun olduktan sonra, Ankara Gazi Eğitim Enstitüsü Resim Bölümü'nü 1961 yılında bitirdi. Dönemin Sivas Pamukpınar ve Bolu Erkek Öğretmen Okulları'nda resim öğretmenliği yaptı. 1967 yılında Türkiye Cumhuriyeti devlet bursu ile gittiği Fransa'da Ulusal Eğitim Enstitüsü'nde staj yaptı. Louvre Müzesi'nde Cezanne ve Van Gogh'dan roprödüksiyon çalıştı. Cumhuriyetimizin 50. yılında MEB adına gençlere yönelik resim ve afiş sergileri düzenledi. 1973 yılında başladığı İstanbul Atatürk Eğitim Enstitüsü ve Marmara Üniversitesi Atatürk Eğitim Fakültesi'nde "Öğretim Üyeliği", "Ana Sanat Dalı Başkanlığı" ve "Bölüm Başkanlığı" görevlerinde bulundu. Bu sürede lisans tamaladı. Doktoraya eşdeğer Sanatta Yeterlilik aldı. 1986'da doçent, 1992'de profesör oldu. Önce Desen Sonra Desen adlı, 311 eserini içeren kitabı yayımlandı. 1999 yılına kadar aralıksız 26 yıl görev yaptığı Marmara Üniversitesi'nden kendi isteği ile emekli oldu. Üç'ü birincilik olmak üzere beş ödülü bulunan sanatçı, halen Işık Üniversitesinde "Öğretim Üyesi" olarak görev yapmakta ve İstanbul Küçükyalı'daki atölyesinde resim çalışmalarına devam etmektedir. Defnegiller Defnegiller (Lauraceae). Laurales takımına ait bir bitki familyası. Çoğu tropikal bölgelerde yayılmış, bir kısmı da subtropikal ve ılıman bölgelerde yayılmış 30-35 cins ve 2500 kadar tür ihtiva eder. Tropik ve subtropikal bölgelerde yayılmış 32 cins ve 2500 kadar tür ihtiva eder. Türkiye'de "Laurus nobilis" (Akdeniz defnesi) adlı bir tür bulunur. Ağaç veya çalı şeklinde olan bitkilerdir. Birkaçı otsu parazit olup tümü aromatiktir. Yapraklar basit, derimsi, kulakçıksız, almaşık (nadiren karşılıklı). Tropik türler daima yeşil, ılıman bölgelerde olanlar genellikle yaprağını dökerler. Çiçekler er dişi, bazen tek eşeyli, kaliks renkli 6 çanak yapraklı (2 dairede). taç yapraklar yoktur. Stamenler her dairede 3 adet olmak üzere 3-4 dairede toplanmıştır. Yumurtalık üst durumlu, tek gözlü ve tohum taslaklıdır. Meyve üzümsü veya eriksi meyvedir. Mahmut Moralı Mahmut Boralı, (1902 - 4 Eylül 1965), Türk tiyatro, sinema oyuncusu ve seslendirme sanatçısı. Şehir Tiyatroları sanatçısı olan Mahmut Moralı, bir dönem aynı kurumda Genel Sanat Yönetmenliği de yapmıştır. 1928 yılından itibaren sinema filmlerinde de rol alan Moralı, aynı zamanda hem seslendirme sanatçısı, hem de seslendirme yönetmenidir. Kemal Film, Lale Film ve Sümer Film gibi kuruluşların seslendirme yönetmenliği yapan sanatçının adı İstanbul'da bir sokağa verilmiştir. Karabibergiller Karabibergiller (Piperaceae), Piperales takımına ait bir familyadır. Tropiklerde yayılmış 12 cins ve yaklaşık 3000 türü bulunur. Ã–nemli cinsleri: "Piper", "Peperomia" Dik ya da tırmanıcı otsu veya çalılar, nadiren ağaç şeklinde olan bitkilerdir. Bazıları sukkulenttir. Yapraklar basit, alternat veya opposittir. Çiçekler hermafrodit bazen tek eşeyli, sık spika durumunda olup periyant eksiktir. Stamen 1-10, Ginekeum tek pistilli, 2-5 karpellidir. Meyve drupadır. "Arctottonia "Discipiper "Lepianthes "Macropiper "Manekia "Peperomia "Piper "Piperanthera "Pleiostachyopiper "Sarcorhachis "Trianaeopiper "Zippelia Yaser Yıldız Yaser Yıldız (d. 1 Haziran 1988 Sakarya), Türk futbolcudur. 2. Lig ekibi Uşakspor takımında forma girmektedir. Futbolcu olan babası Dursun Ali Yıldız'dan dolayı küçük yaştan itibaren futbola başladı. Amatör bir takım olan Harmanlıkspor'da bir sene oynadıktan sonra Sakaryaspor'un PAF takımında oynadı. Bu süre içerisinde Türkiye 16 yaş altı millî futbol takımına çağrıldı. Burada oynarken Beşiktaş'lı yöneticiler tarafından beğenilerek Beşiktaş'a transfer edildi. Beşiktaş PAF takımında başarılı bir performans gösterse de A Takım'da oynama ihtimalinin düşük olduğunu gören Giray Bulak, 2004-2005 sezonunun devre arasında Yaser Yıldız'ı Denizlispor'a transfer etti. 16 yaşındayken Süper Lig'in 9 maçında forma giydi. Zaten 2005 senesinde sonra da millî takıma tâ 2008 yılının başlarına kadar çağrılmadı. Mersin İdman Yurdu ve Uşakspor takımlarında kiralık olarak oynadı. 2006-2007 sezonunda ise Kartalspor'a transfer oldu, ancak 2007-2008 sezonunun 2. yarısında sözleşme yenilemediği için kadro dışı kaldı. 2007-2008 sezonu sonunda Galatasaray ile 4 yıllık sözleşme imzaladı. Galatasaray'da fazla forma şansı bulamayan Yaser, 1 Eylül 2009'da MKE Ankaragücü'ne gönderileciği kararlaştırılmışken, Galatasaray, Manisasporlu Ufuk'u alabilmek için Yaser'i Ege kulübüne verdi. 2010-11 transfer sezonunda 1. Lig takımlarından Boluspor ile 2 yıllık sözleşme imzaladı Boluspor yönetimi ile yaşadığı sorunlar sebebi ile kulüpten ayrılarak Adanaspor ile devre arasında 2,5 yıllık sözleşme imzaladı. Yaser Yıldız 13 kez, U-16 millî takımında, 3 kez U-17 millî takımında, 2 kez ise U-20 millî takımında forma giydi. Yaser, son olarak 15 Şubat'ta "Madeira Turnuvası"nda oynanan Portekiz maçında millî formayı giymişti. Hüsâmeddin Lâçin Hüsâmeddin Lâçin () (d. ? - ö. 16 Ocak 1299), Mısır ve Suriye'de Eylül 1296 ile 1299 tarihleri arasında hüküm sürmüş on birinci Memluk sultanıdır. Laçın, Sultan Nûreddin Ali'nin Memluklu kölesi idi. Sarışın olduğu için Avrupalılar onun Germen asıllı olduğunu iddia ederlerse de Kafkasyalı sarışın bir Çerkes olması daha olasıdır. 1259 yılında bu Sultan Nûreddin Ali'nin tahtan indirilmesi ile Kalavun tarafından satın alındı ve onun yanında yetişip yetenekleri dolayısıyla Emir unvanını aldı. 1280de Kalavun tarafından Şam Kalesi muhafız komutanlığına getirildi. Bu daha önceki komutan olan Sungur al-Askar'ın Şam'da isyan etmesine ve kendini sultan olarak ilan etmesine neden oldu. Bu isyanın bastırılması için Kahore'den birlikler getirildi ve bu birliklerin komutanlığını da Laçın yaparak isyan bastırıldı. Bu başarısı dolayısıyla Haziran 1280'de Laçın Suriye eyaleti valiliğine atandı.. 1295'te Laçın Memluk Sultanı Ketboğa için naiplik görevini aldı. Mısır o yıl bir büyük kuraklık geçirmekte idi ve ahali açlık tehlikesi ile karşı karşıya kalmıştı. Halka Sultan Kitboğa'nın destek vermemesi dolayısı ile sultan hoşnutsuz oldular ve Mısır ve Kahire'de asayiş durumu çok ciddileşti. Laçın Çerkes asıllı Memluklu emirlerin de desteğini alarak Eylül 1296'da Sultan Kitboga'yı tahttan indirdi ve kendisi Memluklu sultanı olarak tahta çıktı. Kitboga Suriye'ye kaçtı ve Hama'da valilik yaparken öldü.. Fakat kuraklık, kıtlık ve açlık sorunları çözülemedi. Böylece Laçın da halkın desteğini kazanamadı. Daha uzun dönemli bir reform yaparak Mısır'da toprak sahipliği sorununa el attı ve kadastro reformu yapmaya karar verdi. Fakat bu kısa vadeli sorunu çözmediği gibi büyük toprak sahiplerini de hoşnutsuz yaptı. Büyük toprak sahiplerinin bu politikaya engel çıkarmaları darlık ve açlık sorunlarını daha da fenalaştırdı. Seyfeddin Kirci adlı bir Memluk emir etrafına toplanan Memluklu emirler bir çözüm olarak Laçın aleyhine bir komplo hazırlayıp uyguladılar. Ocak 1299'da bu komploya göre Laçın ve yardımcısı Mengü Timur'u öldürdüler. Bundan sonra bir toplantı yapan Memluklu emirler tahta 1295'te Sultan Kitboga tarafından tahtan indirilip Karak kalesine sürgüne gönderilmiş olan ve o zaman daha 14 yaşında bulunan Nasır Muhammed'i ikinci defa Memluk sultanı olarak tahta geçirmeye karar verdiler. Panicum maximum Panicum maksimum çok yıllık bir bitkidir. Kısa sürünen bir rizom vardır. Gövdesi sağlamdır. Boyu 2 m uzunluğa erişebilir. Tohum ile beslenen kuşları çekerler. Yem bitkisi olarak kullanılabilirler. Megaohmmetre Megaohmmetre, çok yüksek değerli elektriksel direnci (ohm) ölçmeye yarayan bir alettir. Topraklama direnci, izolasyon testinde ve elektrik sektöründe kullanılır. Ayhan TaÅŸ Ayhan Taş (25 Haziran 1971, Adana), Türk oyuncu. İlk ve orta öğrenimini Adana'da tamamladı. Ayhan Taş, tiyatrodan önce 1993-1995 yılları arasında şiir topluluğu çalıştırıcılığı ve Edirne Dost FM'de radyo programcılığı ve sunuculuğu yaptı. 1997 yılında tiyatroya başladı ve Arayış Tiyatro Topluluğu bünyesinde Melih Cevdet Anday'ın İçerdekiler adlı oyununda oyunculuk ve yönetmenlik yaptı. 1998 yılında Ankara Üniversitesi DTCF Tiyatro Bölümü'ne girdi. Ertesi yıl Prof.Dr Sevinç Sokullu önderliğinde yaratıcı drama çalışmaları yaptı. 2001 yılında önce Doç.Dr Tülin Sağlam önderliğinde yaratıcı drama çalışmaları yaptı daha sonra önceden arkadaşı olan Yiğit Arı ve DTCF Tiyatro Bölümü'nde tanıştığı 4 arkadaşıyla beraber Mahşer-i Cümbüş tiyatro grubunu kurdu. Aynı yıl Ankara Batıkent Lisesi'nde tiyatro çalıştırıcılığı yaptı. Bu grup daha sonra İstanbul'a taşındı. Bu grupla beraber Türkiye'ye Tiyatro Sporunu getirdi. Gösteriler yaparak herkesin beğenisini kazandı. Hala grupla beraber İstanbul'da Hayalhane'de gösterilerine devam etmektedir. Ayrıca Fox'ta yayınlanan Anında Görüntü Show isimli televizyon programıyla Doğaçlama Tiyatroyu ekranlara taşımıştır. Kardeş Payı adlı dizide, oto tamircisi Sezai karakterini canlandırmıştır. Teneke Trampet Teneke Trampet (Almanca: "Die Blechtrommel") Günter Grass'ın 1959 yılında yayımladığı, dünyada büyük bir ilgi uyandıran romanı. Eleştirmenler tarafından, okunuşu sırasında dikkat isteyen kitaplardan biri olarak gösterilmişti. Roman 1979'da aynı adla sinemaya uyarlanmıştır. Günter Grass'ın kitabı Türkiye'de önce "Cem Yayınevi" tarafından 1972 - 1973 yıllarında 3 cilt halinde, sonra da "Gendaş Yayınları" tarafından da 2000'de tek cilt olarak basıldı (ISBN 975-308-178-2). Her ikisinin de çevirisini Kamuran Şipal yapmıştır. 2015 yılında Fikret Çalışlar tarafından yeniden çevrilerek Akılçelen Kitaplar Yayınevi tarafından tek cilt olarak basıldı (ISBN 9786055381752). Roman yazarın "Danzig Üçlemesi" adıyla anılan üç romanından ilkidir. Günter Grass'ın Danzig Üçlemesi'ni oluşturan romanları şunlardır: Abdurrahman Palay Abdurrahman Palay (7 Mayıs 1923 - 14 Nisan 2002), Türk tiyatro ve sinema oyuncusu, seslendirme sanatçısı, yönetmen, senarist. Öğrenim gördüğü liseyi ikinci sınıfta bırakan Palay, memurluk ve futbolculuktan sonra amatör olarak ilgilendiği sanat hayatında profesyonelliğe 1951 yılında "Saat 6 Tiyatrosu"`nda başladı. 1952'de Mahmut Moralı'nın desteği ve davetiyle Şehir Tiyatrolarında çalışmaya başladı. Ekrem Reşit Rey'in davetiyle "İstanbul Radyosu Temsil (tiyatro) Kolu"`nda görev yaptı. Bir dönem Oraloğlu Tiyatrosu'nda çalışan sanatçı, 1954 yılından itibaren kamera karşısında da oyunculuk yaptı, seslendirme çalışmalarında bulundu. 1964'te kendi adına bir tiyatro topluluğu kuran Abdurrahman Palay, daha sonra Arena Tiyatrosu'nda rol aldı. 1963 yılından sonra senaryo yazarlığı, film yönetmenliği ve sinema oyunculuğuna yönelen sanatçı, bir filmde yapımcılık deneyimi de yaşamış, ölümünden önceki yıllarını pansiyon işletmeciliği yaparak geçirmiştir. Abdurrahman Palay, Yılmaz Güney, Cüneyt Arkın, Ediz Hun, Orhan Gencebay, Göksel Arsoy, Ümit Besen gibi birçok sanatçıyı seslendirmiş, seslendirme yönetmenliği yapmıştır. Sanatçı; kendine has telaffuzuyla Türk sineması'na n'ayır, n'olamaz, n'Alev gibi sözcükleri kazandırmış olmasıyla ünlüdür. Mezarı Zincirlikuyu'da bulunmaktadır. Abdurrahman Palay'Ä±n Cüneyt Arkın'ı seslendirdiği filmlerden bazıları : Yılmaz Güney'ı seslendirdiği filmlerden bazıları : Ayhan Işık'ı seslendirdiği filmlerden bazıları : Kadir İnanır'ı seslendirdiği filmlerden bazıları : Ediz Hun'ı seslendirdiği filmlerden bazıları : Kartal Tibet'in seslendirdiği filmlerden bazıları : İrfan Atasoy'in seslendirdiği filmlerden bazıları : diğer aktörler seslendirdiği filmlerden bazıları : E.R.Ä°.T. E.R.İ.T. (Tam adı "Ev Cini Refahını İlerletme Topluluğu"), Hermione Granger'ın 4. kitapta Winky ve diğer ev cinlerine yardım etmek için kurduğu Ev Cinleri Örgütü'dür. Topluluğun ilk çalışması çeşitli eşyalar örüp oraya buraya bırakmaktır (Hermonie 5. kitapta bu örgüt üyeleri için sihirli ve sihirsiz şapkalar örmüştür.) ki ev cinleri bunları alsın ve özgür kalsınlar; zira sahiplerinin hediye ettikleri bir eşyayla özgür kalabilirler ancak... Bu örgüte Dobby dışındaki ev cinleri karşı çıkmıştır. Ve Yine Dobby dışında kimse örülen şapkaları vs. almamıştır. Ev cinleri bu grubu kendilerine karşı bir küfür, hakaret olarak algılamışlardır. 6. kitapta Harry, Hermonie bu topluluğu kurduğu için memnun olmuştur. Topluluğun çalışmalarını da şu anda tek başına Hermione Granger yürütmektedir. Antijen sunumu Antijen sunumu, vücuttaki bağışıklık sisteminin, makrofajlar, dendritik hücreler ve diğer hücre çeşitleriyle antijenleri yakalama ve onları T-hücreleri ile tanımlama sürecidir. Edinilmiş bağışıklık sisteminin temelleri, bağışıklık sistemi hücrelerinin kendi hücreleri ile enfektöz patojenleri tanıması arasındaki kapasitede yatar. Ev sahibi hücrelerin ifadesi, "kendi" antijenlerini tanımasıdır. Bu antijenler bakterilerden (kendinden olmayan antijenler) ya da virüsle enfekte edilmiş ("kendini kaybetmiş") hücrelerden farklı şekillerde gelebilir. Edinilmiş bağışıklık sistemi, enfeksiyonu bulmak için, patojenlerce çıkarılan antijenleri özelleşmiş yollara T hücrelerince tanıma yetkisine ihtiyaç duyar. T hücreleri B hücrelerinden farklı olarak; antijen sunumunun yokluğunda, süperantijenlerin önemli istisnai durumu haricinde tanımlama yapmayı başaramaz. T hücresi reseptörü antijenik peptitleri sadece MHC'in uygun molekülleriyle bağlandığı zaman tanımlamakla sınırlıdır. (MHC ayrıca insanlarda "insan lökosit antijeni" (HLA) olarak da bilinir). Bazı hücre tipleri haricindeki bütün hücreler antijen sunma ve edinilmiş yanıtı etkinleştirme yeteneğindedirler. Bazı hücreler, antijenin eldesi, sunumu ve tecrübesiz T hücrelerini kullanıma hazırlama şekilde özelliklerle donatılmışlardır. Dendritik hücreler, B hücreleri ve makrofajlar, doğuştan gelen yanıtta ana rol oynarlar ve ayrıca profesyonel antijen sunan hücreler (APC) olarak da görev yaparlar. Bu profesyonel APC'ler, T hücrelerinin geliştirilmiş etkinleştirilmesine izin veren özel bağışıklık uyarıcı almaçlarla donatılmıştır. Bazı farklı T hücresi tipleri profesyonel APC'lerce etkinleştirilebilirler ve T hücrelerinin bütün tipleri özellikle bakteriyal, viral ya da toksin olabilen farklı patojenlerle temas etmek için donatılmışlardır. Etkinleştirilen T hücresi tipi ve dolayısıyla üretilen yanıtın çeşidi biraz da antijenin APC ile karşılaştığı ortama bağlıdır. Bütün çekirdekli hücreler MHC I ile CD8+ üzerinden T-sitotoksik lenfosite antijeni iletir. Hücreiçi antijenler ev sahibi hücreyi taklit eden virüsler tarafından üretilir. Ev sahibi hücre patojenlerle ilişkili sitoplazmik proteinleri (ayrıca tümör ilişkili antijenler olarak bilinen endojen proteinleri) özelleşmiş enzim kompleksi proteazom ile küçük peptidlere sindirir. Özelleşmiş bir taşıyıcı antijen işleme (TAP) kompleksi ile ilişkilendirilmiş "Transporter" kopmleksi, antijenik peptidin MHC sınıf I molekülü ile eşleşmesine ve hücre yüzeyinde taşınmasına izin vererek peptidleri endoplazmik retikulumun içerisine taşır.Bu antijenik yapının hücre yüzeyinde sunulması hücrenin 'beni öldür' deme şeklidir. MHC I sınıfı molekülleri, antijeni, CD8+ sitotoksik T hücrelerine sunar. Bazı (eritrositler gibi) hücre çeşitleri haricinde MHC sınıf I, hemen hemen bütün ev sahibi hücrelerce eksprese edilir. Sitotoksik T hücreleri (öldürücü T hücreleri, CTL veya TC hücresi olarak da bilinir) diğer hücrelerin ölümünü teşvik etmek (indüklemek) için özelleşmiş T hücrelerinin bir sınıfıdır. Sınıf I içinde antijenik peptidlerin CTL'lerce tanınması intrasitoplazmik bakteriyle, virüsle enfekte edilmiş ya da diğer deyişle hasarlanmış veya işlev göremez hale gelmiş hedef hücrenin öldürülmesine öncülük eder. Dentritik hücreler, makrofajlar, B lenfositler gibi antijen sunan hücreler MHC II ile CD4+ üzerinden T-helper'a (yardımcı T hücresi) iletim yapar. Dendritik hücreler dokulardaki bakteriler, parazitler veya toksinler gibi endojenik patojenleri fagosit eder ve sonrasında kemosentetik sinyaller yoluyla T hücreleri bakımından zengin olan lenf düğümlerine taşırlar. Göç sırasında dendritik hücreler fagositik kapasitelerini kaybettikleri ve T hücreleri ile anlaşabilmeyi arttırabilme yeteneği geliştirdikleri bir olgunlaştırma sürecine uğrarlar. Bu olgunlaşma süreci, tıpkı Toll benzeri reseptör üyeleirnde olduğu gibi, diğer patojen ilişkili moleküller (PAMPlar) içindeki patern tanıma reseptörlerinin sinyallemeşine bağımlıdır. Dendritik hücreler, patojen ilişkili proteinleri daha küçük peptidlere sindirmek için lizozom ilişkili enzimleri kullanırlar. Lenf düğümünde dendritik hücreler bu antijenik peptidleri MHC sınıf II moleküllerine eşleyerek onların yüzeylerinde görüntülerler. Bu MHC-antijen kompleksi, lenf düğümündeki T hücrelerince tanınır. Eksojenik antijenler genellikle CD4 yardımcı T hücreleriyle etkilenen MHC sınıf II molekülleri üzerinde görüntülenirler. CD4 lenfositleri ya da T, bağışıklık yanıtı aracılarıdır ve edinilmiş bağışıklık sistemi yanıtının kurulmasında ve yeteneklerinin arttırılmasında önemli bir rol oynarlar. Sınıf II'nin eksprese edilmesi sınıf I'den daha kısıtlıdır. Sınıf II'nin yüksek seviyeleri dendritik hücrelerde bulunabilir fakat, makrofajlar, B hücreleri ve enflamasyon şartlarındaki bazı diğer hücre tiplerince de etkinleştirilebilir. Ortans Kıvanç Ortans Kıvanç (d. 1948), Ermeni asıllı Türk tiyatro, sinema ve dizi oyuncusu. Bir dönem Şehir Tiyatroları kadrosunda yer alan sanatçı Ortans Kıvanç, Hamdi Alkan Tiyatrosu, Abdullah Şahin Tiyatrosu, Münir Özkul Tiyatrosu, Sadri Alışık Tiyatrosu gibi topluluklar da çalıştı. 1993 yılından sonra sinema ve dizi filmlerde de rol aldı. Gia (albüm) Gia, Despina Vandi'nin en başarılı albümü. Albüme adını veren parça olan "Gia" (Γειά) şarkısında Türk grup Harem'in katkısı olmuştur. Albüm Yunanistan ve Yunanistan dışı olmak üzere 2 versiyon ile çıkmıştır. Ayça Işıldar Ak Ayça Işıldar Ak, (d. 3 Şubat 1980, Ankara) Türk dizi, sinema, tiyatro oyuncusu ve seslendirme sanatçısı. İlk, orta ve lise öğrenimini Bursa'da yapmıştır. 1997 ile 2001 yılları arasında Ankara Üniversitesi DTCF Tiyatro Bölümü Dramatik Yazarlık Anasanat Dalı'nı bitirmiştir. 2002 yılında Ankara Üniversitesi Eğitim Bilimleri Fakültesinde Yaratıcı Drama yüksek lisansı yapmış, 2005'te de lisans üstü eğitimini tamamlamıştır. Ayça Işıldar Ak, tiyatronun yanında seslendirme ve dizi oyunculuğu yapmıştır. 2001 yılında DTCF Tiyatro Bölümü'nden arkadaşlarıyla Mahşer-i Cümbüş tiyatro grubunu kurmuştur. Bu ekiple beraber Türkiye'de doğaçlama tiyatronun öncüsü olarak gösteriler sergilemiştir. Ayrıca Çankaya Halk Eğitim Merkezi'nde ve Mamak Anadolu Lisesi'nde yaratıcı drama ve tiyatro öğretmenliği yaparak gençlere tiyatro ile ilgili eğitim vermiştir. Ünlü sanatçı şimdilerde de Mahşer-i Cümbüş grubuyla gösteriler yapmakta ve bu gösterileri Anında Görüntü Show isimli televizyon programı ile ekranlara taşımaktadır. Ayça Işıldar yurt içinde birçok festivale katılmıştır: Önceki Chao (16 Krallık) Önceki Chao, Birinci Chao, Han Zhao (Çince: 漢趙 pinyin: Hànzhào veya 前趙 pinyin: Qiánzhào, MS 304 - 329), Çin tarihinde 'Beş Hu Onaltı Krallık (Çince: 五胡十六國 wǔ hú shí liù guó) döneminde Güney Hiung-nu'nun 19. tanhu'suolan Teçişi Tanhu (Çince: 持至屍逐就單于 chí zhì shī zhú jiù)'nun sülalesinden Yufuluo (欒提於夫羅 luándī yūfūluo)'nın torunlarından Jin Hanedanı'nca "Hiung-nu Beş boyu Büyük müfettişi" (五部大都督 wǔbù dàdōudū) görevine atanmış Liu Yuan (Çince: 劉淵 liú yuān) tarafından kurulmuş bir hanedan. Jane Grey Lady Jane Grey (d. 1536/1537 – ö. 12 Şubat 1554) VIII. Henry'nin kardeşinin torunu, Temmuz 1553'te 9 gün boyunca İngiltere Kraliçesi. Bu yüzden "The Nine Days Queen" olarak da bilinir. İngiltere prensesi ve Fransa Kraliçesi Mary Tudor'un torunu, Lady Frances Brandon ve Suffolk Dükü Henry Grey'in en büyük kızıdır. VI. Edward'ın kuzenidir ve ölümünden sonra tahta geçmiştir. Babası Suffolk Dükü ve Northumberland Dükü onun tahta çıkmasını sağlamışlardır. Jane 15 Mayıs 1553'de Northumberland Dükü'nün oğlu Guilford Dudley ile evlenmiştir. Bir sonraki veliaht VIII. Henry'nin kızı, Edward'ın kardeşi Prenses Mary olması gerekirken Edward'ın ölümünden birkaç hafta önce Haziran ayında tahtın veliahtı olarak ilan edilmiştir. Ancak Prenses Mary 19 Temmuz'da tahtı ondan geri almıştır. Mary bir Katolik iken, Jane bir Protestan idi. Mary tahta çıktıktan sonra Northumberland Dükü idam edilmiştir ama Mary 15 yaşındaki kuzeni Jane'i idam ettirmemiştir. Yine de kulede tutuklu olarak kalmıştır. Fakat Ocak 1554'te başlayan ve kendisiyle doğrudan bir ilgisi olmayan Protestan isyanı sonrasında idam edilmiştir. Babası Suffolk Dükü ve diğer soylular Jane'ni tekrar tahta çıkarmak için isyana katılmış ancak isyan başarısız olmuştur. Bu ikinci kez tahta çıkma teşebbüsü sonrasında 12 Şubat 1554'te 16 yaşında iken Londra Kulesi'nde idam edilmiştir. Lady Jane, Catherine Parr'ın cenazesinde yas tutan kişi olarak görev yaptı. Thomas Seymour onu evinde tutmak için sürekli ilgi gösterdi ve 1548 sonunda tutuklanmadan önce yaklaşık iki ay boyunca oraya geri döndü. Seymour'un kardeşi Lord Koruyucu, Somerset'in 1. Dükü Edward Seymour, Thomas'ın genç Kral Edward'la olan popülaritesinden dolayı tehdit edildiğini hissetti. Diğer şeylerin yanı sıra Thomas Seymour, Jane'i kral için bir gelin olarak önermekle suçlandı. Thomas Seymour'un takip eden saldırısı ve infazı sırasında Jane'in babası büyük ölçüde beladan uzak durduğu için şanslıydı. Kral Konseyi tarafından dördüncü soruşturmasından sonra, kızı Jane'i Koruyucunun en büyük oğlu Lord Hertford için bir gelin olarak önerdi. Bununla birlikte, bunlardan hiçbir şey gelmedi ve Jane, 1553 baharına kadar nişanlanmadı; damat, Northumberland'ın 1. Dükü John Dudley'in küçük oğlu Lord Guildford Dudley idi. 1549 sonlarından itibaren Kral Konseyi Lord Başkanı Duke, o zaman ülkenin en güçlü adamıydı. Gerçel fonksiyon Gerçel fonksiyonlar, matematiksel analizin özellikle reel analizin klasikleşmiş nesneleridir.Bu bağlamda, gerçek değerli bir fonksiyonun aynı zamanda tanım kümesini gerçek sayıların oluşturduğu gerçek değerli fonksiyon anlamına geldiği söylenebilir.Ancak, Fourier Analizinde olduğu gibi, kimi zaman tanım kümesi reel olup, görüntü kümesi karmaşık sayılardan oluşan kompleks fonksiyonların da gerçek değişken kabul edildiği olur. 1920'lere, fonksiyon analizinin başlangıcına değin gerçel fonksiyonların öğretisi matematiksel analizinn en çok uğraş gören iki alt biriminden biriydi.Diğeri de kompleks analiz olarak da bilnen karmaşık değişkenli fonksiyonlara dair öğretiydi. Özlem Türay Nimet Özlem Türay (d. 11 Eylül 1981, İzmir), Türk tiyatro oyuncusu. İlk ve orta öğrenimini İzmir'de tamamladı. 2000 yılında Ankara Üniversitesi DTCF Tiyatro Bölümü'nü kazandı. Bölümden 2004 yılında mezun oldu. Özlem Türay, tiyatroya genç yaşta başladı ve 14 yaşında İzmir Karşıyaka Tiyatro Atölyesi'nin birçok oyununda rol aldı. Sokak Çocuklarını Koruma Derneği'nde oyunculuk dersleri verdi ve oyunlar sahneledi. 1999 yılında tiyatro sınavları için Harika Lafçıoğlu gözetiminde tiyatro ve şan dersleri aldı. Onlarca tiyatro oyununda görev alan oyuncu 2001 yılında DTCF Tiyatro Bölümü'nde tanıştığı 5 arkadaşıyla Mahşer-i Cümbüş tiyatro grubunu kurdu. Mahşer-i Cümbüş ile birlikte Doğaçlama Tiyatroyu Türkiye'de ilk defa sahneledi. Daha sonra "Benimle Oynar mısın?" isimli çocuk programında rol aldı. Halen özel bir kolejde tiyatro öğretmenliği yapmaktadır. Ayrıca Mahşer-i Cümbüş ile beraber tiyatro oyunlarında görev almakta ve Anında Görüntü Show isimli televizyon programıyla Tiyatro Sporunu ekranlarda sahnelemektedir. Kyūdō , birebir anlamı yay yöntemidir ve Japon okçuluk sanatıdır. Bir Japon savaş sanatıdır Kyūdō'nun yaklaşık yarım milyon uygulayıcısının bulunduğu varsayılmaktadır. Kyūdō yaşa ve cinsiyete bağlı kalmaksızın her yaştan insanın yapabileceği bir spordur. Bu sporu öğrenmek isteyen herkes hangi yaşta olursa olsun, kendilerini adayarak öğrenmeleri olasıdır. Ancak her yaşta öğrenilebilmesine rağmen, bu sporda mükemmel olmak bir hayat boyu zaman alabilir. Suwon Samsung Bluewings FC Suwon Samsung Bluewings, Suwon'da temeli atılan bir Kore futbol takımıdır. 1995 Aralık ayında kurulduklarında yerel ve kıtasal alandaki başarısıyla Asya futbolunun ilk kulübü olmuştur. Suwon Samsung Bluewings, iç saha maçlarını 43,288 kapasiteli Big Bird Stadyumu'nda yapmaktadır. Millî takım eski menajeri olan Kim Ho, K-League'in açılış sezonunda takımı devraldı ve takım aynı sezon şampiyonluğun play-off maçını finalist olarak bitirdi. Şampiyonluk 1998'de garantilenince Suwon, 1999'da Kore futboluna egemen olmaya başladı. Suwon, AFC Şampiyonlar Ligi'ni 2001'de ve 2002'de art arda kazanmasının yanına iki defa kazandığı Asya Süper Kupası'nı ekledi. Kadrosunda Lee Woon Jae, Kim Nam İl, Silva, Oliveria, Mato Neretjlak gibi futbolcular bulunur. Güney Kore 1. Ligi'nde mücadele eder. Suwon Samsung Bluewings takımının, FC Seoul ile rekabeti vardır. Güney Kore'nin en büyük 4 takımından biri olduğu kabul edilir. Ayrıca Güney Kore'nin maddi yönden en zengin kulübüdür. Takım ismi Samsung FC olarak da bilinir. AFC Şampiyonlar Ligi'ni kazanmıştır. Kadrosundaki Ssa Vic isimli futbolcuyu Güney Kore vatandaşlığına geçirip Lee Ssa Vic ismini Almiştir. Külübün ana sponsoru 1996'dan beri Samsung'dur. 2003'te Kim Ho'nun gidişinden sonra Kore futbolu'nun efsanesi Cha Bum-keun'un yönetmesini ve onun Samsung'un korumasıyla Kore ve Asya futbolunda takımı en iyi yerlere getireceğine inandılar. Cha, kulübün geleneklerini yukarıda tuttu ve K-League'in 2004'ün ikinci yarısındaki başarılı performansıyla sezon sonunda şampiyonluğun play-off maçlarındaki yerini garantiledi. Kulüp, dramatik penaltı atışları sonucunda Pohang Steelers'ı 4-3 yenerek 2004 şampiyonu oldu. Suwon, 2006'da K-League'in şampiyonun belirleneceği play-off final maçında Seongnam Ilhwa Chunma'yı yendi ve FA Cup finalinde de Chunnam Dragons'a yenildi. Faruk Balıkçı Faruk Balıkçı (d. 1961, Diyarbakır), Türkiye doğumlu Kürt gazeteci. 1983 yılında Anadolu Ajansı'nda gazeteciliğe başladı kısa süre sonra Milliyet Gazetesi'ne geçti. 1987'den itibaren Hürriyet Gazetesi Diyarbakır bürosunda çalıştı. 2004 yılında "Ölümün İki Yakasında" ve 2015 yılında Yaralı Yonca adlı kitapları yazdı. 1981-1985 yılları arasında Diyarbakır sıkıyönetim askeri mahkemesinde PKK davalarını takip etti. 1991 yılında Irak sınırını kaçak geçerek Körfez Savaşını izledi. 2004 yılında ise Irak savaşını 4 ay boyunca cephede takip etti. 1993 yılında Cizre'de Nevruzu izlerken fiili sokağa çıkma yasağının olduğu bir zamanda birlikte beyaz bayrak taşıdığı meslektaşı İzzet Kezer açılan ateş sonucu yanında öldürüldü. 1996 yılında PKK'nın Zap kampında esir tutulan 7 asker ile görüştü. Bu görüşme üzerine heyet oluşarak serbest bırakılmaları sağlandı. Mesud Barzani, Celal Talabani ile sayısız röportajlar yaptı. Halen Güneydoğu Gazeteciler Cemiyeti başkanlığı yapan Balıkçı, evli ve 2 çocuk babasıdır. Faruk Balıkçı, üç kez Musa Anter, 3 kez Güneydoğu Gazeteciler Cemiyeti ve bir kez de Metin Göktepe yılın başarılı gazeteci ödülünü aldı. Yenimahalle, Termal Yenimahalle, Yalova ili Termal ilçesine bağlı bir köy. 93 Harbi olarak da bilinen 1877-78 Osmanlı-Rus Savaşı'nda Batum'dan göç eden aileler tarafından kurulmuştur. Yalova iline 8 km, Termal ilçesine 3 km uzaklıktadır. Gears of War Gears of War 2006 yapımı bir video oyunudur. Hem DirectX9 hem de DirectX10 için mevcuttur. Oyun, çoklu oyunculu oynanabilir ve bu oyun Unreal Engine 3.0 oyun motorunun en iyi kullanıldığı oyunlardan biridir. Xbox 360 sürümünden farklı olarak 5 farklı "tekli oyunculu" bölüm eklenmiştir. Aksiyon ve savaş oyunudur. 27 Ocak 2014 tarihinde Microsoft tarafından oyunun haklarını satın alınmıştır. Kan ve argo sözcükler içerir. Oyunun ana ve alt bölümleri : Hank Azaria Hank Albert Azaria (d. 25 Nisan 1964-) Amerikalı film, televizyon oyuncusu, yönetmen, komedyen ve seslendirme sanatçısıdır. Onu ünlü yapan yapım The Simpsons dizisidir. Bu dizide barmen Moe Szyslak, komiser Wiggum ve market sahibi Hint Apu Nahasapeemapetilon olmak üzere birçok karakteri seslendirmektedir. The Birdcage (Kuş Kafesi), Godzilla ve Along Came Polly (Poly Gelince) gibi filmlerde rol almıştır.1999'da Helen Hunt ile bir yıl süren bir evliliği olmuştur. Sanatçı dört Emmy ödülü sahibidir. Ayrıca The Smurfs filminde Gargamel'i canlandırmıştır. BMW 3 Serisi (E36) BMW E36 , BMW 3 Serisi kompakt executive serisinin üçüncü neslidir ve 1990-2000 arasında üretilmiştir. İlk modeller, dört kapılı sedan gövde tarzındaydı, ardından sonraki yıllarda coupe, cabriolet, vagon ("Touring") ve hatchback ("Kompakt") gövde seçenekleri de üretildi. E36, hatchback gövdesi tarzında sunulan ilk 3 serisiydi. Ayrıca, altı ileri manuel şanzıman (1996 M3'te), beş ileri otomatik şanzıman ve dört silindirli dizel motor ile kullanılabilen ilk 3 Serisi'ydi. Multi-link arka süspansiyon da, 3 Serisi'nin önceki nesillerine kıyasla önemli bir geliştirme oldu. E36, "Car and Driver" dergisinin 10Best (en iyi 10) listesinde, satışa sunulduğu her yıl için listelendi. Yüksek performanslı E36 M3, BMW S50 veya BMW S52 düz altı silindir motor (ülkeye bağlı olarak) tarafından desteklenmektedir. E36 M3, 1992 yılında tanıtıldı ve coupe, sedan ve cabriolet gövde tipleri mevcuttu. Halefi E46 3 Serisi'nin, 1998'deki tanıtımını takiben, aşamalı olarak E36'nın üretimi sonlandırılmaya başlandı ve nihayet 1999'da yerini tamamen E46 Serisi'ne bıraktı. E36'nın gelişimi 1981'de başladı, ve dış tasarım, aerodinamikten, özellikle genel kama şeklinden, far kapaklarından ve daha küçük kanat aynalarından çok etkilendi. Baş tasarımcılar, Pinky Lai ve Boyke Boyer'di. E36 üretim versiyonu, 1990 Ekim ayında başlatıldı, Kasım ayında basın açıklamasını takiben, 1991 başlarında piyasaya sunuldu. Serinin gövde tipleri şunlardır: Mevcut güvenlik ekipmanları arasında sürücü hava yastığı, yolcu hava yastığı, ABS fren sistemi ve denge kontrolü ("ASC + T") bulunmaktaydı. E36'da elektronik iklim kontrolü de mevcuttu. E36 serisinde kullanılan dört silindirli benzinli motorlar, başlangıçta önceki nesil 3 Serisi'nde de kullanılan, BMW M40 SOHC ve BMW M42 DOHC motorlardıydı. 1993 yılında M40, BMW M43 SOHC motorla ve M42 1996 yılında BMW M44 DOHC motorla değiştirildi. Altı silindirli modeller için E36, yeni BMW M50 DOHC benzinli motorla piyasaya sürüldü. 1993 yılında M50TU versiyonlarına, tork gücünü arttıran tek VANOS (değişken supap zamanlaması) eklendi (en yüksek motor gücü değişmedi). 1995 yılında, BMW M52 motoru M50TU'nun yerini aldı, 325i'nin yerine 328i modelinin ve yeni bir orta sınıf 323i modelinin eklenmesiyle sonuçlandı (M52'nin 2.5 litrelik bir sürümü tarafından desteklenmektedir). 1992'de, 3.0 L BMW S50 motor, ilk kez E36 M3 modelinde kullanıldı. 1995 yılında kapasitesi 3,2 L'ye yükseltildi ve emme eksantrik miline VANOS eklendi. * Güney Afrika'da 316i olarak satıldı. **Amerika Birleşik Devletleri ve Güney Afrika'da 318i (M40 / M43 motorlu modeller yerine) satıldı. İlk olarak, E36 325td modelinde turboşarjlı düz altı silindirli BMW M51 motoru kullanıldı. 1993 yılında, M51'e bir intercooler eklenrek 325 tds modeli piyasaya sürüldü. 1994 yılında, dört silindirli BMW M41 turboşarjlı ve ara soğutmalı motorla çalışan 318 tds modeli tanıtıldı. E36 aşağıdaki şanzımanlarla üretildi: Tüm modeller arkadan çekişlidir, çünkü E36 dört tekerlekten çekiş ile üretilmedi (kendinden önceki model ve halefinin aksine). Sedan, coupe, cabriolet ve touring modellerinde, BMW Z1 roadster'da sunulan "Z-aks" çok bağlantılı süspansiyon kullanıldı. Hatchback ("Compact") modelleri, eski E30 3 Serisi tasarımına dayanan, arkadan hareketli bir kol süspansiyonunu kullanmaktaydı. Bu, hatchback'in kesik arka ucu nedeniyle yer kazanmak için yapıldı. E36 M3, altı silindirli BMW S50 ve BMW S52 motorları tarafından desteklendi ve coupe, sedan ve üstü açılır gövde tasarımları kullanıldı. Alpina "B6 2.8", "B3 3.0", "B3 3.2", "B8 4.0" ve "B8 4.6" modelleri, E36'ya dayanıyordu. B3 ve B6 modelleri altı silindir, B8 modelleri ise V8 motorluydu. E36 platformunun kısaltılmış versiyonuna dayanarak, "3 Serisi Compact" üç kapılı hatchback modelleri 1993 yılında tanıtıldı. "3 Serisi Compact" range of three-door hatchback models were introduced in 1993, based on a shortened version of the E36 platform. Hatchback gövde stilinin model kodu, "E36/5" dir ve model aralığı 316i, 318ti, 323ti ve 318tds'den oluşmaktadır. 1996-2002 Z3 roadster (model kodu E36/7) ve coupe (model kodu E36/8) için E36 platformunun değiştirilmiş bir versiyonu kullanıldı. Kuzey Amerika model yelpazesi şunlardan oluşmuştur: Amerika Birleşik Devletleri'nde dizel modeller satılmadı. 1993-1994 yılları arasında BMW Kuzey Amerika'dan özel sipariş üzerine 150 adet "325 Mtechnic" model üretti. Estetik modifikasyonlar, M3 ön spoilerini, yan marşpiyelleri, arka difüzörü ve yan aynalarını içeriyordu ve tüm otomobiller BMW Alpine White III rengine boyandı. Sonuç, 1995 M3 görünümüne sahip bir modeldi, ancak daha yüksek performanslı motor yoktu. Ayrıca 17 inç BBS alaşımlı jantları, M Tech süspansiyonunu ve sınırlı kaydırmalı diferansiyelini içeriyordu. E36, Münih, Almanya; Regensburg, Almanya; Rosslyn, Güney Afrika; ve Spartanburg County, South Carolina, Amerika Birleşik Devletleri'nde üretildi. Uruguay (1991'e kadar), Mısır, Meksika ve Tayland'da satılan otomobiller için, komple demonte (CKD) kitler kullanıldı. Joachim Winkelhock, 1993'ten 1995'e kadar 318i ve 320i ile British Touring Car Championship'te yarışarak, 1993'te şampiyonluk kazandı. Aynı yıl, Johnny Cecotto, Alman ADAC GT Kupası'nı E36 M3 ile kazandı. Cecotto, 1994'te BMW ile Super Tourenwagen Cup'ı ve 1998'de Winkelhock'ı kazandı. Geoff Brabham ve küçük kardeşi David Brabham, 1997 AMP Bathurst 1000'i Bathurst'daki Mount Panorama Pisti'nde kazandı. 1998 yılında 24 Saat Nürburgring, ilk kez bir dizel tarafından kazanıldı. Rakiplerinden daha az yakıt ikmâli gerektiren dizel motorunun desteğiyle bir BMW E36 320d yarışı kazandı. Juego de Niños Juego de Niños 1995 Meksika yapımı korku-gerilim filmidir. Film yönetmen Leopoldo Laborde'nin deneysel videolarından oluşur. Meksikodaki çocukları hedef alan bir seri cinayetler zinciri halkı derinden etkilemektedir. Bir çocuk, Pierre Chenal'nin Les Jeux Dangereux filmindekine benzer bir şekilde cinayetlerin sırrını çözer. Zaramo Zaramolar Doğu Tanzanya'da, özellikle Darüsselam ve Bagamoyo bölgeleri arasında yaşayan Bantu insanlarıdır. 2000 yılındaki yaklaşık Zaramo nüfusu 656,730 civarındaydı. . Doğalgaz Doğal gaz yer kabuğunun içindeki fosil kaynaklı bir çeşit yanıcı gaz karışımıdır. Bir petrol türevidir. Yakıt olarak önem sıralamasında ham petrolden sonra ikinci sırayı alır. Doğal gazın büyük bölümü (%70-90'ı), Metan gazı (CH) adı verilen hidrokarbon bileşiğinden oluşur. Diğer bileşenleri; etan (CH), propan(CH), bütan (CH) gazlarıdır. İçeriğinde eser miktarda karbondioksit (CO), azot (N), helyum(He) ve hidrojen sülfür (HS) de bulunur. Doğal gaz konvansiyoneldir ve konvansiyonel olmayan doğal gaz türleri arasında kaya gazı, kum gazı ve kömür gazı bulunur. Doğal gazı oluşturan hidrokarbon bileşikleri, yeraltındaki petrolün de bileşenleridir. Doğal gaz geçmişte petrol üretimi esnasında ortaya çıkan yararsız bir atık olarak görülmüş ve petrol üretim tesislerinde yakılarak uzaklaştırılmıştır. Günümüzde ise değerli ve stratejik bir enerji kaynağı olarak sıklıkla evlerde ve endüstride kullanılmaktadır. Dünya üzerinde Antarktika dışında tüm kıtalarda doğal gaz üretilmektedir. Dünyadaki en büyük üretici Bağımsız Devletler Topluluğu'dur. ABD, Kanada ve Hollanda ve İran da önemli doğal gaz üreticileri ülkelerdendir. Doğal gazı en verimli ve en ucuz taşıma yöntemi boru hattı kullanımıdır. ABD'de büyük bölümü II. Dünya Savaşı sırasında döşenmiş yaklaşık 3,2 milyon km doğal gaz boru hattı vardır. Bunun yanında doğal gaz basınçlı tanklarda sıvılaştırılmış olarak da taşınabilir. Sıvılaştırılmış doğal gazın (LNG) taşıma sırasında çok yüksek basınç altında ve düşük sıcaklıklarda tutulması zorunluluğu, bu taşıma yöntemini boru hattı yöntemine göre daha verimsiz kılmaktadır. Çeşitli kimyasal ürünlerin başlıca hammaddesi olan doğal gaz Dünya enerji tüketiminin önemli bölümünü karşılamaktadır. Doğal gazın geçmişi yüzlerce yıl öncesine dayanmaktadır. Tarihsel kaynaklar doğal gazın ilk kez M.Ö. 900'lerde Çin'de kullanıldığını göstermektedir. Taşınması, işlenmesi ve stoklanması kolay olan doğal gaz yaygın kullanımı ise 1790’da İngiltere'de başladı. Boru hattı taşımacılığıyla birlikte 1920 lerde artan doğal gaz kullanımı II. Dünya Savaşı'ndan sonra daha da gelişti. Doğal gaz enerji üretim sektöründe ilk kez Amerika'da kullanılmaya başladı. 1950'li yıllarda doğal gazı Dünya'da enerji tüketimindeki oranı %10'u geçmiyordu. Günümüzde ise enerji tüketiminin %24'ü doğal gazla karşılanmaktadır. Dünyada bilinen doğal gaz rezervlerinin yaklaşık 70 yıllık ömrü olduğu tahmin edilmektedir. Bilinen doğal gaz rezervleri petrol rezervlerine eşdeğerdir . Türkiye’de doğal gazın varlığı 1970 yılında Kırklareli Kurumlar Bölgesi'nde tespit edilerek 1976 yılında Pınarhisar Çimento Fabrikası’nda kullanılmaya başlandı. 1975 yılında Mardin Çamurlu sahasında bulunan doğal gaz, 1982 yılında Mardin Çimento Fabrikası’na verildi. Kaynaklardaki rezervlerin sınırlı olması tüketimin genişlemesini önledi. Doğal gazın sanayi ve şehir şebekelerinde kullanımı çalışmalarına, 84/8806 sayılı Bakanlar Kurulu kararıyla 1984 yılında SSCB ile imzalanan doğal gaz sevkiyatı anlaşmasının ardından başlandı. Doğal gaz şehriçi evsel ve ticari olarak ilk kez 1988’de Ankara’da kullanıldı. 1992 yılında İstanbul, Bursa, Eskişehir ve İzmit’te doğal gaz pazarı genişledi. Türkiye; Rusya, İran, Azerbaycan gibi ülkelerden aldığı doğal gaz'ı, devlet kuruluşu olan Botaş sayesinde boru hatları vasıtasıyla 81 şehire de ulaştırmış vaziyettedir ve tüm şehirlerde doğalgaz kullanımı vardır. Botaş, doğal gazı doğal gaz dağıtım şirketlerine RMS-A denilen istasyonlarda teslim eder ve bu istasyonlar sonrasındaki şehir içi şebekelerinde herhangi bir işletmesel faaliyeti ve sorumluluğu bulunmamaktadır. Türkiye’de tüketime sunulan yıllık doğal gaz miktarı, imzalanan anlaşmalarla 2005 yılında 40 milyar m³; 2010 yılında 55 milyar m³ mertebesine ulaşması beklenmektedir. Özellikle evsel kullanımda doğal gazın kesilmesi riski yoktur. Gazın büyük bir kısmı sanayide kullanılmaktadır ve gaz dağıtım firmaları sanayideki aboneleri ile özel bir sözleşme yaparak olası bir gaz arzı sıkıntısında sanayiye verdiği gaz miktarını azaltıp bunu konutlara vermektedir. Böyle bir durum, bugün için çok az bir ihtimaldir, çünkü Türkiye'de gaz arzı talepten fazladır. Türkiye’de de sınırlı bir miktarda doğal gaz çıkmakta ve kullanıma sunulmaktadır. Türkiye doğal gazı esas olarak Rusya ve İran’dan boru hatlarıyla, Cezayir ve Nijerya’dan sıvılaştırılmış (LNG) olarak deniz yoluyla satın almaktadır. Ayrıca Azerbaycan ve Türkmenistan ile doğal gaz temini için anlaşmalar yapmıştır. Türkiye'nin doğal gazda dışa bağımlılığı %98'8'dir. Tüketilen 49,8 milyar m³ doğal gazın ancak 502 milyon m³'ü (%1) Türkiye'de üretilmiştir. Doğal gazın %50'si elektrik üretiminde kullanılmaktadır. Türkiye 2014 yılında ithal ettiği doğal gazı sırasıyla şu ülkelerden temin etmiştir: Rusya %56,İran %19, Azerbaycan %9, Cezayir %9, Nijerya %7. Türkiye'nin doğal gaz rezervi 5 milyar m³'tür. Yeni kaynaklar bulunmadığı takdirde var olan kuyuların 10 yıllık üretim ömrü vardır. Doğal gazın kaynağından alınıp son kullanılacağı yere kadar taşınmasında kullanılan boru, birleştirme parçası ve ekipmanların tümüne birden doğal gaz tesisatı denir. Tesisatta hesaplamalar basınç kaybı ve hız faktörleri göz önüne alınarak tesisat elemanları ve boru çapları belirlenmektedir. Doğal gaz patlama ve boğulma yönüyle insan hayatını tehdit eder. Bu iki tehdide karşı en büyük koruma, ocağın bulunduğu mahale açılan menfezdir. LPG patlamaları ise bilinenin aksine tüp patlamaları değildir. LPG tüpleri 27 bar basınca dayanıklı olarak üretilir, bu basıncın üstüne geçildiğinde emniyet sistemi otomatik olarak basınç dengelenene kadar içerideki gazı dışarı tahliye eder. Yangın veya kaçaklarda patlama nedeni tüp değil, kaçak gazın sıkışarak veya tutuşarak patlamasıdır. Doğal gaz hidrojenle doymuş karbon molekülü ve bunun katlarıdır. Doğada serbest halde ve gaz fazında, genellikle yer altında ve eser miktarda havada bulunur. Renksizdir, kokusuzdur. Kaçakların insan burnu tarafından fark edilmesi için dağıtımdan önce yapay bir kimyasalla (kokarca kokusu) harman edilir. Bilinenin aksine doğal gaz insan için zehirleyici bir gaz değildir. Solunduğunda kısa süre içinde baş dönmesi ve denge kaybı, bir süre sonra da bayılma ve ölüm gerçekleşir. Bunun nedeni ise zehirlenme değil oksijen solunumunun durmasıdır. Doğal gazın havadan hafif olması sonucu solunduğunda ciğerlerde ince bir film tabakası oluşturup alveol yüzeylerini kaplar ve havayla teması keser. Nefes alıp verme devam etse de oksijen ciğerler tarafından emilemez ve beyindeki oksijen miktarının azalması sonucu önce baş dönmesi ve baygınlık, ardından da ölüm gerçekleşir. Medyada ve halk arasında doğal gaz zehirlenmesi olarak geçen vakalar aslında boğulma vakalarıdır. Kişi doğal gaza maruz kalmışsa hemen temiz havaya çıkarılmalı, yere sırtüstü yatırılıp gövde 45 derece yana çevrilerek derin soluma yaptırılarak ciğer içindeki gazın dışarı çıkarılması sağlanmalıdır. Doğal gaz doğada sıvı fazında bulunmaz, kaynama noktası -161.6 °C'dir. 254 litrelik doğal gaz yüksek basınç ile sıvı hale getirilerek 22 litreye kadar sıkıştırılabilir. Bu sıvı fazı ile temas oluşursa deride ciddi soğuk yanıkları oluşur. Doğal gaz, petrol ile birleşik olarak bulunduğundan petrol alanlarının yoğun olduğu yerlerdedir. Sürekli gelişen bir doğal gaz endüstrisi vardır. Bugün Dünya'nın en geniş doğal gaz alanı Katar'ın kuzey bölgesindedir. Bu bölgede 25 trilyon metreküp gaz olduğu tahmin edilmektedir. Pauline Bush 22 Mayıs 1886'da Lincoln, Nebraska'da doğan Pauline Bush, ünlü bir sessiz sinema sanatçısıydı. "Filmlerin Madonnası" lakabini alan Pauline 1 Kasım 1969'da San Diego Kaliforniya'da ölmüştür. Baie-Saint-Paul, Quebec Baie-Saint-Paul (2006 Nüfusu 7,288) Kanada'nın Quebec eyâletinin kuzeyinde, Saint Lawrence Nehri kıyısında bir şehirdir. Baie-Saint-Paul Charlewoix belediyesine bağlıdır. Bie-Saint-Paul ismi 1770lerde ortaya çıkmıştır. Saint Lawrence Nehri'nin kıyısındaki bir deltada dağlar arasında kurulmuş şehir, sanat galerileri,yerel sabun, çikolata, hediyelik eşya atölyeleriyle ünlüdür. Şehirde Vice Câfe, Cour De Loup, Microbrewery, ve Cafe des artistes gibi birkaç kafe-bar bulunmaktadır. Vice Cafe hem alkolik, hem kahve ürünleriyle, ve hemen şehir meydanında olması, ve her Cuma canlı muziğiyle ilgi çeker. Baie-Saint-Paul Quebec Şehri'ne 2 saat, Montreal'e 4 saat mesafededir. Yazın özellikle ABD'den birçok turist çeken BSP, her saat başı kalkan Joseph Saward vapuruyla gidilen Isle-Aux-Coudres (Findik Adasi)'na da yaklaşık yarım saat mesafededir. Honda Civic Honda Civic, Honda tarafından ilk olarak küçük araç olarak üretilmeye başlandı. Küçük araç olarak üretilen Civic, zamanla değişikliklere uğrayarak hem daha lüks hem de boyut olarak daha büyüyerek kompakt araç sınıfına doğru adım atmış oldu. Teknik olarak orta boy bir araç da olsa şu an hala kompakt sınıfında kabul edilir. Honda Civic, günümüzde Honda Accord ve Honda Jazz arasında kalır. 2006 yılı itibarıyla dünya çapında 16,5 milyon satış rakamına ulaşmış, bunun 7,3 milyonu Amerika Birleşik Devletleri'de satılmıştır. Bir dönem, Kanada'da en çok satan araç olmuştur. 2016 yılı itibarıyla Civic'in 10. nesli birçok ülkede satışa sunulmuştur. Bu model, Türkiye'de 2017 yılının şubat ayı itibarıyla satışa sunulmuştur. İlk Civic; 1972 yılının Temmuz ayında iki kapılı model olarak tanıtıldı, bunu Eylül ayında üç kapılı hatchback model izledi. Ancak bu araçlar, Japonya'da 1973 model olarak satılmaktaydı. Civic, günümüzdeki modellerine göre oldukça küçük ve hafif olarak üretilmişti. 355 cm boyundaki bu araç 12 inçlik jantlar, enine yerleştirilmiş su soğutmalı motor, ahşap görünümlü konsol, önlerde disk frenler ile o zaman şartlarına göre gayet modern bir görünüme sahipti. Araç, isteğe bağlı olarak klima, arka silecek ve AM/FM radyo opsiyonlarıyla alınabiliyordu. Civic'in o zamanlar iki, üç ve beş kapılı hatchback modelleri bulunuyordu. 1169cc'lik motor kullanılan Civic'in motoru 50 beygir gücündeydi. 680 kg ağırlığındaki Civic, performans olarak kullanıcıların beğenisini kazanmıştı. Araçta 4 ileri manuel şanzıman standart olarak sunulurken, 2 ileri Hondamatic adı verilen otomatik şanzıman opsiyonel olarak sunuluyordu. 1973 Petrol Krizi nedeniyle otomobili daha çok ön plana çıkaran olay ise CVCC (Kontrollü girdaplı yanma odası) özelliği oldu. Bu özellik sayesinde araç kurşunlu ya da kurşunsuz benzinle çalışabildiği için pahalı olan kurşunsuz benzine gerek kalmadan ABD'deki Çevre Koruma Ajansı'nın emisyon standartlarını yakalayabiliyordu. Başlangıçta yakıt tüketimiyle beğeni toplayan Civic, daha sonra verimli, güvenilir, sportif, performanslı ve çevre dostu sıfatlarıyla iyice bilinir hale geldi. 1974 yılında Civic'in motoru biraz büyüdü ve 52 beygir gücünde 1237 cc'lik bir motor kullanıldı. İsteğe bağlı olarak seçilebilen 1488cc'lik CVCC teknolojili motor ise daha temiz ve daha verimli bir sürüş sunuyordu. 5 ileri manuel şanzıman 1974 yılında satışa sunuldu ancak 5 vitesli şanzıman sadece 1488cc'lik yani 1.5 litre olarak geçen motorda kullanılabiliyordu. 1978 yılında, birinci neslin sonlarına denk gelen bu süreçte, araca kozmetik yenilikler getirildi. Bunlardan bazıları; siyah ızgara, kaput ile yan havalandırmalarda değişiklik ve sinyal lambalarının tampon yerine ızgaraya yerleştirilmesidir.Ayrıca, CVCC teknolojili motor 60 beygir gücüne çıkarıldı. İkinci nesil Civic, 1979 yılında 1980 model olarak tanıtıldı. Daha büyük, daha köşeli hatlara sahip olan yeni Civic'in motor gücü de artmıştı. Bu nesil Civic'lerin hepsinde CVCC teknolojisi kullanılmış, silindir başına 3 valf eklenmiş ve içten yanmalı motor teknolojisi uygulanmıştır. Standart olarak sunulan 1335 cc'lik ancak 1.3 diye adlandırılan motor 55 hp güç üretmekteydi, isteğe bağlı olarak sunulan 1488 cc'lik motor ise 67 hp güç üretmekteydi. Bu model Civic'lerde 4 ileri manuel şanzıman, 5 ileri manuel şanzıman ve 2 ileri yarı-otomatik Hondamatic olarak adlandırılan otomatik şanzıman olmak üzere 3 şanzıman seçeneği sunulmuştu. Bu nesilde, Civic ilk kez sedan olarak üretildi.1982 yılında makyajlanan kasaya yeni ızgara, dikdörtgen farlar ve daha büyük bir tampon eklendi. 1983 yılında Civic S modeli tanıtıldı. Spor paket ya da spor model olarak adlandırılan bu araç; arka denge çubuğu, sertleştirilmiş süspansiyon, 13 inç jant ve lastikler, kırmızı sportif çizgiler, siyah ızgara ve siyah boyalı cam kenarlarıyla sportif bir görünüşe sahipti. Üçüncü nesil Civic, 1983 yılında 1984 model olarak piyasaya sürüldü ve 1983-1987 yılları arasında üretildi. Bu dönemde aracın boyutlarında ve dingil mesafelerinde daha önce olduğu gibi büyümeler devam etti. Bu dönemde Civic'in 3 kapılı hatchback, 4 kapılı sedan, 5 kapılı (o dönem "Civic Shuttle" olarak adlandırılan) station wagon ve spor kasa olarak kabul edilen CRX modelleri yer alıyordu. 1983 yılında piyasaya sürülen Civic, o yıl Japonya'da yılın otomobili ödülünü kazanmıştır. Daha önceleri Honda Ballade adı altında satılan Civic sedan ise bu dönemden sonra tüm pazarlarda Civic adı altında piyasaya sunulmuştur. O dönemki Civic Sedan, Rover 200 serisi ile aynı altyapıya sahiptir. Bu dönemde 1500 cc'lik 76 hp güç üreten sıralı 4 silindirli motor ve her silindir başına 3 valf olmak üzere toplamda 12 valfe sahip bir motor kullanılmıştır. Temel model hatchback ve CR-X modelinde ise 1.3 motor 60 hp'lik 8 valflik motor kullanıldı. Avrupa modellerinde ise 1.200 cc, 62 hp'lik eski tip motorlar sunuldu. Shuttle olarak adlandırılan station wagon modelinde ise sadece 1.5 litrelik 85 hp'lik motor kullanıldı. İlerleyen zamanlarda çok güçlü bir motor olarak kabul edilen 1.5 litre hacme sahip 100 hp'lik motor CR-X'de kullanılmaya başlandı. Bu motor 0–100 km/h hızlanmasını 8.7 saniyede tamamlıyordu. 1986 yılında Civic makyajlandı. Gömme farlar, değişen arka stop farları ve yeni tip jantlar vb. birçok kozmetik değişiklik yapıldı. Üçüncü neslin öncesine göre bu dönemde Civic daha sportif bir görünüm kazanmış ve özellikle CR-X birçok kişinin ilgisini fazlasıyla çekmişti. 1987 yılı itibarıyla Civic, büyüyen boyutları (250 cm) ve yepyeni bir tasarımıyla görücüye çıktı. Daha önceki modellerden çok daha modern duran bu kasanın motorları da bir önceki nesle göre daha güçlüydü. Geniş model ve donanım seviyesiyle Civic dünya çapında çeşitli pazarlarda sunuldu. B16A VTEC motorla sunulan Japon pazarı bu dönemde en önemli pazardı. Amerika pazarındaki modeller elektronik yakıt enjeksiyonuna sahipken bazı yerlerde hala karbüratörlü motorlar da kullanılıyordu. Bu nesilde Honda, hatchback modelinde sadece 3 kapılı coupe versiyonuna yer vererek büyük sınıfta ise sadece sedan 4-kapılı modele yer verdi. Önceki nesillerde yer alan 5 kapılı hatchback modeli bu nesilde bulunmamaktadır. Birçok donanım seviyesine sahip olan aracın Türkiye'ye bilinen EL, EX, ve GL modelleri gelmiştir. 1.4, 1.5 ve 1.6 litrelik motorlara sahiptir. Beşinci nesil Civic, 1991 yılının Eylül ayında sunuldu. Yeni Civic selefinden hem daha aerodinamik bir yapıya sahip hem de boyut olarak daha büyüktü. Dingil mesafesi hatchback modelde 257 cm'ye çıkarken, sedan modelinde 262 cm'ye yükselmiştir. Civic, üçüncü neslinde aldığı Japonya yılın otomobili ödülünü bu nesilde ikinci kez almıştır. Bu nesil Civic'te kullanılan hafif malzemeler sayesinde az yakıt tüketen, ekonomik bir araç ortaya çıktı. Yolculukları daha iyi kılmak için Civic'in süspansiyonları iyileştirildi, bu değişiklikle birlikte daha yumuşak bir sürüş sağlanmış oldu. Civic'in daha güvenli olması için Civic'e ABS ve airbag (hava yastığı) gibi donanımlar eklendi. Motor seçenekleri olarak 1.5 litre karbüratörlü 90 beygir, 1.6 litre enjeksiyonlu SOHC VTEC 125 beygir, 1.6 DOHC VTEC 136 beygir, 1.6