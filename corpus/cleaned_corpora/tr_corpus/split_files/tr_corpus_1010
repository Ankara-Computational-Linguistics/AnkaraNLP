olduğu gibi yanıp ölmüyordu. Başarıyordu girişimini. Ondokuz yıl önceki o gece, opera sahnelenmiş, bir tek gecenin sonrasında da yuh sesleri arasında afişlerden inmişti. O gece Richard Halley sabaha kadar kentin sokaklarında yürüyüp durmuş, bir soruya cevap aramış, bulamamıştı. Ondokuz yıl sonra aynı opera yeniden sahnelendiğinde, opera binasının görüp göreceği en büyük alkışlarla kapamıştı perdesini. Binanın eskimiş duvarları bu coşkuyu içerde tutmaya yetmemişti. Alkışlar ve tezahürat lobilerde, merdivenlerde, sokaklarda yankılanmış, o sokaklarda ondokuz yıl önce yürüyen çocuğa ulaşmıştı. Coşkun alkışlı gecede Dagny de izleyiciler arasındaydı. Richard Halley'nin müziğini çok önceden tanıyan az kişiden biriydi, ama Halley'yi hiç görmemişti. İtilerek sahneye çıkarılışına baktı. Alkışlayan, haykıran, el sallayan kalabalıkların karşısındaydı. Uzun boylu, incecik, kır saçlı bir adamdı. Hiç kıpırdamadan duruyordu. Eğilmiyor, gülümsemiyor, öylece durmuş, kalabalığa bakıyordu. Yüzünde bir soruyu çözmeye uğraşan insanın ifadesi vardı. Ertesi sabah bir eleştirmen şöyle yazmıştı Richard Halley'nin müziği insanlığın ortak malıdır. İnsanlığın büyüklüğünün ürünü ve ifadesidir. Bir papaz şöyle söylemişti Richard Halley'nin hayatı çok ilham verici bir ders. Korkunç bir mücadele yaşadı, ama ne önemi var. Kardeşlerinin hayatını zenginleştirebilmek, onlara büyük müziğin güzelliğini takdir etmeyi öğretmek için, yine o kardeşlerin elinde onca acıyı, haksızlığı, istismarı yaşamış olması çok uygun ve çok soylu bir olaydır. Operanın açılış gecesinden sonra Richard Halley kendini emekliye ayırmıştı. Hiçbir açıklama yapmamıştı. Yayıncılarına yalnızca, kariyerinin sona erdiğini söylemekle yetinmişti. Eserlerinin telif haklarını onlara mütevazı bir bedel karşılığında satmıştı, oysa o telif haklarının kendisine bir servet kazandırabileceğini biliyordu. Çekip gitmiş, adres falan da bırakmamıştı. Sekiz yıl önce olmuştu bütün bunlar. Ondan beri de kendisini gören olmamıştı. Dagny başını arkaya yaslamış, gözlerini kapamış, Dördüncü Konçerto'yu dinliyordu. Kanepenin köşesine yarı uzanmış durumdaydı. Vücudu rahat ve hareketsizdi. Ama gerilimi, sakin görünen yüzünde ağzının biçimini etkiliyordu. Özlem dolu bir gerilim vardı dudaklarında. Bir süre sonra gözlerini açtı. Kanepeye fırlattığı gazeteyi gördü. Dalgın bir tavırla ona uzandı, arkasını çevirdi, manşetleri görmekten kurtulmaya çalıştı. Ama gazete elinden düşüp açıldı. Baş sayfada tanıdığı bir yüz çarptı gözüne. Yanında da yazının manşeti. Hemen gazeteyi katladı, yana fırlattı. Francisco d'Anconia'nın yüzüydü gördüğü. Manşette d'Anconia'nın New York'a geldiği duyuruluyordu. Ne olmuş yani, diye düşündü. Onu görmek zorunda değildi ki. Yıllardır görmemişti zaten. Oturmuş, yerde duran gazeteye bakıyordu. Okuma onu, dedi kendi kendine. Ardından, ama o yüz hiç değişmemiş, diye düşündü. Her şey değiştikten sonra, bir yüz nasıl değişmeden kalabilirdi. Keşke gülümseyen bir resim olmasaydı yayınladıkları diye geçirdi içinden. O tür bir gülümseme, gazete sayfalarına yakışmıyordu. Varoluşun şerefini gören, bilen, yaratabilen birinin gülümsemesiydi. Büyük bir zekânın alaycı, meydan okuyan gülümsemesiydi. Okuma, dedi yine kendine. Şimdi okuma en azından. Bu müzik çalarken olmaz...ah, bu müzik çalarken hiç olmaz. Uzanıp gazeteyi eline aldı, açtı. Yazıda Sinyor Francisco d'Anconia'nın, kalmakta olduğu Wayne-Falkland Oteli'nde basına bir röportaj vermeyi kabul ettiği anlatılıyordu. New York'a iki önemli nedenden ötürü geldiğini söylemişti gazetecilere Biri Cub Club'daki bir vestiyer kız, ikincisi de Üçüncü Caddedeki Moe's mezecisindeki ciğer sosisiydi. Bay ve Bayan Gilbert Vail'in yaklaşan boşanma davasından hiç söz etmemişti. Soylu geçmişe sahip çok güzel bir kadın olan Bayan Vail, birkaç ay önce kibar ve genç kocasına ateş etmiş, Francisco d'Anconia için kocasından kurtulmak istediğini de herkese açıklamıştı. Basına gizli aşkını ayrıntılarıyla anlatmış, geçen yılbaşı gecesini d'Anconia'nın Ant dağlarındaki villasında nasıl geçirdiğini de uzun uzadıya tarif etmişti. Kocası ise, vurulduktan sonra sağ kalmayı başarmıştı ve boşanmak üzere mahkemeye başvurmuştu. Kadın da kocasının milyonlarının yarısını almak üzere bir başka dava açmış, ayrıca kocasının özel hayatıyla karşılaştırıldığında kendi özel hayatının masum gözükeceğini söylemişti. Gazeteler haftalardır o hikâyeyle doluydu. Ama Sinyor d'Anconia'nın o konuda söyleyeceği hiçbir şey yoktu. Bayan Vail ile ilişkinizi inkâr mı ediyorsunuz. diye sorulduğunda, Ben hiçbir zaman, hiçbir şeyi inkâr etmem, demişti. Ama gazeteciler onun şu ara apansız kente gelişine aslında oldukça şaşırmışlardı. Skandalın en kötü bölümleri manşetlerde patlarken buralarda olmak isteyeceği hiç akıllarına gelmemişti. Demek ki yanılmışlardı. Francisco d'Anconia, gelişinin nedenlerine bir tane daha eklemişti Saçmalığa tanık olmak istedim, demişti. Dagny gazetenin elinden yere kaymasına izin verdi. Öne eğik oturmuş, kafasını kollarına dayamıştı. Hiç kıpırdamıyordu. Ama dizlerine sarkan saç telleri ikide bir âni sarsıntılarla titriyordu. Halley'nın müziğinin harika akışı devam ediyor, odayı doldurup camları deliyor, kentin üzerine yayılıyordu. Duyuyordu Dagny müziği. Kendi mücadelesi, kendi çığlığıydı o. *** James Taggart oturduğu dairenin salonunu süzerken saatin kaç olduğunu merak etti. Kalkıp saatini aramaya üşeniyordu. Üstünde buruşuk pijamasıyla, yalın ayak, koltukta oturmaktaydı. Terlik aramak da zahmetli işti. Gri göklerin ışığı, hâlâ uykulu olan gözlerini acıtıyor, kafasının içinde, az sonra baş ağrısına dönüşecek tatsız bir ağırlık hissediyordu. Öfkeyle, neden salona geldiğini merak etti. Ha, evet, hatırlamıştı. Saatin kaç olduğunu öğrenmek istiyordu. Koltuğun kolu üzerinden sarktı, uzak bir binanın tepesindeki saati gördü. Öğlen olmuştu. Onikiyi yirmi geçiyordu. Yatak odasının açık duran kapısından, Betty Pope'un banyoda dişlerini fırçalamakta olduğunu duydu. Korsesi yerde yatıyordu. Diğer giysilerinin durduğu sandalyenin hemen yanında. Açık pembe bir korseydi. Lastikleri kopuk kopuktu. Çabuk ol, tamam mı. diye seslendi sinirli bir sesle. Giyinmem gerek. Kadın cevap vermedi. Banyo kapısını açık bıraktığı için James onun gargara yapmakta olduğunu duyuyordu. Dün geceyi hatırladı ve bunları niçin yaptığını sordu kendi kendine. Ama cevap aramak fazla zahmetliydi. Betty Pope turuncu mor kareli geceliğinin eteklerini savurarak salona geldi. Taggart, gecelikle felâket görünüyor, diye düşündü. Binici kılığında çok daha iyiydi. Gazetelerin sosyete sayfalarındaki fotoğrafları enikonu iyiydi. İnce bir kızdı. Sırf kemikten ve...katı hareketli eklemlerden oluşmuştu. Yüzü çirkin, cildi kötüydü. En iyi ailelerden birinin soyundan geldiği için de küstah ve, aşağılayıcı bir hâli vardı. Üff, Allah kahretsin, diye söylendi Betty. Bunu söylemesinin pek de belirgin bir nedeni yoktu. Jim, tırnak makasın nerede. Ayak tırnaklarını düzeltmem gerek. Bilmiyorum. Başım ağrıyor. Tırnaklarını evde kes. Kadın kayıtsız bir sesle, Sabahleyin iştah kaçırıcı bir hâlin oluyor, dedi. Salyangoza benziyorsun. Kessene sesini. Kadın odada amaçsızca dolaştı. Eve gitmek istemiyorum, dedi duygusuz bir sesle. Sabahlardan nefret ediyorum. İşte bir gün daha geldi ve yapacak hiçbir şey yok. Öğleden sonra Liz Blane'in evinde çaya davetliyim. Eh, eğlenceli olabilir, çünkü Liz cadının tekidir. Bardaklardan birini eline aldı, içindeki içki kalıntısını dikip içti. Birini çağırıp havalandırmanı tamir ettirsene. Kokuyor burası. Banyoda işin bitti mi. diye sordu Taggart. Giyinmem gerek. Bugün önemli bir işim var. Buyur gir. Bence hava hoş. Banyoya sen oradayken de girebilirim. Aceleye getirilmekten hoşlanmam. Taggart tıraş olurken onu açık banyo kapısının dışında giyindiğini gördü. Korseyi çekmek için bir hayli uğraşması gerekti. Sonra çoraplarını giyip korsenin jartiyerlerine tutturdu, üstüne çirkin bir tvit tayyör geçirdi. Kareli geceliğini, bir moda dergisindeki ilandan seçmişti. Bazı durumlarda gerekli bir üniforma olarak görüyordu onu. Belirli bir amaç için giymişti, şimdi de atacaktı. Aralarındaki ilişkide de benzer bir nitelik vardı. Hiçbir ihtiras, arzu, zevk ya da utanç içermeyen bir ilişkiydi. Onlara göre seks eylemi, zevk de değildi, günah da. Hiçbir anlamı yoktu. Kadınlarla erkeklerin birlikte yatması gerektiğini işitmişlerdi ve onlar da öyle yapıyorlardı. Jim, beni bu akşam Ermeni lokantasına götürsene, dedi birdenbire. Şiş kebaba bayılıyorum. Götüremem. Suratındaki sabunların arasından çıkan sesi kızgındı. Yoğun bir gün var önümde. İptal etsene. Neyi. Her neyse onu. Önemli, sevgilim. Yönetim Kurulu toplantısı var. Öf, o lanet olası demiryolu için bu kadar kasılma. Çok can sıkıcı. İşadamlarından nefret ederim. Renksiz insanlar. Jim cevap vermedi. Betty ona sinsi bakışlarla baktı, konuştuğunda sesi biraz daha canlı çıktı. Jock Benson diyor ki, demiryoluna fazla kaygılanmasan da olurmuş, çünkü her şeyi yöneten kız kardeşinmiş. Ya, öyle mi söyledi. Bence kız kardeşin korkunç biri. Kadınların çeşitli rollere kalkışması, iş-kadınıymış gibi havalara girmesi iğrenç. Hiç kadınsı değil. Kendini kim sanıyor, Tanrı aşkına. Taggart eşiğin ötesine adım attı, kapının kulpuna dayanıp Betty Pope'u inceledi. Yüzünde belli belirsiz bir gülümseme vardı. Alaycı ve güvenli. İşte, aramızda bir ortak bağ varmış, diye düşünüyordu. Belki bilmek ilgini çeker, sevgilim, dedi. Bugün öğleden sonra kız kardeşimin ayağının altına muz kabuğunu koyuyorum. Olamaz. dedi Betty. Sahi mi. İşte o yüzden Yönetim Kurulu toplantısı bu kadar önemli. Onu gerçekten kovacak mısın. Hayır. Öyle bir şey hem gerekli değil, hem de iyi olmaz. Yalnızca haddini bildireceğim. Beklediğim fırsat çıktı sonunda. Bir açığını mı yakaladın. Skandal falan mı. Yo, hayır. Sen anlayamazsın. Yalnızca...fazla ileri gitti, haddini bildirmek gerek. Bağışlanmaz bir numaraya kalkışa, hem de hiç kimseye danışmadan. Meksikalı komşularımıza karşı ciddi bir hakaret. Yönetim Kurulu bunu duyunca, İşletme Departmanı'yla ilgili birkaç yeni kuralı hemen kararlaştıracak, o zaman da kız kardeşimi yönetmek biraz daha kolaylaşacak. Zekisin, Jim. Giyinsem fena olmayacak. Sesi keyifliydi. Lavaboya dönerken şen bir sesle, Belki de akşam seni şiş kebap yemeye götürürüm, dedi. Telefon çalmaya başlamıştı. Taggart ahizeyi kulağına götürdüğünde, santral görevlisi Mexico City'den şehirlerarası arandığını bildirdi. Telefondaki isterik ses, Meksika'daki siyasî danışmanının sesiydi. Bir şey yapamadım, Jim. diye yutkunuyordu. Elimden bir şey gelmedi. Hiçbir uyarı almamıştık, yemin ederim. Hiç kimse kuşkulanmadı, hiç kimse beklemiyordu. Ben elimden geleni yaptım, beni suçlayamazsın, Jim. Apansız, yıldırım düşmesi gibi. Karar bu sabah, beş dakika önce alındı. Hiç uyarı yapmadılar. Meksika Halk Cumhuriyeti, San Sebastian Madenleri'yle San Sebastian Demiryolu'nu devletleştirdi. *** ...ve bu nedenle de, Yönetim Kurulu'nun sayın üyelerine paniğe kapılmak için hiçbir sebep olmadığını belirtmek isterim. Bu sabahki olay çok üzücü, ama Washington'un dış politikasını biçimlendiren iç süreçlerle ilgili edindiğim bilgilere göre, hükümetimizin Meksika Halk Cumhuriyet ile bir anlaşmaya varacağı kesin. Bu durumda, istimlâk edilen mallarımız için de yeterli tazminatı alacağız. James Taggart uzun masanın başında ayakta duruyor, Yönetim Kurulu üyelerine hitap ediyordu. Sesi tekdüze, sözleri dikkatle seçilmişti. Güven kavramını öne alan bir konuşmaydı. Ama bildirmekten memnuniyet duyduğum husus, bu olasılığı önceden hesaplayıp Taggart Transcontinental'ın çıkarlarını koruyabilmek için her önlemi almış olduğumdur. Birkaç ay önce İşletme Departmanı'mıza, San Sebastian Hattı'ndaki seferleri günde bir trene indirmeleri, iyi cins lokomotif ve vagonları oradan çekmeleri, taşınabilir tüm araç gereci de alıp getirmeleri konusunda talimat vermiştim. Meksika hükümeti birkaç ahşap vagondan ve eski püskü bir lokomotiften başka hiçbir şey alamadı. Bu kararım, şirketimizi milyonlarca dolarlık zarardan korudu. Gerçek rakamlar kesinleşince sizlere sunacağım. Ama hissedarlarımız haklı olarak, bu işin sorumluluğunu taşıyanların ihmallerinin bedelini ödemesini bekleyeceklerdir. Bu nedenle, San Sebastian Hattı'nı inşa etmemizi öneren ekonomi danışmanımız Bay Clarence Eddington'ın ve Mexico City'deki temsilcimiz Bay Jules Mott'un istifasını istememizi öneriyorum. Masanın çevresindekiler dinliyorlardı. Ne yapmaları gerektiğini değil, olup bitenleri temsil ettikleri kişilere nasıl anlatacaklarını düşünüyorlardı. Taggart'ın konuşması onlara ihtiyaçları olan malzemeyi sağlamıştı. *** Taggart ofisine döndüğünde Orren Boyle onu bekliyordu. Yalnız kaldıkları anda Taggart'ın havası değişti. Masasına oturup yığıldı, yüzü gevşedi, bembeyaz kesildi. Eeee. diye sordu. Boyle ellerini bir çaresizlik ifadesiyle iki yana açtı. Soruşturdum, Jim, dedi. Bir hile yok. D'Anconia o madenlerde kendi parasından onbeş milyon dolar batırmış oldu. Hayır, bir numara yok. Kimseyi dolandırmamış. Kendi parasını koymuş, şimdi de kaybetmiş. Peki, bu konuda ne yapacakmış. Onu...bilemiyorum. Hiç bilen yok. Herhalde dolandırılmaya razı olacak değildir, değil mi. Buna razı olmayacak kadar akıllıdır. Gizli bir kozu vardır mutlaka. Umarım vardır. Dünyanın en kurnaz dolandırıcılarını kandırmış biridir o. Bir grup Meksikalı politikacının aldığı karara mı razı olacak. Mutlaka onların bir açığını yakalamıştır, son gülen o olacaktır. Biz de buna katılmak zorundayız. Sana kalmış, Jim. Onun arkadaşı olan sensin. Arkadaşmış. Lanet olsun. Nefret ediyorum ondan. Sekreterini çağırmak üzere zile bastı. Sekreter güvensiz adımlarla girdi. Mutsuz görünüyordu. Genç bir delikanlıydı, ama artık ilk gençliğinde sayılmazdı. Kansız bir yüzü, kibar yoksullara özgü terbiyeli bir hâli vardı. Bana Francisco d'Anconia'dan randevu aldın mı. diye sordu Taggart. Hayır, efendim. Lanet olsun. Sana telefon edip randevu al demiştim. Alamadım, efendim. Denedim. Yine dene. Yani, randevuyu alamadım demek istiyorum, efendim. Neden alamadın. Vermedi. Yani beni görmeyi ret mi etti demek istiyorsun. Evet, efendim, onu demek istiyorum. Beni kabul etmiyor mu. Etmiyor, efendim. Kendisiyle mi konuştun. Hayır, efendim, sekreteriyle konuştum. Ne dedi sana. Ne demiş. Genç adam kararsızdı. Deminkine oranla daha bile mutsuz görünüyordu. Ne demiş. Sinyor d'Anconia sizin can sıkıcı biri olduğunuzu söylemiş, Bay Taggart. *** Kabul edilen teklif, Anti-İt-Dalaşı Kuralı adını taşıyordu. Ulusal Demiryolları İttifakı üyeleri oylarını verirken, bir sonbahar akşamının geç saatinde, kocaman bir salonun loşluğunda oturuyor, birbirlerine pek bakmıyorlardı. Ulusal Demiryolları İttifakı söylentilere göre, demiryolları sanayii korumak üzere kurulmuş bir örgüttü. Bu işi, ortak bir amaç uğruna işbirliği yapma metotları geliştirerek yapacaklardı. Her üye, sektörün çıkarlarını kendi çıkarlarının üzerinde tutacağına yemin edecekti. Sektörün çıkarları da çoğunluk oyuyla kararlaştıracaktı ve alınan çoğunluk kararına her üye uymak zorundaydı. İttifakı kuranlar, Aynı sanayinin üyeleri birbirini desteklemeli, diyorlardı. Hepimizin sorunları da, çıkarları da, düşmanları da aynı. Birbirimizle didişirken enerjimiz ziyan oluyor. Oysa dünyaya karşı ortak bir cephe oluşturmamız gerekir. Çabalarımızı birleştirirsek hepimiz büyüyebilir, daha çok kazanabiliriz. Kuşkucu biri çıkmış, Bu ittifak kime karşı. diye sormuştu. Cevabı hemen verilmişti tabii Hiç kimseye karşı değil. Ama ille o türlü ifade etmek istiyorsan, nakliyecilere, bize araç gereç satanlara, ya da kim bizi istismar etmeye kalkarsa ona karşı. Her ittifak kime karşıdır ki. Kuşkucu, Ben de onu merak ediyorum işte, demişti. Anti-İt-Dalaşı Kuralı yıllık genel kurul toplantısında oya konulduğunda, kamuoyuna da ilk defa açıklanmış oluyordu. Ama üyelerin hepsi daha önceden bu karardan haberdar olmuşlardı. Konu uzun zamandan beri kulislerde konuşulmakta, hele son birkaç aydır ısrarla tartışılmaktaydı. Koca salonda oturmakta olan adamlar, büyük demiryollarının başkanlarıydı. Anci-İt-Dalaşı Kuralı'nı hiç sevmemişlerdi. Keşke hiç ortaya atılmasaydı, demişlerdi. Ama oya konulduğunda, lehte oy kullandılar. Oylama öncesinde yapılan konuşmalarda hiçbir demiryolunun adı geçmemişti. Tüm konuşmalar yalnız kamu yararından söz etmekteydi. Nakliye yetersizliğinden kamu çıkarlarının tehdit altında olduğu, demiryollarının birbirleriyle rekabeti yüzünden zayıf düştükleri, it-dalaşı nedeniyle sanayinin tehlikede olduğu söylenmekteydi. Gerçi demiryolu hizmetlerinin durdurulduğu bazı bölgeler de vardı ama, nice yerde de iki ya da daha çok demiryolu, içlerinden birine ancak yetecek işler için rekabete girmişti. Seferlerin durdurulduğu alanlarda, yeni demiryolu şirketleri için büyük fırsatlar vardı. Gerçi o alanların şimdilik pek de ekonomik çekiciliği yoktu ama kamu bilincine sahip bir demiryolu, oraların zorluk içindeki halklarına ulaşım sağlamaktan ancak sevinç duyabilirdi, çünkü ne de olsa bir demiryolunun amacı kamu hizmetiydi, kâr değildi. Ardından, büyük ve gelişmiş demiryolu sistemlerinin kamu yararı için şart olduğu söylendi. Bunlardan birinin çökmesi ulusal bir felâket olurdu. Böyle bir sistemin, uluslararası iyi niyete katkıda bulunma çabası yüzünden zarara uğraması durumunda bu vartayı atlatmak için kamu desteği almaya hakkı olduğu ifade edildi. Hiçbir demiryolunun adı verilmedi. Ama oturum başkanı konuyu oya koymak üzere elini havaya kaldırdığında, herkes dönüp Dan Conway'e, Phoenix-Durango'nun başkanına baktı. Teklife ret oyu veren yalnızca beş kişi vardı. Ama teklifin kabul edildiği başkan tarafından açıklandığında, ne alkış duyuldu, ne memnuniyet sesleri. Hattâ ne de bir hareket görüldü. Son ana kadar her biri, birinin çıkıp kendilerini bundan kurtaracağını ummuştu. Anti-İt-Dalaşı Kuralı, ülkenin yasama meclisinin çoktan çıkardığı yasaları daha iyi uygulayabilmek için getirilmiş isteğe bağlı bir öz-kontrol önlemi olarak tarif ediliyordu. Bu kurala göre, Ulusal Demiryolları ittifakı üyelerinin yıkıcı rekabet diye tanımlanan uygulamalara yönelmesi yasaktı. Sınırlandırılmış bölgelerde yalnızca bir tek demiryolunun çalışmasına izin verilecekti. Bu tür bölgelerde öncelik, bölgede çalışmaya daha önceden başlayan şirkete ait olacaktı. Yeni gelenler, o şirketin alanına tecavüz etmiş sayılacak ve kendilerine kararın tebliğ edilmesinden itibaren dokuz ay içinde o bölgedeki çalışmalarına son vereceklerdi. Ulusal Demiryolları İttifakı, hangi bölgelerin sınırlandırılmış bölge olacağına karar verme yetkisini elinde tutacaktı. Toplantı sona erdiğinde herkes çabucak oradan çıkmaya çalıştı. Özel sohbetler, dostça oyalanmalar olmadı. Koca salon çok kısa zamanda boşaldı. Hiç kimse Dan Conway'le konuşmadı, hattâ hiç kimse dönüp ona bakmadı. Binanın lobisinde James Taggart, Orren Boyle'la karşılaştı. Buluşmak için randevulaşmış değillerdi, ama Taggart şişman adamı mermer duvarın önünde görür görmez, daha yüzünü görmeden anlamıştı kim olduğunu. Birbirlerine yaklaştılar. Boyle konuşurken yüzündeki gülümseme her zamanla kadar yatıştırıcı değildi. Ben üstüme düşeni yaptım. Şimdi sıra sende, Jimmy, dedi. Taggart suratını asarak, Senin buraya gelmen gerekmiyordu, neden geldin' diye sordu. Boyle'un cevabı kısaydı. Biraz eğlenmek için. Dan Conway sıra sıra dizilmiş bomboş sandalyelerden birinde oturmaktaydı. Temizlikçi kadın salonu toparlamak için geldiğinde, o hâlâ oradaydı. Kadın seslenince söz dinleyip kalktı, kapıya doğru yollandı. Ara yolda kadının yanından geçerken elini cebine daldırıp biraz arandı, bir beş dolar bulup verdi. Sessizce. Kadının yüzüne bakmadan. Ne yaptığını bilmiyor gibi bir hâli vardı. Bahşiş verilmesi gereken bir yerde sanıyordu herhalde kendini. Ofisin kapısı ardına kadar açılıp James Taggart içeri daldığında Dagny hâlâ masasındaydı. James bu odaya ilk defa böyle giriyordu. Yüzünden ateşler fışkırıyor gibiydi. Dagny onu, San Sebastian Hattı'nın devletleştirilmesinden beri görmemişti. James konuyu Dagny ile konuşmaya çalışmamış, Dagny de bir şey söylememişti. öyle gösterişli biçimde haklı çıkmıştı ki, kelimelere gerek olmadığını düşünü yordu. Yarı nezaketten, yarı acıma duygusundan, ağabeyine olaydan çıkarılması gereken sonuçları da söylememişti. Mantıklı bir insan bir tek sonuç çıkarabilirdi bu olaydan. James'in Yönetim Kurulu'nda yaptığı konuşmayı duymuştu aslında. Tiksintiyle gülümsemiş, omuz silkip geçmişti. Eğer Dagny'nin başarılanın kendine mal etmek herhangi bir sebeple işine yarıyorsa, o zaman herhalde bundan sonra onu hareketlerinde rahat bırakırdı. Sen kendini bu demiryolu için bir şeyler yapabilen tek kişi sanıyorsun, ha. diye patladı James. Dagny şaşkınlıkla baktı. James'in sesi pek tiz çıkıyordu. Dagny'nin masasının karşısına dikildiğinde, heyecandan fazlasıyla gergindi. Sen benim bu şirketi batırdığımı düşünüyorsun, öyle mi. diye devam etti. Bağırıyordu. Bizi kurtarabilecek tek kişi sensin, öyle mi. Meksika zararını telâfi etmek için benim hiçbir şey yapamayacağımı zannediyorsun ha. Dagny yavaşça, Ne istiyorsun. diye sordu. Sana bazı haberler vermek istiyorum. Aylar önce sana sözünü ettiğim, Ulusal Demiryolları İttifakı'mn Anti-İt-Dalaşı Kuralını hatırlıyor musun. O fikri beğenmemiştin. Hattâ hiç beğenmemiştin. Hatırlıyorum. Ne olmuş. Kabul edildi. Ne kabul edildi. Anti-İt-Dalaşı. Birkaç dakika önce, Toplantıda. Dokuz ay sonra artık Colorado'da Phoenix-Durango diye bir şey olmayacak. Dagny ayağa fırlarken masadaki cam kültablası yere düşüp kırıldı. Sizi ahlâksız piçler. James hiç hareket etmeden duruyor, gülümsüyordu. Dagny titremekte olduğunun, ona açık verdiğinin, savunmasız kaldığının farkındaydı. James bundan çok zevk alıyor olmalıydı, ama Dagny'ye de vız geliyordu. Tam o sırada James'ın yüzündeki gülümsemeyi fark etti. Bir anda bütün öfkesi yok oldu. Hiçbir duygu kalmamıştı içinde. O gülümsemeyi buz gibi, kişisellikten uzak bir merakla inceledi. Karşı karşıya duruyorlardı. James ilk defa olarak ondan korkmuyormuş gibi görünüyordu. Sevinçten uçuyordu. Bu olay onun gözünde, bir rakibi yok etmekten çok daha derin anlamlar taşıyordu. Dan Conway'e karşı bir galibiyet değil, Dagny'ye karşı bir galibiyetti. Ne bakıma öyle olduğunu bulamıyordu, ama James'in bildiğinden emindi. Bir an için aklından bir şey geçti. Karşısında duran James Taggart'ın ve onu gülümseten şeyin içinde, kendisinin hiç kuşkulanmadığı bir sır gizliymiş gibi geldi ona. O sırrı anlaması, öğrenmesi, hayati önem taşıyordu. Ama o düşünce birden kayboldu, silindi gitti. Dönüp dolabın kapağını açtı, mantosunu kaptı. Nereye gidiyorsun. Taggart'ın sesi alçalmıştı. Hayal kırıklığına uğramış, hattâ biraz kaygılanmış gibiydi. Dagny cevap vermedi. Hızla ofisten çıkıp gitti. Dan, onlarla mücadele etmek zorundasın. Ben yardım ederim sana. Senin için tüm gücümle savaşırım. Dan Conway başını iki yana salladı. Masasında oturuyordu. Önünde yalnızca solmuş bir sümen vardı. Odanın köşesinde zayıf bir ışık yanıyordu. Dagny dosdoğru Phoenix- Durango'nun New York ofisine koşmuştu. Conway oradaydı. Dagny ilk girdiğinde nasıl oturuyorsa, hâlâ aynı pozda oturuyordu. Dagny geldiğinde gülümsemiş, Garip, senin geleceğini tahmin etmiştim, demişti. Sesi nazik, ama cansızdı. Birbirlerini pek iyi tanımazlardı. Colorado'da birkaç kere karşılaşmışlardı, o kadar. Hayır, dedi Conway. Yararı yok. Bunu imzaladığın ittifak anlaşması için mi söylüyorsun. O geçerli olmaz. Buna resmen gasp derler. Hiçbir mahkeme dikkate almaz onu. Eğer Jim yine o yağmacı sloganının, ‘kamu yararı' lâfının arkasına saklanmaya kalkışırsa, o zaman ben tanık kürsüsüne çıkar, yemin eder, Taggart Transcontinental'ın tüm Colorado trafiğini taşıyamayacağını söylerim. Mahkeme senin aleyhinde bir karar alırsa, bir üst mahkemeye gider, on yıl boyunca itirazlarını sürdürürsün. Evet...yapabilirim. Sonunda kazanır mıyım, emin olamam, ama deneyebilirim. Demiryolunu daha birkaç yıl elimde tutabilirim. Ama...hayır, benim düşündüğüm, işin hukuk yanı değil. Mesele o değil. Nedir öyleyse. Bu mücadeleyi istemiyorum, Dagny. Dagny ona inanmaz bakışlarla baktı. Conway'in bu sözü daha önce hiçbir zaman söylememiş olduğuna yemin edebilirdi. Bir insan, hayatının bu kadar ileri bir döneminde kendini nasıl değiştirebilirdi. Dan Conway ellisine yaklaşıyordu. Bir şirketin sahibinden çok, bir mühendisin sert, keskin hatlı, sağlam, inatçı yüzü vardı onda Bir savaşçının yüzüne sahipti. Genç, güneş yanığı bir teni, kırlaşmakta olan saçları vardı. Arizona'da zayıf durumda bir demiryolunu devralmıştı. Geliri başarılı bir bakkal dükkânından bile az olan bir demiryolu. Ama onu güneybatı bölgesinin en iyi demiryolu hâline getirmeyi başarmıştı. Az konuşur, seyrek kitap okurdu, üniversiteye gitmemişti. İnsan çabaları, bir tek türü dışında, onun ilgisini çekmezdi. İnsanların kültür dediği şeyden onda eser yoktu. Ama demiryollarını bilirdi. Neden istemiyorsun mücadele etmeyi. Çünkü bunu yapmaya hakları vardı. Dan, dedi Dagny. Sen aklını mı kaçırdın. Conway ruhsuz bir sesle, Ben ömrümde sözümden dönmedim, dedi. Mahkemelerin ne karar vereceği beni ilgilendirmiyor. Ben çoğunluğun kararını kabul etmeye söz verdim. Şimdi kabul etmeliyim. Çoğunluğun sana bunu yapmasını bekliyor muydun. Hayır. Tas gibi yüzü bir an sarsılıyormuş gibi göründü. Alçak sesle konuşuyor, Dagny'ye bakmıyordu. Çaresiz şaşkınlık, henüz içinde çok tazeydi. Hayır, beklemiyordum, Bir yıldır bundan söz ettiklerini duyuyordum, ama inanmamıştım. Oylama yapılırken bile, buna inanmıyordum. Ne bekliyordun. Sandım ki...Hepimiz kamu yararı için çaba göstermeliyiz demişlerdi. Ben Colorado'da yaptığım şeylerin iyi olduğunu düşünüyordum. Herkesin iyiliğine yani. Ah, seni sersem. Seni zaten bunun için cezalandırdıklarını görmüyor musun. İyiydi de onun için. Conway yine başını iki yana salladı. Anlayamıyorum , dedi. Şimdi bakıyorum, çıkış yolu göremiyorum. Kendini mahvetmeye razı olmak için mi söz verdin onlara. Hiçbirimiz için seçenek yok sanıyorum. Ne demek istiyorsun. Dagny, şu anda bütün dünya korkunç bir durumda. Nesi var, bilmiyorum, ama bir şeyler çok ters. İnsanlar bir araya gelip bir çıkış yolu bulmak zorunda. Ama hangi yolun seçileceğine kim karar verebilir. Ancak çoğunluk bu yetkiye sahiptir. Herhalde karar vermenin tek doğru yolu o olmalı. Ben başka bir yol göremiyorum. Besbelli, birinin kurban edilmesi gerek. Bu, benmişim meğer. Şikâyet etmeye hakkım yok. Haklar onlardan yana. İnsanların bir araya gelmesi gerek. Dagny sakın konuşabilmek için çaba harcadı. Öfkeden titriyordu. Eğer bir araya gelmenin bedeli buysa ve ben herhangi bir insanla aynı gezegende yaşamak istiyorsam, Allah belamı versin. Eğer ötekiler yalnızca bizi yok ederek hayatta kalabileceklerse, o zaman onların hayatta kalmasını niçin isteyelim ki. Kendini yok etme kavramını hiçbir şey haklı gösteremez. Hiçbir şey onlara, insanları kurban durumuna düşürme hakkını da vermez. En iyileri yok etmek hiçbir ahlâka sığmaz. Hiç kimse iyi olduğu için cezalandırılamaz. Kimse yeteneği yüzünden cezalandırılamaz. Eğer öylesi doğru olacaksa, birbirimizi katletmeye başlayalım, çünkü bu durum, dünyada doğru diye, hak diye hiçbir şeyin olmadığı anlamına gelir. Conway cevap vermedi. Dagny'yi çaresiz bakışlarla seyrediyordu. Dagny, Eğer dünya öyle bir yer olursa, biz içinde nasıl yaşayabiliriz. diye sordu. Conway, Bilmiyorum..diye fısıldadı. Dan, sen gerçekten bunun hak olduğuna, doğru olduğuna inanıyor musun. Yani gerçekten, derinden derine, yüreğinin içinde, inanıyor musun bunun hak olduğuna. Conway gözlerini yumdu, Hayır, dedi. Sonra Dagny'ye baktı, Dagny o gözlerde ilk defa olarak işkence işaretleri okudu. Burada oturmuş, onu anlamaya çalışıyordum. Bunun hak olduğuna, doğru olduğuna inanmam gerek, biliyorum, ama inanamıyorum. Sanki doğrudur demeye dilim varmıyor. Oradaki hattın her traversini, her rayını, her sinyal lambasını, her köprüsünü, orada geçirdiğim her geceyi yeniden görüyorum... Başı sarktı, sonra kollarının üzerine düştü. Ah, Tanrım, öyle büyük haksızlık ki. Dan. dedi Dagny sıkılı dişleri arasından. Savaş bununla. Conway başını kaldırdı. Gözleri boş bakıyordu. Hayır, dedi. Yanlış olur. Bencillik etmiş olurum. Öff, lanet olsun o boş kalıplara. Bunun saçma olduğunu biliyorsun. Bilmiyorum... Sesi çok yorgundu. Şurada oturmuş, bunu düşünmeye çalışıyordum...Artık neyin doğru olduğunu bilmiyorum... Sonra ekledi. Galiba aldırmıyorum da. Birdenbire Dagny, bundan sonra söyleyeceği hiçbir şeyin işe varamayacağını anladı. Dan Conway bir daha asla eylem adamı olmayacaktı. Bundan nasıl bu kadar emin olabildiğini bilmiyordu. Şaşkın bir sesle, Daha önce savaşta hiç pes etmemiştin, dedi. Hayır, herhalde etmemiştim... Alçak sesle, kayıtsız bir şaşkınlıkla konuşuyordu. Fırtınalarla, sellerle, heyelanlarla, ray hasarlarıyla boğuştum...Nasıl yapılacağını biliyordum ve yapmaktan hoşlanıyordum...Ama bu tür bir savaş...benim yapamayacağım bir şey. Neden. Bilmiyorum. Dünyanın neden böyle olduğunu kim bilebilir. John Galt kim. Dagny yüzünü buruşturdu. O hâlde ne yapacaksın. Bilmiyorum... Yani... Dagny birden sustu. Dan onun ne demek istediğini anlamıştı. Yo, her zaman yapacak bir şey vardır... İnançsız konuşuyordu. Herhalde yalnız Colorado'yla New Mexico'yu sınırlı bölge ilan edeceklerdir. Arizona'daki hattı yine işletebileceğim. Sustu, sonra ekledi. Yirmi yıl önce olduğu gibi...Eh, beni meşgul eder. Artık yoruluyorum, Dagny. Vakit ayıramadığım için fark edemedim, ama herhalde yoruluyorum. Dagny hiçbir şey söyleyemedi. Dan aynı kayıtsız sesle, Onların hizmetten yoksun bölgelerine yeni hatlar yapacak değilim, dedi. Bana teselli ödülü diye bunu yutturmaya çalıştılar, ama bence bu yalnızca lâf. Yüzlerce kilometre alanda hiçbir şey yoksa, yalnızca kendi karnını doyurabilen birkaç çiftçi varsa, oraya demiryolu yapılamaz. Demiryolu yapıp parasını çıkaramazsın. Parası çıkarılamayacak şeyi kim, neden yapsın ki. Akla uygun gelmiyor. Ne dediklerini bilmiyorlar. Boş ver onların yoksun bölgelerini. Ben asıl seni düşünüyorum. Sonunda adını koymak zorunda kalmıştı. Sen kendin ne yapacaksın. Bilmiyorum...Aslında yapmaya vakit bulamadığım çok şey var. Balık tutmak meselâ. Hep sevdim balık tutmayı. Belki kitap okumaya başlarım, hep istemiştim. Daha rahat yaşarım artık herhalde. Balığa çıkarım. Arizona'da birkaç güzel yer var. Sakin ve huzurlu. Kilometrelerce gidiyor, tek bir insana rastlamıyorsun. Başını kaldırıp baktı, ekledi. Boş ver. Neden benim için kaygılanasın ki. Sen değil, bu aslında...Dan, dedi birdenbire. Umarım biliyorsundur, sana yardım etmeyi teklif edişim, senin hatırın için değildi. Dan gülümsedi. Zayıf, dostça bir gülümsemeydi bu. Biliyorum, dedi. Nedeni acıma da değil, yardım da değil, o tür çirkin şeylerin hiçbiri değil. Bak, niyetim Colorado'da seninle kıran kırana çatışmaktı. Müşterilerini çalmak, seni zorlamak, duvara kıstırmak, gerekirse de bölgeden dışarı atmak istiyordum. Conway yavaşça güldü. Bu sözleri beğenmişti. Çok da uğraşman gerekecekti bunun için, dedi. Ama gerekli olacağını sanmıyordum. Orada her ikimize de yer var diye düşünüyordum. Evet. Vardı. Yine de, eğer yok olduğu ortaya çıkarsa seninle savaşacaktım. Kendi hattımı seninkinden iyi duruma getirebilirsem seni yenecektim, ondan sonra sana ne olduğu da hiç umrumda olmayacaktı. Ama bu...Dan, artık bizim Rio Norte Hattı'na bakmak bile istemiyorum...Tanrım, Dan, ben yağmacı olmayı istemem. Conway bir an ona sessizce baktı. Bakışları sanki uzaktan bakıyormuş gibiydi. Yavaşça konuştu Sen yüz yıl erken doğmalıymışsın, evlât. O zaman bir şansın olurdu. Daha neler. Ben kendi şansımı kendim yaratmak niyetindeyim. Senin yaşındayken benim de niyetim oydu. Sen başardın. Öyle mi. Dagny oturduğu yere çakılmış gibiydi. Kıpırdayamıyordu. Conway doğrulup dikleşti, emir veriyormuş gibi sert bir sesle, Sen o Rio Norte Hattı'nıza baksan iyi edersin, hem de bu işi çabuk yapman gerek, dedi. Ben oradan çıkmadan hattı hazırlamak zorundasın. Yapmazsan, bu, Ellis Wyatt'ın da, oradaki diğerlerinin de sonu olacaktır, oysa onlar bu ülkede kalmış en yaman insanlar. Bunun olmasına izin veremezsin. Artık her şey senin omuzlarında. Benim rekabetim ortadan kalktıktan sonra o bölgede işlerinizin çok daha zorlaşacağını ağabeyine anlatmaya çalışmak boşuna. Ama sen ve ben...biliyoruz. O yüzden, hemen yap. Zaten ne yaparsan yap, sen yağmacı olmayacaksın. Hiçbir yağmacı o bölgede demiryolu çalıştırma işini sürdüremez. Sen orada ne kazanırsan, hak etmişsin demektir. Ağabeyin gibi keneleri anmaya değmez zaten. Bundan böyle her şey sana bağlı. Dagny ona bakıyor, böyle bir insanı neyin yenilgiye uğratabileceğini merak ediyordu. Bunu James Taggart'ın yapmış olamayacağının farkındaydı. Conway'in de, kafasındaki bir başka soruya cevap arar gibi kendisine bakmakta olduğunu gördü. Sonra Conway gülümsedi, Dagny inanamayarak o gülümsemede hüzün ve acıma izleri gördü. Bana acımasan iyi edersin, dedi Conway. Bence ikimiz arasında, önünde zor günler olan asıl sensin. Hem bence sana inen darbe benimkinden de ağır olacak. *** Fabrikaya telefon açmış, o gün öğleden sonra Hank Rearden'le görüşmek için randevu almıştı. Telefonu kapatıp önündeki Rio Norte haritasına eğilirken kapı açıldı. Dagny başını kaldırdı. Şaşırmıştı. Odasının kapısını habersiz açmalarına alışkın değildi. İçeriye giren adam bir yabancıydı. Genç, uzun boylu biriydi, genel havasında şiddeti hatırlatan bir şey vardı, ama Dagny bunun ne olduğunu bilemedi, çünkü adamın ilk dikkat çeken yanı, hemen hemen küstahlık düzeyine varan kendine hakim olma kabiliyetiydi. Kara gözleri, dağınık saçları vardı. Giysileri pahalı, ama eskiydi. Sanki ne giydiğine aldırmıyormuş gibiydi. Ellis Wyatt, diye tanıttı kendini. Dagny istemeden ayağa fırladı. Dış ofiste onu kimsenin neden durdurmadığını ya da durduramadığını çok iyi anlıyordu. Oturun, Bay Wyatt, diye gülümsedi. Gerekmez. Adam gülümsemiyordu. Uzun görüşmeler yapmam. Dagny yavaşça, hareketlerini bilinçli olarak yavaşlata yavaşlata, kendi yerine oturdu, arkasına yaslandı, karşısındaki adama baktı. Evet. dedi. Sizi görmeye geldim, çünkü anladığıma göre bu kokuşmuş kuruluşta kafası çalışan tek kişi sizsiniz. Sizin için ne yapabilirim. Bir ültimatomu dinleyebilirsiniz. Tane tane konuşuyor, her hecenin hakkını veriyordu. Taggart Transcontinental'ın dokuz ay sonra Colorado'da trenlerini, benim işimin gereğine uygun biçimde çalıştırmasını bekliyorum. Phoenix-Durango'ya oynadığınız o kalleşçe oyun eğer kendinizi bir çaba göstermekten kurtarmak içinse, bunun yanınıza kâr kalmayacağını haber veriyorum. Bana gereken kalitede servisi veremediniz ve ben sizden bir şey talep etmedim, gidip istediğimi bana verebilen birini buldum. Şimdi beni sizinle iş yapmaya mecbur ediyorsunuz. Bana seçenek tanımayarak kendi şartlarınızı empoze etmek istiyorsunuz. Kendi işimi, sizin beceriksizliğinizin düzeyine indirmemi bekliyorsunuz. Yanlış hesap yaptığınızı bildirmek istiyorum. Dagny yavaşça, çaba göstererek konuştu. Colorado'daki hizmetlerimiz konusunda neler yapmak niyetinde olduğumu söyleyeyim mi size. Hayır. Tartışmalara ve niyetlere ilgi duymuyorum. Ben ulaşım bekliyorum. Bunu nasıl sağlayacağınız sizin sorununuzdur, benim değil. Ben yalnızca size bir uyarıda bulunuyorum. Benimle iş yapmak isteyen, ya benim koşullarımla yapar, ya da hiç yapamaz. Beceriksizliğe ödün vermem. Çıkardığım petrolü taşıyarak para kazanmak istiyorsanız, siz de kendi işinizde, benim kendi işimde olduğum kadar iyi olmak zorundasınız. Bunun anlaşılmasını istiyorum. Dagny alçak sesle, Anlıyorum, dedi. Ültimatomumu neden ciddiye almanız gerektiğini size kanıtlamak için zaman ziyan edecek değilim. Bu çürük kuruluşu işler durumda tutacak kadar zekânız varsa, o kadarını da kendiniz bulup çıkarabilirsiniz. İkimiz de biliyoruz ki Taggart Transcontinental eğer Colorado'da beş yıl önce verdiği hizmetin aynısını sürdürürse, bu benim mahvolmam anlamına gelir. Niyetinizin o olduğunu da biliyorum. Yapabildiğiniz süre boyunca benim sırtımdan beslenmeyi, beni bitirince de kemirecek başka bir kadavra aramayı bekliyorsunuz. Günümüzde insanlığın çoğunun niyeti bu. İşte benim ültimatomum Şu anda beni mahvetmek sizin gücünüz dahilinde belki gitmek zorunda kalabilirim ama eğer gidersem, hepinizi de birlikte aşağıya çekeceğimi bilmenizi istiyorum Dagny'nin içinde, bu zılgıtı yerken sakin kalmasını sağlayan uyuşma duygusunun çok derinlerinde, bir acı belirdi. Küçük bir nokta halindeydi, yanık yarası gibi acımaktaydı. Ona, birlikte çalışmak için yıllarca hep onun gibi birini arayıp durduğunu söylemek istedi. Senin düşmanların, benim de düşmanlarım, demek istedi. Ben onlardan biri değilimi demek istedi. Ama bunu yapamayacağını biliyordu. Taggart Transcontinental'in sorumluluğunu taşıyor, o isim altında yapılan her şeyden sorumlu bulunuyordu. Şimdi kendini haklı göstermeye hakkı yoktu. Dimdik oturuyordu, bakışları onunkiler kadar dengeli ve açıktı. Sakin bir cevap verdi İhtiyaç duyduğunuz nakliyeyi alacaksınız, Bay Wyatt. Adamın yüzündeki belli belirsiz şaşkınlığı gördü. Bu cevabı beklemediği belliydi. Belki de Dagny'nin söylemediği şeylere daha çok şaşmıştı. Savunmalara yönelmemiş, özürler ve bahaneler sıralamamıştı bir kere. Wyatt bir saniye ayırıp Dagny'yi sessizce inceledi. Ondan sonra, deminki kadar sert olmayan bir sesle konuştu Peki. Teşekkür ederim. İyi günler. Dagny başını hafifçe eğdi. Wyatt selam verdi, odadan çıktı. *** İşte hikaye bu, Hank. Rio Norte Hattı'nı oniki ayda tamamlamak için imkânsız denebilecek bir program hazırlamıştım. Şimdi işi dokuz ayda bitirmek zorundayım. Senin bize rayları teslim süren bir yıldı. Dokuz ayda verebilir misin. Bunu yapmanın insanoğlu için mümkün olan bir yolu varsa, yap lütfen. Yoksa, bitirmek için başka yollar aramak zorundayım demektir. Rearden masasında oturmaktaydı. Soğuk mavi gözleri, yüzünün düzlemleri arasında birer yatay çizgi gibi kısılmıştı. Yarı kapalıydı gözleri. Dengeli bir sesle, hiç vurgulamadan cevap verdi Yaparım. Dagny arkasına yaslandı. Bu kısacık cümle bir şok yaratmıştı. Yalnız rahatlama değildi o duygu. Bunun gerçekten yapılacağına dair başka hiçbir garantiye gerek olmadığının o anda anlaşılması söz konusuydu. Ne kanıt gerekiyordu artık Dagny'ye, ne soru, ne açıklama. Karmakarışık bir sorun, ne söylediğini iyi bilen şu adamın ağzından çıkan üç heceyle çözümlenmişti. Rahatladığını o kadar belli etme. Rearden'in sesi alaycıydı. Çok fazla belli etme, en azından. Kısılmış gözleri, gizli bir gülümsemeyle Dagny'ye bakıyordu. Taggart Transcontinental'i avucuma aldığımı düşünebilirim. Onu zaten biliyorsun. Biliyorum. Bedelini de sana ödetmek niyetindeyim. Buna zaten hazırdım. Kaça. Bugünden sonra teslim edilecek her tona yirmi dolar ekstra. Oldukça yüksek, Hank. Bana verebileceğin en iyi fiyat bu mu. Değil. Ama alacağım para bu. İki katını da istesem öderdin. Evet, öderdim. Sen de isteyebilirdin. Ama istemeyeceksin. Neden istemiyorum. Çünkü Rio Norte Hattı'nın yapılmasına ihtiyacın var. O hat Rearden Metal'in ilk şovu olacak. Rearden yüksek sesle güldü. Doğru, dedi. İltimas yaptırma konusunda boş hayallere kapılmayan biriyle iş yapmak güzel. Sen durumdan yararlanacağını söylediğinde beni rahatlatan ne oldu, biliyor musun. Ne oldu. Bu seferlik, bana iyilik yapma numarasına kalkışmayan biriyle iş yapıyor olmak. Rearden'ın gülümsemesine belirgin bir ifade sızmıştı...keyiflenme. Hep açık oynuyorsun, değil mi. diye sordu. Senin de başka türlü davrandığını hiç görmedim. Ben buna yalnız benim gücüm yeter sanıyordum. Ben de o anlamda pek güçsüz sayılmam, Hank. Bir gün seni o anlamda güçsüzleştireceğini sanıyorum. Neden. Hep istediğim bir şeydi. Çevrende yeterince korkak yok mu. İşte o yüzden bunu denemek hoşuma gidecek...çünkü tek istisna sensin. Demek senin sıkışık durumunda, sızdırabileceğim her kuruş kârı elde etmemi doğru buluyorsun. Elbette. Budala değilim ben. Bu işi beni rahat ettirmek için kurduğuna inanacak da değilim. Keşke öyle olsaydı, demiyor musun. Ben süt çocuğu değilim, Hank. O paraları ödemek sana zor gelmeyecek mi. O benim sorunum, senin değil. O rayları istiyorum. Ton başına yirmi dolar fazlaya mı. Tamam, Hank. Peki. Raylarını alacaksın. Ben de fahiş kârımı alacağım...ya da ben alamadan Taggart Transcontinental batacak. Dagny hiç gülümsemeden konuştu O hattı dokuz ayda bitirmezsem Taggart Transcontinental gerçekten batacak. Orayı sen işlettikçe, batmaz. Rearden gülümsemediği zamanlarda yüzü taş kesiliyor, bir tek gözleri canlı kalıyordu. Soğuk, parlak bir gözlemcilik okunuyordu o gözlerde. Ama gözlemlerinin sonunda neler gördüğünü anlamak mümkün değil, diye düşündü Dagny. Belki kendisi bile bunu bilmiyor olabilirdi. İşini zorlaştırmak için her şeyi yaptılar, değil mi. Evet. Taggart sistemini kurtarmak için Colorado'ya güveniyordum. Şimdi Colorado'yu kurtarmak da bana kaldı. Dokuz ay sonra Dan Conway, hattını kapatacak. Benimki hazır değilse, artık bitmesine gerek bile kalmaz. O adamları bir gün bile nakliyesiz bırakamayız, nerede kaldı bir hafta ya da bir ay. Büyüme hızlarına bakınca, hem onları durdurmak, hem de devam etmelerini beklemek olanaksız. Bu, saatte iki yüz mille giden motoru durdurmaya çalışmak gibi olur. Biliyorum. İyi bir demiryolu işletebilirim. Ama kıtanın bir başından bir başına, turp yetiştirmesini bile beceremeyen çiftçiler için işletemem. Ellis Wyatt gibi adamların trenlerimi doldurmasına ihtiyacım var. Demek ona dokuz ayın sonunda trenini ve raylarını vermek zorundayım. Seni de, beni de çatlatsam bile bunu yapmam şart. Rearden keyifle gülümsedi. Bu konuda duyguların çok güçlü, öyle değil mi. Senin değil mi. Cevap vermedi, ama gülümsemeyi sürdürdü. Dagny hemen hemen öfkeyle, Sen kaygılandırmıyor mu bu. diye sordu. Hayır. Yani bunu anlayamıyor musun. Benim rayları çıkaracağımı, senin de hattı dokuz ayda bitireceğini biliyorum. Dagny gülümsedi, rahatladı. Yorgundu, biraz da suçluluk duyuyordu. Evet Yapacağımızı biliyorum. Jim'le arkadaşları gibi insanlara kızmaktan bir yarar gelmez, onun da farkındayım. Böyle şeylere vaktimiz yok. İlk önce, onların yaptıklarını düzeltmem gerekecek, ondan sonra... Durdu, düşündü, başını iki yana salladı, sonra omuz silkti. Ondan sonra...onların önemi kalmayacak, dedi. Evet, öyle. Kalmayacak. Anti-İt-Dalaşı meselesini ilk duyduğumda midem bulanmıştı. Ama kaygılanma o lanet olası piçlere. Bu sözler Dagny'yı şaşırttı, çünkü söylerken yüz ifadesi taş gibi ve sakindi. Sen ve ben hep burada olacağız ve ülkemizi, onların hareketlerinin zararlarından kurtaracağız. Ayağa kalktı, odada dolaşırken konuştu. Colorado duracak değil. Sen çıkaracaksın onları çukurdan. Sonra Dan Conway ve diğerleri de dönecek. Bu çılgınlıklar geçici bir şey. Devam edemez. Delilik bu. Kendi kendini devirecek. Sen ve ben bir süre için daha çalışmak zorundayız, o kadar. Dagny onun upuzun boyuyla odada dolaşmasına bakıyordu. Bu ofis çok yakışıyordu ona. İçinde ihtiyaç duyduğu bir iki parça eşyadan başka bir şey yoktu. Onlar da basitleştirilmiş, esas amaçlarına indirilmişti. Hepsi son derece pahalıydı. Malzeme ve tasarım kalitesi harikaydı. Bir motora benziyordu bu oda. Pencere camlarının oluşturduğu kutu içinde bir motor. Ama Dagny çok şaşırtıcı bir ayrıntıyı da fark etti. Dosya dolabının üzerinde yeşim bir vazo durmaktaydı. Som yeşimden oyma, koyu yeşil, yüzeyi düz bir vazo. O düzgünlük insanın içinde ona dokunma isteği uyandırıyordu. Bu odada bu vazo...şaşılacak bir şeydi. Geri kalan eşyaların ciddiyetiyle uyumsuzdu. Bir şehvet simgesiydi. Colorado harika bir yerdir, dedi Rearden. Ülkenin en harika veri olacak. Benim kaygı duyup duymadığımdan emin değilsin, öyle mi. O eyalet benim en iyi müşterim oluyor. Kendi nakliye trafiğinin raporlarını okumaya vakit ayırsan bilirdin. Biliyorum. Okudum. Birkaç yıla kadar oraya bir fabrika kurmayı düşünüyorum. O zaman sana ödedikleri nakliye masrafları ceplerinde kalır. Dagny'ye baktı. Bunu yaparsam, çok büyük çelik navlunu kaybedersin. Sen yap. Ben sana gereken malzemeyi, işçilerinin ihtiyacı olan erzağı, senin peşinden oraya gelecek fabrikaların mallarını taşısam da yeter. Hem belki senin çeliğini kaybettiğimi fark edecek vakit bile bulamam...Ne gülüyorsun. Harika bir şey. Hangisi. Günümüzde herkesin gösterdiği tepkileri senin göstermemen. Ama yine de, bugün için Taggart Transcontinental'ın en büyük müşterisi sensin, onu söylemek zorundayım. Bilmiyor muyum sanıyorsun. İşte o yüzden de hiç anlayamadığım şey,Jim'in neden... Birden sustu, ...benim işime zarar vermeye çalıştığı, değil mi. Çünkü senin ağabeyin Jim budalanın biri de ondan. Öyle. Ama dahası da var. Bunca aptallıktan daha beter bir şey var. Onu anlamaya çalışarak vaktini ziyan etme. Bırak ne yaparsa yapsın. Hiç kimseye bir tehlike yaratamaz. Jim Taggart gibi insanlar dünyada kalabalık eder, o kadar. Herhalde öyle. Bu arada, eğer rayları erken veremem desem ne yapardın. Yan hatlardan herhangi birini söküp malzemesini taşır, yine de Rio Norte Hattı'nı zamanında bitirirdim. Rearden yine güldü. İşte o yüzden kaygılanmıyorum Taggart Transcontinental için. Ama eski yan yollardan ray taşımak zorunda kalmayacaksın. Ben bu işte olduğum sürece, gerek yok. Dagny o anda, Hank Rearden'ın duygusuz biri olduğunu düşünmekle çok yanıldığını düşündü. Adamın tüm davranışlarının altında yatan temel hava, zevk almaktı. Onun yanındayken kendini her zaman hafiflemiş ve rahatlamış hissettiğini fark ediyordu. O da paylaşıyordu bu duyguları. Gerilimsiz, çabasız ve rahat konuşabildiği tek kişi oydu. Bu akıl, benim saygı duyduğum bir akıl, diye düşündü. Yarışmaya değer bir hasım. Ama yine de, aralarında her zaman garip bir mesafe duygusu vardı. Bir kapalı kapı duygusu. Rearden'ın davranışlarında, kişisellikten uzak bir hava vardı. İçindeki bir noktaya...ulaşmak mümkün değildi. Pencerenin önüne gelince durmuştu. Bir an dışarıya baktı. İlk parti rayların size bugün teslim edilmekte olduğunu biliyor musun. diye sordu. Elbette biliyorum. Gel buraya. Dagny ona yaklaştı. Rearden parmağıyla sessizce işaret etti. Uzaklarda, fabrika binalarının ötesinde, bir dizi vagon yan tarafta bekliyordu. Tepelerine bir vinç dikilmişti. Hareket halindeydi vinç. Mıknatısıyla demet demet rayları havaya kaldırdı. Bulutlu gökyüzünde güneş yoktu, ama raylar yine de pırıl pırıldı. Yeşilimsi mavi bir renkteydiler. Vinç bir vagonun tepesinde durdu, indi, hafifçe titredi, rayları kasaya attı. Sonra görkemli bir kayıtsızlıkla yeniden hareket etti. Sanki devin biri, insanların ve dünyanın üzerinde bir yere geometrik bir teorem çiziyordu. Pencerede durmuş, hiç konuşmadan, dikkatle seyrediyorlardı. Yeni bir parti yüklenene kadar Dagny hiç konuşmadı. Ondan sonra da ağzından ilk çıkan söz, raylarla, demiryoluyla, vaktinde bitirmekle ilgili olmadı. Doğadaki yeni bir olguyu selamlıyormuş gibi konuştu Rearden Metal... dedi. Rearden bunu fark etti, ama bir şey söylemedi. Dagny'ye baktı, sonra yine pencereye döndü. Hank, bu harika bir şey. Evet. Çok net söylemişti bunu. Çok açık. Sesinde iltifatın yarattığı keyif de, tevazu da yoktu. Dagny bunun kendisine saygı anlamı taşıdığını biliyordu. Bir insanın bir insana sunabileceği saygının en derin ifadesiydi o. Kendi büyüklüğünü kabullenecek kadar açık olabilme, ve bunun anlaşıldığını bilme. Dagny devam etti. Bu metalin neler yapabileceğini, neleri mümkün kılacağını düşünüyorum da...Hank, bugün dünyamızda olan en önemli şey bu...ve hiçbiri de farkında değil. Biz farkındayız. Birbirlerine bakmadılar. Durup vinci seyrettiler. Dagny uzaktaki lokomotifin önünde TT harflerini görebiliyordu. Taggart sisteminin en önemli hattının raylarını da görebiliyordu. Yapabilecek bir fabrika bulur bulmaz Rearden Çelik'ten lokomotifler ısmarlayacağım, dedi. Gerekecektir. Rio Norte Hattı'nda trenlerini ne kadar hızlı çalıştırıyorsun. Şimdi mi. Saatte yirmibeş mil yapabilirsek şanslı sayılırız. Rearden vagonları işaret etti. Şu raylar döşenince trenlerini ikiyüzelli mil hızla bile çalıştırabilirsin istersen. Yaparım. Birkaç yıl sonra. O zaman vagonlarımız da Rearden Metal'den olur, çeliğin yarı ağırlığında ve iki katı kadar güvenli olur. Hava yollarına dikkat etmelisin. Rearden Metal'den bir uçak üzerinde çalışıyoruz. Kendi ağırlığı hemen hiç olmayacak, çok şeyi kaldırabilecek. Nakliye işinde hava taşımacılığı çok ilerleyecek. Bu metalin, her tür motora neler yapabileceğini, bundan böyle ne tür şeyler tasarımlanabileceğini düşünüyordum. Metali tel kafeslerin yapımında kullanmalarını düşünebiliyor musun. Çitlerde ve kümeslerde. Bir millik çit birkaç sent tutacak, iki yüz yıl dayanacak. Sonra mutfak âletleri. Birkaç kuruşa alınacak, kuşaktan kuşağa kalacak. Transatlantikleri torpidolar delemeyecek. Rearden Metal'den iletişim tellerinin testlerini yaptırdığımı söylemiş miydim. Ben öyle çok test yaptırıyorum ki, insanlara bu metalden neler yapılabileceğini, nasıl yapılabileceğini göstermeye vaktim olmayacak. Metalden ve getireceği olanaklardan konuşmayı sürdürdüler. Sanki bir dağın doruğunda durmuş, aşağıdaki sınırsız ovaya, her yöne giden yollara bakıyorlardı. Ama tüm konuştukları, matematiksel kesinliğe ilişkindi. Rakamlar, ağırlıklar, basınçlar, dirençler, maliyetler... Dagny ağabeyini de, Ulusal İttifakı da unutmuştu. Her sorunu, her kişiyi, her olayı geride bırakmıştı. Bu olaylar zaten her zaman bulutlu olurdu onun zihninde. Hızla geçerdi onların içinden. Tam gerçek olduklarını hiçbir zaman algılamazdı. Asıl gerçek buydu. Bu net şemalar, amaçlılık, hafiflik, umut. Böyle yaşamayı beklemişti o hep. Bundan eksiğine bir saat bile ayırmak istememişti. Dönüp Rearden'a baktığı anda, o da ona bakmak üzere dönüyordu. Birbirlerine çok yakın durmaktaydılar. Dagny onun gözlerinde kendininkine benzer duygular gördü. Eğer sevinç, varoluşun amacı ve çekirdeğiyse ve insana zevk veren şey her zaman kişinin en derin sırrı olarak korunuyorsa, şu anda birbirlerini çıplak görmüş sayılmaları gerektiğini düşündü. Rearden bir adım geriledi, garip, duygusuz bir sesle, Biz iki serseriyiz, öyle değil mi. dedi. Neden. Manevî amaçlarımız, niteliklerimiz yok da ondan. Sadece maddiyatın şeylerin peşindeyiz. Tek önem verdiğimiz o. Dagny ona bakıyor, anlayamıyordu. Ama Rearden sanki onun içinden daha arkalara bakmaktaydı. Dagny kendi kendine, keşke bunu söylemeseydi, diye geçirdi aklından. Aslında onu rahatsız eden, yapılan suçlama değildi. Kendini hiçbir zaman o gözle görmemişti. İnsanları doğuştan suçlu ve günahkâr sayan bir inanca hiçbir zaman sahip olmamıştı. Ama yine de içinde belli belirsiz bir tedirginlik vardı. Ona bu sözü söyleten şey her neyse, tehlikeli şeylere gebeydi. Rearden o sözleri lâf olsun diye söylememişti. Ama söylerken sesinde duygu da yoktu. Ne yakarış vardı, ne de utanç. Bir gerçeğin ifade eder gibi bir kayıtsızlıkla söylemişti bunları. Dagny ona bakmayı sürdürürken, korkularının yatıştığını hissetti. Rearden fabrikaya bakıyordu. Yüzünde suçluluk yoktu. Kuşku yoktu. O sarsılmaz özgüvenden başka hiçbir şey yoktu. Dagny, dedi bir ara. Biz ne olursak olalım, dünyayı döndüren de biziz kurtaracak olan da biz olacağız. Eddie'nin elindeydi. Odaya girerken sımsıkı tutuyordu Eddie onu. Dagny onun yüzüne baktı. Yüzü şaşırmış gibiydi. Dagny, çok meşgul müsün. Neden. Biliyorum, ondan söz etmekten hoşlanmıyorsun. Ama burada görmen gereken bir şey var bence Dagny bir şey söylemeksizin, gazeteyi almak üzere elini uzattı. Baş sayfadaki habere göre, Meksika Halk Cumhuriyeti, San Sebastian Madenlerini aldıktan sonra, bu madenlerin hiçbir değerinin olmadığını anlamıştı. Bu arazi açıkça ve umutsuzca değersizdi. Beş yıldır yapılan işleri ve harcanan milyonları haklı gösterecek hiçbir şey yoktu ortada. Sonuçsuz kazılardan başka hiçbir şey. Birkaç ince bakır damarı vardı ama, bunların değeri, çıkarmak için harcanacak parayı bile karşılamazdı. Bölgede değerli hiçbir rezerv yoktu, olmasını beklemek için de bir neden yoktu. Meksika Halk Cumhuriyeti şimdi vardıkları bu bulgular ışığında acil toplantılar yapmakta, gücenikliğini ifade etmekte, kendini aldatılmış hissetmekteydi. Dagny'yi izlemekte olan Eddie, onun okumayı bitirdikten çok sonra da gazeteye bakmayı sürdürdüğünün farkındaydı. Bir korkuyu sezmekte haklı olduğunu biliyor, ama onun bu yazıda kendisini korkutacak ne gördüğünü bilemiyordu. Bekledi. Dagny başını kaldırdı. Eddie'ye bakmadı. Gözleri derin düşüncelere konsantre olmuştu. Sanki çok uzaklardaki bir şeyi görebilmeye çalışıyordu. Eddie alçak sesle, Francisco budala değil, dedi. Ona başka ne dersen de, hangi yozlaşmışlıklara yönelmiş olursa olsun -ki bunun nedenini anlamaya çalışmaktan çoktan vazgeçtim- budala olmadığı kesin. Bu tür bir hatâ yapmasına olanak yok. Mümkün değil. Anlamıyorum. Ben anlamaya başlıyorum. Dagny dikleşti. Tüm vücudunu dolaşan bir ürperme canlandırmıştı onu. Onu Wayne Falkland'ı ara, o piçi görmek istediğimi söyle, dedi. Eddie sitem dolu bir sesle, Dagny, o Frisco d'Anconia, diyecek oldu. O eskidendi. *** Akşamın erken saatiydi. Wayne-Falkland'a yürümeyi seçti. Eddie istenen telefonu ettikten sonra, Ne zaman isterse, diyor, mesajıyla dönmüştü. Bulutların altındaki yüksek pencerelerde ilk ışıklar belirdi. Gökdelenler sanki terk edilmiş deniz fenerleriydi. Artık hiçbir geminin geçmediği bomboş denizlere, ölmekte olan zayıf sinyaller gönderiyorlardı. Birkaç kar tanesi, boşaltılmış dükkânların karanlık cephesinden geçerek düştü, kaldırımların çamuru arasında erimeye koyuldu. Sokaklarda kırmızı ışıklar yanıyor, dizi dizi uzaklaşıp gözden kayboluyordu. Acaba neden içimden koşma isteği geliyor, neden koşmam gerektiğini hissediyorum, diye merak etti. Yo, bu sokakta koşamazdı. Ancak Hudson kıyısındaki yeşil bir tepeden aşağı koşabilirdi. Taggart Malikânesi'nden aşağıya. Eddie ona, Frisco d'Anconia geliyor. diye bağırınca koşardı aşağıya. İkisi birlikte koşarak inerler, aşağıdaki yolda yaklaşan arabaya doğru uçarlardı. Çocukluklarında gelişiyle olay yaratan, hattâ büyük olay yaratan tek konuk oydu. Onu karşılamaya koşmak, üçü arasında bir yarış hâline gelmişti. Yarman bir yerinde, evle aşağıdaki yolun aşağı yukarı tam ortasında bir huş ağacı vardı. Dagny ile Eddie, aynı anda yukarıya, onlara doğru koşan Francisco'dan önce o ağaca varmaya çalışırlardı. Onca ziyarette, onca yaz mevsiminde, bir kere bile huş ağacına daha önce varamamışlardı. Hep Francisco Önce varırdı oraya. Ağacı geçtikten bir hayli sonra karşılaşırlar, o kollarını açarak onları durdururdu. Her zaman kazanırdı Francisco, her şeyi kazandığı gibi. Annesiyle babası, Taggart ailesinin eski dostlarıydı. Tek çocukları oydu, onu da dünyanın her tarafında eğitip yetişmiyorlardı. Söylentilere göre babası, ilerde tüm dünyayı kendi özel alanı olarak görmesini istemişti. Dagny ile Eddie onun kışı nerede geçireceğinden hiçbir zaman emin olamazlardı. Ama sert bir Güney Amerikalı eğitmen onu her yaz mevsiminde bir ay kalmak üzere Taggart Malikânesi'ne getirirdi. Francisco kendisine arkadaş olarak Taggart'ların çocuklarının seçilmesini çok doğal kabul etmişti. Bu çocuklar Taggart Transcontinental'ın varisleriydi. Tıpkı kendisinin de d'Anconia Bakırın varisi olduğu gibi. Bir keresinde Dagny'ye, Biz dünyada kalmış son aristokrasinin temsilcileriyiz, demişti. Para aristokrasisi. Bunu söylediğinde ondört yaşındaydı. Tek gerçek aristokrasi bu. Tabii insanlar bunun ne anlama geldiğini anlasa...ki anlamıyorlar. Kendine göre bir kast sistemi vardı onun. Francisco'nun gözünde Taggart çocukları, Jim'le Dagny değil, Dagny ile Eddie'ydi. Jim'in varlığını kabullenmeye çok nadiren yanaşırdı. Eddie bir keresinde ona, Francisco, sen bir tür asilsin, değil mi. diye sormuştu. O da, Henüz değil, diye karşılık vermişti. Benim soyadımın bu kadar uzun ömürlü olmasının tek sebebi, hiçbirimize doğuştan d'Anconia olduğunu düşünme hakkının tanınmamasıdır. Bizden günün birinde bir d'Anconia olmamız beklenir. Adını söylerken, sanki duyanların tokat yemiş gibi olmasını, bu sesi duyunca bir unvan kazandıklarına inanmasını bekliyormuş gibiydi. Büyük büyük büyük dedesi Sebastian d'Anconia, İspanya'dan yüzyıllar önce ayrılmıştı. O sıralarda İspanya, dünyanın en etkin ülkesi, Sebastian da oranın en gururlu kişilerinden biriydi. Ülkeden ayrılmasının nedeni, Engizisyon lordu onun düşüncelerini beğenmediği, bir ziyafette ona düşüncelerini değiştirmesini önerdiği içindi. Sebastian d'Anconia elinde tuttuğu şarap kadehini Engizisyon lordunun suratına çalmış, sonra yakalanmadan kaçmayı başarmıştı. Servetini, malikânesini, mermer sarayını ve sevdiği kızı geride bırakıp yeni bir dünyaya doğru yola çıkmıştı. Arjantin'de ilk evi, Ant yamaçlarında bir ahşap kulübeydi. Kapının üzerine çakılmış gümüş d'Anconia armasına güneş düşüp onu kavurur, bu arada Sebastian d'Anconia ilk madeninde bakır bulmak için kazılar yapardı. Elinde kazmayla yıllar geçiriyor, şafaktan karanlık basana kadar kayaları parçalıyor, yanında birkaç serseri yardımcısıyla birlikte ter döküp duruyordu. Bu yardımcılar, İspanyol ordusundan ve hapishanelerden kaçanlarla açlıktan ölmek üzere olan Kızılderililerdi. İspanya'dan ayrılışından onbeş yol sonra Sebastian d'Anconia sevdiği kızı yanına çağırttı. Kız da onu beklemişti. Geldiğinde gümüş aile arması, mermer bir sarayın, kocaman bir araziye ait bahçelerin ve uzaklarda görülen kırmızı çukurlarla dolu dağ yamaçlarının arması olmuştu. Sebastian onu kucağına alıp eşikten geçirerek yeni evine soktu. Aslında, Sebastian son görüşmelerinden bu yana daha da gençleşmiş görünüyordu. Francisco, Dagny'ye, Benim atalarımla senin ataların birbirlerini tanısalar pek severlerdi, demişti. Dagny çocukluk yılları boyunca hep gelecekte yaşamıştı. İlerde kavuşacağını düşündüğü dünyadaydı. O dünyada hiç tiksinmeyeceğine, sıkılmayacağına inanıyordu. Ama en azından her yılın bir ayında özgürdü. Bir ay boyunca şimdiki zamanda yaşayabiliyordu. Francisco d'Anconia'yı karşılamak üzere yamaçtan aşağıya koşarken kendini zindandan çıkmış gibi hissederdi. Merhaba, Slug. Merhaba, Frisco. Başlangıçta takma isimlerinden ikisi de tedirgin olmuştu. Dagny ona öfkeyle, Ne demek istediğini sanıyorsun sen. diye sormuştu. O da, Belki bilmiyorsundur, o kelimenin bir anlamı da lokomotif kazanındaki büyük ateş demek, diye karşılık vermişti. Nereden öğrendin onu. Taggart Demir'den bir bey söyledi. Beş dil bilirdi Francisco. İngilizcesi aksansız ve kibardı, içine argo kelimeler bilinçli olarak karıştırılmaktaydı. Dagny kendisine takılan isme cevap olsun diye ona Frisco adını takmıştı. O da gülmüştü. Yarı eğlenen, yarı tedirgin bir edayla. Siz barbarlar belki güzelim kentinizin adını bayağılaştırmayı tercih etmiş olabilirsiniz, ama bari bunu bana yapmasaydınız. Sonunda yine de alışmışlardı takma adlarına hattâ sevmişlerdi bile. Olay birlikte geçirdikleri ikinci yaz başlamıştı. Francisco oniki, Dagny on yaşındaydı. O yaz Francisco her sabah ortadan kayboluyor, nereye gittiğini kimse bilmiyordu. Şafak sökmeden bisikletine atlayıp gidiyor, terasta kurulan beyaz örtülü, kristal bardaklı öğle yemeği sofrasına yetişiyordu. Davranışı nazik, geliş saati uygun, takındığı pozlar fazlaca masumdu. Dagny ile Eddie ona soru sorduklarında gülmüş, açıklama yapmayı reddetmişti. Bir keresinde onu izlemeye çalışmışlardı. Sabahın o saatinde ortalık enikonu soğuktu. Şafak da henüz sökmemişti. Ama sonunda pes etmiş, vazgeçmişlerdi. Francisco izlenmek istemiyorsa, onu kimse izleyemezdi. Bir süre sonra Bayan Taggart kaygılanmaya başlamış, işin aslını öğrenmeye karar vermiş, Francisco'nun işe girmiş, çalışmakta olduğunu öğrenmişti. Çocuk işçi çalıştırma yasaklarını nasıl deldiğini Allah bilirdi. İstasyon görevlisiyle gayrîresmî bir anlaşma yapmıştı ve Taggart Transcontinental'da bavul taşıyıcısı olarak çalışıyordu. İstasyon on mil kadar uzaktaydı. Bayan Taggart şahsen kalkıp geldiğinde, istasyon yöneticisi afallamıştı. İşe aldığı bavul taşıyıcısının Taggart'ların konuğu olduğunu bilemezdi. Çocuk istasyonda Frankie diye çağrılıyordu. Bayan Taggart da onun tam adını açıklamamayı seçti. Yalnızca çocuğun işe girerken annesiyle babasından izin almadığını belirtti, derhal işten çıkmasını istedi. İstasyon sorumlusu çocuğun gidişine üzülmüştü. Frankie'nin ömründe çalıştırdığı en iyi işçi olduğunu söylüyordu. Keşke işe devam edebilseydi, diyordu. Belki de annesiyle, babasıyla anlaşabiliriz. Bayan Taggart zayıf bir sesle, Korkarım olmaz, diye karşılık vermişti. Onu eve getirdiğinde, Francisco, baban bunu bilse ne derdi. diye sormuştu. Babam iyi çalışıp çalışmadığımı öğrenmek isterdi. Başka da bir şeyle ilgilenmezdi. Hadi hadi. Ben ciddiyim. Francisco terbiyeli terbiyeli bakıyordu ona. Bu kibar hâli, yüzyıllarını seçkin salonlarda geçirmiş bir ailenin mirasıydı. Ama gözlerindeki bir şey, Bayan Taggart'ın bu terbiyeden yine de kuşku duymasına yol açmıştı. Francisco konuştu Geçen kış d'Anconia bakırlarının kargo gemisine kamarot olarak girdim, Babam beni üç ay aramış. Ama eve döndüğümde bana sorduğu tek soru o oldu. Jim Taggart, Demek kışlarını öyle geçiriyorsun, diye gülümsemişti. Gülümsemesinde, tiksinmek için sebep bulabilmiş olmanın mutluluğu vardı. Francisco, O geçen kıştı, diye cevap vermişti sevimli hâliyle. Masum ifadesi de, rahat ses tonu da hiç değişmemişti. Bir önceki kışı da Madrid'de geçirdim. Alba Dükü'nün evinde kaldım. Dagny, Neden demiryolunda çalışmak istedin. diye sormuştu. Karşılıklı durmuş, birbirlerine bakıyorlardı. Dagny'nin bakışlarında hayranlık, Francisco'nunkilerde alaycılık vardı. Ama hain bir alay değildi. Bir selamın kahkahası gibiydi. Nasıl bir şey olduğunu öğrenmek için, Slug, demişti. Ve sana, Taggart Transcontinental'da senden önce ben çalıştığını söyleyebilmek için. Dagny ile Eddie kışlarını yeni beceriler öğrenmeye çalışmakla geçirirler, yazın Francisco'yu şaşırtmayı amaçlarlardı. Bir kere olsun onu yenmek, alt etmek istiyorlardı. Ama hiçbir zaman başaramamışlardı bunu. Topa sopayla vurmayı ona gösterdiklerinde, daha önce hiç oynamadığı hâlde, onları beş dakika seyretmiş, Galiba ana fikri anladım, bir deneyeyim, demiş, sopayla topu meşe ağaçlarının üzerinden çayırın ta öbür ucuna yollamıştı. Jim'e doğum günü için bir deniz motoru verildiğinde, hepsi iskelenin üzerine dikilmiş, hocanın Jim'e verdiği dersi dinlemişlerdi. Daha önce hiçbirinin motor kullanmışlığı yoktu. Mermi biçiminde, bembeyaz bir motordu. Suyun üzerinde sallanıp duruyor, ardından köpükler çıkıyor, motoru hıçkırıklarla sarsılıyor, hoca da Jim'in yanma oturmuş, ikide bir direksiyonu Jim'in elinden devralıyordu. Jim birdenbire başını kaldırmış, hiç neden yokken Francisco'ya, Sen daha iyisini yapabilir misin. diye seslenmişti. Yaparım. Bir dene. Motor geri dönüp içindeki iki kişi inince, direksiyona Francisco geçmişti. İskelede bulunan hocaya, Bir dakika bekleyin, şuna bir bakmak istiyorum, demiş, sonra adamcağız kıpırdamaya fırsat bulamadan tekne nehrin ortasına doğru fırlamıştı. Silahtan çıkan mermi gibi. Onlar neye uğradıklarını anlayana kadar, motor hız kazanmıştı. Uzaklara, güneşe doğru gidiyor, küçülüyordu. Dagny onu üç düz çizgi olarak algılamaya başlamıştı Arkasındaki sular, motorunun çığlığı, bir de direksiyondaki sürücünün hedefe nişanlanışı. Babası gözden kaybolan sürat teknesinin arkasından bakarken, gözlerindeki ifade ilginçti. Hiçbir şey söylemiyor, öylece durmuş bakıyordu. Dagny bu bakışları daha önce de gördüğünü hatırlıyordu. Francisco'nun oniki yaşındayken, yüksek bir kayaya tırmanmak için kurduğu asansör sistemine bakarken. O gün Dagny ile Eddie'ye, kayanın tepesinden Hudson nehrine dalmasını öğretiyordu. Bay Taggart geldiğinde, Francisco'nun aldığı notlar ve yaptığı hesaplar hâlâ sayfalar hâlinde ortalığa saçılmış durumdaydı. Dagny'nin babası kâğıtları almış, bakmış, sonra sormuştu. Francisco, sen kaç yıl cebir okudun. İki yıl. Bunu yapmayı kim öğretti sana. Onu ben kendi kendime buldum. Dagny o sıra, babasının elinde tuttuğu buruşuk kâğıtlarda diferansiyel denklemleri bulunduğunu bilmiyordu. Sebastian d'Anconia'nın vârisleri kesintisiz bir ilk oğullar dizisi hâlinde devam etmekteydi, hepsi de o ismi taşımayı bilmişlerdi. Ailenin geleneğine göre, d'Anconia'lardan biri devraldığı aile servetini arttırmadan ölürse, ailenin yüz karası sayılırdı. Kuşaklar boyunca böyle bir olay hiç olmamıştı. Arjantin efsanelerinden birine göre, d'Anconia'ların eli, ermişlerin mucizevi gücüne sahipti...ama iyileştirme gücü değil, üretme gücüydü söz konusu olan. Tüm d'Anconia vârisleri olağanüstü yetenekli insanlardı, ama hiçbiri Francisco d'Anconia kadar büyük bir gelecek vadetmemişti. Sanki yüzyıllar, ailenin niteliklerini ince eleklerden geçirmiş, işe yaramayacak, önemsiz, zayıf şeyleri atmış, katıksız istidadı ayırmıştı. Sanki rastlantılar bir kereliğine, rastlantıya yer tanınmamış bir birey yaratmıştı. Francisco neye kalkışsa başarırdı. Herkesten iyi başarır, üstelik bunu pek bir çaba göstermeden yapardı. Tavrında ve bilincinde hiçbir kibir veya kasılma yoktu. Karşılaştırma ve ölçme eğilimi de yoktu. Genel tutumu, Ben senden iyisini yaparım, biçiminde değildi. Ben yapabilirim, biçimindeydi. Yapmak deyince de, en iyisini yapmaktan söz ediyor demekti. Babasının o iddialı eğitim planında hangi meslekler kapsama alınmışsa, Francisco'ya hangi konuyu öğrenmesi emredilmişse, hepsini çabasız bir keyifle, eğlene eğlene öğreniyordu. Babası tapıyordu ona. Ama bunu dikkatle saklıyordu. Aile ağacının en parlak fenomenini yetiştirmekte olduğu bilincini de sakladığı gibi. Francisco'dan, d'Anconia'ların doruğu diye söz ediliyordu. Bayan Taggart bir keresinde, D'Anconia'ların aile armasındaki slogan nedir, bilmiyorum ama, Francisco onu değiştirip, ‘Ne için.' yapacaktır, demişti. Kendisine herhangi bir faaliyet önerildiğinde ilk sorduğu soru her zaman oydu. Buna geçerli bir cevap alamazsa, hiçbir şey onu harekete geçiremezdi. Yazları, o bir aylık süreyi roket gibi uça uça geçirir, ama birisi onu uçuşunun ortasında durdurursa, her saniyenin hesabını vermeye hazır olurdu. İki şey imkânsızdı Francisco için Biri hareketsiz durmak, öbürü de amaçsız hareket etmekti. Giriştiği her işte, Dagny ile Eddie'ye, Haydi öğrenelim, ya da Haydi yapalım, derdi. Eğlence biçimi olarak bir tek bunu bilirdi. Kayanın yüzüne tırmanan asansörü yapmaya kalkıştığında da, Yapabilirim, demişti. Sonra sarp kayaya sarılmış, metal kazıkları oraya çakmış, kolu hep tempolu hareket etmiş, bileğindeki sargıdan kendisinin hiç farkında olmadığı kanlar sızıp durmuştu. Hayır, sırayla yapamayız, Eddie, sen çekici kullanacak kadar büyük değilsin. Sen şu odan çekçek arabasına yükleyip götür, yolumu açık tut, geri kalanını ben yaparım...Ne kanı. Dagny, eve koş, bana temiz bir sargı bezi getir. Jim seyretmişti onları. Onu hep yalnız bırakırlardı, ama genellikle biraz öteden seyrediyor olduğunu görürlerdi. Francisco'yu hep tuhaf bir dikkatle seyrederdi, Francisco oradayken Jim pek konuşmazdı. Ama sonra Dagny'yi kıstırır, garip garip gülümseyerek, Havalara giriyorsun, derdi. Sanki kendi kararlarını verebilen demir bir kadınmışsın gibi. Sen omurgasız bir bulaşık bezisin, o kadar. O kasıntı serserinin sana emirler vermesine izin verişin iğrenç. Seni küçük parmağında çevirebiliyor. Hiç gururun yok. Bir ıslık çalıyor, koşup ona hizmet ediyorsun. Şımarık veledin pabuçlarını neden boyamıyorsun. Çünkü boya demedi, diye karşılık veriyordu Dagny de. Francisco istese, her yerel yarışmada her oyunu kazanabilirdi. Yarışmalara hiç katılmazdı. İstese gençler kulübünü yönetebilirdi. Ama kulübün yakınından bile geçmez, onların dünyadaki en ünlü servetin varisini üye olarak kaydetme çabalarını görmezden gelirdi. Dagny ile Eddie onun tek arkadaşlarıydı. Onlar da, kendileri mi Francisco'ya sahip, yoksa o mu onlara sahip, hiç bilemezlerdi. Zaten fark etmezdi. Her iki kavram da mutlu ediyordu onları. Üçü her sabah yeni maceralara doğru yola çıkarlardı. Bir keresinde, Bayan Taggart'ın ahbabı olan yaşlıca bir edebiyat öğretmeni onları hurdalıkta bir yığının tepesinde görmüştü. Bir otomobil bulmuşlar, onu parçalara ayırıyorlardı. Öğretmen bunu görünce durmuş, başını iki yana sallayarak Francisco ya, Senin durumundaki bir genç, zamanını kütüphanelerde dünya kültürünü sindirerek geçirmeli, demişti. Francisco da cevap olarak, Ben ne yapıyorum sanıyorsunuz. demişti. Yakınlarda fabrika yoktu, ama Francisco, Dagny ile Eddie'ye, Taggart trenlerine biletsiz binip uzak kasabalara gitmeyi de öğretmişti. Oralarda çitlere tırmanıyor, pencerelere asılıyor, başka çocukların sinema seyredişi gibi, makinelerin çalışmasını seyrediyorlardı. Dagny zaman zaman, Ben Taggart Transcontinental'i yönettiğim gün... diye konuşurdu. Francisco da, Ben d'Anconia Bakır'ı yönettiğim zaman... derdi. Geri kalanını birbirlerine anlatmak zorunda kalmazlardı. Her biri diğerlerinin amaçlarını biliyordu. Bazen demiryolu kondüktörleri yakalıyordu onları. İstasyon müdürü telefonu açıp Bayan Taggart'ı istiyor, Burada üç küçük serseri var, diyorlar ki sizin...Bayan Taggart içini çekerek, Evet, doğru söylemişler, diyordu. Lütfen onları geri gönderin. Bir keresinde Taggart istasyonunda, rayların yanı başında dururlarken Eddie, Francisco, demişti. Sen dünyanın her köşesini dolaştın. Dünyanın en önemli şeyi nedir. Francisco parmağıyla lokomotifin önündeki TT amblemini göstermiş, Budur, demişti. Ardından da, Keşke Nat Taggart'ı tanıyabilseydim, diye eklemişti. Dagny'nin kendisine baktığını fark etmişti o sıra. Başka bir şey söylememişti. Ama birkaç dakika sonra, daracık, nemli patikadan ormana doğru giderlerken konuşmaya başlamıştı. Dagny, ben armaya her zaman saygı duyarım. Soyluluk simgelerine her zaman taparım. Zaten aristokrat olmam gerekmiyor mu. Ama aslında güve yeniği anılarla on kere el değiştirmiş tek boynuzlu atlar benim hiç umurumda değil. Günümüzün arması ya sokaklardaki ilan panolarında, ya da popüler dergilerin sayfalarındadır. Eddie hemen, Ne demek istiyorsun. diye sormuştu. Sanayi markaları, Eddie, demişti Francisco. O yaz henüz onbeş yaşındaydı. Ben d'Anconia Bakır'ı yönetince.. Madencilik ve mineraloji okuyorum, çünkü d'Anconia Bakır'ı yöneteceğim güne hazırlanmalıyım.. Elektrik mühendisliği öğreniyorum, çünkü elektrik üretim şirketleri d'Anconia Bakır'ın en iyi müşterileri... Felsefe öğreneceğim, çünkü d'Anconia Bakır'ı korumak için ona ihtiyacım olacak.. Jim bir keresinde ona, Sen d'Anconia Bakır'dan başka bir şey düşünmez misin. diye sormuştu. Hayır. Bana sanki dünyada daha başka şeyler de varmış gibi geliyor. Onları da başkaları düşünsün. Bu çok bencil bir tutum değil mi. Öyle. Sen ne peşindesin. Para. Sende yeterince para yok mu. Atalarımın her biri, yaşadığı süre içinde d'Anconia Bakır'ın üretimini yüzde on arttırdı. Ben yüzde yüz arttırmak niyetindeyim. Ne için. diye sormuştu Jim. Francisco'nun sesini ve konuşma biçimini taklit ediyordu. Ölünce cennete gitmek istiyorum...orası da ne cehennemdeyse. Ve giriş parasını karşılayabilmek istiyorum. Jim gururla, Oraya giriş için sevap gerek, demişti. İşte ben de onu demek istiyorum, James. Ben de sevapların en büyüğüne sahip olayım istiyorum, para kazanmış bir adam olmak. Her salak para kazanabilir. James, kelimelerin bir de gerçek anlamları olduğunu günün birinde öğrenmek zorundasın. Francisco gülümsüyordu. Bu gülümseme pırıl pırıl bir alaycılıkla doluydu. Dagny onlara bakarken, birdenbire Francisco'yla kendi ağabeyi Jim arasındaki farkı görmüştü. İkisi de kararlılıkla gülümsüyorlardı. Ama Francisco'nun gülüşü çok daha büyük şeyleri görebildiği içindi. Oysa Jim, hiçbir şeyin büyük olmamasını, büyük kalmamasını istiyormuş gibi gülümsüyordu. Bir gece de, Francisco ve Eddie'yle birlikte korulukta yaktıkları kamp ateşinin başında otururlarken fark etmişti Francisco'nun gülümsemesindeki özel niteliği. Ateşin parıltısı onları, ikide bir aydınlanan ağaç gövdelerinin, dalların, bir de uzaktaki yıldızların arasına hapsetmişti. Dagny sanki bunların ötesinde hiçbir şey yokmuş gibi hissediyordu. Yalnızca kapkara boşluk, bir de insanın soluğunu tıkayan ürkütücü bir vaat...bir gelecek. Ama gelecek, Francisco'nun gülümsemesi gibi olacak, diye düşünüyordu. Geleceğin anahtarı oradaydı. Nasıl bir şey olacağı da oradan belliydi. Çam dallarının altındaki kamp ateşinin aydınlığında, onun gülümsemesinde. Birdenbire kendini dayanılamayacak kadar mutlu hissetti. Dayanılamayacak kadardı, çünkü çok dolu doluydu ve kendisi bunu ifade etme yolunu bulamıyordu. Eddie'ye baktı. Eddie de Francisco'ya bakıyordu. O da kendine göre, Dagny ile aynı şeyleri hissetmekteydi. Haftalar sonra, hattâ Francisco gittikten sonra Dagny, Eddie'ye, Francisco'yu neden seviyorsun. diye sormuştu. Eddie şaşırmış göründü. Duygularının sorgulanabileceği hiç aklına gelmemişti. Kendimi güvende hissetmemi sağlıyor, diye karşılık verdi. Dagny, Benim heyecan ve tehlike beklememe yol açıyor, dedi. Ertesi yaz Francisco onaltı yaşındaydı. Nehrin yanındaki kayanın tepesinde durmaktaydılar. Şortlarıyla gömlekleri tırmanış sırasında yırtılmıştı. Başlarını eğmiş, Hudson nehrine bakıyorlardı. Havanın açık olduğu günlerde, uzaklarda New York'un gözüktüğünü duymuşlardı. Ama onlar yalnızca üç renk ışığın bir araya gelip oluşturduğu bir sis görebiliyorlardı. O renkler de, nehrin, gökyüzünün ve güneşin renkleriydi. Dagny bir kayanın üzerine diz çöktü, öne eğildi, kenti görebilmek için gözlerini zorladı. Rüzgâr saçlarını yüzüne savuruyordu. Omzunun üzerinden geriye baktı, Francisco'nun uzaklara bakacağı yerde kendisine bakmakta olduğunu gördü. Garip bir bakışı vardı. Yoğundu. Gülümsemiyordu. Dagny bir an hareketsiz kaldı, avuçları açılıp kayanın üzerine dayandı, kolları bedeninin ağırlığını taşıyabilmek için kasıldı. Onun bakışı nedense kendi pozunu fark etmesine yol açmıştı. Yırtık gömlekten Francisco'nun omzu görünüyordu. Dagny'nin uzun, güneş yanığı, çiziklerle dolu bacakları kayadan aşağıya sarkmıştı. Öfkeyle ayağa kalktı, gerileyip Francisco'dan uzaklaştı. Başını arkaya attığında, gözlerindeki güceniklik, onun ciddi bakışlarıyla karşılaştı. Delikanlının bakışlarının bir suçlama ve bir düşmanlık içerdiğine inanmıştı. Sesinde gülümseyen bir meydan okuma tonuyla sormak zorunda kaldı. Benim neyimden hoşlanıyorsun. Francisco güldü. Dagny şaşkınlık içinde, kendisini hangi şeytanın dürtüp de bu soruyu sordurduğunu merak ediyordu. İşte şundan hoşlanıyorum, dedi Francisco. Parmağıyla uzaktaki Taggart istasyonunu gösteriyordu. O benim değil ama. Dagny hayal kırıklığına uğramıştı. Benim hoşlandığım şey, bir gün senin olacağı. Dagny gülümsedi, kendi sevinci içinde onun yine kazandığını onayladı. Onun kendisine neden öyle garip garip baktığını bilmiyor, ama bedeniyle, içinde var olan bir şey arasında kavrayamadığı bir bağlantıya tanık olduğunu seziyordu. İşte o bağlantı, günün birinde o rayları yönetmesini sağlayacak gücü getirecekti. Francisco birdenbire, Bakalım New York'u görebilecek miyiz. dedi, onu kolundan yakalayıp kayanın kenarına sürükledi. Kolunu biraz da bükmüştü. Dagny onun bunu fark etmeden yaptığını düşünüyordu. Şu anda Dagny o yüzden, Francisco'ya yaslanarak durmak zorundaydı. Pantolon paçalarının içindeki bacaklarının sıcaklığını duyuyordu. Uzaklara baktılar, ama ışık sislerinden başka hiçbir şey göremediler. O yaz Francisco gittikten sonra, Dagny bu seferki gidişin, çocukluğun sınırını çizdiğini düşünmüştü. Francisco sonbaharda üniversiteye başlayacaktı. Ardından Dagny'nin sırası gelecekti. İçine korkunun heyecanı karışmış hevesli bir sabırsızlık hissediyordu. Bilinmeyen bir tehlikenin içine atlamış gibi. Yıllar önce onu kayanın tepesinden Hudson nehrine dalarken gördüğü gün, dimdik durup az sonra kara suların yüzüne çıkacağından emin bekleyişi, ardından onu kendisinin izleyeceğini bilişi gibi. Korkuyu bir kenara bıraktı. Francisco için tehlikeler, harika performanslar için birer fırsattan başka bir şey değildi. Kaybedebileceği hiçbir savaş yoktu. Onu yenebilecek hiçbir düşman yoktu. Derken aklına, birkaç yıl önce duyduğu bir söz geldi. Garip bir sözdü. Duyduğu gün saçma bulmuş olduğu bu sözleri unutmamış oluşuna kendi de şaştı. Söyleyen adam, yaşlı bir matematik öğretmeniydi. Babasının arkadaşıydı. Yazlıktaki evlerine bir tek kere ziyarete gelmişti. Dagny hoşlanmıştı adamın yüzünden. Bir akşam üstü terasta otururlarken, adam Francisco'yu göstererek Dagny'nin babasına dönmüş, gözlerinde derin bir hüzünle, Bu çocuk çok kırılgan durumda, demişti. Aşırı bir zevk kapasitesi var. Zevke çok az fırsat tanıyan bir dünyada...ne yapacak o kapasiteyle. Francisco, babasının onun için uzun süre önce seçtiği büyük bir Amerikan okuluna gitmişti.Şu dünyada ayakta kalmış en saygın öğrenim kurumuydu Cleveland'daki Patrick Henry Üniversitesi. O kış New York'a Dagny'yi görmeye gelmedi. Oysa bir tek gece yolculuğunu göze alsa gelebilirdi. Birbirlerine mektup da yazmadılar. Daha önce de hiç yazmamışlardı. Ama Dagny onun yazın bir süre için köydeki eve geleceğini biliyordu. O kış birkaç kere içinde çözemediği korkular belirdi. Öğretmenin sözleri