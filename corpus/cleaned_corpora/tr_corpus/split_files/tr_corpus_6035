Aynı zamanda cenaze törenlerinde, ölen yakının toprağa dönmesi için toprağını kullanmasına izin verdiği için teşekkür edilir. Halk sık sık Tu Di Gong'a "Büyükbaba" diye hitap eder; bu da onun halka yakınlığının bir göstergesidir. Tu Di Gong genelde uzun beyaz sakallı, başında siyah veya altın rengi şapka, sırtında kırmızı veya sarı cüppeli bir memur şeklinde resmedilir. Kimi köylerde "Tu Di Po" (土地婆 tǔ dì pó) adında bir karısı vardır, sunakta Tu Di Gong heykelinin yanına karısının heykeli konur. Grenada'nın işgali Grenada'nın İşgali ("Operation Urgent Fury" - "Acil Öfke"), 1983'te Karayipler'de bulunan Grenada adasının ABD ve birkaç Karayip ülkesi tarafından işgal edilerek, marksist hükûmetin iktidardan uzaklaştırılmasıyla sonuçlanan askeri harekat. Soğuk Savaş nedeniyle Batı Yarımküresinde yaşanan en büyük uluslararası boyutlu çatışmalardan biridir. Aynı zamanda ABD'nin Vietnam Savaşı'ndan sonra giriştiği en büyük askeri harekattır. Grenada, yaklaşık 200 yıllık sömürge döneminden sonra Mart 1967'de, Birleşik Krallık'a bağlı özerk bir devlet oldu.Ağustos 1967'de yapılan seçimlerde, sendikacı Eric M. Gairy önderliğindeki Grenada Birleşik İşçi Cephesi (GULP), Grenada Ulusal Partisi (GNP) karşısında çoğunluğu sağlayarak iktidara geldi. Şubat 1974'te Grenada Birleşik Krallık'tan bağımsızlığını ilan etti. Bu arada Eric Gairy yönetimine karşı toplumsal ve siyasi muhalefet giderek arttı. GULP, 1976 seçimlerinde, muhalefetteki Yeni JEWEL ("Joint Endeavor for Welfare, Education, and Liberation" - "Refah, Eğitim ve Özgürlük İçin Ortak Çaba") Hareketi (NJM-"New Jewel Movement") koalisyonu karşısında parlamentodaki çoğunluğunu yitirdi. 1979'da, Gairy yurtdışındayken NJM kansız bir darbeyle iktidarı ele geçirdi ve Maurice Bishop, yeni kurulan Devrimci Halk Hükümeti'nin (PRG) başına geçti. Sosyalist eğilimli olduğu için Batılı devletlerin karşı çıktığı hükûmet, Gairy'nin ardından ekonomiyi büyük ölçüde düzeltti.Buna karşı anayasayı yürürlükten kaldırarak ve diğer siyasi partileri yasaklayarak bir tek parti rejimi kurdu.Dış politikada Küba ve diğer komünist ülkelere yakınlaştı. Bishop yönetimi yeni uluslararası havaalanın inşaatı için Kanada ve Meksika gibi sosyalist olmayan ülkelerden yardım alsa da, Mart 1983'te ABD başkanı Ronald Reagan yeni inşa edilen havaalanı pisti ve yakıt depolarının ticari uçuşlar için haddinden fazla büyük inşa edildiğini, Bishop'un asıl niyetinin adayı bir Sovyet-Küba hava üssüne çevirmek olduğunu ve bunun ABD için büyük bir tehdit oluşturduğunu iddia etti. 13 Ekim 1983'te başbakan yardımcısı Bernard Coard bir darbeyle başbakan Maurice Bishop'u iktidardan uzaklaştırdı.Bishop ev hapsine alındı, Bishop'un tekrar görevine dönmesi için toplu gösteriler yapıldı.Bishop kaçmaya çalışırken öldürüldü.Hudson Austin yönetimindeki ordu ülkenin kontrolünü ele geçirdi ve bir askeri konsey oluşturuldu. Birleşik Krallık valisi ev hapsine alındı ve sokağa çıkma yasağı ilan edildi. Grenada'daki hükûmet darbesi, 1981'den beri Grenada'daki sosyalist yönetimi devirme planları yapan Reagan yönetimi için bu yönde bir fırsat oluşturdu. ABD, zaten kendi kontrolü altında bulunan Doğu Karayip Devletleri Orgütü (OECS)'dan Grenada'ya müdahale yönünde bir karar çıkarttırdı. Sağcı ve ABD yanlısı hükûmetlerin işbaşında olduğu Jamaika ve Barbados harekat sırasında ABD'ye yardım edeceklerini açıkladılar. 25 Ekim 1983 sabahı Amerikalı paraşütçüler adaya indirilmeye başladı. Operasyon boyunca toplam 7.000 ABD ve 300 OECS askeri adaya ulaştı. Yaklaşık 1.500 kişilk Grenadalı ve 700 Kübalı (çoğunlukla inşaat işçisi) asker işgal kuvvetlerine karşı koydu. Güçlü direniş karşısında 2 tabur asker daha adaya çıkarıldı. Ancak güçlü direnişe karşı, ABD'nin etkili havagücü - özellikle taarruz helikopterleri ve deniz gücü - işgal kuvvetlerine büyük üstünlük kazandırdı. Çatışmalar sırasında ABD rakamlarına göre 19 ABD askeri öldü ve 116'sı yararlandı, Grenada tarafında ise 45 asker ve 24 sivil yaşamını yitirdi. Farklı kaynaklar ABD askeri kayıplarının 100 dolayında olduğunu ve çoğunluğu solcu ve komünistlerle onların aileleri olmak üzere en az 600 Grenadalı sivilin ABD kuvvetleri tarafından öldürüldüğünü bildirdiler. Birleşmiş Milletler 38/7 kararıyla Grenada'nın işgalini kınadı.İngiliz Milletler Topluluğu üyesi olan Grenada'ya düzenlenen ABD müdahalesi Birleşik Krallık, Trinidad ve Tobago, ve Kanada'nın da tepkisini çekti. Müdahaleden sonra genel vali Paul Scoon yeniden göreve geldi. 1984'te yapılan seçimleri, Herbert A. Blaize önderliğindeki Yeni Ulusal Parti (NNP) kazandı. 1985 ortalarına kadar ABD kuvvetleri adada kaldı. Trans (cinsiyet) Trans veya Trans birey (İngilizce: "Transgender" - Okunuşunu: ), kişinin cinsiyet kimliği ile atanmış olan cinsinin uyumlu olmaması durumu. Bu duruma sahip kimseleri tanımlamak için "trans birey" ifadesi kullanılır ve cinsel yönelimden tamamen bağımsız bir olgudur; translar aynı zamanda karşıcinsel, eşcinsel, çiftcinsel vs. şeklinde tanımlanabilirler; bazı trans bireyler ise geleneksel cinsel yönelim etiketlerinin yetersiz veya kendilerine uygulanamaz olduğunu düşünmektedir. "Trans" tanımlaması şunları kapsar: 1965'te referans çalışması "Cinsel Hijyen ve Patoloji"nin ikinci baskısında sağlık uzmanları için yazan, Kolombiya Üniversitesi'nden psikiyatr John F. Oliven, "Birincil Transvestizm"in "Transseksüelizm" kısmında trans+cinsiyet anlamına gelen "trans+gender" bileşik sözcüğünü kullandı ve "kastedilen şeyin "transgender" kavramı olduğunu, çünkü "cinselliğin" birincil transvestizmde önemli bir etmen olmadığını" belirtti. Crossdressing öncüsü Virginia Charles Prince, crossdresser'lar için kurduğu ulusal dergi "Transvestia"nın Aralık 1969 sayısında bu terimi kullandı. 1970'lerin ortalarında, hem "trans-gender" hem de "trans bireyler" çatı terim olarak kullanımdaydı. 'Transgenderist', yeniden cinsiyet atama ameliyatı olmadan 'cross-gender' olarak yaşamak isteyen bireyleri tanımlamak için kullanıldı. 1976 yılında, "transgenderist" terimi eğitsel malzemelerde "TG" olarak kısaltıldı. 1979'da, Christine Jorgensen alenen "transseksüel" terimini reddetmiş, onun yerine gazetede kendisi için "trans-cinsiyet" terimini kullanmış ve "cinsiyet tanımı yatak partneri ile yapılmak zorunda değildir, kimlikle yapılmak zorundadır" demiştir. 1984 yılında, "transcinsiyet"in şemsiye terim olarak kullanıldığı bir "transcinsiyet topluluğu" konsepti gelişti. 1985 yılında, Richard Elkins Ulster Üniversitesi'nde "Trans-Cinsiyet Arşivi" kurdu. 1992 yılında, Transcinsiyet Yasası ve İstihdam Politikası üzerine Uluslararası Konferans transgender'ı "transseksüel, transgenderist, crossdresser" ve diğer geçiş sürecindeki kimseleri kapsayan bir şemsiye terim olarak tanımladı. "Transcinsiyet" ve "transseksüel" terimleri için çok sayıda belirsiz ve büyük ölçüde örtüşen tanımlar bulunabilir. Harry Benjamin transseksüeller ve transvestitler için bir sınıflandırma sistemi icat etti; bu sisteme Sex Orientation Scale ("Cins Yönelim Ölçeği") adını verdi. Bu ölçekte, Benjamin transseksüel ve transvestitleri altı kategoriden birine atadı; bu kategoriler bireylerin crossdressing nedenlerine ve (eğer gerekliyse) yeniden cinsiyet atama ameliyatı gereksinimlerinin bağıl aciliyetine dayanarak oluşturuldu. Çok sayıda transseksüel, gerçek bir transseksüel olmak için bir insanın ameliyat olmaya istekli olması gerektiğine inanıyor. Ancak Benjamin'in ılımlı "gerçek transseksüel" tanımı, "diğerinin yerine geçmesi için veya operasyona hazırlık" olarak östrojen veya testosterondan birini gerektirir. Ayrıca yeniden cinsiyet atama ameliyatını geçirmiş olan, fakat transseksüel tanımı ile tanışmayan insanlar da bulunmaktadır. Bununla beraber Miriam Rivera gibi ameliyata isteksiz insanlar da Benjamin'in "gerçek transseksüel" tanımlama ölçeği ile tanışmıştır. Daha geniş transcinsiyet ve transseksüel kategorilerine ek olarak, geniş bir cinsiyet ifadeleri ve kimlikleri aralığı vardır. Desperado Desperado Robert Rodriguez'in yönetmenliğini yaptığı, başrollerini Antonio Banderas ve Salma Hayek'in paylaştığı 1995 yılında yapılmış bir aksiyon - macera filmidir. Mariachi, sevgilisini öldürüp, gitar çaldığı için elinden vurmuş olan Bucho'dan intikam almak istemektedir ve bunun için Meksika topraklarını karış karış gezmektedir. Bu yolculuk sırasında kendisine eşlik eden Steve Buscemi'nin sayesinde bütün gittiği yerlerde tanınır. Hans Frank Hans Michael Frank (23 Mayıs 1900, Karlsruhe, Baden Büyük Dükalığı, Almanya İmparatorluğu – 16 Ekim 1946, Nürnberg), 1920'li ve 1930'lu yıllarda Nasyonal Sosyalist Alman İşçi Partisi için çalışmış bir Alman avukat idi. Franz Ritter von Epp komutasındaki Freikorps'a girerek I. Dünya Savaşı sırasında, 1917 yılında Alman ordusuna katıldı. 1919 yılında sonradan NSDAP olarak değiştirilen Alman İşçi Partisi'ne katıldı ve partinin ilk üyelerinden biri oldu. 1926 yılında hukuk okudu ve Adolf Hitler'in kişisel hukuk danışmanı olarak yükseldi. Bu sıfatla Hitler'in yaşamının kişisel bilgilerinden haberi oldu. 1933-1945 yılları arasında Nazi Almanyası'nın hukuk liderliğini yaptı. 1939'da işgal edilen Polonya hükümetinde hem generallik hem valilik yaptı. II. Dünya Savaşı sırasında işgal altındaki Polonya'da bulunan Genel Hükûmet'in valisi oldu. Ayrıca kendisine SS-Obergruppenführer rütbesi verildi. Frank 3 Mayıs 1945'te, güney Bavyera'da Tegernsee'de, Amerikan birlikleri tarafından yakalandı. Tutuklandıktan sonra kendi boğazını kesmeye çalıştı; iki gün sonra, ikinci bir başarısız intihar girişimi yaparak bileklerini kesmeye çalışırken sol kolunu kesebildi. II. Dünya Savaşı'ndan sonra kurulan Nürnberg Mahkemeleri'nde savaş suçları işlemekle itham edilerek 20 Kasım 1945 yargılanmaya başladı. Mahkeme pişmanlık duyduğunu belirtti. 1 Ekim 1946'da Savaş suçları ve insanlığa karşı suçlardan suçlu bulundu, 16 Ekim 1946'da asılarak idam edildi. Vücudu, Münih'teki Ostfriedhof'da (Doğu mezarlığı) yakıldı ve külleri Isar Nehrine dağıtıldı. Nursultan Nazarbayev Uluslararası Havalimanı Nursultan Nazarbayev Uluslararası Havalimanı (IATA: TSE, ICAO: UACC) Kazakistan'da olan uluslararası bir havalimanı ve başkent Nur-Sultan'dan 16.7 km uzaklıkta. Başkent Nur-Sultan'ın ilk havalimanıdır ve 1931'de şehrin yakınlarına inşa edildi. II. Dünya Savaşı sonrasında sonra da geliştirildi. Aeroflot tarafından da uzunca bir süre kullanılmıştır. Şehrin adı 1961-1992 yılları arasında Tselinograd olarak adlandırıldığı için IATA kodu TSE'dir. Başkentin Aralık 1997’de Almatı’dan Astana’ya devredilmesinin ardından havalimanı, mevcut 11,484 ft (3,500m) pisti de dahil olmak üzere uluslararası standartlara ulaşan bir dizi büyük yeniden yapılanma geçirdi. Ardından 2005 yılında Japon mimar Kishō Kurokawa'nın tasarladığı yolcu terminali hizmete girdi. Tüm uluslararası uçuşlar Expo 2017 için yeni inşa edilen bu terminale taşındı. 2015 verilerine göre 3.366.560 yolcu taşınmıştır. İç ve dış hat uçuşları için ayrı terminal binaları bulunmaktadır. Her iki terminal de bitişiktir, tek bir otoparkı paylaşır ve transit yolcular için bir bağlantı koridoruna sahiptir. Haziran 2017'de dış hat seferlerini gerçekleştirmek için açılmıştır. Yeni terminalin (T1) açılmasından dolayı yalnızca iç hat seferlerinde kullanılmaktadır. Sweet Sensation Sweet Sensation, 1980'lerin sonlarında ve 1990'ların başlarında etkili olan, Betty LeBron ve Margie-Mari Fernandez kardeşler tarafından kurulmuş bir bayan dans müzik grubudur. New York merkezli bir grup olan Sweet Sensation, 1980'lerin sonlarında birçok dans şarkısı yayınlamış ve çoğunu dans listelerine sokmayı başarmıştır. Grup asıl büyük başarısını 1990'da "If Wishes Came True" adlı ballad eserinin ABD listelerinde zirveye yerleşmesiyle kazanmıştır. Grup 1991'e kadar çalışmalarına devam etmiş olsa da, bir süre sonra dağılmışlardır. Aile hayatı süren üyeler, 2005'te birleşerek "If Wishes Came True" adlı dans şarkısını yayınlamıştır. Ancak grup eski başarılarını hiçbir zaman yakalayamamıştır. Nelson (müzik grubu) Nelson, 1990 yılında ünlü sanatçı Ricky Nelson'ın ikiz oğulları Matthew ve Gunnar Nelson tarafından kurulmuş bir glam metal grubudur. Grup, 1990'da "3 kuşak boyunca ABD listelerinde zirveye ulaşan tek aile" olarak Guinness Rekorları'na geçmiştir. Grup, Ricky Nelson'ın 1985'teki ölümünden sonra; ikiz oğulları Matthew ve Gunnar Nelson tarafından 1990'da kurulmuş bir metal grubudur. Grup ilk albümleri "After the Rain" ile büyük ses getirmiş ve "(Can't Live Without Your) Love and Affection" adlı şarkılarıyla zirveye oturmuştur. Grup, 1990'lar boyunca, türü içinde en saygın gruplardan biri olarak kalmıştır. Vahşi Vahşi Batı Vahşi Vahşi Batı, başrollerini Will Smith, Kevin Kline, Kenneth Branagh ve Salma Hayek'in paylaştığı, 1999 yılı yapımı, aksiyon-komedi türünde bir filmdir. Filmin yönetmeni büyük bir gişe başarısı gösteren Men In Black'in (Siyah Giyen Adamlar) yönetmeni Barry Sonnenfield. Film güzel bir yapım olduğunu sezdirmesine rağmen Amerika'da önemli bir başarı elde edememiştir. Eleştirmenler film hakkında olumsuz görüşlerde bulunmuştur. Gizli ajan James T. West ve mekanik aletler konusunda kâşif gizli ajan Artemus Gordon, Dr. Arliss Loveless'ı izlemek ve planlarını engellemek için devlet tarafından gönderilir. Loveless, Tarantula isimli dev silah ve taşıma aracılığıyla ABD Başkanı'na bir suikast düzenlemeyi planlar. West ve Gordon bu işe rakip olarak başlarlar ama yetenekleri kısa sürede onları bir takım haline getirir. Güzel Rita Escobar ise bu ikilinin Loveless'ı yakalama çabalarına kendisini karıştırarak durumu onlar için daha karmaşık bir hale getirir. Ergenekon davası sanıkları listesi Ergenekon davalar覺nda yarg覺lanan san覺klar覺n listesidir. Théâtrophone Théâtrophone ("tiyatro telefonu"), abonelerin tiyatro ve opera gösterilerilerini telefon hattı üzerinden dinleyebilmelerini sağlayan, telefon tabanlı bir ses iletim sistemiydi. Clément Ader'in ilk defa 1881'de Paris'te tanıtılan bir buluşundan geliştirilmişti. Théâtrophone daha sonra 1890'da "Compagnie du Théâtrophone" tarafından ticari bir hizmet olarak sunulmaya başladı. Şirket faaliyetini 1932'ye kadar sürdürdü. Théâtrophone'un geçmişi, 1881'de Paris'teki Dünya Fuarı'nda Clément Ader tarafından sergilenen, telefon tabanlı bir yayın sistemine kadar uzanır. Fransa Cumhurbaşkanı Jules Grévy'nin açılışını yaptığı bu sistem, konserlerin ve oyunların yayınlanmasına imkân sağlıyordu. Ader stereofonik ses oluşturabilmek için, sahnenin önüne 80 telefon ahizesi yerleştirmişti. İlk çift kanallı ses sistemi olan bu düzenek, Paris Operası'nın sahnesini yaklaşık iki kilometre ötedeki Paris Elektrik Fuarı'nda bulunan odalara bağlayan telefonlar vericilerinden oluşuyordu. Bu odalara gelen ziyaretçiler iki kulaklık yardımıyla Comédie-Française ve opera performanslarını dinleyebiliyorlardı. 11 Kasım 1881 tarihli bir notta Victor Hugo, ilk kez dinlediği théâtrophone'un keyifli olduğunu yazmıştı. 1884'te Portekiz Kralı Luís I, operaya gidemediği durumlarda bu sistemi kullanmaya karar verdi. Sistemi kurmakla görevlendirilen Edison Gower Bell şirketinin yöneticisi, kurulumun ardından "Ordem de Cristo" nişanıyla ödüllendirildi. Théâtrophone teknolojisi Belçika'da 1884'te, Lizbon'da 1885'te kullanıma sunuldu. İsveç'te telefon üzerinden yapılan ilk opera yayını Stockholm'de Mayıs 1887'de gerçekleştirildi. İngiliz yazar Ouida 1897 tarihli "Massarenes" romanındaki bir kahramanı şöyle anlatıyordu: "Dünyanın modern kadınlarından biri. Bir zırh kadar masraflı ve bir theatrophone kadar karmaşık." Ader'in sistemi 1890'da Paris'te "théâtrophone" adıyla ticari bir hizmet olarak sunulmaya başladı. Bu hizmet, MM. Marinovitch ve Szarvady tarafından kurulan "Compagnie du Théâtrophone (Théâtrophone Şirketi)" tarafından sunuluyordu ve abonelerin tiyatro ile opera gösterilerini dinlemelerini sağlıyordu. Düzenli aralıklarla beş dakikalık haber porgramlarının da yayınlandığı bu sistem, aynı zamanda telefon gazetesinin de ilk örneğini teşkil ediyordu. Şirket otellere, cafélere, kulüplere ve benzer yerlere, jetonla çalışan telefon alıcıları yerleştirdi. Bu telefonlarda 50 santim karşılığı 5 dakikalık yayın dinlenebiliyordu. Düzenli dinleyicilere yönelik olarak, daha düşük ücretli abonelik biletleri de çıkarılmıştı. Bu servise ayrıca evlerden de abone olunabiliyordu. Ünlü Fransz edebiyatçı Marcel Proust, yazışmalarından anlaşıldığı üzere théâtrophone'un devamlı müşterilerindendi. Sisteme 1911'de abone olmuştu. Zaman içinde théâtrophone sisteminde bazı teknolojik iyileştirmeler yapıldı. Örneğin 1913'te geliştirilen "kahverengi röle", ses seviyesinin artırılmasında olumlu sonuçlar verdi. Ancak théâtrophone, radyo yayıncılığı ve fonografın artan popülerliğine karşı koyamadı ve Compagnie du Théâtrophone faaliyetlerini 1932'de durdurdu. Avrupa'nın başka yerlerinde ortaya çıkan benzer sistemler, Budapeşte'de kullanılan Telefon Hírmondó (yaklaşık 1893) ve Londra'da kullanılan Electrophone (yaklaşık 1895) idi. ABD'deki théâtrophone benzeri sistemler ise bir defalık denemelerin ötesine gidemedi. Erik Barnouw'un bildirdiğine göre 1890 yazında Saratoga'daki Grand Union Hotel'de bulunan 800 kişi, Madison Square Garden'da düzenlenen bir konserin telefon hattı üzerinden yapılan yayınını dinledi. Ömer bin Abdülazîz Ömer bin Abdülaziz (), Emevî halifelerinin sekizincisi ve Mervân’ın torunudur. 60 (m. 679)'da yanî Muâviye’nin vefâtı yılında Medine'de (diğer kaynaklara göre de Mısır'da) doğdu. Emevî Devleti'nde kendisinden önce Ömer isimli bir sultan olmamasına rağmen Ömer bin Hattab'ın ardından halife olan ilk Ömer isimli kişi olduğundan dolayı II. Ömer şeklinde anılmaktadır. Sünni Müslümanlar arasında gelen halk hatıralarına göre "Ömer bin Abdülaziz" in İkinci Halife Ömer bin Hattabın torunudur. Buna göre Ömer bin Hattab halkın ne düşündüğünü öğrenmek için tebdilli olarak gezmekte iken, süt satan bir genç kızın annesinin süte su karıştırması emrini dinlemediğini ve ona bundan dolayı serzenişlere geçtiğini gorür. Ertesi gün kızın bu fikirde israr edip etmediğini kontrol etmek için bir memurunu göndererek sütçü kızdan süt satın aldırır ve sütün içine yine su karıştırmadığını görür. Ömer bin Hattab kızı ve annesini halifelik evine çağırır ve aralarındaki anlaşmazlığı duyduğunu söyler. Sütçü kızı ödüllendirmek için ona kendi oğlu Asım ile evlenmeyi kabul etmesini istediğini bildirir. Kız bunu kabul eder ve bu evlilikten çiftin Leyla adını verdikleri bir kızları olur. İşte Ömer bin Hattab'in torunu Leyla "Ömer bin Abdülaziz"in annesidir. 717de (Hicri 99de) halife olan amcası oğlu Süleymân bin Abdülmelik vefât edince, halife oldu. Bu o zamana kadar babadan oğula geçen Emevi halifelik geleneklerine aykırı olduğu için, halifelik görevine seçimle geldiği çok olasıdır. Babası Mısır valisi olunca, Mısır’a gittiler ve oğlunu Medine’ye tahsile gönderdi. Enes bin Mâlik, Abdullah bin Ca’fer Tayyar ve Saîd bin Müseyyib ve başka âlimlerden ders aldı. Babası ölünce amcası olan halife Abdülmelik onu Şam’a getirdi. Kızı Fâtıma’yı ona verdi. Kayınbabası bundan çok geçmeden sonra öldü ve yerine Ömer'in kuzeni I. Velid halife oldu. I. Velid 706 yılında Ömer'i Medine'ye vali olarak atadı. Ömer bu görevde çok yetenekli ve çok âdil bir idareci olduğunu hemen gösterdi. Diğer Emevi valilerinin uygulamadıkları bir şekille Ömer Medine'de bir müşavirler şurası kurup bu şura üyelerini düşüncelerine önem verdiği söylenir. Valisi olduğu eyaletten başkent Şam'a giden şikayetlerin de arkası kesildiği bilinir. Medine'deki adil idareden haberdar olanlar, özellikle Irak'ın valisi olan Haccac bin Yusuf'un şiddetli ve gayriadil idaresinden hoşnutsuz olanlar, Medine'ye göçe başladılar. Bu durum Irak valisinin hoşuna gitmedi ve halife olan I. Velid'e Ömer'i Medine'den alması için baskı yapmaya başladı. I. Velid bu baskılara karşı koyamadı ve Ömer'i 712 yılında Medine valiliğinden geri aldı. Ama bu sırada Ömer'in ünü bütün Müslüman Emevi ülkesine yayılmıştı. Ömer Velidin geri kalan halifeliği sırasında ve onu takip eden Süleymanın halifeliği sırasında hep Medine'de yaşadı. Süleyman bin Abdülmelik kendinin yerine geçecek bir halife namizeti ararken, kendi öz kardeşleri yerine, kendisine çok hürmet ettiği Ömer bin Abdülaziz'i seçti. Ömer onu bu kararında caydırmak istediyse de başarılı olamadı ve 717de Süleyman öldüğü zaman istemediği bir şekilde, Ömer Emevi Halifesi oldu. 717'de Süleyman Mesleme bin Abdülmelik komutasında bir Emevi ordusunu ve donanmasını Konstantinopolis'i (İstanbul) fethetmek için göndermişti. Bu Konstantinopolis'in ikinci Arap Kuşatması da Araplar için başarılı olmamış ve çok uzun sürmesi dolayısıyla ordunun beraberlerinde taşıdıkları ve İstanbul şehri etrafında bulunan kırsal sektörden bulup topladıkları iaşe ve hayvan yemi yetişmemiştir. Bu nedenle Arap ordusu hem açlıktan hem de yem bulamadıkları için atlarını kesip yemek zorunda kalmışlardı. O yıl halife olan Ömer, Mesleme'ye Konstantinopolis kuşatmasıni kaldırıp bütün askerlerini Suriye'ye geri getirmesi emrini verdi ve bu orduya geri dönmek için acele iaşe gönderdi. Mesleme Şam'a döndüğünde halife karşısına bütün ordusuyla çıkmak isteyince Ömer bunu reddetti ve onu görmedi. İkinci defa Mesleme sadece 2000 kişi eşliğiyle geldi ve bu sefer de Ömer'in huzuruna çıkartılmadı. Üçüncü defa Mesleme tek başına olarak geldiğinde Ömer'in huzuruna kabul edildi. O yıl Haccac'ın ölümü valisi olduğu eyalette yaşayan ve onun zulmünü çekmiş olanlar çok büyük sayıda kişi için sanki bağımsızlık kazanıyorlarmış gibi sanki kafesin kapısını açıp serbest bırakılmışlar hissini oluşturdu. Yezid bin Muhalleb Süleyman bin Abdülmelik tarafından Horasan'a vali tayin edilmişti. Onun valiliği sırasında yeresinden birçok şikayet Şam'a aktarılmışdı ama Süleyman bunlarla uğraşamadan öldü. Ömer halifeliği alıralmaz Yezid bin Muhalleb 'e bir mektup yazarak ondan sadakat yemini yapmasını istedi. Bunun için yerine maiyetinden uygun birini Horasan'a vali yardımcısı olarak bırakarak Şam'a gelmesini emretti. Yezid Horasan'ı kendi oğlu Mukhallad'ın idaresine bırakarak yola çıktı ve Dicle üzerinde Vasıt'tan Basra'ya gemiyle geldi. Şam'a varınca tutuklandı. Tutuklu olarak Ömer'in huzuruna getirildi. Yezid Gürgan'da askeri seferler yapmakta iken İslam hukukuna uymayan şekilde ganimet toplamakla suçlanmaktaydı. Ömer 718de Cerrah el Hakemi'yi Horasan valisi tayin etti. Makkalad babasının tutuklu olduğu haberini alınca hızla Şama gelip Ömer'in huzuruna çıktı ama bu görüşmeden birkaç gün sonra Mukhallad hastalandı ve öldü. Yezid bin Muhallab hapis tutulmaya devam edildi; ancak 720de Ömerin vefatından sonra hapis edildiği zindandan kaçmayı başardı. Ömer bu işi görevlerini kötüye kullanan eyalet valilerine bir misal teşkil etmesi için uygulamıştı. Haklarında Şam'a şikayetler gelen birkaç diğer valiyi de görevlerinden aldı. Bunlar arasında gerekenden çok vergi geliri topladığı tespit edilen Horasan'a Ömer'in kendisinin vali tayin ettiği Cerrah El Hakemi'de bulunuyordu. Tabari tarihine göre Ömer, İbn Hatim komutanlığında bir Arap ordusunu Azerbaycan'ı istilaya başlayan Hazar Türklerini geri püskürtmek için gönderdi. Ölmeden hemen önce Hariciler isyanı tehlikesiyle karşılaştı ve karşılıklı müzakereleri silahlı isyan bastırmaya tercih ederek iki Harici temsilcisi ile şahsen görüşmelere başladı. 719'da ileride ilk Abbasi halifesi olarak Emevileri halifelikten uzaklaştıracak olan Es-Seffah'ın babası Muhammed bin Ali bin Abdullah bin Abbâs Emeviler aleyhine yörel propaganda kampanyasını uygulamaya başladı. Halkın her tabakasına karşı yakın tutumu ve özellikle fakirler ve alt tabakadaki halka yararlı reformlar uygulaması Emevi başkentindeki üst tabakayı çok kızdırmakta ve onların düşmanlığını çekmekte idi. Sonunda Ömer'in bir kölesini kandırarak onun yemeğine zehir koydurmayı ve onu ölümcül olarak zehirlemeyi başardılar. Ömer ölüm yatağında bu komployu öğrendi ve zehiri kendine veren köleyi affetti. Ama komployu hazırlıyan diğer kişileri yakalatarak İslam hukukuna göre öldürmeye azmettirme suçundan dolayı ödemeleri gerekli olan yüksek ceza-î tazminatları toplattırdı ve bu meblağları devlet hazinesine verdi. Olasılıkla 10 Şubat 720de (Hicri 101?) daha 40 yaşlarında iken Halep'te öldü. Yerine halife olarak kuzeni II. Yezid geçti. Beyaz, ince ve nâzik yüzlü, zâıf, güzel, sakallı, tatlı ve sevimli idi. Biniciliğe çok meraklıydı. Emevi halifeleri arasında Velid bina inşa edici ve sanatkar ruhlu bir hükümdar; Süleyman haremine ve kadınlara düşkünlüğü ile ünlü idi; onları takip eden Ömer ise çok dindar ve lüks yaşamadan hiç hoşlanmayan bir halife olarak ün aldı. Sarayını Süleyman'ın ailesine bırakıp, mütevazı bir evde yaşamaya başladı. Giysileri o kadar basit keten ve pamuktandı ve o kadar süsten noksandı ki görenler kendini bir uşak sayabilirlerdi. Karısını haremde ziyarete gelen bir misafir kadının halife karısının yakınında bahçenin duvarını tamir eden yamalı elbiseli ve uşak kılıklı bir erkeğin bulunmasına sinirlenip halife karısını "Sen Allahtan utanmuyor musun? Nasıl olup da bu amele yanında örtünmeden durabiliyorsun?" diye azarlamış olduğunun; ama bu amele gibi çalışan kişinin Halifenin kendisi olduğunu öğrenince çok utandığının hikâyesini tarihler yazmıştır. Gerçekten dürüstlüğü ve cömertliği hakkında söylenen hikâyeler de zamanımıza kadar gelmiştir. Emevi idarecilerinin el koydukları arazileri fakir çiftçiye dağıtmış ve bu nedenle bu toprakları tapu almadan kullanan üst tabakanın kızgısına hedef olmuştur. Bir rüşvet olarak kabul edilebilir diye nadiren hediye kabul ederdi. Bir halife kızı, diğer halifenin kızkardeşi ve son olarak kocası halife olan, karısının mücevheverden takılarını devlet hazinesine bağışlamasını telkin etmiştir. Şeriat kurallarının daha katıca uygulanması için tedbir aldırmıştır. Şam'da Büyük Emevi Cami içinde bulunan ve caminin eski katedral olma zamanından kalmış ve çiçekli bahçeleri tasvir eden mücehveratlı mozaikleri kırdırıp kaldırtmak üzere iken, bu mozaikların Bizans imparatorlarını gıpta ettirdiğini duyunca bu kararından vazgeçmiştir. Muâviye’nin vefâtından sonra, Emevi idaresindeki ülkelerde Cuma hutbelerinde Dördüncü Halife Ali bin Ebu Talib'e la’net okumak âdet olmuştu. Bu gelenek Müslim bin Haccac tarafından toplanan Sahih-i Müslim hadislerinde bulunmakta ve açıklanmakta idi. Şiiler tarafından yazılan tarihlerde bu lanetleme devamlı olarak Sünni adetlerinden şikayet konusu olarak geçmektedir. Ömer halife olunca, bu âdeti kaldırdı. Ömer Cuma hutbesinden bu laneti kaldırdı ve yerine Kuran'dan belirlenen bir ayetin okunması kararı aldı. Hatta Ehli–Beyt imamı İmam Muhammed Bakır'a Fatıma evlatlarına hakları olduğu için Fedek arazisini geri vermiştir. Bu hareketleri Emevi saray mensupları tarafından çok fena olarak karşılandı, ama Ömer bu kararını inatla değiştirmedi. Şam'da kadın ve erkeklerin birlikte gittikleri içkili yerleri ve hamamları kapattırdı. İslam dinini kabul ettikten sonra bile daha önce bir zımmi oldukları bahanesiye birçok yeni din değiştirmiş Müslüman'dan cizye vergisi alınmaktaydı. Ömer İslam'ı kabul etmiş olan kimseden cizye vergisi alınmaması hakkında bir yasa çıkarttı. USNS Comfort (T-AH-20) USNS "Comfort" (T-AH-20) ABD Deniz Kuvvetleri'ne bağlı, Mercy sınıfı bir hastane gemisidir. Cenevre Sözleşmesi hükümleri uyarınca USNS "Comfort" ve mürettebatı silah ve mühimmat taşımamakta olup gemiye ateş açılması savaş suçu olarak değerlendirilir. Kardeş gemisi USNS "Mercy" (T-AH-19) gibi "Comfort" da başta petrol tankeri olarak inşa edilmiş ve SS "Rose City" adıyla San Diego'da denize indirilmiştir. 1 Aralık 1987 tarihinde hastane gemisi olarak Deniz Kuvvetleri'ne devredilen "Comfort"'un görevi savaş ve diğer operasyonlarda Amerikan görev güçlerine acil ve kapsamlı sağlık hizmeti ulaştırmaktır. Bu bağlamda "Comfort", denizaşırı görev yürüten Deniz, Deniz Piyade, Kara ve Hava güçleri ile sefer halindeki amfibi taarruz ve diğer görev birimlerine hizmet vermektedir. Ayrıca, ABD Hükûmeti tarafından uygun görüldüğü takdirde ulusal ve uluslararası insani yardım görevlerinde de kullanılabilmektedir. USNS "Comfort", beş gün içerisinde göreve çıkmaya hazır şekilde Baltimore limanında konuşlanmıştır. I. Körfez Savaşı boyunca "Comfort", Kuveyt'e yakın olmak amacıyla Suudi Arabistan'ın Hafji kenti açıklarında konuşlanmıştır. 12 Mart 1991 tarihinde ABD'ye dönüş yolculuğuna başlayan gemi, 15 Nisan 1991 tarihinde Baltimore limanına varmıştır. Görevi boyunca "Comfort" yaklaşık 65.000 km (35.000 mil) yol katetmiş ve 11 milyon litre (yaklaşık üç milyon galon) yakıt tüketmiştir. 8.000'den fazla ayakta hastaya hizmet veren gemi, USS "Iwo Jima" (LPH-2) amfibi taarruz gemisinde meydana gelen bir kaza sonucu yaralananlarla birlikte toplam 700 yataklı hastaya da hizmet vermiştir. Yine savaş boyunca gemide 337 cerrahi müdahale gerçekleştirilmiş, 141'i bilgisayarlı tomografi olmak üzere 1.340 radyoloji tetkiki yapılmış, 1.600 gözlük ve 7.000 reçeteye karşılık gelen ilaç dağıtılmış, 2.100 helikopter iniş-kalkışı gerçekleştirilmiştir. "Comfort", 11 Eylül 2001 günü Dünya Ticaret Merkezi ve Pentagon'a gerçekleştirilen terörist saldırılardan saatler sonra teyakkuza geçirilmiş ve ertesi gün New York'a hareket etmiştir. 14 Eylül günü New York limanına varan "Comfort", burada 250 yataklı bir sahra hastanesi olarak hizmet vermiştir. Sefer boyunca 500'den fazla yardım görevlisine sağlık hizmeti sunulmuş, yine 500'den fazla yardım görevlisine stres sonrası psikolojik destek ve danışma hizmeti verilmiştir. 26 Aralık 2002 tarihinde yeniden teyakkuz emri verilen "Comfort", 6 Ocak 2003 günü Amerikan Ordusu Merkez Kuvvetler Komutanlığı (CENTCOM) faaliyet bölgesine doğru yola çıkmıştır. Diego Garcia üssünde takviye sağlık personelinin katılımını takiben gemi Basra Körfezi'ne hareket etmiş ve burada 56 gün boyunca Irak Savaşı'nda yaralanan Amerikan personeli ve Iraklı sivillere ileri sağlık hizmeti vermiştir. Sefer boyunca 800'den fazla helikopter iniş-kalkışı gerçekleştirilen "Comfort"'ta ayrıca 590 cerrahi müdahale ve 600 ünite kan nakli de gerçekleştirilmiştir. 7.000'den fazla radyoloji tetkiki yapılan gemide 200'ü Iraklı siviller olmak üzere toplam 700'e yakın hasta tedavi edilmiştir. Katrina Kasırgası'nın yol açtığı insani felaketin etkilerinin azaltılması çabalarına katkı sağlamak amacıyla "Comfort", yalnızca iki günlük bir hazırlığı takiben 2 Aralık 2005 tarihinde Pascagoula, Mississippi ve New Orleans'a doğru yola çıkmıştır. İki kentte toplam 1.956 felaketzedeye hizmet veren gemi, yedi hafta sonra Baltimore'a dönmüştür. 8 Ağustos 2008 günü Gürcistan askeri birliklerinin ayrılıkçı Güney Osetya Özerk Bölgesi'ne gerçekleştirdiği saldırıya Rusya'nın karşılık vermesiyle başlayan ve sekiz gün süren savaşın ardından Gürcistan ve Güney Osetya'da zarar gören sivillere tıbbi ve insani yardım ulaştırılması amacıyla NATO bünyesinde bir görev gücü kurulması gündeme gelmiştir. ABD Hükümeti, bu güce "Comfort" ve kardeş gemisi "Mercy"'nin de dahil olmasını teklif etmiş, ancak söz konusu iki geminin Montrö Sözleşmesi hükümleri uyarınca Karadeniz'e kıyısı olmayan devletlerin askeri gemileri için belirlenen sınırdan (azami 15.000 Metrik Ton) çok daha ağır olması sebebiyle Türkiye gemilerin Çanakkale ve İstanbul boğazlarından geçişine izin vermemiştir. İki ülke arasında yapılan görüşmelerden de olumlu bir sonuç çıkmaması sebebiyle ABD söz konusu güce daha hafif olan USS "McFaul" (DDG-74) destroyeri ve USS "Mount Whitney" (LCC-20) komuta gemisiyle iştirak etmeye karar vermiştir. Gemilerden ilki 22 Ağustos 2008 tarihinde boğazlardan Karadeniz'e geçiş yapmıştır. USS "Comfort" web sayfası (İngilizce) Katil & Maktûl Katil & Maktül, Yüksek Sadakat'ın ikinci stüdyo albümü. Aktau HavalimanÄ± Aktau Havalimanı, Kazakistan'nın Aktau şehrinde olan bir havalimanı (IATA: SCO, ICAO: UATE). USS Mount Whitney (LCC-20) USS "Mount Whitney" (LCC-20) ABD Deniz Kuvvetleri'ne bağlı Blue Ridge Sınıfı bir Komuta Gemisi'dir. Amerikan 6. Filosu'nun komuta ve kontrol gemisi görevini yürüten "Mount Whitney" aynı zamanda merkezi Lizbon'da bulunan NATO Müttefik Kuvvetler Komutanlığı ve NATO Taarruz Gücü Komutanlığı bünyesinde de hizmet vermektedir. Yapımına 8 Ocak 1969 tarihinde başlanan gemi, adını Kaliforniya'daki Sierra Nevada sıradağlarının en yüksek noktası olan 14.505 ft yükseklikteki (yaklaşık 4422 m) Whitney Dağı'ndan almıştır. Bugüne kadar inşa edilen en gelişmiş komuta ve kontrol gemisi olarak görülen "Mount Whitney", dünya üzerindeki herhangi bir noktayla HF, UHF, VHF, SHF ve EHF dalga tiplerinde şifreli bilgi alışverişi yapabilecek donanıma sahiptir. 1994 yılında ABD'nin Haiti'ye gerçekleştirdiği askeri müdahaleye katılan "Mount Whitney", 2002 yılının Kasım ayında Irak Savaşı'nda görev yapmak üzere Basra Körfezi'ne intikal etmiştir. 2004 yılında mürettebatına ilk defa sivil denizcilerin de katıldığı "Mount Whitney" aynı zamanda ABD Deniz Kuvvetleri'nin mürettebatında kadınlara daimi olarak yer verilen ilk gemisi olma özelliğine de sahiptir. 2005 yılından itibaren Amerikan 6. Filosu'nun komuta ve kontrol gemisi görevini yürüten "Mount Whitney", 2008 Güney Osetya Savaşı sonrasında Gürcistan ve Güney Osetya'daki sivillere tıbbi ve insani yardım ulaştırılması amacıyla oluşturulan NATO görev gücünde de yer almaktadır. USS "Mount Whitney" web sayfası (İngilizce) Maxi Priest Max Alfred Elliott veya bilinen adıyla Maxi Priest, (d. 10 Haziran 1960) ünlü Jamaika asıllı İngiliz reggae sanatçısıdır. Jamaika asıllı bir İngiliz ailenin dokuz çocuğundan sekizincisi olarak 1960'ta dünyaya gelen Elliott, gospel, reggae, R&B ve pop müzik dinleyerek büyümüştür. Amcası reggae müziğin simgelerinden Jacob Miller olan Elliott, müzik hayatına 1982'de Londra'da şarkı söylerek başlamıştır. Sonrasında 1985'te ilk albümü "You're Safe"i yayınlayan Maxi Priest, "lovers rock" adı verilen bir türün de en iyi örneklerini vermeye başlamıştır. Sanatçı kimi zaman reggae ve lovers rock dışında R&B ve pop'a yönelmiş olsa da, bu özgün tarzıyla her kariyeri boyunca hep gündemde kalmıştır. Sanatçı 1990'daki "Close to You" adlı eserinin zirveye oturmasıyla beraber, UB40 ile birlikte, ABD listelerinde zirveye oturan iki İngiliz reggae oluşumundan biri olmuştur. Mercy sınıfı hastane gemisi "Mercy" sınıfı ABD Deniz Kuvvetleri tarafından "San Clemente" sınıfı süpertankerlerden dönüştürülerek hizmete sokulan hastane gemilerinin genel adıdır. Bu sınıfa ait iki gemi de 2008 yılı itibarıyla aktif hizmettedir: USNS Mercy (T-AH-19) USNS "Mercy" (T-AH-19) ABD Deniz Kuvvetleri'ne bağlı, Mercy sınıfı bir hastane gemisidir. Cenevre Sözleşmesi hükümleri uyarınca USNS "Mercy" ve mürettebatı silah ve mühimmat taşımamakta olup gemiye ateş açılması savaş suçu olarak değerlendirilir. Kardeş gemisi USNS "Comfort" (T-AH-20) gibi "Mercy" de başta petrol tankeri olarak inşa edilmiş ve SS "Worth" adıyla San Diego'da denize indirilmiştir. 8 Kasım 1986 tarihinde hastane gemisi olarak Deniz Kuvvetleri'ne devredilen "Mercy"'nin görevi savaş ve diğer operasyonlarda Amerikan görev güçlerine acil ve kapsamlı sağlık hizmeti ulaştırmaktır. Bu bağlamda "Mercy", denizaşırı görev yürüten Deniz, Deniz Piyade, Kara ve Hava güçleri ile sefer halindeki amfibi taarruz ve diğer görev birimlerine hizmet vermektedir. Ayrıca, ABD Hükümeti tarafından uygun görüldüğü takdirde ulusal ve uluslararası insani yardım görevlerinde de kullanılabilmektedir. USNS "Mercy", beş gün içerisinde göreve çıkmaya hazır şekilde San Diego limanında konuşlanmıştır. "Mercy", ilk seferine 27 Şubat 1987 tarihinde Filipinler'e tıbbi ve insani yardım götürmek maksadıyla çıkmıştır. Bu sefer boyunca yedi limanda demirleyen "Mercy", toplamda yaklaşık 63.000 ayakta ve 1.000 yataklı hastaya hizmet vermiştir. 9 Ağustos 1990 tarihinde Körfez Krizi sebebiyle teyakkuza geçirilen "Mercy", altı gün sonra Körfez Savaşı'na katılmak üzere Basra Körfezi'ne doğru yola çıkmış ve 15 Eylül'de bölgeye ulaşmıştır. Altı ay süren sefer boyunca 690 hasta ve yaralı tedavi edilmiş, ayrıca 300'e yakın cerrahi müdahale gerçekleştirilmiştir. Tedavi edilenler arasında savaş sırasında Irak tarafından esir alınan ve savaşın bitimini takiben iade edilen 21 Amerikalı ve iki İtalyan askeri de bulunmaktadır. 26 Aralık 2004 günü Hint Okyanusu'nda meydana gelen ve Hindistan, Endonezya, Tayland ve diğer Güneydoğu Asya ülkelerinde yaklaşık 100.000 kişinin ölümüne yol açan deprem ve tsunami felaketinin ardından bölgeye tıbbi ve insani yardım gönderilmesi amacıyla "Mercy" 5 Ocak 2005 tarihinde yola çıkmıştır. "Mercy" son seferine "2008 Pasifik İşbirliği" görevi kapsamında 1 Mayıs 2008 tarihinde çıkmıştır. Sefer boyunca Avustralya, Şili, Kanada, Japonya gibi pek çok ülkeye uğrayan gemi, Burma'da yaşanan kasırga felaketinin ardından bölgeye gönderilmek istenmiş, ancak bu karardan vazgeçilmiştir. 10 Haziran 2008 günü "Mercy"'ye bağlı helikopterlere Filipinler'in Mindanao bölgesi üzerinde ateş açılmış, bunun sonucunda insani yardım görevlerine bir süre ara verilmiştir. Kuyulusebil, Sarayönü Kuyulusebil, Konya ilinin Sarayönü ilçesine bağlı bir mahalledir. Konya merkezine 99 km, Sarayönü merkezine 48 km uzaklıktadır. Yerleşim yerinin köy tüzel kişiliği alması ile birlikte köyün tüzel kişiliğini temsil etmesi için köy muhtarlık seçimleri de yapılmaktadır. USS McFaul (DDG-74) USS "McFaul" (DDG-74), ABD Deniz Kuvvetleri'ne ait Arleigh Burke sınıfı bir muhriptir. 1998 yılında hizmete giren gemi, ismini 1989 yılında Panama'da görev yaparken hayatını kaybeden SEAL timi mensubu Donald L. McFaul'dan almaktadır. "McFaul", 2008 Güney Osetya Savaşı sonrasında Gürcistan ve Güney Osetya'daki sivillere insani yardım ulaştırmak için kurulan NATO görev gücüne katılan iki Amerikan savaş gemisinden biridir. Mercy sınıfı yüksek tonajlı hastane gemisi USNS "Comfort"'un Montrö Sözleşmesi hükümleri uyarınca Çanakkale ve İstanbul boğazlarından geçişine izin verilmemesi sonucunda bu görevi komuta gemisi USS "Mount Whitney" ile beraber üstlenen "McFaul", 22 Ağustos 2008 günü NATO görev gücünü oluşturan diğer gemilerle birlikte boğazlardan Karadeniz'e geçiş yapmıştır. USS "McFaul" internet sayfası (İngilizce) Sanal konsol Sanal konsol (ya da sanal uçbirim), bilgisayar işlemede ve Unixware, Linux ve BSD gibi bazı işletim sistemlerinde, klavye ve ekran arasında yaratılmış kavramsal bir bağ arayüzüdür. Sistem konsolu kullanıcının birbirinden bağımsız arayüzleri görebilmek için sanal konsolları değiştirmesine olanak sağlayan tek bir konsoldur. Sanal konsollar en az 1980'lerdeki Xenix'e kadar uzanır. Genel olarak Linuxta, ilk altı konsol Unix kabuğuna giriş istemi sağlayan bir yazı uçbirimine sahiptir. Görsel X Pencere Sistemi yedinci sanal konsolda çalışır. Linuxta, bu değiştirme işlemi "Alt tuşu" ile bir fonksiyon tuşuna basılarak yapılır—örneğin "Alt+F1", 1 numaralı sanal konsola erişimi sağlar. "Alt+Sol ok" bir önceki sanal konsola ve "Alt+Sağ ok" da bir sonraki sanal konsola geçişi sağlar. X Pencere Sisteminden başka bir konsola çıkmak için, "Ctrl+Alt+fonksiyon tuşu" tuş bileşimini kullanmak gerekir. (Bunun yanında kullanıcılar bu öntanımlı tuş bileşimlerini değiştirebilirler.) Günümüzde çoğu uygulama X Pencere Sistemi içerisinde görsel yerini aldığı ve yazısal programlar uçbirim penceresi içinde çalıştırılabildiği için sanal konsollara duyulan ihtiyaç azalmıştır. Eğer hızlı kullanıcı değiştirme ya da farklı X sunucular üzerinde X programların hatalarını ayıklamak için birden fazla X Pencere Sistemi girişinin paralel çalışması gerekirse, genellikle her X oturumu ayrı bir sanal konsolda çalışır. GNU Ekranı bir yazısal giriş ile farklı yazısal programı değiştirebilir. Bunun yanında FrameBuffer UI, Y Pencere Sistemi ve Fresco gibi görsel arayüzler de kullanılmaktadır. Sanal konsollar /dev/tty1, /dev/tty2 gibi özel aygıt dosyaları şeklinde gösterilirler. Buna ek olarak /dev/console, /dev/tty ve /dev/tty0 gibi özel dosyalar da vardır. (vcs ("virtual console screen") ve vcsa ("virtual console screen with attributes") gibi modelleri kullanan aygıtlarla kıyasla; codice_1 and codice_2 gibi. ) Sanal konsollar ve özellikleri "init" tarafından okunan /etc/inittab dosyasından değiştirilebilir—örnek olarak bu program, birçok sanal konsol için "getty" giriş istemi işlemini başlatır. X Pencere Sistemi de bir X görüntü yöneticisi tarafından /etc/inittab dosyasından değiştirilebilir. Sanal konsollara ulaşmak için kullanılan programlar basit olarak aşağıdakileri içerir: "startx" adlı program X Pencere Sistemini yeni bir sanal konsol üzerinde başlatır. Aynı zamanda konsoldan başlatılabilecek LinuxTV ve MPlayer gibi başka görsel programlar da vardır. Programlar sanal konsollara özel aygıt dosyalarıyla erişebilirler. Yazısal girişte, dosyaya yazma işlemi sanal konsol üzerinde yazı olarak gösterilir. Dosyadan okuma işlemi ise sanal konsola yine yazı olarak çıkar. Diğer yazısal uçbirimler gibi, proramın kullanabileceği özel çıkış serileri, kontrol karakterleri ve codice_3 işlevleri(fonksiyonları) da vardır. Daha karmaşık işlemler için programlar konsol ve uçbirim özel "ioctl" sistem çağrılarını kullanabilir. Çizgesel(grafik) programlar; DirectFB, DRI, SDL ya da daha ilkel SVGALib gibi kütüphaneleri kullanabilirler. Unix iş istasyonları, örneğin Sun ya da Silicon Graphics tarafından yapılanlar, sanal konsol içermezler. Konsolun tek amacı sistemi onararak çizgesel(grafik) ortamın başlatılabilmesidir. Sun Niagara tabanlı sunucuları Mantıksal Alan ile sanallaştırma yürüterek "Kontrol alanından" sanal konsol hizmeti alırlar. Saint-Germain-des-PrÃ©s Saint-Germain-des-Prés, Paris'teki ünlü semt. İsmini kalbindeki Saint Germain kilisesinden alan semt, aynı isimde çok uzun bir bulvara sahiptir ve Paris'in 6. bölgesinde bulunur. Saint Germain bulvarında ve çevresindeki şık sokaklarda Café de Flore, Café Les Deux Magots, Café Bonaparte gibi dünyaca ünlü kafeler ve Relais de l'Entrecôte gibi Brasserie Lipp gibi çok turistik restoranlar bulunur. Ayrıca birbirinden ünlü mağazalar da bu semtte bulunur. 542 yılında başlamış yerleşimiyle en eski tarihe sahip bölgedir. MÃ©lissa Theuriau Mélissa Theuriau (d. 18 Temmuz 1978; Échirolles, Isère) Fransız gazeteci ve televizyon sunucusudur. Mesleğini Fransız kanalı M6'da sürdürmektedir. Ayrıca UNICEF bünyesinde, eğitim hayatına devam eden kız çocukları için düzenlenen yardım kampanyalarında etkin şekilde görev almaktadır. Peugeot Partner Tepee Peugeot Partner, Peugeot'un ticari aracıdır. Partner'in ikinci versiyonu, 2002 yılında üretmeye başlayacak olan Karsan, dünya pazarlarının talebinin karşılanacağı tek merkez olması nedeniyle hem de üretim hem de ihracat üssü haline geldi. Partner'in ilk versiyonu 2 Nisan 1996 tarihinde ilk duyurusu yapılmış, 22 Ağustos 1996'da satışa sunulmuştur. Partner'in ikinci versiyonu 16 Eylül 2003 tarihinde ilk duyurusu yapılmış, 27 Ekim 2003'te satışa sunulmuştur. 2 Haziran 2007'de ilk duyurusu yapılmış, 31 Temmuz 2007 tarihinde Partner ismi değişerek "Partner Tepee" adı ile satışa sunulmuştur. Anhui Anhui (Çince: 安徽 "Ānhuī") Çin'in bir eyaletidir. Yangtze Nehri ile Huaihe Nehri havzaları arasında Çin'in doğu bölgesinde yer alan eyaletin doğusunda Jiangsu, güneydoğusunda Zhejiang, güneyinde Jiangxi, güneybatısında Hubei, kuzeybatısında Henan ve kuzeyinde Shandong eyaletleri bulunur. Eyalet başkenti Hefei'dir. Ayrıca en küçük eyaletlerinden biridir. "Anhui" adı, güney Anhui'de bulunan Anqing ve Huizhou (şimdi Huangshan) şehirlerinden gelir. Anhui için kullanılan kısaltma "Wan"'dır. Bu ismin kökeni tarihte aynı bölgede kurulmuş olan Wan devletine dayanmaktadır. Ayrıca Wan Dağı ve Wan Nehri'de eyalette yer alır. Anhui Eyaleti 17 alt bölgeye ayrılır. I'm Real (Jennifer Lopez şarkısı) "I'm Real", Amerikalı şarkıcı Jennifer Lopez'in bir şarkısı. Lopez'in "J. Lo" adındaki ikinci stüdyo albümünden çıkan dördüncü teklisidir. Şarkının bir de Ja Rule vokallerinin yer aldığı "I'm Real (Murder Remix)" adlı bir düzenleme sürümü bulunmaktadır. Bu remix, "J. Lo" albümünün özel basımında, "" albümünde ve Ja Rule'nin üçüncü albümü "Pain Is Love"'da yer almıştır. Remixin altyapısında Rick James tarafından yazılan Mary Jane Girls'ün 1983 çıkışlı şarkısı "All Night Long"dan örnekler bulunmaktadır. Ayrıca Murder Remix'te Ashanti vokalleri de yer almaktadır. Şarkı, "Billboard" Hot 100'de 8 Eylül 2001 tarihinde 1 numaraya ulaşmıştır ve beş hafta listenin bir numarasındaki yerini korumuştur. FIFA Kulüpler Dünya Kupası FIFA Kulüpler Dünya Kupası, altı konfederasyona bağlı şampiyonlar liglerinin şampiyonları arasında oynanan kıtalararası turnuvadır. İlk FIFA Kulüpler Dünya Kupası 2000 yılının Ocak ayında Brezilya'da gerçekleşti. Buna paralel olarak 1960 yılından beri düzenlenen, Güney Amerika'daki Libertadores Kupası şampiyonu ve Avrupa'daki UEFA Şampiyonlar Ligi şampiyonunun arasında oynanan tek maçlı Kıtalararası Kupa devam etmekteydi. 2005 yılında Kıtalararası Kupa ile FIFA Kulüpler Dünya Kupası, "FIFA Kulüpler Dünya Kupası" adı altında birleştirildi. Turnuva kazanını resmi olarak, Dünya Şampiyonu olarak kabul edilir. Turnuva, 2001 ile 2004 arasında başta International Sport and Leisure anlaşamaması ve çeşitli sebeplerden dolayı düzenlenmedi. 2005 Kulüpler Dünya Kupasıyla birlikte her sene düzenlendi ve Brezilya, Japonya, Birleşik Arap Emirlikleri ile Fas ev sahipliğini üstlendi. FIFA Dünya Kulüpler Kupası'nın itibari, futbol dünyasının farklı yerlerinde oldukça farklı algılanıyor; Avrupa'nın çoğunda ilgi çekmesine çalışırken, Brezilya ve Arjantin'de hararetli tartışmaların hedefi durumundadır. 2018 senesine kadar, yaklaşık iki hafta süren ve tek maçlı eliminasyon sistemi uygulanan turnuvaya senenin Asya Şampiyonlar Ligi şampiyonu, Afrika Şampiyonlar Ligi şampiyonu, Kuzey Amerika'da düzenlenen CONCACAF Şampiyonlar Ligi şampiyonu, Güney Amerika'da düzenlenen Copa Libertadores, Okyanus kıtası organizasyonu OFC Şampiyonlar Ligi şampiyonu, UEFA Şampiyonlar Ligi şampiyonu ve ev sahibin ülkenin yerel lig şampiyonu olmak üzere yedi takım katılmaktadır. İlk turda OFC Şampiyonlar Ligi şampiyonu ile ev sahibinin yerel lig şampiyonu Play-Off oynar ve kazanan çeyrek finale yükselir. Asya, Afrika ve Kuzey Amerika şampiyonları direkt olarak çeyrek finale, Avrupa ve Güney Amerika şampiyonları ise direkt yarı finalden katılır. 15 Mart 2019 tarihinde FIFA, yeni formatı ve takvimi onayladı. 31 Mayıs ile 8 Haziran'daki 2022 Dünya Kupası Elemeleri ve 2021 UEFA Uluslar Ligi Finalleri'den sonra FIFA Kulüpler Dünya Kupası 17 Haziran ile 7 Temmuz arasında gerçekleştirecek ve turnuvanın genişletilmesi 2021 senesinde gerçekleştirecek. Real Madrid, dört kez kupayı kazanarak en başarılı takımdır. Son şampiyon Real Madrid, turnuvayı üst üste üç kere turnuvaya kazanarak, bunu başaran ilk takım olmuştur. Ain't It Funny (Murder Remix) "Ain't It Funny (Murder Remix)", Jennifer Lopez, Cory Rooney, Ja Rule, Caddillac Tah, Irv Gotti ve 7 Aurelius tarafından Lopez'in remix albümü "" için yazılan şarkıdır. 2002 yılında albümün ilk teklisi olarak yayımlanmıştır. Ayrıca şarkı, 2002 çıkışlı toplama albüm "Irv Gotti Presents: The Inc." ve Ja Rule'nin greatest hits albümü "Exodus"'ta da yer almaktadır. Ja Rule ve Cadillac Tah vokalleri de bulunan şarkı, "Billboard" Hot 100'de 1 numaraya erişerek, Lopez'in listede zirve yapan üçüncü şarkısı olmuştur. Ve ayrıca Birleşik Krallık'ta 4 numara olmuştur. Parçada Craig Mack'in 1994 çıkışlı hiti "Flava in Ya Ear"dan örnekler bulunmaktadır. Tom Daley Tom Daley (d. 21 Mayıs 1994, Plymouth), 10 metre kule atlamada yarışan İngiliz kule atlayıcı. Plymouth Dalış Kulübü sporcusu 7 yaşında dalmaya başlamıştır. Antrenörü Andy Banks'tir. Senkronize atlamada partneri Blake Aldridge'dir. Eski partneri Callum Johnstone'dur. Mayıs 2008'de FINA'nın 10 metre kule atlama erkekler kategorisinde 6. sıradadır. Temmuz 2008'de 17. sıraya düşmesinin nedeni son FINA Grand Prixlere katılmamasıdır. 2008 Yaz Olimpiyatları'nda 10 metre kule atlama ve 10 metre senkronize yarışlarında Büyük Britanya'yı temsil etmiştir. Finallere katılmaya hak kazanıp 7. olmuştur. TIME dergisinde 2008 Yaz Olimpiyatları'nda izlenmesi gereken 100 sporcu arasından 63. sıradadır. Londra 2012 yaz olimpiyat oyunlarında ülkesine bronz madalya kazandırmıştır Dustan Lance Black ile evlidir. Need for Speed: Undercover Need for Speed: Undercover, Need for Speed serisinin 12. oyunudur. Bu oyunu EA Black Box geliştirmiş ve Electronic Arts yayınlanmıştır. Undercover, 2008'in nisan ayında çıkmıştır. Oyundaki temel görevler 'taki gibi şehir içinde yasa dışı yarışmak ve polislerden kaçmaktır. Oyunun PC (Avrupa) için çıkış tarihi 14 Kasım 2008 olarak belirlenmiştir. Bütün konsollar için çıkarılan bu oyunda; serinin bir önceki oyunu 'in aksine pist yarışları değil sokak yarışları bulunur, araçların aldığı hasar araçların performansını etkilemez ve direksiyon tepkileri daha yumuşaktır. Oynayış ve araçların sürüşü, Need for Speed oyunlarından Most Wanted ve 'a benzer. Araç sesleri ProStreet ile aynıdır. A.J. Cronin Archibald Joseph Cronin (d. 19 Temmuz 1896, İskoçya - ö. 6 Ocak 1981, İsviçre), İskoç romancı. Hetag Gazyumov Xetaq Qozyumov (d. 24 Nisan 1983, Alagir), Azeri serbest güreşçi. 1.80 m. boyunda, 96 kg.dır. Pekin 2008 Yaz Olimpiyatları kapsamında 21 Ağustos günü erkekler 96 kg serbest güreş yarışmalarının ilk turunda Polonyalı Mateusz Gucman'ı 3-0 yenmiştir. 2. turda Fransız rakibi Vincent Aka Akesse'i 3-0 mağlup etmiştir. Çeyrek finallerde Azeri asıllı Özbek Kurban Kurbanov'u 3-0 yenip yarı final elemelerine katılmaya hak kazanmıştır. Rus rakibi Şirvani Muradov'a 3-1 mağlup olan sporcu 3.lük karşılaşmasında Ukraynalı rakibi Georgii Tibilov'u 3-0 mağlup ederek bronz madalya elde etmiştir. 2008-09 Türkiye Kupası 2008-09 Türkiye Kupası Türkiye Kupası turnuvasının 47. organizasyonudur. Türkiye Futbol Federasyonu tarafından düzenlenmiş olan turnuvanın 2008-2009 şampiyonu İzmir Atatürk Stadyumu'nda oynanan final maçına Fenerbahçe'yi Bobô(2), Filip Hološko ve Yusuf Şimşek'in golleriyle 4-2 yenen Beşiktaş olmuştur. Böylece Beşiktaş 8. kez Türkiye Kupası'nı kazanmıştır. Kupanın gol kralı 7 golle Beşiktaşlı Bobô olmuştur. Bobô aynı zamanda TFF tarafından final maçının yıldızı/en değerli oyuncu seçilmiştir. 1. Kademe müsabakaları kura çekimi, 22 Ağustos 2008 tarihinde İstanbul'da yapıldı. Müsabakalar, eşleşmeye göre ilk takımın sahasında tek maçlı eliminasyon şeklinde 3 ve 4 Eylül 2008 tarihlerinde oynandı. 2. Kademe müsabakaları kurası, 12 Ağustos 2008 tarihinde İstanbul'da çekildi. Müsabakalar, eşleşmeye göre ilk takımın sahasında tek maçlı eliminasyon şeklinde 24 ve 25 Eylül 2008 tarihlerinde oynandı. Yarı final kura çekimleri 18 Şubat 2009 tarihinde İstanbul'da yapılmıştır. Yarı final eşleşmeleri iki maç üzerinden oynanmıştır. İlk maçlar 3 ve 4 Mart 2009, ikinci maçlar 21 ve 22 Nisan 2009 tarihlerinde oynanmıştır. Final karşılaşması tek maç üzerinden 13 Mayıs 2009 tarihinde saat 20.00'da İzmir'de, İzmir Atatürk Stadyumu'nda oynanmıştır. Final maçı; Lig TV ve Show TV'den naklen yayınlanmıştır. Felipe Felipe, İspanyol bir isim. Ayrıca aşağıdaki insanların isimleridir: VI. Felipe VI. Felipe (d. 30 Ocak 1968, Madrid), Mevcut İspanya kralı. I. Juan Carlos ve İspanya Kraliçesi Sofía'nın üçüncü çocuğu ve ilk oğlu. 19 Haziran 2014 tarihinde babası I. Juan Carlos'un tahttan feragat etmesi üzerine veliaht olarak tahta çıktı. Serhat BalcÄ± Serhat Balcı (d. 15 Mart 1982, İstanbul), Türk güreşçi. Aslen Samsun Ladik’li. 1998 Yıldızlar Dünya Şampiyonu. 2001 Gençler Avrupa şampiyonu. 2005 Büyükler Avrupa Şampiyonası'nda gümüşü, 2007 Avrupa Şampiyonası'nda bronzu bulunmaktadır. 2007 Dünya Güreş Şampiyonası'nda 5., 2008 Avrupa Şampiyonası'nda 8. 2008 Dünya Şampiyonası 3. 2011 Dünya Güreş Şampiyonası'nda ise 2. olmuştur. 2008 Yaz Olimpiyatları'nda yarı finalde Tacik, bronz madalya maçında ise Ukraynalı sporcuya yenilmiştir. 5. Olmuştur. 2012 Yaz Olimpiyatları’nda derece yapamamıştır. 2005 Akdeniz Oyunları'nda 1. olmuştur. Kırkpınar Başpehlivan’ı ve iki kez baş kategorisinde 3.lügü vardır Nina Morić Nina Morić (d. 27 Temmuz 1976, Zagreb, Hırvatistan), Hırvat manken ve sunucu. Hırvatistan'ın başkenti Zagreb'de doğan Morić, ilk ve orta öğrenimi yaptıktan sonra hukuk eğitimi aldı. Daha sonra modelliğe başladı. 1996 yılında "Miss Croatia" unvanıyla Hırvatistan'ın en güzel kızı seçildi. Los Angeles'ta çalıştığı dönemde, Ricky Martin'in "Livin' la Vida Loca" şarkısının klibinde oynadı. Ricky Martin'in çok popüler şarkısının bu klibi, Morić'e büyük tanınırlık sağladı. Amerika Birleşik Devletleri'nde yaptığı çalışmaların ardından, İtalya'ya taşındı. Podyum ve televizyondaki çalışmalarına İtalya'da devam etmektedir. Bertelsmann Music Group Bertelsmann Music Group (BMG), Bertelsmann’a bağlı şirketlerden biridir. 1987 yılında müzik şirketi olarak Almanya'da kuruldu. 2004 yılında Sony Music ile birleşerek Sony BMG adını aldı. Sonrasında, Sony Music tüm hisseleri aldı ve BMG müzik sektöründen çekildi. 2008 yılında özellikle farklı bir anlayış ile müzik sektörüne geri döndü. Özellikle milyonlarca şarkının telif haklarını satın alarak büyümeyi tercih etmiştir. Çok büyük bir müzik arşivinin telif haklarını ve yayımcılığını yönetmenin yanında, çeşitli bağımsız şirketleri satın alarak yeni müzik üretim işine de geri dönmüştür. Yakın gelecekte, Universal, Sony ve Warner şirketlerinin yanında yeniden dördüncü büyük (major) şirket olarak anılması muhtemeldir. Meydan Ä°stanbul AVM Dünya'nın ilk jeotermik alışveriş merkezi. İhale 2001'de yapılıp yapımı 2007 Mart'ında başlanıp, 12 Ağustos 2007'de büyük bir törenle açılmıştır. M1 meydan avm, İstanbul'un Ümraniye ilçesinde Carrefour paraleli'ne yapılmıştır. M1 meydan'da; Dünya markaları (giysi dükkânı), hipermarket (Real), elektromarket(Media Markt), büyük mağaza (IKEA), fastfood lokantaları ve bir Moğol lokantası bulunmaktadır. Tevfik Odabaşı Tevfik Odabaşı, (d. 20 Kasım 1981, Sungurlu). Türk güreşçi. 2004'te Avrupa Şampiyonu olmuştur. Finalde Rus Alan Dudaev'i yenmiştir. 2006 Avrupa Güreş Şampiyonası'nda 2. olmuştur. 2004 Yaz Olimpiyatları ve 2008 Yaz Olimpiyatları'na katılıp başarısız olmuştur. I'm Gonna Be Alright I'm Gonna Be Alright, Amerikalı şarkıcı Jennifer Lopez'in "J. Lo" adındaki ikinci stüdyo albümü için kaydettiği bir pop şarkısı. Daha sonra Lopez'in düzenleme albümü "" için "I'm Gonna Be Alright (Track Masters Remix)" adında bir düzenleme kaydedilmiştir. Albümün ikinci teklisi olarak A yüzünde "Alive" parçasıyla birlikte 2002'da piyasaya sürülmüştür. "Billboard" Hot 100 listesinde 10 numara olarak, Lopez'in ABD'de ilk ona giren altıncı şarkısı unvanına sahip olmuştur. Şarkının video klibi Dave Meyers tarafından New York'ta çekilmiştir. Klipte Nas da rol almıştır. Alive (Jennifer Lopez şarkısı) "Alive", Amerikalı şarkıcı Jennifer Lopez'in düzenleme albümü ""'den, A yüzünde "I'm Gonna Be Alright (Track Masters Remix)" ile birlikte piyasaya çıkan ikinci ve son teklidir. Sınırlı sayıda yayımlanmasından ötürü "Billboard" Hot 100 listesine girememiştir, ancak Hot Dance Singles Sales listesinde 1 numara olmayı başarmıştır. Aynı zamanda Dance Club Songs'de de 2 numaradır. Şarkının videoklibini Jim Gable yönetmiştir. 2002 yılında şarkı, Billboard Latin Müzik Ödülleri'nde "Yılın En Çok Satan Latin Dans Şarkısı" dalında ödülü kazanmıştır. Goryeolu Taejo İmparator Taejo (31 Ocak 877 - 4 Temmuz 943), Kore'de 10. ve 14. yüzyıllar arasında hüküm süren Goryeo Hanedanlığı'nın kurucusudur. 877 yılında Songdo'da doğan Taejo Wang Geon, Yeseong Nehri ticaretini kontrol altında tutan bir aileden gelmekteydi. Babası Wang Yung, Çin'le yaptığı ticaretten çok büyük kazançlar sağladı. Atalarının eski Goguryeo sınırlarında yaşadığı bilinir ve böylece Wang Geon da Goguryeolu olmuştur. Taejo, kariyerine düzensiz bir dönem olan Üç Krallık Dönemi'nden sonra başlamıştır. Silla'nın daha sonraki yıllarında birçok yerel lider ve haydut, Kraliçe Jinsung'a karşı, halkın gelişmesini sağlayacak politika izlemediği ve güçlü liderlik vasfı taşımadığı için başkaldırdı. Asilerden, kuzeybatı bölgesinden Gung Ye ve güneybatı bölgesinden Gyeon Hwon daha da güçlendiler. Diğer birçok isyancı grubu bozguna uğratıp kendi grubuna katarak yerel Shilla memurlarına ve haydutlara karşı kullandı. 895 yılında Gung Ye'nin liderlik ettiği kuvvetler Songdo şehrinin bulunduğu Silla'nın kuzeybatı bölümüne doğru hareket ettiler. Wang Yung, birçok diğer yerel boyla birlikte Gung Ye'ye teslim oldular. Wang Geon, Taebong'un gelecekteki lider olacak Gung Ye'ye hizmet eden babasının izinden giderek Gungye'nin emri altında hizmet etmeye başladı. Wang Geon'un askerî alanda sahip olduğu yetenekleri, Gung Ye kısa sürede fark ederek generalliğe terfi ettirdi ve hatta erkek kardeşi olarak kabul etti. 900 yılında yerel boylara ve Chungju bölgesinde sonraki Baekje'nin ("Hubaekje") ordusuna karşı başarılı bir sefer yürüterek daha fazla ün kazandı. 903 yılında Gyeon Hwon, Shilla'ya karşı savaşırken, Hubaekje'nin güneybatı sahilinde ünlü donanma seferini yürüttü. Birçok askerî seferi yürütmesinin yanında Shilla'nın egemenliği altında yaşayan yoksul halka yardım etti. Halk, cömertliği ve liderliği sayesinde onun yanında yer aldı. 913 yılında Taebong'a başbakan olarak atandı. Kralı Gung Ye, onun liderliği sayesinde krallığını kurdu; ancak kendisi Buddha olmak istemesinden sonra, dinsel düşüncelerine karşı gelen halka zulmetmeye başladı. Birçok keşişi idam etti daha sonra eşi, iki oğlu ve halk ona sırt çevirmeye, ondan uzaklaşmaya başladı. Pahalıya mal olan adetleri ve zalimce yönetimi daha çok karşıtlığa sebep oldu. 918'de Taebong'un dört yüksek rütbeli generallerinden Hong Yu, Ba Hyeongyeong, Shin Sung-gyeom ve Bok Jigyeom gizlice bir araya gelerek ve Gungye'nin yönetimini yıkarak veliaht Wang Kon'un yeni kral olmasına karar verdi. Wang, ilk başta bu fikre karşı çıksa da onların planını kabul etti. Aynı yıl Gung Ye yönetimden devrilmiş ve başkent Cheorwon yakınlarında öldürülmüştür. Gung Ye'ye 918'de suikast yapıldığında generaller onu geçici kral olması için seçmişlerdi. Wang krallığını ilan ettiğinde krallığın adını Goryeo olarak değiştirdi ve böylece Goryeo Hanedanlığı dönemi başladı. Sonraki yıl doğduğu yer olan başkent Songak'a geri döndü. Budizmi ulusal din olarak ilan etti ve Balhae hakimiyetinde olan Mançurya ve Kore'nin kuzey bölümünün fethini istedi. Balhae'nin yönettiği Mançurya'nın geniş toprakları ve Sibirya'nın bir bölümü Khitan istilası sonucu 926'da yılında yıkıldı ve Balhae'nin son Veliaht Prensi Dae Gwang-hyeon'un ikna etmesiyle halkın büyük çoğunluğu Goryeo'ya mülteci olarak geldi. Balhae ve Goryeo, Goguryeo'nun soyundan geldiği için Taejo, mültecilerin hepsini vatandaşı olarak kabul etti ve köklü aileleri esir alarak Goguryeo'nun başkenti Pyõngyang'ı terk etti. Aynı zamanda fethetmek ve boyunduruk altına almak yerine yerel boylarla anlaşmayı ve ittifak kurmayı öngörüyordu. 927 yılında Hubaekje'nin lideri Gyeon Hwon, kuvvetleriyle beraber Shilla'nın başkenti Gyeongju'yu fethederek Kral Gyeongae'yi idam etti. Ordusunu Goryeo'ya karşı çevirmeden önce Kral Gyeongsun'u kukla hükümdar olarak başa getirdi. Taejo, bu haberleri duyduğu anda Gyeon'un askerleri eve dönüş yolundayken Daegu yakınlarında Gongsan'da baskın yaptı. Karşılaştığı Hubaekje kuvvetleriyle giriştiği savaş, feci bir yenilgiyle sonuçlandı. Birçok askerinin yanı sıra kendisini kral yapan en iyi savaşçısı Shin Sunggyeom'u da kaybetti. Her şeye rağmen Goryeo yenilgiden sonra çabucak toparlanıp, Hubaekje akınlarına karşı başarılı bir savunma yaptı. 935'te Shilla'nın son kralı, Kral Gyeongsun krallığını kurtaracak hiçbir yolun olmadığını ve tüm topraklarıyla Taejon'a teslim olması gerektiğini hissetti. Taejo bunu memnuniyetle karşılayarak ona prens unvanını verdi ve kızını eşlerinden birisi olarak kabul etti (Wang'ın altı tane kraliçesi ve her bir yerel liderin kızıyla evlendiği için birçok karısı vardı). Bu durum Gyeon Hwon'un tiksinmesine sebep olmuştu. Sangju bölgesi üzerinde hakkı olan Gyeon'un babası, ülkeyi terkederek Goryeo'ya teslim olmuş ve imparatorun babası olarak kabul edilmişti. Aynı yıl içinde, Gyeon Hwon'un en büyük oğlu Shingeom, tahtın halefi olarak üvey kardeşinden gördüğü destekle babasına darbe yaptı. Gyeon Hwon bir Budist tapınağına sürülerek hapsedildi; ancak Goryeo'ya kaçarak, teslimiyetinden önce ölen babası gibi muamele gördü. 936 yılında Wang, Shingeom'a karşı son seferini yürüttü. Shinggeom, Taejo'ya karşı savaştı; ancak birçok dezavantaja sahip olması ve iç çatışmalardan dolayı, Taejo'ya teslim oldu. Wang, böylece Hubaekje'yi resmen işgal etmiş oldu. Gojoseon'dan beri ulusu birleştirerek 943 yılına kadar yönetti ve hastalıktan öldü. Taejo, güçlü bir koalisyon oluşturmak için düşmanlarını bile getiriyordu. Hükümdarlara ve asilzadelere birçok unvanın yanı sıra, yenilgiye uğrattığı ülkelerin (Son Baekje, Shilla ve Balhae) topraklarını dağıtarak vermiş oluyordu. Böylece Shilla'nın ilerleyen yıllarındaki kayıptan sonra denge kurmayı ve birleşmeyi amaçlamıştır. 936'daki Üç Krallık Dönemi'nden sonraki birleşme Kore tarihi için çok önemlidir. Goguryeo'nun yeniden canlanması ve kuzey bölümünün Balhae egemenliğine ait olmasından beri 668'de Shilla, sadece ülkenin yarısı birleşmeyi tamamlamıştı. Yine de Wang'ın 936 yılında tüm Kore halkının anlaşmasıyla sağladığı birleşme, tam ölçekli bir birleşmeydi ve Kore'nin Kuzey - Güney olarak ayrıldığı 1948 yılına kadar tek ülke olarak kaldı. Birçok modern Koreli, tarihte bölünmüş olarak yaşayan ulusu birleştiren tek kişi olan Wang'ın liderliğine bakarak günümüzdeki durumu mukayese etmektedirler. Portal (video oyunu) Portal, Valve Corporation tarafından geliştirilerek, Orange Box'ın bir parçası olarak 9 Ekim 2007'de Microsoft Windows ve Xbox 360, daha sonra 11 Aralık 2007'de PlayStation 3 için dağıtılan bir FPS bilimkurgu, macera, bulmaca oyunu. Windows sürümü Valve'nin içerik dağıtım yazılımı Steam üzerinde indirebilir olarak bulunması dışında 9 Nisan 2008'de tek ürün olarak Electronic Arts tarafından dağıtılmıştır. Oyun, oyuncuya verilen Aperture Science Handheld Portal Device (kısaca ASHPD, ya da Portal silahı) isimli aygıtın kullanılarak açılan geçitlerden yararlanma ve de karşılaşılan ışınlanma bulmacalarını çözme mantığı üzerine kuruludur. Oyuncu, Aperture Science Bilgisayar Destekli Zenginleştirme Merkezi'nde, GLaDOS isimli Cave Johnson'nın yardımcısı Caroline'in beynini taşımakta olan bilgisayarın hazırladığı bulmacaları geçmesi sonucunda bir pasta ile ödüllendirileceği bilgisi verilmektedir.Biz GlaDOS'u öldürdüğümüzde pastadaki mum kapatılıyor. Benzer bir düşünce Digipen öğrencileri tarafından Narbacular Drop isimli bir oyunda kullanılmış, bu çalışmayı gerçekleştirenlerin birçoğu Valve tarafından Portal üzerinde çalışmaları için işe alınmıştır. Portal, doğrudan olmasa ve farklı bir konuyu işlemesine karşın Narbacular Drop'un devamı olarak kabul görmektedir. Kısa olmasına karşın 2007'nin en çok ilgi gören oyunlardan biri olarak görülen yapım, oynayışı ve konusu, GlaDOS karakteri (Ellen McGlain tarafından seslendirilen) ve oyunun sonunda yer alan (Jonathan Coulton tarafından oyun için yapılan) isimli şarkı gibi öğeler ile oyuncuların beğenisini kazanarak, ünlenmiştir. Portal'da oyuncu Chell isimli bir karakteri yöneterek, karşılaştığı bulmacaları Portal silahından yararlanarak geçmek zorundadır. Bu silah, oyuncunun içinden geçerek diğer tarafa ulaşabileceği sadece iki geçit açabilme özelliğini içermektedir. Bunun yardımı ile oyuncu, açtığı birinci geçidin içinden geçerek ikincinin içinden çıkabilmektedir. Ayrıca aygıt ile çevrede genel olarak bulmacaların çözümü için bulunan nesnelerde taşınabilmektedir. Oyunun tamamı Aperture Science Laboratuvarları olarak isimlendirilen araştırma kuruluşunun merkezinde geçmektedir. Bu araştırma tesisi oyunun sonlarında bir projeksiyon sunumunda gösterildiği üzere Black Mesa Araştırma Tesisi ile rekabet içindedir. Oyun, sadece iki karakter içermektedir. Oyun boyunca yönetilen, geçmişi belirsiz karakter Chell ile onu merkezde bulunan çeşitli bulmacalardan geçmek zorunda bırakan, burada yer alan birçok donanımın çalışmasından sorumlu olan Caroline'in beynini taşıyan GLaDOS (Genetic Lifeform and Disk Operating System). "Portal: Still Alive", sadece Xbox Live Arcade için olan bir oyun olarak, 2008 deki E3 kongresinde duyuruldu ve 22 Ekim 2008 de çıktı. Orijinal oyunun özelliklerini taşıyan bu versiyon, 14 yeni macera ve yeni başarılar içermektedir. Bu ek versiyonun içeriği, hikâye ile alakalı bölümler içermeyen ve We Create Stuff tarafından yapılmış "Portal: The Flash Version"un bölümleri temel alınarak oluşturulmuştur. Valve'nin sözcüsü Doug Lombardi'ye göre, Microsoft, büyük boyutu nedeniyle "Portal"'ı platformlarından çıkardı. "Portal: Still Alive", oynayanlar tarafından iyi eleştiriler aldı. 1UP.com'dan Andrew Hayward, "Kolay bir şekilde ve "The Orange Box"tan daha düşük maliyete, "Portal" her zaman olduğundan daha güçlü." dedi. IGN editörü Cam Shea, "Portal"'ın bu oyununu en iyi 10 Xbox Live Arcade oyunu listesinde 5. sıraya koymuştur. Bir "The Orange Box" sahibinin bu oyunu alması gerekip gerekmediğinin tartışmaya açık olduğunu belirtmiştir, çünkü bu oyunda sadece ek bölümler vardır, yeni bir hikâye yoktur. Fakat, bu yeni bölümlerin kalitesi övmektedir. "Portal"ın devamı niteliğindeki oyun "Portal 2", 19 Nisan 2011'de piyasaya sürüldü. Admiral Kuznetsov (uÃ§ak gemisi) Admiral Flota Sovetskogo Soyuza Kuznetsov (Rusça: Адмирал флота Советского Союза Кузнецов, eski isimleri sırasıyla "Tbilisi" (Tiflis) ve "Leonid Brezhnev") Rus Donanması'na bağlı bir uçak gemisidir. 1991 yılında o zamanki adı Kızıl Donanma olan Sovyet Donanması'nda hizmete giren gemi, günümüzdeki ismini II. Dünya Savaşı boyunca Donanma Sekreteri (Komutanı) görevini yürüten Amiral Nikolay Gerasimoviç Kuznetsov'dan almıştır. "Proje 1143.5", "Brezhnev" ve "Kremlin" olarak da adlandırılan sınıfının iki üyesinden ilki olan "Kuznetsov" Rus Donanması'nın aktif hizmetteki en gelişmiş gemisi ve tek uçak gemisidir. Sınıfın diğer üyesi "Varyag", Sovyetler Birliği'nin dağılmasını takiben inşa halindeyken Ukrayna tarafından alıkonulmuş ve 1998 yılında Çin'e satılmıştır. Batılı kaynaklar tarafından bir uçak gemisi olarak sınıflandırılmasına karşın "Kuznetsov", Amerikan ve İngiliz uçak gemilerinden çok farklı bir görev tanımına ve donanımına sahiptir. İnşa halindeyken "tyazholiy avianesushchiy kreyser" (ağır, uçak taşıyan kruvazör) olarak tanımlanan gemi, balistik füze taşıyan denizaltılar ile muhtelif suüstü ve hava güçlerine keşif, atış ve savunma desteği sağlamaktadır. Bu tanım, aynı zamanda geminin Montrö Sözleşmesi hükümleri uyarınca İstanbul ve Çanakkale boğazlarından geçiş yapmasına olanak tanımaktadır. "Kuznetsov"'un ana vurucu gücünü çok amaçlı SU-27K ve SU-33 "Flanker" uçakları oluşturmaktadır. Ana olarak hava üstünlüğü ve savunma görevlerini yürüten bu uçaklar, keşif ve mayın arama görevlerinde de kullanılabilmektedir. İki kişilik SU-33UB ve SU-25UT eğitim uçakları ve anti-denizaltı görevlerini de yürüten KA-27 "Helix" helikopterleri geminin diğer hava unsurlarını oluşturmaktadır. Sabit kanatlı uçakların kalkışı için Amerikan uçak gemilerinde kullanılan buharlı mancınıkların yerine "Kuznetsov"'un pruvasında yukarı doğru eğimli bir rampa yer almaktadır. Uçuş güvertesinin orta kısmından artyakıcı gücüyle hareket eden uçaklar böylelikle daha yüksek bir irtifa ve açıyla havalanabilmektedir. Bu sistem, pilot yükünü ve uçağın yıpranmasını azaltmasına karşın azami 120–140 km/h gibi çok düşük bir kalkış hızı sağlayabilmekte, bu yüzden de bu hızlarda stall olmayan (havada kalabilen) uçaklar tasarlanmasını gerektirmektedir. "Kuznetsov"'un vurucu gücü, taşıdığı 12 adet SS-N-19 "Shipwreck" karadan-karaya balistik füze ile tamamlanmaktadır. Gemiye kruvazör özelliğini kazandıran bu füzeler, 500-625 km menzile sahip olup nükleer savaş başlığı da taşıyabilmektedir. "Kuznetsov"'un inşasına ilk olarak 1982 yılında "Riga" ismiyle karar verilmiş ve inşaat, ertesi yıl Güney Nikolayev Tersanesi'nde başlamıştır. 1982 yılı sonlarında ismi önce "Tblisi" (Tiflis) daha sonra da "Leonid Brezhnev" olarak değiştirilen gemi, nihayet 4 Ekim 1990 tarihinde bugünkü ismine kavuşmuştur. Hizmete ilk olarak 1991 yılında giren "Kuznetsov", donanım eksiklikleri ve Sovyetler Birliği'nin dağılması sonucu ortaya çıkan durgunluk nedeniyle 1993 yılına kadar uçuş operasyonları gerçekleştirememiş ve ancak 1995 yılında aktif olarak göreve çıkabilmiştir. 1996 yılı başlarında ilk kez Akdeniz turuna çıkan "Kuznetsov", ertesi yıl bir dizi bakım ve onarım çalışmaları için Kuzey Filosu'na ait bir tersaneye dönmüştür. Çalışmalar maddi sıkıntılar sebebiyle ancak 1998 yılının Temmuz ayında tamamlanabilmiş ve gemi 3 Kasım 1998 tarihinde tekrar hizmete girmiştir. 2000 yılı sonunda Barents Denizi'nde batan Rus denizaltısı Kursk için gerçekleştirilen kurtarma operasyonlarına katılan gemi, 2003 yılı sonunda tekrar sefere çıkmış, 2004 yılı Ekim ve 2005 yılı Eylül aylarında Rusya'nın Atlas Okyanusu'nda gerçekleştirdiği askeri tatbikatlara iştirak etmiştir. 2005 yılı tatbikatında gemiye bağlı bir SU-33 savaş uçağı iniş sırasında geminin güvertesinden kayarak okyanusa gömülmüştür. Teknik ve maddi kaynak sıkıntıları geminin düzenli olarak görev yapmasını engellemekle birlikte "Kuznetsov"'un 2030 yılına kadar aktif hizmette kalması planlanmaktadır. 27 Eylül 2006 tarihinden itibaren gemi ve gemiye bağlı SU-33 savaş uçakları, yıl sonuna dek süren küçük çapta bir modernizasyon çalışmasına tabi tutulmuştur. 11 Aralık 2007 tarihinde Norveç açıklarında uluslararası sularda seyreden "Kuznetsov"'dan kalkan uçak ve helikopterler, Barents Denizi'ndeki petrol platformlarının yakınında keşif uçuşları gerçekleştirmiştir. Uçuşlar sırasında Norveç'e bağlı sivil uçak ve helikopterler çarpışma riskine karşı bölgeye gerçekleştirdikleri seferlere ara vermek zorunda kalmış, ancak "Kuznetsov" uluslararası sularda seyrettiği için diplomatik bir krize yol açılmamıştır. Bu olaydan sonra Akdeniz'e yönelen gemi, halen burada Rus Donanması'na bağlı 11 gemi ve 47 uçakla birlikte ortak eğitim ve keşif görevleri yürütmektedir. Levh-i Mahfûz Levh-i Mahfûz, Arapçada "korunmuş levha" anlamına gelir. İnsanların başlarına gelecek şeyleri de ihtiva ettiği için "Kader Kitabı" da denir. İslam dininde kader olarak isimlendirilen, geçmiş ve gelecek tüm olaylar ve varlıklar Allah katında bulunan Levh-i Mahfuz'da yazılı bulunmaktadır. İbn-i Kemal'e göre, Levh-i mahfuz, korunmuş levha demektir. Olmuş ve olacak her şeyin yazılı olduğu kitap anlamındadır. Melekler, Levh-i Mahfûz'u görürler. ""Gökte ve yerde gizli olan hiçbir şey yoktur ki, apaçık olan bir kitapta olmasın."" (Neml Suresi, 75) Ayette geçen apaçık kitap "Levh-i Mahfuz" olarak yorumlanır. Olmuş ve olacak şeyler Allah'ın bilgisine bağlı olduğundan Levh-i Mahfuz doğrudan Allah'ın ilim sıfatı ile ilişkilendirilir. Korunmuş olarak nitelenmesinin nedeni, burada yazılı olan şeylerin herhangi bir müdahale ile değiştirilmekten, bozulmaktan uzak ve korunmuş olmasındandır. Kur'an'da geçen Ümmü'l-Kitap (Kitapların Anası, Ana Kitap), Kitabun Mübin (Apaçık Kitap), Kitabun Hafîz (Koruyan Kitap), Kitabın Meknun (Saklanmış Kitap), İmamun Mubin (Apaçık İnen Kitap) ve sadece kitap ifadeleri Levhi mahfuz ile ilişkili bulunan ifadelerdir. Buruc suresi 22. ayetinde "Kur'an'ın Levh-i Mahfûz'da bulunduğu" ifade edilir.(Buruc: 22), ancak hiçbir tanım getirilmez. Bazı ayetlere göre "Levh-i mahfûz içinde hiçbir şeyin eksik bırakılmadığı" (En'âm: 59), "olacak şeylere ait bilgileri saklayan" (Kaf: 4), y"eryüzü ve insanlarla ilgili tüm olay ve oluşların yazılı bulunduğu" (Hâdid: 22) "her şeyin sayılıp tespit edildiği" (Yasin: 12), "gökte ve yerdeki tüm gizliliklerin açıkça belirtildiği" (Neml: 75)," temiz yaratılan meleklerden başka kimsenin dokunamayacağı apaçık, korunmuş, koruyan, saklanmış" ve "ana kitap'tır". İsrâ Sûresi 58. ayetde de "Bu, Kitap'ta (levh-i mahfuz'da) yazılıdır." şeklinde yer almaktadır. Korunan Levhalar ifadesi dolaylı olarak Tevrat'ta da geçer ve bu levhalardan, arkalı-önlü olarak üzerine 10 emrin yazıldığı iki taş levha olarak sözedilir. Musa'ya verilen bu taş levhaların "Antlaşma Sandığı" (veya "Ahit Sandığı") olarak adlandırılan bir sandık içerisinde korunduğu yazılıdır. Tevrat'taki şekliyle Antlaşma Sandığı'nda korunan bu levhalar, geçmiş ya da gelecekteki bilgileri kapsamaz. Bu haliyle bu levhaların Levh-i Mahfuz'dan farklı olarak kaderle hiçbir ilgisi de yoktur. Bu iki taş levha üzerinde yalnızca 10 emirle ilgili bilgilerin bulunduğu yazılıdır. Sergey Dovlatov Sergey Donatoviç Dovlatov, (Rusça: "Сергей Донатович Довлатов") (d. 3 Eylül 1941, Ufa, Başkurdistan, SSCB – ö. 24 Ağustos 1990, New York, ABD). Rus kısa öykü yazarı, romancı, gazeteci. Dovlatov 3 Eylül 1941 tarihinde ailesinin II. Dünya Savaşı sırasında Leningrad'dan tahliye edilerek yerleştirildiği Ufa'da doğdu. Annesi Nora Sergeevny Dovlatova (1908-1999) Ermeni asıllı bir düzeltmendi; babası Donata Isaakovich Metchik (1909-1995) Yahudi asıllı bir tiyatro yönetmeniydi. Dovlatov, savaştan sonra annesiyle birlikte Leningrad'a (şimdiki Sankt-Peterburg) taşındı. Üniversiteye başlamadan önce bir süre metal işçisi olarak çalıştı. 1959 yılında Leningrad Devlet Üniversitesi filoloji fakültesinde Fince Bölümü'nde okumaya başladı ve iki buçuk yıl sonra başarısız olduğu gerekçesiyle üniversiteden atıldı. Leningrad’ta Yevgeni Rein, Anatoly Naiman, Joseph Brodsky gibi şairlerle ve yazar Sergei Wolf ve ressam olan Alexander Nezhdanoff ile arkadaşlık ediyordu. Bölümden atıldıktan sonraki üç yıl orduda, gözaltı kamplarında gardiyan olarak görev yaptığı Komi Cumhuriyeti'nde geçirdi. Brodski, anılarında Dovlatov’un askerden döndükten sonraki ruhsal durumunu "çok sayıda hikayeleri ve delice bakan gözleriyle, Kırım'dan dönen Tolstoy'a benziyordu" ifadeleriyle anlatmıştır. Askerliğini tamamladıktan sonra Leningrad Devlet Üniversitesi'nde gazetecilik okudu. Vladimir R. Maramzin, Igor M. Jefimov, Boris B. Bakhtin ve Vladimir A. Gubin tarafından kurulan edebiyat grubu "Gorožaně" (kasaba halkı), davet edildi. Bir süre tanınmış Rus yazar Vera Panova'nın yardımcısı olarak çalıştı. 1972-1975 yıllarında Estonya'ya gitti. Bir geminin kazan dairesinde ateşçi olarak iki ay boyunca çalıştıktan sonra "Morjak Estonii", "Vecherniy Tallin" ve "Sovetskaja Estonija" gazetelerinde çalıştı. Bir süre Pskov'da Aleksandr Puşkin'e adanmış br açık hava müzesinde tur rehberliği yaptıktan sonra tekrar Leningrad'a döndü. 1975 yılında bir gençlik dergisi olan "Koster"'de çalıştı, kısa öyküler yazmaya devam etti, ancak yayıncılar ve dergiler öykülerini basmayı reddettiler. Yalnızca bir kısa öyküsü ""Intervju"" (Görüşme), "Junost" (Gençlik) dergisinde 1974 yılında yayımlandı. Gazetecilik pratiğinden yola çıkarak yazdığı hikayelerini derlediği kitabı ""Kompromiss"" (Uzlaşma) KGB tarafından yasaklandı ve yok edildi. Hikâyelerinden bazıları batıdaki Rusça dergilerde yayımlandı. Bu yüzden önce Sovyet Gazeteciler Birliği'nden kovuldu, bir süre sonra da sınır dışı edildi. 1979'da annesi, eşi ve kızıyla birlikte önce Viyana'ya kısa bir süre sonra da ABD'ye göç etti. Kendisi gibi sürgün yazarların da yer aldığı Rus göçmenlere hitap eden "Novyi Amerikanec" (Yeni Amerikalı) dergisinde baş editör oldu. Önceleri göçmenler arasında tanınırken birbiri ardına kitapları çıkmaya başladı ve 1980'lerin ortalarında bir yazar olarak geniş bir çevrede tanındı. "Partizan Rewiev" ve "The New Yorker"'da yazmaya başladı. Özgür Avrupa Radyosu'nda yazarlık yaptı. Sergey Davlatov 24 Ağustos 1990'da New York'ta kalp krizinden öldü. Uzun yıllar yaşadığı Oueens'deki Mount Hebron Mezarlığı'na gömüldü. Ölümünden sonra, 2003 yılında Tallin'de yaşadığı eve ve 2007 yılında St Petersbug'da Rubinštejnově Sokağı'na anısına plaketler konuldu. 2014 Haziranında Queens'de bir caddeye adı verildi. Davlatov resmen iki kez evlenmişti. İlk eşi Asya Pekurovskaya ile olan evliliği sekiz yıl (1960-1968) sürdü. İkinci eşi Helena Dovlatova idi. Davlatov yarı-otobiyografik eserler vermiştir. Karakterleri tanınmış edebi kişilikler, iş aile ve arkadaşlarından oluşmaktadır. Kısa hikâyelerinde ironik bir mizah duygusuyla Sovyet gündelik hayatı anlatır. ABD ve Avrupa'da 12 kitabı basılmıştır. Ölümünden ve Sovyetler Birliği'nin dağılmasından sonra, kısa hikâyeleri Rusya'da basıldı. Ahmet Gülhan (güreşçi) Ahmet Gülhan, (28 Mart 1977, Ankara). Türk güreşçi. 2001 Avrupa Şampiyonası'nda 1., 2005 Avrupa Şampiyonası'nda 3. olmuştur. 2008 Yaz Olimpiyatları'nda ilk turda Avustralyalı rakibini yenmesine rağmen 2. turda Rus sporcuya yenilir. 1. Repesaj turunda ise Güney Koreli sporcuya yenilir. Amasya Şekerspor' da güreşmektedir. Antrenörü İbrahim Akgün' dür. Robert McDonald Robert McDonald (d. 22 Ocak 1959, Hull), Ä°ngiliz menajer ve eski futbolcu Robert McDonald futbola 15 yaşında Hull City'de forvet olarak başladı. 5 yıl boyuca takımına hizmet etti. 1976-77 sezonunda A takımda forma giymeye başlayan McDonald, 1978-79 sezonunda 10 maçta 2 gol atmayı başardı. 1979'da Hollanda'nın SC Cambuur takıma geçti ve uzun süreli Hollanda kariyerine başladı. Daha sonra FC