söylediği "parasını ödediğimiz on puanı vermediler" şeklindeki şikayetlerine kulak misafiri olduğundan bahsetti. Süpervizör Sietse Bakker, iddiaların ve olayların Avrupa Yayın Birliği tarafından da incelendiğine dikkat çekti. Almanya için yarışan Cascada'nın şarkısı "Glorious", NDR tarafından Loreen'in 2012 yarışmasını kazanan şarkısı "Euphoria" ile arasında büyük benzerlikler olduğu gerekçesiyle soruşturma konusu yapıldı ve ardından bir dizi tartışmaya sebep oldu. NDR sözcüsü Iris Bents iddiaya getirilen açıklamaları önemsemeyerek "Her yıl Eurovision Şarkı Yarışması'nda skandallar oluşturmak isteyen girişimler ve katılımcılar var." sözlerini söyledi. Bağımsız bir denetlemeden sonra, "Glorious" şarkısında "Euphoria"dan yapılan herhangi bir eser hırsızlığına rastlanmadığı bildirildi. Danimarka'nın birinci olmasının ardından kazanan şarkıda eser hırsızlığı olduğu iddiaları ortaya atıldı. Hollanda'nın ileri gelen müzik yapımcılarından Eric van Tijn, şarkının girişindeki flüt solosunun Hollandalı grup K-Otic tarafından 2002'de yayımlanan "I Surrender" şarkısıyla benzerlik gösterdiğinden söz etti. Ayrıca Eric van Tijn, flüt solosunun iki şarkı arasındaki tek benzerlik olduğunu ekleyerek, "bir fincan sudaki fırtına" tanımlamasını yaptı. "Marry Me" şarkısıyla yarışmaya katılan Finlandiya'nın performansı, yarışmanın yayımlandığı bazı ülkelerde tepkilere yol açtı. Şarkıyı seslendiren kadın şarkıcı Krista Siegfrids, arkasındaki kadın arka vokallerden biriyle performansının sonunda öpüştü, böylece Eurovision sahnesindeki ilk "lezbiyen öpüşmesi" gerçekleşmiş oldu. Siegfrids, sahnede lezbiyen öpüşmesine Finlandiya'da eşcinsel evliliklerinin yasal olmasını teşvik etmek amacıyla yer verdiğini belirtti. Türk ve Yunan kamuoyundan Siegfrids'in şovuyla ilgili olumsuz eleştiriler geldi. Gay Star News'e göre, 2013 Eurovision Şarkı Yarışması'ndan çekildiğini daha önceden bildiren Türkiye'nin Eurovision yayıncısı TRT, başlangıçta yarışmayı televizyonda yayımlamayı düşünmekteydi ancak yarışma tarihi yaklaştığında bu kararından vazgeçtiğini duyurdu. TRT, yayımlama kararından vazgeçmesinde yarışmanın izlenme oranının düşük olmasını öne sürmesine rağmen, birçok medya kuruluşu karardan vazgeçilmesinin Finlandiya'nın performansındaki öpüşmeyle bağlantılı olduğunu savundu. Green Room sunucusu Eric Saade, ana sunucu Petra Mede'ye oylamaların birinci ve ikinci aralarındaki yayın sırasında "Sana döndük, Petra. hashtag: MILF" sözlerini sözleyerek Mede'yi "MILF" argosuyla andı. Birleşik Krallık televizyonu BBC'de bu söz söylendiği sırada ses kesildi. Bunun bir kaza olup olmadığı, ya da BBC'nin bilerek yapıp yapmadığı öğrenilemedi. İfade sözde bir senaryoydu ve SVT, Saade'nin planından haberdardı ancak sözcüğün yayında kullanılması sosyal medyada bazı şaşkınlık ve rahatsızlıklara sebep oldu. 21 Aralık 2012 tarihinde, 2013 Eurovision Şarkı Yarışması'nda 39 ülkenin yarışacağı onaylandı. 2011'de yarışmaya dahil olduktan sonra bir yıl ara veren Ermenistan, bu yıl yarışmaya geri dönen ülke oldu. Önceki yıl yarışmaya katılan Bosna-Hersek ve Portekiz finansal zorlukları gerekçe göstererek 2013 yılının yarışmasından çekildi, Slovakya ve Türkiye ise farklı nedenlerden ötürü yarışmaya dahil olmaktan vazgeçti. Bir önceki yıl San Marino'yu yarışmada temsil eden Valentina Monetta, bu yıl ikinci kez San Marino'yu temsil etti. Bulgaristan'ı 2007'de temsil eden Elitsa Todorova ve Stoyan Yankulov, bir ikili olarak yeniden yarışmaya dahil oldu. 2007 Eurovision Çocuk Şarkı Yarışması'nın üçüncüsü olan Nevena Božović, bu yıl Sırbistan temsilcisi Moje 3'nin üyesi olarak yarışmaya dahil oldu ve Eurovision Çocuk Şarkı Yarışması'na katıldıktan sonra Eurovision Şarkı Yarışması'na katılan ilk kişi olarak kayıtlara geçti. 2011 yılında Arnavutluk'un performansında bir gitarist olarak sahne alan Bledar Sejko, Arnavutluk temsilcisi unvanıyla yarışmaya dahil oldu. Ermenistan'ı temsil eden Gor Sucyan, 2010 yılında ülkenin performansında arka vokalist olarak görev aldı. Moldova'yı 2012'de temsil eden Aliona Moon ise bu yıl Moldova yarışmacısının arka vokalistliğini yaptı. Buna ek olarak Pasha Parfeny, 2012 yılında Moldova için yarışan şarkının bestesini hazırladı. Estonya'nın arka vokalleri 2XL grubunun üyeleri Lauri Pihlap ve Kaido Põldma, 2001 yarışmasını Dave Benton ve Tanel Padar ile kazanan isimlerdir. Birleşik Krallık, İsveç ve İtalya bu yarı finalde oy kullandı. Turuncu renkle işaretlenen on şarkı finale yükseldi. Almanya, Fransa ve İspanya bu yarı finalde oy kullandı. Turuncu renkle işaretlenen on şarkı finale yükseldi. Tablo, birinci yarı finalde ülkelerin en yüksek puan olan 12 puanı hangi ülkelere verdiklerini göstermektedir: Tablo, ikinci yarı finalde ülkelerin en yüksek puan olan 12 puanı hangi ülkelere verdiklerini göstermektedir: Tablo, finalde ülkelerin en yüksek puan olan 12 puanı hangi ülkelere verdiklerini göstermektedir: Marcel Bezençon Ödülleri, ilk kez Tallinn'da gerçekleştirilen 2002 Eurovision Şarkı Yarışması sırasında finaldeki en iyi şarkıları ödüllendirmek amacıyla dağıtıldı. Christer Björkman (İsveç'in 1992 Eurovision Şarkı Yarışması temsilcisi ve şu anki İsveç delegasyonunun başkanı) ve Richard Herrey (Herreys üyesi ve 1984 Eurovision Şarkı Yarışması'nın İsveçli birincisi) tarafından kuruldu. 2002 yılından beri dağıtılan bu ödüllere, Eurovision fikrini ortaya atan ve yarışmanın kurucusu olarak kabul edilen Marcel Bezençon'un ismi verilmiştir. Ödüller üç kategoriye ayrılır: Basın Ödülü, Besteci Ödülü ve Sanatçı Ödülü. Organisation Générale des Amateurs de l'Eurovision (kısaltması OGAE), 1984'te Finlandiya'nın Savonlinna şehrinde Jari-Pekka Koikkalainen tarafından kurulan, hiçbir devlet veya siyasî partiye bağlı olmayıp kâr amacı gütmeyen bir sivil toplum örgütüdür. Avrupa ve Avrupa dışından 40 ülkenin Eurovision Şarkı Yarışması hayran kulüplerinin birleşiminden oluşmaktadır. OGAE hayran kulüpleri, bir gelenek hâline gelmiş yarışma öncesi oylamaları aracılığıyla 2013 yarışmasının otuz dokuz şarkısı arasından favorilerini seçmiş, tüm üye kulüplerin oyları alındıktan sonra ilk beş aşağıdaki gibi sıralanmıştır. Barbara Dex Ödülleri, 1997'den bu yana House of Eurovision isimli internet sitesi tarafından her yıl, yarışmanın en kötü giyinen katılımcısına verilen mizahi bir ödüldür. Adını 1993 yarışmasında kendi tasarladığı (kötü olarak nitelenen) elbiseyi giyen ve söz konusu yarışmada sonuncu gelen Belçikalı şarkıcı Barbara Dex'ten alır. Her ülke, finallerde jüri oyları ile halk oylaması birleştirilerek ortaya çıkardığı oylama sonuçlarını aşağıdaki sırayla duyurdu. 2012 yarışmasında olduğu gibi heyecanı mümkün olduğunca artırmak için algoritma hesaplamaları yapıldı. Oyları sunan kişiler her ülkenin adının yanında belirtilmiştir. Fenerbahçe (kadın voleybol takımı) 1958-59 sezonu Fenerbahçe (kadın voleybol takımı) 1958-59 sezonunda İstanbul Ligi'nde beşinci ve Türkiye Şampiyonası'nda dördüncü kez üst üste şampiyon oldu. İstanbul Kadınlar Voleybol Ligi'ne sekiz takım katıldı. Salon yetersizliğinden dolayı bu sekiz takımın birbirleriyle maç yapmaları mümkün olamadığından dörderli iki gruba ayrıldılar. Fenerbahçe; İÜSBK, Acıbadem ve PTT ile aynı grupta yer aldı. Final grubu karşılaşmaları tek devreli lig usulü oynandı. 1958-59 mevsimi İstanbul ve Türkiye şampiyonu Fenerbahçe Kadın Voleybol takımı Tahran Üniversitesi tarafından İran'a davet edildi ve Tahran´da yaptığı 3 maçta Üniversite'ye yenildi. Taç Kulübüne karşı da bir galibiyet ve bir yenilgi aldı. Inari Vachs Inari Vachs (d. 2 Eylül 1974; Chicago, Michigan), Amerikalı pornografik oyuncu. Vachs, 1997 yılının Kasım ayında 23 yaşında yetişkin filmleri sektörüne girmiştir ve o tarihten itibaren 380 filmde yer almıştır. Sahne adı "Japon Tanrı" anlamına gelen (İnari), uzun saçlı bir kadın olarak resimlerde tasvir edilir. Soyadını ise favori yazarı Andrew Vachss'dan almıştır. 2000 yılında XXX Genereation Video ile özel bir sözleşme imzalamıştır. 2002 yılında sektöre ara veren oyuncu, 2010 yılında geri dönmüştür. Sektörde tekrar aktif olarak çalışmaktadır. AVN Ödülleri: XRCO Ödülleri: Andrzej Przybielski Andrzej Grzegorz Przybielski (9 Ağustos 1944 – 9 Şubat 2011) Bydgoszcz, Polonya’da doğdu. avant-gard ve özgür caz tarzı müzik ile tanınan ünlü bir Polonyalı trompetçidir. Andrzej Przybielski, Bydgoszcz Teknik Okulundan mezun olduktan sonra Bogdan Ciesielski ve Jacek Bednarek ile birlikte "Traditional Jazz group" isimli grupta klasik caza baslamiştir. Dizzy Gillespie ve Miles Davis’den ilham alarak 1960’li yılların ortalarına kadar, kornet ve trompet calmiş, blues ve Dixieland müziği icra etmiştir. 1968 senesinde Gdansk Üçlüsü ile birlikte Jazz and Odra (Jazz aboard the Oder) ödülünü kazandı. 1969 senesinde Modern Music Foundation ile birlikte Caz Jamboree Festivaline katıldı. Varşova Devlet Tiyatrosu, Zamość’da bulunan performans tiyatrosu ve Zakopane’de bulunan Witkacy Tiyatrosu için çeşitli besteler yaptı. Birlikte çalıştığı sanatçılardan bazıları Helmut Nadolski, Jacek Bednarek, Andrzej Kurylewicz, Czesław Niemen, Tomasz Stańko, Stanisław Sojka, Adam Hanuszkiewicz, Wanda Warska, Marcin and Bartłomiej Oleś kardeşler, Ryszard Tymon Tymański, Wojciech Konikewicz and Józef Skrzek’dır. Sesja, Big Band Free Cooperation ve Acoustic Action isimli gruplarda eş-liderlik ve eş-yazarlık yapmıştır. 1990’ların başında, memleketi Bydgoszcz’da kendi grubunu kurmuş ve bu gruba Asocjacja Andrzeja Przybielskiego (The Andrzej Przybielski Association) ismini vermiştir. Grup Karol Szymanowski (vibes), Andrzej Kujawa (bas) ve Józef Eljasz (perküsyon)’dan oluşmakta idi. Bu grup sanatçının asıl yaratıcı projesiydi ve hayatının sonuna kadar aynı sanatçılarla oldukça aktif bir şekilde birlikte kaldı, Polonya ve Avrupa’nın birçok yerinde konserler verdi. Buna ilave olarak Yass şovuna katkıda bulundu. Bydgoszcz’da bulunan Mózg kulübünde Sing Sing Penelope ve NRD gruplarının eşliğinde sık sık sahne aldı. Andrzej Przybielski 9 Şubat 2011 tarihinde hayata gözlerini yumdu. 15 Şubat 2011 tarihinde Bydgoszcz Belediye Mezarlığına defnedildi. 9 Şubat 2012 tarihindeki ilk ölüm yıldönümünde, Zdzisław Pająk tarafından biyografisi yayımlandı. Kitabının ismi "Maluj muzykę, bracie. Andrzej Przybielski 1944-2011" (Müziği Boya kardeşim, Andrzej Przybielski 1944-2011) dir. Ölümünün ardından Andrzej Przybielski 14 Şubat 2011 tarihinde Şövalye unvanına layık görülmüştür. Achamán Achamán, Kanarya Adalarında Tenerife adasının yerli halkı olan Guançelerin inanç ve mitolojisinde yerin ve göğün yaratıcı tanrısı. Gran Canaria adasında "Acoran", La Palma adasında ise "Abora" adıyla bilinir. UTCÂ±00.00 UTC±00:00, eşgüdümlü evrensel zaman (UTC) hesaplamaları için referans noktası olan İngiltere, Greenwich’teki 0° başlangıç meridyeni üzerindeki zaman dilimi. GMT (Greenwich Mean Time) ile aynı anlamda kullanılır. Burak Özügergin Burak Özügergin (14 Mart 1965, Londra), Türk diplomat. George Mason Üniversitesi'nde Siyasal Bilimler ve İktisat lisansı, Johns Hopkins Üniversitesi'nde Uluslararası Hukuk yüksek lisansı yaptı. 1985'te Dışişleri Bakanlığı'na girdi. Uzun yıllar Dışişleri Bakanlığı'na bağlı olarak çeşitli kademelerde çalıştı. 2003-2007 yıllarında Vaşington Büyükelçiliğinde müsteşar ve birinci müsteşar, 2007-2008 yıllarında Dışişleri Bakanlığı Avrupa Birliği işleri daire başkanı, 2008-2010 yılları arasında Dışişleri Bakanlığı enformasyon dairesi başkanı ve bakanlık sözcüsü olarak görev yaptı. 2010-2014 yıllarında ise Hırvatistan Büyükelçisi oldu, Ağustos 2015-Mayıs 2018 tarihlerinde Dışişleri Bakanlığı İkili Siyasi İşler ve Denizcilik-Havacılık-Hudut Genel Müdürü olarak atandı. Mayıs - Ağustos 2018 tarihleri arasında Dışişleri Bakanlığı ikili siyasi işlerden sorumlu müsteşar yardımcısı oldu. 1 Aralık 2018 tarihi itibarıyla Yunanistan Büyükelçisidir. Evli olan Burak Özügergin'in iki kızı vardır. Kötülük problemi Kötülük problemi ya da şer problemi, din felsefesinde kötülük ile mutlak iyi olan bir Tanrı'nın varlığının nasıl bağdaştığı şeklindeki bir sorudur. Sorunu ilk olarak Epikür mantıksal bir formül ile ortaya koymuş, o zamandan beri de felsefe ile hiçbir ilişkisi olmayan kişilerden filozoflara kadar hemen herkesin zihnini meşgul etmiştir. M.S. II. yüzyılda yaşamış bir Kilise Babası olan Lactantius’un (ö. M.S. 340) aktarımına göre Epikür kötülük problemini bir ikilem biçiminde şöyle formüle etmiştir: Problemin bir başka sunuluşu yüzyıllar sonra David Hume tarafından "Din Üstüne Diyaloglar" adlı eserinde Philo’nun ağzıyla şöyle yapılmıştır: Problem değişik versiyonlarla defalarca tekrarlanmıştır. Kötülük probleminin çok bilinen bir versiyonu da çağdaş filozof John L. Mackie tarafından ileri sürülmüştür.: Yukardaki maddelerden herhangi üçünü kabul eden kişi, dördüncüsünü reddediyor olmalıdır. Yani: Din felsefesinde bu sorulara cevap bulma çabasına genel olarak teodise denilmiş ve burada sorunun çözümüne çalışılmıştır. Kötülük problemi bir dizi teolojik sorun yarattığı için birçok filozof önce "kötülük" kavramını sınıflandırmaya çalışmıştır. Leibniz'e kadar, özellikle de Hristiyan düşünürler, iki tür kötülükten söz etmiştir: Bu sınıflandırmada ahlakî kötülüğün sorumlusu olarak insanın kendisi ve özgür iradesi gösterilmiş, tartışma "doğal kötülük" kısmında süregelmiştir. Leibniz bunlara daha sonra bir de "metafizik kötülük" kavramını ekleyecektir. Çağdaş teologlar kötülükleri bugün de kaynaklarına göre benzer şekilde sınıflandırmaya devam ederler. Felsefe tarihinde bilinen ilk teodise girişimi Platon'a aittir. Sonradan geliştirilen birçok teodise düşüncesinin izleri Platon'un teodise düşüncesinde bulunabilir. Platon Evren'deki kötülüğün kaynağı olarak Tanrıyı/tanrıları görmez, başka şeyler kötülüğün kaynağı olmalıdır: Platon, maddeyi de kötülüklerin kaynağı olarak görmez, daha çok Kötü Ruhları kötülüklerden sorumlu tutar gibidir. Örneğin Timaeus'da ""Tanrı Dünya'yı mümkün olduğu kadar kavranabilen varlıkların en güzeline ve her bakımdan en kusursuzuna benzetmek istedi…"" der. Ancak Yeni-Platonculuğun kurucusu Plotinus'dan baslayarak Platoncu düşünürler kötülüğün kaynağı olarak maddeyi görmüşlerdir. Irenaeus (MS. 130-202), yaratma konusunu ele alan Hristiyan Kilise babalarının ilkidir. İraneus'a göre Tanrı'nın insanı yaratması evrimsel bir tarzda ve iki aşamadan oluşur. Birinci aşaması Tanrı'nın imgesi (image of God) aşamasıdır. İkinci aşama ise Tanrı'nın benzerliği (likeness of God) aşamasıdır, ki bu aşama henüz sonlanmamış, sürmektedir. İraneus'a göre Tanrı, insanı Tanrı'ya giden manevi bir yolun henüz başında kusurlu ve mükemmellikten uzak olarak yaratmıştır. İnsana mükemmel olma potansiyeli verilmiştir, ancak bunun için insanın duyma, inceleme, akıl yürütme, anlama ve yorumlama aşamalarından geçerek ahlakî ve bilge bir varlık haline gelmesi gerekir. İnsanın iyilikleri kazanabilmesi için kötülüklerle ve sıkıntılı durumlarla yüzleşmesi gerektiği için Tanrı ile arasında bir bilişsel mesafe (epistemic distance) konulmuştur. İraneus'un teolojisi bugün yaygın olan Hristiyan teolojisinden belli farklılıklar gösteririr. Augustinus teolojisine hakim olan "insanın düşüşü", "ilk günah", "kefaret" gibi kavramlar İraneus teolojisinde etkili değildir. Irenaeus mânevi evrim düşüncesi için benimsediği özgür irade anlayışında Augustine'den çok farklı düşünmemekte, fakat bu özgürlüğü ileriye yönelik bir amaç olarak tasarladığı için Augustine`in günah (geçmişe yönelik) fikrinden ayrılmakta ve daha optimistik çizgiye yaklaşmaktadır. İraneus'un Augustinus'dan çok daha önce geliştirdiği bu teodise anlayışı 20. yüzyılın Hristiyan teologlarından John Hick tarafından revize edilerek savunulmaktadır. Ortaçağ Hristiyan Düşüncesi'ni derinden etkileyen filozoflardan olan Augustinus'a (MS. 354-430) göre Tanri insani kendisinde hiçbir günah olmaksızın yaratmıştır ve onu kötülüklerden yalıtılmış bir Dünya'ya yerleştirmiştir. Ama insan Tanrı vergisi özgürlüğünü bilerek kötüye kullanmış ve günaha düşmüştür. Bütün insanlar Adem'in günahı yüzünden lanete ugramıştır, Tanrı hepimizi sefalete terk edebilecek iken, sırf iyi olduğu için içimizden bir kısmını kurtarmaktadır. Bazı insanlar bu nedenle ancak Tanrı’nın lütfuyla affedilecek, diğerleri cezaya tabi tutulacaktır. Görüldüğü gibi Augustinus'un teodise felsefesine Hristiyanlığın "insanın düşüşü", "ilk günah" ve "kefaret" gibi konular egemendir. Ayrıca Agustinus’a göre, gerek varlığın kötü fonksiyonundan kaynaklanan kötülük, gerekse de günaha karşılık gelen cezadan kaynaklanan kötülük, Evren'de ahenksizliği değil, ahengi doğurur. Öyle ki bu Dünya, üzerinde hiç kötülük olmayan bir Dünya kadar iyi ve güzeldir. Augustinus Plotinus'a benzer şekilde kötülüğü, madde ile açıklamaya çalışır. Ona göre kötülük, iyiliğin yokluğudur. Tanrı saf ve nihai iyiliktir, mutlak ve değişmezdir. Ancak Tanrı'nın yarattığı Evren "yokluk"tan yaratılmıştır, değişkendir ve maddenin oluşumu iyiliğin eksikliğinden, Tanrı'daki gibi saf ve mutlak olmamasındandır. Evren'in kendisi de aynı Tanrı gibi iyilikle doludur ama her şey aynı oranda iyilik içermez. Varlıklarda bir hiyerarşi vardır ve bu hiyerarşinin en üstünde en iyiler bulunur. Güneş, ay, yıldızlar, melekler, insanlar, kuşlar, balıklar, ışık ve karanlık hep iyidir. Ancak hiçbiri Tanrı kadar mükemmel değildir, farklı seviyelerde dururlar. Ayın güneş kadar parlak olmasını istemek nasıl doğru değilse, her varlığın mutlak iyi olmasını istemek de doğru değildir. Augustinus'a göre deprem, fırtına, salgın hastalıklar gibi doğal kötülükler insanların işlediği günahların cezai sonuçlarıdır. Fakat bu cezalar adil olduğu için Evren'in mükemmelliğini bozmaz. Leibniz kötülük problemine çözüm önerisini "mümkün dünyalar teorisi" adı verilen bir teori ile açıklar. Buna göre Tanrı mümkün dünyaların en iyisini yaratmıştır. Mümkün olanın en iyisini yaratabilmek için bir takım kötülüklere göz yummak zorundadır. Leibniz'de Tanrının yaratması Augustinus'taki gibi "yoktan yaratma" olmayıp, Platonculardaki "varolan maddeden" yaratmaya benzer. Ancak Leibnizde "madde" değil "monadlar" vardır. Tanrı ezeli, sonsuz sayıda ve bölünemeyen monadlar arasından uygun gördüklerini aktifleştirir. Yani yaratma, kuvve halindeki ideaları fiil haline geçirmektir. Tanrı bu işlemi yaparken sonsuz sayıda alem yaratma olanağına sahiptir. Tanrı bu mümkün alemler arasında son derece hassas bir hesap yapmış, bizim anlayamayamayacağımız kadar çok detayı gözönünde bulundurmuş ve sonunda mümkün olan dünyaların en mükemmelini yaratmaya karar vermiştir. Ancak varlıklar eksik şeylerdir, eksiksiz olan tek şey Tanrıdır. Eğer varlıklar eksiksiz olsalardı onlar da Tanrı olurdu. Bu yüzden eksikli olan şeylerden yaratılan bir dünyada kötülüğün olması doğaldır. Bunun nedeni Tanrı değildir, varlıkların eksik ve kusurlarıdır. Yani “varlıklar” yetkinliklerini Tanrı’dan, yetkinsizliklerini ise sınırsız olmaya gücü yetmeyen kendi tabiatlarından almaktadırlar. Görüldüğü gibi, Leibniz’de bir şey Tanrı yarattığı için iyi olmayıp, iyi olduğu için Tanrı onu yaratmıştır(bu tartışma için Euthyphro ikilemi'ne bakınız). Yani iyilik ya da ahlakî olan Tanrıdan bağımsız olarak vardır. Leibniz "mademki mümkün dünyaların en iyisinde bile kötülükler olacaktı, o hâlde Tanrı bu Dünya'yı niye yarattı" şeklindeki bir soruyu kendisine sorar ve varoluşun, varolmayıştan daha iyi olduğu cevabını verir. Leibniz'e göre Tanrı, bu Dünya'yı yaratmak zorunda değildi, ama eğer yaratmasaydı hiçbir şey var olmayacaktı. Yaratırken, bütün monadlar varolmak için yarışa girdikleri için en iyisini bulmak şeklinde bir ahlakî zorunluluk altındadır. Leibniz’e göre, Evren'in düzenini biraz anlayabilseydik, onun en bilge insanların istediklerini bile geçtiğini, onu olduğundan daha iyi kılmanın imkânı olmadığını görürdük. Ayrıca ona göre hiç kötülük olmayan Evren'in yaratıcısına inanmak ve O’nu sevmek her kişinin harcıdır. Önemli olan kötülüklerle birlikte Tanrı’yı sevmektir. 18. yüzyılda gelişen aydınlanma çağı teodise anlayışına karşı sert eleştirilerin ortaya çıkmasını da beraberinde getirdi. Voltaire, Leibniz'in "mümkün olan dünyaların en iyisi" felsefesini yerden yere vuran "Candide" adlı ünlü hicvini yayınladı. Eser'de Leibniz felsefesini savunan Pangloss iki arkadaşı ile birlikte Dünya'yı dolaşıyor ve başlarına sayısız felaket geliyordu. 1755 yılında gerçekleşen Lizbon depremi de Avrupa aydınını derinden sarstı. David Hume ""Dinin Doğal Tarihi"" adlı eserinde dinlerin ortaya çıkış nedenlerine ilişkin ilk sosyolojik açıklamaları yapıyor ve şöyle diyordu: ""Din ve Tanrı konusu bütünüyle bir bilmece, açıklanamayacak bir gizemdir. Buna dair en titiz arayışımızın tek sonucu korku ve belirsizliktir. Bu nedenle herhangi bir apaçık hüküm ortaya koymak mümkün değildir."" Diderot, d’Holbach gibi Aydınlanma düşünürleri, Voltaire’in ve Hume’un şüpheci tutumlarından da etkilenerek Ortaçağ sonrası devam etmekte olan baskın Hristiyanlık inancının etkilerini silmeye çalıştılar. David Hume, Doğal Din Üzerine Söyleşiler adlı kitabında bu konuyu ele alır. Kötülük problemini fizikî, ahlakî, psikolojik boyutlarıyla ele alır ve iki önermenin üzerinde ısrarla durur. Birincisi Evren'in sanıldığı gibi düzenli olmadığı, ikincisi de bir düzenin olduğu kabul edilse bile bu düzenden hareketle Tanrı düşüncesine gidilemeyeceğidir. Hume teodise girişimlerini çürütmekle yetinmez, tümüyle alaya alır: Hume Evren'in bir makineye benzetilmesine ve makinenin nasıl bir yaratıcısı varsa, Evren'in de Tanrı tarafından yaratıldığı düşüncesini mantıksız bulur. Hume'a göre bu argümanda iç içe iki hata vardır. Hem Evren'in makineye benzetilmesi hatalıdır, hem de makinenin olduğu gibi Evren'in de bir yaratıcısı olduğu hükmü. David Hume'u hariç tutarsak, Leibniz'in teodisesi başta olmak üzere bütün teodise anlayışlarına en dikkate değer eleştiriyi Kant yapmış, hatta direkt teodise eleştirisini konu alan bir makale yayınlamıştır. Makale ""Tüm Felsefi Teodise Teşebbüslerinin Başarısızlığı Üzerine"" (Ing. "On The Failure of All Attempted Philosophical Teodicies") adını taşır. Kendine özgü bir Hristiyanlık anlayışı olan Kant, önce teodiseleri "Kuramsal Teodiseler" ve "Otantik Teodiseler" olarak gruplandırır. Kutsal Kitap'taki alegorik Eyüp kıssasını otantik teodiselere, felsefecilerin ürettikleri teodiseleri ise kuramsal teodiselere örnek gösterir. Teodise savunması yapanları "tanrının avukatı", savunmanın kendisini de "dava" olarak tanımlar. Kant'a göre bu dava bir "akıl mahkemesi" (Ing. the tribunal od reason) ya da "felsefe mahkemesi" (Ing. the tribunal od philosophy) önünde görülmektedir. Kant tanrının bu sözde avukatlarının belli konuları açıklığa kavuşturmaları gerektiğini söyler. Açıklığa kavuşturulmasını şart koştuğu 3 nokta şunlardır: Sonuçta Kant' göre tanrının avukatları "felsefe mahkemesi"ndeki bu "dava"yı kaybederler. Kant, ilahi hikmet ile kötülük gerçeğinin uzlaştırılamayacağı sonucuna varır. Tanrı düşüncesine bağlı olan Kant'ın bu sonuca ilişkin açıklaması ise insan aklının böylesi aşkın bir sorunu çözebilecek yetenekte olmadığı şeklindedir. Kant'a göre insan, aşkın olan bir yüce varlığa teslim olmalı, insan aklının sınırlarını aşan konuları çözemeyeceğini bilmelidir. Kant, o güne kadar yapılan teodise savunularının felsefi olarak yetersiz olduğunu göstermiş, onları sert şekilde eleştirmiş, ancak kendisi de sorunu çözecek bir açıklama yapmayıp, sorunun çözülemez olduğunu ileri sürmüştür. Schopenhauer da hocası olan Kant gibi kötülük probleminin teodise girişimi ile çözülemeyeceğini ilan eder. Çünkü ona göre her an, her yerde maruz kaldığımız bu problemin kökten bir çözümü mevcut değildir. Bu problemi teodise ile açıklamak bizi bir adım ileriye götürmemektedir. Çünkü var olan kötülüğün bir Tanrı tarafından yapıldığını ya da yapılmadığını formüle etmek, kötülüğün varolmasını engellememektedir der. Schopenhauer teodise ile çözülemeyeceğini düşündüğü kötülük probleminin asla tam olarak ortadan kaldırılamayacağını, ancak yaşama isteğinin yönlendirmesiyle ona tahammül edileceğini ve bu tahammülün ise sanat, ahlak ve sevgi yoluyla olacağını söyler. Schopenhauer ile birlikte kötülük problemi başlangıçtaki ele alınış biçiminden kopmaya başlar. Başlangıçta sorun "kötülük" ile "Tanrı" arasındaki bir sorun iken giderek "kötülük" ile tek tek insanlar arasında bir sorun haline gelmeye başlar. Schopenhauer, Kierkegaard ve Nietzsche için artık "sorun" kötünün varlığını, nedenini ve kaynağını açıklamak, yeni bir çözüm göstermek haline gelmiştir. 19. yüzyılda Nietsche ve Kierkegaard'ın uğraştığı Nihilizm biçim değiştiren bu sorunu çözümleyebilmek için yapılmış bir girişim gibidir. Nietsche bu girişimi şöyle açıklar: Aydınlanma çağı ile birlikte teodise girişimleri yoğun bir saldırı altında kaldı ve büyük felsefecilerden ağır darbeler yedi. Ancak bugün de çeşitli teodise girişimlerinin olduğu görülmekte. Çağdaş teodise girişimlerine örnek olarak Alvin Plantinga ve John Hick gösterilebilir. Sidikli Kasabası Müzikali Sidikli Kasabası Müzikali (İngilizce: Urinetown the Musical); bestesi Mark Hollmann'a, metni Greg Kotis'e, şarkı sözleri ise Hollmann ve Kotis'e ait olan Broadway kökenli satirik müzikal. Hukuk, kapitalizm, sosyal bilinç, popülizm, bürokrasi, politika, holdingleşme gibi konularda (tatlı) sert eleştiriler yaparken bir yandan "The Cradle Will Rock", "Les Misérables (Sefiller") gibi müzikalleri hatta müzikal tiyatro formunun kendisini taşlıyor. Oyun, konusu ve sıradışı gelişimiyle alışılmışı özellikle de mutlu son beklentilerini yerle bir ediyor. Bobby Strong ve Hope Cladwell karakterleri New York Theatre'ın aylık "Müzikal Tiyatro Tarihinin En Önemli 100 Rolü" sıralamasına girmiştir. 2011-2012 sezonunda İstanbul Devlet Tiyatrosu tarafından sahnelenmiştir. Sidikli Kasabası Müzikali'ni yazma fikri Greg Kotis'in aklına bir Avrupa seyahati sırasında gelir. Öğrencilik döneminde yaptığı bu seyahatte paralı umumi tuvaletleri sıklıkla kullanmak durumunda kalır. Kısa bir süre sonra Mark Hollmann ile bir araya gelerek Broadway tarihinin en özel oyunlarından biri olarak müzikal tiyatro tarihine geçen bu oyunu yazmaya başlarlar. Başta hiçbir tiyatronun ilgilenmediği Sidikli Kasabası, sonunda Chicago kökenli deneysel bir tiyatro ekibi olan Neo-Futurists tarafından kabul görür. Neo-Futurists ile işler yolunda gitmeyince New York Fringe Festivalinden John Clancy oyunu festivale kabul eder. Kotis ve Hollmann'ın arkadaşları yazar David Auburn oyunu izler izlemez Off Broadway'deki bağlantılarını kullanır. Sidikli Kasabası Müzikali önce Off-Broadway'de American Theatre for Actors'ta sahnelenir, ardından Broadway'e transfer olur. 13 Eylül 2001'de prömiyer yapması planlanan oyun 11 Eylül saldırısından sonra içerdiği göndermeler 'siyaseten doğru olmaması' sebebiyle ertelenir. Sonunda metinden yalnızca tek bir cümle atılır ve 20 Eylül 2001'de seyircisi ile buluşur. Hikâye dünyanın ısınıp suların azalmasıyla birlikte tuvalete girmeyi sınırlayarak özel bir şirketin denetimine verildiği bir yerde geçer. Tuvalet parasını ödeyemeyenlerin gizemli Sidikli Kasabası’na gönderildiği, bir gidenin bir daha geri gelmediği, kimsenin birbirinin gözünün yaşına bakmadığı, tüm genel tuvaletlerin özelleştirildiği bu yere düşen bir aşk ateşi, aynı zamanda süre giden sisteme karşı çıkışın da kıvılcımı olur. Fenerbahçe Masa Tenisi Şubesi 2003-04 sezonu Fenerbahçe Masa Tenisi Şubesi erkek takımı 2003-04 sezonunda Türkiye Birinci Ligi'nde kadın takımı ise Süper Lig'de mücadele etmiştir. Erkek takımı Terfi Ligi'nde ilk ikiye giremedi ve bir yıl önce düştüğü Süper Lig'e yükselme şansını kullanamadı. Genç kadın takımı İstanbul Şampiyonu ve Türkiye sekizincisi (Samsun, 14-16 Mayıs 2004) oldu. Yıldızlar Türkiye Şampiyonası'nda (Bursa, 16-18 Nisan 2004) erkek takımı sekizinci, kız takımı dokuzuncu oldu. Minik erkek takımı Türkiye ikincisi oldu (Denizli, 30 Nisan-2 Mayıs 2004). Fenerbahçeli sporcu Onur Oktav Türkiye birinciliğine ulaştı. Ebu'l Hasan Ali (GÄ±rnata Emiri) Ebu'l Hasan Ali (Arapça: "أبو الحسن علي‎" "Abū al-Ḥasan ‘Alī" ; ? - 1485) 1464-1482 ve 1483-1485 yılları arasında Gırnata Emiridir. Diğer adı Muley Hacén'dir. (Muley, Arapça'da Mawlay yani "Rabbim" anlamına gelir) Gırnatalı Said (ö. 1465)'in tahtan çekilmesinden sonra tahta çıkmıştır. 1482 yılında Hristiyan İspanyollar Granada'yı kuşatmasından dolayı tahtan çekilmiş. 1483'te yeniden tahta çıkıp ölümüne kadar Gırnata emiri olmuştur. 1482 yılında tahtı XII. Muhammed'e bırakmıştır. Hüseyin Selâh Korutürk Hüseyin Selâh Korutürk (d. 17 Şubat 1949, İstanbul), Türk büyükelçi. 1975 yılında Ankara Üniversitesi Siyasal Bilgiler Fakültesi Uluslararası İlişkiler Bölümü'nden mezun oldu, daha sonra Ankara Üniversitesi Dil ve Tarih-Coğrafya Fakültesi'nde yüksek lisans öğrenimi gördü ve Türk Boğazları'nın rejimi ile ilgili tezini yazarak 1981 yılında mezun oldu. İngilizce, Fransızca ve İspanyolca bilmektedir. 1978'de Dışişleri Bakanlığı'na girdi ve çeşitli kademelerde görev yaptı, 2001-2005 yıllarında Tunus Büyükelçisi oldu. 2005 yılında Dışişleri Bakanlığı Avrupa Genel Müdürlüğü görevine getirildi. 14 Kasım 2009 tarihi itibarıyla Türkiye Cumhuriyeti'nin Helsinki Büyükelçiliğine atandı ve 2013 yılına dek bu görevini sürdürdü. Türkiye Cumhuriyeti'nin 6. Cumhurbaşkanı Fahri Korutürk ve eşi Emel Korutürk'ün ortanca çocuğu olan Selâh Korutürk, Kendisi gibi diplomat olan Osman Korutürk'ün kardeşi ve psikolog Ayşe Arzık'ın ağabeyidir. Türkiye'nin Stokholm Büyükelçisi Zergün Korutürk ile evli ve iki çocuk babasıdır. UTC-01.00 UTC−01:00, UTC'den (Eşgüdümlü Evrensel Zaman) 1 saat geri zaman dilimi. Akın Algan Akın Algan, (d. 8 Haziran 1949, Maçka, Trabzon) Türk büyükelçi. Galatasaray Lisesi ve 1975 yılı Ankara Üniversitesi Siyasal Bilgiler Fakültesi Uluslararası İlişkiler Bölümü mezunudur. 1976'da Bakan Özel Kalem Müdürlüğü'nde Aday Meslek Memuru, İkinci Katip olarak görev yapmış ve çeşitli görevlerin ardından 1998-1999 arasında Lyon Başkonsolosu, 1999-2002 yıllarında Elçi sıfatıyla İdari ve Mali İşler Dairesi Başkanı, 2003-2007 yılları arasında Rabat Büyükelçisi, 2008'de Dışişleri Bakanlığı Müşaviri, 2009'da TBMM Dışişleri Komisyonu Başkanlığı'nda Müşavir (Bakanlık Müşaviri) oldu ve 2010-2012 yıllarında Tunus Büyükelçiliğinde bulundu. 2012 yılı itibarıyla Vilnius Büyükelçiliği görevini emekli olduğu 2014 yılına kadar sürdürmüştür. Fransızca, İngilizce bilen Akın Algan, Büyükelçi Zeynep Sibel Algan ile evli olup bir çocuk babasıdır. Magec Magec ya da Magek, Kanarya Adalarında Tenerife adasının yerli halkı olan Guançelerin ışık ve güneş tanrısı. İyilikçi Magec, kötülükçü Guayota («şeytan») tarafından kaçırılıp Teide Yanardağında (Echeide ya da Echeyde) hapsedilmiştir ve yanardağın zaman zaman faaliyete geçip patlaması da bu yüzdendir. Chaxiraxi Chaxiraxi, Kanarya Adalarında Tenerife adasının yerli halkı olan Guançelerin inanç ve mitolojisinde bir tanrıça. «Güneş Ana» olarak nitelendirilir. UTC-02.00 UTC−02:00, UTC'den (Eşgüdümlü Evrensel Zaman) 2 saat geri zaman dilimi. Lale (anlam ayrımı) Lale, bir süs bitkisidir. Ayrıca şu anlamlara gelebilir; Fenerbahçe (kadın voleybol takımı) 1959-60 sezonu Fenerbahçe (kadın voleybol takımı) 1959-60 sezonunda beş sezondur elinde tuttuğu İstanbul Ligi şampiyonluğunu kaybettiyse de Türkiye Şampiyonası'nda beşinci kez üst üste şampiyon oldu. Federasyon Kupası'nda şampiyon olan Fenerbahçe Türkiye Şampiyonası'na katılmaya hak kazandı. Broşür Broşür, tanıtım amacı taşıyan, renkli olarak hazırlanan tanıtım kitapçığı. Bir, iki, üç sayfa ya da akordeon kırımlı olabilir. Çoğunlukla turistlerin sıklıkla ziyaret ettiği yerlerde ve danışma masalarında bulunur. Bunun dışında hastane ya da devlet kurumları gibi yerlerde bilgi vermek amaçlı da kullanılır. El ilanlarından farkı genellikle daha kaliteli kağıda basılmış olması, renkli olması ve çok sayfadan oluşmasıdır. Şükrü Tufan Şükrü Tufan, 24 Haziran 1942’de Çorlu'da doğmuştur. 1962 yılında Galatasaray Lisesi'ni bitirmiştir. 1966 yılında Ankara Üniversitesi Siyasal Bilgiler Fakültesi mezunu olmuştur. 1967-2007 yılları arasında Dışişleri Bakanlığı'nda çeşitli diplomatik görevlerde bulunmuştur. 1981-1984 arasında Gümülcine Başkonsolosu olmuştur. 1993-1996 yıllarında Bosna Hersek'te savaş sırasında Türkiye Cumhuriyeti'nin ilk büyükelçisi olarak görev ifa etmiş ve ardından Fas Büyükelçiliği'ne getirilmiştir (1996-1998). 1998-2002 arasında Teftiş Kurulu üyeliği, 2002-2006 arasında Arjantin büyükelçiliği ve 2007 yılında ise Dışişleri Bakanlığı müşavirliği yapmış ve aynı yıl emekli olmuştur. Dışişleri Bakanlığı'ndan emekli olduktan sonra İslam Konferansı Örgütü Genel Sekreteri Ekmeleddin İhsanoğlu'nun kabine şefi olarak da görev yapmıştır. Ayrıca 1977 yılında Cumhuriyet Halk Partisi'nden Tekirdağ 3. sıra milletvekili adayı olmuştur. Oğlu Korkut Tufan da büyükelçi olarak dışişleri bakanlığında görev yapmaktadır. Rodgers ve Hammerstein Richard Rodgers "(1902–1979)" ve Oscar Hammerstein II "(1895–1960)"; Müzikal tiyatro konusunda ünlenmiş Amerikalı yazar ve besteci ikili. Genellikle Rodgers ve Hammerstein olarak anılan ikili müzikalin altın çağını başlatmış olmalarıyla bilinirler. 40lı ve 50li yıllara damgasını vuran popüler Broadway müzikallerinin çoğunun yaratıcılarıdır.[1] Rodgers bestesini yaptığı Hammerstein'in sözlerini yazdığı Oklahoma!, Carousel, South Pacific, Kral ve Ben and Neşeli Günler büyük başarı kazanmıştır. Bu beş müzikalin bu güne dek prodüksiyonu yapılan bütün sahne ve film versiyonları toplam otuz dört Tony Ödülü, on beş Academy Ödülü, Pulitzer Ödülü, ve iki Grammy almıştır. 1955 film versiyonu 1956 film versiyonu 1962 yeniden Ã§ekildi, 1996 sahne versiyonu 1958 film versiyonu, 2001 TV versiyonu 1956 film versiyonu, 1999 animasyon 1965 yeniden çekildi, 1997 yeniden çekildi 1961 film versiyonu, 2002 yeniden sahnelendi(yeni bir parça eklenerek metin yeniden yazıldı) 1965 film versiyonu Emre Konuk Emre Konuk (İstanbul) Türk yönetmen, senarist ve görüntü yönetmeni. Beykent Üniversitesi Güzel Sanatlar Fakültesi Sinema-TV Bölümü mezunudur. İlk görüntü yönetmenliğini, 2011 senesinde Tayfur Aydın'ın senaristliğini ve yönetmenliğini üstlendiği İz-Rêç isimli sinema filmi ile gerçekleştirdi. 2013'te Suriye'nin Kobani bölgesine kaçak girerek, Shiar Abdi yönetmenliğinde çekilen The Road to Aleppo isimli sinema filmi ile ikinci görüntü yönetmenliğini gerçekleştirdi. 3 Ocak 2014 senesinde vizyona giren Halam Geldi filminin görüntü yönetmenliğini gerçekleştirdi. 2015 yılında çekilen ve yine Tayfur Aydın'ın yönettiği Siyah Karga filmi ile görüntü yönetmenliğine devam etti. 2014 yılında 'Çırak' isimli uzun metraj film senaryosu Kültür Bakanlığı Sinema Genel Müdürlüğü'nün 'İlk Filmini Gerçekleştirecek Yönetmen' fonundan destek görmeye değer bulundu. 1.Die Welt (gazete) Emre Konuk ist 25 Jahre jung. Das sei gut, sagt Abdi halb im Scherz, es gehe nicht nur ums Filmemachen, sondern vielleicht auch ums Rennen. 2.Beyazperde (web sitesi), Çek Bakalım'da Büyük Ödül Sahibini Buldu! 3.Takvim (gazete), Yeşilçam Kazandı. Tefes Tefes (Arapça: طفس‎, "Ţafas") ya da Tefs, Dera İli'nin, Dera İlçesi'ne bağlı bir kasabadır. 492 metrelik (1,617 ft.) bir rakıma sahiptir. 2012 hesaplamalarına göre 36,207 kişilik bir nüfusa sahiptir. Bu nüfusla, ilçenin ikinci, ilin üçüncü, Suriye'nin ise 52nci en kalabalık yerleşkesidir. Sanayi ve ticari bakımdan faaliyetler göstermesine rağmen, kırsal özelliklerini yitirmeyip, tamamen şehirleşmediği için kasaba olarak sınıflandırılan merkezlerdendir. Kasabanın ekonomisi, 30,000 civarındaki nüfusun büyük bir kısmının tarım ile uğraşmasına dayanır. Bölgede yetiştirilen başlıca tarım mahsülleri, başta domates olmak üzere, buğday, üzüm, zeytin, salatalık, patlıcan, fasulye ve biberdir. Ayrıca hayvancılıkta, kasaba ekonomisine katkı sağlar. Kuzu ve inek gibi çiftlik hayvanları, kasaba çevresinde hayvancılığın temelini oluşturan hayvanlardır. Kasabadaki yerleşim MÖ 2. yüzyıl'a, Helenistik Dönem'e dayanır. Günümüzde, Roma İmparatorluğu Dönemi'nden kalma arkeolojik kalıntılarda bölgede bulunmaktadır. Bizans İmparatorluğu Dönemi'nde de gelişmeye devam etmiş bir merkezdir ve kasabada bu zamanlardan kalma mezarlar bulunmaktadır. Eleştirel teori Eleştirel teori; Immanuel Kant, Georg Wilhelm Friedrich Hegel, Max Weber, Karl Marx, ve Sigmund Freud'un düşüncelerinin etkisi temelinde; sosyal ve beşeri bilimler bilgisiyle toplum ile kültür inceleme ve eleştirisine dayanan sosyal teori. Eleştirel teori, epistemolojik olarak; nesnelleştirici değil, düşünsel olduğu için doğabilimsel teorilerden farklıdır. Kavramın farklı köken ve geçmişlerle iki boyutu vardır: sosyoloji ve edebiyat teorisi. Diğer yandan "eleştirel teori", eleştiri üzerine kurulu teoriler için genel olarak kullanılan bir kavramdır. Eleştirel teorisyen Max Horkheimer'e göre bir teori; insanları, bulundukları kısıtlayıcı koşulları değiştirerek onları özgürleştirdiği kadar eleştireldir. Eleştirel teori, dar anlamda Frankfurt Okulu'nun 1930'lu yıllarda Friedrich Nietzsche ve Sigmund Freud gibi düşünürlerin eserlerine oluşan eğilimle gelişen Batı Marksizmi, diğer bir deyişle neo-Marksist felsefesine dayanır. Frankfurt Okulu'ndan beş teorisyen, eleştirel teorinin temel anlamıyla var olmasına olanak sağlamıştır: Herbert Marcuse, Theodor W. Adorno, Max Horkheimer, Walter Benjamin ve sonradan kısmen Jürgen Habermas. Jürgen Habermas ile, eleştirel teori Alman idealizminden uzaklaşmış ve Amerikan faydacılığına yaklaşmıştır. Sosyal yapı ve üstyapı düşüncesi, eleştirel teoride kalmış az miktardaki Marksist kavramdan biridir. Modernist eleştirel teori, politik-ekonomik bir sistem olarak kapitalizm ve endüstrinin evrimine eşlik eden hakimiyet ve adaletsizlik biçimleri ile ilgilenir. Postmodern eleştirel teori ise sosyal sorunları tarihsel ve kültürel bağlamlara dayandırarak, bu bağlamları veri toplama ve analiz etme süreçlerine dahil ederek ve bulguları göreceleştirerek siyasallaştırır. Postmodern eleştiri araştırmaları, karakterinde aynı zamanda "temsil krizi"ni barındırır. Temsil krizi ise araştırmacıların eserlerinin, diğer durağan eserlerin objektif tasvirleri olduğu fikrinin reddedilmesidir. Bunun yerine pek çok postmodern araştırmacı, çalışmalarında ve yazılarında; eserlerinin politika ve yazınlarında fikirlerin çeşitlendirilmesini tercih eder. 1960 ve 1970'li yıllardan itibaren dil, sembolizm, metin ve anlam; Ludwig Wittgenstein, Ferdinand de Saussure, George Herbert Mead, Noam Chomsky, Hans-Georg Gadamer, Roland Barthes, Jacques Derrida ile dilbilim, analitik felsefe, yapısal dilbilimi, yorumbilim, göstergebilim, yapısöküm alanlarındaki diğer düşünürlerin etkisiyle, beşeri bilimlerin teorik alanında görülmeye başlanmıştır. 1970 ve 1980'li yıllarda Jürgen Habermas, eleştirel teoriyi bir "iletişim teorisi" olarak yeniden tanımladığında, o zamana kadar var olan eleştirel teorinin yolu ikiye ayrıldı ve iki farklı tür oldu. Eleştirel teorinin bu her iki türü de insan tarafından yaratılan iletişim, kültür ve politik bilinç üzerine odaklanmaktadır. Zerrinkeba Zerrinkeba İran'ın Doğu Azerbaycan Eyaleti'nin Bostanabad şehristanında köydür. Zerrinkeba köyü dağlık bir bölgede bulunur. Kaşkay, Doğu Azerbaycan Kaşkay İran'ın Doğu Azerbaycan Eyaleti'nin Bostanabad şehristanında köydür. Kaşkay köyü dağlık bir bölgede bulunur. Eski Sinagog (KrakÃ³w) Ortodoks sinagog olan Eski Sinagog Polonya'nın Krakow şehrindeki Kazimierz ilçesinde bulunur. Bu bina Polonya'da ayakta kalan en eski sinagog olup Avrupa'daki Yahudi mimarisi açısından en değerli yapılardan biridir. 1939'da Almanlar Polonya'yı istila edene kadar şehirdeki en önemli sinagog olma özelliğini taşıyan bina ayrıca Krakow Yahudi cemaatinin sosyal ve örgütsel merkeziydi. 1794'te General Tadeusz Kościuszko, Polonya'nın bağımsızlığını kazanması için verdiği mücadelede Yahudilerin desteğini almak için bu sinagogda konuşma yapmıştır: "Yahudiler, insanlığın kazancı için ellerinden geleni ardlarına koymayacaklarını tüm dünyaya ispatlamıştır" – Çeşitli kaynaklara göre sinagog ya 1407'de ya da 1492'de inşa edilmiştir. Orijinal bina, İtalyan mimar Mateo Gucci idaresinde 1570'te tekrar inşa edilmiştir. Yeniden inşa edildiğinde binaya mazgallar, yer seviyesinin üzerinde camlar ve kuşatmalara karşı dayanıklı olması için kalın duvarlar ilave edilmiştir. Eski Sinagog, ayakta kalan ender Polonya kale sinagoglarından biridir. II. Dünya Savaşı sırasında sinagog Almanlar tarafından altüst edilip yıkıma uğradı. Sanat eserleri ve Yahudi kalıntılar yağmalandı. İsgal sırasında sinagog cephanelik olarak kullanıldı. 1943'te 30 Polonyalı tutuklu, binanı duvarında kurşuna dizildi. 1956 ile 1959 yılları arasında renove edilen bina bugün müze olarak kullanılmaktadır. Krakow Tarih Müzesi'nin bir parçası olan bu müze özellikle Krakow Yahudilerine odaklanmaktadır. Sergiler, doğum, ibadet, diet, boşanma ve ölüm temalarına ayrılmıştır. "17.yy'a dayanan güzel kadınların dua odası genelde geçici sergiler için kullanılmaktadır." Ã‡inibulak Çinibulak İran'ın Doğu Azerbaycan Eyaleti'nin Bostanabad şehristanında köydür. Çinibulak köyü dağlık bir bölgede bulunur. Gönül Yolu Gönül Yolu (İngilizce: Guys and Dolls); 1950 yapımı, müziği Frank Loesser'a, metni Joe Swerling ve Abe Burrows'a ait Broadway müzikali. Konu New Yorklu suçlular ve profesyonel kumarbazlar arasındaki faaliyetler etrafında dönmektedir. Hikâye gerçek bir kumarbazdan esinlenilerek yazılmıştır. Yelekarşı Yelekarşı İran'ın Doğu Azerbaycan Eyaleti'nin Bostanabad şehristanında köydür. Yelekarşı köyü dağlık bir bölgede bulunur. Abdar Abdar İran'ın Doğu Azerbaycan Eyaleti'nin Bostanabad şehristanında köydür. Abdar köyü dağlık bir bölgede bulunur. Akdere, Doğu Azerbaycan Akdere İran'ın Doğu Azerbaycan Eyaleti'nin Bostanabad şehristanında köydür. Akdere köyü dağlık bir bölgede bulunur. Eskiyapar Höyüğü Eskiyapar Höyük, Çorum İl merkezinin güneyinde, Alaca İlçesi'nin 6 km. batısında, eski Eskiyapar Köyü altında, Hüseyinabad Ovası'nda yer alan bir höyüktür. Tarım, yapılaşma gibi nedenlerle köyün yol açtığı tahribatı önlemek ve kazı çalışmalarına olanak vermek için 1983-84 yıllarında köy taşınarak höyük açılmıştır. Tepe, 350 metreye varan çapı ile bölgenin büyük höyüklerinden biri olup 13 metre yüksekliktedir. Konum olarak Alacahöyük, Boğazköy ve Şapinuva (Ortaköy) gibi önemli Hitit merkezlerinin neredeyse geometrik ortasındadır. Höyük çok eski tarihlerden beri bilinmektedir. En eski kayıt 19. yüzyılda W. J. Hamilton'un kaydıdır. Höyükte ilk kazılar 1945 yılında Ekrem Akurgal başkanlığında sondaj olarak yapılmıştır. Daha sonra Anadolu Medeniyetleri Müzesi Müdürü Raci Temizer başkanlığında 1968-83 yılları arasında kazılmıştır. İkinci dönem kazıları ise 1992 yılında Çorum Müzesi adına İ. Ediz başkanlığında yapılmıştır. Üçüncü dönem kazı çalışmaları 2010 yılından itibaren Doç. Dr. Tunç Sipahi başkanlığında yürütülmektedir. Höyükte yeniden eskiye Bizans, Roma, Galat ve Frig yerleşmeleri tespit edilmiştir. Bunların altında Geç Tunç Çağı, Orta Tunç Çağı ve Erken Tunç Çağı tabakaları bulunmaktadır. Ancak Erken Tunç Çağı tabakasının altıdan daha eskiye tarihlenen yerleşmeler olduğu tahmin edilmektedir. Örneğin ele geçen bir meyvelik ayağı Kalkolitik Çağ yerleşmesi olduğunu ifade etmektedir. Öte yandan Eskiyapar'ın Eski Hitit Dönemi ve Hitit İmparatorluğu dönemlerinde oldukça önemli sayılan bir yerleşme olduğu anlaşılmaktadır. Bu tabakalarla ilişkilendirilen dini ve yönetsel yapılar ortaya çıkarılmıştır. Öyle ki Eskiyapar'ın Hitit kenti Ankuwa olduğu ileri sürülmektedir. Ayrıca tüm höyüğe yayılan gelişkin bir Demir Çağı tabakası kazılmıştır. İlk dönem kazılarda Bir aslan rölyefi, Bizans mezar taşları, dini yapı kalıntıları ve Roma döneminden kalma yol işaret taşları bulunmuştur. Erken Tunç Çağı yerleşmesinin bir kent özellikleri taşıdığı anlaşılmıştır. Bu tabakada ele geçen çanak çömlek buluntuları Alacahöyük ETÇ çanak çömleğiyle aynıdır. ETÇ III. Evrenin son safhalarına tarihlenen iki yapı içinde, tabanda açılan çukura dikkatlice gömülmüş iki define deposu bulunmuştur. Yapılar, yangınla tahrip olmadan önce, tehlikeden sakınmak için gömüldüğü düşünülmektedir. Kent, muhtemelen bir saldırıya uğramıştı ve bu hazinelerin sahipleri onları çıkarmaya hiç olanak bulamamışlardı. Bu definelerden biri iki gümüş kadeh, gümüş uzun saplı tava, gümüş kase ve elektrumdan tören baltası, altın küpeler, altın bilezik ve gerdançe, altın, gümüş ve akik boncuklar, giysi parçalarını tutturmakta kullanılan iki altın iğne bulunmuştur. İkinci definede de buna benzer parçalar vardır. Değerli buluntuları oluşturan değişik biçimlerdeki küpeler yerleşimdeki kuyumcuların sanat yeteneğini gösteren buluntulardır. Öte yandan yönetici sınıfça simgesel bir anlam ifade eden dörtlü spiral boncuklar Arslantepe VIA ve İkiztepe III mezarlığında ele geçen tunç örneklerle eştir. Diğer yandan Troya A, D ve J hazinelerinde ve Limni Adası'ndaki Poliohni'de bunların benzerleri bulunmuştur. Buluntular çoğunlukla Troy ile ilişkilidir. Örneğin elektrum tavanın benzerlerine yalnızca Troya ve civarında rastlanmıştır. Aynı şekilde gümüş kadehler de Orta Anadolu'da değil Troya'daki benzerleriyle ilişkilidir. Diğer yandan sap delikli elektrum balta, Kuzey Kapadokya ve Karadeniz Bölgesi'nin güney yerleşmelerinde görülen örnekler gibidir. Bu çerçevede değerlendirildiğinde Eskiyapar hazineleri MÖ 2200 – 2000 yıllarına tarihlenmesi önerilmektedir. Arkeolojik açıdan önemli bir buluntu da yazı karakteri yönünden Orta Hitit Dönemi özellikleri gösteren bir Hitit tabletidir. Söz konusu tablette, Hatti ve Hitit dönemlerinde önemli bir dini merkez olan "Arinna" ile "Tahurpa"'dan sözü edilmektedir. Çoğunluğu Orta Hitit Dönemi'ne tarihlenen ve Hitit Ülkesi'nde ele geçen tek örnek olması dolayısıyla Eskiyapar Hançeri olarak bilinmeye namzet tunç bir hançer, tunç mızrak ucu, bıçak gibi parçalar, Eski Hitit'den yarım gövde biçimli bardak ritonu, Boğazköy ve Alacahöyük'teki örneklerinden daha ince bir işçiliği ortaya sermesi bakımından daha kaliteli bulunmaktadır. Çok sayıda boğa başı parçalarının bulunmuş olması, Eskiyapar'ın bir Fırtına Tanrısı tapınağı barındırıyor olmasını olanaklı hale getirmektedir. Elmalı, Doğu Azerbaycan Elmalı İran'ın Doğu Azerbaycan Eyaleti'nin Bostanabad şehristanında köydür. Elmalı köyü dağlık bir bölgede bulunur. Küçücük Ben Küçücük Ben; orijinal adı Little Me olan, metni Neil Simon'a, bestesi Cy Coleman'a ait 1962 yapımı Broadway müzikali. Hikâye Belle'in otobiyografisini yazmaya karar vermesiyle başlar. Illinois'de yoksul bir evde dünyaya gelen Belle, gençliğinde Noble Eggleston isimli bir gence aşık olur. Noble'ın annesi Belle'i oğluna uygun bulmaz ve ikisini ayırır. Belle, Noble ile aynı sosyal statüye erişmek için her şeyi yapmaya hazırdır. Hayatının çeşitle evrelerinde 8 farklı erkek ile birlikte olur. Hapishaneye düşer, adam öldürür, sahneye çıkar, Hollywood yıldızı olur ve sonunda Noble'a kavuşur. Son Beş Yıl Son Beş Yıl (İngilizce The Last Five Years); Jason Robert Brown'ın ayrılıkla son bulan evliliğinden esinlenerek yazdığı ve bestelediği 2001 yapımı müzikal oyun. 2001 yılında Chicago'da prömiyeri yapılan oyun 2002 mart ayında Off-Broadway'e transfer olur. Bugüne dek ABD başta olmak üzere birçok ülkede sayısız şehirde sahnelenmiştir. Amerika Birleşik Devletleri, İngiltere, Almanya,Avustralya, Arjantin, İrlanda, Yunanistan, Filipinler, Kanada, Macaristan, Hollanda, Belçika ve Avusturya'da sahneye konmuştur. Jamie ve Cathy'nin beş yıllık ilişkileri ters köşe bir kronolojik sırayla ile anlatılır. Jamie anlatmaya başından başlarken, Cathy aynı hikâyeyi ayrılık günlerinden tanıştıkları güne doğru anlatmaktadır. Cathy ve Jamie beş yıl önce tanışmış ve aşık olmuşlardır. Jamie kariyeri yükselişte olan bir romancı, Cathy ise bir türlü başarıyı yakalayamamış genç bir oyuncudur. Oyun boyunca evlendikleri an dışında hiçbir zaman yüz yüze gelmeyen ikili ilişkilerinin son boş yılını kendi ağızlarından anlatırlar. Jamie bu hikâyeye başından başlarken, Cathy sondan başa doğru anlatır. Çiftin hikâyeleri yalnızca oyunun tam ortasında evlendikleri gün çakışır. Jamie ünlü bir yazar olma yolunda ilerlemektedir. Yayınevleriyle toplantılar, katılması gereken partiler, peşinden koşan "hoş" hanım yazarlar sebebiyle çok sevdiği eşine vakit ayırmakta güçlük çekmektedir. Cathy ise her geçen gün oyunculuk kariyerinde başarılı olacağına dair inancını kaybetmekte, ümitsizlikle boğuşmakta ve Jamie'nin de kendisine inanmadığını düşünmektedir. Haftanın çoğu gecesini dışarıda geçirmesine sebep olan oyunlar ve yaz boyu süren turneler sebebiyle eşini göremeyen Cathy Jamie'yi özlemektedir. Asal çarpanlara ayırma Sayı teorisinde, asal çarpanlara ayırma bir bileşik sayının, çarpıldıklarında yine aynı sayıyı verecek şekilde, bir ve kendisi dışındaki bölenlerine ayrılmasıdır. Sayılar çok büyük olduğunda, kuantum olmayan hızlı bir algoritma bilinmemektedir. 2009 yılında sonuçlanan bir çalışmada bir grup araştırmacı 232 basamaklı bir sayıyı (RSA-768), yüzlerce makineyi iki yıl boyunca çalıştırarak çarpanlarına ayırmışlardır. Bu problemin varsayılan zorluğu, kriptografi alanında sıkça kullanılan RSA gibi algoritmaların tasarımında çok önemli bir yere sahiptir. Bu problem, eliptik eğriler, cebirsel sayı kuramı ve kuantum hesaplama gibi matematik ve bilgisayar biliminin birçok alanında önem arz etmektedir. Belli uzunluktaki her sayının çarpanlara ayrılma zorluğu aynı değildir. Çarpanlara ayrılması en zor sayılar (halihazırda bilinen teknikler ışığında) yarıasallar, yani iki asal sayının çarpımı şeklinde yazılabilen sayılardır. Bu sayılardan ikisi de büyük, mesela 2000 bit uzunluğunda ve rastgele, birbirleriyle yakın uzunlukta (fakat çok yakın değil, çünkü böyle sayılar için Fermat'ın çarpanlara ayırma metodu kullanılabilir) olacak şekilde seçildiği takdirde, en hızlı çarpanlara ayırma algoritmaları en hızlı bilgisayarlarda dahi çalışsa pratikte kullanılabilecek bir hızda çözüme ulaşamamaktadır. Çarpanlara ayrılacak sayının asal çarpanlarının bit uzunlukları arttıkça algoritmanın çalışma süresi şiddetli biçimde artmaktadır. RSA gibi çok sayıda kriptografik protokol bu problemin veya bir benzerinin zorluğuna dayanmaktadır. Bir başka deyişle eğer bir sayıyı hızlı bir şekilde çarpanlara ayırma algoritması bulunsaydı, RSA tabanlı açık anahtar kriptografisi güvenliğini yitirirdi. Aritmetiğin temel teoremi gereğince, her pozitif tam sayı asal çarpanlarına tek bir biçimde ayrılır (1 için özel bir duruma gerek yoktur, boş çarpım tanımının olması yeterlidir). Fakat,aritmetiğin temel teoremi bu çarpanların nasıl bulunacağı konusunda bir şey söylemez; sadece var olduklarını söyler. Genel bir çarpanlara ayırma algoritması verildiğinde, bu algoritmayı tekrar tekrar uygulamak suretiyle herhangi bir tam sayı asal çarpanlarına kadar ayrılabilir. Fakat özel bir amaca yönelik bir çarpanlara ayırma algoritması için bu söz konusu değildir çünkü bu özel algoritma daha ayrıştırmanın sonraki adımlarındaki daha küçük çarpanlara ayırma problemlerinde işe yaramayabilir veya çok yavaş çalışabilir. Mesela deneme bölmesi N = 2 × (2 − 1) × (2 − 1) için 10N sayısını hızlı bir biçimde 2 × 5 × N olarak çarpanlara ayırır ama N sayısını hızlı bir biçimde çarpanlarına ayıramaz. Çarpanlarına ayrılması en zor tam sayılar birbirine yakın uzunluktaki iki büyük asal sayının çarpımı şeklinde olanlar, bir başka deyişle yarıasallardır. Tam da bu yüzden kriptografide bu sayılar kullanılmaktadır. Halihazırda çarpanlarına ayrılmış en büyük yarıasal 232 basamaklı, 768-bitlik bir sayıdır. (12 Aralık 2009) Çeşitli araştırma enstitülerinin ortak çalışmasıyla yapılan bu işlem, iki yıl sürmüş ve tek çekirdekli bir 2.2 GHz AMD Opteron bilgisayarın 2000 yıl çalışmasına denk bir işlem gücüne mal olmuştur. Diğer tüm çarpanlara ayırma rekorları gibi bu rekor da genel sayı cismi eleme (GNFS) algoritmasının son derece optimize bir şekilde yüzlerce makine üzerinde çalıştırılmasıyla tamamlanabilmiştir. Eğer b bitlik büyük bir sayı yaklaşık aynı uzunlukta iki asal sayının çarpımı ise, yayınlanmış hiçbir algoritma bu sayıyı polinomsal zamanda (yani belli bir k değeri için Yani O("b") zamanda) çarpanlarına ayıramamaktadır. Tüm pozitif ε değerleri için O((1+ε))'den daha hızlı yani üstel-altı zaman algoritmalarsa yayınlamış bulunmaktadır. GNFS algoritmasıyla "b"-bitlik bir yarıasalın çarpanlarına ayrılması için yayınlanmış olan en iyi asimptotik çalışma zamanı, Sıradan bir bilgisayar için, GNFS 100 basamaktan daha büyük sayılarda çalışmak üzere yayınlanmış en iyi algoritmadır. Fakat bir kuantum bilgisayarı için, Peter Shor 1994 yılında polinomsal zamanda çözüme ulaşan bir algoritma keşfetmiştir. Eğer gelecekte büyük bir kuantum bilgisayarı inşa edilebilirse bu keşif kriptografi açısından önemli sonuçlar doğuracaktır. Shor algoritması "b"-bitlik bir girdi için sadece O("b") zaman ve O("b") yer gerektirmektedir. 2001 yılında, 7-kübitlik bir kuantum bilgisayar ilk kez Shor'un algoritmasını çalıştırmış ve 15'i çarpanlarına ayırmıştır. Çarpanlara ayırma probleminin hangi karmaşıklık sınıfına dahil olduğu incelenirken problemin değişik versiyonlarını ayırt etmek gerekir. Bunlara karşın ""N" bileşik sayı mıdır?" (veya buna denk olarak ""N" asal sayı mıdır?") karar problemleri "N"'nin çarpanlarını bulmaya nazaran çok daha kolay görünmektedir. Bu karar problemlerinden ilki AKS asallık testi ile N'nin basamak uzunluğu cinsinden polinomsal zamanda çözülebilmektedir. Bununla beraber, çok küçük bir hata payına razı olmak koşuluyla çok hızlı sonuç verebilen çeşitli olasılıksal algoritmalar bulunmaktadır. Asallık testinin kolay oluşu, başlangıcında büyük asal sayılar bulma gerekliliğinden dolayı RSA algoritması için büyük önem arz etmektedir. Amaca özel bir çarpanlara ayırma algoritmasının çalışma zamanı, çarpanlara ayrılmaya çalışan sayının veya bilinmeyen çarpanlarından birinin özelliklerine bağlıdır: büyüklük, özel form, vs. Tam olarak çalışma süresinin ne olduğuysa algoritmadan algoritmaya değişir. Amaca özel algoritmaların önemli bir alt sınıfı "1. Kategori" olarak adlandırılan algoritmalardır ki bunların çalışma süreleri en küçük asal çarpanın büyüklüğüne bağlıdır. Formu bilinmeyen bir tam sayı verildiğinde küçük çarpanları ayıklamak için genellikle bu algoritmalar genel algoritmalardan önce çalıştırılır. Aynı zamanda 2. kategori veya kaşifi Maurice Kraitchik'e atfen Kraitchik ailesi algoritmalar olarak da bilinen genel çarpanlara ayırma algoritmalarının çalışma süreleri sadece çarpanlarına ayrılacak olan sayının büyüklüğüne bağlıdır. RSA sayılarını çarpanlarına ayırmak için bu algoritmalar kullanılır. Genel çarpanlara ayırma algoritmalarının çoğu kareler çakışması metoduna dayalıdır. Sayılar teorisinde beklenen çalışma süresi sezgisel olarak, O ve L notasyonu ile ifade edilecek olursa, olan birçok çarpanlara ayırma algoritması vardır. Bu algoritmalara bazı örnekler eliptik eğri metodu ve ikinci dereceden elek metodudur. Bu şekilde bir diğer algoritma da Schnorr tarafından önerilen sınıf grup ilişkileri metodudur. Bu durum Seysen ve Lenstra tarafından genelleştirilmiş Riemann hipotezi (GRH) ışığında ispatlanmıştır. Schnorr-Seysen-Lenstra olasılıksal algoritmasının beklenen çalışma süresinin formula_3 olduğu, Lenstra ve Pomerance tarafından GRH varsayımı yerine çarpanlar kullanılmak suretiyle kesin bir şekilde ispatlanmıştır. Algoritma, "G" ile gösterilen diskriminant Δ'nın pozitif ikili ikinci dereceden fom sınıf grubunu kullanır. "G" ("a", "b", "c") gibi aralarında asal tam sayı üçlülerinin kümesidir. Algoritmanın girdisi, belirli sabit bir değerden büyük, pozitif ve tek bir "n" tam sayısıdır. Bu çarpanlara ayırma algoritmasında, diskriminant Δ, "d" bir pozitif çarpan olmak kaydıyla, Δ= -"dn" şeklinde "n"'nin bir tam katı olarak seçilir. Algoritma, "G"'da bir "d" değeri için yeterli düzgün formlarının olduğunu umar. Lenstra ve Pomerance söz konusu "d"'nin seçiminin belirli küçük bir kümeyle sınırlanarak düzgünlüğün garanti edilebileceğini göstermişlerdir. "P" ile Kronecker sembolü formula_4 olan tüm "q" asal sayılarının kümesini gösterelim. "q" "P"'da olmak üzere "G"'nın bir üreteç ve asal form "f" kümelerini oluşturmak kaydıyla, üreteçler ve "f" arasında bir bağıntı dizisi üretilir. "q"'nun büyüklüğü bir formula_5 değeri için formula_6 ile sınırlandırılabilir. Kullanılacak olan bağıntı, "G"'nın tarafsız elemanına eşit olan üsler çarpımı arasındaki bir bağıntıdır. Bu bağıntılar, aslında "G"'nın kertesi 2'yi bölen bir elemanı olan, "G"'nın çokanlamlı bir formunu inşa etmek için kullanılacaktır. Δ'nın ilişkin çarpanlara ayrımını hesaplayarak ve bir EBOB alarak, bu çokanlamlı form "n"'nin tam bir asal çarpanlara ayrımlanmasını verir. Bu algoritmanın ana basamakları şunlardır: Çarpanlarına ayrılacak sayı "n" olsun. Herhangi bir pozitif tam sayıyı çarpanlarına ayıran bir algoritma elde edebilmek için bu algoritmaya deneme bölmesi, Jacobi toplamı testi gibi birkaç basamak daha eklemek gerekmektedir. Verildiği şekliyle algoritma rassal seçimler yapması dolayısıyla olasılıksal bir algoritmadır. Beklenen çalışma süresi en çok formula_3'dir. İbrahim Özefe İbrahim Özefe (d. 1966; Çumra, Konya), Türk bürokrat. 1966 Konya'nın Çumra ilçesinde doğmuştur. İlköğretim ve Lise eğitimini Çumra'da tamamlamıştır. İstanbul Üniversitesi Siyasal Bilgiler Fakültesi'nden 1987 yılında mezun olmuştur. Selçuk Üniversitesi Yönetim Bilimleri dalında yüksek lisansını tamamlamıştır. Stajını 1989 yılında Trabzon`da yapmıştır. İngiltere'de 1 yıl süreyle İngilizce eğitimi görmüştür. Sırasıyla, Karaman Ermenek'de kaymakam vekilliği, Aksaray Güzelyurt kaymakamlığı, Diyarbakır Dicle kaymakamlığı, Bitlis vali yardımcılığı, Edirne Enez kaymakamlığı, Kayseri Pınarbaşı kaymakamlığı, Giresun Görele Kaymakamlığı, Mersin Erdemli Kaymakamlığı, İstanbul Sultanbeyli kaymakamlığı görevini yapmıştır. 1 Haziran 2016 tarihinde Resmi Gazete'de yayımlanan valiler kararnamesi ile Ardahan Valiliğine, 21 Haziran 2017 tarihinde Resmi Gazete'de yayımlanan valiler kararnamesi ile Merkez Valiliğine atanmıştır. Ä°ngilizce bilmektedir. Evli ve 3 çocuk babasıdır. UTC-02.30 UTC−02:30, UTC'den (Eşgüdümlü Evrensel Zaman) 2 saat 30 dakika geri zaman dilimi. UTC-03.00 UTC−03:00, UTC'den (Eşgüdümlü Evrensel Zaman) 3 saat geri zaman dilimi. UTC-03.30 UTC−03:30, UTC'den (Eşgüdümlü Evrensel Zaman) 3 saat 30 dakika geri zaman dilimi. Anthony van Dyck Sir Anthony van Dyck (Flamanca: Antoon Van Dijck; 22 Mart 1599, Anvers - 9 Aralık 1641, Londra), Flaman ressam. Anversli bir tacirin oğlu olarak dünyaya geldi. Sanat yaşamı kısa; fakat göz kamaştırıcıdır. Prenslerin ve kralların gözdesiydi, İngiliz portre okulu'nu kurdu ve bir renge adını verdi (Van Dyck kahverengisi). 1609'dan 1612'ye kadar Hendrick Van Balen'in yanında çıraklık yaptı. "İhtiyar" adlı bir resmi 1613 tarihini taşır. Jacop Jordaens ve Peter Paul Rubens ile çalıştı, 1618'de usta oldu. 1620'de koleksiyoncu Thomas Howard tarafından saraya sokuldu ve Howard'ın sayesinde Venedik resim sanatıyla tanıştı. 1622'den 1627'ye kadar İtalya'da oturdu; Roma'da Kardinal Bentivoglio'nun misafiri oldu, sonra Cenova'ya yerleşti ve özellikle portreler çizdi. 1627-1632 arasında Ansver'de kiliseler için çalıştı ve portreler yaptı. 1630'da Paris'e gitti, meşhur kemerlerin gravürlerini yaptı. 1632'de I. Charles, ona şövalye unvanı verdi, lütuflara ve paraya boğdu. Van Dyck o tarihten sonra ingiliz soylularının resimlerini çizdi ve Blackfriars veya Eltham'daki kır evinde lüks bir hayat yaşadı. Sanatçı önceleri Caravaggio ile Jordaens'in etkisi arasında kararsız kaldıktan sonra, yaygın fırça vuruşunu ve parlak renklerini benimsediği Peter Paul Rubens'in üslubuna kendini kaptırdı; fakat bu üslubu değiştirerek kendi mizacına uydurmayı başardı. Rubens gibi edebi ve mitolojik konuları işledi. "Su perilerinin yıkanması", "Diana ve Endymion", "Amaryllis ve Myrtila", "Renald ile Armida" adlı eserleri, ressamın bu dönemine örnek olarak gösterilir. Anthony van Dyck aynı zamanda büyük bir katolik ressamdır; Valon Brabant ve Flandre kiliseleri için hazırladığı geniş tuvallerde, ölçülü ve yumuşak, yepyeni bir barok anlayışı görülür. Dindarlığı sonsuz, bitkin bir üzüntüyü yansıtan ince ayrıntılarla doludur. "Kutsal Aile", "Pieta" gibi tablolarında görülen bu özellik, resimlerinin beğenilmesinde büyük bir rol oynadı. Fakat Anthony van Dyck asıl başarısını eşsiz portreciliğine borçludur. Cenova'da, Rubens'in gösterişli portrelerini örnek alarak, Spinola'lar, Durazzo'lar gibi en büyük aileleri olanca haşmetleriyle resmetmeyi başardı. Şahlanan atlarını zaptetmeye çalışan binicilerin, ağır kumaştan giysileri içinde dimdik duran mağrur kadınların boy resimlerinde anıtsal bir görünüş elde etmek için Anthony van Dyck'in bulduğu yol, ufuk çizgisini aşağıdan almak, yüzleri aşağıdan yukarıya doğru bakılıyormuş gibi göstermekti. Bu alanda en başarılı eserleri olan "Balbi Markizi", "Paola Adorno", "Marki Catttaneo", beyaz atı üstünde "Tommaso di Carignano" ve bir kırmızılar cümbüşü içinde Roma'da yaptığı Kardinal Bentivoglio'nun portreleridir. Brüksel'de ise, müşterilerinin çoğu burjuva, dost veya sanatçı olduğu için, Van Dyck flaman üslubuna has yarı boy portrelerine döndü, sadeliğe, uçuk renklere, yuvarlak biçimlere daha çok önem verdi, kişisel ayrıntılar üstünde titizlikle durdu. Ressamlardan Jan J. de Waele ve G. de Grayer'in, heykeltıraş Colijns de Nole'ın ve özellikle Marie - Louise de Taxis'in portreleri, sanatçının bu dönem verdiği eserler arasındadır. Buna karşılık, İngiltere'de yaptığı dört yüz portrede Van Dyck bir siluetin, bir yüzün sadece en ayırt edici çizgilerini yakalamakla yetinmedi, her kişinin yüzünde o kişinin peşinden koştuğu ideali de yansıtmaya çalıştı. Bu resimlerde boyanın çok ince tabakalarla sürülmesi, en ince ayrıntıların bile belirmesine imkân verir; sıcak renklerle işlenen gölgeler, yaldızlı veya gümüş rengi ışığın etkisini daha da arttırır; kadife, ipekli ve saten gibi kumaşların şaşırtıcı gerçekçiliği, hepsi de seçme tonlarıyla ele alınan mavi, mor, beyaz gibi renklerin en iyi şekilde değerlendirilmesini sağlar. Bedford kontesi 'Anne Carr'ın, George ve Francis Villiers'nin, Mary Ruthven'in portreleri ile yeşillikler ortasında, atını dizgininden tutan, siyah şapkalı, beyaz ipek ceketli, kırmızı pantolonlu Charles I'in portreleri ve bunlara benzer daha nice resim, bir milletin imtiyazlı sınıfı açısından çizilmiş kocaman bir portresi gibidir. Van Dyck'in portrelerinden bazıları, Chesterfield ve Darnley kontlarının, Mountbatten ve Norfolk lordlarının, Devonshire dükünün ve özellikle İngiltere kraliçesinin koleksiyonlarındadır. Dini tablolarının bir kısmı Meschelen'de Saint-Rombaut, Grand'da Saint Michel, Dendermonde'de Notre-Dame, Courtrai'de Notre-Dame, Anvers'de Augustinus kiliselerinde ve Seventhem'dedir. Gabriel Vasconcelos Ferreira Gabriel Vasconcelos Ferreira (d. 27 Eylül 1992, Unaí), kaleci mevkiinde oynayan Brezilyalı futbolcudur. Cruzeiro takımı altyapısında yetişen Ferreira, 23 Mayıs 2012 itibarı ile Milan ile anlaşma sağladı. Türkmen (anlam ayrımı) Türkmen aşağıdaki anlamlara da geliyor olabilir; Miras (heykel) Miras; Türk heykeltıraş Metin Yurdanur tarafından yapılmış bir heykel. Nasreddin Hoca'nın betimlendiği eser, şehirdeki ilk sivil heykel olma özelliğini taşımaktadır. Ankara Büyükşehir Belediyesi tarafından 1979 yılında "kentin plastik unsurlarla donatılması projesi" başlatılmış ve bu çerçevede şehrin farklı noktalarını süslemek üzere sanatçılara bir dizi heykel siparişi verilmiştir. Aralarında Metin Yurdanur'un da bulunduğu birkaç heykeltıraş tarafından oluşturulan bu eserler aynı yıl içinde belediyeye teslim edilmiştir. Bu proje kapsamında sanatçının Miras heykeli Ankara Garı'nın bahçesine, ""Eller"" Abdi İpekçi Parkı'na ve ""Dayanışma"" ise Batıkent'te bir meydana yerleştirilmiştir. Miras heykelinde Anadolu'ya ait iki önemli kültürel figür işlenmiş ve bu yolla farklı zamanlarda aynı topraklar üzerinde yaşamış olan Anadolu medeniyetlerinin birbirinin devamı ve mirasçısı olduğuna dikkat çekilmiştir. Eserde eşeğine ters binmesiyle ünlenmiş olan halk kahramanı Nasreddin Hoca, kanatlı ve çift başlı bir Hitit aslanı'na binmiş olarak tasvir edilmiştir. Eserin genel karakteristiği incelendiğinde görülür ki soyut bir anlatıma başvurulmuş ve verilmek istenen mesaj farklı ögelere yapılan göndermelerle pekiştirilmiştir. Kullanılan geometrik ve keskin detaylarla da heykelin maddiliği güçlendirilmiştir. Nasreddin Hoca'nın eşek yerine bir aslan üzerinde betimlenmesi ise bir yandan farklı çağlar arasında köprü kurarken öbür taraftan Hoca'yı "zamanda yolculuk yapan bir seyyah" figürüne dönüştürmüştür. Rollo Rollo (~846 - ~930) Norveç veya Danimarka asıllı Viking soyundan gelen Norman asilzade. Normandiya olarak bilinen Norman yerleşiminin ilk yöneticisidir, onun soyundan gelenler Normandiya Dükü olarak anılmaktadır. ""Rollo"" özel ismi köken olarak eski Viking isimlerinden ""Hrólfr""'den gelir, günümüzde İskandinavya'da kullanılan "Rolf" isminin benzeridir. Rollo'nun ismi Normanlar tarafından bazen "Rou" veya "Rouf" şeklinde söylenmiş, Franklar tarafından "Rodolf", "Rodolfus", "Radulf", "Radulfus" veya "Raoul" olarak farklı kullanımları olmuştur. Savaşçı kişiliğiyle öne çıkan Viking lideri Rollo'nun kökeni hakkında çeşitli rivayetler vardır. Tarihçi Saint-Quentinli Dudo "De moribus et actis primorum Normannorum ducum" adlı eserinde Danimarka kralıyla çekişme halinde olan güçlü bir Danimarka asilzadesinin ölümünden sonra iki oğlundan Gurim'in öldürüldüğünü, diğer oğlu Rollo'nun da sürgüne gönderildiğini yazar. Orkney Adalarının tarihinin anlatıldığı Orkneyinga saga adlı eserde de Rou ve Garin adlı iki Viking kökenli kardeşten bahsedilir. Bu anlatımdan farklı olarak Norveç ve İzlandalı tarihçiler Rollo'yu Batı Norveç bölgesi Reisi Rognvald Eysteinsson oğlu Ganger Hrolf olarak tanımlarlar. Bu kişi Norveç kralı I. Harald ile bozuştuğu için ülkeden ayrılarak Normandiya'ya gider. Rollo'nun 885 yılındaki Batı Fransa kralı Şişman Karl'a karşı Paris Kuşatmasına Viking kralı Sigfred komutası altında katıldığı düşünülür. Kuşatmanın başarısız olacağı belli olduktan sonra Sigfred bölgeden ayrılmasına rağmen Rollo kuşatmayı sürdürecek ve ancak fidye ödemesini aldıktan sonra çekilecektir. Buradan sonra Sen Nehri boyunca askerleriyle ilerleyecek ve bugün Normandiya olarak bilinen Kuzey Fransa'yı işgal edecektir. 911 yılında Rollo'nun kuvvetleri bir kez daha Paris'e saldırırlarsa da başarısız olurlar. Bölgede büyük sorunlar yaratan Rollo'ya karşı yapılan çağrılar üzerine toplanan Frank ordusu 20 Temmuz 911 tarihinde yapılan Chartres Muharebesinde Vikingleri yener. Rollo muharebenin ardından 911 yılında Fransa Kralı III. Charles ile yaptığı Saint-Clair-sur-Epte Antlaşması uyarınca feodal derebeyi olarak krala bağlılığını ilan eder, Hristiyanlığı kabul eder ve adını Robert olarak değiştirir. Karşılığında kral Charles ona kızı Gisela ile evlenmesi için izin ve bugün Normandiya olarak bilinen bölgeyi vererek Fransa sahillerini Viking saldırılarından korumasını ister. Ayrıca Rollo bundan sonra Normandiya Dükü olarak anılacaktır. Rollo antlaşmaya sadık kalacak ve Fransa sahillerini koruyacak ancak Fransa topraklarının ötesindeki kıyı kentlerini yine bir Viking gibi yağmalayacaktır. III. Charles'ın I. Robert tarafından devrilmesi sonucunda antlaşmasının geçersiz hale geldiğini öne süren Rollo topraklarını genişletmek için Fransız derebeylerine saldırmaya başlar. Fransız baronlarla yapılan görüşmeler sonucu Le Mans, Bayeux ve Bessin toprakları Norman egemenliğine geçer. Rollo toprakları kendisine bağlı komutanları arasında pay edecek ve Rouen'i fiili başkent olarak kullanacaktır. Bu dönemde artık Vikingler yerel halkla kaynaşacak ve sonradan Normanlar olarak anılacak halkın temelini atacaktır. Rollo'nun kaynaklarda belirtilen iki eşi vardır: 1. Poppa; Berenger kontunun kızıdır. Bayeux kentine yapılan bir saldırıda ele geçirilmiş ve Rollo'nun nikahsız karısı olmuştur. Evliliklerinden 2. Gisela; Fransa kralı III. Charles'ın kızıdır. Yaklaşık 927 yılında Rollo'nun Normandiya Düklüğünü oğlu William Longsword'a devrettiği biliniyor. Rollo'nun tam ölüm tarihi bilinmese de en geç 933 yılında öldüğü tahmin ediliyor. Rollo, ileride İngiltere kralı olacak Norman asıllı William'ın büyük büyük büyük büyükbabasıdır. William üzerinden bugünkü Birleşik Krallık kraliyet ailesinin atası ve güncel/devrik birçok Avrupa monarşisinin atasıdır. Elena Ionescu Elena Ionescu (d. 17 Mayıs 1988), Rumen şarkıcıdır. 2006 yılından beri Mandinga grubunun solistliğini yapmaktadır. Mandinga grubuyla birlikte "Zaleilah" adlı İngilizce-İspanyolca şarkıyla 2012 Eurovision Şarkı Yarışması'nda Romanya'yı temsil etmiştir. İnternet üzerinden yapılan bir oylamada, Eurovision'un o yılki en seksi katılımcısı seçilmiştir. 22 Mayıs 2012 gecesi yapılan Eurovision 1. yarı finalinde Romanya'nın canlı performansı sırasında Elena Ionescu'nun kulaklığında teknik sorun yaşanmış ve bu kısmen yayına yansımıştır. Darko Kovačević Darko Kovačević (d. 18 Kasım 1973, Kovin), Sırp eski futbolcudur. Profesyonel kariyerin doğduğu şehrin takımı FK Radnički Kovin takımında başlayan Kovačević, 19 yaşında Zrenjanin kulübü FK Proleter tarafında keşfedildi. Takımda geçirdiği iki sezonda yüksek bir gol ortalaması tutturan oyuncu, Sırbistan'ın başarılı takımlarından Crvena Zvezda tarafından transfer edildi. Burada çıktığı 47 maçta 37 gol atan futbolcu bu performansıyla Yugoslavya millî futbol takımına çağrıldı ve Aralık 1995'te Premier League takımı Sheffield Wednesday'e transfer oldu. Takımı katıldığı ilk günlerde iyi bir görüntü çizen ve 4-2 kazanılan Bolton Wanderers maçında 2 gol atan oyuncu, geri kalan maçlarda iyi bir performans gösteremedi ve ligin ilk yarısında sadece 4 gol kaydetti. Kızılyıldız'dan Sheffield Wednesday'e transferi Temmuz 2007'de İngiliz gazetesi "The Times" tarafından hazırlanan Premier League tarihindeki en kötü 50 transfer listesinde 10. sıraya kondu. İngiltere'deki başarısız dönemin ardından 1996'da La Liga ekibi Real Sociedad'a transfer olan Kovačević, burada toparlandı ve iyi bir dönem geçirerek 2.5 sezonda 41 gol kaydetti. Bunun sonucunda 1999 yılında İtalyan kulübü Juventus'la anlaştı. Torino kulübündeki ilk sezonunda UEFA Şampiyonlar Ligi ve UEFA Kupası'nda attığı gollerle takımın o sezon Avrupa'da en çok gol atan oyuncusu oldu. Fakat, ertesi sezon Juventus yönetimi tarafından başarılı bulunmayan oyuncu, Marcelo Salas ile takas edilerek 2001-02 sezonuna Lazio'da başladı. Burada çıktığı 9 maçta gol kaydedemedi ve ara transfer döneminde takımdan ayrılarak eski kulübü Real Sociedad'a döndü. 2001 yılında daha önce başarılı olduğu Real Sociedad'a geri döndü. Burada geçirdiği 6 sezonda takımın diğer forveti Nihat Kahveci ile iyi bir ikili oluşturdu ve toplamda 51 gol attı. 2006-07 sezonunda kulüp küme düşünce takımdan ayrıldı. 2007-08 sezonu öncesi kendisine kulüp arayan oyuncu Yunan takımı Olympiakos ile anlaştı. İlk sezonunda 17 gol atarak takımın şampiyonluğunda pay sahibi oldu. Daha sonra UEFA Şampiyonlar Ligi'nde 3, UEFA Kupası'nda oynanan 5-0'lık FC Nordsjælland maçında da 2 gol attı. 2009 yılı başlarında atardamarında tıkanıklık tespit edildi. Başarılı bir kalp ameliyatı geçirdi. Doktorları futbolu bırakmasını tavsiye edince Mayıs 2009'da Olympiakos formasıyla jübilesini yaparak aktif futbola veda etti. İlk kez 1994'te Yugoslavya millî futbol takımı forması giyen Kovačević, bu formayla çıktığı 59 maçta 10 gol attı. 1998 FIFA Dünya Kupası ve 2000 Avrupa Futbol Şampiyonası kadrolarında da yer aldı. Romantik Yol Romantik Yol () kuzeyde Würzburg güneyde Füssen arasında kalan tematik bir yol rotasıdır. Ortaçağda ticari amaçlı kullanılan bu yol Almanya'nın orta kısmıyla güney kısmını birbirine bağlar. Yol üzerinde doğa güzelliklerinin dışında ortaçağ şatoları, kaleleri, köprüleri gibi kültürel eserlere de rastlanır. Cumhurbaşkanlığı Senfoni Orkestrası Konser Salonu Cumhurbaşkanlığı Senfoni Orkestrası Konser Salonu, Ankara’da Cumhurbaşkanlığı Senfoni Orkestrası’nın konserlerini verdiği ve provalarını gerçekleştirdiği 800 kişilik konser salonudur. Altındağ ilçesine bağlı Ulus semtinde Gençlik Parkı’nın güneyinde, Talatpaşa Bulvarı üzerinde bulunur. 1958’de sergi evi olarak inşa edilen bina 1961’de orkestraya tahsis edilerek 1962’de mimar Ertuğrul Özakdemir ve Feridun Helvacıoğlu tarafından konser salonuna dönüştürülmüştür. İnşa edildiği dönemin mimiarî özelliklerini taşıyan yapının dışında gri, kırmızı, fildişi renkli traverten kullanılmıştır ve bu özelliğiyle Ankara Opera Sahnesi'ne benzer. Bodrum üzerine tek kat olarak tasarlanan binanın üst kat fuayesi 1990’larda yenilenmiştir. 2001 yılında bir restorasyon geçiren bina, 2007 yılında boşaltıldı; yürütülen bir iyileştirme projesinin ardından 2008-2009 konser sezonunda yeniden kullanıma açıldı İyileştirme projesi ile sanatçı kulisi dışında tüm mekanları yenilendi; akustik kalitesi yükseltildi. Fuayede heykeltıraş Tolga Kınalı’nın imzasını taşıyan Atatürk rölyefi, önbahçesinde heykeltıraş Eşber Karayalçın’ın “"Uçuşan Notalar"” isimli heykeli yer almaktadır. Cumhurbaşkanlığı Senfoni Orkestrası Konser salonunun orgu, 1965 yılında orkestraya bağışlanmış tarihi bir kilise orgudur. İzmirli iş adamı Edmond Giraud’un bağışladığu org, iş adamının ölümünden sonra evinden alınıp Ankara’ya getirilen 5bin borulu org, 1990'larda bozulduktan sonra 2006'da tamir görerek yeniden çalışır hale getirilmiştir. M1 (Ä°stanbul metrosu) M1ᴀ (Yenikapı – Atatürk Havalimanı) ve M1ʙ (Yenikapı – Kirazlı – Halkalı) metro hattı, İstanbul'da yer alan metro hatlarından biridir. 1989 yılında hizmete açılmıştır. Günlük ortalama 220.000 yolcuyla M2 hattının ardından İstanbul ulaşımında en çok kullanılan üçüncü raylı sistemdir. Hat uzunluğu 26,10 kilometre olan hatta 23 istasyon bulunmaktadır. Yenikapı istasyonundan başlayan hat Otogar istasyonuna geldiğinde iki yöne ayrılır: bir hat Atatürk Havalimanı yönüne, diğer hat Kirazlı yönüne gider. Hatta sadece 1988 model ABB araçları hizmet vermektedir. 06:00-00:00 saatleri arasında hizmet veren her iki hatta da sefer sıklığı 6 dakikadır. M1ᴀ hattı, 3 Eylül 1989'da Aksaray – Kocatepe arasında hizmete girmiştir. Sonrasında 31 Ocak 1994'te Otogar – Zeytinburnu arası, 7 Mart 1994'te Bakırköy ‐ İncirli, 26 Temmuz 1995'te Ataköy ‐ Şirinevler, 25 Ağustos 1995'te Yenibosna, 15 Ocak 1999'da Bahçelievler ve 20 Aralık 2002'de ise DTM ‐ İstanbul Fuar Merkezi ve Atatürk Havalimanı istasyonları hizmete girmiştir. M1ʙ hattı ise 14 Haziran 2013'te Aksaray – Otogar – Kirazlı arasında hizmete girmiştir. 9 Kasım 2014'te Yenikapı istasyonunun hizmete girmesiyle birlikte her iki hatın başlagıngıç noktası bu istasyon olmuştur. M1ʙ hattına 9 yeni istasyon eklenerek Kirazlı'dan Halkalı'ya uzatılmasına yönelik inşaat çalışmaları devam etmektedir. 2022'de hattın sürücüsüz metro hattına dönüştürüleceği duyurulmuştur. Andrea Riseborough Andrea Louise Riseborough (d. 27 Ekim 1981), Ä°ngiliz oyuncu. Riseborough İngiltere'nin Wallsend bölgesinde doğup, Whitley Bay kasabasında büyüdü. Küçük yaşlarda Newcastle'da bulunan People's Theatre adlı tiyatro salonunda Christopher Goulding'in yazmış olduğu "Riding England Sidesaddle" oyununda Celia Fiennes rolünü üstlendi. 2005'te Royal Academy of Dramatic Art (Drama Sanatları Kraliyet Akademisi)'ı bitirdi. Andrea 2010 yılında Made in Dagenham ve Mark Romanek'in uyarlama filmi Never Let Me Go'de rol aldı. Riseborough, Madonna'nın yönettiği W.E. filminde Wallis Simpson rolünü üstlendi. Ford Duratorq motoru Ford Duratorq motoru veya yaygın adıyla Duratorq, Ford'un 2000 yılında Mondeo modeliyle satışa sunduğu dizel motor serisinin pazarlama adı. "Puma" kod adlı ilk tasarım, 1984'ten beri üretimde olan Endura-D modelinin yerine geçti. Puma motorunun ticari versiyonları Transit'te kullanılan "York" modelinin yerini aldı. Felicity Jones Felicity Rose Hadley Jones (d. 19 Ocak 1984), Birmingham doğumlu İngiliz oyuncu. Jones Birmingham'ın Bornville kentinde büyüdü. Ailesi Wolverhampton Express and Star adlı iş yerinde çalışırken tanışmıştır. Annesi reklamcı, babası ise sunucudur. Daha sonra annesi ve babası Jones henüz daha üç yaşındayken boşandı. Jones, 3 yaşından sonra sadece annesi tarafından erkek kardeşiyle birlikte büyüdü. Buna rağmen, Felicity Jones "son derece yakın" bir ailesinin olduğunu söylüyor. Jones aktör olan amcası Michael Hadley ile hareket ederek amcası tarafından daha başarılı olmak için teşvik edildi. Bunun yanında annesi de Jones'in yanında film ve tiyatro tutkunu oldu. Daha sonra ilk dizisi olan The Worst Witch'e (En Kötü Cadı) başladı. Fakat daha sonra diziden ayrıldı, ayrılma sebebi ise evini özlemiş olmasıydı. 2011 yılında Burberry'nin yeni yüzü olan Jones, en son Ralph Fiennes yönetmenliğinde Charles Dickens'ın hayatını anlatan The Invisible Woman adlı yapıtta Dickens'ın metresini oynamıştır. 2013 yılında on yıldır beraber olduğu heykeltıraş ve İnternet sanatçısı olan erkek arkadaşı Ed Fornieles ile ayrıldılar. Paraşüt Kulesi (Ankara) Paraşüt Kulesi, Ankara'da Hipodrom Caddesi'nde Devlet Demiryolları Genel Müdürlük binasının karşısında bulunan ve üzerinden paraşütle atlama imkânı sunan 41 metre yüksekliğindeki yapıdır. Türkiye'nin iki paraşüt kulesinden birisi olan Ankara'daki kule, İzmir Paraşüt Kulesi ile birlikte 1937'de tamamlandı. Ankara'daki kule 28 Ekim 1937'de Başbakan Celâl Bayar tarafından açıldı.. Dört platformdan oluşur. İçinde asansör, merdiven ve çift ağırlıklı paraşüt atma vinci bulunur. Türk Hava Kurumu Müzesi bünyesinde hizmet verir. Guançeler Guançeler, Kanarya Adaları'nın eski sakinleri. Arkeolojik araştırmalar sonucu Guançelere ait çanak çömlek kalıntıları, mağara resimleri, gravürler ve mumyalar bulunmuştur. Guançelerin ölülerini mumyalanmış olmaları ilgi çekmektedir. Guançe adı bütün Kanarya adalarının soyu tükenmiş yerli halkını kapsayan bir ad olarak da kullanılmakla birlikte, aslında Guançeler adaların batısındakileri (özellikle Tenerife adasındakileri) niteler, doğusundakiler ise Kanaryalılar adıyla anılır. Takımadaların İspanyol egemenliğine girdiği 15. yüzyılda her iki halk (Guançeler ve Kanaryalılar) da adada bulunmaktaydı. Guançelerin Cro-Magnon kökenli oldukları düşünülmektedir. Günümüzde Kanarya adalarının bütün sakinleri İspanyollaşmış olup hepsine birden Guançeler adı verilmektedir. Onun toplumu hiyerarşilere ayrıldı. Tenerife adasında onbeşinci yüzyılda adanın fethi sırasında dokuz kral ("Menceyes") vardı, her biri bir krallık ya da "Menceyato"'yu yönetmişti: Tenerife'nin fethinden yüz yıl önce, bütün adaya hükmeden sadece bir kral vardı, bütün adanın son kralı Tinerfe idi. 2017'de genetik bir araştırma, Guançellerin küçük bir kısmının atası olarak Anadolu'dan (şimdi Türkiye) ilk Avrupalı çiftçilerin Neolitik dönem genişlemesi sırasında yaklaşık 7000 yıl önce göç ettiklerinden kaynaklandığını ortaya koydu. Ayrıca çalışma Guançeler'in Kuzey Afrika'dan geldiğini doğruluyor. Arkeolojik alanlar: LÃ©a Seydoux