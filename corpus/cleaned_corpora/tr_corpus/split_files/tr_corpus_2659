ve saygın bir hayatı reddediyorlardı. Ama asıl sebep Karayipli korsanların böyle yaşamak istemeleriydi. B.R. Burg'un Sodomy and the Pirate Tradition [Livata ve Korsanlık Geleneği] adlı enfes kitabında açıkladığı gibi, korsan gemilerini dolduran adamlar, eşcinselliği kıyıdaki yaşamlarına dönene kadar yaşadıkları geçici bir tatmin olarak görmüyorlardı. Gemiler erkeklerin birbirleriyle seks yaptıkları halde kendilerini heteroseksüel olarak gördükleri modern hapishanelere benzemiyordu. Karşı cinsle ilişkiye girmek için fırsat kollamıyorlardı. Onlar çeşitli alternatifler arasında öncelikle eşcinselliği tercih eden ebedi korsanlardı, diyor Burg. Yetki sahibi korsanlar için korsanlık, uzun süreli ilişkiler yaşadıkları güzide oğlanlardan istifade etmek demekti. Bazı gemilerde oğlancılık, kavgayla sonuçlanan kıskançlıklara sebep olduğu gerekçesiyle sakıncalı görülüyor ama korsanların dünyasında eşcinsellik kendi içinde suç sayılmıyordu. İngiliz donanmasında ve ticaret gemilerinde de eşcinsellik yaygındı. Henry bir erkek veya hayvanla seksi ölüm cezasını gerektiren bir suç ilan etmiş olabilirdi, ama Britanya amiralleri kralın buyruğuna uymak için neredeyse bir asır beklediler. Kraliyet Donanması'nda 1627'de yürürlüğe giren ölüm cezası, sonrasında da nadiren uygulandı. Herhalde amiraller gemilerindeki bütün eşcinselleri öldürmenin donanmayı çok zayıflatacağını ve bunun altından kalkamayacaklarını biliyorlardı. 17. yüzyılda mahkemeye intikal eden az sayıdaki livata davasında işin içinde genellikle eşcinsellikten fazlası vardı. Davalının livatayla suçlanması için üstlerinin husumetine yol açan başka şeyler de yapmış olması gerekiyordu. Sözgelimi 1649'da Abdul Ryhme adındaki bir Hintlinin kendisine duhul etmesine izin verdiği için on altı yaşındaki John Durrant'a dava açıldı. Dokuz Hıristiyanla birkaç Hindu çiftin, geminin çeşitli yerlerinde ilişkiye girip birbirlerine mastürbasyon yaptıklarına tanıklık ettiler. Durrant ve Rhyme'ye suçlarından dolayı, diğer cezaların yanı sıra kırk kırbaç cezası verildi ve yaralarına tuzlu su dökülmesi emredildi. Cezanın sertliğinin nedeni çiftin farklı ırklardan olmasıydı. Ancak asıl üzerinde durulması gereken nokta suçlulara karşı mevcut delillerin çokluğuna rağmen ölüm cezası verilmemesiydi. 18. yüzyıla gelindiğinde Britanya donanması livata suçlarına ağır cezalar vermeye başlamıştı. Yetkililer yabancı etkiler yüzünden bu kötü alışkanlıkta bir artış olduğunu fark etmişlerdi. Elli yıl sonra Henry Bicks bir oğlanla tekrar tekrar cinsel ilişkiye girmekle ve ardından hapiste mahkemeyi beklerken uyuyan bir mahkumu taciz etmekle suçlandı. Günahlarından dolayı Bicks'e beş yüz kırbaç vuruldu ve boynuna bir yular takılarak görevinden alındı. Bicks'e karşı yapılan suçlamalar için yeterince görgü tanığı vardı ama somut deliller olmayınca livata suçlamasını ölümle cezalandırmak mümkün olmuyordu. Donanma yargıçları genellikle penetrasyon ve boşalmaya dair somut kanıt istiyordu. 1762'de Martin Billin ve James Bryan çok sağlam görünen bir kanıta dayanılarak kulamparalık suçundan dava edildi. Ana şahit, iki adamı bir sandığın arkasında gördüğüne, Martin Billin'in yüzünün sandığa, sırtının da James Bryan'a dönük olduğuna şahitlik etti. Sözlerine şöyle devam etti Kendimi sandığın üstüne attım, elimi Bryan'ın ön tarafıyla Billin'in arka tarafı arasına soktum Billin'in kısa pantolonu kalçalarının neredeyse yarısına kadar inmişti Bryan'ın pantolonu da dizlerine kadar inmişti. Bryan'ın penisini tutup Billin'in anüsünden çekip çıkardım. Yargıç tanığa sordu Bryan'ın penisini elinizde tutarken ondan meni çıkıp çıkmadığını gördünüz mü. Bunun üzerine tanık, meninin çıkıp çıkmadığından emin olamadığını ama elinde tuttuğu Bryan'ın penisinin ıslak olduğunu söyledi. Mahkeme tanığa baskı yaparak ondan Bryan'ın Billin'e duhul ettiğini nasıl bildiğini söylemesini istedi. Cevap şuydu Penisinin görünen kısmını kavradım ve kalanı bulunduğu yerden çıkarırken tıpkı bir şişenin mantarını çıkarıyormuşum gibi bir ses duydum. Bu kanıt hiç kuşkusuz çok güçlüydü. Çok az tanık, zanlının cinsel organına dokunacak kadar veya bir adamın penisini partnerinin anüsünden çekerken çıkan sesi duyacak kadar ileri gitmişti ama yine de yargıçlar suçlanan iki denizcinin ölüm cezasına çarptırılması gerektiğine ikna olmamışlardı. Bunun yerine Bryan ve Billin'e biner kırbaç vuruldu. Fiili oğlancılığın kanıtlanması çok zor olduğundan, donanma mahkemeleri denizcileri adi davranışlar gibi daha hafif suçlarla itham ediyorlardı ama bu suçların cezaları çoğu zaman acımasızdı. 1800'de oğlanları köşeye sıkıştırıp elle taciz etme ve son derece hercai ve kaba bir ahlaksızlıkla onları rahatlatma alışkanlığı olan bir mahkum donanmadan atılarak, oğlancılığa teşebbüs suçundan iki yüz kırbaçla cezalandırılmıştı. Böylesi küçük cinsel suçlar için bu tür sert cezalara ilişkin kayıtlar çoktur. Öyle ki 19. yüzyıl başlarına kadar Britanya donanmasında eşcinselliğe ilişkin suçlara verilen idam cezası, cinayet davalarına verilenden çoktu. [101] 7. 18. Şehirli, seyyar, cinsel açıdan özgür bir hayat. Günümüzden nispeten muktedir bir adam 1760 dolaylarında kalabalık bir Londra, Paris veya New York caddesine bırakılsaydı, çok fazla sorun yaşamadan geçinip gidebilirdi. O zamanın dili farklıydı ama anlaşılmaz değildi. Caddeler çöp ve gübreyle doluydu ama en azından birkaçı asfaltlanmıştı. Dükkanlarda seri üretilmiş demir eşyalar vardı ve insanlar fabrikalarda dokunmuş kıyafetler giyiyorlardı. Tanrı'dan çok yeryüzündeki paradan söz ediliyordu. Giderek artan sayıda insan için cennet artık iyi bir hayat yaşadıktan sonra gidilecek yer değil, burada ve şimdi tadılan bedensel hazlar ve maddi bolluk demekti. Eğer zaman yolcumuz bir meyhaneye girip oradaki sohbete katılsaydı konuşacak ortak paydalar bulurdu. Canı seks yapmak istiyorsa muhtemelen meyhanenin arka odalarında veya civarda seks yapabilirdi. Amerikan ve Fransız devrimleri, Tanrı'yı hukuk işlerinden kovmak için başladı. Yüzyılın sonuna gelindiğinde pek çok ülke, hukuku yönlendirmek için akla ve insanların iradesine bakıyordu. Dünya artık sırf ilahi çabanın ürünü olmadığı gibi insani acılar da semavi intikamdan kaynaklanmıyordu. Aydınlanmış insanlar geceleyin gökyüzüne baktığında, matematik denklemleri görüyordu. Dağlara baktığında fabrikalarda yanan kömürü görüyordu. Ve kasıklarında o bilindik uyanışları hissettiğinde düşündüğü son şey Baba, Oğul ve Kutsal Ruh oluyordu. Dinden akla geçiş yarım yamalak ve düzensiz oldu. Fransa devrim sırasında livatayı suç olmaktan çıkardı cinsel özgürlük alanında dev bir ilerlemeydi bu. Ancak 1806'ya gelindiğinde İngiltere hâlâ katillerden çok oğlancıları ölüme gönderiyordu. George ahlaksızlığın peşinden ilahi gazabın geldiği konusunda ikazda bulunmasına rağmen The Whoremonger's Guide London [Zamparanın Londra Rehberi] gibi kitaplar her çeşit beceri ve fiyattan kadın reklamlarıyla doluydu. Bazı genelevler fevkalade zarif kadınları sunuyordu. Diğerleri zindanlarda kırbaçlanıp boğulmak isteyen erkeklere hizmet ediyordu. Sahnede cinsel ilişkiye giren pırıl pırıl bakireleri sergileyen paralı şovlar vardı ve sokaklarla parklarda sevişen çiftler serbestçe dikizlenebiliyordu. (Günlük tutan çapkın James Boswell, altında hoş, çakırkeyif genç kızlar la seks yapılan yeni Westminster Köprüsü'ne bizzat övgüler düzüyordu.) Seks her yerde alenen yapılıyordu ve Aydınlanma'nın yeni felsefesinin ışığında seks doğal, makul ve doğruydu. Dinin çöküşü bazen oldukça tuhaf hallere büründü. Nitekim Paris'teki Notre Dame Katedrali 1793'te (livatanın suç olmaktan çıkarılmasından sonraki yıl) akıl tapınağına dönüştürüldü ve katedralin sunağında bir şov kızına akıl ve özgürlük tanrıçası diye taç takıldı. [102] Bu gibi durumlarda akıl, kilisenin nefreti ve onun temsil ettiği her şey için mahkeme katibi oldu, ama aynı zamanda akıl ve bilim geleneksel Hıristiyan ahlakını haklı çıkarma işlevi de gördü. Sorun, 18. yüzyıl biliminin mastürbasyona dair görüşleriydi. 1760'ta saygın İsviçreli hekim Samuel Tissot yayımladığı L'Onanisme [Mastürbasyon] adlı ses getiren kitabında mastürbasyonu bir tür yavaş intihar diye nitelendirdi. Tissot ve benzerleri dünyanın eski zamanlarında görülen bir sürü aykırılığı kınadılar. Mastürbasyonun hayvani sıvıların özyağı olan meninin telafi edilemez kaybıyla sonuçlandığını söylediler. Sık sık yapılması halinde mastürbasyonun bedeni tüketip delilik, hastalık ve ölüm noktasına getireceği konusunda erkekleri uyardılar. Tissot günde üç kez mastürbasyon yapan genç bir saatçinin hayatını riske edecek kadar meni kaybettiğini öğrendikten sonra 1757'de konuyla ilgilenmeye başlamıştı. Tissot durumu öğrendikten sonra hasta adamı ziyaret ettiğini yazmıştı Orada gördüğüm şey, bir hasırda uzanmış cesetten daha cansız bir insan cılız, beti benzi atmış, mide bulandırıcı bir koku yayan, hareket etmeye mecali kalmamış biriydi. Burnundan sık sık sulu kan damlıyor ve sürekli salyası akıyordu ishal nöbetleri geçiriyor ve farkında olmadan yatağını pisletiyordu. Menisi sürekli akıyordu bulanık, fersiz ve nemli gözleri görme yetisini tümden kaybetmişti. Nabzı fevkalade zayıftı. Nefes darlığı, aşırı zayıflık ve ayaklarda ödem belirtileri... Zihinsel bozukluk da bariz ortadaydı düzensiz düşünceleri ve zayıf hafızası da cabasıydı... Dolayısıyla hayvandan daha aşağı seviyeye düşmüş, akla hayale gelmeyecek bir dehşet manzarası arz ediyordu. Onun bir zamanlar insan soyuna ait olduğuna inanmak zordu. Tissot hastayı kurtaramayacak kadar gecikmişti ve gördüğü manzara onu derinden etkiledi. Zaten mastürbasyon karşıtı literatürle haşır neşir olan ve mastürbasyon bağımlısı hastalarında gördüğü zayıflıktan endişe eden Tissot'yu görev aşkıyla dolduran şey saatçinin ibretlik manzarası oldu ve gençlere Bir hevesle atladığınız cehennemin bütün dehşetini sizlere göstermek istiyorum, diye seslendi. Sonra masasına oturup yazmaya başladı. Eski zamanların cinsel baskısını haklı çıkarmak için İncil yerine bilime dayanan bir kitap çıktı ortaya. Mastürbasyon, Tanrı'nın buyruklarını ihlal etmekle kalmıyor, tıbben de zararlı bir şey olarak yaftalanıyordu. Meni muhafaza edilmesi, idareli kullanılması ve biriktirilmesi gereken bir maddeydi. Tissot'nun dehşet verici onca vakasının gösterdiği gibi, bol meni tedariki olmayan beden fonksiyonları yavaşlayıp sonunda duruyordu. L'Onanisme kısa sürede yoğun ilgi görerek Tissot'yu ünlü ve zengin yaptı. Kitap çok geçmeden kaynak kitap haline gelince İngilizce, Almanca, İtalyanca ve Hollandacaya çevrildi. Tissot mastürbasyon deliliği diye adlandırılan ve I. Dünya Savaşı'nın sonuna kadar süren 150 yıllık dönem için ilk büyük kanaat önderi oldu. Endişeye kapılmış bir mastürbasyoncu 1774'te Tissot'ya şunları yazmıştı Bayım, siz insanlığa yardım ediyorsunuz, lütfen bana da yardım edim. İyi kalpli doktor seve seve yardım etmiş olsa gerek. Mastürbasyon korkusu hiçbir yeri Almanya kadar etkilemedi. Giderek artan sayıda erkeğin ve özellikle öğrencilerin fazla mastürbasyon sonucu kendilerini öldürdüklerine inanan bir mastürbasyonla mücadele edenler hareketi ortaya çıktı. Baktıkları her yerde kasıklarını ağaçlara sürten, at sırtında kendilerini uyaran veya sınıfta uzun paltolar altında mahrem yerlerini sıvazlayan gençler görüyorlardı. Bu alışkanlıktan vazgeçirilemeyen delikanlılar bazen akıl hastanesine yatırılıyor, hatta bazılarına infibülasyon uygulanıyor, yani cinsel birleşmeyi önlemek için sünnet derisi demir halkalarla penis üzerine dikiliyordu. Daha sonra kullanılan koruyucu yöntemler de bunun kadar kabaydı. Bu yöntemlerle ne kadar erkeğin fiilen mastürbasyondan men edilip edilmediğini bilmiyoruz. 1799'da Alman bir okul müdürü başarıya ulaşıldığını savunmuştu Hayatlarını bir hastane köşesinde sefilce sonlandırma riski taşıyan binlerce genç Alman kurtarıldı ve bugün yeniden topladıkları enerjilerini insanlığın iyiliğine adıyorlar. Bu cümle oldukça iyimser görünmektedir. Çoğu delikanlı ve adam ilk başta korkuya kapılmış olsa da dehşet hikayelerinin meyvesini vermediğini fark etmiş olmalı. Aslında o zamanlar pornografinin çok sattığına bakarak şunu söyleyebiliriz ki, erkekler her yerde sıvılarını bolca tüketiyorlardı. [103] 18. yüzyılda mastürbasyon yapanların çoğu bu işi gözlerden ırakta yapıyordu elbette. Ama bu durum İskoç Beggar's Benison adlı gizli cemiyetin beş yüz üyesi için geçerli değildi. Asırlardan beri süregelmiş bu cemiyetin gelenekleri gereğince yeni üye olan kişi bir odada oturup ereksiyona geçmeye çalışırken, yandaki salonda cemiyet üyeleri daire halinde ayakta dikiliyordu. Penis şeklindeki bir borunun öttürülmesi üzerine yeni üyeler ana odaya girip penislerini kalaylı imtihan çanağına koyuyorlardı, böylece grup üyeleri adayın organını kendi cinsel organlarıyla tetkik ediyorlardı. Her şey yolunda gider de onaylanırlarsa, yeni üyeler kardeşlik yemini edip cemiyete dahil oluyorlardı. Yemin, Malınız ve keseniz sizi hiç hüsrana uğratmasın ve bu akşam fahişelerle şehvetli eğlencenin tadını çıkarın, şeklindeydi. Grup üyeleri arasındaki bağları daha da pekiştirmek için üzerine mastürbasyon yapılsın diye imtihan çanakları ve çeşitli gümüş kaplar getiriliyordu. Beggar's Benison cemiyetinin üyeleri saygın işadamları ve adliyedeki yüksek memurlardı. Şamatalı içki âlemlerine, fuhuşa ve mastürbasyona meraklıydılar ama kadınlara yaklaşımları bambaşkaydı. Mevcut örf ve âdetler evlilik içi seksi teşvik ediyordu, ama rasyonel çizgide halledilecek bir mevzuydu bu. Bu konuda makul bir kılavuzluk için gerek ABD'de gerekse Avrupa'da çeşitli elkitapları vardı içlerinden en fazla öne çıkanları, yazarının ismi belirtilmeden basılmış ve Yunan filozofuyla hiç alakası olmayan Aristotle's Masterpiece [Aristoteles'in Şaheseri] ve Nicolas de Ven ette'n in Tableau de l'amour conjugal [Evlilik Aşkı] adlı kitaplardı. Bu kitaplar evli çiftlere nasıl, ne zaman ve niçin sevişmeleri gerektiğini güya zamanın bilimsel diliyle öğretmek için durmadan yeniden basılıp okunuyordu. Aristotle's Masterpiece 1800'e kadar kırk üç baskı yaptı. Conjugal Love ise 1950'lerde hâlâ basılıyordu. De Venette aşırı meni kaybının zararları, özellikle beyinde yapacağı tahribat konusunda Tissot'nun uyarılarını tekrarladı. Aynı zamanda kadınların, rahimlerinin çürümesini önlemek ve akıllarını kaybetmemek için düzenli dozda meni talep ettiklerini de belirtti. De Venette ve Aristoteles , kadın sağlığı için seksin gerekli olduğunda hemfikirdi. Daha da önemlisi, seks sırasında kadın orgazm olmadığı zaman sıvı akmıyor ve hamilelik imkansızlaşıyordu. Bu nedenle amaç kadını hamileliğe hazırlamak olduğu zaman seksi zevkli hale getirmek koca için önemliydi. (Bu inanç aynı zamanda tecavüz hukukunu yıllar boyunca etkilemiştir. Nitekim yargıçlar çoğu zaman hamileliği, kadının zanlıyla seks yapmaktan zevk aldığının ve dolayısıyla zorlamanın olmadığının kanıtı saymışlardır. Bkz. 4. Bölüm). Aristotle's Masterpiece kitabının sonraki bir versiyonunda her bir bölümün sonuna teşvik edici dizeler yerleştirilmişti. Sözgelimi 3. Bölüm yeni evlenmiş bir kocanın çiçeği burnunda eşine karşı düşüncelere yer veriyordu Şimdi benim güzel gelinim, şimdi saldıracağım Aşkın ve neşenin darphanesine ve içindeki her şeyi soyacağım. Şimdi benim azat olmuş elim her yerde, Senin çıplak, fildişinden eşyalarının üzerinde kayıyor. Özlemle dolu gözlerim özgürce seyrediyor, Duru karını ve saf altınlarını Artık perdeler kalktı, şeffaf çimenliğinden Dökülsün bakir hazinelerin önüme. Seni tadacağım şimdi güzelim gel, Ve uç benle aşkın cennetine Senin cesur elinde benim dümenim, deneyimli Ve becerikli bir kaptan gibi, yol gösterip sürmelisin Aşkın karanlık tünelindeki teknemi Orada dans etmeli, yükselip alçalan coşkun dalgalar gibi. Benim uzun filikam Kıbrıs boğazına Güvenle demir atmış ve yükünü boşaltmış... Doğanın ve aşkın dayattığı o ayinlere başla, Tutku dolu ateşimizi söndürene kadar. De Venette sağlıklı sonuçlanacak bir hamilelik için sevişme sırasında en iyisinin erkeğin üstte olduğu pozisyonlar olduğunu öne sürüyordu. Kadının üstte olduğu ve benzeri diğer çiftleşme pozisyonları sonucu cüceler, sakatlar, kamburlar, şaşılar ve embesiller doğuyordu. Aristotle's Masterpiece kocaya sevişmeden sonra aşk tarlasından alelacele çekilmemesini, rahmin aniden soğumasına izin vermemesini, çünkü bunun tehlikeli sonuçlara yol açabileceğini tembihliyordu. Kitaba göre kadın sağ tarafına yaslanarak uyumalı, öksürmemeli, aksırmamalı ve hatta kıpırdamamalıydı. İlişki çok sık tekrarlanmamalıydı, aksi halde koca gebelikten önce stokunu harcamış olurdu. Üremeye odaklanan seks kılavuzları diğer sevişme türlerini dışlıyordu. Yatak odasında zevk için sekse yer yoktu. Yine de her zamankinden daha az insan bu şekilde yaşıyordu. Evlilik içi ve diğer türlü seks dünyanın doğal düzeninin bir parçası olarak görülmeye başlamıştı. Her yerde her türlü seksle karşılaşmak mümkündü. Hukukun görevi, 1500 yıllık kısıtlayıcı ahlaki öğretilerle toplumun cinsel talepleri arasında bir denge kurmaktı. Sonuçlar pek de hoş olmadı. [104] Kadın Aşkı ve Deri Tertibatlar İki kadın birbirine cinsel aşk duyabilir mi. 18. yüzyılın örf ve âdetlerinin bu soruya cevabı hayır dı. Tabii söz konusu kadınları saygın kişiler varsayıyorlardı. Üst sınıflar arasında lezbiyen ilişkiler hayal etmek imkansızdı. İyi kadınlar birbirlerini sevebilir, kucaklayabilir, birlikte uyuyabilir ve birbirlerine tutkulu mektuplar yazabilirlerdi bütün bunlar saygıdeğer şeylerdi. Fakat aşk ve sevişmek tamamen farklı mevzulardı. Kocalarını tatmin etmek haricinde karakter sahibi kadınlar cinsel açıdan hissiz varlıklar olarak tasavvur ediliyordu. İngiliz yargıçlar Doğulu veya Hindu kadınların farklı hareket edebileceklerini, ama bu tarz davranışların uygar dünyanın kadınlarına yakışmayacağını düşünüyorlardı. İskoçya'da kızlar için açılmış lüks bir yatılı okulun evli olmayan öğretmenleri Marianne Woods ve Jane Pirie 1811'de birbirlerine uygunsuz ve kabahatli davranışlar sergilemekten suçlanınca, aileler çocuklarını okuldan aldılar. Böylece Woods ile Pirie'nin kariyerleri bir gecede iki paralık oldu. Onları ihbar eden öğrenci Dame Helen, Cumming Gordon'un Hindistan doğumlu torunuydu. Bayan Pirie ile yatağını paylaşan bu kız, Bayan Woods'un Bayan Pirie'nin üstüne çıkıp yatağı sallamasının gürültüsüyle uyandığını Dame Gordon'a anlattı. Cinsel mutluluk içinde yuvarlanırlarken Bayan Pirie, Ah, devam et sevgilim. deyip duruyordu. Kız su dolu bir şişenin ağzına sokulmuş bir parmağın çıkardığı sese benzer sesler çıkardıklarını da söyledi. Dame Gordon ailelere mektup göndererek çocuklarının büyük bir tehlikede olduğunu ve bundan okulun sorumlu tutulması gerektiğini bildirdi. Woods ile Pirie itibarlarını olmasa bile kaybettikleri birikimleri telafi etmek için Gordon'a hakaret davası açtılar. İki kadın yüzlerce sayfalık belgelerle davayı kazandı. Davayı kazanmalarının sebebi, birlikte uyuyup sevişmemeleri değil -zira gerçekten bunu yapmışlardı- yargıçların, orta sınıftan gelen çok çalışkan iki kadının birbiriyle seks yapmış olabileceğini kabul etmemeleriydi. Mahkeme sonuçların iki öğretmenin kişisel akıbetlerinin çok ötesinde önem arz ettiğini gördü. Üç yargıçtan biri olan Lord Meadowbank'a göre bu dava bütün edepli İngiliz kadınlarını ilgilendiriyordu. Kadınların erkeklere ihtiyaç duymadan kendilerini tatmin edebildikleri bir dünya çekilir gibi değildi Evcimen ilişkinin erdemleri, rahatlığı ve özgürlüğü büyük ölçüde kadının davranışlarının saflığına ve çiftlerin karşılıklı güvenine bağlıdır. Erkekler hem cinsel mekanizmayı hem de dürtüyü taşıdıklarından mahkemenin bir erkeğin bir başkasıyla yatağa girmesi halinde seksin yaşanabileceği sonucuna varması kolaydı Şayet bir erkekle bir kadın yatakta birlikteyse cinsel ilişki yaşandığı varsayılır. Ve hatta bir erkek başka bir erkekle lüzumsuz yere yatağa girerse, genellikle doğal olmayan bir niyet çıkarsanabilir. Fakat bu noktada Lord Meadowbank net bir çizgi çekiyordu Bir kadının başka bir kadınla yatağa girmesinden böyle bir çıkarsama yapılamaz. Bu şimdiki haliyle toplumun ve doğanın düzenidir. İki kadın kucaklaşırsa bundan bir şey çıkmaz. Pirie ile Woods çoğu insanın yaptığı gibi sık sık birlikte yattıklarını ve değişimlerinin yatakta başladığını kabul ettiler, ama Dame Gordon'un kendilerine atfettiği suçla ilgili hiçbir fikirlerinin olmadığını savundular. Mahkeme olanları biliyordu ama hadiseyi kurcalamak istemedi. Günümüzde hiç kimse Pirie ile Woods arasındaki ilişkinin seks içermediğine inanmaz. Lillian Hellman'ın bu hikayeyi sahneye uyarladığı 1934 tarihli The Children's Hour [Çocuk Saati] adlı kitabında iki kadın (New England'da kızlar için havalı bir yatılı okulun öğretmenleri) arasındaki bedensel ilişki öylesine vurgulu anlatılır ki, piyes çeşitli şehirlerde yasaklanır. Hellman, kadınları lezbiyenlikle suçlayan gencin ahlaksızlığını vurgular. Ayrıca iki kadın cinsel temasta bulunduklarını inkar etseler de hikayeyi sürükleyen unsur aralarındaki ilişkinin samimiyetidir. Lezbiyenliğin güçlü kokusu olmasaydı piyes çocuksu ve gerçekdışı olurdu. (Piyesin 1936 tarihli Hollywood versiyonunda sansürcüleri hoşnut etmek için hikaye heteroseksüel bir aşk üçgeni olarak yeniden kurgulandıysa da 1961 tarihli versiyonunda lezbiyen ilişkiye yeniden yer verildi.) Hellman gerçeği iki yüzyıl geriden takip etti. Pirie-Woods davasında mahkemenin kararını belirleyen, seks yapmak için bir fallusun gerektiği, dolayısıyla kadınların birbirleriyle seks yapamayacağı yönündeki kanaatti. Fallus olmadan seks, hokus pokusla cinayet işlemeye benzerdi. İki kadının aynı yatağı paylaşmasından olsa olsa büyük ahlaksızlık ya da edepsiz şaklabanlık doğabilirdi, ama işin içinde erkek yoksa yasadışı bir şey de olamazdı. Mahkeme bazı kadınların yarı-erkek garip yaratılışını kabul ediyordu, ama böyle şeylerin Afrika ve egzotik Doğu'da olduğunu düşünüyordu. Ayrıca mahkeme yapay penislerin tarih boyunca kullanımını da araştırmıştı, ama bu vakada böyle bir şeye rastlamadı. Pirie ve Woods'un kesinlikle bu tür şeyler yapacak insanlar olmadığına kanaat getirildi. [Pirie ve Woods'un] masumiyetine karımın masum olduğuna inandığım kadar inanıyorum, demişti bir yargıç. [105] Kadınlardan biri erkek kıyafeti giyerek veya penisin yerine bir şey kullanarak erkek rolüne bürünseydi Pirie-Woods davası farklı sonuçlanırdı. Bu durumda İngiltere'deki her yargıç onları ağır şekilde cezalandırmanın bir yolunu bulurdu. 1746'da Somersetshire'de Dr. Charles Hamilton, erkek kılığında serserilik ve sahtekarlık yapmaktan mahkum edildi. O zamanlar rivayet edildiğine göre, Hamilton aslında Mary Hamilton adında bir kadındı. Başka bir kadını evlenmek vaadiyle kandırıp seks yapma suçundan sırtı neredeyse yüzülene kadar kırbaçlanıp altı aylığına hapse atıldı. Hamilton'ın suçla haşır neşir hayatı, bir komşu kızına âşık olduğu onlu yaşlarında başlamıştı. Kız bir adamla ilişki kurup evlenince Hamilton'la aralarındaki aşk macerası da bitti. Teselli bulamayan Hamilton hayatını ve kimliğini değiştirmeye karar verdi. Dublin'e taşındı ve hayatını Metodist bir erkek öğretmen olarak sürdürüp yerli kadınlarla flört etti. On sekiz yaşına geldiğinde bir peynirciden boşanmış altmış sekiz yaşındaki bir kadının kalbini kazandı. Çift evlendi ve Hamilton, zamanın yazarlarından birinin deyişiyle edebim gereği ağzıma alamayacağım bir tarzda erkek rolünü oynamaya devam etti. Kadının, genç kocasının aslında bir kadın olduğunu öğrenmesi tahmin edileceği gibi sorun yarattı ve Hamilton kadının parasını çalarak şehirden kaçtı. Bu maceradan sonra Hamilton'ın yolu Somersetshire'daki Wells şehrine düştü. Burada erkek doktor kılığına bürünüp, on sekiz yaşındaki naif Mary Price ile aşk macerasına atıldı. İki günlük flört iki aylık evlilikle sonuçlandı. Hamilton herhalde kadın yatak arkadaşlarına yaptığı gibi, Price'ı tatmin etmek için yapay penis kullandı. Price için cinsel açıdan tatmin edici olan evlilikleri, Hamilton eski bir tanıdığı tarafından ihbar edilmeseydi sürüp gidebilirdi. Price kocasının erkekliğini savunmaya çalıştıysa da sonunda kandırıldığını kabul etmek zorunda kaldı. Komşuları onu çamur yağmuruna tuttu. Hamilton aşağılık biri olabilirdi -kandırdığı on dört kadınla evlendiğine dair bir rivayet vardıama İngiliz hukuku kadın livatasını açıkça cezalandırmıyordu. Henry'nin 1533 tarihli livata yasası yalnızca erkekler veya erkekle hayvan arasında gerçekleşen cinsel ilişkileri kapsıyordu. Yasada kadından söz edilmiyordu. Ne var ki, kurallardaki boşluklar savcıları suç addedecekleri bir şey bulmaktan pek alıkoymuyordu. Kralın tebaasına yalan ve aldatıcı davranışlar sergileme hakkındaki yasalar gereği yetkililer Hamilton'ın peşine düştüler. Ona açılan dava, sandığında bulunan iğrenç, muzır ve rezil bir nesneden dolayı daha ciddi bir boyut kazandı. Büyük ihtimalle bir tür yapay penis olan bu nesne Hamilton'ın Mary'nin bedenine defalarca girdiğinin kanıtı olarak kullanıldı. Hamilton'a serserilik yasalarının müsaade ettiği azami ceza verildi. Hamilton cinsel açıdan saldırgan bir erkek kimliğine bürünerek cinsel eylemin özü olarak görülen erkeklere özel duhulün ayrıcalığını gasp etmişti. [106] HamIlton skandalı patlak verdiği sırada İtalya'da Catherine Vizzani adlı bir travesti hakkında muzır bir kitapçık yayımlandı. Bu kitabı İngilizceye çeviren kişi, halkın ne duymak isteğini çok iyi bilen, İngiltere'nin en büyük porno yayıncısı John Cleland'dı. Vizzani daha erken yaşlarda erkek kıyafeti giymeye başlamıştı ve dinmek bilmeyen azgın bir enerjiyle daima hizmetçi kızların peşindeydi . Çapkın bir erkek olarak konumunu pekiştirmek için muhtemelen kadınlardan kaptığı zührevi hastalıklar için tedavi bile oldu. Giovanni Bordoni ismini alarak sonunda asil bir kadının sevgisini kazandı ve evlenmek için birlikte Roma'ya kaçtılar. Kızın amcasının evliliği önlemek için gönderdiği papaz onları yolda yakaladı. Silahlar çekildi ama Vizzani daha güvenilir olacağını düşündüğü için ani bir kararla teslim oldu. Fakat papaz, Vizzani'nin silahını kaptığı gibi onu vurdu. Vizzani hastaneye giderek yarasını tedavi ettirdi. Ateşi çıkınca kasıklarına bağladığı ve iğrenç sahtekarlığının ürünü olan deriden penis tertibatı ortaya çıktı. Birkaç gün sonra da yirmi beş yaşında öldü. Vizzani'nin tertibatı herkesi hayrette bıraktı. Hastane görevlileri tertibatı çıkardılar. Ayrıca bedenini incelediklerinde Vizzani'nin sadece dişi olmayıp aynı zamanda bakire olduğunu, kızlık zarında ufacık bir yırtık olmadığını şaşkınlıkla fark ettiler. Cleland'ın naklettiğine göre yapılan resmi otopsi daha şaşırtıcı bir sonuç ortaya koydu Bu genç kadının klitorisi ne sarkıktı ne de sıradışı bir büyüklüğe sahipti... aksine, normalden daha küçük olduğu için orta büyüklükte değil de küçük kategorisine sokulabilirdi. Vizzani'nin doğal olmayan arzularını açıklamaya yarayacak herhangi bir bedensel bozukluğa rastlamayan cerrah şaşkına döndü. Şehir sakinlerinin önemli bir kısmı en güçlü ayartmalara karşı koyarak bekaretini koruduğu için Vizzani'nin bir azize olduğuna inandı. [107] Her ne kadar yerli halkın ona dair fikri yetkilileri suçlamada bulunmamaya sevk etmiş olabilirse de yasal işlemler başlayamadan genç kadın öldü. Erken Modern dönemde Almanya'nın seks yasaları çok kesindi. Kadın livatası 1532'den itibaren açıkça büyük bir suç sayılıyordu. Yasa çoğu zaman uygulanmasa da ölüm cezası tehdidi gerçekti. Nitekim genç karısı Catharina Mühlhahn ile bir erkek gibi yaşamış Catharina Linck 1721'de yakıldı. Ağzı bozuk bir koca olmadan önce Linck, diğer kişiliklerinin yanı sıra orduda vaizlik ve askerlik yapmıştı. Davadan sonra infaz edildiği Saksonya'daki mahkeme kayıtları, yargıçların dokuz ayrı erkek kimliğine bürünmüş genç bir kadınla uğraşırken karşılaştıkları zorlukları yansıtmaktadır. Linck bir yetimhanede büyümüştü ve iffetli bir hayat yaşamak için genç bir erkek kılığına girip yetimhaneyi terk etti. Çok geçmeden başlarını duvarlara vurup anlaşılmaz laflar eden esrik bir Hıristiyan tarikatına gönül verdi. İki yıl boyunca seyyah bir vaiz ve kahin olarak yolculuk etti. Kehanetleri her zaman gerçekleşmiyordu. Nitekim suyun üstünde yürüyeceklerine inandırdığı iki adam boğuldu. Bunun üzerine Linck hemen oradan kaçtı. Bir süre domuz çobanlığı yaptıktan sonra silahşor olarak Hannover ordusuna katıldı ve üç yıl sonra firar edene kadar da orduda kaldı. Sonra Polonya ordusunda görev aldı. Birliği Fransızlar tarafından esir alınsa da o hapisten kaçmayı başardı. Hesse ordusuyla sonraki ilişkisi yaklaşık bir yıl sürdü. Linck kendisine deri bir penis hazırlayarak domuz mesanesinden yaptığı iki testisi de penisine ekledi. Deri bir bağla sabitlediği tertibatını birkaç genç kız, dul ve fahişe üzerinde kullandı. Askeri hayattan usanan Linck bu sefer güzel elbiseleri boyayan biri olarak hayatına devam edip, karşısına çıkan Mühlhahn ile evlendi. Düğün sırasında birisi Linck'in zaten evli ve çocuklu olduğunu haykırdı, ama Linck söylentinin asılsız olduğunu kanıtlamak için bir belge ve iki tanık buldu. Yeni evlenen çift birlikte eve çıktı. Daha sonra Mühlhahn'ın anlattığına göre, Linck'in büyük fallusundan dolayı bazen acı çekse de seks yaşamlarını aktif ve tatmin edici buluyordu. Yatağın dışındaki hayatları o kadar başarılı değildi. Her zaman para sıkıntısı çekiyorlardı ve dilenciliğe kadar düşmelerinden kısa bir süre sonra Linck, Mühlhahn'ı dövmeye başladı. Bir gece uyurken kocası Linck'i yakından inceleyen Mühlhahn tertibat ı gördü. Linck uyanıp bu sırrı kimselere söylememesi için Mühlhahn'a yalvardı. Kadın buna razı oldu ama artık o aletle kendisini gıdıklamamasını istedi. Hoyrat damadının aslında kadın olduğundan şüphelenmeye başlamış olan Mühlhahn'ın annesi sonunda bu birlikteliğe daha fazla katlanamayacağına karar verdi. Başka bir kadının da yardımıyla Linck'e saldırıp pantolonunu yırtarak yapay cinsel organına el koydular ki bu mahkemede kritik bir delil olarak kullanıldı. Linck'i savunanlar makul bir iddianame sunulmadan onun ölümle cezalandırılmasına izin vermediler. Mahkemede ilk olarak, İncil'in yalnızca kadınlarla hayvanlar arasındaki ilişkileri doğal olarak görmediğini hatırlattılar. Dahası, meni olmadan livata olabilir miydi. Fakat mahkeme böyle ince ayrıntıları umursamadı. Kadınlar sadece hayvani okşama ve şehvetli bedenlerini uyarma eyleminde bulunmuş olsalar bile ahlaksızlık herkese şamildir diyen yargıçlar, kadın olsun erkek olsun, Tanrı'nın gazabını ve cehennemin ateşini yeryüzüne çeken livatacıların cezasının hem dini hem de seküler hukuk gereği yakılarak öldürülmek olduğuna hükmettiler.Linck usulen idam edildi. Safdil Mühlhahn üç yıl hapis yattıktan sonra sürgün edildi. [108] Bayan Muff ve Komiser Foucault Erkek Eşcinselliği Mahkemede Avrupa'da infazla sonuçlanan son lezbiyen vakası Linck'inkidir. 18. yüzyılda erkek eşcinseller de bazen idam cezasına çarptırılıyorlardı. Ama pek çoğu daha ucuz kurtuluyordu. Avrupa'da ve Amerikan sömürgelerinde eşcinsellik bir alt kültür olarak giderek yayılıyordu. Her yerde mantar gibi biten barlar, özel kulüpler ve halka açık konaklama yerleri erkek erkeğe seksi şehir hayatının görünür bir unsuru haline getirdi. Eşcinsellik yine alay konusu ve yine yasadışıydı ama yaygınlığı nedeniyle toplum tarafından gönülsüzce de olsa hoşgörülüyordu. Asırlar boyu eşcinselliği önlemek adına yapılan infazlar ve insanların eşcinselliği zındıklık ve büyüyle ilişkilendirebilmesi hesaba katılırsa bu kendi başına büyük bir gelişmeydi. Stockholm'de erkekler seks yapmak için tuvaletlerde ve parklarda buluşuyorlardı. Lahey'de birbirlerinin ayaklarına basarak, kollarını tutarak veya mendil sallayarak birbirlerine işaret veriyorlardı. Başka yerlerde erkekler özel seks kulüplerinde alengirli ritüeller yapıyordu. Geceleyin Haarlem'deki ormanda buluşan bir grup aralarında bir kral seçerken, Parisli bir tarikat yeni üyelerinden diz çöküp, sahte elmasları öpüp ötekilere sadakat yemini etmelerini istiyordu. Muhallebi Çocuklarının Evi -zira o zamanlar eşcinsellere muhallebi çocuğu deniyordu- adındaki daha alengirli Londra kulüpleri Bayan Muff, Dolgun Nelly ve Judith gibi isimleri olan erkekler tarafından işletiliyordu. Yeni üyeler de kadın isimleri alıyor ve genellikle şapellerde evleniyorlardı. Daha sonra çiftler civardaki bir odaya çekilip hayali çocuk yapıyorlardı, ardından bu çocuklar doğum odalarında dünyaya getirilirken grup havlu ve su çanağıyla onlarla ilgileniyordu. 1785'te yapılan bir baskında polis yeni doğmuş çocuklarıyla ilgilenen annelerle karşılaştı. Onlardan biri öylesine güzel rol yaptı ki, polis onun sahiden anne olduğuna inanıp çocuğuyla büyük bir oyuncak bebek- baş başa bıraktı. Gönüllü bir koca bulamayan erkekler içinse erkek fahişeler her zaman hizmete hazırdı. Devlet tüm olan bitenin farkındaydı. 1720'lerin ortalarında bilinen en az yirmi erkek genelevi inceleme altındaydı. Londra'daki yetkililerin karşılaştığı sorunsa, baskın yapacak polis sayısının azlığıydı. Görevdeki yargıçlarla polis memurları suçlulardan ve genelev işletmecilerinden sık sık para alıyorlardı. Wapping'de bir sulh hakimi kendi evini fahişelere kiralamıştı. Ayrıca bu dönemde şehrin nüfusu da hızla artıyordu. Sokakları dolduran yoksul göçmenler parayla seks yapmak isteyenlere yeni olanaklar sunuyorlardı. Bir zamanlar güçlü hukuki yaptırıma sahip olan kilise mahkemeleri artık güçsüzdü. Seküler mahkemelerinse işi başından aşkındı. [109] Bu noktada Holy Rollers cemiyeti giriyordu devreye. 1600'lerin sonundan itibaren yaklaşık kırk yıl varlığını sürdüren ve birkaç grubun Adabımuaşereti Islah Cemiyeti adıyla ortaklaşa kurdukları cemiyet özellikle alt sınıflar arasındaki ahlaksız davranışlara karşı polisin yasadışı faaliyetlerini finanse etti. Zengin ahlak hocaları ve parlamento üyeleri tarafından idare edilen cemiyetin başat amacı şuydu cinsel ahlaksızlığın kökünü kazımak için kime ne gerekiyorsa öde ve her türlü aldatmacayı kullan. Bu amaca erişmek için cemiyet işlenen günahları sızdırsınlar diye muhbirlere para ödedi ve ardından insanları tutuklayıp suçlamaları için polis memurlarına ve yargıçlara da para ödedi. Cemiyet çok masraflı davaları mahkemeden geçirmek için fonlar oluşturdu. Bu taktik en azından bir süreliğine işe yaradı. Yaklaşık yüz bin insan infaz edildi. Cemiyetin kurbanlarının çoğu sokakta iş tutma, teşhir ve alenen cinsel ilişkiye girme gibi adaba aykırı eylemlerde bulunmakla suçlandı. Ama cemiyetin özellikle üzerinde durduğu konu erkek livatasıydı. Eşcinsellik karşıtı ilk başarıyı donanma kaptanı Edward Rigby'ye karşı kazandılar. 1698'de Rigby, cemiyetin bir üyesine hizmet eden on dokuz yaşındaki William Minton'ı gemiyle gezdirmek gibi talihsiz bir seçim yaptı. St. James Parkı'nda kalabalık bir havai fişek gösterisi sırasında Rigby yavaşça Minton'a sokuldu ve ereksiyon halindeki penisini genç adamın eline sıkıştırdı. Minton durumdan fazla rahatsızlık duymamış olmalı ki, birkaç gün sonra meyhanede Rigby ile buluşacağına söz verdi. Ne var ki Minton'ın kafasında randevuyla ilgili başka planlar da vardı. Efendisine olanları anlattı ve çok geçmeden Rigby'yi tuzağa düşürüp yakalatmak için cemiyetle işbirliği yaptı. Minton sözleşilen zamanda meyhanenin arka odalarından birinde Rigby ile buluştu bir polis memuruyla dört cemiyet üyesi de bitişikteki odada bekliyordu. Rigby cinsel açıdan hayli uyarılmış halde mekana vardı. Minton'a az evvel pantolonuna boşaldığını ama daha fazlasına da hazır olduğunu söyledi. Minton tereddüde kapılmış olmalıydı, çünkü Rigby onun kucağına atlayıp İsa'dan Rus Çarı Deli Petro'ya kadar pek çok kişinin erkeklerle seks yaptığını söyleyip kendisiyle ilgilenmesi için yalvardı. Rigby elini Minton'ın pantolonuna daldırıp parmağını anüsüne soktuğunda , adamın kalkık penisini tutup, Şimdi senin aşağılık foyanı ortaya çıkaracağım. diye bağırdı. İki adam didişirken Minton olanları dinleyen bitişikteki görevlilere parolayı haykırdı Westminister. Adamlar odaya baskın yapıp Rigby'yi çekip aldılar. Kaptanın zındıklık ve livataya teşebbüs sebebiyle mahkum edilmesi, cezasını hiç çekmeyecek olsa bile cemiyet için bir zaferdi. (Rigby üç kez teşhir direğine bağlandıktan sonra Fransız donanmasına katılmak üzere İngiltere'den kaçtı.) Güç kazanan cemiyet muhallebi çocuklarını tuzağa düşürmeye devam etti ve sonunda Mother Clap diye tanınan bir kadının işlettiği meşhur bir erkek genelevinin iflas bayrağını çekmesini sağladı. Bunch o' Grapes Meyhanesi'nin bitişiğindeki bu işletme muhallebi çocukları için bir tür fantezi mekanıydı. Kadın elbisesi giymiş düzinelerce erkeğin aynı anda dans edip şarkı söyleyebileceği büyüklükte bir salonu vardı. Bir cemiyet ihbarcısı 1725'te bir pazar gecesi orada yaşananları şöyle anlatıyordu Kırk ila elli adamı onların tabiriyle birbirleriyle aşk yaparken buldum. Bazen birbirlerinin kucağına oturuyor, edepsizce öpüşüyor ve ellerini arsızca kullanıyorlardı. Sonra ayağa kalkıp dans ediyor, reverans yapıyor ve kadın seslerini taklit ediyorlardı... Sonra sarılıyorlar ve çiftler halinde, onların ifadesiyle, evlenmek için aynı kattaki başka bir odaya geçiyorlardı. Mother Clap müşterilerine düğün şapelinin yanı sıra yatak odası da sağlıyordu. Mother Clap'in kulübü başarılıydı ama sıra dışı değildi. Londra'da ona benzer pek çok mekan vardı ve bu mekanların çoğu hukuki yaptırımlara maruz kalmadan işliyordu. Cemiyete göre erkek genelevlerinin varlığı rezaletti ama onları yıkmak Rigby operasyonundan daha fazla planlama gerektiriyordu. Cemiyet üyeleri köstebeklerle -arkadaşlarını ve tanıdıklarını ihbar edecek fahişelerle- işbirliği yapıp delil toplamalıydılar. Muhbirler erkek genelevlerini dolaşıp delil toplamaları için polis memurlarını yanlarına alacaklardı. 1725'te yapılan bu tür bir tetkik sırasında polis memuru Joseph Sellers meşhur oğlancı Mark Partridge'e çeşitli erkek genelevi ziyaretlerinde eşlik etti ve bu ziyaretlerde onun kocası rolünü oynadı. O geceki duraklardan biri Drury Lane'deki Tobacco Rolls Meyhanesi'ydi. Burada Portakal Deb lakaplı bir portakal satıcısı Sellers'ın yanına yaklaştı. Sellers olanları mahkemede şöyle anlatacaktı Ellerini kalçalarıma yapıştırdı, dilini ağzıma soktu ve benim tadıma bakmak için kilometrelerce öteye bile gidebileceğine yemin etti. Portakal Deb arkaya gidip yapmak istediği şeye izin vermesi için Sellers'a yalvardı. Bu, Deb'in Sellers ile oynaşmak ya da sadece arka odaya gitmek istediği anlamına gelebilirdi. Sellers her iki seçeneği de reddetti. Daha sonra Portakal Deb, Sellers'ın kucağına çıplak oturmayı teklif etti. Bunun üzerine tepesinin tası atan Sellers şömineden kor maşayı kaptığı gibi onu [Portakal Deb'in] götüne sokmak tehdidini savurdu. Sonraki bir mahkemede üç adam, Portakal Deb'in aslında evli ve çocuklu iyi bir adam olduğu ve şimdiye kadar uygunsuz bir davranışını görmedikleri yönünde ifade verdi. Ne var ki jüri bu ifadeye kulak asmayıp ona hapsedilene dek şehir meydanında bir direkte teşhir edilme cezası verdi. Partridge ayrıca cemiyetin Thomas Newton ve Edward Ned Courtney adlarındaki iki fahişeyle birlikte Mother Clap'i alaşağı etmesine katkıda bulundu. Onların yardımıyla polisler 1726'da bir pazar gecesi yaptıkları baskında Mother Clap dahil kırk kişiyi tutuklamak için yeterince delil bulmuşlardı. Hiç kimse fiilen seks yaparken yakalanmadı (gerçi bazı adamların pantolonu inmişti), ama muhbirlerin çokluğu bu türden delilleri gereksiz kılıyordu. Baskın neticesinde açılan bir dizi davanın ilki, üç adamı darağacına gönderdi. Bu manzaranın korkunçluğunu o esnada aynı yerde yapılan başka bir infazın dehşeti gölgede bırakmıştı. Catherine Hayes adlı bir kadın kocasını öldürüp doğramaktan mahkum edilmişti ve yakılmadan önce boğulacaktı. Ama alevler celladın işini yapmasına imkan tanımayacak şekilde çabucak yükselince kadın diri diri yanmaya terk edildi. Hayes'in çığlıkları tüyler ürperticiydi. Ne yazık ki günün tek faciası bu değildi. İnfazları izlemek için para ödeyen yüz elliden fazla seyircinin bulunduğu tribün çöktü ve altı kişi öldü. Sonraki bir mahkemede Mother Clap önce teşhir edilip ardından iki yıl hapse çarptırıldı. Muhtemelen hapis cezası bitmeden ölmüştür. Gazetelerin bildirdiğine göre, teşhir direğine bağlandığında kalabalık ona öyle sert muamele etmişti ki iki kez bayılmıştı . Erkek genelevlerine yapılan baskınlar ve cemiyetin kullandığı gizli yöntemler halkta öfke uyandırıyordu. Ayrıca cemiyetin Newton ve Partridge gibi hayta muhbirlerle bağlantısı ve cemiyetin kullandığı polislerin özellikle fahişelerden rüşvet almaya devam etmesi çoğu insanın hoşuna gitmiyordu. En iyi ihtimalle cemiyet iyi niyetli işgüzarlar topluluğu olarak değerlendiriliyor, en kötü ihtimalle de yozlaşmış ahlaksızlar diye kötüleniyordu. 1738'de cemiyet ışıltısını yitirip yolun sonuna geldi. [110] Hollanda da büyük bir eşcinsel altkültüre sahipti, ama devletin livatayla başa çıkma yöntemleri İngiltere'ninkinden daha yetersizdi. Hollanda tarihinde eşcinseller ilk kez 1730'da ağır devlet baskısına maruz kaldılar aynı trajedi 1764 ve 1776'da da tekrarlanacaktı. Her mahkeme furyasında yanlışlıkla tutuklanmış adamların itirafları hapis ve infaz dalgalarıyla sonuçlanıyor ve yüzyılın sonuna doğru bu durum çılgınlık noktasına varıyordu. 1764'te sarhoş Jacobus Hebelaar sokakta işeyen iki adama yanaşarak kendisi de işedi ve iki adamdan giyimi kuşamı yerinde olanla cinsel ilişkiye girmeye çalıştı. Kendisine defolup gitmesi söylenince köprünün altındaki umumi tuvalete gitti ve orada bir adamın parasını, kol düğmelerini, kıyafetlerini ve tirbuşonunu çaldı. Hebelaar o akşam daha önce iş attığı adamlar tarafından kısa süre sonra yakalandı. Ne talihsizliktir ki, adamlar emniyet görevlisi çıkmışlardı. Hebelaar yedi yıl boyunca hem aktif hem de pasif olarak korkunç livata günahını işlediğini itiraf ettikten sonra infaz edildi. Dahası, suç ortaklarını da ihbar etti. Hebelaar bu davada yalnızca soygun suçuyla yargılandı, çünkü büyük ihtimalle polis, peşine düştüğü diğer seks partnerlerini ürkütmek istememişti. Bir yıl içinde yedi erkek idam edildi, beş erkek hapse atıldı, üç erkek sürgün edildi ve altmış dört erkek gıyaben mahkum edildi. Yüzden fazla erkek ya şehri terk etti ya da intihar etti bunların hepsinin sebebi Hebelaar'ın bir polis memuruyla seks yapmaya yönelik başarısız girişimiydi. Muhtemelen ne Hebelaar ne de onun suç ortakları kendilerine özel muamelede bulunulmasını sağlayacak paraya veya nüfuza sahiptiler güç ve mevki genellikle livata yasalarından muaf tutulmayı sağlıyordu. Prusya'da imkanları olan insanların infazdan kurtulması neredeyse kesindi. Kral II. Frederick (cinsel tercihi en hafif tabirle belirsiz olan) kendi durumunda birisinin vicdan ve penis hürriyetine sahip olduğunu yazmıştı, ama bu sözler alt sınıftan olanlar için geçerli değildi. Baron Ludwig Christian Günther von Appel'in ırgatlarıyla livatadan sonra defalarca aklanması alışıldık bir durumdu. Baronu suçlayanlardan biri kırbaçlandı ve mahkeme masraflarını ödemeye mahkum edildi. İki yıl sonra başka bir ırgat, Jürgen Schlobach, baronun organını iki kez anüsüne, bir kez de ağzına soktuğunu vıcık vıcık olan ağzını çeşmede yıkamak zorunda kaldığını ileri sürdü. Bunun üzerine Schlobach kırbaçlandı ve Prusya'dan kovuldu. Schlobach'ın babası ve erkek kardeşi onu kırbaçlayan kişiye yabalarla saldırınca hapse mahkum edildiler. Ayrıca Schlobach'ın annesi ağzını sıkı tutması için baronun eşi tarafından kendisine yeni bir elbise alındığını söyleyince hapse atıldı. [111] Her zaman olduğu gibi kendi yolunda giden Fransa ne İngiltere gibi yasadışı faaliyetlerde bulunuyor ne de Hollanda gibi çılgınca infazlar yapıyordu. Fransa'da daha ziyade geniş kapsamlı polis gözetimi ve fişleme söz konusuydu. Livata 1791'e kadar Fransa'da büyük bir suç olmaya devam etti ve yaklaşık kırk bin eşcinsel yüzyıl boyunca özel livata devriyeleri tarafından kara listeye alındı. Öte yandan çok az oğlancı idam edildi veya alenen cezalandırıldı, çünkü yetkililer genellikle eşcinselliği ön plana çıkarmanın onu yaygınlaştıracağı endişesiyle durumu örtbas etmeye çalışıyorlardı. Başka yerlerde olduğu gibi yüksek mevkideki kişiler tedbirli olmaları gerektiğinde livata karşıtı yasalara karşı çıkıyorlardı. Ayaktakımına bir müddet hapis veya sürgün cezası verilebiliyordu. Bununla birlikte şayet cinsel serüvenlerini çok aleni yaşamışlarsa üst sınıflar bile tamamen güvende sayılıyordu. 1722'de bir yaz gecesi Versailles'daki kraliyet sarayının çevresindeki çeşmelerin ve ağaçların arasında bir grup genç asil birbirleriyle seks yapıyordu. Yaklaşık bin hektarlık araziyi kaplayan bahçeler onlar için gözden ırak bir yer bulmaya yetecek kadar genişti, ama bunun yerine saraya çok yakın bir yerde eğlenmeyi seçmişlerdi saraya öyle yakındılar ki bazı insanlar onların seslerini duyup neler yaptıklarını gördüler. Rivayetler farklı olsa da, işin içinde en az altı erkek vardı ve bunların hepsi de yakın zamanda evlenmişti. Zamanın hukukçularından birinin dediğine göre, erkekler sadece hemcinsleriyle seks yapmamış, aynı zamanda ay ışığı altında ve gayet aleni olarak anal yolla düzüşmüşlerdi . Sorguya çekildiklerinde hiçbiri pişmanlık duymadığı gibi, hayatlarından endişelenmelerini gerektirecek bir sebep de göremiyorlardı. Çoğu konforlu malikanelerine sürgün edildi ve ardından karıları da kendilerine katıldı. İçlerinden sadece biri Bastille'e gönderildi. On iki yaşındaki müstakbel Kral XV. Louis saray erkanından bazılarının neden uzaklara gönderildiğini sorduğunda, bahçedeki çitleri yıktıkları için gönderildikleri cevabını aldı. Sadece iki yıl sonra, o sırada tahta geçmiş olan Louis, genç La Trémoille düküyle öyle haşır neşir oldu ki, gencin adı Kral'ın yatak odasının ilk soylusu na çıktı. Efendisinin sakisi [yani arkadan alan oğlanı] olan Trémoille hemen evlendirilip sürgün edildi. Louis erkeğe özgü zevkleri tatması ve bekaretini kaybetmesi için av gezisine gönderildi. Fakat en azından o zamanlar kadınları avlamaya fazla ilgi duymuyormuş gibi görünüyordu. 1725'e gelindiğinde çoğu insan aristokratların eşcinsel davranışlarının kontrolden çıktığına inanıyordu. Zamanın Parisli hukukçusu Edmond-Jean François Barbier, Sarayın genç soylularının hepsi eşcinselliğe çılgınca düşkündüler ve bu durum saray hanımlarının hiç hoşuna gitmiyordu, diyordu. Ayrıca bu aristokrat ahlaksızlığın alt sınıflara da yayıldığına inanılıyordu. Bu hem gülünç hem de geç kalmış bir düşünceydi. Paris zaten toplumun her kesiminden eşcinsele hizmet veren buluşma yerleri ve seyir noktalarıyla doluydu. Sokaktaki hiç kimsenin seks konusunda akıl hocasına ihtiyacı yoktu. Ne var ki topluma kanlı bir ibret dersi verme zamanının geldiğine inanılıyordu. Günah keçisi Benjamin Deschauffors adlı soylu oldu. Bu zat diğer suçlarının yanı sıra Fransız ve yabancı aristokratlara oğlan satmak ve livata okulu işletmek yüzünden Paris'te diri diri yakıldı. İki yüzden fazla insan Deschauffors olayına karışmıştı. Bu kişiler arasında papaz okuluna sürgün edilen bir piskopos ve Bastille'de mahkemeyi beklerken boğazını kesen ressam Jean-Baptiste Nattier de vardı. Suçlananların çoğu birkaç aylık hapis cezası aldı. Ne var ki eğer polis ender görülen bir infazın doğaya karşı olan suça kendini kaptırmış ötekilerin gözünü korkutacağını umuyorduysa yanılıyordu. Paris -özellikle Tuileries ve Lüksemburg bahçelerinde, şehrin meyhanelerinde, Palais-Royal adındaki sefahat cennetinde- eşcinsel faaliyetlerden payına düşenden fazlasını almaya devam ediyordu ve polisin yakaladığı erkeklerin en az üçte biri evliydi. 1750'ye gelindiğinde sadece üç erkek daha livatadan dolayı ölümle cezalandırılmıştı ve bunlardan ikisi iş üstünde yakalanmıştı. Öte yandan oğlancıların hayatı nispeten güvende olsa da genel hukuki durumları riskliydi. Deschauffors olayı insanları, özellikle de parası veya bağlantısı olmayanları teyakkuz halinde tutmaya yetmişti. 1780'lerde Paris'te gece devriyesi için özel bir yaya polis birimi oluşturuldu. Komiser Pierre Foucault şehirdeki kadın fahişeler kadar çok olduğunu iddia ettiği on binlerce livatacıyı fişlediği büyük bir defter tutuyordu. Devriyelerin yakaladığı kişiler, sokaklardaki basit tacizcilerden, Palais- Royal'deki bir toplu seks âleminin zanlılarına kadar çeşitlilik arz edebiliyordu. Bunların hepsi deftere kaydediliyordu. Louis ve Kraliçe Marie Antoinette hapsedildikten sonra kurucu meclis doğaya karşı işlenen günahlardan ve livatadan hiç söz etmeyen bir dizi yeni ceza yasasını onayladı. Bir suç yasalardan silinse de polis de dahil çoğu insanın zihninde kaldı. Nitekim sonraki yüzyılda eşcinsel seks yapanların canına okumak için kamu ahlakı yasalarına ağırlık verilecekti. [112] Bakireler ve Zührevi Hastalıklar Hukukun, özellikle para için veya zorlamayla yapılan seksle başa çıkma yöntemiyle zührevi hastalıklar arasında yakından ilişki vardı. Mevcut düşünceye göre iyi kızlar cinsel yolla hastalık bulaştırmazdı, bunu sadece kötü kızlar yapardı. Erkekler masum kurbanlardı. Bir tıp kaynağı şöyle diyordu Erkekler bu belayı hasta kadınlardan kaparlar, çünkü seks edimi sırasında... rahim ısındığından, erkeğin penisi rahimdeki habis salgılardan yükselen buharları içine çeker. Bir başka otorite de, bu yolla, kadının hastalıklı akıntıları genellikle hastalığı sağlıklı yatak arkadaşının cinsel organına bulaştırır . Zührevi hastalığın, özellikle frenginin acısı ve utancı insanları çaresiz bırakıyordu. Cıva enjeksiyonları ve benzeri düzinelerce ilaç çoğu zaman hastalığın kendisi kadar tehlikeliydi. Çoğu insan en iyi çarenin genç bir bakireyle birlikte olmak olduğu konusunda hemfikirdi. Londra ve başka yerlerde erkekler hasta organlarını ergenlik öncesi kızların saf sıvılarında temizleme peşindeydiler. Genelevler el değmemiş olduğu söylenen kızların simsarlığını yaparak bu bekaret bozma çılgınlığından kazanç sağlıyordu. Aynı kızlar genellikle onarılmış kızlık zarı ve vajinalarına stratejik olarak yerleştirilmiş küçük kan topaklarıyla bakire diye tekrar tekrar satılıyordu. Ne var ki biraz sağduyu sahibi müşteriler aslında ödedikleri paranın karşılığını almadıklarını biliyor olmalıydılar. Ancak sahiden masum küçük kızlar onların istediğini verebilirdi ve onları elde etmek de genellikle kaba güç kullanmayı gerektiriyordu. 1730'dan 1830 yılına kadar Londra Old Bailey'deki tecavüz suçlarının neredeyse beşte biri çocuk istismarına dayanıyordu. Tecavüzcülerin arasında muhtemelen kendini iyileştirmeye çalışanlar da vardı. Mahkeme bu sağlık bahanesini asla kabul etmese de bu insanların inanışını değiştirmiyordu. James Booty örneğini ele alalım. Kendisi on beş yaşına bastığında, yedi yaşından küçük beş altı çocuğa tecavüz etmişti. Booty kuzeninden hastalık kaptıktan kısa bir süre sonra bir arkadaşı ona sıhhatli bir kızla yatarak kendini bu marazdan kurtarabileceğini söylemişti. Bunun üzerine Booty efendisinin beş yaşındaki kızı da dahil erişebildiği her küçük kızın peşine düştü. Efendisi infazı kabul ettirecek parayla gerekçeye sahipti ve Booty infaz edildi, ama bu sonuç tüm vakalar için geçerli değildi. İngiliz hukuku küçük kızları seks avcılarından korumaya fazla aldırış etmiyordu. Geleneksel olarak kızlar için reşitlik yaşı ondu (çoğu için ergenliğe adım atmadan epey öncesi) ve bu durum erkeklerin körpe kızlardan faydalanmasına olanak tanıyordu. 1760'ta bir hovarda şöyle diyordu Olgunlaşmamış güzelliğin tadına bakmanın zamanı, olgunluğun belirtilerini göstermeye başlamasından önceki yıl , yani âdet görmenin onun bakire değişimine damgasını vurmasından önceki ve memelerinin ayrı ayrı değil, sadece hafifçe kabardığı zamanlardır. Bakire çocukları iğfal etmeye yönelik bu fetişizm gitgide yaygınlaştı ve en azından üstü kapalı olarak hoşgörüyle karşılandı. Eğer bir çocuk tecavüzü mahkemeye intikal ederse saldırgan yüzde 80 ihtimalle aklanıyordu, çünkü hukuk, mağdurun sekse zorlandığının ve saldırganın mağdurun içine boşaldığının kanıtını istiyordu. Pratikte bunun anlamı şuydu Bir çocuk tecavüze uğradıktan sonra kritik kanıtı elde edebilmek için bu kez yeniden ırzına geçmesin diye güvenilir birini bulmak zorundaydı. Kurban kızların genellikle dehşet, utanç ve fiziksel acıyla dize getirildiğini göz önüne alırsak, onların dünyaya iğfal edilmek için geldikleri gerçeğini görürüz. Tecavüz kanıtı olsa bile dava sürecinin yüksek maliyeti yüzünden mahkeme kapıları kurbanın yüzüne kapanıyordu. Bir vakada Margaret East adlı bir hizmetçinin dokuz yaşındaki kızına East'in hizmet ettiği adam tarafından tecavüz edilip hastalık bulaştırıldı. East masrafı karşılayamayınca adli tabip, kızın kızlık zarının yırtılmadığını söyleyerek tecavüzcü lehinde ifade verdi ve adam beraat etti. Birleşik Devletler'de bir adamIN toplumsal statüsü onu tecavüz suçuyla hüküm giymekten koruyordu. Maine kırsalında yaşayan ebe Martha Ballard 1789 tarihli günlüğünde unutulması güç bir tanıklığı anlatıyordu. Ballard'ın komşusu Rebecca Foster, papaz kocası Isaac'in iş seyahatine çıkmasından sonra birkaç adamın kendisini taciz ettiğini söylemişti. Tacizcilerden biri, güçlü simsar Joseph North, Foster'ın hanesine girip kadına korkunç bir saldırıda bulunmuştu. Olaydan sonra Foster komşusuna akıl danışmıştı. Hadiseyi hiç kimseye anlatmamasını istedim, diyordu Ballard. Eğer anlatırsa kendini ifşa edip belki de hayatını ziyan edeceğini söyledim. Foster, Ballard'ın tavsiyesine kulak asmayıp hadiseyi kocası Isaac'e anlattı. Bunun üzerine papaz alışılmadık ve riskli bir adım atıp North'u tecavüzden dava etti. Dava nehir kenarında küçük bir kasaba olan Pownalboro'da görüldü. Hakimler senede iki kez yaptıkları gibi beyaz peruklar ve siyah cüppelerle dolu valizleriyle Boston'dan bindikleri gemiyle nehir boyunca ilerleyip mahkeme salonuna vardılar. Kendisinden tanıklık etmesi istenen Ballard gemiyle Pownalboro'ya gitti. Hadise büyüktü. Tecavüz davaları ender görülürdü ve nüfuzlu bir adamı suçlayan bir kadını karalamak sıradan bir durumdu. Ballard günlüğüne mahkeme sırasında [Foster'a] ağır iftiralar atıldığını yazıyordu. Her ne kadar açıkça dile getirilmese de North'un avukatlarının Foster'ı kocası evden uzaktayken erkeklerle gönlünü eğlendirmekle suçlamış olabileceğine pek kuşku yok. Mesele Foster'ın North'la karşılaşmasından aşağı yukarı dokuz ay sonra bir bebek doğurmasıyla çetrefilleşti. Büyük ihtimalle North'un Foster'a attığı iftiralar arasında kadının zengin bir adamı başka birinin çocuğunun bakımını üstlenmeye zorladığı da yer alıyordu. 12 Temmuz 1789'da Ballard'ın ifadesiyle konuştuğum herkesi şaşkına çeviren bir gelişme yaşandı ve North beraat etti. Fosterlar çocuklarını da yanlarına alıp bölgeyi temelli terk ettiler ve Isaac 1800'de ölene dek Maryland'de yaşadılar. Daha sonra Rebecca Foster en küçük oğluyla birlikte altın aramak için Peru'ya gitti. [113] Kırbacı Sevmek Samuel Self boşanma davası açtığı karısı Sarah'yı hafife almıştı. Norwichli kitapçı iyi bir planı olduğunu düşünüyordu. Sarah ve sevgilisi John Atmere'yi uygunsuz vaziyette yakalamıştı, dolayısıyla mahkeme muhtemelen nafaka ödemeden boşanmalarına izin verecekti. Kadının yıllardır evlerinde yaptıkları grup seksleri, kırbaçlama fantezilerini ve doğaçlama seks şovlarını ifşa ederek karşı atağa kalkma cesaretini gösterebileceği aklının ucundan geçmemişti. Ama kadın bunu yaptı ve yasal işlemler sona erdiğinde hem kendisi hem de Samuel mahvolmuştu. Bu ikisinin evlilikleri hiçbir zaman yolunda gitmemişti. 1701'deki düğünlerinde Samuel hâlâ bakirdi ve birkaç hafta içinde Sarah ona belsoğukluğu bulaştırdı. Bundan hemen sonra kadın, evli komşularının yatağına davetsiz girip üçlü ilişki teklifinde bulunmaya ve hediye olarak kadın hizmetkarının bir tutam kasık kılını sunmaya başladı. Samuel'in karısının gece geç vakitteki bu gezmelerinden haberdar olup olmadığı bilinmese de, 1706'da kendi yaptıkları da hiç masumane şeyler değildi. Hizmetçileri Atmere ile kiracılarının yardımıyla Self ailesinin evi bir seks âlemi mekanına dönüştü. Burada cinsel partnerler değiş tokuş edilip herkesin gözü önünde birbirlerini kırbaçlıyorlardı. Selflerin evindeki grup seksin en gözde sahnesi genellikle Samuel'in kiracılarından biri olan Jane Morris'in kırbaçlanma seanslarıydı. Mahkeme kayıtlarına göre Samuel ahlaksız, azgın ve adi bir şekilde Morris'i taciz ediyor, kadının elbisesini çıkararak çıplak poposuna sopa... ve başka aletlerle utanmazca vuruyordu . Morris çoğu zaman evdeki başka insanlar tarafından yere yatırılıyor, Samuel de onu kırbaçlıyordu. Samuel her kırbaç darbesinde zevke geliyordu öyle ki kırbacı yere attıktan sonra karısını tutup Atmere'ye onu kırbaçlaması için yalvarıyordu. Bütün bunlar mahkemenin kafasını karıştırırken Norwich'in dedikoducu sakinlerinin hoşuna gitmişti. Yasal işlemler yaklaşık iki yıl sürdü her yeni yeminli ifade manzaraya uçuk bir renk katıyordu. Mahkeme ne yapacaktı. Selflerin sapkınlıkları (adam takıntılı bir kırbaççı, kadın her yola giden bir âlemci) göz önüne alındığında, mahkeme birinin diğerinden daha masum olduğuna nasıl karar verebilirdi. Samuel'in zina yaptığına karar verildi, boşanma onaylandı ama Samuel nafaka ödemeye zorlanmadı. Ne var ki iki yıllık dava sürecinden sonra Samuel'in saygın soyadı ve Norwich halkı arasındaki itibarı iki paralık olmuştu. Samuel sonunda iflas etti ve 1710'da evrakta sahtecilikten tutuklandı. Sarah'ysa evsiz ve beş parasız kaldı. Selflerin kırbaçlama tutkusu mahkemeye göre aşırı ve doğaya tersti ama alışılmadık bir şey değildi. Gerek ceza gerekse seks oyunu olarak kırbaçlama çok yaygındı ve çoğu mahkeme bunu cezalandırma yanlısı değildi. 1782'de bir yargıç, adamın başparmağından daha kalın olmadığı sürece bir adamın karısını değnekle dövebileceğine ve bundan dolayı herhangi bir ceza almayacağına hükmetti. Mahkeme disipline atıfta bulunuyordu ama ceza ile cinsel istek arasındaki sınır her zaman belirgin değildi. JeanJacques Rousseau, İtiraflar adındaki kitabında birçok çağdaşı gibi kendisinin de çocukken kamçılanmaktan hoşlanmaya başladığını yazar Acıda, hatta rezalette hep şehevi bir yan buldum, öyle ki onu tekrar denemeyi arzulamaktan korkmadım. Kırbaçlama becerisi iyi bir fahişenin meziyetleri arasında yer alıyordu. Gazeteler kırbaçlama hizmeti sunan genelevlerin reklamlarıyla doluydu. William Hogarth'ın 1732 tarihli gravür serisi A Harlot's Progress [Bir Fahişenin Gelişimi] başka resimlerin yanı sıra elinde birkaç sopayla özel odasında duran bir fahişeyi gösterir. Daha sonra bir genelev patroniçesi müşterilerin kayışla bağlandığı özel yapım bir kırbaçlama makinesi kullandı. Başka bir makine ise aynı anda kırk erkeği kırbaçlamak suretiyle seri hizmet veriyordu. Selflerin boşanma davası kırbacın hazları üzerine yeni bir pornografi türünün patlamasıyla hemen hemen aynı zamana denk geldi. Sadece iki örnek vermek gerekirse, yoldan çıkmış yayıncı ve kitapçı Edmund Curll Treasite on the Use of Flogging [Kırbaç Kullanma Üzerine] adlı kitapla yolunu bulurken, John Cleland'ın Bir Kadının Zevk Anıları adlı kitabı kırbaçlamaya geniş yer ayırıyordu. Cleland, fahişe Fanny Hill'in çorap bağıyla tezgaha bağladığı adama gösterdiği sert muameleleri hoş ayrıntılarla anlatır. Kadın adamın beyaz, pürüzsüz ve parlak kalçalarını kırbaç darbeleriyle morartıp yara bere içinde bıraktıktan sonra kendi titrek kaba etlerini onun insafına bırakıyordu. İlk başta adam kırbacı yumuşak kullanıyor ama aradan birkaç dakika geçince bana öyle güzel vuruyordu ki birkaç kırbaçtan sonra kan geliyordu bunun üzerine kırbacı indirip üstüme atlıyor, kan damlalarını öperek siliyor, yaraları emiyor ve acımı dindiriyordu . Bayan Hill yaşadığı deneyimi ilk başta endişe verici bulsa da bir kadeh şaraptan sonra yaralarının acı veren sıcaklığı kadında dizginlenemez bir seks arzusu uyandırıyordu. Tabii yatak arkadaşı da memnuniyetle ona itaat ediyordu. [114] Hayvanlar Daha önce gördüğümüz gibi, insanlar ile hayvanlar (özellikle keçiler) arasında cinsel ilişki geleneksel olarak livata diye kınanıyordu ve şeytana tapınmayla ilişkilendiriliyordu. İşin içindeki hayvanlar bizzat şeytani görüldüğünden onlar da çoğu zaman insan partnerlerinin gözü önünde infaz ediliyordu. Öte yandan 17. yüzyılın sonunda büyücülük furyasının dinmesiyle birlikte hayvanlarla seks yapma konusunda daha yumuşak bir yaklaşım gelişti. Asırlarca verilen ağır cezalar insanları, özellikle çiftçileri hayvanları sevmekten men etmeyi başaramadı. Şehir sakinlerinin bu seks çeşidini uygulama olanakları pek yoktu, ama yine de onlar piyasayı hayvan pornografisiyle doldurarak bu alana duydukları ilgiyi belli ediyorlardı. Zaman içinde hayvanlarla seks eskisi kadar zararlı görülmeyip, diğer pek çok seks suçu gibi kabul edilmeye başladı. 1642'de Massachusetts'te genç William Hackett cinsel organını bir ineğe sokarken yakalandığında, mahkemede kendi yurdu olan İngiltere kırsalında bu tip şeylerin gayet normal karşılandığını söyledi. Bu savunma Hackett'i ve onun önünde yakılan ineği cezadan kurtaramadı ama akıllara Hackett gibilerin tahmin edilenden daha çok olabileceğini getirdi. Prusya kralı Büyük Frederik'e şövalyelerinden birinin bir kısrakla ilişkiye girdiği söylendiğinde hükümdarın tepkisi dehşete kapılmaktan ziyade alay etmek oldu O adam bir domuz piyade sınıfı içine yerleştirilmeli. Hayvanlara tecavüz edenler, eskiye göre daha seyrek olsa da, hâlâ kazıkta yakılıyorlardı. Hatta bazı mahkemeler hayvanları kendi yordamlarına göre yargılamaya bile başlamışlardı. 1750'de Fransa'da geçen bir vakada Jacques Ferron dişi bir eşekle ilişki halindeyken yakalandı. Ferron ölüm cezasına çarptırıldı ve normalde eşek de cezalandırılacakken, onun bir şiddet kurbanı olduğu ve Ferron'un arzularına zoraki boyun eğdiği gerekçesiyle aklandı. Mahkemenin bu kararında, bir grup din görevlisi ve devlet memurunun kaleme aldığı ve eşeğin sözde ve özde son derece şerefli bir canlı olduğunu belirttikleri dilekçenin etkisi büyüktü. 17. yüzyılın sonuna gelindiğinde, hayvanları cinsel emellerine alet eden insanlara verilen çoğu ceza gerek hukukta gerekse uygulamada yapılan resmi değişikliklerle hafifletildi. Ömür boyu hapis ve idam cezalarının yerini daha kısa süreli hapisler aldı. 1791'de bir inekle cinsel ilişkiye giren bir İngiliz terzi sadece iki yıl hapis cezasına çarptırıldı. Devrimden sonraki Fransız medeni hukuku, Fransa etkisindeki diğer ülkelerin hukuk sistemleri gibi, meseleyi tamamen görmezden geldi. 1813'te bu eylem Bavyera gibi tutucu Katolik eyaletlerde bile suç olmaktan çıktı. Öte yandan bir hayvanla uygunsuz vaziyette yakalanan herhangi birinin itibarı, özellikle söz konusu kişi şehirde yaşıyorsa, iki paralık olabiliyordu. Hayvan sevicilerin çoğu işi fiiliyata dökmek yerine pornografik materyallerle yetiniyorlardı. 1710'da Edmund Curll yetmiş yıllık bir davanın raporunu yayımladı. Raporun ismi biraz uzuncaydı Bir ineğin yanı sıra başka hayvanlarla da arsızca günah işlediği için Dublin'de asılan, İrlanda'nın Waterford şehrinden piskopos John Atherton'un davası. Dört sayfalık broşürün fiyatı bir şilindi bu çok yüksek ama her halükarda alıcılara cazip geleceğinden emin olduğu bir fiyattı. Porno yayıncıları, erkeklerin hem kadınlar hem de hayvanlarla, özellikle evcil kediler ve köpeklerle birlikte olma fantezileri kurduklarını keşfettiler. Kadınların kitaplarda anlatılan şeyleri yapıp yapmadıklarını bilmesek de böyle şeyleri düşünmekten hoşlanan bir sürü erkek olduğu bir gerçekti. Hayvanlarla sıcak temaslar, kitaplarında hayvanları dehşetengiz muamelelere maruz bırakan Marquis de Sade'ın ilgisini çekmiyordu. Sözgelimi Sodom'un 120 Günü'nde hindilere özel bir ilgisi olan bir ırgattan söz edilir. Bir keresinde bu adam, boynu, yüzükoyun yatmış bir kızın kalçaları arasına sıkıştırılmış hindinin içine sokar penisini. Sonra bir başka adam sahneye dahil olur ve hindiyi iğfal eden adama kulamparalık eder. Zevk zirve noktasına vardığında hindiyi iğfal eden, zavallı hayvanın boğazını keser. Sade bu sahneden veya kitabındaki bebek tecavüzü, işkence ve kan emme sahnelerinden dolayı yargılanmadı. Kendisi zaten kitabını yazdığı sırada Bastille'de hapisteydi ve bu kitabını yayımlamayı planlamıyordu. 1960'lara kadar kitapları sansürlenerek yayımlandı. 1960'larda Geoffrey Gorer gibi zamanın entelektüelleri Sade'ı devrimci bir dâhi ve Sodom'u da en güzel ahlak eserlerinden biri olarak selamladılar. [115] Muzır Kitaplar ve Spermler Fransız Devrimi sırasında Fransızca pornographie sözcüğü ahlaksız seks kitaplarını tanımlar oldu. Bu yalnızca mahkemelerin gereksinim duyduğu bir tabirdi. İnsanlarsa pornografinin ne olduğunu gördüklerinde anlıyorlar ve her yerde onu görüyorlardı. Yüzyılın sonuna gelindiğinde, müstehcen materyallerin yayımlanması günümüzün büyüyen sektörüne benzemeye başlayarak, imkan bulduğu her mecrayı kullanır, her türden zevke hitap eder oldu. Devletler bu sektör üzerinde baskı kurmaya çalıştı ama bu yöndeki çabalar genellikle boşa çıktı. Asiller ve aristokratlar kendilerine dair kaçamakların yayımlanmaması için pek çok Fransız porno yayıncısına yüklü rüşvetler ödemeye başladı. Müstehcen materyallerin siyasi ve toplumsal alan üzerindeki etkisi 18. yüzyılda doruk noktasına ulaştı. Pornografi Fransız yönetici sınıfını, özellikle kralları ve kraliçeleri zayıflattı. Ayrıca evlilik dışı seksi normalleştirdi ve kitleleri asırlardan beri süregelen Hıristiyanlık tabularından kurtardı. En önemlisi de bazı insanları zengin etti. Müstehcen materyaller olmadık yerlere sızdı. mastürbasyon çok sert ifadelerle pornografinin temeli olarak yaftalanıyordu. Ne var ki mastürbasyonun insanları aptal, güçsüz, hemoroit ve kısa ömürlü yapacağı vurgulanan kitabın kendisi okurlarının büyük bir kısmı için mastürbasyon kılavuzuydu. 1835'te Amerikalı rahip John Todd genç insanları doğru yolda tutmak için ahlak dersleri içeren Öğrencinin Kılavuzu adında Latince bir kitap yayımladı. Kitap elle boşalmanın sıklığı ve devamlılığı konusunda okurları uyarıyordu. Ayrıca okurların mastürbasyona yeltenen ellerini sert bir şekilde azarlamalarını salık veriyordu. (Gençler şöyle diyeceklerdi Ey el, şehvetini kendine sakla. ) Latinceyi kullanmasının nedeni herhalde okurların nezdinde kitabı daha etkileyici kılmak ve elbette kitabın başarısını garantilemekti. Kitap en az yirmi dört baskı yaptı ve Avrupa'da yüz bin adet sattı. Mastürbasyon için en az onun kadar faydalı olan seks ve evlilik rehberleri vardı. John Cannon adlı genç bir adam anılarında, annesi kitabı elinden alana kadar bir ebelik rehberine bakarak düzenli mastürbasyon yaptığını yazmıştı. Güncel basın da boşanma ve zina davalarıyla ilgili çok sayıda haberiyle büyük bir pornografi kaynağıydı. Bir dükün iktidarsızlığı veya karısının sadakatsizliğinin resimli anlatımı herkesin ilgisini çekebiliyordu. Örneğin Londra'nın Old Bailey mahkemesinde görülen seks davalarının oturum tutanakları nı haber olarak okumak mümkündü. Keza bir hapishane papazı seks suçlularının itiraflarını Newgate'in Olağan İşleri, Tyburn'de İnfaz Edilmiş Suçluların Davranışları, İtirafları ve Son Sözleri başlığı altında toplamıştı. Ne var ki bu yayınlar genellikle gazetelerin ve Grub Caddesi'nin (ucuz kitapçıların ve yoksul yazarların mesken tuttuğu bir cadde) ısmarlama yazılar kaleme alan yazarlarının gölgesinde kalırdı. ( Grub Caddesi çok geçmeden künyesi bozuk yayıncılıkla eşanlamlı hale geldi.) Grub Caddesi'nde matbaacılar başkalarının materyallerini çalar, mahkeme tutanaklarını süslü ayrıntılarla donatır ve bastıkları eserlere ilgi çekecek seksi başlıklar koyarlardı. Ve bunların hiçbiri yasak değildi. Grub Caddesi'nin duayeni ve modern İngiliz pornografi neşriyatının babası daha önce de sözünü ettiğimiz Edmund Curll idi. Uzun boylu, çirkin, pörtlek gözlü ve çağdaşlarından olan Thomas Amory'nin deyimiyle sapına kadar zampara Curll kitap satın alan kitlenin her şeyden çok seksle ilgilendiğini fark etti. Ayrıca müşterilerinin parasını almak için yeni ve yaratıcı yollar da buldu. Kitabın önerdiği ilaç ve ilacı tatbik etmek için gerekli cihaz Curll'ün kitapçısında satılıyordu. 1714'te Curll bir altın madeni buldu Fransa'da evli bir aristokrat kadının kocasının sürgit iktidarsızlığı gerekçesiyle açtığı boşanma davasına dair iki ciltlik rapor . Kitaplar hekimin izahları, bekaret, yapay kızlık zarları ve doğal iktidarsızlığın bazı müstesna örnekleri hakkında özel pasajlarla detaylandırılmıştı. Curll bu başarısının üzerine İngiliz mahkeme raporlarından iktidarsızlık ve sapkınlığa dair bir derlemeyi de ekledi. Bu derlemenin içinde 17. yüzyılda yaşamış kötü şöhretli oğlancı ve tecavüzcü Castlehaven'ın ikinci kontu (bkz. 5. Bölüm) hakkında mahkeme tutanaklarının tıpkıbasımı da vardı. Curll'ün başarısı çağdaşları tarafından takdir edildi ve çok geçmeden çokeşlilik, zina ve tecavüz davalarıyla ilgili kitaplar ve risaleler hızla yayımlanmaya başladı. Bu yayınların birinde hizmetçisi Ann Bond'a tecavüz etmiş Albay Francis Charteris'in 1729 tarihli tecavüz davası anlatılıyordu. Bond'un çapraz sorgulaması kelimesi kelimesine yeniden yayımlandı Mahpusun [Charteris] kıyafetlerinin üzerinde olup olmadığının sorulması üzerine [Bond] adamın üzerinde gecelik olduğunu söyledi. Kendisinin üzerinde iç çamaşırının olup olmadığı sorulunca, Evet, vardı, dedi ama adam kombinezonu çıkarmış ve kadını kanepeye yatırmıştı. Kadına emin olup olmadığı ve adamın cinsel temasa geçtiğini nasıl anladığı sorulunca, kadın emin olduğunu ve adamın kendisinin üzerine uzanıp içine girdiğini söyledi. Ondan sonra ne olduğu sorulunca, bir ıslaklık hissettiğini söyledi... 1770'lerde pornografi türü, özellikle de resimli pornografi iyice serpilip gelişti. Zina Davaları Yahut Boşanma Davalarının Tarihi. Avukatlar Merkezi'nin Seçtiği Zina, Gaddarlık, İktidarsızlık Davaları adındaki parlak resimlerle dolu kitap, kapağında şunu vaat ediyordu Bu dünyada sefa sürmüş nice zevk düşkününün mahrem hayatının, entrikalarının ve aşklarının eksiksiz tarihi Ne kadar gülünç, ne kadar garip veya sıra dışı olursa olsun her sahne ve her ilişki, Suçun ve Çılgınlığın Tapınağı'nda hakikati feda etmemeye kararlı, inançlı tarihçi tarafından dosdoğru anlatılmıştır. [116] Sonraki on yıl buna benzer düzinelerce anlatıya sahne oldu. En fazla ses getiren davalardan biri Sör Richard Worseley'nin karısının sevgililerinden biri olan George M. Bisset'ye açtığı 20.000 poundluk davaydı. Worseley usulen davayı kazandı ama jüri onu sevmediğinden sadece bir şilinle ödüllendirdi. Eldeki kanıtlar çıplak haldeki karısını dostlarına teşhir ettiğini gösteriyordu. Bir keresinde karısı banyo yaparken Worseley duvardaki bir delikten karısını dikizlemesi için Bisset'yi omuzlarına çıkarmıştı. [Karısı] dışarı çıktığında adamların arasına katıldı ve hepsi bir ağızdan candan bir kahkaha attı. Bu sahnenin popüler anlatımı elbette resimliydi. Curll pornografi için yeni bir platform oluşturulmasına yardım etmekle kalmadı, aynı zamanda müstehcenliğe karşı İngiltere'nin hukuk ölçütünü belirleyen ve 1959'a kadar emsal teşkil eden davada anahtar bir rol oynardı. Onun mahkeme raporları yasal sorunlardan büyük ölçüde ariydi, çünkü gerçek mahkemelerdeki gerçek insanların zaaflarına odaklanıyordu. Öte yandan Curll'ün yaptıkları bunlardan ibaret değildi. Kendisi ayrıca Treatise on the Use of Flogging adlı bir kitap ile mastürbasyon, hermafroditlik, livata hakkında risaleler ve erotik şiir seçkileri yayımladı. 1724'te Venus in the Cloister [Manastırdaki Venüs] adlı Fransızca kitabın İngilizce tercümesini yayımladı. Kitap Fransız manastırlarında meydana gelen kimi hadiseleri anlatıyordu. Söz konusu kitap Curll hapse atılıp daha sonra yüz kızartıcı muzır kitaplar yayımlamak suçundan mahkemeye çıkarılmadan önce iki baskı yaptı. Dava hem Venus in the Cloister hem de kamçılama kitabıyla ilgiliydi ama mahkemeyi en çok ilgilendiren birinci kitaptı. Yatakta yerinde duramayan, mastürbasyon yapan biseksüel rahibelere dair anlatılarıyla bu kitap Curll'ün yayımladığı diğer kitaplar kadar yüz kızartıcıydı. Lakin zamanın İngiliz hukuku ne tür kitapların satılamayacak kadar muzır olduğunu belirleyen kesin bir kıstasa sahip değildi. Aslında bu konu hakkındaki yasa Curll'ü destekler nitelikteydi. The Fifteen Plagues of a Maidenhead [Bekaretin On Beş Derdi] adındaki kitapla ilgili 1708 tarihli davada mahkeme, terbiyeyi bozmaya eğilimli olsa bile müstehcen materyalleri yasaklayan bir yasa olmadığından müstehcenlik vakalarıyla kilise mahkemelerinin ilgilenmesi gerektiğine karar verdi. Curll'ün avukatı, şayet mahkeme Maidenhead'i cezalandırmıyorsa o zaman müvekillinin serbest bırakılması gerektiğini savundu. Öte yandan savcı, bu kitabın kralın tebaasının ahlakını bozduğu ve huzuru kaçırdığı gerekçesiyle Curll'ün cezalandırılmasını talep ediyor ve şayet mahkeme ülkenin asayişini ve genel ahlakını korumakla yükümlüyse duruma el koymalı diyordu. Bu arada Curll durumu daha da kötüleştirmek için elinden geleni yaptı. Mahkeme işi hale yola koyup onu kefaletle salıverecekken Curll, Bir Baştan Çıkarma Vakası... Muhterem Abbé des Rues'e 133 Bakireye Tecavüz Etmekten Dolayı Paris'te Açılan Davanın Son Celseleri adlı bir kitabı ve kötü şöhretli bir casusun anılarını yayımladı. Bu kitaplar piyasaya çıkınca davayı kaybetti. Mahkeme savcıyla fikir birliğine varıp toplumun genel asayişini bozmaya yönelik bir kitabın somut suç teşkil ettiğine karar verdi. İlginç olan nokta, mahkemenin yargılama yaparken (5. Bölüm'de ele alınan) eski bir vakadan etkilenmesiydi. Bu vaka bir meyhanenin penceresinden dışarı sıçtıktan sonra genel asayişi bozduğu gerekçesiyle para cezasına çarptırılmış Sör Charles Sedley vakasıydı. Sedley dışkısıyla ülkeyi kirletmişti Curll ise seks düşkünü Fransız rahibeler hakkındaki sözleriyle İngiltere'yi lekeliyordu. Curll küçük miktarda para cezasına çarptırıldı ve teşhir direğinde bir saat bekletildi. Suçlunun halkta bıraktığı izlenime bağlı olarak teşhir direğinde bu kadar kısa süre kalmak bile feci bir akıbete yol açabilirdi. Oğlancıların üzerine pislik ve kedi cesetleri atılıyordu. Adı kötüye çıkmış erkek genelevi patronu Mother Clap az kalsın direkte ölecekti. Erkek kılığına girerek üç kadınla evlenmekten suçlu bulunan Ann Morrow seyirciler tarafından kör edilmişti. Ne var ki Curll bunları önceden düşünmüş ve bu tür rezillikleri yaşamamak için önlemini almıştı. O zamanlar çıkan bir habere göre Edmund Curll, Charing Cross'taki teşhir direğinde sergilendi, ama kendisine ne taş atıldı ne de kötü davranıldı becerikli ve şeytani derecede kurnaz bir adam olduğundan Charing Cross'un her tarafına bildiri dağıtmayı akıl edip insanlara Kraliçe Anne'in suçsuzluğunu ispat etmek için orada durduğunu söyledi bu söylem insanlar üzerinde öylesine tesirli oldu ki, ona karşı laf etmek bile tehlikeli addedildi ve teşhir direğinden indirildiğinde, kalabalık adeta bir zafer kazanmış gibi onu civardaki bir meyhaneye götürdü. [117] 1747'de önemsiz bir yazar ve devlet memuru olan John Cleland hapse atılmadan hemen önce Curll öldü. Gelecekte Catherine Vizzani'nin hikayesini yeniden anlatacak olan Fanny Hill kitabını yazacak olan Cleland, British East India Company adlı şirkette başarısız geçen meslek hayatından sonra İngiltere'ye dönmüş ama ülkesinde de muvaffak olamamıştı. Artan borçlarını ödeyemeyince bir yıl hapse mahkum edildi. Hapisteyken kitapçı Ralph Griffiths ona hayali bir Londra fahişesi hakkında abuk sabuk bir kitap yazması için küçük bir meblağ teklif etti. Kitabı Fanny Hill büyük bir başarı kazanırken Cleland hâlâ demir parmaklıklar ardındaydı ve bu hadise İngiliz pornografi tarihinde kilit bir olay oldu ve Anglo-Amerikan müstehcenlik hukuku üzerindeki etkisi iki asırdan fazla devam etti. İngiltere kitabın sansürsüz satışına ancak 1970'te izin verdi. İnsan Fanny Hill'i baştan sona okuduğunda bunca yaygaranın niçin koparıldığını merak ediyor. Kitapta müstehcen tek bir kelime yok, seks ise genellikle alışıldık türden ve hikaye kesinlikle orta sınıfa özgü. Fanny ülkenin iç taraflarından Londra'ya kimsesiz genç bir kız olarak gelmiştir ve sonunda bir geneleve düşer. Âşık olduğu Charles'a genelevde bekaretini teslim eder ama Güney Pasifik'e gitmesi gereken adama veda etmek zorunda kalır. Adamın yokluğunda Fanny zevk işinde başarı kazanır, sonunda kendi mekanını açar ve müşterilerinden birinin servetine miras yoluyla konar. Sonunda Charles geri döner ve evlenirler, bundan sonra Fanny hayatını iffetin koynunda geçirir . Kitabın sonunda Fanny ahlaklı bir hayatın sevinçlerinin yanında ahlaksız hislerin gelip geçici , tatsız ve bayağı olduğunu söyler okurlarına. Ahlaksızlığı çiçeklerle bezediysem bunu sırf erdemin daha değerli, daha saygın olduğunu göstermek için yaptım. Kitap oldukça yumuşak bir üsluba sahip olsa da Curll davasından sonra yayıncının hiç şansı kalmamıştı. Griffiths ismini kitaptan çıkarırken Cleland sadece yüksek mevkii sahibi kimse olarak tanıtıldı. Fakat hiçbir numara yetkilileri kandırmaya yetmedi. 1749'da yazar, matbaacı ve yayıncının yakalanması için bir karar çıkarıldı. Cleland'da Curll'ün cesaretinden eser yoktu. Mahkemede Fanny Hill'i yazdığına pişman olduğunu ve bunu sadece yoksulluktan kurtulmak için yaptığını söyledi. Uğradığı aşağılamanın zaten yeterince incitici olduğunu savundu. Savunmaya tenezzül etmediği ve gömülüp unutulmasını bütün kalbiyle istediği bir kitabın yazarı olmaktan nedamet duyduğunu söyledi. Cleland'ın kendini aşağılaması işe yaradı ve pornografi yazmayı bırakması halinde yüz poundluk yıllık gelire bağlandı. Griffiths'in küçük yatırımıyla yaklaşık on bin pound kazanmıştı. Bu noktadan itibaren Fanny Hill'in sansürsüz versiyonları el altından çoğaltılıp satıldı. Birçok kısaltılmış versiyonu hazırlandı, tercüme edildi, resimlendirildi ve toplatıldı. Şimdiye kadar hiçbir pornografik eser bu kadar popüler olmamıştı. Amerikan İçsavaşı sırasında askerlerin ve züppelerin gözde kitabı, kışla odalarının vazgeçilmez unsuru ve hatta uluslararası itibarın bir göstergesi haline gelmişti Wellington'ın müstakbel