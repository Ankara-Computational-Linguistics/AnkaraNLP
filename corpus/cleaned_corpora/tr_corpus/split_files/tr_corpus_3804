matematiksel kavram vardır. Bunlar arasında Banach uzayı, Banach cebiri, Banach-Tarski paradoksu, Hahn-Banach teoremi, Banach-Steinhaus teoremi, Banach-Mazur oyunu, Banach-Alaoğlu teoremi ve Banach sabit nokta teoremi sayılabilir. Su gaz değişimi reaksiyonu Su gaz değişimi reaksiyonu (Water gas shift reaction-WGS) karbon monoksit ve su buharının reaksiyona girerek karbon dioksit ve hidrojeni oluşturduğu bir kimyasal reaksiyondur. Su gaz değişimi önemli bir endüstriyel reaksiyondur. Genellikle, metan veya diğer hidrokarbonların buhar yapılandırması ile birlikte kullanılır. Su gaz değişimi reaksiyonu İtalyan fizikçi Felice Fontana tarafından 1780'de keşfedildi. Mol başına 41,1 kJ (10 kcal) enerjinin açığa çıktığı reaksiyon az oranda ekzotermiktir. Su gaz değişimi reaksiyonu hidrojen, amonyak, metanol ve diğer kimyasalların üretiminde önemli rol oynar. Ahit kaynaklı soy ağaçları Semavi dinlerin kutsal kitaplarında ilk insan olarak gösterilen Adem'in Tanah bazlı soyağacı aşağıda sunulan bağlantılarda bulunmaktadır: Azerbaycan'daki camiler listesi Bu liste Azerbaycan'daki camileri sıralamaktadır. Çukurçayır IQ IQ (İngilizce: "intelligence quotient"), zekâ katsayısı veya zekâ seviyesi, zekâyı ölçme amaçlı birkaç farklı standartlaştırılmış testlerden çıkarılan değer. IQ deyimi Almanca "Intelligenzquotient" olarak Alman psikolog Wilhelm Stern tarafından 1912 yılında Alfred Binet ve Theodore Simon'un tasarladığı gibi zekayı değerlendirmek için ortaya koyduğu bir yöntemdir. IQ deyimi yaygın olsa da, Wechsler Yetişkin Ölçüsü gibi modern IQ test değerlendirmeleri artık orta değeri (ortalama zeka) 100 olan ve standart sapması 15 olan bir çan eğrisine göre öznenin konumlandırılmasına dayanır. Fakat bazı testlerde farklı standart sapma değerleri olabilir. IQ sonuçları ölümlülük, hastalıklılık, ailevi sosyal konum ve önemli unvanlarla ve ailesel IQ ile ilişkilendirilmiştir. Veraseti neredeyse yüzyıldır araştırılsa da, kalıtsallık miktarı ve kalıtsallığının tartışma konusu olup olmasında anlaşmazlıklar vardır. IQ sonuçları, eğitimsel başarının kâhini veya özel ihtiyaç olarak nüfustaki IQ değerlerini ve bunlarla diğer değişkenlerin ilişkisini inceleyen toplum bilimcileri tarafından ve iş veriminin ve gelirin kâhini olarak kullanılır. 20. yüzyılın başlarına kadar birçok halkın zekâ katsayısı, Flynn etkisi adı verilen bir fenomenle her on yılda üç sayı artacak şekilde yükseliyor. Bu sonuçlardaki değişmelerin gerçek hayattaki zihinsel yetenekleri veya yalnız geçmiş ve şimdiki zamandaki testlerin metodolojik sorunlarını mı yansıtıp yansıtmadığı tartışmalıdır. Giorgi Loria Giorgi Loria 27 Ocak 1986 Tiflis doğumlu Gürcü millî kaleci. 1.96 cm boyunda ve 85 kg ağırlığındadır. 2005 yılında Dinamo Tbilisi'te profesyonel futbolcu olan oyuncu 108 kez Dinamo Tbilisi formasını giymiştir. Klaus Allofs Klaus Allofs (d. 5 Kasım 1956, Düsseldorf), Alman eski futbolcudur. Fortuna Düsseldorf, Köln, Marsilya, Bordeaux ve Werder Bremen'de futbol oynamıştır. Bundesliga'da oynadığı 15 sezonda 424 maça çıkan oyuncu, bu periyotta 177 gol atma başarısı göstermiştir. 1975 yılında başladığı kariyerini 1993'te sona erdirmiştir. Batı Alman millî takımında 56 defa millî olmuş, 17 gol atmıştır. 1980 Avrupa Şampiyonası'nda gol krallığı (3 gol), 1978-79 Bundesliga'da 22 (F.Dusseldorf), 1984-85'te ise 26 golle (FC Koln) gol krallı olmuştur. Mavi Takım (Briç) Mavi Takım İtalya'yı uluslararası briç turnuvalarında 1957 ve 1975 yılları arasında 16 tane dünya şampiyonluğu kazanarak temsil etmiştir. 1951 yılında, İtalya ilk kez Avrupa Açık Takımlar şampiyonasını kazandıktan sonra, aynı yıl ikincisi düzenlenen Bermuda Bowl'da finalde ABD'ye kaybetmiştir. Bu altı kişilik takım Paolo Baroni, Eugenio Chiaradia, Pietro Forquet, Mario Franco, Augusto Ricci ve Guglielmo Siniscalco'dan oluşmaktadır. Salih Sefercik Salih Sefercik (d. 8 Ocak 1984, Çaycuma), Türk futbolcudur. Orta saha pozisyonunda oynamaktadır. Şu anda 3. Lig ekiplerinden Düzcespor'da forma giymektedir. Profesyonel futbol kariyerine, 2004 yılında Keçiörengücü takımında başlamıştır. Daha sonrasında; Gebzespor, İskenderun Demir Çelikspor, Denizli Belediyespor, Beypazarı Şekerspor ve Altınordu takımlarında forma giymiştir. 2011-12 sezonunun devre arasında Altınordu'dan Balıkesirspor takımına transfer olmuştur. 2012-13 sezonunda Balıkesirspor ile 2. Lig şampiyonluğu yaşamıştır. 2013-14 sezonu öncesinde Orduspor ile anlaşmış ve 9 Haziran 2013 tarihinde sözleşme imzalamıştır. All About Us All About Us, t.A.T.u. grubunun ikinci İngilizce stüdyo albümüdür. Klibinde tehlikeli ve haraketli görüntüler bulunması nedeniyle ilk önce düzenlenmiş olarak, daha sonra orijinal hali televizyonlarda yayınlanmaya başlamıştır. Klipte, bir kızın kız arkadaşı ile kavgasından sonra yolda tanıştığı birinin arabasına binmesi, daha sonra bulduğu bir adamın kıza tecavüze kalkışması işlenmiştir. Klipte her zaman yanımızda olan insanlara inanmamız gerektiği işlenmiştir. Klibin sonunda, grubun üyesi adamı vurur ve kız arkadaşının yanına geri döner. Şarkı Amerika'da Top 500'de ilk 1'e kadar yükseldi. En son 2010'da 6'da görülmüştür. Şarkı Josh Alexander ve Billy Steinberg tarafından yazılmıştır.Demo sürümü Avustralya ikilisi, The Veronicas tarafından söylendi. Konya Herakles Lahdi Konya Herakles Lahdi 1958 yılında Konya-Beyşehir yolunun 60. kilometresindeki Tiberiopolis kenti kalıntılarında bulunmuştur. Roma dönemine, 220-260 yıllarına tarihlenmiştir. Dört cephesinde Herakles'in 12 işine ait rölyefler vardır. Sidamara tipi lahitlerden olup Konya Arkeoloji Müzesinde bulunan en değerli eserlerden biridir. Yunuslar Köyü’nde 1958 yılında Halil Ulukaya tarlasını sürerken lahdin farkına varır. Lahit 7 Temmuz 1958 tarihinde Konya Arkeoloji Müzesi’ne nakledilir. İçinde iki sağlam insan iskeleti çıkmıştır. Lahdin dört yüzünde Herakles'in mitolojide belirtilenişleri kabartma heykellerle anlatılmaktadır. Lahit 250 cm boyunda 130 cm eninde ve 170 cm yüksekliğindedir. Kapağı ile birlikte 8 ton ağırlığında olan lahidin, hıristiyanlık devrinde açıldığı ve kapağı üzerinde bulunan, ölüye ait iki figürün o zaman parçalandığı tahmin edilmektedir. Lâhdin dört cephesindeki yüksek rölyefler tamamen sağlamdır. Lahdin içerisinden biri kadın diğeri erkeğe ait olmak üzere iki insan iskeleti bulunmuştur. Lahdin sahibine ilişkin kesin bir bilgi yoktur. Tiberiopolis lahdinin cephelerindeki yüksek kabartmalar, Herakles'in meşhur 12 işine ait mitolojik tasvirleri içermektedir. Kuvvet ve kudret timsali Herakles sırasıyla, Nemea arslanını öldürmüş ve postunu sırtında taşımıştır. Bundan sonra, dokuz başlı su yılanı (Hydra) nın öldürülmesi, Keryneia'daki rüzgâr gibi koşan geyiğin ve Erymanthos dağındaki yabani domuzun yakalanması, tüylerini ok gibi fırlatan kuşların mahvedilmesi, Elis Kralı Augeias'a ait ahırın temizliği, Giritteki yabani boğanın ve Trakya Kralı Diomedos'a ait hırçın atların yulara vurulması, Amazonlar kraliçesi Hippolyte ait kemerin alınması, Geryenes adlı ejder boğasının getirilmesi, Cerberus adlı köpeğin yer altından çıkarılması ve nihayet dünyanın batı ucunda bulunan Hesperid'lere ait elmaların çalınması gibi zor işler, gayet ustalıkla ve bütün incelikleriyle tasvir edilmiştir. Lahdin baş tarafında, solda ayakta Herakles'in annesi Alkmene, ortada oturan, elinde yerküre ve bilicilik kitabı ile Pythia kahini ve sağda filozof Prodikos betimlenmiş. Eğer lahitlerin kısa yan yüzlerinden birinde ölü ve ailesinin tasvir edildiği şeklindeki genel kanıdan hareket edecek olursak, bu lahdin filozof Prodikos'un soyundan gelen bir kişiye ait olabileceğini de söyleyebiliriz. Yatak şeklindeki kapak üzerine ölü ve eşi, uzanmış olarak canlandırılmış, etrafına Eros heykelcikleri iliştirilmiştir. Son Kuşlar (anlam ayrımı) Feride (anlam ayrımı) Fransa Ulusal Meclisi Ã¼yeleri Fransa Ulusal Meclisi üyeleri, Fransa Parlamentosu'nda hizmet etmeleri için seçilen 577 milletvekilinden her birine verilen unvandır. Seçilen milletvekilleri, 348 senatörle birlikte 925 kişilik Fransa Parlamentosu’nu oluştururlar. Fransa’da milletvekili seçimleri 5 senede bir iki turlu olarak yapılmaktadır. Son seçimler 10 ve 17 Haziran 2012’de gerçekleştirilmiştir. 2007-2012 yılları arasında milletvekilliği görevi yapacakların listesi şu şekildedir: Ankara'daki kütüphaneler listesi Ankara'daki kütüphaneler listesi, bu bir Ankara'daki kütüphaneler listesidir. Listede kütüphaneler türlerine göre ayrılmıştır. SÃ¼tunlu Lahitler Sütunlu Lahitler ya da sidamara tipi lahit üzerinde sütun bulunan lahitlerdir. Sütunlar kesik veya burgulu verilebilir. Roma döneminde yapılan sütunlu lahitlerin sayısı oldukça fazladır. Ancak Roma döneminden önce yapılan sütunlu lahitler de vardır. MÖ. 3. yüzyıla ait olan Ağlayan Kadınlar Lahdi buna en güzel örnektir. Sütunlu lahitlerin Anadolu'da sıklıkla görünmüş olmaları kökenlerinin Anadolu olabileceğini düşündürmektedir. Klasik dönem ve Helenistik döneme tarihlenen ve Kaunos'ta bulunan bazı kaya mezarlarının girişlerinde sütunların bulunduğu görülmektedir. Helenistik döneme ait Ağlayan Kadınlar Lahdi de sütunlu bir lahittir. Lahidin üzerinde 18 kadın ölen için yas tutmaktadır. Kadınların uzun chiton (klasik tarzda elbise grekçe χίτων) türü elbiselerinde Ahameniş ve Fenike etkisi bulunmaktadır. Sütunlu lahitler Roma döneminde yaygın şekilde kullanılmıştır. Bu dönemde lahitlerin Pamphylia atölyelerinde hazırlandığı ve buradan çeşitli yerlere sevk edildiği ileri sürülmüştür. Roma dönemi sütunlu lahitler toplam 4 grup altında toplanmıştır. İslamcı Blok İslamcı Blok, Mısır'da İslamcı partilerin (bu partilerin tamamı Selefi partisi) oluşturduğu siyasi blok. Kaan Urgancıoğlu Kaan Urgancıoğlu (d. 8 Mayıs 1981; İzmir), Türk dizi ve sinema oyuncusu. Kaan Urgancıoğlu, 8 Mayıs 1981'de İzmir'de doğdu. Baba tarafı İzmir, Tireli, anne tarafı Arap ve Arnavut kökenlidir. Ortaokulu İzmir Özel Türk Koleji'nde, liseyi ise Özel İzmir Amerikan Koleji'nde bitirdi. Marmara Üniversitesi Sermaye Piyasası ve Borsa Bölümü'nden mezun olmuş; Kadir Has Üniversitesi Film ve Drama Bölümü'nde yüksek lisans yapmış ve New York'taki Stella Adler Studio of Acting'de oyunculuk eğitimi almıştır. Çetin Sarıkartal'la tanıştıktan sonra oyunculukla ilgili temeli oluşmaya başlamıştır. "Karaoğlan" ve "Kampüsistan" dizilerinde başrol oynayarak kariyerine başladı. Cumhuriyet Mitingleri Cumhuriyet Mitingleri, 2007 Türkiye cumhurbaşkanlığı seçimi öncesinde Başbakan Recep Tayyip Erdoğan veya başka bir Millî Görüş kökenli siyasetçinin olası cumhurbaşkanı adaylığına karşı düzenlenen mitingler. Ankara, İstanbul, İzmir gibi büyük şehirlerde, 2007 yılının Nisan ve Mayıs aylarında yapılan mitinglerin duyurulmasında "cumhuriyetine sahip çık" mesajı kullanıldı. Mitinglerin ilki 14 Nisan 2007'de, Cumhurbaşkanlığı seçiminden iki hafta önce Ankara'da yapıldı. İkinci miting 29 Nisan'da İstanbul Çağlayan meydanında oldu. Üçüncü ve dördüncü mitingler 5 Mayıs'ta Manisa ve Çanakkale'de yapıldı. Beşinci ve son miting ise 13 Mayıs'ta İzmir'de yapıldı. Mitinglere katılım oranı ise çeşitli tartışmalara neden oldu. Anıtkabir önünde yapılan ilk mitinge katılım değişik kaynaklara göre birkaç yüz bin ile 1.5 milyon arasında değişti. İstanbul'daki ikinci mitinge katılım ise AFP ve Reuters'a göre bir milyon kişi BBC'ye göre ise yüzbinlerce kişi idi. Cumhurbaşkanlığı seçimleri yaklaştıkça başta Cumhuriyet Halk Partisi olmak üzere bir kısım muhalefet partisi Adalet ve Kalkınma Partisi'ne erken seçim kararı aldırma ve cumhurbaşkanını şu anki meclis tarafından seçilmemesi çağrısını yapmış fakat Adalet ve Kalkınma Partisi bu fikri kabullenmemiş ve mitinglerin başladığı Nisan ayına kadar cumhurbaşkanı adayını açıklamamıştır. 12 Nisan 2007 tarihinde Genelkurmay başkanı Yaşar Büyükanıt cumhurbaşkanlığı seçimiyle ilgili olarak "Cumhuriyetin temel değerlerine, devletin üniter yapısına, laik demokratik devlete sözde değil özde bağlı bir cumhurbaşkanının seçileceğini umut ediyorum" açıklamasını yapmıştır. 13 Nisan 2007'de Nokta dergisinin binasına Askeri Mahkeme kararıyla baskın düzenlenmiş ve derginin bilgisayarlarına el konulmuştur. Nokta dergisi 29 Mart 2007'de Cumhuriyet mitinginin düzenleyicilerinden olan Atatürkçü Düşünce Derneği genel başkanı Şener Eruygur'un Jandarma Genel Komutanlığı sırasında hükûmeti devirmek amacıyla hazırladığı iddia edilen Sarıkız ve Ayışığı darbesi planlarını, 5 Nisan 2007'deki "Günümüzdeki sivil eylemler ne kadar sivil" başlıklı haberinde cumhuriyet mitingini düzenleyen bazı sivil toplum örgütlerinin Türk Silahlı Kuvvetleri ile olan ilişkisi ve TSK'nın sivil toplum kuruluşlarını psikolojik savaş aracı olarak gördüğüne dair belgeler yayınlamıştı. Genel yayın yönetmeni Alper Görmüş derginin aynı sayısında "Bugün, doğrudan bir darbe tehlikesi içinde değiliz , fakat 14 Nisan'daki Anıtkabir'e yürüyüş dahil, örgütlenen kitlesel sivil hareketlerin tümüyle ‘sivil' olduğunu düşünmek de saflık olacaktır." yorumunda bulunmuştu. Anıtkabir bir günde en çok ziyaretçiyi (370 bin) 14 Nisan 2007 tarihinde ağırlamıştır. Bazı yerli ve yabancı haber ajanslarına göre bu miting Cumhuriyet tarihinin en kalabalık mitingi olarak kayda geçmiştir. ADD mitinge en az 1 milyon kişinin katıldığını duyurmuştur. Emniyet Genel Müdürlüğü mitinge toplam 583 bin kişinin katıldığını açıklamıştır. TSK tarafından Anıtkabir'i ziyaret edenlerin 370 bin kişi olduğunun belirtilmesine karşın, özellikle dış basın mitinge katılımın 200 bin ile 300 bin arasında olduğunu ajanslara geçmişlerdir. Bir internet sitesi ise Google Earth kullanarak yaptığı bir hesaba göre (Alanın çevresi ölçülmüş ve alanın bir kare olduğu varsayılmıştır. Ancak kaplanılan alan kare olmaktan uzaktır) en az 1.400.000 kişi olduğunu iddia etmiştir. 14 Nisan Mitingi'ne kaç kişinin katıldığı sağlıklı olarak belirlenememiştir. Kalabalık grupları saymak için önerilen yöntemlerin hiçbiri bu miting için gerçekleşmemiştir. Kalabalıkları sayma, konusunda kullanılan temel yöntem havadan çekilen fotoğrafın üzerinde alan hesaplaması yapıp kalabalığın bu alan üzerindeki dağılım oranlarının da hesaplanması şeklindedir. Bahsi geçen alanların hesaplanması sırasında alanın eğimi, şekli, alan üzerinde bulunan ağaç, araçlar gibi faktörlerin de hesaplanması, kalabalığa olan katılım ve ayrılımların miktarının belirlenmesi gerekir. Sayım sırasındaki kritik ölçütlerden biri de birim alana kaç kişinin düştüğünün belirlenmesidir, tıklım tıklım dolu bir otobüste metrekareye 3-4 kişi düşerken sokakta yapılan gösterilerde bu değer 1 - 2 arasında değişebilmektedir. Örneğin 14 Nisan mitinginde bahsi geçen yollar ve meydanların toplam alanları hesaplanmamış, kalabalılık yoğunluğu ve katılım-ayrılım oranları belirlenmemiştir. Kaynaklarca verilen rakamların bu derece farklılık göstermesi de bilimsel ölçüm yapılmamış olmasından kaynaklanmaktadır. Katılımcılar, önce Tandoğan Meydanı'ndaki etkinliklere katıldı, buradan da Anıtkabir'e yürüdüler. Mitinge katılanlara Turgut Özakman'ın yazdığı senaryo tarzı metin çerçevesinde Prof. Dr. Alpaslan Işıklı, Prof. Dr. Birgül Ayman Güler ve Prof. Dr. Nur Serter seslenmiştir. Mitinge ayrıca, siyasi parti liderlerinden Deniz Baykal, Zeki Sezer, Yaşar Okuyan ve Mümtaz Soysal, sanatçılardan Rüştü Asyalı, Edip Akbayram, Tuncer Tercan ve Tolga Çandar, bazı üniversite rektör ve dekanları ile çeşitli sivil toplum kuruluşları katıldılar. O dönem Tuncay Özkan'a ait olan KanalTürk televizyonu mitingi canlı aktarmış, bazı kanallar ise haber özetlerine yer vermişlerdir. TRT, bazılarınca mitinge yeterince yer vermediği gerekçesiyle eleştirilmiş , ancak yönetimi bu iddiaları yalanlamıştır. Miting için yakın illerden polis takviyesi ile toplam 10.000 polis görev almıştır. Tandoğan Meydanı sürekli olarak izlenirken, civardaki çatılara keskin nişancılar yerleştirilmiş, ayrıca ihtiyaç duyulması halinde jandarma birlikleri de takviye olarak hazır tutulmuştur. Miting alanında 12 ambulans görev yaparken 13 panzer de sokak aralarında hazır bekletildi. Miting boyunca hiçbir tatsız olay ya da kışkırtma yaşanmamıştır. TBMM Başkanı Bülent Arınç ve hükûmet 14 Nisan Cumhuriyet Mitingi öncesi "provokasyon" uyarılarında bulunmuştur. Bu durum bazılarınca karşı propaganda olarak algılanmıştır. Bakanlar arasındaki genel görüş mitingin demokratik bir hak olduğu ve yasalara uygun olduğu sürece normal karşılanması gerektiği olarak ifade edilmiştir. Başbakan Erdoğan mitinge katılanları "bindirilmiş kıt'alar" (bir eylem için o konuyla ilgili olmayan kişilerin toplanması) olarak tanımlamış , AK Parti Grup Başkanvekili Eyüp Fatsa ise "Biz de miting düzenlersek on katı kalabalık toplarız. Her kalabalık sonrası Meclis kararını mı değiştirecek? Bu Meclis iradesine müdahale olur" diyerek tepkisini göstermiştir. Mitingi düzenleyen ve destekleyen bazı kişilerin Sarıkız ve Ayışığı askeri darbesi girişimleriyle bağlantılarının Nokta dergisinde iddia edilmesi, destekleyici gruplar arasında Türk İntikam Tugayı (TİT)'nın da yer alması; anti-demokratik ve milliyetçi bu gruplara karşı kesimlerin eleştirilerine yol açtı. Miting aşırı milliyetçi ve antidemokratik olduğu suçlamasıyla İktidara yakın kesimler tarafından eleştirildi. Ayrıca Adalet ve Kalkınma Partisi iktidarına yakın olan gazeteci Nazlı Ilıcak, mitingi Ergenekon'un organizasyonu, katılanları da Ergenekoncu olarak nitelemiştir. Miting çok sayıda yerli ve yabancı gazeteci tarafından izlendi. Gösterinin ana temasını laikliğin korunması ve erken seçime gidilmesi oluşturuyordu. Mitingde atılan sloganlar başta AK Parti hükûmetini ve partinin önde gelen isimlerini hedef almıştı. Muhalefete birleşme çağrılarının da yapıldığı miting olaysız olarak sona erdi. Mitingin ana temasını ve düzenleniş nedenini AK Parti'nin Cumhurbaşkanlığı konusundaki tutumunu eleştirmek ve laikliğe destek vermek oluşturmaktadır. Miting Düzenleme Komitesi Başkanı Prof. Dr. Necla Arat'ın miting öncesi yaptığı açıklamada şu ifadeler yer almaktadır: "Laik, demokrat, sosyal hukuk devleti için, irticaya, dinci ve ırkçı faşizme 'dur' demek için, emperyalizme karşı tam bağımsız Türkiye için, ülkemizin ve ulusumuzun bölünmez bütünlüğü için, çağdaş, laik, demokratik, parasız bilimsel eğitim için, onurlu yaşam ve emeğimize sahip çıkmak için, cumhuriyet devriminin kazanımlarına ve kurumlarına sahip çıkmak için 29 Nisan Pazar günü saat 13.00'te Çağlayan alanında buluşalım." 14 Nisan Cumhuriyet Mitingi'nde olduğu gibi bu miting de aşırı milliyetçi kesimlerin etkisi altında düzenlenmek, antidemokratik olmak ve Avrupa Birliği üyeliğine karşı çıkmakla eleştirildi. ADD Başkanı Çölaşan Bizim yanımızda durması gereken gazeteler bile bizim yanımızda yok. Yani Cumhuriyet’te bile yer almıyoruz. Basın ya satılık, ya suskun ya da çok fazla hareket edemiyor. Basında sesimizi çok fazla duyuramıyoruz” dedi. Mitingin düzenleyicilerinden Atatürkçü Düşünce Derneği Başkan Yardımcısı Nur Serter'in "'Ne mutlu Türküm diyene' demek neredeyse suç olmuşken 'Ne mutlu Kürdüm ya da ne mutlu Ermeniyim' demek insan hakları ve demokrasi diye yutturuluyor. Bir Türk vatandaşı olarak, bir ulusalcı olarak TSK'ya şükranlarımı sunuyorum. Ne mutlu Türküm diyene demekten onur duyanları meydana çağırıyorum." şeklindeki sözleri ve meydanda atılan 'Ne ABD ne AB, bağımsız Türkiye' sloganı bu açıdan eleştirildi. Star gazetesi yazarlarından Mehmet Altan 27 Nisan Genelkurmay Başkanlığı Basın Açıklaması sonrasında "Tehlikede olan demokrasi değil mi?" başlıklı yazısıyla bu tip bir mitingin cumhuriyet savunusu için değil de demokrasi savunusu için yapılması gerektiği yorumunda bulunarak eleştirdi. Çağlayan Mitingi, 14 Nisan Cumhuriyet Mitingi'nin devamı niteliğindedir. Her 2 miting de ÇYDD ve ADD önderliğindeki Miting Düzenleme Komitesi tarafından organize edilmiştir. Miting düzenleme komitesinde şu isimler yer almaktadır: Zülfü Livaneli Bulutsuzluk Ã–zlemi Ayten Alpman Sadık Gürbüz Edip Akbayram Tolga Ã‡andar Rutkay Aziz Hasan Karayol Halit Ergenç (Mustafa Kemal'in Gençliğe Hitabe'sini okudu) Tuncay Özkan tarafından meydanda gösterilen videoda Recep Tayyip Erdoğan'ın farklı yıllardaki konuşmalarından, aşağıdaki sözlerini içeren kesitler de yer almıştır. 5 Mayıs 2007 günü saat 10.00'da başlayan, Manisa'nın Sultan Meydanı'nda gerçekleştirilen ve hükûmete tepki niteliği taşıyan gösteridir. Manisa tarihindeki en büyük mitingdir. 14 Nisan ve 29 Nisan Çağlayan Mitingi'nin devamı niteliğindedir. Atatürkçü Düşünce Derneği öncülüğünde yapılan "Cumhuriyete Sahip Çıkalım" mitingi için Manisalılar ve çevre illerle ilçelerden gelenler, yürüyüşün toplanma yeri olan Öğretmenevi önünde buluştu. Yürüyüş sırasında İbrahim Gökçen Bulvarı'nın, Sultan Camisi önüne kadar trafiğe kapatılacağı bildirildi. TBMM'nin başkanı Bülent Arınç'ın evinin, mitingin yapılacağı Sultan Meydanı çevresinde bulunmasından dolayı güvenlik önlemleri alınırken, İzmir'den giden takviye Çevik Kuvvet ekipleriyle birlikte Manisa'da 1.600 polis görev yaptı. Mitinge, DSP Genel Başkanı Zeki Sezer, Hürriyet ve Değişim Partisi Genel Başkanı Yaşar Okuyan, İşçi Partisi Genel Başkan Yardımcısı Yaşar Müjdeci, ADD Genel Başkan Yardımcısı Ali Ercan, CHP İzmir, Muğla, Aydın ve Manisa milletvekilleri, çeşitli ilçe ve belde belediye başkanlarının da mitinge katıldı. Manisa Akademik Odalar Birliği Genel Sekreteri Abidin Yatkın, Manisa Eczacı Odası Başkanı Özgür Özel, Manisa Diş Hekimleri Odası Başkanı Zihni Hoşkar, Manisa Tabip Odası Genel Sekreteri Bedri Bilge, Manisa Jeoloji Mühendisleri Odası Başkanı A. Aykut Ece ve Emekli Subaylar Derneği Başkanı Serhat Karadeniz'in, düzenleme komitesi adına katıldılar. 5 Mayıs 2007 günü saat 13.30'da başlayan, yaklaşık 25.000 kişinin katıldığı hükûmete tepki niteliği taşıyan Manisa Mitingi'nin devamı niteliğindeki gösteridir. Solda kanattaki partilere birleşin çağrısı ön plana çıktı. 400 kadar polis, mitingde olay çıkmasını önlemek amacıyla görev yaptı. 13 Mayıs 2007 tarihinde İzmir'in Gündoğdu Meydanında gerçekleştirilmiştir. Hükûmete tepki göstermek amacı ile düzenlenmiştir. Mitingde, emniyetin açıklamasına göre 600 bin, miting düzenleme komitesine göre ise 2.5 milyon kişi katılmıştır. Ayrıca üç sol partinin liderleri; Cumhuriyet Halk Partisi lideri Deniz Baykal, Demokratik Sol Parti lideri Zeki Sezer ve Sosyaldemokrat Halk Partisi lideri Murat Karayalçın da mitinge katılmışlardır. Eylemin güvenliği sağlamak için 5.000 güvenlik görevlisi miting alanındaydı. 22 Temmuz 2007'de yapılan genel seçimde Adalet ve Kalkınma Partisi %46,7 oy alarak oylarını artırmış, CHP, DSP ile seçim ittifakına girmesi ve SHP'nin seçimlerden çekilmesine rağmen %20,8'de kalmıştır. 28 Ağustos 2007'de Abdullah Gül 11. cumhurbaşkanı seçilmiştir. Seçim sonuçları; mitinglerin, toplumun geniş tabanı tarafından kabul görmediğinin işareti sayılmıştır. 17 Mayıs 2009 Pazar günü saat 12.00'da başkent Ankara’da Ergenekon operasyonunu protesto amaçlı bir Cumhuriyet mitingi daha yapılmıştır. Emniyet kaynaklarına göre mitingde 22 bin 833 kişi mevcuttu. Bu mitingin düzenleme sebebini ADD, İnternet sitesinde yaptığı şu açıklama ile dile getirmiştir; Thomas E. Gaddis Thomas Eugene Gaddis (14 Eylül 1908, 10 Ekim 1984), Amerikalı yazar. 1955 yılında Robert Stroud hakkında yazdığı "Alkatraz Kuşçusu" kitabıyla ünlüdür. Çoğunlukla biyografi yazıları yazan yazar aynı zamanda birçok gerçek hikâyeyi de ele alıp kitap haline getirmiştir. Cinayetten hüküm giyen Robert Stroud hakkında yazdığı "Alkatraz Kuşçusu (1955)" kitabının yanı sıra 1970 yılında Amerikalı seri katil Carl Panzram hakkında da "Killer: A Journal of Murder" isminde bir kitap yazmıştır. Doğum adı Thomas Eugene Gaddis olan yazar, 1955 yılında "Alkatraz Kuşçusu"nu yazdı. Yazdığı bu biyografi yazısı ülkenin en ünlü hapishane biyografilerinden biri haline geldi. "Alkatraz Kuşçusu" gerçekte cinayetten hüküm giymiş Robert Franklin Stroud'un hikâyesiydi. Robert Stroud, Kansas'taki Leavenworth Federal Cezaevi'nde bir gardiyanı bıçaklayak öldürmesi sonucu ömür boyu tecrit hapsine çarptırılmıştı. Hapse girmesine neden olan ilk olay ise Alaska'da işlediği bir cinayetti. Cinayeti Alaska'da işlediği için Leavenworth Federal Cezaevi'ne gönderilmişti. Cezaevinde işlediği ikinci cinayetin cezası olarak Stroud tecritte tek başına yaşarken 1939 ve 1941 yılları arasında kuşları inceleyerek kuş hastalıklarıyla ilgili yazılar yazmış ve kuşlar üzerine uzman olmuştu. Alkatraz Kuşçusu kitabı 7 yıl sonra aynı adda bir filme konu olmuştur. 1962 yılında çekilen bu filmde Robert Stroud'u Burt Lancaster, Gaddis'i ise Edmond O'Brien canlandırmıştır. Gaddis bir süre bir mahkemede danışman olarak çalışmış ve çeşitli projeler üzerine çalışmalarını sürdürmüş olup 10 Ekim 1984 yılında 76 yaşındayken Portland, Oregon'da ölmüştür. Pigface Pigface, 1990 yılında Martin Atkins ve William Rieflin tarafından kurulan bir endüstriyel rock grubudur. Pigface, Ministry'nin "The Mind is a Terrible Thing to Taste" turunun bir yan ürünü olarak doğmuştur. Tur için Al Jourgensen; Atkins, Nivek Ogre ve Chris Connelly'yi getirmiştir. Ayrıca turda o dönemki Ministry bateristi olan Rieflin de bulunmaktaydı. Atkins ikinci bir baterist ile çalmakla hoşlanırken, üyelerin bir nevi "Ministry cover grubu" olmaktan daha da öteye gidebileceğini hissetmiştir. Tur bittiğinde Atkins ve Rieflin "The Mind Is a Terrible Thing to Taste" turundaki bazı diğer müzisyenlerle birlikte çalışmaya devam etme kararı almış, Pigface deneysel ve açık görüşlü birçok müzisyen ile çalışma niyeti ile ortaya çıkmıştır. Bu müzisyenlerin çoğu, önemli endüstriyel müzik plak şirketi olan Wax Trax!'dan eserler vermiştir. Trent Reznor da Nine Inch Nails ünlü olmadan ve grubun işlerine ev sahipliği yapmadan önce grubun bir üyesi olmuştur. Reznor'un diğer grup üyeleriyle birlikte yazdığı ve kendisinin söylediği "Suck", bir underground hit'i olmuştur. Reznor daha sonra şarkıyı "Broken" adlı EP'si için yeniden kaydetmiştir. Rieflin sonunda Pigface'den ayrılmış ve Atkins'i görev başında bırakmıştır. Grubun kayıt yapmak ve konser vermek için yüzlerce müzisyen ile işbirliği içinde olması, grubun tüm albümleri be tüm şarkılarının eşsiz olmasını sağlamıştır. Mamafih, bu durum albümler arası devamsızlık nedeni ile bazı olumsuz eleştirileri de beraberinde getirmiştir. 2009 yılında Detroit kökenli bir plak şirketi olan Full Effect Records, Pigface'in kendileri ile anlaştığını açıklamıştır. Pigface'in yeni albümü "6" bundan kısa bir süre sonra yayımlanmıştır. Bu listede, Pigface üyesi ya da eski üyesi olmakla beraber grup ile ilişkili hareketlerde bulunmuş müzisyenler bulunmaktadır. Van Eyaleti Van Eyaleti ya da Van Beylerbeyliği, 1548 yılında kurulan Osmanlı eyaleti. Eyaletin merkezi Van'dır. 19. yüzyılda .'dir. 1548-1549 Osmanlı-Safevi harbi sırasında Osmanlılar, Van ve çevresini zapt ederek, Safevileri Van Gölü çevresinden çıkarmışlardır. 1864 yılında kabul edilen Teşkili vilayet nizamnamesiyle Van Vilayeti ve Bitlis Vilayetine dönüştürülmüştür. Eyaletin 1680 ile 1712 arasında sancakları: Balear Adaları'na Osmanlı saldırıları Balear Adaları'na Osmanlı saldırıları, İspanyol İmparatorluğu'nun kontrolündeki Balear Adaları'nın bir kısmına, 1558 yılında Osmanlı İmparatorluğu tarafından yapılan saldırılar. Osmanlı İmparatorluğu, Balear Adaları'na olan ilk saldırısını 1501 yılında, Kemal Reis komutasındaki gemilerle düzenlemişti. 1531 ve 1550 yıllarında Pollença, 1535'te Mahón, 1551'de Alcúdia, 1552'de Valldemossa, 1553'te ise Andratx şehirleri Osmanlı gemileri tarafından saldırıya uğramış ve yağmalanmıştı. Bu saldırılar 1571'deki İnebahtı Deniz Muharebesi'nden sonra azalsa da 17. yüzyıla kadar devam etti. 30 Aralık 1557'de, Habsbuglarla savaş içerisinde olan Fransa Kralı II. Henri; Osmanlı Padişahı I. Süleyman'a yazdığı mektupla kendisinden para, güherçile ve gemi yardımı istedi. Fransa'nın İstanbul'daki elçisi Jean Cavenac de la Vigne'in de çabalarıyla Osmanlı gemileri, 1558'in Nisan ayında Akdeniz'e doğru yola çıktı. 13 Haziran 1558 tarihinde İtalya kıyılarına ulaşan donanma, temmuz ayında İspanyol İmparatorluğu'nun elindeki Balear Adaları'na saldırılar düzenlemeye başladı. Yaklaşık 15.000 asker ile 150 savaş gemisinden oluşan Osmanlı kuvvetleri, kırk kadar asker bulunan Ciutadella'ya saldırdı. 9 Temmuz günü Ciutadella'ya başlatılan ve yaklaşık sekiz gün süren kuşatma sonucunda şehre giren Osmanlı askerleri şehre hasar vermesinin yanında kuşatmadan sağ olarak kurtulan yaklaşık 3.000 kişi esir alındı. Civardaki yerleşim birimlerindeki halkla birlikte toplam esir sayısı yaklaşık 4.000'e ulaşmaktaydı. İzmir Tarih ve Sanat Müzesi İzmir Tarih ve Sanat Müzesi, Türkiye'nin İzmir şehrinde, Kültürpark içerisinde 2004 yılında hizmete girmiş müzedir. Taş Eserler Bölümü, Seramik Eserler Bölümü ve Kıymetli Eserler Bölümü olmak üzere üç ayrı bölümde ziyaretçilerine İzmir ve çevresinde yapılan kazılarda ortaya çıkarılan eserleri sunmaktadır. Her yıl yüz binden fazla ziyaretçi tarafından gezilmektedir. İzmir Arkeoloji Müzesi'nin teşhir kapasitesinin dolması üzerine İzmir Büyükşehir Belediyesi tarafından Kültürpark'taki eski müze binası ve yanındaki iki bina onarılıp Kültür Bakanlığı'na devredilmiş ve 2004 yılında ziyarete açılmıştır. Eserler konu ve malzemelerine göre, geniş bir avluyu çevreleyen üç ayrı binada sergilenmektedir. Bir zemin kat ve bir asma kattan oluşan taş Eserler Binası, diğer iki binadan daha geniş alana sahiptir. Bu bölümde Arkaik, Klasik, Helenistik, Roma ve Bizans dönemlerine ait heykeltıraşlık eserleri ile mimariye bağlı plastik eserler sergilenir. Salonlarda kronolojik gelişim izlenmiştir. Ayrıca konu ve buluntu yeri bakımından bütünlük içeren eser grupları için ayrı sunumlar düzenlenmiştir. İki katta sergilenen mozaik, mimari parça, yazıt, heykel ve kabartma türündeki taş eser sayısı 225'tir. Girişteki büyük avlu, filozof (Homeros) heykelinin iki yanındaki aslanlar ile ziyaretçileri karşılar. Giriş kat sağ salondaki teşhirde ilk olarak Arkaik Dönem taş eserler yer alır. "U" şeklindeki "Gömü Anıtları Salonu"'nda Helenistik ve Roma Dönemi'nden çeşitli kabartmalı steller ile iki Roma Lahdi bulunur. Salon ortasında yer alan küçük odada Roma hamamı dekorasyonu içinde üç Afrodit heykeli sergilenmektedir. Oda büyük teşhir salonuna bağlanır. Buradaki vitrinlerde İzmir Agora kazı çalışmalarında ortaya çıkartılan Roma Dönemi'ne ait çeşitli heykel başları ve heykelcikler yer almaktadır. Gladyatör bölümüne geçerken kullanılan sol koridorda İzmir metrosunun Basmane Metro İstasyonu'nun inşaatı sırasında ortaya çıkarılan yazıtlar sergilenmektedir. Taş Eserler Binasının asma katındaki salonlarda mimari heykeltıraşlık örneklerine, koridorda Helenistik ve Roma Dönemi'ne ait başlara yer verilmiştir. Metropolis salonunda İzmir Torbalı'da yürütülen Metropolis kazılarında ortaya çıkartılan çeşitli heykeller, yuvarlak ve dörtgen sunaklar sergilenir; Büyük Salon Belevi Mezar Anıtı'nın kabartmalı panellerine, kolosal grifonlara ve urnelere ayrılmıştır. Asma kat üçüncü salonda Miletos Tiyatrosu ve Teos Dionysos Tapınağı'na ait kabartmalı bloklar yer alır. Asma katından başlayarak rampadan inildiğinde "Olimpiyat Oyunları Salonu"na gelinir. Burada Smyrnalı atletlere ait steller ile olimpiyat oyunlarıyla ilgili çeşitli yazıtlar sergilenmektedir. Taş eserler bölümünün son salonu olan, İzmir'in Antik Dönem yerleşimi Smyrna’ya ait eserlerin sergilendiği bölümdür. Kıymetli Eserler Bölümü'nde Erken Tunç Çağı'ndan Osmanlı döneminin sonlarına kadar kıymetli taşlar, altın, gümüş, bronz sikkeler, pişmiş toprak, cam ve madeni eserler segilenmektedir. Seramik Eserler Bölümü'nde Prehistorik dönemden Bizans dönemine kadar olan zengin seramik koleksiyonları; Seramik Eserler Bölümü bir zemin kat ve bir asma kattan oluşur. Buradaki eserler sergilenirken kronolojik bir sıra takip edilmemiş seramikler buluntu yerlerine göre farklı vitrinlere yerleştirilmişlerdir. Seramik Eserler Binası'nın asma katında Ege Denizi'nde yaygın olarak kullanılmış Grek modeli ticari bir gemi, dörtte bir oranında küçültülmüş maketi ve taşımakta olduğu amphoralarla birlikte sergilenmektedir. Wanderers FC Wanderers FC 1859 yılında İngiltere'de kurulmuş olan amatör futbol takımı. FA Cup'ı kazanan ilk takımdır. 1871 yılına dek yalnızca hazırlık maçlarına çıkmıştır. Emanet (albÃ¼m) Emanet, İzel'in Haziran 1997 çıkışlı ikinci solo albümüdür. Albümde ağırlıklı olarak Mustafa Sandal ile çalışmıştır. Gülşen Abi Gülşen Abi, 1994-1996 yılları arasında TRT 1'de yayımlanmış olan Türk komedi dizisidir. Genellikle stüdyo ortamında çekilmiş bu dizi, aynı zamanda durum komedisi olması açısından sitcom özellikleri taşır. Dizi toplam 3 sezon 115 bölüm sürdü. "Haberin Olsun" gazetesinde okurların kendisine mektup yazarak ilettiği sorunlarına köşesinde çözüm arayan "Gülşen Abi" lakaplı gazeteci Abidin'in iş yaşamı ve özel yaşamı boyunca karşılaştığı gülünç durumlar konu edinilmiştir. Ana karakter gerçekten var olan ve dizideki karakterle aynı işi yapan "Güzin Abla"dan esinlenmiş ve karakterin cinsiyet farkı göz önünde bulundurularak diziye uyarlanmıştır. İlk bölümü 3 Ocak 1994 tarihinde yayımlanan dizinin 50.bölümü 26 Aralık 1994'te, 100.bölümü ise 29 Ocak 1996 tarihinde yayımlanmıştır. Dizinin baş rollerinden Nilüfer Açıkalın, son olarak 12 Şubat 1996 tarihinde yayımlanan 102.bölümde oynamıştır. Son 13 bölümde yer almamıştır. Dizi, 115.bölümde final yapmıştır. Hava veri bilgisayarÄ± Hava veri bilgisayarı, (Genellikle havacılıkta kullanılan İngilizce tabiri ile: Air data computer ya da ADC) modern glass kokpitlerde bulunan temel bir aviyonik bileşendir. Bu bilgisayar ile temel uçuş aletlerinin yanında, pitot-statik sistemi, jiroskopu, GPSi ve ivmeölçeri gibi sensörlerinden aldığı bilgileri kullanarak uçağın düzeltilmiş hava sürati, Mach sürati, irtifası ve yatar sürat trendi gibi bilgiler hesaplanır. Uzay mekiği gibi çok daha süratli hava taşıtlarında ise kalibre edilmiş hava sürati (düzeltilmiş hava sürati) yerine eşdeğer hava sürati ("EAS", İng. "Equivalent airspeed") hesaplanır. Hava veri bilgisayarlarının girdileri arasında genellikle total hava sıcaklığı'da bulunur. Bu sayede uçağın statik hava sıcaklığı ve Hakikî hava süratii ("TAS", İng. "True airspeed") de hesaplanır. Azad Azerbaycan International TV Azad Azerbaijan International Televiziyası, Azad Azerbaycan International TV veya kısaca ATV International, Azerbaycan'da 5 dilde yayın yapan özel televizyon kanalı. Aralık 2009'da kurulmuştur. Kanal, Azerice, Rusça, İngilizce, Farsça ve Ermenice yayın yapmaktadır. Ayrıca kanal, Türksat 3A uydusundan yayınlanmaktadır. Türksat uydusundaki yayını kesilmiştir. 10 Nisan 2013 tarihinde SOCAR'a satılmış ve ismi değişerek CBC olmuştur. Yayın Azerspace-1 uydusundan devam etmektedir. Denizli ilindeki yerleÅŸim yerleri listesi Bu madde ilçelere göre Denizli ilindeki yerleşim yerleri listesidir. Denizli'ye bağlı 19 ilçe, bu ilçelere bağlı 68 belde ve 361 köy bulunmaktaydı. 6360 sayılı büyükşehir kanunu ile beldeler ve köyler mahalleye dönüştürüldü. Günümüzde 19 ilçe ve 624 mahallesi vardır. Acıpayam BabadaÄŸ Baklan Bekilli Beyağaç Bozkurt Buldan Ã‡al Ã‡ameli Ã‡ardak Ã‡ivril GÃ¼ney Honaz Kale Merkezefendi Pamukkale SaraykÃ¶y Serinhisar Tavas Çorum ilindeki yerleşim yerleri listesi Bu madde ilçelere göre Çorum ilindeki yerleşim yerleri listesidir. Çorum'a bağlı 14 ilçe, bu ilçelere bağlı 24 belde ve 725 köy bulunmaktadır. Kastamonu ilindeki yerleÅŸim yerleri listesi Bu madde ilçelere göre Kastamonu ilindeki yerleşim yerleri listesidir. Kastamonu'ya bağlı 20 ilçe, bu ilçelere bağlı 1054 köy bulunmaktadır. János Áder János Áder (d. 9 Mayıs 1959, Csorna, Macaristan), Macar bir avukat ve politikacı, 10 Mayıs 2012 itibarıyla Macaristan Cumhurbaşkanı seçilmiştir. 1978 yılında başlayarak Budapeşte Eotvos Lorand Üniversitesi Hukuk ve Siyasal Bilimler Fakültesi'nde beş yıl hukuk okudu. 1986'dan 1990'a kadar Bilimler Sosyolojik Araştırma Enstitüsü'nün Macar Akademisi araştırma görevlisi oldu. 1990 ve 1994 seçimlerinde Fidesz Partisi'nin başkanı oldu. 1990 ila 2009 yılları arası Macar Parlamentosu'nda (Országgyűlés) milletvekilliği yaptı. 1998-2002 yılları arası Macaristan Ulusal Meclis Başkanı oldu. 2002 - 2006 yıllarında Fidesz komitesi muhalefet lideriydi. 2009 Avrupa Parlamentosu seçimlerinde Avrupa Parlamentosunun üyesi oldu. 16 Nisan 2012 tarihinde Ader, Fidesz partisi tarafından Pál Schmitt'in istifasıyla onun yerinde yeni cumhurbaşkanı olarak aday gösterildi. 2 Mayıs'ta 40'a karşı 262 oyla beş yıllık bir dönem için cumhurbaşkanı seçildi. 10 Mayıs 2012 tarihinde göreve başladı. Yeni Macar anayasasının 1 Ocak 2012 tarihinde yürürlüğe girmesinden bu yana görev yapmak üzere seçilen ilk cumhurbaşkanı olmuştur. Zank Höyük Zank Höyük, Nevşehir İl merkezinin kuzeydoğusunda, Avanos İlçesi'nin Sarılar kasabasının yaklaşık 4 km. kuzeybatısında yer alan bir höyüktür. Tepe yaklaşık 300 metre çapında ve 30 metre yüksekliktedir. Höyüğün 20 dönüm kadar bir alana yayılmış olduğu tahmin edilmektedir. Höyük ilk olarak David French tarafından tespit edilmiştir. Daha sonra Ankara Üniversitesi Dil ve Tarih-Coğrafya Fakültesi'nden Hüseyin Sever başkanlığındaki bir ekip tarafından yüzey araştırması yapılmış, Asur Ticaret Kolonileri Çağı, MÖ 2. binyıl, Demir Çağı ve Helenistik Dönem'e ait çanak çömlekler bulunmuştur. Aynı ekip tarafından 1991-92 ve 1996 yıllarında Nevşehir Müzesi adına yapılan kurtarma kazılarında ise Erken Tunç Çağı'na tarihlenen çanak çömlek buluntularına ulaşılmıştır. Daha sonraki kazılarda MÖ 2. binyıl buluntularına da ulaşılmıştır. Höyükte Japon arkeolog Sachihiro Omura da ekibiyle araştırmalar yapmıştır. Omura, Erken Tunç Çağı, Orta Tunç Çağı, Geç Tunç Çağı, Demir Çağı, Klasik Çağ çanak çömleği buluntulara ulaşmıştır. Hüseyin Sever ve ekibinin bölgedeki yüzey araştırmaları, Kültepe'de (Kaniş) ele geçen çok sayıdaki çiviyazısı tablette, Kayseri İli'ndeki Kültepe ile Aksaray İli'ndeki Acemhöyük arasındaki ticaret yolu üzerinde söz edilen ticaret kolonilerinin (karum ya da vabartum) yerlerini saptamaktı. Yapılan yüzey araştırmalarında Zank Höyük'te Asur Ticaret Kolonileri Çağı'nı işaret eden buluntular, kazı çalışmalarına başlanmasında etkili olmuştur. Höyüğün çeşitli biçimlerde çok tahrip görmesi de önemli bir etkendir. Kaçak kazıların yoğunluğu ayrıca IX. Araştırma Sonuçları Toplantısı'na sunulan raporda da belirtilmektedir. Kazılar sırasında höyükte saptanan yapı katları ilişkin olarak kazı sonuçları raporlarında, 1. yapı katı olarak Roma Dönemi'nden ve 3. yapı katı olarak Demir Çağı söz edilmektedir. I Wanna Go "I Wanna Go", Amerikalı pop sanatçısı Britney Spears'ın 7. stüdyo albümü "Femme Fatale"dan çıkan 3. single'dır. Max Martin, Shellback,ve Kotecha tarafından yazılmıştır. Spears, şarkıyı albümü piyasaya sürülmeden önce twitter hesabından hayranlarıyla paylaşmıştır. Resmi web sitesinde yaptığı anket sonrasında, I Wanna Go albümün 3 single'ı seçildi ve Jive Records tarafından 13 Haziran 2011 tarihinde piyasaya sürüldü. Şarkı eleştirmenler tarafından olumlu eleştiriler almıştır. Klibin başında haber muhabirleri Spears'a Femme Fatale Tour'u hakkında uygunsuz sorular sorar. Paparazilere olan sitemini dile getirir. Sorulara sinirlenen Spears, "Lanet olsun, lanet olsun, lanet olsun, sen cool'sun, lanet olsun, ben gidiyorum" diyerek basın toplantısını terk eder. Spears çivili savaş botları, beyaz bir deri ceket ve siyah bir etekle binadan çıkar. Sokakta bir hayranının Femme Fatale albümünü imzalar, bir bebeğe öpücük gönderir. Daha sonra ceketini çıkararak bir polise göz kırpar. Polis Spears'ın üstünü arar. Spears daha sonra bir paparaziye poz verir, daha sonra sinirlenerek kamerayı kırar. Spears, taksinin üstüke çıkar, mikrofonu ile paparazilere vurur. Daha sonra paparaziler robot şeklinde kalkar, o esnada bir adam gelerek Spears'ı kurtarır. Spears arabada dans ederken adam bir kutu sütü yüzünden aşağı boşaltır. Spears adamın ceketini açar ve adamda robot çıkar. Sonrasında Spears uyanır. Gördükleri bir hayaldir. Ağ işletim sistemi Diyaloguer (ingilizce) olarak da bilinen, ağ işletim sistemi ("Network Operating System (NOS)"), bir sunucu üzerinde çalışan ve verileri,kullanıcıları,grupları, güvenliği, uygulamaları ve ağ üzerinde koşan diğer çoğu ağ işlevlerinin yönetilmesine olanak sağlayan bir yazılımdır. Ağ işletim sistemleri, bir ağ içerisinde bulunan bilgisayarların ağ içerisindeki diğer bilgisayarlarla yazıcı paylaşımı, ortak dosya sisteminin ve veritabanının paylaşımı, uygulama paylaşımı gibi işlevleri yerine getirmek için tasarlanmıştır. En popüler olanları Novell NetWare, Linux, Windows Server 2003, Mac OS X tir. Ağ işletim sistemleri birçok kullanıcı için kaynaklarını paylaştırılmasına olanak sağlayan kullanıcı-sunucu mimarisi tabanlıdır. Ağ işletim sistemleri genelde OSI modelin ağ katmanında bulunan fonksiyonları işleten bir yönlendiricide veya bir güvenlik duvarında gömülüdür. Mesela, Eşler arası ağ işletim sistemlerinde kullanıcılar, bilgisayarlarında depolanan dosyaların ve bilgisayar kaynaklarının paylaşılmasına izin verir, diğerlerinin kaynaklarını da erişir. Bu sistemde bir ana sunucu ya da merkezileştirilmiş bir kaynak yönetimi yoktur. Eşler arası ağ, ağa bağlı olan bütün kullanıcılara eşit davranır. Bu yüzden bu sistemdeki bir ağda, her eş, herhangi bir diğeriyle aynı yeteneklere sahiptir. AppleShare, Windows for Workgroups, Lantastic gibi sistemler bu yapının en popüler sistemleridir. İstemci/Sunucu modeli ile çalışan işletim sistemlerinde, işlevsellikleri ve uygulamaları merkezileştirmek için özelleşmiş bir veya daha fazla sunucunun ağda bulunmasına olanak tanır. Bu sistemde, sunucu sistemin merkezidir,güvenliği ve kaynaklara erişimi sağlar. Ağ işletim sistemi,ağ üzerindeki bütün parçaları bütünleştirmek amacıyla fiziksel uzaklığa bakılmaksızın kullanıcılara eş zamanlı olarak aynı kaynakları sunmaya çalışır. Novell NetWare, Windows Server gibi sistemler bu yapıya örnektir. İstemci/Sunucu modelindeki güvenlik sorunları 3 konumda gelişebilir: kullanıcıda, ağda ve sunucuda. Bu üç konumunda yetkisiz aktiviteler için izlenmesi ve hacker ve benzeri amaçlarla çalışanlara karşı güvenlik ihtiyaçlarının karşılanması gerekir. İstemci ("Kullanıcı"), bir ağın son kullanıcısıdır ve en çok güvenceye alınması gerekendir. Nihai istemci, verileri genellikle bir bilgisayar ekranı üzerinden ortaya koyar. Kullanıcının sunucu ile bağlantısı güvenliği parolalar ile sağlanmalıdır ve kendi iş istasyonları dışına çıkıldığında, istemciler, hiçbir hackerın veya başka bir tür davetsiz misafirin sunucudaki verilere erişmediğinden emin olmak amacıyla sunucularla olan bağlantılarının güvenli bir şekilde kesildiğinden emin olmalıdırlar. Bir başka olası tehlike ise istemci iş istasyonunda tanıtılan bir virüs veya yetkisiz çalışan bir yazılımdır. Bu ise sunucudaki bütün bilgi bankası için tehlike teşkil eder(Exforsys Inc., 2007). Eğer istemci hesabını kasıtlı olarak sisteme giriş yapılmış bir şekilde bırakılmışsa ya da kolay hacklenebilecek bir kullanıcı adı ve parola seçmişse, istemcinin kendisi de sistem için bir tehdit oluşturabilir.Kullanıcılar, aynı zamanda bilgisayar korsanlarının gizli verilere erişim sağlayan parolalarını farkında olmadan paylaşıyor olabilir(Wilson, Lin, & Craske, 1999). Bunun üstesinden her bir kullanıcıya bir parola verip bu parolayı düzenli olarak değiştirmesini isteyerek üstesinden gelebiliriz. Ayrıca bu parolalar tahmin testlerinden,eşsizlik ve güçlülük testlerine tabi tutularak tahmini zor parolalar üretilmesi sağlanabilir. Ağ, kullanıcıdan sunucuya veri transferine olanak tanır. Bir ağ üzerinde, hackerlerin kulak misafiri olabileceği ve önemli bilgi paketlerini çalabileceği birçok nokta vardır. Bu paketler parola ve bir şirketin önemli bilgileri gibi gizli bilgiler içerebilir. Bu tür yetkisiz profesyonelleri sunucu üzerinde saklanan tüm verilerden uzakta tutmak için güvenliği uygun bir şekilde sağlamak önemlidir. Bunu, ağ üzerinden gönderilen bilgileri şifreleyerek yapabiliriz. Ancak bilgisayar korsanları bu şifreleme yöntemini atlatıp yani bir şekilde bu engele takılmayıp çevresinden dolaşabileceğinden bu tek koruma yöntemi olamaz. Korumanın gerçekleştirilmesi gereken yollardan bir diğeri ise güvenlik denetimlerini düzenli bir şekilde yürütülebilir kılmak ve ağ boyunca tüm noktalarda, bireylerin kimlik kanıtlama ve yetkilendirme işlemlerini güvence altına almaktır. Bu potansiyel bilgisayar korsanlarını vazgeçirecektir (Wilson, Lin, & Craske, 1999). Ayrıca kişiselleştirme yapmak için bütün ortamları zorlaştırmanın yanı sıra istemcinin doğru dosyaya ulaşıldığı garanti altına alınmalıdır. Ayrıca ulaşılan dosyaya yetkili erişim yapıldığı da sağlanmalıdır. Sunucu, bütün verileri, onların güvenli olarak yerleştirilmesi ve sadece yetkili kişilere erişim izni sağlayan merkezileştirilmiş konum aracılığıyla güvenliğini sağlayabilir. Devasa bir boyutta veriyi bozabileceğinden, virüs koruması sunucular üzerinde bulunmaktadır. Düzenli yükseltilmeler yazılım ve uygulamaların ihtiyacı dahilinde sunucuya sağlanmalıdır. UDP Saldırısı UDP saldırısı (UDP flood), UDP (User DataGram Protocol) protokolünü kullanarak yapılan bir DoS saldırısıdır. UDP'yi kullanan DoS saldırıları, TCP (Transmission Control Protocol)'yi kullananlara göre daha karmaşıktır. UDP saldırısı uzaktaki bir bilgisayarın rastgele portlarına çok sayıda UDP paketi göndererek başlatılabilir. Bu durumda saldırıya uğrayan uzaktaki makine: Böylece, çok sayıda UDP paketi gönderilmesi durumunda, mağdur sistem de yanıt olarak çok sayıda ICMP paketi göndermeye zorlanır ve bu da onun diğer istemciler tarafından erişilemez duruma gelmesine yol açabilir. Saldırganın UDP paketlerinde sahte IP adresi olabilir, bu durum geri dönen ICMP paketlerinin ona ulaşmamasını sağlar ve saldırganın bağlantı konumunu anonimleştirir. Bu saldırı, istenmeyen ağ trafiğini filtrelemek üzere ağ içindeki kilit noktalara güvenlik duvarları kurularak yönetilebilir. Böylece, hedefteki makine UDP paketlerini asla almaz ve kötü niyetli UDP paketlerine asla cevap vermez. Çünkü güvenlik duvarı onları durdurur. Osman Zeki Oral Osman Zeki Oral (d. 1925, Karadeniz Ereğli - ö. 4 Mayıs 2012, Ankara), Türk ressam. 1950 yılında İGDSA Resim Bölümü Bedri Rahmi Eyüboğlu atölyesinden mezun oldu. Uzun yıllar Ankara Devlet "Güzel Sanatlar Galerisi" 'ni yönetti. BRDH 'nin kurucu üyeleri arasında yer alan ressam 4 Mayıs 2012 tarihinde Ankara 'da 87 yaşında öldü. Polyksena Lahdi Polyksena Lahdi Çanakkale merkeze 110 km. uzaklıkta Kızöldün Tümülüsü’nde, 1994 yılında bir kaçak kazı ihbarı üzerine yapılan kurtarma kazısında bulunmuştur. MÖ 6. yüzyıla ait olup literatüre giren en eski lahittir. Uzun kenarlarından birinde, Troia kralı Priamos ile kraliçe Hekabe’nin küçük kızları olan Polyksena’nın (İng. Polyxena) kurban edilmesi olayı betimlenmiştir. Bu nedenle eser, "Polyksena Lahdi" adıyla anılmaktadır. Aynı kenarın kapak kısmında açılan bir delik, lahdin antik dönemde bir soygun geçirdigi anlasılmıstır. Lahit Çanakkale Arkeoloji Müzesinde sergilenmektedir. Polyksena Lahdi, bilinen en eski lahit olduğu için baştan beri araştırmacıların ilgisini çekmiş ve hakkında pek çok yayın yapılmıştır. (Sevinç 1996, Karaosmanoglu 1997, Gilottan 1998, Steuernagel, Isık 1999, Weber 1999, Özgan 2000, Reinsberg 2001, Sevinç 2001, Ateşlier 2001, Schwarz 2001, Pedley 2002, Bakır 2003, Ateşlier ve Öncü 2004, Rose 2006) Prokonnesos (Marmara Adası) mermerinden yapılmış olan lahit, 3.32 m. uzunlugunda, 1. 60 m. genişliğinde ve 1. 78 m. yüksekliğindedir. Lahit teknesi dikdörtgen sanduka şeklindedir. Lahit kapağı ise iki yöne eğimli üçgen alınlıklı çatı formundadır. Lahit açığa çıkarıldığında, çevresinin kiremitlerle örtülü olduğu, bu kiremit örtünün altında, lahite dayalı olarak gömülmüş, iki araba tekerleği ve koşum takımlarına ait bronz aksam bulunmuştur. Lahitin yan yüzlerindeki kabartmalarda 37 figür bulunmaktadır. Polonya Bağımsızlık Günü Ulusal Bağımsızlık Günü () Polonya'da her yıl 11 Kasım'da kutlanan gün. Bu günde Polonya'nın 1918'de, 123 yıllık aradan sonra, Rusya, Prusya ve Avusturya tarafından bölünmüşlüğünü geride bırakarak bağımsızlığını kazanması kutlanır. Bağımsızlık günü Polonya Halk Cumhuriyeti döneminde PKWN Manifestosunun yayımlandığı gün olan 22 Temmuz'a taşındı. 1989'da tüm eski yönetimlerin yıkılmasıyla 11 Kasım'a geri dönüldü. Fatih Karagümrük-Kasımpaşa rekabeti Kasımpaşa SK-Fatih Karagümrük SK rekabeti, iki İstanbul takımı Kasımpaşa SK ile Fatih Karagümrük SK arasında oynanan maçlara verilen ad. Kasımpaşa Beyoğlu ilçesinin, Karagümrük ise Fatih ilçesinin birer semtidir. İki kulübün kurulduğu ilk yıllardan itibaren Kasımpaşa ile Fatih Karagümrük arasındaki karşılaşmalar, yakın deplasman olması ve iki takımında semt takımı olması sebebiyle iki takımın taraftarlarının en çok ilgi gösterdiği ve her iki kulübün de en çok hasılat elde ettiği karşılaşmalar olmuştur. Bu iki kulüp arasındaki rekabet kulüplerin kuruldukları ilk yıllara kadar uzanmaktadır. İki takım arasında en son oynanan maç 3 Ekim 2013 Perşembe günü Ziraat Türkiye Kupası maçıdır ve Kasımpaşa 2-0 geriye düştüğü maçı 3-2 kazanmıştır. Kasımpaşa ve Karagümrük arasındaki husumet, iki ekibin de 2. Lig'de aynı grupta yer aldığı 1990-1991 sezonuna uzanmaktadır. O sezon ilk yarıda Kasımpaşa Stadı'nda oynanan maçta dönemin Kasımpaşa Başkanı Erdoğan Aslan'ın ceketini açıp Karagümrüklü yöneticilere ve taraftarlara silahını gösterdiği iddia edilmişti. Devre arasında yaşanan olaylarda ev sahibi takım oyuncuları, Karagümrüklü futbolcu Hamdi'ye korner direği ile vurmuştu. Merkez Efendi TÃ¼rbesi Merkez Efendi Türbesi İstanbul, Zeytinburnu'nun Topkapı semti, Merkezefendi mahallesinde, Merkez Efendi Camii bahçesinde yer alır. Türbe günümüzde İstanbul Türbeler Müdürlüğü’nün yönetiminde olup, ziyarete açıktır. Yavuz Sultan Selim'in kızı Şah Sultan, Merkez Efendi'nin 1551 (hicri 959) yılında ölümünden sonra tarikat külliyesi niteliğindeki bu yere 1552-1572 tarihleri arasında cami ve tevhidhane ilave ettirmiştir. Türbe 1837’de Sultan II. Mahmud (1808–1839) tarafından yeniden inşa edilmiştir. Merkez Efendi Türbesi, cami, türbe, çilehane, şadırvan, mutfak, derviş hücreleri, hünkâr köşkü ve hamamdan oluşan bir külliye içinde yer almaktayken, bu yapıların bazıları günümüze kadar gelememiştir. Günümüzde türbenin yakınında Abdülbaki Paşa Kütüphanesi, hamam, Merkez Efendi Camii ve Merkezefendi Mezarlığı bulunmaktadır. Türbenin giriş bölümündeki ahşap tavanlı bölümdeki parmaklıkla çevrili tarafta Şeyh Hüseyin Efendi, Şeyh Ahmed Mesud, Mustafa Efendi, Nurullah Efendi, Hatice Hanım, Sıdıka Hanım, Fatma Hatun, Şeyh Mehmed Nureddin yatmaktadır. Bağdadi kubbeli bölmede ise Merkez Efendi'nin sandukası bulunmaktadır. Önünde Hattat Aziz Efendi'nin bir levhası vardır. Türbe dış duvarında ve içerdeki duvarda bulunan Türkçe kitabelerde, Merkez Efendi'nin Kanuni Sultan Süleyman ile harbe gitmiş gazi, hekim, din ve tasavvuf alimi olduğu yazmaktadır. Bugünkü türbe II. Mahmud'un yenilediği halindedir. Türbenin ilk yapıldığı durumu hakkında yeterli bilgi bulunmamaktadır. Sultan II. Mahmud’un yaptırdığı türbe iki dikdörtgen bölüm halindedir. Bunlardan birinde Sultan II. Mahmud’un sandukası, diğerinde de dergâh şeyhlerinin ve ailelerinin sandukaları bulunmaktadır. Sonraki yıllarda asıl türbe kısmının kuzeydeki duvarı yıkılmış ve her iki bölüm birleştirilmiştir. Türbeleri birleştiren duvar yıkıldıktan sonra buraya iki sütunun taşıdığı üç kemerli bir ara bölüm eklenmiştir. Türbe moloz taş ve tuğladan yapılmış olup, ampir özellikler göstermektedir. Kare planlı 7.50x7.50 m. ölçüsündedir. Türbenin batı cephesi mermer kaplıdır. Asıl türbenin üzeri ise içten bağdadi sıvalı, dıştan da kurşunlu bir kubbe ile örtülüdür. 1836 yılında ilave edilen ek bölüm kırma çatılıdır. Türbenin batı cephesinde çıkıntılı kilit taşları olan yuvarlak üç pencere bulunmaktadır. Merkez Efendi’ye ait olan türbenin duvarları kubbe eteğine kadar XIX. yüzyıl Avrupa çinileri ile kaplanmıştır. Kubbe içerisinde ise yıldızlı bir bezeme görülmektedir. Kubbe içerisindeki yazı “Hattat M.Şevket Vahteti”’nin eseridir. Merkez Efendi’nin sandukası ahşap parmaklıklar içerisine alınmış olup XVIII. yüzyıl üslubunda sedef ve bağa kakmalıdır. Sandukanın önünde de Hattat Aziz Efendi’nin yazdığı Osmanlıca bir levha bulunmaktadır: All 6's and 7's All 6's and 7's, Amerikalı rapçi Tech N9ne'ın 12. stüdyo albümüdür. Albüm 7 Haziran 2011 tarihinde, Strange Music etiketiyle piyasaya çıktı. Tech N9ne'ın da "en büyük" ve "en çılgın" olarak adlandırdığı bu albüme B.o.B., Hopsin, Ceza, Yelawolf, Snoop Dogg, Jay Rock, Twista, T-Pain, Lil Wayne, E-40, Busta Rhymes ve Kendrick Lamar gibi sanatçılar konuk oldu. Eminem de albümde yer alacaktı, ancak verse'ünü zamanında kaydedemedi ve albüme yetişmedi. Albüm, yayınlandığı hafta 55 bin kopya sattı ve "Billboard" 200 listesine dördüncü sıradan giriş yaptı ve Tech N9ne'ın kariyerindeki en başarılı albümü oldu. Ayrıca "Billboard"un Rap Albümleri listesine zirveden girdi. Kanada listesinde de 24 numaraya yükseldi. Albümden yayınlanan ilk şarkı "I Love Music" idi. Kendrick Lamar ve Oobergeek'in de yer aldığı parça Fontana Music Distribution'ın internet sitesinde yayınlandı. Daha sonra "Worldwide Choppers" geldi. Altyapısı Seven'a ait olan parçaya tüm dünyadan rapçiler konuk oldular: Yelawolf, Busta Rhymes, Twista, Ceza, B. Hood'dan JL, U$O, D-Loc ve Twisted Insane. Şarkı Amerika'da Bubbling Under Hot 100 Singles listesinde dört ve Top Heatseekers listesinde 15 numaraya yükseldi. "He's a Mental Giant" ilk resmî single olarak piyasaya çıktı. Onu Krizz Kaliko'nun eşlik ettiği "Mama Nem" izledi. Şarkının klibi Anneler Günü'nde MTV2'de tanıtıldı. "He's a Mental Giant"ın klibi ise aynı kanalda 29 Mayıs'ta yayınlandı. Son olarak "Am I A Psycho?" adlı parçaya çekilen klip, 21 Ocak 2012'de MTV.com'da tanıtıldı. Centro Federal de Educação Tecnológica Celso Suckow da Fonseca Celso Suckow da Fonseca Teknolojik Eğitim Federal Merkezi (Portekizce: Centro Federal de Educação Tecnológica Celso Suckow da Fonseca veya CEFET-RJ) Brezilya’nın Rio de Janeiro eyaletinin başkenti Rio de Janeiro’de yer alan bir devlet üniversitesidir. Üniversiteye öğrenciler senede bir yapılan ve vestibular adı verilen sınavlar ile kabul edilirler. Centro Federal de Educação Tecnológica Celso Suckow da Fonseca Rusya'daki Ã¼niversiteler listesi Çadır Köşkü Çadır Köşkü İstanbul, Beşiktaş'taki Yıldız Parkı içindeki tarihi bir köşktür. Çadır Köşkü, Beşiktaş - Ortaköy caddesindeki girişi Çırağan Sarayı karşısında olan Yıldız Parkı içinde sol tarafta kalmaktadır. Parkın iki büyük havuzundan biri köşkün önünde yer almaktadır. İstanbul İl Kültür ve Turizm Müdürlüğü tarafından UM064 envanter numarasıyla mimarı anıt olarak kabul edilen köşk, 01.01.1997 itibarıyla Beltur A.Ş. tarafından kafeterya, lokanta olarak işletilmektedir. 1871 yılında Çırağan Sarayı'na ait olan koruda, Sultan Abdülaziz'in (1861–1876) isteğiyle "Sedir Köşkü" olarak inşa edilmiştir. Bahçe dekoru Sarkis Balyan ve kardeşleri tarafından yapılmıştır. Sultan II. Abdülhamit (1876–1909) tahta çıkışından sonra deniz kenarında yaşamayı tehlikeli bulduğundan dolayı Dolmabahçe Sarayı yerine Yıldız Sarayı’na yerleşmiş, Çırağan Sarayı’na ait bazı bölümleri de bu saraya eklemiştir. Çadır Köşkü’nde Mithat Paşa ve arkadaşlarının sorguları yapılmıştır ve Mithat Paşa altmış altı gün köşkün bodrum katında tutuklu kalmıştır. Bu olaylardan sonra köşk kapatılmış, yalnızca harem gezilerinde birkaç saatliğine kullanılmıştır. Köşk, Abdülhamit'in hallinden sonra uzun yıllar kapalı kalmış, 1940 yılında Maliye Bakanlığı'nca İstanbul Büyükşehir Belediyesi'ne devredilmesi ve korunun "Yıldız Parkı" olarak adlandırılmasından sonra Çadır Köşkü onarılmış, 1949 -1960 yıllarında Avadis Çakır isimli pastane sahibi tarafından “Markiz Pastanesi” olarak işletilmiştir. 27 Mayıs 1960 İhtilali sonrasında Çadır Köşkün'de Tanzimat Müzesi kurulmuştur. 1982 yılında diğer köşklerle beraber kullanım ve işletme hakkı Türkiye Turing ve Otomobil Kurumu'na verilmiştir. Kültür ve Tabiat Varlıklarırıı Koruma Yüksek Kurulunun. 28 Şubat 1995 Tarih ve 378 sayılı ilke kararının "Bakım Maddesine" göre 1995 Haziran ayında İstanbul Büyükşehir Belediyesi tarafından devir alınmasıyla restorasyon çalışmalarına başlanmış ve köşk bütünüyle restorasyondan geçirilmiştir. 01.01.1997 itibarıyla Beltur tarafından lokanta olarak işletme açılmıştır. Çadır Köşkü kesme taştan beyaz ve kırmızı rengin hâkim olduğu bir cephe görünümüne sahiptir. Oldukça sade, dikdörtgen şeklinde bir plana sahip olan köşk, alçak tavanlı bir bodrum ile üstündeki tek kattan meydana gelmektedir. Simetrik planlı yapıya giriş iki kıvrık kollu bir merdivenle sağlanmaktadır. Bodrum girişi isi bu merdiven kollarının arasında kalan bir kapıdan yapılmaktadır. Ön cephedeki bu merdivenlerin bitimindeki küçük terasla binanın ana katına girilmektedir. Burada bir de dış antre bulunmaktadır. Yarım daire biçiminde, kemerli giriş kapısının iki yanında birer ince uzun dikdörtgen şeklinde pencereler bulunmaktadır. Ön cephede ayrıca bir balkon, iki yana salona açılan ikili basık kemerli iki pencere grubu yer almaktadır. Yan cephelerde ikişer gruplar halinde uzun ince pencereler yer almaktadır. Basit bir iç kurulum oluşturulan köşkte giriş kapısı dar bir antreden giriş sofasına ulaşılmakta olup bir salon daha bulunmaktadır. Üst katında, üç oda, büyük bir salon, tuvalet ve küçük hol vardır. Bodruma ayrıca holden bir merdivenle giriş yapılabilmektedir. Bodrumda iki büyük oda, salon, hol ve tuvalet mevcuttur. Bodrum katı mutfak olarak kullanılmak amacıyla yapılmıştır. Ankara Roma Yolu Ankara Roma Yolu ya da Cardo Maximus, Ankara'nın Altındağ ilçesinin Ulus semtinde Ulus Şehir Çarşısı'nın temel kazısı sırasında ortaya birtakım eserlerin çıkması üzerine Prof. Dr. Cevdet Bayburtluoğlu denetiminde 1995 yılında yapılan kazılarda ortaya çıkan Geç Roma Dönemi'ne ait yol. 2006 yılında Ankara Valiliği otopark inşaatı sırasında yolun devamı bulunmuş, çıkan eserlere rağmen inşaat durmamıştır. Bugün yapının çok az bir bölümü ortaya çıkarılmıştır. 216 metre uzunluğundaki yol, 6.7 metre genişliğe sahiptir ve yolun kenarlarında yayalar için yapılmış 20 cm yükseklikte 1.5 metrelik kaldırım blokları vardır. Yol günümüzdeki seviyenin 2 ile 3.32 metre altında kalmaktadır. 2007 yılındaki kazılarda 1800 yıllık Hermes heykeli, 11. yüzyıla tarihlenen Selçuklu kandilleri ve Osmanlı dönemine ait pipo ve porselenler bulunmuştur. Arkeologlar çok sayıda pipo çıkmasını yolun Osmanlı döneminde Ulus'ta bulunan Kuyulu Kahvehanesi'nin yakında olmasıyla ilişkilendirmiştir. Bunlar dışında kazılarda Frig dönemine ait gri seramik parçaları, Roma dönemine ait 2. ve 3. yüzyıllara tarihlenen, mermerden yapılmış, başı kırık, ayakta duran kadın heykeli, Geç Helenistik ve Erken Roma İmparatorluk dönemlerine tarihlendirilen, ince cidarlı, kırmızı tonlarda, “kırmızı astarlı” ya da “Doğu sigillataları” olarak adlandırılan seramik kaplar, MÖ 1. yüzyıl ile MS 1. yüzyıllar arasına tarihlendirilen ve benzerleri tiyatro kazısında da çıkan pişmiş topraktan at figürleri çıkmıştır. ACARS Uçak iletişim adresleme ve raporlama sistemi (İngilizce: "Aircraft Communications Addressing and Reporting System", kısaca ACARS), radyo ve uydu üzerinden uçak ve yer istasyonları arasında aktarılan basit mesajlar gibi kısa aktarımlar için, bir dijital veri bağlantısı sistemidir. SITA daha sonra ACARS hizmeti sunmak için radyo istasyonları ekleyerek dünya çapında zemin veri ağını arttırmıştır. Sonraki 20 yıl içinde ACARS, hava iletişimi için kullanılan İnternet Protokolünün ve hava iletişim trafiğini kontrol eden Havacılık Telekomünikasyon Ağının (ATN) yerini alacaktır. Veri bağlantı tanımı öncesinde, uçak (uçuş ekibi) ve personel arasındaki tüm iletişim sesli iletişime dayanarak yapılıyordu. Bu haberleşme ya çok yüksek frekans (VHF) ya da yüksek frekans (HF) ses radyolarını kullanırdı ki bu, 1990'ların başında SATCOM ile daha da arttırıldı. Bazı durumlarda sesli iletilen bilgiler, hava yolu teletype sistemi veya onun halefi sistemleri için gönderilmiş mesajları ve ona verilmiş radyo operatörlerini içermektedir. Havayollari, ucus ekibi is yukunu azaltmak ve veri baglarini geliştirmek icin, 1980’lerin sonuna dogru ACARS sistemini devreye soktu .(1980 lerden once birkac ACARS sistemi tanitilmisti, fakat ACARS ana havayollari tarafından 1980 lerin geri kalan kismina kadar genis bir kullanim alani bulmamisti.) Her ne kadar ACARS terimi coklukla ucaga takili avionik kutu (avionics Line-replaceable unit installed), olarak dusunulurse de aslında butun hava ve yer sistemini icerir.Ucagin uzerindeki ACARS sistemi ACARS Yonetim Unitesi (MU) denilen avionik bilgisayar ve Kontrol Gosterim Unitesinden ( CDU -Kontrol Display Unit) oluşur. MU VHF radyolarini kullanarak yerden gelen dijital mesajlari alacak ve gonderecek sekilde tasarlanmisir. Yerde, ACARS sistemi veri baglanti mesajlarini alacak veya yayinlayacak ve ayrica onlari cesitli havayollari aglarina gonderecek radyo alici- vericilerinden onlari oluÅŸur. Baslangictaki ACARS sisteminin ARINC standardi 597’ye göre tasarlandigini hatirliyalim. Bu sistem daha sonralari 1980’lerin sonuna dogru ARINC 724 karakteristikleriyle geliştirildi. ARINC 724 avionik destek dijital veri baralari bulunan ucaklari belirtmistir. Bu sonradan 1990 larda butun dijital ucaklar icin kullanilan primer karakteristik olan ARINC 724B olarak degistirilmistir. 724B spesifikasyonunun devreye girmesiyle, ACARS MU’lar ARINC 739 protokolunu kullanan ucus yonetim sistemi MCDU lar, ve ARINC 740 protokolunu kullanan yazıcılar ile endustri standardlarindaki operasyon protokollarinda bulustu. Endustri, gelecek nesil ACARS MU lari icin olan CMU sistemlerine ait, ARINC 758 denilen yeni ARINC karakteristigini cikardi. ACARS’in endustride OOOI denilen baslangic uygulamalarinin birisi ucus fazlarina (Kapi disinda, yerden uzak, Yerde ve Kapida-Out of the gate, Off the ground, On the ground ve Into the Gate) olan değişiklikleri otomatik olarak izlemek ve rapor etmektir. Bu OOOI olaylari ucak sensorlarini (kapilar,park freni ve inis takimi dikme anahtari) giris olarak kullanan ACARS MU’lari icindeki algoritmler tarafından tariflenmistir. Her ucusun başında, ACARS MU yere ucus fazi,olayin oldugu zaman, ve ucaktaki yakit miktari veya baslangic ve varis noktalari gibi diğer ilgili bilgileri iceren bir dijital mesaj gonderir. Bu mesajlar havayolu icindeki odeme fonksiyonlarini otomatiklestirmek icin kullanılarak ucus ekiplerinin ucus fazina bagli olarak farkli değerlerde odenmelerini gerceklestirir. Ucaktaki olaylari bulup mesajlari gondermeye ek olarak,baslangic sistemleri ucaktaki diğer avionik sistemler ile yeni karşılıklı etki desteklemesini genisletir. 1980’lerin sonu ve 1990’larin basi arası, ACARS MU’lari ve ucus yonetim sistemleri arasında (FMS) bir veri baglantisi karşılıklı etkisi ortaya konuldu. Bu katilim ucus planlari ve hava bilgisini ACARS MU’ya sonra, FMS’e gonderilme olasiligini sagladi. Bu ozellik havayoluna ucus sirasinda FMSâ€™leri guncelleme kapasitesini verdi, ve ucus ekibinin yeni hava durumlarini degerlendirmesine veya baska ucus planlari yapmasina izin verdi. Baja Baja, Macaristan'ın orta güney kesiminde Bács-Kiskun ilinde yer alan bir kenttir. Tuna Irmağının doğusunda, yer alır. Daryl Sabara Daryl Christopher Sabara (d. 14 Haziran 1992 Hawthorne), Amerikalı oyuncu ve seslendirme sanatçısı. Wallace Shawn Wallace Michael Shawn ya da Wally Shawn (d. 12 Kasım 1943, New York), Amerikalı seslendirme sanatçısı, oyuncu, komedyen ve yazar. Mick Wingert Mick Wingert (d. 4 Temmuz 1974 Lemoore), Amerikan seslendirme sanatçısı. Wendie Malick Wendie Malick (d. 13 Aralık 1950 Buffalo), Amerikan seslendirme sanatçısı. Mayıs 2012 Yunanistan genel seçimleri Mayıs 2012 Yunanistan genel seçimleri, 6 Mayıs 2012 tarihinde Yunanistan'da yapılan seçimlerdir. Anayasaya göre önceki seçimlerden dört yıl sonra, yani 2013'ün sonuna doğru yapılması gerekirken Kasım 2011'de alınan erken seçim kararıyla tarih öne çekildi. Martin Brodeur Martin Pierre Brodeur (; d. 6 Mayıs 1972), Kanadalı buz hokeyi oyuncusudur. National Hockey League kariyerini New Jersey Devils'ta geçirmiştir. Bu süre içinde üç kez Stanley Cup şampiyonluğuna ulaşan Brodeur 2002 ve 2010 Kış Olimpiyat Oyunları'nda altın madalya sahibi olmuştur. KlarnetÃ§iler listesi Bu maddede ünlü klarnet müzisyenleri listelenmiştir. Robonot Robonot, NASA'nın ürettiği astronot robottur. Amacı ise uzay araştırmaları yapmaktır. Uzay yürüyüşüne uygun giysiler giyebilecek kadar gelişmiş bir yapay zekaya sahip. Yetişkin bir insan büyüklüğünde. Başı, vücudu, kolları ve elleri bulunuyor. WE-4R gibi bacağı yoktur. Araştırmaları için her bir kolunda 150 algılayıcısı var. BigDog BigDog, robot çalışmaları yapan şirketler tarafından yaratılmış ve üretilmiş olan ilk askerî robot projesidir. 100 cm uzunluğa, 70 cm boya ve 75 kilogram kütleye sahiptir. Dört bacağı olan BigDog, 35° eğimli yerlere tırmanabilmekte ve 1.6 m/s (1 saniyede 1.6 metre ilerleme) hızla koşabilmektedir. Aralık 2015 yılının sonunda BigDog projesi durduruldu. ABD askerleri için savaş sahasında adetâ bir katır görevi görmesi umutlarına rağmen, benzinle çalışan içten yanmalı motorun savaş atmosferi için fazla gürültülü olduğu düşünüldü ve "Spot" isimli tamamen elektirikli ve neredeyse gürültüsüz yeni projeye başlandı. Ancak BigDog’a kıyasla daha az yük (18 kg) taşıyordu. Günümüzde her iki projede devam etmiyor. Yerlerini, "Spot Mini" isimli dog-robot aldı, Ar-Ge çalışmaları bu robot için devam ediyor. Rosinante Rosinante, Cervantes Saavedra'nın en ünlü eseri Don Kişot'da Don Kişot'un atının adıdır. Kendisi yaşlı ve yorgun düşmüş bir koşu atıdır. Klarnet Ã¼reticileri listesi Bu maddede bulunan listede klarnet, klarnet ağızlığı, klarnet bağı ve klarnet kamışları üreticileri bulunmaktadır. Aşağıda bulunan listedeki markaların sadece Orijinal ürün üreticisi olduğunu unutmayınız. Leogang Leogang, Avusturya'nın Salzburg eyaletinin Zell am See ilçesinde bulunan bir belediye. Kış sporları ve yaz mevsiminde yapılan dağ bisikleti ile tanınmıştır. Leogang'ın yüz ölçümü 90,27 km²'dir. Km² başına düşen kişi sayısı ise 34'tür. Rakım, 788 m'dir. Leogang'ın nüfusu, 1 Ocak 2011 tarihi ile 3102'dir. Leogang, 47° Kuzey paralelinde, 12° Doğu meridyeninde yer almaktadır. Abdurauf Fitrat Abdurrauf Fitrat (Rusça: Абдурауф Фитрат; 1886–1938), Orta Asyada en önde gelen modernistidir. Fitrat, Buhara'da doğmuştur. 1909 yılında İstanbul şehrine Türk Edebiyatı ve Türk Tarihi okumaya gelmiştir. 1914 yılında Buhara'ya geri döner, kültürel faaliyetlerine başlar. Genç Osmanlılar gibi yenilikleri, çağdaşlaşmayı savunur. Genç Buharalılar anlamına gelen Yaş Buharalılar veya Yeni Buharalılar cemiyetine girer. 1920 yılında Buhara Cumhuriyetinin Ekonomi başkanı ve Millî Eğitim Bakanı olur. Sovyet Rus işgalinden sonra bilim kişisi olarak Türk Kültür araştırmaları çalışmalarına devam eder. İkinci Dünya Savaşı öncesi Orta Asya'daki bütün Türk ülkücüleri gibi Türk Birlikçi, Turancı suçlamalarıyla 1938 yılında Ruslar tarafından öldürülür. Hürriyet gazetesinde Yurt Kaygusu adlı şiiri: Ey uluğ Turan, arslanlar ülkesi / Ey ulu Turan, aslanlar ülkesi Senge ne boldu, hal覺ng kalayd覺r? / Sana ne oldu, halin nas覺ld覺r? Neçük künlerge kaldıng? / Nasıl günlere kaldın? Yer yüzününg bir neçe palvanları bolgan/ Yeryüzünün bir nice pehlivanları olan Batur Türklering kanı? / Bahadır Türklerin nerede? Niçün çekindiler? Niçun kettiler? / Niye çekildiler, niye gittiler? Küreş meydanlarını özgelerge niçün koydular?/ Güreş meydanını başkalarına bırakıp niye gittiler? Niçün / Niye? Havale (para) Havale, çifte yetkilendirmeyi içeren tek taraflı ve varması gereken hukuki bir işlemdir. Mevduat sahibi bir başkasının hesabına ya da hesaplarına, kendi hesabına ya da hesaplarına para aktarabilir. Havalenin gerçekleşmesi için mevduat sahibinin bankaya talimat vermesi yeterlidir. Eğer havale işlemi, hesap sahibinin aynı bankadaki iki farklı hesabı arasında gerçekleşiyor ise buna virman denir. Örneğin A bankasında aynı kişiye ait iki farklı Türk Lirası hesabı arasında yapılan para transferi, bir virman işlemidir. Aynı zamanda hisse senetlerinin virmanı da yapılabilmektedir. Aracı kurumlar arasında hisse transferinin gerçekleşmesi işlemidir. Aracı kurumlar bu işlemden komisyon talep edebilmektedir. MÃ¼zik ve yol Müzik ve yol, Habertürk TV'de yayınlanan ve Paul Dwyer'ın sunuculuğunu yaptığı Kültür programıdır.Programda Türkiye'deki cesitli yöreler ziyaret edilir ve kültüre özel müziklere ve çalgılara eşlik edilir. Müzik ve yol her pazar 17.10'da yayınlanmaktadır. Rize ilindeki yerleÅŸim yerleri listesi Bu madde ilçelere göre Rize ilindeki yerleşim yerleri listesidir. Rize'ye bağlı 11 ilçe, bu ilçelere bağlı 6 belde ve 347 köy bulunmaktadır. Azize Gencebay Azize Gencebay, (d. Azize Atalay), Türk şarkıcı. Beyaz Kelebekler grubunda solistlik yaptı, 45'lik ve 33'lük plaklar doldurdu. Beni Böyle Sev filminde başrol olarak yer aldı Orhan Gencebay ile evliliğinden Altan isimli bir çocuk annesidir. Ã‰lisabeth Guigou Élisabeth Guigou (d. 6 Ağustos 1946, Marakeş, Fas) Fransız siyasetçi. Uzun süre Fas'ta yaşayan ve lise eğitimi dahil uzun süre eğitimini Fas'ta tamamlayan Guigou, Montpellier Üniversitesi'nden (İngiliz Dili ve Edebiyatı) mezundur ve Ulusal İdare Okulu'nda (École Nationale d'Administration) tahsilini tamamlamıştır. Maliye Bakanlığı'nda çeşitli görevlerin ardından, 1982-1988 arasında Cumhurbaşkanlığı genel sekreterliğinde ve 1988-1990 yıllarında da François Mitterrand nezdinde Uluslararası ekonomi, Avrupa birliği konularında yetkili danışman olarak görev yapmıştır, ardından 1990-1993 yıllarda Dışişleri Bakanı Roland Dumas nezdinde Avrupa İşleri Bakanı (Avrupa İşleri Bakan yardımcısı) olmuş, 1994-1997 yıllarında Avrupa Parlamentosu üyesi, 1997 yılında ise milletvekili seçilmiş, 1997-2000 yılları arasında Adalet Bakanı , 2000-2002 yıllarında Çalışma Bakanı olmuştur. 2002'den günümüze değin halen milletvekilliği görevini sürdürmektedir, 2010-2011 yıllarında meclis başkanvekilliği görevini yürütmüştür, Avrupa İşleri Komisyonu ve Dışişleri Komisyonu üyeliklerinde bulunmuştur. 2008-2012 yıllarında Sosyalist Parti'nin yönetiminde yer almıştır (Kamu Reformu ve Yerel Yönetimlerden sorumlu sekreter). Sosyalist Parti'nin cumhurbaşkanlığı aday belirleme sürecinde Martine Aubry'nin Hukuk İşleri danışmanlığını yapmıştır. 28 Haziran 2012 - 19 Haziran 2017 tarihleri arasında Meclis Dışişleri Komisyonu Başkanı olarak görev yapmıştır. Akademisyen Jean-Louis Guigou ile evli olup bir çocuğu vardır. Kahramanmaraş'taki yerleşim yerleri listesi Bu madde ilçelere göre Kahramanmaraş ilindeki yerleşim yerleri listesidir. Kahramanmaraş'a bağlı 10 ilçe, bu ilçelere bağlı 52 belde ve 474 köy bulunmaktadır. ARCNET ARCnet (benzeşik bilgisayarlar ağının bir kısaltması), bir yerel alan ağı protokolüdür. Amaç bakımından Ethernet ve Token Ring'e benzemektedir. ARCnet mikrobilgisayarlar için yaygın olarak kullanılabilen ilk ağ sistemidir ve 1980'lerde ofis otomasyonu için popüler hale gelmiştir. O zamandan beri, protokolün bazı özelliklerinin özellikle yararlı olduğu,gömülü sistemler pazarında değer kazanmıştır. ARCnet ister pasif ister aktif hub olsun yıldız topolojisinde 93 (ohm) özdirençli RG-62/U kabloyu kullandı. En çok tercih edilen zamanlarında olması Ethernet'e göre büyük bir avantajıydı. Yıldız ağının yapılması ve genişletilmesi doğrusal olmayan ağdan daha kolaydı. Birbiriyle ilişkili ağlar topolojisi tüm İnternet ağını kapatmadan düğüm ekleyip çıkarmayı ve karmaşık lan'lar içindeki hataları tanımlamayı ve ayıklamayı daha kolay hale getirdi. ARCnet'in Ethernet üzerindeki bir başka faydası da kablo mesafesiydi. ARCnet kablosunun uzunluğu aktif hublar arasında ya da aktif bir hub ve son düğüm araasında 610 m'ye kadar çıkabilirdi. Fakat o zamanlar en çok kullanılan 50 dirençlik RG 58'lik ince Ethernet kablosu sadece 1880 m uzunluğa sahipti. İnce Ethernet kablosu düğümlerin doğrusal kablo boyunca her yerde olmasına izin verirken ARCnet, eğer ağda birden fazla düğüm varsa ister aktif ister pasif olsun düğümler arasında hub oluşturma avantajına sahipti.Bununla birlikte ARCnet pasif hub'la çok pahalı değildi. Küçük, basit ve güçsüz dört portlu bir kutuydu. Bundan dolayı çok tercih edilirdi. Pasif hublar düğüm ile 30 metreye varan aktif hub arasındaki mesafeyi azaltır. Pasif bir hub doğrudan bir başka pasif hub'a bağlanamaz. Hub'ların her iki tarafındaki kullanılmayan hub'lar özel bir ayırıcı ile etkisiz hale getirilmelidir. Fiyattan tasarruf için, geniş bir alanı kapsamasına rağmen, her biri 60 m mesafeyi geçmeyecek bir kapsama sağlayan birbirleriyle bağlantılı bir ya da daha fazla aktif hub'la deneme yapılmalıdır. Kablo aktif hubların her bir portundan 30 m mesafeyi geçmeyecek farklı bir yere uzatılır. Daha sonra pasif hub kablonun sonuna eklenir ve kablolar pasif hub'dan yerden 3 tane düğüm bağlanmasına izin verecek şekilde uzatılır. Bu şekilde bir adet 8 portlu aktif hub çap olarak 120 metreyi aşmayacak bir alan üzerinde 24 adet cihaz İnternete bağlanabilmek için kullanılabilir. ARCnet bir ağ için sadece 255 düğüme izin verir.Düğüm kimliği ağ için LAN istasyonları tipik olarak kurulur. Ağ arabirim kartları üzerinde DIP anahtarları tarafından daha geniş ağlar daha küçük çapta ağlara ayrıştırılmalıdır ve köprülenmelidir. Olası düğümlerin küçük bir miktarı ve kimliklerin el ile yapılandırılması gereksinimi Ethernet ile karşılaştırıldığına, özellikle de geniş şirket ağları yaygınlaştıkça ARCnet için bir dezavantajdır. Ağ erişimine aracılık etmek için ARCnet, Token Ring, işaret geçişi zamanı kullanır. Ethernet ise CSMA şemasını kullanır. Eşler aktif değilken, tek bir adet "işaret" mesajı makineden makineye gezdirilir ve hiçbir eşin ağ yolunu kullanmasına izin verilmez eğer işarete sahip değilse. Eğer belli bir eş mesaj göndermek isterse, işaretli alana kadar bekler, kendi mesajını gönderir ve sonra işareti diğer istasyona geçirir. ARCnet dağıtıcı olarak kullanıldığından, işaretleri makineden makineye aktarılmaz. Onun yerine yeni bir düğüm eklenir ve eklendiğinde tekrar tanımlama meydana gelir. Her düğüm yerini öğrenir.Düğümler arası iletişim sağlanmış olur. Sadettin PaÅŸa Sadettin Paşa, (1851 - 1908) Osmanlı paşası. Defterdarlı Mehmet Şükrü Efendi'nin oğludur. Ailesinden alınan bilgilere ve yayımlanmış bazı kaynaklara göre Hicri 1268'de (M. 1851) İstanbul'da doğdu. 1865 yılında girdiği Bursa Askeri İdadisi'ni 1868 yılında, Mekteb-i Harbiye'yi 1870 yılında, Mekteb-i Erkân-ı Harbiye'yi de 1872 yılında bitirdi. 6 Temmuz 1874 tarihinde kurmay yüzbaşı oldu. Buradaki başarılı hizmetlerinden ardından rütbe bekleme süresi dolmadan 6 Şubat 1875 tarihinde Kolağalığına terfi ettirildi. 1875 yılında patlak veren Hersek İsyanı bastırılmasında görevlendirildi. Ferik Şevket Paşa tümeni ile Edirne, Yanbolu, İskeçe, Eski Zağra taraflarında eşkıya takibine katıldı. 21 Eylül 1875 tarihinde Binbaşı rütbesine terfi etti. 15 Eylül 1876 tarihinde Kaymakam rütbesine terfi etti. Ayastefanos Antlaşması'nı izleyen günleri İstanbul'a gelerek Erkân-ı Harbiye-yi Umumiye karargahı ile Harbiye Nezareti'nin çeşitli birimlerinde çalıştı. Bu arada 18 Nisan 1880 tarihinde Miralay rütbesine terfi etti. 24 Ağustos 1884 tarihinde Mirliva rütbesine terfi ederek Paşa oldu. 18 Ağustos 1891 tarihinde Ferik rütbesine terfi etti. Büyük devletlerin baskısıyla kurulan, Anadolu ıslahatı ile ilgili teftiş heyetlerinden birinin başkanlığına atandı. Asıl görevi Doğu Anadolu'da Ermenilerin yoğun olduğu bölgelerde inceleme yapacak ve devlete ayrıntılı rapor vermekti. 17 Mart 1895 tarihinde Trabzon'dan başlayıp Gümüşhane, Erzurum, Bitlis ve Van bölgelerinde incelemeler yapan heyet, görevini 21 Kasım 1896'da tamamladı. Van'da 1896 yılında Ermeni-Kürt olayları hakkında bir kitap yazdı. 4 Haziran - 11 Haziran 1896 tarihleri arasında süren Birinci Van İsyanı'nı bastırdı. Doğu Anadolu'da görevini tamamlayıp, İstanbul'a geldiğinde bu kez de Rumeli'ye gönderildi. Buradaki görevi de bir önceki görevi gibiydi. Rumeli'deki isyan ve eşkıyalık hareketlerini izleyerek devlete raporlar sunmaktı. 24 Şubat 1901 tarihinde Birinci Ferik rütbesine, 27 Ocak 1902 tarihinde de Müşir rütbesine terfi etti. Son görevi Masarifat-ı Umumiye-i Askeriye Nazırlığıydı. 1908 yılının sonunda vefat etti ve Fatih Camii avlusuna gömüldü. Özgür Masur Özgür Masur, Türk tasarımcı. 1979 yılında İstanbul’da doğan Özgür Masur Marmara Üniversitesi Güzel Sanatlar Fakültesi Tekstil Sanatları Bölümü’nde eğitim görmüştür. 2001 yılında Moskova’da düzenlenen Lesshow’da “Geleceğin Tasarım Yıldızı” ve 2002 senesinde İTKİB’in düzenlediği Genç Tasarımcılar yarışmasında üçüncülük ödülünü almasının yanı sıra katıldığı birçok yarışmadan da dereceyle ayrılmıştır. Özgür Masur’un hayatı, 2008 yılında ilk defa Galata Moda Haftası’na katılmasıyla değişir. Standında mikro bir koleksiyon sergileyen ve festivalin yıldızı olan Masur, gördüğü büyük ilginin de etkisiyle -üniversite yıllarından beri aklında olan- kendi markasını yaratmaya karar verir. Hemen ardından Nişantaşı’nda, neredeyse her şeyini kendi elleriyle yaptığı, ev sıcaklığındaki atölyesini yaratmıştır. Tasarımlarında daha çok şifon, krep, örgü ve ipek kullanmayı seven tasarımcı; tarzını “minimal parçalar üzerinde hikâyesi büyük detaylardan oluşan sofistike tasarımlar” şeklinde yorumluyor. Tasarımlarıyla kısa bir süre içinde namı dört bir yana yayılan Masur, bugüne kadar birçok ünlü oyuncu ve tiyatrocuyu giydirmesinin yanı sıra diziler için de özel tasarımlar yapmaktadır. Ünlü modacı ,Türk televizyon tarihinin en çok konuşulan yapımlarından Aşk-ı Memnu dizisi sanatçılarından Beren Saat, Nebahat