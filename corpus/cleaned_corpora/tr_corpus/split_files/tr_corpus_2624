derecesi %80'dir. İşaretlemiş olduğunuz işler için ayırmanız gereken zamanınızın %20'sidir. Aksi takdirde listenizin uygulanma şansı çok düşük olacaktır. Eğer % 80 değerini verdiğiniz işe zamanınızın %20'sini ayıracak olursanız, hem listenizdeki diğer işleri yapmak için hem günlük hayatın zorunlu ve hesaba girmeyen durumlarına ayıracak zamanınız olur, hem de yaşamak için zamanınız kalır. Yapılacak işler listesini düzenlemek ve izlemekte, 80-20 kuralını uygulamak aydınlatıcı olur. %80 değerdeki bir iş, zamanın ancak %20'sini almalıdır. Bazen en üst grupta yer alan amaçları zihinde geriye atıp Bu gün sırası değil , Şu gazeteyi ve dergileri okuyayım önce , Evi temizledikten sonra bu işi ele alırım demek kolaydır. Bu eğilimi önlemek için bir yol, o sıradaki en önemli altı amacınızı yazan listeleri, evin ve büronun çeşitli yerlerine asmaktır. Bunlara her bakışınızda, öncelik vermeniz gereken işleri hatırlarsınız. Aileye zaman ayıramayanlar Ailenize zaman ayıramamak sizi huzursuz ediyor ve suçluluk duymanıza sebep oluyorsa, aile ilişkilerine de A önceliği verin. Böylece aile ilişkilerinizi programınızda yer alan B'lerin önüne geçirmiş olursunuz. Aile ilişkilerine zaman ayıramayanların önemli bir bölümü, gerçekte şirketin zaman programı ile, kişisel zaman programlarını karıştıranlardır. Acil ve önemli durumlar Günlük programı uygulamayı zorlaştıran bir sebep de ortaya çıkan acil durumların programın akışını bozmasıdır. Çalışan kişilerin büyük bölümü bazen günlük programlarını sadece ortaya çıkan acil problemleri çözerek geçirirler. Bazen de aileye ayıracak süre mecburen bu acil problemlere ayrılır. Bu noktada acil olanla önemli olanı birbirinden ayırmak gerekir. Acil durumlar insan hayatında ancak birkaç defa meydana gelir. Gerçekte acil zannedilen durumların çoğu önemlidir. Önemli olanla acil olan arasındaki fark, acil olanın telaşla yapılması, önemli olanın ise düşünülerek ve sükûnetle yapılmasıdır. Eğer problemler zamanında ele alınır ve ertelenmezse, çok kere acil çözüm bekleyen durumlar kendiliğinden ortadan kalkmış olur. Dört mecburi kural şunlardır 1. Hayır demeyi öğrenin. Sizi en önem verdiğiniz gruptaki maddelerden zaman harcamaya zorlayacak yükümlülüklerden kaçının. Zamanım yok demeye hazır olun. Eğer hayır demekte güçlük çekiyorsanız, güvenlilik eğitimine tekrar göz atın. Bir dakikanız var mı. diyenlere Yeter mi. diye sorun. 2. O gün için yüksek öncelik taşıyan maddeleri yapıp bitirmedikçe, alt gruptaki maddelere geçmeyin. Alt gruptaki maddelerin özelliği, bekleyebilecek olmalarıdır. 3. Programınızda kesintiler, önceden görülmeyen problemler ve program dışı olaylar vb. için zaman ayırın. Faaliyetleriniz için makul zaman ölçüleri koyarak telaştan kaçınabilirsiniz ve kaçınılmaz durumlar için biraz fazla zaman ekleyebilirsiniz. Bunu yapmadığınız takdirde programın kendisi bir stres kaynağı olmaya başlar. 4. Çeşitli işleriniz arasında her gün kendinize bir mutlak sükûnet zamanı ayırın. Bunu öyle düzenleyin ki, ancak çok acil bir durumda araya girilebilsin. Bu sırada yararlı bulduğunuz herhangi bir tekniği kullanarak derin dinlenmeye yönelin. Zamanı düzenlemenin 6 tane de yardımcı kuralı vardır. Bunlardan size en çok yardımcı olacak üç tanesini işaretleyin. Şimdi işaretlediğiniz kuralları izleme alışkanlığını edinmeye başlayın. 1) Beş dakikalık kısa işler listesi tutun. Böylece herhangi bir yerde beklerken veya iki iş arasındayken bunları yapabilirsiniz. 2) İki işi bir arada yapmayı öğrenin. Arabayla işinize giderken, yazdıracağınız önemli mektubun planını zihninizde organize edin, ortalığı süpürürken akşam yemeğini planlayın. 3) Alt grupta yer alan işleri başkalarına devredin. Nasıl yapılacağı konusunda fazla titizlik göstermeden bunları çocuklarınıza, sekreterinize, hizmetçinize, kayınvalidenize verin. 4) Yarım saat veya bir saat erken kalkın. 5) Televizyon dev bir zaman yutucudur. Eğer seyrederseniz bile seçici olun (günümüz insanının zamanının çok önemli bir bölümü televizyon karşısında katledildiği için bu konu ayrıca ele alınmıştır). 6) Eğer en önemli gruptan bir iş yapmak zorundaysanız kendinize kaçış yollarını kapatın. Hayal kurmayı daha sonraya erteleyin. Sosyal ilişkileri durdurun. Basit, önemsiz işleri atlayın. Su içmek, bir şey yemek gibi birden ortaya çıkan isteklerinizin peşinde vakit geçirmeyin. Ufak tefek işleri görmek için dolanmayın. Bunları muhtemelen daha sonra çok daha iyi bir biçimde yapabilirsiniz. Üretken olmayan faaliyetleri mümkün olduğu kadar çabuk durdurun (örneğin telefonla sevdiğiniz biri ile yarenlik etmeyi, en önemli işler bittikten sonraya ekleyin). Gazeteleri ve dergileri mümkün olduğu kadar çabuk başınızdan atın. Önce iyice bir gözden geçirin, sonra unutun gitsin. Mükemmelcilikten vazgeçin. Yapmaya ve iş çıkartmaya bakın. Herkes hata yapar, bunu unutmayın. Gerek ülkemizde, gerek dünyada televizyon insanların zamanlarını yutan en önemli araçtır. Televizyon sadece insanların zamanını yutmakla kalmamakta aynı zamanda onları pasifliğe, tembelliğe itip inisiyatiflerini körletmektedir. Ayrıca TV sosyal ilişkileri sınırlamakta ve en önemlisi çocuklar üzerinde, uyuşturucu maddelerinkine benzeyen olumsuz etkiler yaratmaktadır. Çocukların TV alışkanlıklarının gelişmesinde anne-babanın model olarak önemi dolayısıyla, yetişkinlerin kendi TV seyretme alışkanlıklarını kontrol etmelerinde büyük yarar vardır. TV'de seyredilecekleri iki grupta toplamak mümkündür. Vakit geçirtecek programlar ve özelliği olan programlar. Eğer hayatınızı daha iyi yaşamak için zamandan tasarruf etmek istiyorsanız, çok istisna olan durumlar dışında vakit geçirten programlardan uzak durun. Özelliği olan programlar ise günde ya bir tanedir, ya da birkaç günde bir tane. Bunlar önemli naklen yayınlar olabilir, nitelikli bir sinema filmi olabilir veya ilginizi çeken bir belgesel olabilir. Eğer günlük programınız elveriyorsa, bu programları, ama sadece bu programları seyretmekten kendinizi yoksun bırakmayın. Günlük TV programını mutlaka gözden geçirin, izleyeceklerinizi seçin ve televizyonunuzu sadece seçtiğiniz programlar için açın. En geç iki gün sonra unutacağınız, sizde hiçbir iz bırakmayacak, benzerlerini defalarca gördüğünüz programlar için televizyon başında saatlerinizi geçirmeyin. Unutmayın, geçirdiğiniz hayatınızdır. Öfkeyi Yenmek Neden öfkeleniriz. İnsanları öfkelendiren sebepler engellenme, önemsenmeme, aşağılanma, keyfi bir tutumla karşılaşma ve saldırıya uğramaktır. İnsan haz yaşamaya dönük bir canlıdır. Bebek hayata bütünüyle haz duygusunu yaşamaya yönelik başlar. İnsanın haz duygusunun önüne çıkan düzenlemelerin başında eğitim ve terbiye gelir. Haz dünyasını engelleyecek her durum, olay veya kişi, insandaki öfke duygusunun en başta gelen sebebidir. İnsanın neden öfkelendiği esas olarak aynı sebebe dayansa bile, her dönemin kendine özgü engellenmeleri vardır. Çocukluk döneminde eğitim, terbiye ve çocuğun isteklerinin karşısına dikilen yasaklar onu öfkeye sürükler. Ergenlik döneminde genç, iki temel istek arasında sıkışır. Bir taraftan ailesinden kopmak, bağımsız olmak isterken, diğer taraftan güvensizlik ve yetişkinlerin desteğine duyulan ihtiyaç, çatışma ve öfkeye sebep olur. Yetişkinlikte rekabet şartları, sorumlulukların getirdiği zorunluluklar insanı engeller ve öfke doğurur. Bu arada reddedilme duygusu, ister toplum tarafından olsun, ister aile veya arkadaşlar tarafından olsun, insanda şiddetli bir öfke doğmasına sebep olur. Orta yaştan ileri yaşa geçenlerde gelecekle ilgili güvensizlik ve bunun getirdiği belirsizlik, yaşın getirdiği sınırlamalar engellenme duygusuna ve öfkeye yol açar. Bütün bu söylediklerimizden anlaşılacağı gibi, insan için bu saf anlamıyla özgürlük, isteklerinin mutlak olarak karşılanması ve haz duygusunun yaşanmasıysa, yaşadığımız çağ özgürlük görünüşü arkasında kesin sınırlar ve çerçeveler getirmektedir. Bu da insanın haz duygusunu dilediğince yaşamasını engellemektedir. Öfkesi veya kızgınlığından ötürü insanın kendisini suçlu hissetmesi doğru değildir. Sağlıksız olan, öfkenin saldırganlığa dönüşmesidir. Engellenmeler bir enerji doğurur. Bu enerji yapıcı da kullanılabilir, yıkıcı da. Sağlıklı bir biçimde dışlaştırılmış öfke amaca yöneliktir, çoğunlukla toplumsal olarak kabul edilebilir bir biçimdedir ve çok kere uzun vadede kişiye yarar getirmesi mümkündür. Öfkenin sağlıksız olarak dışlaştırılması ise saldırganlık ve şiddet biçimindedir ve en büyük zararı kişinin kendisine verir. Öfke ne kadar açık ve doğrudan ortaya konursa, o kadar çocukça olduğu düşünülür. Çünkü çocuklar öfkelerini açık ve doğrudan ifade ederler. Bu sebeple öfkelerini yenemeyen, onları kontrol edemeyen ve olduğu gibi ortaya koyan kimselerin duygusal açıdan olgunlaşmadıkları kabul edilir. Öfkeyi en yaygın dışlaştırma yollarından biri ağlamaktır. Ruh sağlığı uzmanlarının birçoğu, ağlamanın iyi bir rahatlama ve boşalma yolu olduğu inancındadır. Genel olarak erkeklerin ağlaması zayıflık kabul edildiği için, bu açıdan bakıldığında kadınların erkeklere kıyasla daha şanslı oldukları düşünülebilir. Açık ve doğrudan ifade edilen öfkenin esas olarak iki sebebi vardır. Birincisi, birey öylesine doludur ki, herhangi bir olay bardağı taşıran son damla olur (bu durumu kişinin öfkesine sebep olan olayla,verdiği tepkinin orantılı olmayışından anlayabiliriz). Küçük bir olayın sebep olduğu büyük öfke patlamaları bu konuda kolayca verilebilecek örnektir. Bu tür tepkiler çok kere hayatında büyük doyumsuzluklar olan kimseler tarafından verilir. Hayatında birçok doyumsuzluk olan insanlar, engellenmelerden ötürü öfke ile yüklüdürler. Bu sebeple küçük bir kışkırtma büyük bir patlamaya sebep olabilir. Açık ve doğrudan ifade edilen öfkenin ikinci sebebi, duygusal gelişmemişliktir. Duygusal açıdan olgunlaşmamış kimseler istediklerini seslerini yükselterek, saldırganlık göstererek almaya alışırlarsa, bu onlarda bir alışkanlık haline gelir ve bütün hayatları boyunca bu davranışı göstermeye devam edebilirler. Hiç şüphesiz bu durumun kökleri çocukluktadır. Çocuk ilk tecrübelerinde öfkesini saldırganlığa dönüştürerek istediğini elde ederse, bu onun için ödül olur ve benzer durumda benzer biçimde davranır. Böylece tipik bir şartlanma doğar. Yapıcı olarak kullanıldığında öfke zihinsel ve bedensel güç verir. Öfkeden yapıcı olarak yararlanmak için üç şart gerekir. Birincisi, öfkenin esiri olmamaktır. Buna öfkeyi kontrol etmek de diyebiliriz. Öfkenin kontrol edilemediği durumlarda, kişi başlangıçta gitmeyi düşünmediği kadar ileri gidebilir. Böyle bir durumda kontrol kişinin elinden çıkmış, bir yönüyle ortaya çıkan durumun akışına kalmış ve bir yönüyle de karşı tarafın eline geçmiş demektir. İkinci şart, kişinin öfkesini bastırmaya planlanmış olmamasıdır. Kişi öfkesini kabul etmez, bunu normal yollardan dışlaştırmaktan kaçınırsa, bu durumun doğurduğu tepkinin sonucu, sağlıksız bir öfke patlaması olarak ortaya çıkabilir. Öfkeden yapıcı olarak yararlanmanın üçüncü şartı, toplumun öfkenin dürüst ve doğrudan ortaya konuşunu kabul edebilir bir yaklaşıma sahip olmasıdır. Bazı toplumlar, özellikle Doğu toplumları, bazı gruplar arasında öfkenin ortaya konmasını hoş karşılamazlar. Örneğin küçüklerin büyüklere, kadınların erkeklere, sosyal olarak alt düzeydekilerin üst düzeydekilere hangi yolla olursa olsun öfkelerini ortaya koymaları doğru olarak kabul edilmez. Hiçbir zaman unutmamak gerekir ki, bastırılmış ve kabul edilmeyen öfke, dolaylı ve zararlı yollardan ortaya çıkar. Bu sebeple öfkenin işaretlerini tanımak çok önemlidir. Gerek Stresle Başaçıkma Seminerleri'nde, gerek klinikte çok karşılaştığımız sorulardan biri de şudur. Evet, tamam öfkeliyim, peki ne yapayım. Adamın gözüne bir tane patlatayım mı. Yoksa neden öfkeleniyorum, öfkelenmemem lazım diyerek, sıkıntımı daha da mı büyüteyim. Hiç şüphesiz öfke gibi birden çok kişinin içinde bulunduğu ve insanın kişiliğinin bütününü ilgilendiren çok karmaşık bir konuda verilecek basit ve kesin formüller yoktur. 1- Öfkenizi kabul edin Öfkeyle başaçıkmanın ilk şartı öfkeli olduğunuzu kabul etmek ve bunu kendi kendinize itiraf etmektir. Kabul edilmeyen ve itiraf edilmeyen öfkenin dolaylı yollardan ortaya çıkacağını ve daha tehlikeli olacağını söylemiştik. Çok kere insanlar öfkeli olduklarını kabul etmeye, gerçek duygularını ortaya koymaya yanaşmazlar. Çünkü kişi öfkeli olduğunu kabul etmezse esas önemli olanı, öfkesinin gerçek sebebini bulması mümkün olmayacaktır. Böyle bir durumda insan çevresindekileri şaşırtan, hayal kırıklığı yaratan tepkiler verecek ve kişinin davranışlarını anlamak mümkün olmayacaktır. 2- Öfkenin kaynağını bulun Eğer öfkeli olduğunuzu kabul edip, kendinize itiraf ettiyseniz en önemli adımı attınız demektir. İkinci adım öfkenin nereden geldiğini bulmaktır. Bazı durumlarda bu çok açık olabilir, bazen de çok belirsiz ve karışık. Eğer birisi nasırınıza basmışsa, öfkenizin sebebini uzun boylu düşünmenize gerek yoktur. Eğer küçük bebek evde çok önem verilen bir vazoyu kırmışsa, öfke daha az makul gözükse bile haklıdır ve kaynağı açıktır. Ancak bazen öfkenin sebebi çok güçlü, veya bize zarar verebilecek kimseler olabilir. Böyle durumlarda öfkemizi o kişiye yöneltmemiz pek kolay olmaz ve suçlayıp, öfkemizi yönelteceğimiz bir başka kaynak aramaya başlarız. Bu duruma psikolojide yer değiştirme (displacement) denir. Söylemeye gerek yok, çok kere bu işlemi farkına varmadan yaparız. Amirine kızıp, hıncını memurundan alan patronuna kızıp, hırsını evdekilerden çıkaranlar karikatür ve fıkralara bol bol malzeme olmuşlardır. Gülünç gelse bile amirinden azar işitip, işini kaybetme kaygısını duyan kişi, evde çorbanın neden yeterince sıcak olmadığına veya terliklerinin neden koyduğu yerde durmadığına ciddi ciddi öfkelenecektir. Yer değiştirme nin bir başka yaygın sebebi kişinin kendi egosunu savunmasıdır. Şehirlerarası yolda yanlış yola sapan kişi, dikkatini dağıttığı ve yanlış yapmasına sebep olduğu için eşine kızabilir. Cam kapıyı fark etmeyip çarpan ve sonra da dönüp kapıyı tekmeleyen veya kapıyı oraya öyle koyanlara kızan kişinin davranışındaki tersliğe hepimiz güleriz de yine de hepimiz kendimizi kurtarmak için sık sık mazeretler üretip savunucu olmaktan kendimizi alıkoyamayız. Bazı durumlarda suçluluk duygusu öfkenin kaynağını bulmayı zorlaştırabilir. Anneye ve babaya kızılamayacağı varsayımı, çok kere haklı olabilecek öfkeleri doğru kişilere yönlendirmeye engel olabilir. Bazen de iyi niyet, öfkenin kaynağına yaklaşmayı engeller. Bütün iyi niyetiyle –hiçbir kişisel çıkarı olmaksızın– size daha kazançlı bir banker tavsiye eden dostunuza, paranız battıktan sonra kızmamanız kolay olmayacaktır. O iyi niyetle hareket etmiştir. Ama hiç niyetiniz yokken de, paranızı o bankere yatırtıp batmanıza sebep olmuştur. Evet, öfkeyle sağlıklı şekilde başaçıkmanın ikinci adımı, gerçek kaynağın bulunmasıdır. 3- Neden öfkeli olduğunuzu anlayın Öfkeli olduğunuzu kabul edip kaynağını da bulduktan sonra, gerçekte sizi öfkelendirenin ne olduğunu anlamaya çalışın. Daha önce de söylediğimiz gibi birisi ayağınıza basarsa, bu konuda fazla düşünmenize gerek olmayacaktır. Sokakta top oynayan çocukların yanından geçerken başınıza hızla bir top gelmesi ve canınızın yanması sizi öfkelendirecektir. Bunu atanın dilediği özür, ortada kasıtlı bir durumun bulunmadığına inanmanız, canınızın yanmasını ve öfkenizi ancak bir ölçüde hafifletecektir. Eğer duygusal, bedensel, ekonomik olarak zarar görmüşseniz, sizi bu zarara uğratanın niyeti ne olursa olsun, öfkelenirsiniz. Öfke buzdağının suyun üzerinde kalan bölümü gibidir. Dışlaşan öfkedir, ancak gerçek sebebi bulmak isteyen derinlere inmek zorundadır. Bu da kolay değildir. Ne kişinin kendisi için, ne de bu öfkeye muhatap olanlar için. Böyle bir girişim içinde olmak bundan önceki adımı atmanızı da kolaylaştıracaktır. Ancak öfke kaynağının çok açık gözüktüğü birçok durumda bile, öfkenin gerçek sebebini bulmak bazen kolay olmaz. Garsonun önüne tabağı biraz sertçe koyması kişide çocukluğundan kaynaklanan problemleri (öfkeleri) tetikleyebilir. Bazı insanların polise duydukları kızgınlığın arkasında, çocukluklarından başlayarak otoriteye karşı biriktirdikleri öfke saklıdır. İnsanın öfkesinin sebebini anlamasındaki en önemli nokta, öfkenin gerçekçi bir temele dayanıp dayanmadığıdır. Eğer patronunuz size 1.500.000 TL aylık veriyorsa ve asgari ücret 2.000.000 TL ise öfkeniz yerindedir. Ancak patronunuza, sizin için önemli özel problemlerinizle ilgilenmediği için kızıyorsanız, öfkeniz gerçekçi değildir. Kişisel olmayan bir durumu kişisel olarak değerlendirmek öfkeye sebep olur. Trafikte birisi yolumuzu kestiği zaman, ona öfkeleniriz. Bunun sebebi çok kere böyle bir durumda yapılan hareketi kendimize yönelik olarak kabul etmemizdir. Oysa hareket bize değil, herhangi birine yapılmıştır. Bu dikkatsiz harekete kızmakta haklı olabiliriz, ancak olayı doğrudan şahsımıza yönelik kabul etmek öfkemizi ve tepkimizi artırır. Böyle bir durumda uygun ve gerçekçi düşünce, Bu adam böyle aptalca bir şeyi nasıl yapıyor. olmalıdır. Ancak eğer Bu adam böyle aptalca bir şeyi bana nasıl yapıyor. dersek, gerçekçi olmayan bir yaklaşımda bulunmuş oluruz. Üçüncü adımın temeli, öfkemizin gerçek sebebini bulmak ve bu sebebin gerçekçi olup olmadığını anlamaya çalışmaktır. Gizli duygular, istekler ve beklentiler gibi gerçekçi olmayan sebeplere dayanan öfkeyi hem kabul etmek, hem de bu tür bir öfkeyle başaçıkmak çok güçtür. 4- Öfkeyle gerçekçi bir biçimde mücadele edin Daha önceki üç adımı izlediği için, dördüncü adım en kolay olanıdır. Eğer öfkeli olduğunuzu kabul ettiyseniz, öfkenizin kaynağını biliyorsanız ve sebebinin gerçekçi bir temele dayandığına karar verdiyseniz, o zaman öfkenizle gerçekçi bir biçimde mücadele etmeniz zor olmayacaktır. Bir kuyrukta beklerken birisi önünüze geçerse, makul olan bu kimseye sıranın sonuna gitmesi gerektiğini hatırlatmaktır. Ne susup içinizde kabaran öfkeyi dizginlemeye çalışmak, ne de kavga etmeye hazır olmaktır. Öfkenin doğrudan ortaya konması (ifade edilmesi) her zaman en doğru yol olmayabilir. Örneğin, öfkenizin size az para verdiği için patronunuza yönelik olduğunu bulursanız, yapılacak olan, eve gidip bundan karınıza şikâyetçi olmak değildir. Yapılacak olan belki patronla bu konuda karşılıklı anlaşma zemini oluşturacak yaklaşımlarda bulunmaktır. Bu girişim olumlu sonuç vermez veya mümkün olmazsa, bu enerjinin mutlaka boşaltılması gerekir. Öfkenin doğurduğu enerji ortaya çıkmışsa, ilişkileri sağlıklı bir zeminde sürdürmek çok zordur. Bu durumda yapılabilecek olanlardan biri, eğer mümkünse işi değiştirmek olabilir. Ancak öfkenin sebebi gerçekçi değilse, böyle bir durumla mücadele etmek çok daha güçtür. Ahmet eşine kızgınlık duyuyorsa ve bunun altında yatan temel sebep, annesinden görmeye alıştığı davranışı eşinden görmemekse durumu çözmek çok kere kolay olmaz. Ahmet'in yapması gereken, eşinin annesi olmadığını kabul etmek ve bunu içine sindirmektir. Ancak bu söylendiği kadar basit değildir ve çoğunlukla bir ruhsağlığı uzmanının yardımını gerektirir. Ayrıca böyle bir ilişki içinde Ahmet'in eşi Ayşe'nin de şikâyetleri olması kaçınılmazdır. Büyük bir ihtimalle Ayşe'nin de bilerek veya bilmeyerek, açık veya kapalı birçok davranışı hem var olan problemleri büyütmekte, hem de yeni problemlerin ortaya çıkmasına sebep olmaktadır. Çözülmesi gereken herhangi bir problemle karşılaştıktan bir süre sonra eşler somut durumlara ve olaylara değil tartışmaya sebep olan olaya –birbirlerine biriktirdikleri– bütün kızgınlıkla yaklaşıp tepkide bulunmaya başlarlar ve iletişim zaman içinde bütünüyle kopar. Görüldüğü gibi böyle bir durumda problemin kaynağını teşhis etmek gittikçe zorlaşmaktadır. Yapılması gereken, en başta eşler arasında sağlıklı bir iletişim zemini oluşturmaktır ve bu da ancak bir uzmanın yardımıyla mümkündür. Aynı şekilde bütün gün ev işlerinden ve çocuklardan bunalan Elif, öfkesini akşam işinden yorgun argın gelen eşinden çıkarmak isteyebilir. Elif'in yaptığı işlerin hepsi bir ev kadınının yapması gereken işlerdir. Ancak Elif daha gençkızlığından başlayarak kendini okuyan ve erkekle eşit bir kadın olmaya şartlamıştır. Gerçekten de üniversiteyi bitirmiş ve sınıf arkadaşı Hakan'la da evlenmiştir. Birkaç yıl çalıştıktan sonra işten ayrılmış ve iki çocuğunu büyütmeye başlamıştır. Elif kendisine baktığında, annesinden farklı olmadığını görmekte ve bu durum da onun hayal kırıklığı ve öfke duymasına sebep olmaktadır. Çeşitli durumlarda eşine karşı saldırgan davranan Elif, cinsel bakımdan da isteksizlik duymakta ve Hakan'a soğuk davranmaktadır. Hakan olan bitenlere fazla anlam verememekte, başlangıçta düzeltmek için gayret sarf ettiği Elif'le ilişkisinin ucunu bırakmış görünmektedir. Elif'in pireyi deve etmesinden, her durumu bir tartışma konusu haline getirmesinden ve bir türlü memnun olmayışından bıkmıştır. Bu olayda Elif'in öfkesinin gerçek sebebinin, kendini başlangıçta sınırları iyi belirlenmemiş bir hayata hazırlamış olmasından kaynaklanmakta olduğunu bulmak, bir ruhsağlığı uzmanı için bile zahmetli bir iştir. Başka insanların öfkeleriyle uğraşmak, öfke konusunun bir başka güç cephesidir. Ahmet'in eşi Ayşe'ye öfkeyle davranması, Ayşe'de de öfke doğuracak ve o da kızgın bir tepki verecektir. Böyle bir tepki Ahmet'in öfkesini artıracak ve iki kişi arasındaki gerginlik tırmanacaktır. İnsan hayatında bu durumlar ender rastlanan durumlar değildir. Bu tür problemlerin çözülmesinde temel ilke, karşılıklı ve sağlıklı iletişimdir. Kişiler sükûnetlerini muhafaza edip, o sırada tartışma konusu olan problemi konuşmaya yönelmedikçe anlaşma sağlanamaz. Öfkenin açıkça ifade edilmesi çok kere problemin çözümünü güçleştirir. Öfkenin saklanması da karşı taraf için aynı ölçüde kışkırtıcı olabilir. Eğer Ahmet Ayşe'ye kırgınlığını açıkça ortaya koyarsa, Ayşe'den gelen tavır ister konuyu ve karşısındakini küçümser, ister müstehzi (alaycı), ister cevap vermemek gibi pasif bir tavır olsun, Ahmet'in öfkesinin artmaması mümkün değildir. Çünkü bu tavırların hepsi öfkenin ifade edilme biçimidir ve karşıdaki kişi de bunun farkındadır. Son olarak öfke konusunda hatırlanması gereken iki önemli kurala değinelim Birincisi, karşınızdaki insan ne kadar kışkırtıcı olursa olsun sükûnetinizi kaybetmeyin. Ne kadar haklı gibi gözükürse gözüksün (kendinizi savunma zorunluluğu hariç) şiddete başvurmayın. İkinci kural, eğer bir saldırı veya silahlı tehdit karşısındaysanız, sükûnetinizi kaybetmeyin, sizden isteneni verin ve o kişiyi kızdırmaktan kaçının. Çünkü tehdit eden kişi (birçok sebepten ötürü) heyecanla ve düşmanca duygularla saldırganlığını artırmaya fazlasıyla hazır olabilir. Daha İyi Bir Hayat İçin Dünyada yaşayan herkes mutlu olmak istemekte, ancak birçok kişi bunu başaramamaktadır. Çünkü mutluluk esas olarak bir tavır meselesidir. Peşinden koşulanlar insanlara mutluluğu getirmemekte, mutluluğun kendisi bir çaba gerektirmektedir. Kanımızca, insan yaşadığı hayattan hoşnut değilse, mutlu değilse yanlış yöne bakıyor demektir. Mutlu olmak için insan dışına değil öncelikle içine bakmalıdır. İnsanların büyük bölümü mutluluğu dışlarından beklerler. Dış şartlar hiç şüphesiz mutluluğu bir ölçüde etkilemekte, ancak mutluluk bütünüyle dışa bağlı şartlar üzerine kurulmamaktadır. Mutluluğun esas olarak bir tavır meselesi olduğunu söyledik. Bu tavrın içinde en başta, hayat ile ilgili sorumluluğun kendimize ait olduğunu kabullenmek vardır. Gerçekten mutlu olmak istiyor muyum. Garip ama insan öncelikle bu soruyu kendisine dürüst olarak sormalıdır. Mutlu olmak isteyenin, önce kendisi ile dost olması gerekir. Daha doğrusu kendisi ile dost olmayı becermesi gerekir. Bunun için de kendisi ile barışık olmalıdır. Kendisi ile barışık olmaya karar veren kişi, kendine sıkıntı vermekten, eziyet etmekten kaçınmalıdır. Çünkü artık açık seçik bilinmektedir ki, iyi ve olumlu düşünceler beden kimyasını belirli bir yönde, kötü ve olumsuz (kendine sıkıntı verici) düşünceler bir başka yönde etkilemektedir. İnsan attığı olumlu adımların bilincinde olmalıdır… Bunun için kendinize gurur veren işlerin üzerinde durun, bunları kendi kendinize vurgulayın ve kendinizi ödüllendirin. Kısacası başarınızın tadını çıkartın. İnsanın kendisine sorması gereken temel soru şu olmalıdır Neden yaptığım işi, yaşadığım hayatı sevmiyorum. Bu soru daha doğru biçimde şöyle de sorulabilir Neden seveceğim işi yapmıyorum, seveceğim hayatı yaşamıyorum. Hiç şüphesiz bunlar söylenmesi kolay, yapılması zor işlerdir. Öncelikle kişinin kendisini ve sınırlarını doğru olarak tanıması ve bunlara uygun idealler benimsemesi gerekmektedir. Daha sonra da değişecek olan şartlara gösterilebilecek uyum önemli bir adımdır. Hayat, büyük olayları beklerken arada geçen zaman değildir Hayat bir bütündür. Amacınız –her ne ise– hayatla bütünleşmeli ve size zevk vermelidir. Mutluluk yaşanılandan zevk almaktır, bir yere ulaşmak değil. O yere ulaşmanın bedelini her zaman düşünmek gerekir. Eğer o yere ulaşma süreci size zevk veriyorsa, amacınız hayatınızla bütünleşiyor demektir. Aksi takdirde insan yıllarını bir noktaya ulaşmak için harcar ve çok kere de o noktaya vardığında yaşama sevincini kaybetmiş olur. Bu sebeple hayatı yaşamayı ertelememek gerekir. Hayat, büyük olayları beklerken arada geçen zaman değildir. İnsan işini yaparken hayatı severse, sevdiği hayatı yaşarken de işini zevkle ve sevinçle yapacaktır. Dünyayı ve insanları değiştirmek için gücümüz ve imkânlarımız sınırlıdır. Oysa kendimizle ilgili değişiklikler yapmak konusunda imkânlarımız çok daha büyüktür. Hayatı yaşamak için elimizde tek bir fırsat vardır. Bunu değerlendirmek için aktif ve bilerek yaşamak zorundayız. Bunun yolu da bilgili ve donanımlı olmaktır. Bu görüş ve yaklaşımlar fazla bireyci bulunabilir. Ancak insanın çevreyi ve yaşadığı dünyayı değiştirmesi için de, kendisiyle dost ve barışık olması ve iç dengesini kurmuş olması gerekir. Yapmaya giden yol olmak tan geçer. İnsanın kendisi olmadan, başkasını yapması mümkün değildir. Dolu dolu yaşamanın bir yolu da, insanın dünyaya kendi kafasındaki kalıplarla bakmaması, insan ilişkilerinde esnek ve rahat olabilmesidir. Böylece kişi karşıdan gelen yaklaşımlara da açık olmak ve kendi tavır ve düşüncesini bu yaklaşımlar doğrultusunda sürekli olarak yeniden düzenlemek imkânına sahip olur. Vererek-alarak mutluluk Bazı insanlar mutluluğu vererek bulmaya çalışırlar. Karşılarındakinin ihtiyacı var mı, istiyor mu. Buna bakmaz, maddi veya manevi vermeye çalışırlar. Kafalarında sürekli başka insanlar için yaptıkları fedakârlık lar, katlandıkları güçlük veya yokluk lar vardır. Buna karşılık daha iyi yaşamak veya mutlu olmak için en büyük engellerden biri satın alınan larla mutluluğu bulmaya çalışmaktır. Satın alarak mutluluğa yönelmek temeldeki güçsüzlüğün telafisinden başka bir şey değildir. Böyle insanlar en başta güçlerini kendilerine göstermeye çalışırlar ve en çok yakındıkları da anlaşılmamak olur. Oysa mutluluk ne sadece vermekle, ne de sadece almakla gerçekleşir. Alarak güçlülük her zaman temeldeki kaybetme endişesini körükler. Aldıkça ihtiyaç artar ve kaybetme tehlikesi büyür. O halde çözüm nerededir. Çözüm kaybolmayacak değerlerle donanmaktadır. Okunan kitaptan, dinlenen müzikten, bakılan resimden zevk almakta, bunlar üzerine konuşacak dostlara sahip olmakta, sevmekte, ürün vermektedir. Çünkü bunlar verdikçe çoğalır, paylaşıldıkça artar. Bunlar herhangi bir güç veya şanssızlık tarafından elinizden alınabilecek, sizden ayrılabilecek parçalar değildir. Kısacası çözüm varlıklı olmakta değil, var olmaktadır. Bunu gerçekleştirmek için de insan önce kendi beklentilerini tanımalı, hayatı ile ilgili önceliklerini saptamalı ve zamanını bunlara göre yönlendirmelidir. *** Daha iyi yaşamak için en önemli adımlardan biri de kişinin kendi sınırlarını ve gücünü tanımasıdır. Sınırlarını tanımayan insanı birçok tehlike beklemektedir. Stres ruhsal ve bedensel sınırların zorlanmasıyla ortaya çıkar ve bildiğimiz gibi dış şartlardan çok iç şartlardan kaynaklanır. İnsanın sınırlarını tanımaması ve beklenti düzeyini çok yüksek tutması iç gerginliğe, bu da beden kimyasında değişikliğe sebep olur. Rekabet, iddiacılık, üstünlük, eleştiriye kapalı olmak da iç gerginliğin bilinen diğer sebepleridir. Sağlıklılık ve normallik, üretkenliğin ve ilişkilerin anlamlı olmasıdır. Sağlıklılık, insanın yediklerinden düşünce biçimine kadar, içine hayatın bütününü alan çok geniş bir kavramdır. Bu kitabın birinci bölümü stres konusunda bilgilendirmeyi ve duyarlılığı artırmayı, üçüncü bölümü ise onunla başaçıkmak için yeni bir yaklaşımı önermektedir. Stresle başaçıkma bölümündeki program ve programda öğretilen teknikler hayatın farklı bir yorumudur. Bu kitap şu temel varsayımla kaleme alınmıştır İnsan kendi gerçeğini kendisi yaratır. Bu sebeple, bir anlamda dışında meydana gelenleri kontrol etmeyi öğrenebilir. Bunun için de insanın hayatını değiştirmeyi istemesi ve buna cesaret edebilmesi gerekir. Eğer yaşadıklarınızdan ve hayatın size sunduklarından memnun değilseniz, başka bir yol denemeye hazır olun ve bunu göze alın. Olur mu. demeyin Bu yaştan sonra mı. demeyin. Çünkü sinir sisteminin en güzel özelliği esnekliği, yeni öğrenmelere açık olmasıdır. şartlanmalara, Ne yaptığınız zaman, neleri bir arada yaptığınız zaman kendinizi, iyi hissediyorsunuz. Kendi özel şartlarınızı bulmaya ve bunları yaratmaya gayret edin. Bu hazcılık değildir, sorumsuzluk değildir. Hazcılık insanın sadece bir cephesini doyurur. Oysa sorumluluklarınıza rağmen yukarıdaki öneriyi gerçekleştirmeniz mümkündür. Olmuş olanı değiştiremezsiniz… Bu yüzden hayıflanmayı, keşke leri bırakın. Olmuş olandan ancak ders çıkartmak mümkündür. Bunu yapın. Olmuş olan, seçtiğiniz yolun, daha önceki seçimlerinizin size getirdiği kaçınılmaz noktadır. Bunun yerine o sırada olacak olana istediğiniz doğrultuda yön vermeye gayret edin. İkilem yaratmaktan kaçının Bir karar noktasında, istediğinizi seçin. Sadece ikilem yaratmayın. Çünkü –hayatı etkileyecek sayılı birkaç seçim dışında– yanlış bile yapsanız sağlığınız bundan ya zarar görmez, ya da çok az etkilenir. Oysa ruh ve beden sağlığını bozan kararsızlıktır, ikilemdir. Günlük hayattaki yanlış seçimin vereceği zararın sonuçları kısa bir süre sonra ortadan kalkar. Ancak kararsızlık ve ikilemin yarattığı sonuçlar bedende birikerek gelecekte çok daha önemli birtakım yıkıntı ve zararlara yol açar. Hiçbir şeyden şikâyet etmemeye, hoşunuza giden şeyleri yapmaya çalışın. Kendinize ihtiyacınız olanı verin. Yapacağınız şey kendinize dikkat etmek ve kendinizi kollamaktır. İstemediğiniz halde kimseye bir şey vermeye kendinizi zorlamayın. Kimseye zarar vermeyin, kendinize de… Kendinize ihtiyacınız olanı vermek ve bunun için zaman ayırmak egoistlik değildir. Bunu başkalarından (eşinizden, işinizden, çocuklarınızdan) zaman almak gibi görmeyin. Yükümlü olduklarınızı daha iyi ve zevkle yapmak için, bedeninize ihtiyacı olanı vermek kendini düşünmek değildir. Bedeninizi sık sık kontrol edin ve gevşeyin. Böylece gerginliği ve dolayısıyla sürekli gereksiz enerji kullanımını önlemiş olursunuz. Gevşeme ile yapılan, beden fonksiyonlarının değiştirilmesidir. Beden sıcaklığının değişmesi hayal etmekle ilgili olmayan gerçek bir değişikliktir. Araba kullanmak yan bilinçle yürütülen bir faaliyete benzetilebilir. Psikosomatik sağlık da araba kullanmaya… Araba kullanmayı öğrenmek nasıl mümkünse, psikosomatik sağlığı korumak da öğrenilebilir. Amaç, bilinçli olarak otomatik olanı kontrol etme becerisini kazanmaktır. Eskiden insanın bedenini kontrol konusundaki bilgilerin abartmalı, mistik ve imkânsız olduğu düşünülürdü. Ancak bugün yapılan bilimsel araştırmalar sonucu, bedenin kendi kendine çalışan sistemlerinin –kan dolaşımı, kalp vurumu, beden sıcaklığı– kontrol edileceği bilinmektedir. İnsanın başarısı ve mutluluğu sadece dış şartlar tarafından belirlenmez. Benzer geçmiş özelliklerine sahip insanların bütünü aynı kaderi ve geleceği paylaşmaz. Yaşanan olay, alınan uyaran, verilebilecek tepkiyi belirleyen mutlak faktör değildir. Tepkiyi belirleyen , gelen bilgiyi (yaşayan olay, alınan uyaran) işleme biçimidir. Toplumun her kesimindeki, her yaş grubundaki insanlar canlarını sıkacak şeyleri kendileri bulmaktadır. Hayat engellerle doludur. Ancak unutmamak gerekir ki, ne olacaksa biz yapacağız. Dış dünyada cereyan etmiş olanın önüne geçilemez. Ancak biz algımızı ve tepkimizi kontrol edebiliriz. Fakat bunun tersini kabul etmek işimize gelir ve kendimizi sorumluluktan kurtulmuş sayarız. İnsan dış dünyanın gerçeğini bütünüyle değiştirmeye, ancak gelen bilgiye kendisinden bir şeyler katarak, stres uyandırıcı olmayan bir etki doğurabilir, bu biçimde yorumlayabilir. Endişelenmek problemleri çözmez. Çözse ruh sağlığı uzmanları onu pekiştirirdi. Önemli olan çözüme yönelebilmektir. Stresle başaçıkma programında öğretilen beceriler, eski becerilerinizin ve eski çözüm yollarının yerini alacak değildir. Kısacası sizden beklenen bazılarının aklına gelebileceği gibi, kişiliğinizi değiştirmeniz değildir. Ancak öğrendikleriniz ve kazandığınız beceriler, eski becerileriniz ve kişiliğinizle birleşecek, onlarla kaynaşarak yeni bir yorum doğuracaktır. Davranış, sonuçları tarafından kontrol edilir Eğer bir davranışı ortaya çıkarmak ve onu artırmak istiyorsanız, sonucu tekrarlayın. Davranış, sonuçları tarafından kontrol edilir ve yönlendirilir. Ayrıca yine bilinmektedir ki, dışlaşan davranış insanın iç yapısını etkiler. Bütünüyle içinizden gelmese de, gülün ve iyi şeyler düşünün , göreceksiniz kısa bir süre sonra kendinizi daha iyi hissedeceksiniz. Olgun insanlarla dünyadaki diğer insanlar arasında temel bir fark vardır. Olgun insanlar olmuş olanın güzel tarafını bulur ve şartlara uyarlar. Yağmurlu bir günde, pek çok kişi kendini kötü hisseder. Olgun insan ise yağmurun keyfini çıkartacak bir yorum yapar. Bu aşırı iyimserlik veya Polyannacılık değildir. Böyle düşünenler zihinsel düzenleme tekniği bölümüne göz atabilirler. Stresle başaçıkmak konusunda bu kitaptan öğrendiğiniz programı uygulayacak olursanız, hayal içinde değil ancak olumlu bir tavır içinde olun. Program ve tekniklerle ilgili olarak edindiğiniz olumlu izlenimleri zihninizde vurgulayın ve tekrarlayın. Herhangi bir konuda gösterilen gayretle bunun sonucu sağlanan yarar arasında kısa bir zaman diliminde değerlendirilecek doğru bir ilişki yoktur. Çocuklar için ödül hemen gayretin arkasından gelmelidir. Yetişkin ve olgun insanlar ödülün gelecekte olduğunu bilip onu sabır ve ümitle bekleyebilirler. Yeni bir davranış modeli İnsan hayatı meydana gelen olaylarla başaçıkmak ve ortaya çıkan yeni durumlara uyum sağlamakla geçer. Dünyadan alınan zevki ve hoşnutluğu belirleyen esas faktör –çok önemli ve özel durumların dışında– insanın içinde bulunduğu şartlar ve meydana gelen olaylar değil, kişinin bunları ele alış ve yaklaşım biçimidir. Güzel olsun, çirkin olsun olaylar yaşama bakışımızı değiştiriyorsa strese sebep olacaktır. Böyle olunca da stres bizlere çok yakındır. Biliyoruz ki bu stresleri benliğimize yönelik tehditler olarak algılama dozumuz çeşitli psikolojik mekanizmaların devreye girmesiyle belirlenir. Bu mekanizmalar çocukluk dönemi yaşantıları, kişilik ve zekâdır. Daha önce de belirtildiği gibi bu psikolojik zemin kişide kendine özgü sınırların zorlanması ve olayın stres olarak algılanma noktasını belirler. Herhangi bir olayın organizma için tehdit edici anlamının artması insanda daha çok sistemin olaya katılmasına sebep olacaktır. Böyle olunca da uyum sağlaması gereken üniteler çoğalır. İster psikolojik, ister bedensel olsun, devreye daha az sistemin girmesini sağlamak elimizdedir. Bu da olayları tehdit edici olarak algılama düzeyimizi kontrol edebilmemizle mümkündür. Bu sebeple insan streslerin girdilerini azaltmak ve hayatından memnun olmak için, dikkatini günlük hayatındaki stres verici olaylara değil, stres verici olayları yorumlayış ve değerlendiriş biçimine vermelidir. Eğer kişi gündelik hayatını, çevresinde meydana gelen çeşitli olaylar ve dışındaki şartlar sebebiyle çok stresli ve zor buluyorsa, yukarıdaki öneriye daha özel bir önem vermelidir. Her insan kendi kalıtımsal, psikolojik ve sosyal verilerini kendi analizleri ile değerlendirerek özel stres düzeyini bulmalıdır. Pek çok kişi köklü değişiklikler yapmadığından veya geleneklere ters düşmemek için sıkıntı ve ıstırap çekmiştir. Başkaları için yapmak , çevreye vermek kendimizden geçer. İstediğimiz gibi değilsek, istediklerimizi sağlıklı olarak veremeyiz. Altruist egoizm , yürünmesi zor ama sağlam bir yoldur. Etrafınızdan beklentilerinizi kontrol edin, sizin idealleriniz onların sınırlarını zorlamasın kendi sınırlarınızın da başkalarının idealleri adına zorlanmasına izin vermeyin. Amaçlarınız her neyse, gerçekten onlar uğruna mücadele etmeye değip değmediğini bir kere daha gözden geçirin. Hiçbir zaman gerçekleşemeyecek veya değmeyecek amaçlar peşinde vakit harcamayın. Mutlaka kendinizi hoşnut edecek etkinliklere vakit ayırın. Hele bunlar stresin olumsuz etkilerini nötralize edebilecek çabalarsa (fizik egzersiz, gevşeme cevabı gibi) stresten korunmak konusunda bilinçlenmenin yararlarını gözden kaçırmayın. Mükemmel e ulaşmanın mümkün olmadığını kabul edin. Ancak gelişme ve ilerleme için gayret gösterin. Kendinizi ispat etmek için gereken fırsatları değerlendirin, fakat her zaman herkese değerli olduğunuzu göstermeye kendinizi mecbur hissetmeyin. Zihninizi hayatın zevk veren ve rahatlatan cepheleri ile meşgul etmeye çalışın. Her insanın rahatlık duyacağı anıları ve gelecekle ilgili kendisine zevk verecek umutları vardır. İnsanın etkinliğini ve gayretini felce uğratan en önemli faktör engellenmek ve kaygı harekete ve gayrete geçiren de başarıdır. En büyük endişeler, hiç kimsenin inkâr edemeyeceği geçmiş başarıların hatırlanması ve vurgulanmasıyla yenilir. Böyle bilinçli bir çaba, gelecekteki başarılar için gerekli olan özgüvenin yeniden kazanılmasını sağlamak açısından çok gerekli ve yararlıdır. İstemediğiniz ve o an için sıkıntı veren bir işle karşılaştığınız zaman bunu ertelemeyin. Hemen üstüne gidin, yapın ve bitirin. Böylece hem gecikmenin getireceği, hem de o işi üzerinizde taşımanın getireceği stresten kurtulmuş olursunuz. Unutmayın ki, mutluluk yolunda en önemli adım, iradenizin dışındaki şeylere üzülmekten vazgeçmekle atılır. Bedeninizi sık sık kontrol edin ve gevşeyin. İyi şeyler düşünün ve gülümseyin… Göreceksiniz, kendinizi daha iyi hissedeceksiniz. An'lar Hayatımı bir daha yaşayabilseydim. Daha çok hata yapardım. Mükemmel olmaya gayret etmez, daha sakin olurdum. Daha fazla eğlenir, daha az şeyi ciddiye alırdım. Bu kadar temiz olmazdım. Daha fazla risk alır, daha çok gezer, daha çok tepeden bakar, daha fazla dağa tırmanır, daha fazla nehirde yüzerdim. Hiç gitmediğim yerlere giderdim. Daha çok dondurma, daha az fasulye yerdim. Gerçek problemlerle daha fazla, kendi yarattıklarımla daha az uğraşırdım. Her anı gerçek ve verimli bir biçimde yaşayanlardan olurdum. Hiç şüphesiz mutlu olduğum anlarım da oldu. Ancak geriye dönebilseydim, hayatımın sadece mutlu anlardan oluşmasına gayret ederdim. Çünkü hayatın an lardan, an lardan oluştuğunu sadece anladım. Bunun için an ı yakalamak gerekiyor. Ben yanına bir derece, bir şişe su, bir şemsiye ve paraşüt almadan yola çıkmayanlardanım. Hayatımı bir kere daha yaşayabilseydim, daha hafif seyahat ederdim. Hayatımı bir kere yaşayabilseydim, ilkbaharda daha ayakkabılarımı çıkartır, sonbahara kadar çıplak ayakla gezerdim. Eğer bir şansım daha olsa, bilmediğim yollarda daha çok gezer, daha çok şafak seyreder, daha çok çocukla oynardım. Heyhat, 85 yaşındayım ve öleceğimi biliyorum. Çünkü bu kelime iki ayrı anlamda kullanılmaktadır. Bunlardan birincisi organizmanın durumudur, yani insanın tehlike içinde olduğu şartlar ve etkenler karşısında denge mekanizmalarının bozulduğu zamanki durumu. Burada stres kelimesi ile kişinin fizyolojik, biyokimyasal, psikolojik stres tepkileri anlatılır. Stres kelimesinin ifade ettiği diğer anlam ise organizmanın dengesini bozabilecek etkenlerin tümüdür. Bilim dilinde stres vericiler (stressors) olarak adlandırılan bu etkenler fiziksel (travma, sıcak, soğuk vb), psikolojik (duygusal gerilimler, iç ve dış çatışmalar, eş sorunları vb), veya sosyal (çevre faktörleri, kültürel değişim vb) içerikli olabilir. Stres günümüzde öylesine geniş ve büyük bir başlık olmuştur ki, bazı psikologlar stres ne değildir sorusuna cevap arayarak stres tanımına yaklaşmaktadırlar. Stres kavramı Batı toplumlarında da bilimsel anlamını kazanmadan, yani kullanıldığı disiplinlerde hangi durumları tanımladığının sınırları henüz çizilmeden, günlük konuşmalarda kullanılır olmuştur. Görüyoruz, yabancı bir kelime olduğu halde, bizde de tıp biliminde, psikolojide ve sosyolojide hangi durumları ifade ettiği düşünülmeden ve bu konudaki çalışmalar bilinmeden her sosyo-kültürel düzeyde kişiler stres kelimesini kullanır olmuşlardır. Bu kitapta stres kelimesi İngilizce'de olduğu gibi stress olarak değil, Türkçe okunuşu ile kullanılmış ve Türkçe dilbilgisi kurallarına uydurulmuştur. Çünkü televizyon, telefon gibi birçok kelimeyle birlikte, stres kelimesi de kendi özel anlamı ile Türkçe'ye yerleşmiştir. *** Bu konuda üniversite birinci sınıf öğrencileriyle yaptığımız anket çalışmasının bazı sonuçlarından söz etmek istiyoruz Ankette gençlere, stres kelimesini günlük konuşmalarında aile, arkadaş sohbetlerinde kullanıp kullanmadıklarını, kullanıyorlarsa hangi anlamda ve hangi sıklıkta kullandıklarını sorduk. Sonuçta stres kelimesinin öğrencilerin % 58'i tarafından orta sıklıkta kullanıldığını gördük. Stres'i hangi durumları ifade etmek için, hangi anlamda kullanıyorsunuz. sorusuna da esas olarak üç cevap aldık. Kavramı kullanan öğrencilerin % 92'si, stresi bunalmak, sıkılmak, zorlanmak gibi durumları anlatmak için kullanıyordu. Öğrencilerden biri de Stres nedir. sorusuna pek pratik ve yalın bir cevap vererek Stres işte budur demişti. Kavram gerçekten yerinde kullanılmıştı. Çünkü bu gencin günlük dilde kullandığı bir kavram konusunda, beklemediği bir zamanda, bilmiyorum demek istemeyeceği bir durumda, bilgisine başvurulmuştu. Yukarıda anlatılan durum stres verici (stressor) iki özelliğe sahiptir. Kişi hem beklemediği yeni bir durumla karşılaşmıştır, hem de sınanmaktadır. Ancak bu durumun bizim toplumumuzda henüz yeterince tanınmayan bir yönü daha vardır. Eğer bu genç düşüncesini yoğunlaştırıp hissettiklerini ifade edebilirse bu stresin kendisine yararı olacaktır. Çünkü kişinin stres durumu olarak algıladığı koşullar, zihinsel bir analize ve oradan da konu ile ilgili zihinsel bir bütünlüğe gitmesine, duygu ve düşüncelerini sistemlemesine imkân sağlayabilir. Stres acaba ne kadar imkân, ne kadar tehlikedir. Zaman içerisinde nasıl oldu da hayatta kalma mücadelesi için en temel olan fizyolojik stres tepkileri psikolojik ve sosyal sebeplerle sık sık yaşadığımız günlük tepkiler haline geldi. Stresin insanı çevreleyişine, stres teriminin kökünden kalkarak yaklaşacağız. Stres Latince'den türemiş ve İngiliz dilinde kullanılan bir terimdir. İnsanla ve canlılarla ilgili durumu tanımlamada kullanılan bir kelime olmadan önce, fizik ve mühendislik bilimlerinde kullanılmıştır. Stres Latince'de Estrictia , eski Fransızca'da Estrece kelimelerinden gelir. Websters sözlüğünde kelimenin isim olarak sekiz, fiil olarak dört farklı anlamı vardır. İsim olarak birinci anlamı zorlanma, gerilme ve baskıdır. 17. yy'da felaket, bela, musibet (adversity), dert, keder, elem (affliction) gibi anlamlarda kullanılmış, 18 ve 19. yy'larda kavrama yüklenen anlam değişmiş ve güç, baskı, zor gibi anlamlarda objelere, kişiye, organa veya ruhsal yapıya yönelik kullanılmıştır. Buna bağlı olarak da stres, nesne ve kişinin bu tür güçlerin etkisi ile biçiminin bozulmasına, çarpıtılmasına karşı bir direnç anlamında kullanılmaya başlanmıştır. Ayrıca kelime bütünlüğünü koruma ve esas durumuna dönmek için çaba harcama halini de ifade eder. 19. yy. ortalarında ve 20. yy. 'ın başlarında stress ve strain bilimsel sayılmasa bile, sezgi yoluyla bedensel ve ruhsal hastalıkların sebebi olarak düşünülmüştü. İlk kez 1842'de İngiliz hekim Thomas Curling ağır bir yanık vakasında, 1867'de cerrah Albert Billreth enfeksiyon sebebi ile yapılan önemli bir cerrahi müdahaleden sonra ortaya çıkan, çok özel uyaranlara rağmen, diğer hastalarınkine benzer belirtilerin varlığına dikkat çekmişlerdir. 19. yy. 'ın ikinci yarısında benzer tepkiler ile ortaya çıkan belirtilere daha geniş bir açıdan bakılmıştır. Bu dönemde stres kavramının içeriğini bugünkü anlamı ile ele alan kişi büyük Fransız fizyoloğu Claude Bernard'dır. Bernard dış çevre değişikliklerine rağmen canlı organizmanın iç çevresindeki (milieu interieur) oldukça devamlı bütünlüğü korumanın zorunlu olduğunu kesin olarak ifade etmiştir. Böylece tıbba serbest ve bağımsız hayatın temel şartı olarak iç yapının dengeliliği prensibini getirmiştir. C. Bernard iç çevre den cildi oluşturan hücreler dahil, cildin içindeki her şeyi kastetmiştir. Sağlıklı bir hayattan söz edebilmek için bu iç yapıdaki hiçbir şeyin kendi normlarından uzaklaşmasına izin verilmemelidir. Aynı dönemde Luis Pasteur laboratuvar çalışmaları ile insan sağlığını tehdit eden temel unsurun mikrop olduğunu dile getiriyordu. Bu sebeple Bernard ile hayatları boyunca tartışmışlardır. Pasteur hastalanıp yatağa düştüğünde hayatının son günlerini yaşarken tarihe geçen şu sözleri söylemiştir. Bernard haklı, insanı hasta eden mikrop değil, dengenin bozulmasıdır. 1910'da Sir William Osler koroner kalp hastalığının bir biçimi olan angina pectoris üzerine verdiği bir derste, bu hastalığın genellikle iş hayatındaki Yahudiler arasında görüldüğünü söylemişti. Dr. Osler'in sözünü ettiği Yahudiler, işle çevrili yoğun bir hayatları olan, önemli ölçüde kişisel zevklerini ihmal eden ve çoğunlukla evlerinden uzakta yaşayan kimselerdi. Pek çok angina pectoris vakası çok temel bir faktör olarak stres ve strain şartlarına bağlıdır. Sir Oster böyle diyerek stres ve strain'i yoğun iş ve endişe ile eşleştirmiştir. Dr. Osler daha sonra bir hekim grubuna yaptığı bir konuşmada kişisel olarak tanıdığı pek çok hastanın sürekli tıbbı meşgul ettiklerini ve her birinin şikâyetlerindeki farklılıkların yanı sıra, ortak bir özellik olarak endişeli kimseler olduklarını söylemiştir. Sir Osler'in bu yaklaşımlarından 15 yıl kadar sonra ABD'li ünlü fizyolog Walter B.Cannon tarafından kaçma ve savaşma reaksiyonlarının laboratuvar şartlarındaki incelenmesinde, stres terimi kullanılmıştır. Cannon organizmada sabit düzeni sağlamak üzere bir bütün halinde çalışan bedensel mekanizmaların kurduğu düzeni homeostasis olarak adlandırmıştı. Eski Yunanca'dan gelen bu kelimelerden homoias aynı, stasis de durum anlamına gelmektedir. Kavram aynı durumu koruyabilme yeteneği olarak tanımlanabilir. Homeostasis tıpta, yaşayan organizmanın dengesini koruma özelliğini anlatmak için kullanılır. Bununla canlının, dış güçler veya herhangi bir yıkıcı ajanın etkisinde kaldıktan sonra esas yapılarını yeniden kurma eğilimleri kastedilir. İnsanlar veya laboratuar hayvanlarının, sağlık, kan kaybı, oksijen azlığı, kan şekerindeki düşüş veya heyecan gibi çok çeşitli koşullarla karşılaştıklarında adrenal medullada ve sempatik sinir sisteminde reaksiyon oluşması, bu canlıların stres altında olmaları şeklinde yorumlanmıştır. Bu çalışmalarında Cannon stres düzeyinin ölçülebileceğini ima etmiştir. Hayatının son yıllarında Montreal Üniversitesi Deneysel Tıp ve Cerrahi Enstitüsü'nü yöneten Endokrinolog Hans Selye, daha önce Mc Gill Üniversitesi Biyokimya Bölümü'nde çalışırken, laboratuar hayvanlarında sürdürdüğü deneylerde farklı ajanların, nasıl aynı sonucu doğurduğunu laboratuarda incelemiştir. Yaptığı bu çalışmalar Selye'nin 1925'te Prag Tıp Fakültesi'nde henüz ikinci sınıf öğrencisi iken düşündüklerinin deneye vurulması niteliğindeydi. Selye farelerle olan çalışmalarında doku ve hormon farklılıklarına bakmaksızın, kirli ve zehirli çeşitli maddeleri deney hayvanlarına enjekte etmiştir. Bu enjeksiyonların ardından, bir seri organ değişikliği meydana getiren aynı tipte belirtiler (stereo-type syndrome) oluşmuştur. Bu değişiklikler böbreküstü bezinin kabuğunda (Adrenal Korteks) genişleme ve aşırı faaliyet, timus bezinde ve lenf düğümlerinde daralma veya dumura uğrama ve mide-bağırsak sisteminde ülserin ortaya çıkmasıdır. Daha sonraki çalışmalarda Selye hayvan deneyleri ile ortaya çıkartılan bu organ değişikliklerinin sıcak, soğuk, travma gibi çok çeşitli uyaranlar sonucunda meydana geldiğini görmüştür. İlk kez 1936'da bütün bu çalışmaların sonunda çeşitli ajanlarla ortaya çıkan aynı belirtileri tanımlamıştır. Bugün için bu aynı tipte belirtiler ( stereo-type syndrome ) uyarana bağlı olmayan stres belirtileri ( non-specific stress syndrome ) olarak tarif edilmiştir. Psikoloji alanında stresle ilgili çalışmalar 1950'li yıllarda Amerikan Psikoloji Derneği'nin yıllık raporlarında yer almaya başlamıştır. 1955 yılındaki raporlardan stres kavramının psikolojinin pek çok alanında kullanılmaya başladığı görülür. Hatta fizyolojik veya hormonlarla ilgili faktörlerin hiç ele alınmadığı alanlarda bile stres teriminin kullanımı yaygınlaşmıştır. Akademik çalışmalarda psikolojik bir kavram olarak stresin yaygınca kullanılmasında rol oynayan üç temel etken vardır. Bunlardan birincisi stres kavramının toplayıcı bir özelliğe sahip olmasıdır. Stres, endişe, gerginlik, çatışma, duygusal çöküntü, ağır dış şartlar, benlik tehdidi, engellenme, güvenliğin tehdidi, uyarılma ve daha pek çok terim yerine kullanılmıştır. İkinci olarak, stres kavramı psikolojik olayların fizyolojik belirleyicilerini gösterme imkânını vermiş ve bu bağlantıların kurulmasını kolaylaştırmıştır. Bu bağlantıların rahatlıkla izlenebilmesi, günümüzde daha da geçerlilik kazanan davranışçı psikolojinin tedavi yöntemlerine katkıda bulunmuştur. Stresin psikolojik bir kavram olarak ele alındığı üçüncü önemli alan, insanla ilgili her alanda alışılmamış etkilerin araştırılmasıdır. Alışılmamış çevre koşulları araştırmalarına önce askeri alanda başlanmıştır. Günümüzde buna uzay operasyonundaki çalışmalar eklenmiştir. Bütün bu yönlerde kurulabilen açık, doğru ve kesin ilişkiler insanlığa ve bilime önemli katkılar sağlamıştır. İnsan davranışının çeşitli yönlerinde stres Stres durumlarında rol oynayan psikolojik özellikler nelerdir ve bireysel farklılıklar ne ölçüde sonucu etkilemektedir. Bu soruların cevapları 1950'li yıllardan sonra aranmaya başlanmıştır. Lazarus, Deese ve Osler 1952'de çeşitli stres durumlarının başarıya etkisi üzerinde durmuşlardır. Bireye ve duruma bağlı özellikleri ve farkları belirlemek için yaptıkları incelemelerde, bireysel farklılıkların durumla ilgili değişiklikler kadar önemli olduğunu tespit etmişlerdir. Stres durumuna bağlı etkilerin genel olmadığı saptandığında cevaplanması gereken diğer soru hangi psikolojik özelliklerin başarıya götürücü rol oynadığıdır. Zihinsel yeterlilik açısından farkların olmadığı kişilerde bu belirleyicilerin beklentilere ve isteklere bağlı olduğu görülmüştür. Strese tepki ve stresten etkilenme ile psikolojik bireysel faktörler arasındaki ilişkinin incelenmesi ve bu sonuçların değerlendirilmesi psikologları bazı önemli kavramlara getirmiştir. Lazarus 1964'te yapılan çeşitli çalışmaların kendilerini en önemli kavram olarak zihinsel değerlendirme ye (cognitive appreisal) getirdiğini yayınlamıştır. Aynı yıllarda (1962) Appley, durumlara ve olaylara stres verici yorumunu getiren önemli bir değerlendirme kriterinin tehdit algısı olduğunu söylemiştir. Buradan itibaren durumların stres verici veya stres vermeyici olarak yorumlanmasında kişisel belirleyiciler in öne çıktığı görülmüştür. Günlük stresler, olayların kendisinden çok onu yaşayan insanın, önceki yaşantıları, kişilik özellikleri ve en önemlisi (cognitive) değerlendirme biçimleri ile ortaya çıkmaktadır. Haggard 1949'da, bugün psikolojik stresler dediğimiz durumları duygusal stresler adı ile ele almış ve bunların bazı özelliklerini tanımlamıştır. Haggard'a göre duygusal stresin hissedildiği durum, insanın tamamen tehdit edildiği, uyum mekanizmalarının ciddi olarak yorgun olduğu ve vücudunun tüm kuvvetinin tükendiği durumdur. Böyle bir durumda hissedilen duygusal stresi tolere etme yeteneğini şekillendirecek önemli bir faktör vardır. Bu faktör çocukluk dönemi özdeşleşmelerinin niteliği ile bugünkü kişilik yapısının stres oluşturan durum karşısındaki ihtiyaçlarıdır. Çocukluk nelerdir. dönemindeki özdeşleşmeler Burada çeşitli çocukluk yaşantıları ile çocukluk dönemindeki benzeşme, aynı olma, onun gibi olma çabaları söz konusudur. Özdeşleşmeler, rol kavramını, sosyal ve cinsel rollerin oluşumunu sağladığı gibi, temel davranış kalıplarının kazanılmasında da rol oynar. Erken yaşantılar (özellikle kazanılmış ve kalıplaşmış davranış biçimleri) stres durumlarındaki tepkileri belirler. Bireylerin kişilik yapılarındaki özellikler de onların beklentilerini belirlemektedir. Karşılaşılan duygusal stresleri yenmek ve onlarla başaçıkabilmek konusunda insanların bazı şansları vardır. Bu şanslar insanların erken yaşantılarına, kişilik özelliklerine bağlı olduğu kadar stres durumlarına ait koşullara da bağlıdır. Bunlar – Kişinin uyumu bozan duygusal gerilimi yenmek konusundaki yeteneği, – Uyumu bozan durumla ilgili bilgisi, – Tehdidin kaynağı ve yapısı konusundaki bilgisi, – Stresle etkin bir şekilde başaçıkabilecek uygun becerilerinin varlığı, – Bütün bu sayılanları gerçekleştirebilmek için güçlü güdü (motivasyon) ve isteklerdir. Görüldüğü gibi Haggard daha 1940'larda duygusal streslerle başaçıkabilme özelliklerini sıralarken, birçok psikolojik faktörden söz etmiştir. Bir insanla ilgili olarak stresin varlığı ve etkilerinden söz ederken, kişiyi çok iyi tanımak ve ihtiyaçlarını çok iyi bilmek gerektiği daha sonra yapılan çeşitli çalışmalarda defalarca ortaya konmuştur. 1952'de Lazarus ve arkadaşları bu konulardaki yoğun çalışmalarının sonuçlarını dört ana ilkede toplamışlardır. – İnsanların stres tepkilerinde önemli bireysel farklılıklar vardır. – Stresli durumlarda, hangi kişilerin ileri derecede etkilenebileceklerini önceden bilebilmek, kişi, iş ve ürün için çok önemli ve yararlıdır. – Bilinen klasikleşmiş kişilik yapıları ile streslere verilen tepkiler arasındaki ilişki konusunda çok az bilgi elde edilebilmiştir. – İnsanlardan stres altında iyi bir verim (performans) elde edebilmek, onları harekete geçirmek için yüksek bir güdü (motivasyon) düzeyine ihtiyaç vardır. Stapol, 1954'te gönüllü deneklerin, stres altındaki Rorschach tepkileriyle, normal şartlardaki tepkilerini incelemiştir. Rorschach testine verilen cevaplarda anlamlı bir farklılık bulunmamıştır. Stresli şartlarda da normal test şartlarında da denekler aynı ya da birbirine yakın benzetmelerde bulunmuşlardır. Öte yandan Lofehie zihinsel bazı özelliklerin fark yaratıp yaratmadığını aramaya yönelmiş ve Rorschach testinde algısal olgunlaşma dan yüksek puan alan kişilerin, stres altındaki işlerde daha başarılı olduklarını tespit etmiştir. Bu çalışmalar stres değerlendirmesinde bireysel farklılıkları tanımak için ilgiyi kişilik yapısına bağlı özelliklerden zihinsel özelliklere yöneltmiştir. Araştırmacılar stres tepkisinin ortaya çıkmasında rol oynayan faktörleri incelerken mücadele, sıkıcı liderlik ilişkileri, çeşitli zorunluluklar, hayatın ve sosyal durumun tehdidi gibi psikolojik özellikleri araştırmışlar ve bu durumlarda verilen tepkileri deneysel olarak ölçmüşlerdir. Bu çalışmaların sonuçları, kişilerde stres tepkisini ortaya çıkartan durumların çok önemli ölçüde o kişinin hayatındaki belirli olaylarla ilişkili olduğunu göstermiştir. İşte en başta bu sebepten ötürü, kişinin özgeçmiş hikâyesini, güdülerini (motivasyon), amaç ve ihtiyaçlarını, çevre koşullarını, korunma ve geri çekilme davranışının özelliklerini bilmek büyük önem taşımaktadır. Bir gözlemcinin yarattığı koşullarda, sadece objektif durumların ve kişiye ait özel yaşantılarla, davranış biçimlerinin hesaba alınması, yaratılan durumun stres vericilik düzeyini tanımaya yetmektedir. Önemli olan bir diğer nokta, kişinin bütün bu psikolojik özelliklerinin yanı sıra stres şartlarındaki algılama, anlama, değerlendirme ve yorumlama gibi zihinsel özellikleridir. Bütün bu özellikler insanın olaylar karşısında kendi kendisini değerlendirmesinde sübjektif (öznel) dengeyi sağlayıcı rol oynamaktadır. Diğer taraftan kişinin kendini değerlendirmesindeki sübjektif dengesinin de hep aynı olmayacağı muhakkaktır. Bu konuda zaman önemli bir faktördür. Zamana bağlı olarak değişen şartlar, güdülerin kuvvetini ve tepki biçimlerini değiştirir. Ayrıca bireysel özellikler taşıyan tehdit algı eşiği nin de zaman faktörüne bağlı olarak değiştiği bilinmektedir. *** Kısacası stres ve bireysel psikolojik özelliklerin etkileşiminde kişilere bağlı önemli farklılıkların ortaya çıkması kaçınılmazdır. Bu sebeple herkesin günlük hayatından da bildiği gibi aynı olaylar kişiden kişiye son derece farklı tepkilerin ortaya çıkmasına sebep olmaktadır. Ancak bütün bu özel motif ler bilindiği zaman stres ve insan ilişkisiyle ilgili akla uygun öngörüler yapılabilir. Stres oluşturan dış şartlar ile bireye özgü iç şartların kesişme noktasını tanımak ve değerlendirmek için bazı terimler önerilmiş ve kullanılmıştır. Stresten etkileniş noktalarını tespit etmek için kullanılan bu kavramların en yaygınları stres toleransı (stress-tolerance), benlik kuvveti (ego-strength), engellenme toleransı (frustration tolerance), kişisel zedelenebilirlilik tir (personal vulnerability). Bütün bu terimler, stres oluşturan faktörlerin, birey için belirli bir düzeye ulaşması ve stres tepkisinin ortaya çıkmasındaki kritik noktayı gösterir. Karmaşık ve yoğun psikolojik tepkileri gösteren bu nokta, tehdidin türüne ve kişiye bağlıdır. Bir başka ifadeyle, kişilere ve tehdidin türüne bağlı olarak farklı eşikler oluşur. Bu durum, kişilerin psikolojik açıdan farklı stres vericilere karşı, farklı zedelenebilirlilik düzeylerine sahip olduğunu gösterir. Kişilerin zedelenme düzeylerini gösteren profillere zedelenebilirlilik profili adı verilmiştir. Zedelenebilirlilik profili örnek olarak endüstri psikologlarının iş profiline benzetilebilir. Bir iş profilinde belirli bir işin gerektirdiği yetenekler ve nitelikler gösterilir. Stres değerlendirmelerindeki zedelenebilirlilik profilleri de esas olarak bireysel motiflerin keskinliğine ve durum içinde bu motiflerin doyurulabilme ihtimaline göre yapılır. Canlılık ve Stres Bugünü anlayabilmenin dünü bilmekle mümkün olduğu büyük çoğunlukla kabul edilir. Konumuz stres. İnsan canlısının gerçekte kendini savunmak, canlılığını sürdürmek için geliştirdiği bir tepki biçiminin kaynağı. Sadece insan canlısının mı. Hayır. Strese verilen tepki bütün canlılara özgü bir tepki biçimi. Hatta sinir sistemi gelişmiş canlılar düzeyinde şaşırtıcı ortak özellikler, benzerlikler taşıyor. Bu sebeple stres tepkisinin temelini tanıyabilmek için canlılığın tarihine çok kısa bir göz atmak istiyoruz. *** Yeryüzünde canlılığın ilk işaretleri 3 milyar yıl öncesine ait olan bir bakteri türü ile ilgilidir. Bu bakterilerin başka organik maddelerle birlikte bulunma zorunluluğu göz önüne alınırsa, hayatın çok daha önce başlamış olması gerekir. Dünyanın güneşten kopması ve canlıların yaşayabileceği kadar soğuyup katılaşmasının ise 5-6 milyar yıl öncesine dayandığı, konuyla ilgili bilim adamlarınca ifade edilmektedir. Hayatın kaynağı konusunu incelemiş olanlar, tek hücreli organizmalar dünyasından birdenbire insanın ortaya çıkmasının mümkün olmadığını söylemişlerdir. Aynı şekilde küçük moleküller dünyasından aniden bir hücrenin ortaya çıkması da mümkün değildir. Küçük moleküllerin evrimle büyük moleküllere dönüşmesi ve bunların birleşerek daha büyük canlılara temel oluşturması akla yakın görünmektedir. Canlılığın tarihinden söz ederken birimler milyonlarca yıl olarak konuşulmaktadır. Oysa kullandığımız takvimin başlangıç noktası olan Hz. İsa'nın doğuşu sadece 700 bin gün öncesine rastlar. Dinsel açıdan yaradılışın hikâyesi oldukça yalındır. Kutsal kitaba göre insanın yaradılışı ile beraber gece ve gündüzün oluşturulması, karalarla denizlerin ayrılması, balıkların, karada yaşayan hayvanların ve kuşların yaratılması bir haftada tamamlanmıştır. Omurgalıların görüldüğü kambriyum devri 100 milyon yıl sürmüştür. Daha sonra 60 milyon yıl süreyle ilk omurgalılar evrim sahnesindedir. İlk balıklar 40 milyon yıl süreyle dünyayı bitki, böcek ve örümcek türleriyle paylaşmışlardı. Daha sonra 50 milyon yıl hem karada, hem denizde yaşayan canlılar ve ağaçlar dünyayı doldurmuştur. Bunu izleyen 15 milyon yıl sonunda jeologlar 375 milyon yıl süren I. zamanın bittiğini kabul ederler. II. Jeolojik dönem 150 milyon yıl devam eder. İlk memeliler günümüzden 180 milyon yıl önce türemiştir. III. Büyük jeolojik zaman 70 milyon yıl kadar sürmüştür ve insanı andıran ilk canlılar bu dönemin sonunda yaşamaya başlamıştır. Günümüz insanının en yakın akrabası olan goril, şempanze gibi antropit maymunlardan ayırmak çok kolay olduğu halde, insanın atalarını bu maymunların atalarından ayırmak aynı ölçüde kolay değildir. Ayrıca az sayıda küçük ayrıntılardan yola çıkarak büyük sonuca gidilmeye çalışılan her durumda olduğu gibi konuyla ilgili pek çok teori vardır ve eldeki bilgilerin hiçbiri kesin değildir. Ancak konuyu basitleştirmek için incelikleri bir yana bırakarak bir genelleme yaparsak, bundan iki milyon yıl önce insana benzer ilk canlının (homo-erectus) ortaya çıktığını, 500 bin yıl önce de homo-sapiens denilen günümüz insanının ilk örneklerinin dünya sahnesinde görüldüğünü söyleyebiliriz. İlk maymunumsu insanlarla aramızdaki fark 100 bin kuşak, homo-sapiens'lerle 25 bin kuşaktır. Kendilerinden mağara duvarlarına yaptıkları resimlerle haberdar olduğumuz kromanyon insanları ile sadece 2000 kuşaktır. Hiç şüphesiz insan türü 2 milyon yıldır bir şeyler yapmıştır, ancak bugüne kalan ilk resimleri çizen kro-manyon'lar 40 bin yıl önce yaşamışlardı. 5-6 milyar yılı içine alan bu dönem kitaplarda tarih öncesi olarak adlandırılır. Sonra tarih kitaplarında okurken bize çok uzakmış gibi gelen ancak evrim çizgisinde belki bir adımlık yer tutan taş devri, maden devri gelir. Daha sonra yazının bulunması ile geçmişten bize yansıyan bilgiler kesinlik ve yoğunluk kazanır. İnsanın atalarının mağaradan çıkarak daha farklı yerleşim birimlerinde oturmaya başlaması 800 kuşaktan daha az bir zaman içinde gerçekleşmiştir. Bütün bu zaman içinde değişen insan davranışları ile insanın dış görünüşü arasında kesin bir ilişki vardır. Bazı maymun türleri ile insan arasındaki dış görünüşten yansıyan aşikâr benzerliği bir yana bırakırsak, insanı maymundan ve eski insanı bugünün insanından (homo-sapiens) ayıran en temel fark kafatasının gösterdiği değişimdir. Beynin kapladığı hacim maymunlarda 500 cm3, insan maymun / maymun-insan türünde (homo- habilis) 650-700 cm3, insana benzeyen ve iki ayağı üzerinde duran canlılarda (homo-erectus) 1000 cm3 ve homo-sapiens'in günümüz örneklerinde 1380 cm3'e çıkmıştır. Tabii ki değişen sadece beynin hacmi değil, aynı zamanda da yapısı ve doku özellikleridir. Sürüngenlerde belli belirsiz olan beyin kabuğu (korteks), insan canlısının bugünkü temsilcilerinde 5 ayrı doku katmanından meydana gelecek kadar kalınlaşmış ve önem kazanmıştır. Farklı özellikler taşıyan doku tabakalarının ise dekoratif bir nitelik taşımadığı muhakkaktır. İşte meydana gelişi, ister 1 haftada olup bittiği, ister geçmişi 4 milyar yılı aştığı kabul edilsin, canlılık tarihinde insanın fizyolojik yapısının diğer canlılarla ortak pek çok özelliği paylaştığı bilinmektedir. Aşırı özelleşme sebebi ile canlılık tarihinden çekilen pek çok canlının aksine (nasıl olduğu tartışmalı olsa bile) su ve topraktan meydana gelen insan, varlığını sürdürmeyi, şartları kontrolüne almayı, sanat eseri vermeyi ve başka gezegenlere gitmeyi başarmıştır. Canlılık tarihi bir bebekte tekrarlanır İnsana bu ayrıcalığı ve üstünlüğü veren nedir. Şimdi de beynin ve sinir sisteminin yapı ve özelliklerine kısaca göz atalım. Canlının her fonksiyonu bir organın veya organ sisteminin sonucudur. Sinir sisteminin esas görevi yaşanılan ortama intibak ve soyu sürdürmektir. Beyin de sinir sisteminin merkezidir. Dâhi fizyolog Sherington, ontogeni, filogeni'yi rekapütüle eder demiştir. Tıp dünyası dışında kalan pek çok kişiye yabancı gelecek bu vecizeyle anlatılmak istenen şudur Her insanın gösterdiği gelişme, canlılık tarihinin gösterdiği gelişmeyi içine alır. Gerçekten de insan hayatının bir hücre ile başladığını ve sonra su içinde devam ettiğini (balıklar gibi), doğarak dünyaya gelen canlının çok uzun süre ancak ritmik hareketlere sahip olduğunu (kuşlar gibi), kafasını kaldırmasının bir gelişim işareti sayıldığını ve bağımsız hareketlerine sürünerek başladığını (sürüngenler gibi), daha sonra güçlükle iki ayak üstünde durduğunu (ayılar, maymunlar gibi), bir yaşından sonra iki ayağı üzerinde uzun süre duran ve ancak daha sonra yıllar boyu süren gelişme ve eğitim sonucu ince ve iradeli hareketleri başaran bir canlı haline geldiğini kolayca hatırlayabiliriz. Yukarıda parantez içinde saydığımız canlıların sinir sistemleri ve bu sistemlerin merkezinin gelişim düzeyi, canlıların özelleştikleri[21] biçimde hayatlarını sürdürmelerini sağlayacak niteliklere sahipti. Sinir sistemi her biri bir göreve yetebilecek boğumlardan (segment) oluşur. Her yeni oluşan düzey, bir alt düzeyi kontrol eder. Böylece iyi çalışan herhangi bir işletmede olması gereken hiyerarşi, merkez sinir sisteminin en önemli özelliğidir ve sağlanmış olan uyumun bozulmasının kesin ve tek sonucu hastalıktır. Sinir liflerinin miyelin denilen bir madde ile kaplanması ve insan canlısına özgü üst düzey fonksiyonlarını üstlenmesi doğumu izleyen 24 ayda önemli ölçüde tamamlanır. İşte bu 24 ay filogenetik (canlılık tarihinin özetlenmesi) kapsamında düşünülebilir. Daha sonra insan kendisini diğer canlılardan farklı kılan ince beceri, iradeli hareket, hazzın ertelenmesi, konuşma, gülme, şaka yapma gibi özelliklerini geliştirir. Beyin ne en yüksek ağırlığına insan canlısında kavuşmuştur, ne de bedenine oranla en ağır beyin insandadır. Ancak insan beyninin yapısı ve işleyişi ile ilgili bazı özellikler insana onu diğer canlılardan ayıran ve üstün kılan nitelikleri kazandırmıştır. Muhteşem organ Beyin Beyindeki sinir hücresi sayısı çeşitli yazarlara göre 12-16 milyar arasında değişir. İki yarımküre bunların altındaki küçük beyincik ve beyin sapından oluşan bu yapı yaklaşık 13501400 gr. ağırlığındadır. İnsan beynine biricik olma özelliğini veren en önemli nitelik üç milimetre kalınlığındaki girinti ve çıkıntıları kaplayan beyin kabuğudur (korteks). İlk bakışta başardıkları ile uyumsuz bir cesamete sahip olduğu düşünülen bu kabuk, kıvrımları açıldığı zaman iki metre karelik bir alanı kaplar. Beyin insanın sahip olduğu en karmaşık organıdır. Tam gelişmiş halini bulması hem bütün organlardan daha uzun sürer, hem de gelişme biçimi diğer organlardan bütünüyle farklıdır. Her şeyden önce birçok organın temel yapısal gelişmesi anne karnında ve nispeten kısa bir sürede tamamlanır. Daha sonra meydana gelen büyüme ise, organizmanın geliştiği gibi hücre bölünmesi yoluyla gerçekleşir. Beyinde ise işler böyle gelişmez. Beyin hücre sayısı açısından gelişmesini doğumdan çok önce tamamlar. Bu durum büyük ihtimalle bebeklerin doğum öncesi çekilen resimlerinde gördüğümüz başın bedene oranla çok iri olarak gelişmesini açıklamaktadır. Her ne kadar hücre sayısı doğumdan önce tamamlanırsa da, hücrelerdeki yapısal gelişme ve değişme hayat boyu devam eder. Şekil 25'te görüldüğü gibi başın doğumdan önce başlayan ve 25 yaşına kadar davam eden gelişme süresi boyunca bedene olan oranı, anlatılmak istenen fikri doğrular niteliktedir. Zihinsel becerileri ve zekâyı belirleyen esas olarak hücre sayısı değildir. Zihinsel beceri ve zekâyı belirleyen esas faktör hücreler arası bağlantı ikinci aşamasında, doğumdan yaklaşık 10 hafta önceden başlayarak 2 yaşa kadar devam eden dönemde kurulur. Öğrenme soyut bir olay değildir. Dakika ile sınırlı olduğu kabul edilen kısa süreli öğrenme, hücreler arasında bio-fizik bir bağlantının kurulmasıyla, daha uzun süren bir öğrenme de bio-kimyasal bir bağlantının kurulmasıyla gerçekleşir. Kısacası herhangi bir öğrenme olayı hücre yapısında ve hücreler arasında somut bir değişiklikle sağlanır. Bu değişiklik de bir protein sentezi ile gerçekleşir. beyinle gelir. Beynin bu dönemdeki gelişme hızı dakikada 1 miligramdır. Altıncı ayda beyin yetişkin ağırlığının yaklaşık yarısına, 700 grama ulaşır. İki buçuk yaşına gelen çocuk, yetişkin ağırlığının % 75'ine ulaşmış, 1 kg. dolaylarında bir beyne sahiptir. Çocuk 5 yaşına geldiğinde beyin, ağırlığının % 90'ına ulaşmıştır. Bu basamakta artık çocuğun temel zihinsel gelişmesinin esas bölümü tamamlanmıştır. Erken çocukluk döneminin önemini vurgulayan birçok psikolog yaşadıkları dönemde bu bilgilerden yoksundular. Ancak onlar gözlem ve sezgi yoluyla ilk çocukluk döneminin önemine dikkat çekmeye çalışmışlardı. Problemlerin çözümü için önerdikleri yollar tartışmalı bile olsa, bu bilim adamlarının insan hayatının ilk yıllarına verdikleri önemi fazla abartılmış bulmamak gerekir. Beyin gelişmesinin ikinci aşamasında tüm nöronlar (sinir hücreleri) arasında trilyonlarca bağlantının kurulması sırasında temel öğrenme ve alışkanlıklar ve zihinsel gelişme önemli ölçüde tamamlanır. Bir sinir hücresi, prensip olarak beyindeki diğer tüm hücrelerle bağlantı kurabileceği gibi, beyindeki sinir hücrelerinin de hepsi bir sinir hücresi ile bağlantı kurabilir. Yapılan incelemelerde yüzeyinin % 40'ı başka hücrelerden gelen, 2000 dolayında bağlantıyla kaplı sinir hücrelerine rastlanmıştır. İnsan beyninde hücreler arasında bulunan bu bağlantı zenginliğini anlatabilmek için P. Russel, beynin 1 gramının bütün dünyadaki telefon ağına eşit sayıda bağlantı içerdiğini söylemiştir. Temel öğrenme derken kastedilen en başta hayata karşı vaziyet alıştır. Yaşama sevinci, hayata karşı mutlu bir bakış açısına veya bunun tam tersi hayattan zevk almayan depressif (çökkün) bir mizaca sahip oluş, sevginin veya öfkenin dışa vurulması, yemek-yeme ile ilgili temel alışkanlıklar güvenli, çekingen veya saldırgan bir kişiliğin geliştirilmesi hep bu ilk yıllarda, çok kere ebeveyn ve çevrenin çocuğun saydığımız yönlerdeki gelişmesine fazlaca dikkat etmediği dönemlerde esas çizgilerini, temel karakteristiklerini alır. İnsan beynini farklı özelliklerine göre bölümlere ayırarak incelemek mümkündür. Bu bölümlemelerden bir tanesi de beyni fonksiyonel yapısına göre Limbik Sistem ve Neokorteks[22] olarak ikiye ayırmaktadır. Şekil 26'da görüldüğü gibi fare, kedi, maymun ve insan canlısının limbik sistemleri ve neokorteksleri karşılaştırıldığında, canlılık merdiveninde sonradan gelişen neokorteksin nasıl önem kazandığı görülmektedir. Limbik sistem ilkel canlılarda esas olarak koku ile ilgili olduğu sanılan beyin bölgelerinden meydana gelmektedir. Limbik sistem beslenme dürtüsü ve beslenme davranışları ile birinci derecede ilişkilidir. Daha önemlisi beynimizin beyni otonom (kendi kendine çalışan) sinir sistemimizin direktörü gibi sıfatlarla anılan hipotalamus da bu yapı içindedir. Limbik sistem hipotalamus ile birlikte kızgınlık, korku, sevinç gibi emosyonel (duygusal) tepkiler ve motivasyonlar üzerinde etkilidir. Neokorteks heyecan davranışlarını (bunların içinde korku, öfke ve sevinç sayılabilir) süzgeçten geçirir ve bir ölçüde düzenler. Heyecanların irade ile durulamayıp ancak bir dereceye kadar kontrol edilebilmesi, belki de yukarıda anlatıldığı gibi, limbik sistem ile neokorteks arasındaki bağlantının zayıflığı sebebiyle olabilir. Bu bölümü bitirmeden önce, konumuzla yakın ilişkisi sebebiyle limbik sistemin bir özelliğine daha değinmek istiyoruz. Araştırmacılar limbik sistem uyarıldığı zaman art-deşarjların (afterdischarge) uzun süre devam ettiğini ortaya koymuşlardır. Limbik sisteminin bu özelliğinin önemi şuradadır. Bir emosyonel (duygusal) tepki, kendisini başlatan sebep ortadan kalktıktan sonra da devam eder. İnsan kendisini denetleme gücü ve becerisi ölçüsünde duygusal tepkiyi doğuran olay öncesindeki durumuna dönebilir. Olay öncesi durum'un iki yönü vardır. Birincisi dış görünüş ve dışlaşan davranış. Kızgınlık ve korkunun yerini sükûnetin alması gibi. İkincisi de otonom sinir sisteminin verdiği tepkiler. Kan basıncı, kalp vurum sayısı, ter bezi aktivitesinin normale dönmesi gibi. Bazı araştırmacılar eğitim ve öğrenimle bir hayat boyu geliştirilenin kişiliğin cilası olduğunu ileri sürmüşlerdir. Biraz abartılmış gibi görünse de, doğrudan davranışı ve heyecanları düzenlemeye yönelik sistemli bir eğitim veya tedavi uygulanmadığı takdirde insanın anlık (simultan) tepkilerinin hiç azımsanmayacak bir bölümünün ilk kazanılan bilgi, öğrenme, şartlanma kısacası daha önce anlatılan temel kalıplar doğrultusunda olduğu bilinir. Bütün bu bilgiler açısından bakılınca, bazı insanların günlük hayatımızda çok sık işittiğimiz sinirlenmek istemiyorum, ama elimde değil , heyecanlanmak istemiyorum ama elimde değil , yaptığım doğru değil biliyorum ama kendime hâkim olamadım , türünde şikâyetlerinin sebebi ve kaynağını anlamak çok zor olmayacaktır. Bu temel kalıpların davranış düzeyinde sağlığa zarar vermeyecek biçimde yeniden programlaması belki günün birinde hücre hafızası düzeyinde bir değişim sağlanmasını mümkün kılacaktır. Streste Fizyolojik Mekanizmalar Hans Selye'nin Nature (Tabiat) dergisine Editöre mektup köşesine yolladığı mektuba konu olan deneyin üzerinden 50 yıla yakın bir süre geçmiştir. Yazının başlığı Farklı ağrılı ajanlarla meydana gelen bir sendrom[24] du. Bu yazının yayınlandığı günden bu yana Uluslararası Stres Enstitüsü nde, bugün stres kavramı olarak bilinen konunun çeşitli cepheleri ile ilgili 200.000'den fazla yayın toplanmıştır. Bu yayınlar sadece patoloji, biyokimya gibi tıpla ilgili konularda olmayıp, çok önemli ölçüde davranış bilimleri ve felsefeyi de kapsamaktadır. 1936 yılında çeşitli hayvanlar üzerinde yapılan deneysel çalışmalar enfeksiyon, zehirlenme (intoksikasyon), darbe (travma), sinir gerginliği, sıcak, soğuk, kas yorgunluğu ve röntgen ışını gibi farklı faktörlere organizmanın aynı biçimde tepki verdiğini ortaya koymuştur. Organizmayı tehdit eden bütün bu ajanların hepsinin etki mekanizması birbirinden oldukça farklı olmasına karşılık, canlıda meydana gelen tek ortak özellik bir stres durumudur. Bu stres durumunda rol alan fizyolojik yapılar ve sistemler nelerdir. Organizmanın herhangi bir istek karşısında ortaya çıkarttığı özelleşmemiş (nonspecific) tepki nedir. Stresin sonuçlarının hayatımızın her cephesinde kendini göstermesinin sebebi, stresin çok temel ve değişmez bir mekanizmaya bağlı biyokimyasal maddeler aracılığı ile, anatomik yapılar üzerinde çalışan fizyolojik bir tepki olmasıdır. Strese sebep olan uyaranı taşıyan sinirler bu uyaranı esas olarak hipotalamus a getirirler. Hipotalamus, özelleşmemiş stres tepkisinin hormonlarla ilgili yönüne ve otonom sinir sistemine kumanda eden yapıdır. Yazıda adı geçen anatomik yapıları Şekil 27'de görmek mümkündür. Stres tepkisi ile ilgili mekanizmada rol alan beyin yapıları ile ilgili genel bilgi verilmektedir. Çağrışım korteksi Çağrışım korteksi, beyin kabuğunun akıl yürütme, yargılama, hafıza vb. gibi yüksek zihinsel faaliyetini düzenler. Çağrışım korteksinin en önündeki bölge (prefrontal alan) kendisine gelen uyaranları ya doğrudan veya talamus aracılığı ile hipotalamusa gönderir. Son zamanlarda yapılan çalışmalar çağrışım korteksinden limbik sisteme de mesaj gidebileceğini düşündürmektedir. İşte bu sebeple yüksek zihinsel faaliyet özelleşmemiş stres tepkisinin doğmasına sebep olabilmektedir. Hissi korteks Sensoryel korteks kendisine gelen sinirsel uyarıları çağrışım korteksine taşır. Hissi korteksten uyaranların doğrudan hipotalamusa da gittiğini düşündüren bilgiler vardır. Talamusla olan mesaj getirici ve götürücü bağlar en azından hissi fonksiyonların gerçekleşmesine yardımcı olur. Limbik sistem Limbik sistem, bedenin iç dengesinin (homeostasis) sağlanması açısından çok önemli bir yapıdır. Limbik sistem, çok sayıdaki otonom ve hormon etkilerini kontrol ettiği ve düzenlediği için iç organların beyni (visceral brain) adıyla da anılır. Limbik sistem kuvvetli duyguların ve yemekiçmek gibi birinci derecedeki dürtülerin düzenlendiği yerdir. Limbik sistem aynı zamanda bedenle ve koku duyumu ile ilgili uyaranların iç organlardan gelen uyaranlarla üst düzeyde bütünleşmesini (high level integration) sağlar. Bu sebeple de büyük bir ihtimalle uyanıklığa ve dikkatliliğe katkısı vardır. Limbik sistemden hipotalamusa mesajlar gider, ayrıca talamusla da mesaj getiren mesaj götüren bağlantıları bulunmaktadır. Talamus Bu yapı çekirdeklerin birçok çekirdek içerir. Bu uyanıklığı sağlayanı çıkıcı retiküler aktive edici sistem[25] den kaynağını alır. Talamustaki çekirdeklerden bazıları iç organlara giden, hormonal ve duygusal davranış mekanizmalarının kontrolüne katkıda bulunurlar. Bu çekirdekler aynı zamanda hipotalamusla işbirliği içinde otonom sistemin kontrolünde ve tabii ki, homeostatik (iç denge) dengenin sağlanmasında rol alırlar. Talamustaki bazı çekirdekler sindirim sistemini ve sindirim faaliyetinde rol alan salgı bezlerinin çalışmasını düzenler, bazıları ağrı duyumunun algılanması ve iletilmesinden sorumludur. Talamus özellikle iç organlarla, koku duyumu ile ve bedenle ilgili bilgilerin toplandığı ve yorumlandığı çok karmaşık bir merkezdir. Ağsı yapı Beyin sapının ortasında yer alan uzun yapı birçok otonom fonksiyonun ve hormonal mekanizmanın kontrolüne katkıda bulunur. Bunlar arasında kalp faaliyeti, damarların daralması ve genişletilmesi, sindirimle ilgili faaliyetler ve solunum sisteminin faaliyetleri sayılabilir. Bu yapı aynı zamanda duyguların gelişimine ve beden sıcaklığının düzenlenmesine de yardımcı olur ve uyanıklığın sağlanmasından esas olarak sorumlu olan yapıdır. Stres teorilerinde otonom faaliyetlerin kontrolü ve gevşeme cevabının geliştirilmesinde önemli rol oynar. Ağsı yapıya beyin korteksinden, beyincikten, limbik sistemden, talamustan ve hipotalamustan mesaj getirici bağlantılar vardır. Hipotalamus Sayısız çekirdekten meydana gelen hipotalamus, hemen hemen organizmanın bütün sistemlerinin işleyişinden sorumludur. Bu fonksiyonların birçoğu homeostasis'in (iç denge) sürdürülmesi ve strese karşı verilen tepkide büyük önem taşır. Hipotalamus çok önemli bir karmaşık ve bütünleme (haber toplanma) ve yorum merkezidir. Bu merkezde, hem sinir sisteminin birçok yerinden, hem de iç ve dış kaynaklardan gelen bilgiler toplanır ve yorumlanır. Böyle bir bütünleme ve yorumun sebeplerinden biri bu faaliyetler sırasında iç dengenin korunmasını sağlayacak enerji düzenlemelerinin yapılmasıdır. Hipotalamus ayrıca otonom sinir, hormon sistem ve bedensel sinir sistemlerinin faaliyetlerini düzenler. Hipotalamus, hem beynin bütün bölgelerinden bilgi alan ve