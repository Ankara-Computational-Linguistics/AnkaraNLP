geleneksel İnyupik Eskimo taşıtları ikişer tip kayık sınıfı deniz taşıtı (büyük, geniş ve üstü açık "umiaq" ile küçük, dar ve üstü kapalı "qayaq") ile kızak sınıfı kara taşıtlarından (yanları kaburgalı "qilġich" ile kaburgasız "uniat") oluşur. Kayağın iskelet çerçevesi çokparçalı olup dağlardan sel sularıyla sürüklenip sahile vuran kuru ağaç parçalarından yapılır ve sakallı fok derisiyle kaplanır. İskelet çerçevesinin deriyle yapışması için fok derisinden kayışlarla birlikte ateşle ısıtılır. Fok ya da karibu yağıyla birleşme noktaları sugeçirmez kılınır. Kayağın iskelet çerçevelerinin yapım ve montajı erkeklerce, sinir ipliğiyle sugeçirmez dikiş uygulayarak derileri dikme işi de kadınlarca yapılır. Geçmişte King Adasında hayatta kalmanın koşulsuz gereği olarak genç yaşlı bütün avcı erkeklerin kendi kayağı vardı ve kayak malzemesini aktif avcılar getirir, yapım işini de yalnızca avlanmayı bırakan yaşlı erkekler üstlenir ve kayak sahibinin ölçülerine uygun olarak boy, kilo, kol uzunluğu, dirsekten parmak uçlarına kadarki uzunluk, parmak ucundan diğer parmak ucuna kadarki uzunluk gibi ölçülere ve taşıyacağı zıpkın gibi silahlara göre ölçüp biçer yapardı. Kayağın, baş ve kıç şekline göre önemli varyasyonları olan değişik bölgesel stilleri vardır. Bunlardan Norton Sound stili kayaklar hafif kalkık başlı olup kıç tarafında yiv benzeri bir çıkıntı bulunur. Norton Sound bölgesindeki Eskimolar (İnyupikler ve Yupikler) qayaq ile sakallı fok, sukuşu ve beyaz balina avlarlar. Kayak güvertesinde fok derisinden kayışlar altında dart, zıpkın, mızrak, kayık kancası gibi av malzemeleriyle yedek kürekler bulundurulur. Kayak içindeki kapalı bölümde fildişi, kemik ya da boynuzdan yapılma mızrak uçları bulunur. Şişirilmiş fok derisi şamandıra da kayık dışında taşınan araçlardandır. Kayak içinde kayıkçının oturağı için ottan örme paspas ya da yolluk ("aġupiutaq") ya da eski bir elbise bulunur. Kayakçı yağışlı ve sert havalarda kendini korumak için fok bağırsağından yapılan sugeçirmez yağmurluk parkası giyerler ve alt kısmı kayak kokpiti (kayakçının oturduğu ortadaki yuvarlak açık alan) içinde bulunur ve böylece kayak devrilip suya yatsa bile tekrar döndürüldüğünde kokpit içine su girmez. Bazen gözleri güneşten korumak için tahtadan yapılan üstü açık siperlik başa takılır. Qayaq kullanılmadığı zaman sudan çıkarılır ve köpeklerin ısırığından korumak için karada yüksek çıtalar üzerinde sergilenir ve kurumaması için derisi yağlanır. Norton Sound bölgesinde ölen avcının kayak iskeleti mezarına konur. Umiaq'lar tahta iskeleti sakallı fok ya da mors derisiyle kaplanan büyük fakat hafif kayıklardır. 10.7 m (35 fit) uzunluğunda olup balina ve mors avında kullanılır. Gövdesi su altındaki balina gibi canlıları ürkütmez. Umiaq içerisinde mürettebat ile birlikte av için gerekli şamandıra, fırlatıcılı zıpkın gibi malzemeler de bulunur. Umiaq'ın kıç tarafına yerleştirilen ve kayığı yönlendiren dümencinin oturduğu koltuğa "iktuġaq" adı verilir. Umiaq sahibine ve balina avını bu kayıktan yöneten kişiye «umiaq'lı» (< "-lik" «-li/-lı») anlamına "umialik" denir ve toplumda lider pozisyonundadır. King Adası İnyupiklerinin gözde avı mors olup avı kıyıda ya da denizdeki buz üzerinde eskiden geleneksel olarak qayaq adı verilen üstü kapalı kayıkla zıpkın ve mızrak kullanarak yapılır ve "umiak" adı verilen geniş büyük kayıklarla taşınırdı. Büyük kızaklarla gidilemeyen yerlerde "ikamġaq" adlı küçük kızak kullanılır ve bununla fok ve benzeri av ve eşya taşınır. Nunamiutlar "napulgit uniat" adı verilen eski stil bükme kızak kullanır. Kayık tipi deniz taşıtlarını karadan taşımak için kızaklardan yararlanılır. Qayaq taşınan kızağa "qayyirautit", Umiaq taşınan kızağa da "umiirautit" [çoğul] "umiiraun" [tekil] ya da "qamutit" adı verilir. Umiaq çekme kızakları fildişinden yapılır, zira fildişi kar ve buz üzerinde çok kaygan olduğu için fazla zahmet çekmeden hızlı ulaşım sağlar. Geleneksel kızak çekim hayvanı olarak daha çok köpek kullanılırken, sınırlı sayıdaki kimi yörelerde ise rengeyiği kullanılır. Point Hope gibi yörelerde yarı evcil rengeyiklerinin ("unirraun") çektiği kızaklarda ("unirrat") özel dizginler ("qauġutik") kullanılır. Günümüzde ise daha çok kar motosikletleriyle çekilmektedir. Çekimsiz kızaklar da yaygındır. Kobuk İnyupikleri kar derinliğinin yüksek olduğu ağaçlık alanlarda kullandıkları "uniqqat" adı verilen toboggan tipinde kızakları Atabask dillerini konuşan Kızılderililerden (Alaska Atabaskları) öğrenmişlerdir. Bu ad ("uniqqat") içbölgedeki Nunamiut kabilesinde "avcıları buz üzerinde çeken kızak" olarak kullanılır. Yokuş aşağı kaymak için "sisuqhaaġutik" adlı kızak kullanılır. Çocukların kaymak için kullandığı kızağa "uniaqhaurat" adı verilir. Küçük el kızaklarına ise "qamugaurat" denir. Kızak kaydırakları ("sled runner") olarak kimi bölgelerde balina çene kemiğinden yapılan "aglu" kullanılır. Metal kaydıraklı kızaklara "saviḷgit" adı verilir. Kızak tentesine ("sled bag") "aquġun" ya da "itqirvik" denir. Kızak çapası olarak "niksikpak", freni için "akititaun" kullanılır. Kızak tutamağına "kaimġuaġvik, kiamġuaġvik", dikey kaburgalara "naparuq" ya da "kaivḷuun, kiavḷuun", bükük ön kısmına "asiġñiq", kaburgalı kızakların yuvarlak olan ön kısmına ise "apuġiitkutaq" adı verilir. Rus Amerikası döneminde ABD'nin Ruslarla birlikte idare ettiği Alaska'yı 1867 yılında Rus İmparatorluğundan satın almasından bu yana 100 yıldır çözülemeyen yerlilerinin (Eskimo ve Kızılderililerin) toprak taleplerini çözmek üzere ABD Kongresinde 18 Aralık 1971 tarihinde başkan Richard Nixon tarafından imzalanarak yürülüğe giren ve ABD tarihinin en büyük toprak talebini karşılayan yasa olan Alaska Yerli Talepleri Çözümleme Yasası (ANCSA, "Alaska Native Claims Settlement Act") gereğince kurulan 13 yerli bölge şirketinden 3 tanesi İnyupiklere aittir ve bu bölge şirketleri de yerli köy şirketlerine ayrılır. Köy şirketleri topraklarının yüzey hakkına sahiptir, fakat bölge şirketleri hem köy şirketlerinin hakkına hem de toprakların yeraltı hakkına sahiptir. Parka olarak çeşit çoktur. Geleneksel parka olarak içi kürklü olan kazak ("pullover") tipli "atigi" denen parkadır ve yakası yele gibi kabarık kürkten yapılır. Atigilerin içi daha çok rengeyiği ya da tavşan postundan imal edilir ve yakası ("isiġvik" ya da "siġvik") da tilki, kurt ya da Kutup porsuğu postundan kabarık yele biçimlidir. Parkalar daha çok başlıklı ("nasaq") yapılır. Kanada İnuitlerinin stilinde şapkası uzun parkalara "nasaqpalik" denir. Başlıklı kürk parka gömleği ("atikłuk"; İngilizce "snowshirt") "atigi" denen parkanın üstüne giyilir ve günümüzde daha çok kumaştan imal edilir. Avcıların beyaz parka gömleği ("qatiġniñ") de "atikłuk" türüdür ve kar üzerinde kamuflaj olarak kullanıldığı gibi, kilise yaşlılarının da elbisesidir. Kadınların kullandığı "atikłuk" erkeklerinkinden faklı olarak etekli ve sivri başlıklıdır. Atikluklar parka üstünden giyildiği için parka eskimeden eskirler ve yenileriyle değiştirilirler. Parka stili elbise ya da gömlekler ("atikłuuraq"), fok derisinden parka ("natchiġruaq"), yeni doğmuş ren geyiği yavrusunun derisinden yapılan parka ("nuġġayuat"), ren geyiklerinin kışlık derisinden yapılan ağır kürk parka ("qusuŋŋaaġruk"), alt kenarı beyaz deriyle kaplı parka ("akuqtuaġutilik") da kullanılır. Sırtında bebek taşıma cebi olan "amaaġun" ya da "amaunnaq" (Kanada İnuitlerinde "amauti") denilen parka çocuklu kadınlarca makbuldür. Nunamiutlar "mitiġruat" ("mitiġiruat" ya da "mitiġruit") denilen parkayı kuş derisinden, "atigiġruaq" denilen parkayı ise pufla kazının derisinden yaparlar. Parkalarda astar olarak sugeçirmez balık derisi ("qayułuk") bile kullanılır. Parka biçimli yağmurluk ("siḷaŋŋaaq") fok bağırsağından yapılır. İnyupik kadın parkaları "kuyruksuz" olurlar. Bu yönüyle Kanada'daki İnuitlerden ayrılırlar. Kanada İnuit kadınlarının giydiği "pamiulik" (harfiyen: 'kuyruklu') adlı parkadan dolayı İnyupikçede Kanada İnuitlerine "Pamiuligaaluk" adı da verilmektedir. Beyazların giyiminden aktarılan ceket ("quppiġaaq") İnyupiklerin geleneksel olmayan giyeceğidir. Pantolon olarak "kamikłuuk" kullanılır. Parkaların eteğinin uzunluğundan ve de çizmelerin koncunun yüksekliğinden pantolonlar genelde dikkat çekmezler. Ayakkabı olarak daha çok bot ya da çizme kullanılır. Yerli stilde yapılmış botlar "kamik" adıyla anılır. Bu ad aynı zamanda İnyupikçede ayakkabının genel adı olarak da kullanılır. Tüysüz fok derisinden yapılan su geçirmez uzun konçlu çizme ("qaqłik" ya da "iqaqłik"), fok derisinden yapılan sert tabanlı uzun konçlu çizme ("ugruligaak" ya da "ugrullak"), ren geyiği derisinden yapılan içi kürklü su geçirmez uzun konçlu çizme ("ulitchuiḷaq"), ren geyiğinin yazlık derisinin bacak kısmından yapılan beyaz çizgili uzun konçlu kadın çizmesinin ("sivuġaligaak") dip kısmında "aquptitak" denen rengeyiğinin bir çift ayağından kısa bir bot eklidir. Tabanı ren geyiği kürküyle kaplı bot ("tuttuligaak" ya da "tuttullak") rengeyiğinin bacak derisinin tersyüz edilmesiyle yapılır. Beyazların stiliyle yapılmış botlar ("ukiuqsiutik") da kullanılır. İnyupikler "tagluk" denen uzun kar ayakkabılarını tundaradaki çalılık alanlarda yumuşuk karda kullanırken, "puyyugiak" denen kısa kar ayakkabıları daha çok kaba deniz buzu üzerinde yürümek içindir. Eskimolar kar ayakkabılarını yörelerindeki malzemeyi kullanarak yaparlar. Kuzey Alaska İnyupikleri Grönland balinasının balina çubuğu denen çok uzun esnek lifli dişlerini kullanır. Kuzeybatı Alaskadaki Malimiut İnyupikleri ise ise söğüt dallarından yaparlar. Çerçevesi (kasnağı) ladin ya da melez ağacı daha yeşil taze iken bükülerek yapılır ve rengeyiği ya da fokun derisinden kayışlarla örülür. Topuk ve burun kısımları rengeyiğinin sinir ipliğiyle çok sarmalanır. Eldiven olarak tek parmaklı ("aitqan, aatqan" ya da "aaqqan") ya da beş parmaklı ("argaaq") eldivenler kullanılır. Dirseklere kadar uzanan tek parmaklı kolçaklı eldiven ("aiqpak") de vardır. Şapka olarak "nasautaq" kullanılır. Kar gözlüğü ("illuksiutik", "yuġluqtaak", "yukłuktaak", "lugluktaak" kemik ya da rengeyiğinin toynağından yapılır. Siperlikli kar gözlükleri de görülür. Norton Sound yöresindeki Qawiaraq İnyupikleri ayrıca Dall yaban koyununun toynağını sıcak suda yumuşatarak biçim verirler ve her iki toynağı ticari boncuklarla süslü tendonlarla birbirine bağlarlar. North Slope İnyupikleri de sonradan boncuk kullanmışlardır ve bombeli yaparak siperlik görevi de yüklemişlerdir. Tahta kar gözlükleri dondurucu değildir ve çok rahattır. Takılar içinde en dikkat çekeni "dudak küpesi" adı da verilen labret ("tuutaq" ya da "aŋmaluaq") olup hem erkeklerde hem de kadınlarda görülür. Arkeolojik araştırmalara göre İnyupik bölgesinde bulunan en eski labret 3200 yıllıktır. Kulak küpesi ("imigluktuq") ve yüzük ("qitiqłiaġun") de kullanılır. Bilezikler ("tayaġun" ya da "tayaq" sg "tayyat" pl) büyük ("taliġaq") de olabilir. Yüzük ya da bileziklerde taş ya da benzeri madde ("aakupak") bulunabilir. İnyupiklerde dövme ("kakiñiq") diğer Alaska Eskimolarında olduğu gibi yaygın bir uygulamadır. Kabileye göre değişkenlik gösteren dövmeler, bu farklılıklara göre kabilelerin belirlenmesinde bir ayıraç olarak da kullanılır. Dövmeler, umialik denilen balina avcılığı kaptanlarında ağzın köşesinde ("iqiġun"), kadınlarda çenede ("tavluġun" ve "avalliik"), alında ("qauġun"), yüzde ufacık (tekil "tupi, tupik", çoğul "tupit") ya da vücudun herhangi uygun bir bölümünde olabilir. Takı ve dövmeler yaşa ve cinsiyete bağlı olarak da değişkenlik gösterir. Alaska yerli sanatı içinde Yupikler ve İnyupikler, balık derisi, kuş derisi ya da fok bağırsağı gibi oldukça farklı malzemeden yaptıkları çoğu kullanımlık ürünlerle bilinirler. Ürünler arasında ok, yay, zıpkın, şamandıra, deri kazıyıcı, yağ sökücü, kaşık, halat, kemer ve diğer giyim aksesuarları sayılabilir. Bunlar, balık derisi, rengeyiği derisi, kutup ayısı derisi, balina çubuğu ve morsun ya da mamutun ("kiligivak, kiḷigvak") fildişinden yapılır. Maskeler törenlerde kullanılmak üzere yapılır ve dekoratif değildir. Avcılar için ufak çocuk biçiminde muska heykelcikler yapılır. Nesneler genellikle kömürle boyanır ve balık yağı ile verniklenir. Ayakkabı ve parkalar kadınlar tarafından yapılır ve bu sanata "deri-dikiş" ("skin-sewing") adı verilir. Eskimo maskeleri ("Kiiñaġuq" ya da "Kigiñaŋŋuaq", King Adası şivesinde "kiinauq" (< "kiiñaq" 'surat' + "-ġuq"), temsil ettikleri ruhlara dönüşüm için en pratik araçtır. "Eski şamanların maskelere ihtiyacı yoktu; çünkü onlar kendileri maskede ifade edilen ruha bizzat dönüşebiliyordu". Şamanizmin yıkılmasından sonra maskelerin kullanım yeri öncelikle danslardır ve maskenin temsil ettiği doğaüstü kimliğe bürünme belirgin değildir. Maskeler törenlerde kullanılmak üzere yapılır ve dekoratif değildir. "Kivgiq" bayramında giyilen maskeler dalgıç kuşu derisinden ya da kuzgun başından oluşur. Dalgıç kuşlarının eti yense de daha çok maske yapımı için avlanılır. Balina avcısı İnyupiklerin maskeli bayramları vardır ve bu bayramlarda maskeler kullanılır. Fakat, 20. yüzyılın başlarında Hristiyan misyonerlerin baskısıyla bu maskele törenler yapılmaz olmuştur. King Adası dansçıları Mors Dansı ("Walrus Dance"), Kurt Dansı ("Wolf Dance", Kutup Ayısı Dansı ("Polar Bear Dance") gibi dansları maske kullanarak qargi içinde yapardı. Seward Yarımadasındaki Kauwerak (Qawiaraq) şamanları maske yapımında sahile vuran kuru ağaç kütüklerini kullanır. Boya olarak da kızılağaç kabuğundan elde edilen kırmızı ile söğüt ağacından elde edilen siyah renk kullanılır. Nunamiutlarda rengeyiği derisinden ve postundan yapılan maskeler Noel zamanı kutlamaları neşelendirmek amacıyla 1950 lerde Bob Ahgook, Justus Mekiana ve Zaccharias Hugo tarafından yapılmaya başlanmış ve zamanla bir gelenek hâline dönüşmüştür. Bütünüyle deri ilk maskeyi 1951 yılında Bob Ahgook ile Zaccharias Hugo yapmıştır. Ahşap kalıplı deri maskeleri ise 1956 yılında Justus Mekiana yapmış ve bu maske yapımında bir dönüm noktası olmuştur. Deriler demlenmiş çayla kahverengi tonda renge boyanırlar. 1960 ların ortalarında Anaktuvuk Pass köyünde çoğu yetişkin için önemli kazanç kaynağı hâline gelmiştir. Bugün bu gelenek sürdürülmekte ve teşvik edilmektedir. Fildişi oymacılığı : King Adası İnyupiklerinin gözde avı Pasifik morsu (aiviq, "Odobenus rosmarus divergens") olup avı kıyıda ya da denizdeki buz üzerinde eskiden geleneksel olarak zıpkın ve mızrak kullanarak yapılır ve umiak adı verilen geniş büyük kayıklarla taşınır. Morsun 1 metreye ulaşabilen iki köpek dişi (fildişi) Eskimo coğrafyasındaki en değerli malzemelerin başında gelir ve çok amaçlı olarak kullanılır. Bunlardan en çok bilineni oymacılıktır ve İnyupik mors fildişi oymacılık ürünleri British Museum gibi değişik müzelerde sergilenmektedir. İnyupik fildişi oymacılığı sanatsal olduğu kadar ayrıca geçim sağlayıcı bir uğraştır. Alaska'da Nome Altına Hücumundan sonra en popüler uğraş fildişi oymacılığı 1900 lerden sonra revaçta olmuş ve oymacıların sayısı artmıştır. Tahta oymacılığı : İnyupik coğrafyasında büyük ağaçlar çok azdır ve tahta oymacılığı için daha çok içbölgedeki Kızılderili topraklarından sel suyuna kapılan kütüklerin sahile vuranları kullanılır. Tahtadan biblolar ya da tören maskeleri ("kiiñaġuq" ya da "kigiñaŋŋuaq") yapılır. Balina çubuğu ("suqqaq, qupitalik, savigaaq") işlemeciliği ve bundan sepet ("aguummak, aguummaq") örümü, deri işçiliği ve otlardan sepet yapımı diğer elsanatları arasında yer alır. Balina çubuklu sepet ilk önce turistik amaçlı olarak 1914-1918 yılları arasında üretilmiş olup zamanla farklı stiller geliştirilmiştir. Önceleri erkeklerce yapılan sepetçilik 1970 lerden beri daha çok kadınlarca yapılmaktadır. Point Hope yöresinde sepetlerde tutamak olarak St. Lawrence Adasındaki Sibirya Yupikleri ya da King Adası İnyupiklerinin yaptığı fildişi oyma heykelcikler kullanılır. İnyupik oyuncak bebekleri ("iñuŋŋuaq" ya da "iñuŋŋuuraq") daha kaba oyulmuş olup ağızları da küçük ve düzken, Yupik bebeklerinde hilal kaşların aynadaki tersidir. İnyupik bebekleri gerçek insanlar gibi kürklüdür. İngiliz donanma gemisi HMS Blossom 1826-1827 yıllarında Kotzebue Sound körfezinde demir atmış ve yöredeki araç gereç ve giyecek gibi İnyupik etnografik eserlerini yanlarında Avrupa'dan getirdikleri demir, boncuk ve su ısıtıcıları karşılığında değiş tokuş yapıp toplamış ve Büyük Britanya'ya getirmiştir. Bugün bu eserler üç müzede, İngiltere'de Londra'da British Museum, Oxford'da Pitt Rivers Museum ve İskoçya'da Edinburgh'da National Museums Scotland sergilenmektedir. Beyazların yiyecekleri ("Taniktaq") ile karşılaşmadan önce İnyupikler kendi yiyeceklerini ("Iñupiaqtaq") iklim ve coğrafi koşullara göre şekillendirmişlerdi. En temel besin maddesi et ("niqipiaq" 'gerçek yiyecek' > "niqi" 'yiyecek' + "-piaq" 'gerçek') olup, bunu ateşsizliğin çaresizliğiyle değişik yöntemlerle yenebilir kılmışlardır. Ana besin maddesi deniz memelilerinden (balina ve fok, mors) ya da kara memelilerinden (ren geyiği) elde edilir. Kısa süren yaz aylarında böğürtlensi ufak zemin meyveleri C vitamini alımında önemlidir. Eskimo mutfağı büyük ölçüde balık ve deniz memelileri etlerinin bir süre fermente edilmesiyle çiğ olarak tüketilen besinlere dayandığından botulizm Eskimo sağlığında besin kökenli tehlikelerin başında gelir. Alaska'da 1985 yılından beri botulizm vakalarında sürekli bir artış yaşanmaktadır ve ABD'de diğer eyaletlerdeki vakalardan daha fazladır. Et ihtiyacının karşılandığı hayvanlar içinde ilk sırayı balina (özellikle de Grönland balinası) alır. Balinanın yağlı deri altı katmanıyla birlikte derisi (maktak) en gözde olan kısmıdır ve çiğ olarak tüketilir. Balinanın kalbi (yüreği), böbreği ve dili haşlanarak tüketilir. Yemeklik yağın büyük bir kısmı balinadan sağlanır. Rengeyiği eti bile balina yağında pişirilir. Balina eti 5-6 gün dinlendirildiğinde tadı daha güzel ve yiyimli olur. İkinci sırayı fok türleri (özellikle de sakallı fok, "ugruk") alır. Fokların kalbi, karaciğeri ve kısa kaburgaları en çok tercih edilen kısımlarıdır. Eti tuzlu suda haşlanarak ya da pişirilerek tüketilir. Eskiden haşlama için deniz suyu kullanılırdı. Karaciğeri kızartılarak tüketilir. Eti kurutulur ve daha sonra bu kurutulmuş et fok yağına batırılarak yenir. Fok etleri ayrıca toprağa gömülerek bir süre fermente edildikten sonra tüketilir. Bağırsakları da balina yağıyla birlikte çiğ yenir. Beyni kafasıyla birlikte haşlandıktan sonra tüketilir. Gözleri yenir. Midesi yenebilir, bazen de kurutularak yağdanlık olarak kullanılır. Fokların dalak, akciğer gibi diğer organları köpek maması olarak tüketilir. Üçüncü sırayı mors alır. Morsun kalbi, karaciğeri ve kaburgaları yenir. Beyni çiğ olarak tüketilir. Karkasın büyük bir kısmı köpek maması olarak değerlendirilir. Omuz ve yüzgeç etleri derisiyle birlikte fermente edildikten sonra haşlanarak tüketilir. Böbrekleri de değerli bir yiyecektir. Diğer deniz memelilerine göre daha sert olan mors eti balina ve fok eti gibi kesinlikle dondurularak yenmez. Dördüncü sırayı beyaz balina alır. Grönland balinası gibi tüketilir. Eti haşlanır. Beşinci sırayı rengeyiği alır. Yağ bakımından fakirdir. Bacaklarındaki kemik iliği yenir. Kemik ve etinden çorba yapılır. Eti daha çok "akutaq" yapımında değerlendirilir. Dışkısı yakıt olarak kullanıldığı gibi köpek maması olarak da değerlendirilir ve hatta insanlarca kıtlık gibi acil durumlarda yağ ile karıştırılıp yenir. Altıncı sırayı kurt, tilki ve ayı alır. Kurt ile kızıl tilki ve kutup tilkisi eti çok sevilir ve haşlanarak tüketilir. Kutup ayısı ile boz ayı çiğ ya da haşlanarak yenir. Kutup ayısının karaciğeri kesinlikle yenmez ve "zehirli" olarak kabul edilir ve sakınılır. Yedinci sırayı köpekler alır. Daha çok içbölge İnyupikleri ("Nunamiut") tarafından yiyecek ve giyecek olarak kullanılır. Özellikle erginleşmemiş yavruları haşlanarak tüketilir. Sekizinci sırayı sığın geyiği alır. Bütünüyle gıda olarak görülür. Boynuzları da değerli malzemedir. Dokuzuncu sırayı tavşan alır. Tuzaklanarak tutulur ve eti yenir, postu giyecek malzemesi olarak değerlendirilir. Eskiden Arktika gelengisi de bunun gibi kullanılırdı. Her ikisi de postu soyulduktan sonra haşlanarak tüketilir. Postları için avlanan gelincik, kakım, kutup porsuğu ("Gulo gulo"), lemming gibi ufak hayvanların etleri yenmez. Onuncu sırayı kuşlar alır. Kazlar tüyleri yolunmadan birlikte kızartılır. Günümüzde tüyleri şilte ve yastık içi malzemesi olarak kullanılmaktadır. Taze olarak tüketilebildiği gibi kurutularak ya da dondurularak da saklanır. Tavuksulardan kuş türleri yağda kızertılır ya da çorba yapılır. Bir çorba için iki ya da üç ördek kullanılır. Kar keklikleri ("Lagopus lagopus" ve "muta") aynı şekilde kullanılır. Kar baykuşundan elde edilen yağ önceleri yemeklik için kullanılıyordu. Eti de yendiği gibi kanatları da süpürge olarak kullanılır. Dalgıç kuşları daha çok maske yapımı için avlansa da etleri de yenir. Yağmurluk olarak kullanılan parkalar martı ve ördeklerin derisinden yapılır. On birinci ve son sırayı balıklar alır. Daha çok iç bölge İnyupiklerinde yiyecek olarak kullanılır. Balıkların çoğu dondurularak ya da kurutularak çiğ tüketilir. Maktak: Çiğ olarak yenen yağlı deri altı katmanıyla birlikte balina derisi. Çiğ olarak yenmesi derideki vitaminlerin alımı için gereklidir, zira İnyupik coğrafyasında meyve (o da kiraz çekirdeği kadar ufak üzümsü meyveler) ender bulunur. Pişirildiğinde Uunaalik adını alır. Quaq (Diğer Eskimo dillerinde: Doğu Kanada İnuitçesi ᖁᐊᖅ "quaq"; Kingarmiut İnuitçesi "xuaq"; Labrador İnuitçesi "Kuak"; Grönland İnuitçesi "quaq"): Çiğ olarak dondurulmuş et ya da balık. Quaq, avcıların tipik kahvaltısıdır. Kuuvaŋmiut kabilesinden İnyupiklerde esas olarak rengeyiği etinin dondurulmasıyla yapılır ve çiğ yenir. Barrow yöresinde Grönland balinasından yapılır. Uiḷaq: Kurutulmuş et. Mikigaq: Kanda fermente edilmiş balina eti, dil ve maktak'ın miksere çekilmesiyle yapılır. Igamaaqłuk: Fok yağında kızartılan yarı kurutulmuş et. Igaapiaq: Haşlama et. Puiñiq: toz haline getirilen rengeyiği kemiklerinden elde edilen kemik yağı. Yapımı oldukça zahmetlidir ve Nunamiut İnyupiklerinde görülür. Rengeyiğinin yılda iki sefer ilkbahar ve sonbahardaki göçlerinde yapılır. İşlenmiş kemik yağı ("kaukkam puiñġa") rengeyiği midesinden yapılan saklama kaplarında muhafaz edilir. Akutaq: Erimiş ren geyiği yağı ile ince kıyılmış ren geyiği etinden bulamaç gibi hazırlanıp bir tepsiye dökülüp çiğ yenir. Mevsimine göre malzeme değişkenlik gösterebilir ve de eklenebilir. Bunlar içinde en makbulü, böğürtlensi ya da üzümsü meyvelerin de dahil edilmesidir. İngilizcede Eskimolar söz konusu olduğunda "Eskimo dondurması" ("Eskimo ice cream") ya da Kızılderililer söz konusu olduğunda da "Kızılderili dondurması" ("Indian ice cream") denen Akutaq, Türkçedeki külahlı "dondurma" kavramıyla uyuşmaz. "Hedysarum alpinum" kÃ¶klerini diyet lifi olarak yerler İnyupik sineması ("Qiñiqsitaat") henüz kurulum aşamasındadır. Sikumi («buz üzerinde») : İnyupikçe seslendirilen kısa metrajlı filmdir. İnyupik film yapımcısı Andrew Okpeaha MacLean tarafından yazılıp yönetilen filmin yıldızı Brad Weyiouanna'dır. 2008 Sundance festivalinde ödül kazanmıştır. Alaska Eskimoları Kanada İnuitlerinden daha uzun boylu ve çok simetrik halktır. Erkeklerin boyu yaklaşık 158 sm dir ve Kanada İnuitlerinden 10 cm daha uzundur. Alaska Eskimo kadınlarının boyu (ortalama 158 cm) Kanada'dakilere göre daha uzun ve ince olup yüz genişliği de oldukça azdır. Büyük boylu Eskimolar genellikle Alaska'nın kuzeyinde görülür. Eskimoların çenesi son derece ağır ve güçlü olmasına rağmen dişleri alışıldık büyüklükte değildir. İnyupiklerin %12'sinde omurgada 24 yerine 25 omur bulunur. Bu yüzden lordoz ("lordosis") ve sırt ağrısı sık görülebilir. "Torus protuberance" lar bütün Alaska Yerlilerinde uzundur ve %50'sinde görülebilir. İnyupiklerde uzun kemikler Beyazlara göre daha az yoğundur. Deri rengi açık kahverengidir. Saçlar siyah, gözler koyu renktedir. Elmacık kemikleri çıkıktır. İnyupikler için bilinen en yıkıcı olay «büyük ölüm» ("greath death") olarak nitelenen ve 1910 ile 1930 yılları arasında Avrupalı ve Amerikalı ticari balina avcılarınca getirilen kolera, difteri ve çocuk felci gibi yabancı hastalıklardan bütün köylerin etkilenmesidir. Bütün Alaska yerlileri gibi İnyupiklerde de en sık görülen sağlık sorunları arasında alkolizm, siroz, Tip 2 diyabet, intihar, kardiyovasküler hastalıklar ve laktoz intoleransı (süt alerjisi, süt ve süt ürünlerini sindirememek ya da bunda güçlük çekmek) sayılabilir. Alaska'da sağlık sorunları arasında ilk sırayı alkolizm alır. Alaska Yerli komisyonu ("Alaska Native Commission") tarafından 1994 yılında yapılan bir uyarıya göre alkol tüketimi Alaska yerlileri arasında böyle devam ederse kalıcı sosyal, kültürel ve duygusal bozunuma uğrayacağı kaçınılmaz sonuçtur. Özellikle alkol kullanımı Alaska'nın soğuk ikliminde ölümcül olabilmektedir ve Northwest Arctic Borough ilçesinin birçok kasabasında (Ambler, Buckland, Deering, Kiana , Kivalina, Noatak ) alkol satışı ve ithalâtı yasaktır. Kotzebue'de ise satışı, ithalâtı ve bulundurulması 2009 yılında serbest bırakıldı. Barrow'da alkolizm çok yaygındır. Alkolizm, İnyupik değerlerinin ("Iñupiat Iḷitqusiat") korunmasında sosyal sorundur. Son kırk yıl içerisinde intihar İnyupikler arasında artan bir sorun olarak karşımıza çıkar. Alaska yerlileri diğer Amerika yerlilerine göre daha fazla intihar oranına sahiptir. Alaska Yerlileri ile Amerika Yerlileri arasında intihar daha çok ergenlik ve sonrası dönemdeki genç yetişkinlerde görülür. Avrupa'da yaygın olan ""Eskimolar yaşlılar ile verimsiz insanları öldürürler ya da kendileri intihar ederler"" biçimindeki inanış ise tipik bir şehir efsanesidir ve gerçeklikten oldukça uzaktır. İntiharı tetikleyen etkenlerin başında alkolizm gelir. Bütün İnyupik intiharlarının ana faktörleri arasında boşanma (%29,4) ilk sırayı alır. Maniilaq kuruluşu tarafından 1990 ile 1999 yılları arasında yapılan bir araştırmaya göre intihar yöntemi olarak erkeklerde ateşli silahlarla vurulma ve boğulma ön sıradadır. Kadınlar daha çok ilaç alımını tercih ederler. Inuit Circumpolar Council tarafından sıklıkla dile getirilen küresel ısınma ve buna bağlı iklim değişiklikleri bütün Eskimo halkları gibi İnyupiklerin de geleneksel yaşam tarzlarını tehdit eden en önemli etkendir. Eskimolar iklim değişikliğinden etkilenen halkların başında gelir ve Arktika için iklim değişikliği artık teori değil gerçektir. Buzlanmanın gecikmesi ve olanların da ince olması deniz buzu üzerindeki fok avcılığını olanaksız kılacak kadar zorlaştırabilmektedir. Mahmud Askeri ve Ayaz Merhuni Mahmud Askeri (Farsça: محمود عسگری) ve Ayaz Merhuni (Farsça: عياض مرهوني), İran'da bir İslam mahkemesinde idam cezasına mahkûm olduktan sonra 19 Temmuz 2005 tarihinde Meşhed'de halka açık olarak asılan iki Huzistanlı genç. İşledikleri iddia edilen suç anında her ikisi de reşit olmadıkları için idam edilmeleri uluslararası hukuka aykırıydı. Askeri ile Merhuni'nin bu suçları işlemediği ve yalnızca eşcinsel oldukları için idam edildiği öne sürüldü. Bu durum Batıda protestolara yol açtı. İdamlarına gerekçe olarak, rızaî eşcinsel ilişkiler, alkol tüketimi, kamu düzeni aleyhinde cürümler, hırsızlık ve 13 yaşında bir erkek çocuğa karşı yapılan cinsel saldırı gösterildi. İdam edilmelerinden önce her ikisi 14 ay boyunca hapiste kaldı ve her biri 228 kez kırbaçlandı. İdam anında Mahmud Askeri 16, Ayaz Merhuni ise 18 yaşında idi. Söz konusu idam, hem Uluslararası Af Örgütü gibi uluslararası insan hakları örgütleri hem de eşcinsel örgütlerinden protestolarla karşılandı. ABD Kongresi üyesi Tom Lantos, idamı uluslararası hukuka aykırı bir eylem olarak nitelendirdi. Tom Lantos'un açıklaması şöyledir: Bazı İranlı siyasetçiler, her ikisinin de uluslararası hukuka aykırı olmayan suçlardan dolayı idam edildiklerini itiraf etmiştir. Meclis üyesi Ali Asgari, mahkeme kararını savunarak insan hakları örgütlerinin yaptıkları eleştirileri reddetti. Ali Asgari'ye göre: Pet Shop Boys, Mayıs 2006'da piyasaya sürdükleri "Fundamental" albümünü, bu asılan iki gence adadı. 2007 Berlin Film Festivali'nin Teddy Award'ında bu gençlerin idamı bir rol oynamıştır. Arı şahinleri Arı şahinleri (Perninae), atmacagiller (Accipitridae) familyasından bir alt familya. Sıcak iklim kuşlarıdır. Bu gruptaki türlerin birkaçı çoğunlukla böceklerle beslenir ve arı şahinleri ayrıca yaban arısı lavralarıyla beslenir. Ayrıca bu gruptaki bazı kuşlar sürüngenlerle de beslenir. Petrocaribe Petrocaribe, Karayip ülkelerinin Venezuela'yla oluşturdukları bir petrol birliği. Haziran 2005'ten bu yana işlerliğini sürdüren birlik, birkaç ülkenin piyasa değeri üzerinden petrol satın alımına olanak sağlamaktadır. Ödemenin ilk bölümü nakit olarak yapılırken geriye kalan kısmı %1 faizden 25 yıllık bir anlaşmaya tabi olmaktadır. Anlaşma uyarınca Karayip ülkeleri günde 185.000 varil petrol satın alabilmekte, ödemeyi ise nakit yerine muz, pirinç ve şeker cinsinden yapabilmektedirler. Baza (kuş) Baza (Aviceda), Arı şahinleri (Perninae) alt familyasına ait bir cins. Guguk şahini olarak da bilinirler. Tanınmış bir ibik bazaların özelliğidir. Üst gaga kenarında iki diş benzeri girinti vardır. Beş tür içerir. Beur Beur, aileleri Fransa'ya göç etmiş Kuzey Afrikalı gençleri tanımlamak için kullanılan terim. Beur kadınları ise, beurette olarak çağrılır. Banliyölerde konuşulan dilden türemiş olan bu sözcüğün yarattığı hareket, 1983'te "Beur Yürüyüşü"yle doruğuna ulaşmıştır. Çoğu Fransız vatandaşı olan Kuzey Afrikalı göçmenlere ve çocuklarına karşı gizli ve açık ırkçılık yapılması ve toplum tarafından birçok yerde dışlanması gibi sebeplerden ötürü ortaya çıkan bu hareket, 1984'te çeşitli uzlaşma girişimlerinde bulunmuş ve başarılı olamamıştır. 1989'daki türban olayından sonra "Beur Hareketi"ne İslamcılık ideolojisi karıştı. Körfez Savaşı'ndan sonra İslamcı hareketlerin yükseldiği Fransa'da 1995 yazında çıkan olaylardan ötürü yaklaşık 23.000 Beur, Vigipirate planı kapsamında sınır dışı edildi. 1990'lı yılların sonunda Beur burjuvalarının da etkisiyle hareketin çalışmaları daha sakin bir hâl almaya başladı. 1971 Bingöl depremi 1971 Bingöl Depremi, 22 Mayıs 1971 tarihinde merkez üssü Türkiye'nin Bingöl ili olan deprem. Depremin büyüklüğü 6,8 M olarak ölçüldü. 878 kişi öldü, 700 kişi yaralandı, 9111 bina hasar gördü veya yıkıldı. Depremin merkezi Bingöl merkeze 10 km mesafedeki Göynüksuyu Vadisi ile Çapukçur Ovası'nın kesiştiği yerdir. Ana depremden bir gün önce orta şiddetli bir yer sarsıntısı meydana geldi, ana depremden sonra 1 ay süreyle artçı sarsıntılar devam etti. Deprem, Bingöl'ün yanı sıra Erzincan'ın bazı köylerinde de yıkımlara ve ölümlere yol açtı. Bu depremden 10 gün önce 1971 Burdur Depremi yaşanmıştı. Burdur ve Bingöl depremleri için düzenlenen yardım kampanyalarıyla 12 milyon 397 bin TL dış, 2 milyon 14 bin TL ülke içinden bağış toplandı. Afrika guguk ÅŸahini Afrika guguk şahini ya da Afrika bazası ("Aviceda cuculoides"), atmacagiller (Accipitridae) familyasından yırtıcı bir kuş türü. Sahra-altı Afrika ve Güney Afrika boyunca doğudaki parçalarda bulunur. Yoğun ormanlık veya yerli ya da egzotik ağaç ormanını tercih ediyor. Çoğunlukla yalnız ve korkak bir kuştur. Yuvayı Eylül'den Şubat'a kadar yapar. Madagaskar guguk ÅŸahini Madagaskar guguk şahini ya da Madagaskar bazası ("Aviceda madagascariensis"), atmacagiller (Accipitridae) familyasından yırtıcı bir kuş türü. Madagaskar'a endemiktir. Doğal habitatları subtropikal veya tropikal nemli ova ormanları ve subtropikal veya tropikal nemli dağlardır. Berlin Yahudi MÃ¼zesi Berlin Yahudi Müzesi (Almanca: Jüdisches Museum Berlin) Almanya’nın Berlin şehrinde yer alan ve ikibinyıllık Alman Yahudileri anısına adanmış bir müzedir. Müze iki yapıdan oluşmaktadır. İlki Almanca "Kollegienhaus" denilen ve 18. yüzyılda inşa edilmiş eski bir mahkeme binasıdır. Diğer yapı ise müze için özellikle inşa edilmiş ve Daniel Libeskind tarafından dekonstrüktivizm stilinde tasarlanmış yeni bir binadır. Berlin Yahudi Müzesi Alman Yeniden Birleşmesi’nden sonra Berlin’in yeniden inşası aşamasında tamamlanmış ilk binalardan birisidir. Müze kapılarını ziyaretçilere resmen 2001 yılında açmıştır. Berlin doğumlu Princeton Üniversitesi’nde profesör olan ve Jimmy Carter’in Amerika Birleşik Devletleri başkanı olduğu dönemde ABD Hazine Bakanlığı görevinin yürütmüş olan W. Michael Blumenthal 1997 yılında beri müzenin müdürüdür. Türkiye Hahambaşılığı Türkiye Hahambaşılığı, Türkiye sınırları içinde yaşayan Sefarad ve Aşkenaz Musevilerinin dinî önderi Hahambaşı'nın yönettiği kuruma verilen addır. Merkezi Beyoğlu, İstanbul'da bulunmaktadır. Papalık ya da patrikhane gibi ruhbani bir makam değildir, zira dünyadaki hahambaşılıklar arasında hiyerarşik bir düzen yoktur. Sayıları 80 dolaylarında olan Karay cemaati Türkiye Hahambaşılığı'nın yetkisini kabul etmemekte ve özerk bir topluluk teşkil etmektedirler. Bizans döneminde de İstanbul'da yaşayan Musevilerin bir dinî önderi bulunuyordu. Bu gelenek, II. Mehmet önderliğinde Türklerin şehri ele geçirmesinin ardından da sürdü. Ancak bu dinî önderin, Ermeni ve Rum cemaati önderlerinin aksine, resmî bir statüsü ya da yetkisi yoktu. Musevi cemaati bu önderi kendi içinde seçiyor, yalnızca sonucu padişaha bildiriyorlardı. 1835 yılında, dönemin padişahı II. Mahmut'a başvuruda bulunan cemaat yetkilileri resmen tanınma isteminde bulundular. Talepleri kabul edildi ve Hahambaşılık Müessesesi resmen kurulmuş oldu. Osmanlı topraklarında İstanbul, İzmir, Bursa, Edirne, Musul, Kudüs, Selanik gibi Musevilerin yoğun olarak yaşadığı kentlerde yaşayan Musevilerin hahambaşları ayrıydı. İstanbul'da resmiyete dökülen hahambaşılık makamı, bu kentlerdeki hahambaşılardan yetki olarak üstün değildi. Ancak Türkiye'de cumhuriyetin ilanıyla Türkiye Musevi cemaatinin tek resmî önderi makamı İstanbul'da bulunan hahambaşı oldu. Osmanlı İmparatorluğu'nun son demlerinde, görev başında olan hahambaşı Haim Nahum'un görevinden istifa etmesiyle, yerine vekaleten Edirne hahambaşı Haim Moşe Becerano geldi. Haim Moşe vekillik görevini 1931 yılına dek sürdürdü. Ölümünün ardından Türkiye Musevi cemaati, 1952 yılına dek hahambaşı seçmedi. Bu süreç boyunca bet din görevlileri vekaleten bu görevi yürüttü. İlk olarak görevi devralan vekil, İsak Şaki'ydi. Şaki, 1940 yılında öldü ve ikinci vekil olarak Rafael David Saban göreve geldi. 1952 yılına dek vekillik yapan David Saban, daha sonra seçim kararı alınca resmî olarak hahambaşı seçildi ve Türkiye Cumhuriyeti'nin seçilmiş ilk hahambaşı oldu. David Saban, 26 Kasım 1960 günü ölünce, 21 Ağustos 1961 günü yapılan yeni seçimde Rav David Asseo Türkiye Cumhuriyet'inin ikinci seçilmiş hahambaşı olmuştur. Rav David de 14 Temmuz 2002 tarihinde ölmüş ve yerine 24 Ekim 2002 tarihinde yinelenen seçimle Rav İzak Haleva üçüncü Hahambaşı olmuştur. İstanbul Büyükşehir Belediyespor (futbol takımı) 2010-11 sezonu İBBSK Profesyonel Futbol Takımı, 2010-2011 sezonunda Süper Lig ve Ziraat Türkiye Kupası'nda mücadele etmiştir. Takım, Süper Lig'i 12. olarak bitirmiştir. Türkiye Kupası'nda ise finalde Beşiktaş ile oynayan takım, normal sürede 2-2 berabere kalmış, penaltılarda 4-3 yenilmiştir. İstanbul Büyükşehir Belediyespor'un 2010-2011 formaları Nike tarafından üretilmiştir. Kamil Dizar: Profesyonel Futbol Åžube Sorumlusu Mustafa Eröğüt: İdari Menajer Abdullah Avcı: Teknik Direktör [[Arif Erdem: Yardımcı Antrenör [[Zafer Turan]]: Yardımcı Antrenör [[Haluk Güngör]]: Kaleci Antrenörü Kemal Menderes: Analist Mehmet Sedat Güzel: Tercüman [[Kategori:İstanbul Başakşehir FK sezonları|2010-11]] [[Kategori:2010'da TÃ¼rkiye'de futbol]] [[Kategori:2011'de TÃ¼rkiye'de futbol]] Çıksalın Çıksalın, İstanbul'un Beyoğlu ilçesinde yer alan bir semttir. İlçenin batısında, D100 karayolunun sağında, Haliç'e bakan bir tepe üzerine yayılmıştır. İdari olarak Halıcıoğlu ve Piripaşa mahalleleri sınırları içinde kalmaktadır. Semt, İstanbul'un en büyük Musevi mezarlığına ev sahipliği yapmaktadır. Neve Şalom Sinagogu Vakfı Neve Şalom Sinagogu Vakfı, Türkiye'de faaliyet gösteren cemaat vakfı. Merkezi, İstanbul'un Beyoğlu ilçesinin Karaköy semtinde bulunmaktadır. Vakfa bağlı 5 sinagog, 6 mezarlık vardır. Vakfın yönetimindeki sinagoglar şunlardır: Vakıf, İstanbul'daki önemli 6 Musevi mezarlığının, bakım, onarım ve düzenlemelerinin yapmaktadır. Vakfın yönetimindeki mezarlıklar ise şunlardır: Vakfın bünyesinde Barınyurt adı verilen bir yardım kuruluşu da vardır. Bu kuruluş aracılığıyla Musevi cemaati içinde yoksul ve kimsesiz olanlara maddi yardım ve gerekliyse barınacak yer sağlanmaktadır. Vakıf, Musevi cemaatine cenaze, düğün, sünnet, bar mitsva, bat mitsva, mikve ve vijiola hizmetleri için üyelerine kolaylıklar sunmaktadır. Ortaköy Musevi Mezarlığı Ortaköy Musevi Mezarlığı, İstanbul'da bulunan bir mezarlıktır. Beşiktaş ilçesinin Balmumcu mahallesi sınırları içinde yer almaktadır. Ortaköy'e yakınlığı ve bulunduğu konumun günlük hayatta Ortaköy olarak anılması nedeniyle Ortaköy Musevi Mezarlığı adıyla bilinmektedir. Türkiye'deki Musevilerin ölülerinin gömülmesi için kullanılmaktadır. Mezarlığın kullanılmayan bölümleri zaman içerisinde bazı kamu binaları ve özel şahıslar tarafından işgal edilmiştir. Zaman zaman aşırı yağışlar ve toprak kayması gibi nedenlerden, kimi mezarların yerleri değişmiş ya da kaybolmuştur. Mezarlığa hâlen gömü kabul edilmektedir. Abadan şehristanı Abadan şehristanı (Farsça: شهرستان آبادان), İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın 2006 yılı toplam nüfusu 275.126, yönetim merkezi Abadan şehridir. Şehristan içindeki önemli yerleşimler ve nüfusları ise şunlardır: Abadan (217.988), Arvand Kenar (9.761), Çavib Deh (6.491), Tangeh Yek (2.726) ve Rameyleh (2.043) Şehristanın ekonomisi büyük oranda petrol ve petrol ürünleri üretimine dayalıdır. İdari olarak 2 bahşa ayrılmıştır: Ahvaz şehristanı Ahvaz şehristanı "(Farsça:" شهرستان اهواز ")", İran İslam Cumhuriyeti'nde Huzistan Eyaleti'nin 23 şehristanından birisidir. İdari olarak 3 bahşa ayrılımıştır: Şehristanın 2006 yılı toplam nüfusu 1.317.377, yönetim merkezi Ahvaz şehridir. Ondokuz Mayıs Üniversitesi Fen-Edebiyat Fakültesi Ondokuz Mayıs Üniversitesi Fen-Edebiyat Fakültesi, "Fen ve Mühendislik Bilimleri Fakültesi" adıyla 1975 yılında 1873 sayılı kanunla kurulmuştur. 1982 yılında ismi Fen-Edebiyat Fakültesi olarak değiştirilen fakülte Ondokuz Mayıs Üniversitesi'nde tıp fakültesini takip eden en geniş kadrolu birim olarak hizmet vermektedir. 1989 yılında iki blokta kadro ve öğrencisini istihdam eden fakülte 1998-1999 yıllarında ek iki blok bina ilavesi ile öğrenci ve personelin ihtiyaç duyduğu mekân kalitesini artırmıştır. 1999 yılı itibarıyla eğitim fakültesinden kadrosuna dahil olan çok sayıda öğretim üyesiyle nicelik ve niteliğini daha ileri bir konuma taşımıştır. Fen-Edebiyat Fakültesi, toplam 12 Bölümden oluşmakta olup, şu anda 10 bölümde psikoloji ve felsefe bölümlerinde sadece I. öğretimde, diğer bölümlerde ise hem I. öğretim hem de II. öğretimde fen alanı ve sosyal branşlarda eğitim verilmektedir. Fakülte bünyesinde Aralık 2009 itibarıyla 58 profesör, 31 doçent, 50 yardımcı doçent, 3 öğretim görevlisi, 4 uzman ve 17 araştırma görevlisi, I. ve II. öğretimde toplam 4.253 öğrenci bulunmaktadır. Fakültenin fizik, kimya, biyoloji, matematik, istatistik, Türk dili ve edebiyatı, tarih, coğrafya bölümlerinde yüksek lisans ve doktora düzeyinde eğitim çalışmaları yapılmaktadır. Nakkaştepe Musevi Mezarlığı Nakkaştepe Musevi Mezarlığı ya da Kuzguncuk Musevi Mezarlığı, İstanbul'da bulunan bir mezarlıktır. Üsküdar ilçesinin Kuzguncuk mahallesi sınırları içinde yer almaktadır. Türkiye'deki Musevilerin ölülerinin gömülmesi için kullanılmaktadır. Mezarlığın giriş bölümünde 2004 yılında yaptırılan bir midraş vardır. Ondokuz Mayıs Üniversitesi İktisadi ve İdari Bilimler Fakültesi OMÜ İktisadi ve İdari Bilimler Fakültesi, 14 Kasım 1995 tarih ve 95/7515 sayılı Bakanlar Kurulu Kararı ile Ondokuz Mayıs Üniversitesi'ne bağlı olarak kurulmuştur. 2007 - 2008 öğretim yılında İktisat Bölümü'nün öğrenci almaya başlaması ile birlikte faaliyete geçmiştir. Fakülte bünyesinde yer alan İşletme ve Siyaset Bilimi ve Kamu Yönetimi Bölümleri ise 2009 - 2010 öğretim yılında öğrenci alarak faaliyete geçmişlerdir. 2016 yılı itibarıyla iktisat, işletme , siyaset bilimi ve kamu yönetimi ve uluslararası ticaret ve lojistik bölümleri lisans düzeyinde öğretim faaliyetlerine devam etmektedirler. Uluslararası Ticaret ve Lojistik Bölümü ise 2014-2015 eğitim öğretim yılında faaliyete geçmiştir. İktisadi ve İdari Bilimler Fakültesi, Ondokuz Mayıs Üniversitesi Kurupelit Yerleşkesi'nde faaliyet gösteren, Karadeniz'e yukarıdan bakan, doğal pelit ve çam ormanlarının içerisinde yer alan, orman ve denize nazır bir fakültedir. Fakülte binasında 24 derslik, 9 amfi, 1 konferans salonu, 1 okuma salonu ile birer adet yemekhane ve kantin bulunmaktadır. Fakülte programlarının temel amacı, ulusal ve küresel düzeyde ihtiyaç duyulan, alanında uzman, en az bir yabancı dil bilen, araştıran, sorgulayan, analitik düşünme becerisi gelişmiş, yeni düşüncelere ve kendisini geliştirmeye açık, eleştirel düşünme becerisine sahip, iletişim gücü gelişmiş mezunlar yetiştirmektir. Ondokuz Mayıs Üniversitesi İktisadi ve İdari Bilimler Fakültesi, Türkiye ve yurtdışındaki seçkin üniversitelerden yüksek lisans ve doktora dereceleri bulunan öğretim üyelerinin yanı sıra, yine Türkiye'de ve yurtdışında seçkin üniversitelerde lisansüstü eğitimlerini sürdüren araştırma görevlilerinden oluşan bir öğretim elemanı kadrosuna sahiptir. Ayrıca yine Ondokuz Mayıs Üniversitesi İktisadi ve İdari Bilimler Fakültesi, yüzlerce yabancı uyruklu öğrenciye sahiptir ve uluslararası düzeyde bir eğitim vermektedir. 2019 YKS yerleştirme verilerine göre fakültenin bünyesinde bulunan 'siyaset bilimi ve kamu yönetimi' bölümü bu bölümde eğitim veren üniversiteler arasında puan sıralaması bakımından 34. sırada yer almaktadır. Bölüm başkanlığını Prof.Dr. İlhan Aksoy 'un yaptığı, 2009 - 2010 eğitim-öğretim döneminde 52 öğrenci ile lisans düzeyinde öğretim faaliyetlerine başlanan Siyaset Bilimi ve Kamu Yönetimi Bölümü, birbiriyle yakın ilişkili alanlar olan siyasal ve yönetsel konuların bilimsel bakış açısıyla ele alındığı bir eğitim vermektedir. Bu eğitimi alan öğrencilerin, kamu ve özel sektörde bir yöneticinin ihtiyaç duyacağı bilgi ve becerilerle donatılmasının yanı sıra; toplumsal, siyasal ve düşünsel konularda bilimsel bir bakış açısı kazanmaları hedeflenir. Siyaset Bilimi ve Kamu Yönetimi Bölümü, Siyaset ve Sosyal Bilimler, Yönetim Bilimi, Kentleşme ve Çevre Sorunları, Hukuk Bilimleri olmak üzere dört ana bilim dalından oluşmaktadır. Bölümde verilecek dersler, yapılacak seminerler ve diğer bilimsel etkinlikler, bu ana bilim dalları ve onların alt bilim dallarında yetkinleşmeyi sağlayacak biçimde geniş bir yelpazede planlanmıştır. "Sosyoloji, Siyaset Bilimi, Siyasal Düşünceler ve Akımlar, Siyaset Sosyolojisi, Türk Siyasal Hayatı, Anayasa Hukuku, Türk Anayasal Düzeni, Yönetim Hukuku, Yönetim Bilimi, Personel Yönetimi, Kentleşme ve Konut Politikası, Çevre Sorunları, Türkiye’nin Toplumsal Yapısı, Yönetsel Yargı, Temel Haklar ve Özgürlükler" bölüm programında yer alan belli başlı dersler arasındadır. Ayrıca, "İktisat, Maliye, Uluslararası Politika, Uluslararası Hukuk, Kamu Hukuku ve Özel Hukuk konuları, Türkiye Ekonomisi" gibi dersler de bölüm programında yer almaktadır. Bölüm başkanlığını, Prof. Dr. Ebul Muhsin Doğan 'ın yaptığı iktisat bölümü her yıl 52 öğrenci almaktadır. Bölüm 2007 - 2008 öğretim yılında başladığı öğretim faaliyetlerini 47 üçüncü sınıf, 96 ikinci sınıf öğrencisi ile sürdürmektedir. İktisat bölümü lisans öğretim süresi 4 yıldır. Bölümde isteğe bağlı olarak bir yıllık İngilizce hazırlık programı uygulanmaktadır. İktisat Bölümü, 2009 ÖSYS yerleştirme sonuçlarına göre Türkiye’deki iktisat programları arasında 16. sırada yer almaktadır. İktisat bölümü programı, gerek Türkiye’de gerek ise Dünya’da benzer programlar çerçevesinde verilen iktisat eğitimini öğrencilerine vermektedir. Bu çerçevede "İktisada Giriş, İktisatçılar İçin Matematik, Mikro İktisat, Makro İktisat, Matematiksel İktisat, Ekonometri, Para Teorisi ve Politikası, İktisadi Düşünce Tarihi", gibi dersler ile öğrencilerin sağlam bir iktisat temeli almaları hedeflenmiştir. İktisat bölümü programı temel iktisat derslerinin yanı sıra, seçmeli derslerin ağırlıkta olduğu bir yapıdadır. Bu yapısıyla program, öğrencilere ilgi, beceri ve beklentilerine dayalı olarak çeşitli alternatifler arasında seçim yapma olanağı tanımaktadır. Bu yolla öğrencilerin yetenekli ve başarılı oldukları alanlara yönlendirilmesi ve bu sayede gerek bireysel olarak iş yaşamına atılmayı hedefleyen gerek ise özel sektör ya da kamu kurum ve kuruluşlarında çalışmayı planlayan mezunların hedeflerine uygun bir eğitim almaları ve mezunların işgücü piyasasında aranır ve tercih edilir olmalarının sağlanması hedeflenmektedir. Bölüm başkanlığını Doç. Dr. Mustafa Kemal Yılmaz'ın yaptığı işletme Bölümü, 2009 - 2010 öğretim yılında 52 öğrenci ile lisans düzeyinde öğretim faaliyetlerine başlamıştır. İşletme Bölümü Lisans Programı; Muhasebe ve Finansman, Üretim Yönetimi ve Pazarlama, Yönetim ve Organizasyon, Ticaret Hukuku, ve Sayısal Yöntemler ana bilim dalları dahilinde açılan derslerden oluşmaktadır. Programda "Genel İşletme, İktisada Giriş, Mikro İktisat, Makro İktisat, Pazarlama İlkeleri, Yönetim ve Organizasyon, İnsan Kaynakları Yönetimi, Kişisel Satış Teknikleri, Sayısal Yöntemler, İnsan Kaynakları Yönetimi, Örgütsel Davranış, Reklamcılık, Hukuk, Finansal Yönetim, İstatistik" gibi dersler verilmektedir. Hâlihazırda dördü yardımcı doçent, ikisi araştırma görevlisi olmak üzere toplam altı öğretim görevlisinin görev yaptığı Uluslararası Ticaret ve Lojistik Bölümü'nün başkanlığını Doç. Dr. Metin Sağlam yapmaktadır. Bölüm 2014-2015 eğitim-öğretim yılında 2014 Yılı Yükseköğretime Geçiş Sınavı sonuçlarına göre toplam 50 öğrenci alarak eğitim öğretim faaliyetlerine başlamıştır. Ondokuz Mayıs Üniversitesi İktisadi ve İdari Bilimler Fakültesi yüksek lisans ve doktora programları Sosyal Bilimler Enstitüsü koordinatörlüğünde yürütülmektedir. Lisansüstü programlara kayıtlanabilmek için ALES'ten 55 puan almış olmak gerekirken, tezsiz programlara kayıtlanmak için ALES şartı aranmaz. Yine yüksek lisans programlarında herhangi bir dil sınavı sonucu aranmazken, doktora başvurularında YDS ya da eşdeğer kabul edilen bir sınavdan 55 puanı sağlamak gerekir. Lisansüstü öğrenci kontenjanlarına engelliler ve birinci derece şehit yakınları kontenjan sınırlaması olmaksızın başvuru yapabilirler. Lumbini Lumbinī (Sanskrit: , "sevimli") Nepal'de Hindistan sınırı yakınlarındaki Rupandehi bölgesinde bir Budist hac merkezidir. Kraliçe Mayadevi'nin sonradan Buda olarak anılacak olan Siddhartha Gautama'yı burada doğurmuştur. Lumbini, Kushinagar, Bodh Gaya, ve Sarnath ile birlikte Buda'nın hayatında önemli yer tutan dört yerden biri olarak kabul edilir. Lumbini, Himalayalar'ın eteklerinde, Buda'nın 29 yaşına kadar yaşadığı Kapilavastu şehrinin 25 km doğusunda yer alır. Birçok tapınak ve arkeolojik kalıntıya ev sahipliği yapar. Bunlar arasında Puskarini (Kutsal Havuz), Asoka Sütunu vb. sayılabilir. 1997 Lumbini, UNESCO tarafından Dünya Mirasları listesine dahil edilmiştir. Ondokuz Mayıs Üniversitesi İlahiyat Fakültesi OMÜ İlahiyat Fakültesi, 1976-77 öğretim yılında şimdi Samsun İmam Hatip Lisesi B Bloğu olarak kullanılan binada 149 öğrenci ile eğitime başlamış ve 1982 yılına kadar aynı binada hizmet vermiştir. O döneme kadar "Yüksek İslam Enstitüsü" adıyla eğitim-öğretime devam etmiş, 1982 yılında "İlahiyat Fakültesi"ne dönüştürülmüş ve Ondokuz Mayıs Üniversitesi bünyesine dahil edilmiştir. Fakülte, enstitü binasında bir süre daha eğitim-öğretime devam ettikten sonra 1983’te OMÜ Atakum yerleşkesindeki Eğitim Fakültesi binasına taşındı. 1989 yılında Kurupelit yerleşkesindeki binasında geçici olarak eğitim-öğretime devam etti. 1996-97 öğretim yılında kendi binasına kavuşan İlahiyat Fakültesinde, bünyesinde bulunan 370 kişilik konferans salonu, 2 amfi, 15 dershane,akademik personele ait yemekhane, kafeterya,musiki odası, kütüphane, bilgisayar laboratuvarı, okuma salonu, sunu laboratuvarı ile hizmet verilmektedir.Dergimiz yılda iki kez neşredilmektedir.Öğretim Elemanlarımız yurt içi ve yurt dışında bilimsel etkinliklere devam etmektedir. Eğitim süresi 4 yıldır. Ayrıca 1 yıl boyunca Zorunlu Arapça Hazırlık Sınıfı okutulur. Her güz dönemi başlangıcı muafiyet sınavı yapılır. Başarılı olanlar hazırlık sınıfından muaf sayılır ve 1.Sınıf'tan eğitim hayatına başlar. Fakülteye ait akademik personel ve öğrenci sayısı, 2010-2019 yılları arası yayın sayısı ve ders havuzlarına ait kredi toplamına ilişkin tablolara yer verilmiştir. İlahiyat önlisans derecesine sahip kişilere, ilahiyat lisans düzeyine ulaşabilmeleri için uzaktan eğitim imkanları ile gerekli eğitim verilerek ilahiyat lisans diploması sahibi olmaları sağlanmaktadır. Programa kayıt olmak için İlahiyat Ön lisans programından mezun olup ÖSYM tarafından yapılan Dikey Geçiş Sınavına (DGS) katılmak gerekmektedir. Program ile ilgili yapılacak ödemeler Halkbank şubeleri ile tahsil edilmektedir. Programda eğitim öğretim 2 yıldan oluşmaktadır. OMÜ İlahiyat Fakültesi Dergisi, fakülte tarafından yılda 2 kez yayınlanan hakemli bir akademik araştırma dergisidir. 1986 yılından bu yana 28 sayı yayımlayarak, toplamda 322 çalışma ve yaklaşık 7.000 sayfalık bir içeriğe sahiptir. İlk sayıdan günümüze kadar yayınlanan tüm sayıları fakülte kütüphanesinde mevcut olup, çevrimiçi olarak da yayınlanmaktadır. Söz konusu çalışmanın benzerlerinden farklılığı tarama işleminin istenilen parametreler doğrultusunda yapılabilmesidir. Bunun en önemli yanı; asıl metnin .pdf formatında olmasına rağmen istendiği takdirde bizzat asıl metin içindeki herhangi bir kelimeden veya kelime dizesinden arama yapabilmeye olanak sağlayacak olmasıdır. Ondokuz Mayıs Üniversitesi Veteriner Fakültesi OMÜ Veteriner Fakültesi, 95/7515 sayılı Bakanlar Kurulu kararıyla, 14.11.1995 tarihinde kurulmuştur. Yükseköğretim Kurulu’nun 26.06.2001 tarihli Yürütme Kurulu toplantısı ile Fakülte bünyesinde üç bölüm ve 19 anabilim dalı oluşturulmuş, 24.12.2004 tarihli Yürütme Kurulu Kararı ile iki anabilim dalı daha kurularak anabilim dalı sayısı 21’e ulaşmıştır. Prof.Dr. Ö. Hakan MUĞLALI 03.07.2003 tarihinde kurucu dekan olarak atanmış, görevinden 9.5.2007 tarihinde istifa etmesi nedeniyle, 22.6.2007 tarihinde Prof.Dr. Şinasi UMUR dekan olarak atanmış, görev süresinin bitmesi nedeniyle 03.08.2010 tarihinde Prof. Dr. Mustafa ALİŞARLI Dekan olarak atanmış ve görevine devam etmektedir. Başlangıçta Fen-Edebiyat Fakültesi Matematik Bölümü’nde tahsis edilen küçük bir birimde fakülte kurulma çalışmaları başlatılmış, 12.01.2004 tarihinde Tıp Fakültesi’nden tahsis edilen Temel Bilimler binasına taşınarak eğitim-öğretim ve hizmet çalışmalarına başlamıştır. Fakülte ilk eğitim-öğretim yılına 2003-2004 yılında başlanmış olup, takip eden yıl tercih edilme açısından, Veteriner Fakülteleri arasında beşinciliğe yükselmiş ve halen sıralamadaki yeri beşincilik olup değişmemiştir. Öğrenciler ERASMUS öğrenim hareketliliği, staj, vb. uluslararası değişim programlarına katılmaktadırlar. Fakültede mevcut Parazitoloji, Farmakoloji, Besin Hijyeni ve Teknolojisi, İç hastalıkları, Doğum ve Jinekoloji, Anatomi, Dölerme ve Suni Tohumlama, Hayvan Besleme ve Beslenme Hastalıkları, Patoloji Anabilim Dallarında Doktora öğrencileri ; Viroloji, Besin Hijyeni ve Teknolojisi, Doğum ve Jinekoloji, Besleme ve Beslenme Hastalıkları Anabilim Dallarında ise Yüksek Lisans öğrencileri bulunmaktadır. Ä°oannis Hrisostomos İoannes Hrisostomos (d. yaklaşık 349, Antioch) - (ö. 407 Komana Pontika, Pontus), ), Konstantinopolis Başpiskoposu ve önemli bir Kilise Babası’dır. Ortodoks Kilisesi, Katolik Kilisesi, İskenderiye Kıpti Kilisesi, Anglikan Kilisesi ve Lüteryan Kilisesi, İoannis Hrisostomos'u aziz ilan etmişlerdir. Pagan sembollerin ve Efes'te bulunan Artemis Tapınağı gibi tapınma yerlerinin yok edilmesinde aktif olarak öncülük etmiştir. Gehry Tower Gehry Tower Kanadalı bir mimar olan Frank Gehry’nin Almanya’nın Hanover şehrindeki "Steintor", Goethestraße 13a adresinde tasarlamış olduğu dokuz katlı bir binadır. Yapının inşaatı şehir belediyesinin işlettiği bir kurum olan üstra (Hanover Ulaşım Servisleri) kurumu tarafından finanse edilmiştir. Frank Gehry aynı kuruma Hanover’de bir otobüs durağı da tasarlamıştır. Paslanmaz çelikten oluşan bir malzeme ile kaplanan yapıda oldukça belirgin bir eğrisel form mevcuttur. Frank Gehry’nin tasarladığı diğer birçok eserde olduğu gibi bu projede de zamanının en gelişmiş teknolojileri kullanılmıştır. Frank Gehry’nin ofisinde bu yapının 1:100 modeli oluşturulmuş, daha sonra oluşturulan bu yapının tüm cephesi scan edilmiş ve CAD programına nakledilmiştir. Daha sonra bu program vasıtasıyla cephede ve iç mekanlarda kullanılacak tüm parçaların boyutları ve şekillerine karar verilmiştir. 1999 yılında başlanan ve 8.5 milyon Alman Markı’na mal olan Gehry Tower projesi resmen 28 Haziran 2001 tarihinde kullanıma açılmıştır. YenikÃ¶y, Darende Yeniköy, Malatya ilinin Darende ilçesine bağlı bir mahalledir. Köy şehir merkezine 130 km, ilçe merkezine 23 km 'dir. Prensesin Uykusu Prensesin Uykusu, Çağan Irmak'ın yönettiği 2010 yapımı sinema filmidir. Çağan Irmak'ın, Redd grubunun 2006 yılında çıkan "Kirli Suyunda Parıltılar" albümünde yer alan "Prensesin Uykusuyum" şarkısından ilham alarak senaryosunu yazdığı filmin yapımcılığını Most Production ve İmaj üstlenmiştir. Film müzikleri de filme ismini veren şarkının yaratıcısı Redd tarafından hazırlanmıştır, soundtrack albüm "Prensesin Uykusu" 14 Ekim 2010'da yayınlanmıştır. Bu albümün filmle aynı adı taşıyan "Prensesin Uykusuyum" şarkısına Çağan Irmak tarafından 11 Eylül 2010'da klip çekilmiştir. Nisan 2010'da çekimleri başlayan film ağırlıklı olarak Halkalı ve Yeşilköy'de gerçekleşmiştir, 5 Kasım 2010 tarihinde Londra Türk Film Festvali'nde ilk kez gösterilen film, Türkiye'deki galasını 11 Kasım 2010 tarihinde Maslak TİM Show Center’da Türkiye Eğitim Gönüllüleri Vakfı'nın ev sahipliğinde gerçekleşmiştir. Film 19 Kasım 2010'da vizyona girdi. Filmin gişe hasılatının büyük bir kısmı Türkiye Eğitim Gönüllleri Vakfı'na bağışlanacaktır. Film ilk üç günde 39.871 kişi tarafından izlenmiştir. Bir kütüphanede memur olarak çalışan Aziz, kendi küçük dünyasında sakin ve huzurlu bir hayat sürdürmektedir. Bir gün, mahalleye yeni açılan kuaförün sahibi Seçil ve 10 yaşındaki kızı Gizem, Aziz’in oturduğu apartmana taşınır. Aziz’in yeni komşularıyla renklenen hayatı, küçük kızın daldığı uzun uykuyla gölgelenir. Gizem’in daldığı uykunun tetiklediği bambaşka olaylarla, sıradan görünen ama aslında rengarenk karakterlere sahip bu insanlar birlik olup, kaderi değiştirmeye çalışırlar. Deli Dumrul Deli Dumrul (veya bazı halk hikâyelerinde Dumrul Han, Dumrul Bey) - Türk ve Altay mitolojisinde söylencesel metafizik varlıktır. Dunrul veya Tungrul da denir. En yetkin biçimini Korkut Ata öykülerinde bulmuştur. Yolkesicilik yaptığından dolayı Tanrıyı kızdırır ve canını almaya gelen Aldacı (İslam sonrası Azrail) ile karşılaşır ve canını vermek istemez. Diğer başka halk anlatılarında da farklı serüvenlerde görünür. Ancak hepsinde de, pervasız, hoyrat, korkusuz bir kişilik olarak yer alır. Tanrı'ya meydan okuyan Deli Dumrul, Azrail’in canını almaya gelmesi üzerine Tanrı’nın gücünü anlar. Tanrı Deli Dumrul'a kendi canı yerine can bulmasını söylediğinde Deli Dumrul annesine ve babasına gider ama onlar kendi canlarını vermezler. Nihayet karısı kendi canını vermeye razı olur. Bunun üzerine Deli Dumrul Tanrıya yalvarır, Tanrı da onları bağışlar, annesinin, babasının canını alması için Azrail'e emir verir. Deli Dumrul öyküsü Türk halk inancında "Aylanu" motifinin en güzel ve en yetkin olarak işlendiği yerdir. Ana ve babasının bile oğullarına veremedikleri canı hiç düşünmeden bir tek karısının vermesi destanlarda var olan en yüce ve fedakârca davranışlardan birisidir. Deli Dumrul'un susuz derenin üzerine kurduğu köprüden ""geçenden beş akçe, geçmeyenden on akçe"" alması Türk halk kültüründe bir deyim haline dönüşmüş durumdadır. Bu ifadeye bazen şu şekilde de rastlanır: ""Geçenden otuz, geçmeyenden döverek kırk akçe"..." (Dum/Tum) kökünden türemiştir. Okun sivri ucu demektir. Başı dumanlı anlamına da gelir. Andika şehristanı Andika şehristanı "(Farsça:" شهرستان اندیکا")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın yönetim merkezi Kale-ye Havace şehridir. Andimeşk şehristanı Andimeşk şehristanı (Farsça: شهرستان اندیمشک), İran İslam Cumhuriyeti'nde Huzistan Eyaleti'nin 24 şehristanından birisidir. Şehristanın 2006 yılı toplam nüfusu 154.081 kişi ve 33.159 hanedir., Şehristanın yönetim merkezi aynı isimli Andimeşk şehridir. Şehirleri ise yönetim merkezi olan Andimeşk ve Hüseyniye'dir. Şehhristan idari olarak bahş denilen iki alt yönetim bölgesine ayrılmıştır: Bağ Melik şehristanı Bağmelik şehristanı "(Farsça:" شهرستان باغ‌ملک ")", İran İslam Cumhuriyeti'nde Huzistan Eyaleti'nin 23 şehristanından birisidir. İdari olarak 3 bahşa ayrılımıştır: Şehristanın 2006 yılı toplam nüfusu 103.217 kişi olup, yönetim merkezi Bag-e Melik şehridir. Jerdon bazası Jerdon bazası ("Aviceda jerdoni"), atmacagiller (Accipitridae) familyasından yırtıcı bir kuş türü. Güneydoğu Asya'da bulunur. Yaklaşık 46 cm uzunluğundadır. Çok geniş ve yuvarlak kürek şeklinde kanatlara sahiptir. Beyaz çenesi ve koyu siyah orta şeridi vardır. Behbahan şehristanı Behbahan şehristanı "(Farsça:" شهرستان بهبهان ")", İran İslam Cumhuriyeti'nde Huzistan Eyaleti'nin 23 şehristanından birisidir. İdari olarak 4 bahşa ayrılımıştır: Şehristanın 2006 yılı toplam nüfusu 172.597, yönetim merkezi Behbahan şehridir. Dezful şehristanı Dezful şehristanı "(Farsça:" شهرستان دزفول ")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın 2006 yılı toplam nüfusu 384.851, yönetim merkezi Dezful şehridir. Laurent Koscielny Laurent Koscielny (10 Eylül 1985 Tulle), Ligue 1 takımlarından Bordeaux'da oynayan Fransız millî futbolcudur. Defans bölgesinde oynamaktadır. Futbolculuk kariyerine, Guingamp'da defans oyuncusu olarak başlamıştır. 2007 yılında Tours'a katıldı ve kendini orta sahada denemek istedi. Koscielny, 2008-2009 sezonunda 34 maç yapmış ve defans oyuncusu olduğu halde 5 gol atmıştır. 2008-2009 sezonunda Ligue 2'nin en iyi 6. futbolcusu seçilmiştir. Gotvend şehristanı Gotvand şehristanı "(Farsça:" شهرستان گتوند")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın 2006 yılı toplam nüfusu 58.311, yönetim merkezi Gotvand şehridir. Heftgel şehristanı Haftgel şehristanı "(Farsça:" شهرستان هفتگل")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın yönetim merkezi Haftgel şehridir. TVE HD TVE HD, İspanyol devlet televizyonu TVE tarafından işletilen yüksek çözünürlüklü televizyon kanalıdır. 2008 Olimpiyat Oyunları'nı HD olarak yayınlamıştır. Digital+ ve Imagenio TV platformlarıyla izlenebilir. 15 Haziran 2009'da kanal yeniden çalışmaya başlamıştır. Farklı HD formatlarını test etmek için kanal yalnızca Valladolid kentinde dijital karasal olarak izlenebilmektedir. 2010'da Barselona, A Coruña, Madrid, Sevilla, Zaragoza'ya yeni radyolink istasyonları eklenmiştir ve kanalın yayınları yeni programlar ile desteklenmiştir. Canal 24 Horas Canal 24 Horas (24 Saat Kanalı) İspanyol devlet televizyonu TVE tarafından işletilen haber kanalıdır. 15 Eylül 1997 tarihinde İspanya'nın ilk haber ve bilgi kanalı olarak yayın hayatına başlamıştır. 27 Ocak 1999 tarihinden itibaren özel kanal olan CNN Plus ile yarışmaktadır. Kanal, TVE1, TVE2 ve TVE Internacional için haber ve olaylara dayalı programlar hazırlar. Kanalın merkezi Madrid'de bulunmaktadır. 2005 Kasım ayından beri de İspanya'da dijital karasal televizyondan izlenebilmektedir. Pasifik bazası Pasifik bazası ("Aviceda subcristata"), atmacagiller (Accipitridae) familyasından yırtıcı bir kuş türü. Üst yakası çoğunlukla koyu kahverengi, kafası gri ve gözleri sarı renktedir. Dişiler erkeklerden biraz daha büyüktür. Avustralya, Yeni Gine ve bitişiğindeki adaların kıyılarında bulunur. Yüksek ağaçlarda yuva yapar. Kara baza Kara baza ("Aviceda leuphotes"), atmacagiller (Accipitridae) familyasından yırtıcı bir kuş türü. Güney Asya ve Güneydoğu Asya'daki ormanlarda bulunur. Güçlü pençeleriyle, kısa şişman bacaklara ve ayaklara sahiptirler. Alacakaranlık ve bulutlu havalarda daha aktiftirler. Genellikle böceklerle beslenirler. Rusya millî basketbol takımı Rusya millî basketbol takımı, Rusya'yı uluslararası turnuva ve maçlarda temsil eden basketbol takımıdır. Rusya millî basketbol takımının başarıları arasında Avrupa Basketbol Şampiyonası birinciliği (2007), ikinciliği (1993), üçüncülüğü (1997),Dünya Basketbol Şampiyonası ikinciliği (1994 ve 1998) gibi çok önemli başarılar vardır. Takımı daha önce Efes Pilsen'i de çalıştıran David Blatt çalıştırmaktadır. "28 Ağustos 2010 itibarıyla" Koรง: David Blatt 1993 Avrupa Basketbol Şampiyonası: 16 takım arasında 2. oldu Sergei Bazarevich, Vasili Karasev, Sergei Babkov, Mikhail Mikhailov, Andrei Fetisov, Sergei Panov, Vitali Nosov, Dimitri Chakulin, Maksim Astanin, Vladislav Kondratov, Dimitri Sukharev, Vladimir Gorin (Coach: Yuri Selikhov) 1994 Dünya Basketbol Şampiyonası: 16 takım arasında 2. oldu Vasili Karasev, Sergei Bazarevich, Mikhail Mikhailov, Sergei Babkov, Andrei Fetisov, Sergei Panov, Vitali Nosov, Evgeni Kisurin, Igor Grachev, Dimitri Domani, Evgeni Pashutin, Sergei Ivanov (Coach: Sergei Belov) 1995 Avrupa Basketbol Şampiyonası: 14 takım arasında 7. oldu Vasili Karasev, Sergei Bazarevich, Sergei Babkov, Mikhail Mikhailov, Andrei Fetisov, Igor Kudelin, Dimitri Domani, Evgeni Kisurin, Evgeni Pashutin, Sergei Ivanov, Sergei Panov, Vitali Nosov (Coach: Sergei Belov) 1996 Olimpiyat Oyunları: katılmadı 1997 Avrupa Basketbol Şampiyonası: 16 takım arasında 3. oldu Vasili Karasev, Sergei Babkov, Mikhail Mikhailov, Andrei Fetisov, Evgeni Kisurin, Vitali Nosov, Sergei Panov, Igor Kudelin, Evgeni Pashutin, Zakhar Pashutin, Dimitri Chakulin, Igor Kurashov (Coach: Sergei Belov) 1998 Dünya Basketbol Şampiyonası: 16 takım arasında 2. oldu Vasili Karasev, Valeri Tikhonenko, Sergei Babkov, Mikhail Mikhailov, Sergei Panov, Vitali Nosov, Igor Kudelin, Zakhar Pashutin, Evgeni Kisurin, Dimitri Domani, Nikita Morgunov, Igor Kurashov (Coach: Sergei Belov) 1999 Avrupa Basketbol Şampiyonası: 16 takım arasında 6. oldu Vasili Karasev, Valeri Tikhonenko, Sergei Babkov, Igor Kudelin, Ruslan Avleev, Sergei Panov, Vitali Nosov, Aleksander Petrenko, Evgeni Kisurin, Evgeni Pashutin, Igor Kurashov, Zakhar Pashutin (Coach: Sergei Belov) 2000 Olimpiyat Oyunları: 12 takım arasında 8. oldu Andrei Kirilenko, Andrei Fetisov, Sergei Bazarevich, Evgeni Kisurin, Sergei Chikalkin, Nikita Morgunov, Evgeni Pashutin, Zakhar Pashutin, Ruslan Avleev, Sergei Panov, Valentin Kubrakov, Aleksander Bashminov (Coach: Stanislav Eremin) 2001 Avrupa Basketbol Şampiyonası: 16 takım arasında 5. oldu Andrei Kirilenko, Nikita Morgunov, Sergei Panov, Igor Kudelin, Sergei Chikalkin, Evgeni Pashutin, Zakhar Pashutin, Anton Yudin, Aleksei Savrasenko, Aleksander Bashminov, Aleksander Miloserdov, Petr Samoylenko (Coach: Stanislav Eremin) 2002 Dünya Basketbol Şampiyonası: 16 takım arasında 10. oldu Andrei Kirilenko, Viktor Khryapa, Vasili Karasev, Nikita Morgunov, Aleksei Savrasenko, Aleksander Bashminov, Sergei Panov, Igor Kudelin, Sergei Chikalkin, Evgeni Pashutin, Zakhar Pashutin, Ruslan Avleev (Coach: Stanislav Eremin) 2003 Avrupa Basketbol Şampiyonası: 16 takım arasında 8. oldu Andrei Kirilenko, Viktor Khryapa, Vasili Karasev, Sergei Monya, Aleksei Savrasenko, Dimitri Domani, Zakhar Pashutin, Denis Ershov, Fedor Likholitov, Mikhail Solovev, Valentin Kubrakov, Petr Samoylenko (Coach: Sergei Elevich) 2004 Olimpiyat Oyunları: katılmadı 2005 Avrupa Basketbol Şampiyonası: 16 takım arasında 8. oldu Andrei Kirilenko, J.R. Holden, Viktor Khryapa, Nikita Morgunov, Aleksei Savrasenko, Sergei Monya, Zakhar Pashutin, Anton Ponkrashov, Fedor Likholitov, Vitaly Fridzon, Petr Samoylenko, Andrei Ivanov (Coach: Sergei Babkov) 2006 FIBA Dünya Basketbol Şampiyonası: katılmadı 2007 Avrupa Basketbol Şampiyonası: 16 takım arasında 1. oldu Andrei Kirilenko, J.R. Holden, Viktor Khryapa, Nikita Morgunov, Aleksei Savrasenko, Zakhar Pashutin, Petr Samoylenko, Sergei Monya, Anton Ponkrashov, Nikolay Padius, Nikita Shabalkin, Sergei Bykov (Coach: David Blatt) 2008 Olimpiyat Oyunları: 12 takım arasında 9. oldu Andrei Kirilenko, J.R. Holden, Viktor Khryapa, Nikita Morgunov, Aleksei Savrasenko, Sergei Monya, Zakhar Pashutin, Petr Samoylenko, Sergei Bykov, Viktor Keirou, Andrey Vorontsevich, Vitaly Fridzon (Coach: David Blatt) 2009 Avrupa Basketbol Şampiyonası: 2010 FIBA Dünya Basketbol Şampiyonası: 24 takım arasında 7. oldu Üzümören, Pazar Üzümören, Tokat'ın Pazar ilçesine bağlı bir beldedir.Eski adı "Dimorta" olarak bilinmektedir. Üzümören'in en eski isminin Dimorta olduğu bilinmektedir. Müslüman Türklerin eline geçişi sırasında bir süre "Dağ Kenarı" anlamına gelen "Nahiye-i Cebel" adıyla anılmış; daha sonra tekrar Dimorta ismi verilmiştir. Dimorta, Latince bir sözcük olup, "iki ölüsü olan yer" anlamına gelmektedir. Kasabanın eski yerleşim yeri dar bir vadi içerisinde uzanmakta, kasabaya giriş ve çıkışın yapıldığı her iki yamaçta türbeleştirilmiş iki mezar bulunmaktadır. Bu iki mezarın bölgeyi fethetmek için gelen ilk Müslümanlara ait olduğu bilinmektedir. Dimorta'da yakın tarihe kadar halkın "kilise alanı" olarak adlandırdığı arazide kilise ve manastır kalıntılarının olduğu düşünülmektedir. Geçmişte Türkler ve Rumların Dimorta'da karşılıklı hoşgörü içerisinde bir arada yaşadığı bilinmektedir. Dimorta'nın bulunduğu bölge, Dördüncü Murat döneminde "Kadı Şehri" anlamına gelen Kazabad ismiyle anılmıştır. Bu isim, Osmanlı Devleti zamanında başta İstanbul olmak üzere Mekke, Kahire, Şam ve Belgrad gibi birçok eyalette kadılık yapan ve Şeyhülislamlığa kadar yükselen Muid Ahmet Efendinin unvanından gelmektedir. Benzer şekilde Üzümören'in kuzeyinde yer alan Kazova'nın "Kadıova" anlamına geldiği tahmin edilmektedir. Osmanlı Devleti zamanında bu bölgeden çok sayıda kadı, ilim adamı ve tasavvuf bilgini yetişmiştir. Üzümören'de Danışmentliler döneminden kalma Miladi 1326 yılına ait tarihi Ulu Cami bulunmaktadır. Ayrıca eskiden harap olan ve günümüzde yok olan iki adet tekkenin varlığından da söz edilmektedir. Üzümören, Tokat il sınırları içerisinde yer alan Kazova'nın ve doğal bir göl olan Kaz Gölü'nün güneyinde yer almaktadır. Doğusunda bulunan Tokat il merkezine yaklaşık 35 km, Pazar ilçesine 10 km, kuzeyinde bulunan Turhal ilçesine 25 km ve batısında bulunan Zile ilçesine 30 km mesafededir. Beldenin rakımı 645'tir. Beldenin kuzeyinde Kazova, güneyinde ise doğu batı yönünde uzanan sıradağlar bulunmaktadır. Orta Karadeniz Bölgesinde yer alan Üzümören, Karadeniz iklimi ile İç Anadolu'nun karasal iklimine geçiş bölgesinde bulunmaktadır. Ortalama yıllık ısının kış aylarında 3-5 derece, yaz aylarında ise 13-35 derece arasında değiştiği görülmektedir. Üzümören'in yer aldığı arazi verimli olup sulama kaynağının önemli bir kısmını Yeşilırmak teşkil etmektedir. Üzümörende sulu tarım sayesinde domates, taze fasulye, biber, patlıcan, karpuz, kavun, barbunya, salatalık, lahana, vs yetiştirilmektedir.Yetiştirilen bu ürünler başta Tokat ili olmak üzere birçok ilde satılmaktadır.Bilindiğine göre bu ürünler önce araziden alınıp , hãlde satışa sunulduktan sonra talep edilen illere gönderilmektedir. Rjevka HavalimanÄ± Rjevka Havalimanı (Rusça:Аэропорт Ржевка) (IATA:RVH, ICAO:ULSS), Rusya'nın Sankt-Peterburg kentindedir. Kente uzaklığı 15 km'dir. Küçük uçaklara hizmet vermektedir. 06/24 doğrultusunda bir adet pisti bulunmaktadır. Yüzeyi asfalttır. Uzunluğu 1.800 metredir. Apple I Apple I, (ya da Apple-1) ilk kişisel bilgisayarlar arasında bilinir. Apple I, Apple'ın ilk ürünü, Nisan 1976'da Homebrew Computer Club Palo Alto, Kaliforniya'da gösterilmiştir. Apple I, Temmuz 1976'da 666,66 $'a satılıyordu. Yaklaşık 200 adet üretildi. Ancak, çalışan bir bilgisayar yapmak için, kullanıcılar güç kaynağı, transformatörler, güç anahtarı, ASCII klavye ve kompozit video görüntü eklemek zorunda kaldılar. Nisan 1977'de fiyatı düşerek 475 $ oldu. Rodrigo Moreno Machado Rodrigo Moreno Machado (d. 6 Mart 1991, Rio de Janeiro), Forvet mevkiinde görev yapan Brezilyalı asıllı İspanyol millî futbolcudur. Rodrigo 2010 yılında Real Madrid'den Portekiz'in Celta Vigo takımıyla sözleşme imzalamıştır. Rodrigo yetenekli ve hızlı, müthiş bir sol ayağı ile, sol kanat ve oyun kurucu olarak oynamaktadır. 23 Temmuz 2014 tarihinde Valencia takımına kiralık olarak gitmiştir. 10 kez İspanya U-19 millî takım forması giyen Rodrigo bu maçlarda 6 gol atmayı başarmıştır. 2010 yılında Fransa'da yapılan Avrupa 19 Yaş Altı Futbol Şampiyonası kadrosunda yer almış ve şampiyonada 2. olan takımında parlak futboluyla beğeni kazanmıştır. Rodrigo Fransa ile oynanan ve 2-1 kaybedilen maçın İspanya adına tek golünü atmıştır. Endonezya'daki adalar listesi Bu Endonezya'daki adaların listesidir. Endonezya hükûmeti tarafından verilen bilgiye göre Endonezya'da 17.000'den fazla ada vardır. 2002 yılında LAPAN'ın yaptığı araştırmaya göre Endonezya'da 18.306 ada vardır. CIA araştırmasına göre ise 17.508 ada vardır. Binlerce irili ufaklı adanın bulunmasından ötürü net bir sayıya ulaşılamamıştır. Aşağıdaki adalar bölgelerine göre düzenlenmiştir. "199 ada" "419 ada" "yaklaşık 3,200 ada" "Yeni Gine adasının çevresindeki adalar" "610 ada" Karate Kid (film, 2010) The Karate Kid, Harald Zwart'ın yönettiği 2010 yapımı ABD filmi. Başrollerinde Jackie Chan ve ünlü aktör Will Smith'in oğlu Jaden Smith yer almıştır. 1984'teki Karate Kid filminin günümüz uyarlamasıdır. 12 yaşındaki Dre Parker, babasını küçük yaşta kaybetmiştir. Annesi ve Parker, annesinin işleri nedeniyle yaşadığı Detroit'ten Çin'in başkenti Pekin'e taşınmak zorunda kalıyor. Kültür farklılığının ve dil bilmenin zorluluğunu yaşayan Parker, ortama uyum sağlamaya çalışıyor. Parkta gördüğü Mei Ying isimli kıza aşık oluyor. Ying'in aile dostu olan yaşıtı Chang, onun Parker'la olan yakınlaşmasını kıskanıyor. Ve Parker'ı parkta Kung Fu hareketleriyle sert şekilde dövüyor. Parker yeni taşındıkları evin tamirat işlerini yapması için tamirci Mr. Han'ı buluyor ve çağırıyor. Mr. Han tamirat için eve geldiğinde Parker'ın televizyondan karete öğrenmeye çalıştığını görüyor. Parker, Ying ve Chang aynı okula devam ediyorlar. Chang, Parker'a kafayı takıyor ve onunla uğraşmaya başlıyor. Bu arada Parker ve Ying'in arasında aşk gittikçe büyüyor. Parker'ın Kung-fu'ya merakı artmaya başlıyor. Bir gün annesi ile gezerken Kung-fu okulunun seslerini duyan Parker okula doğru koşuyor. Annesi ile birlikte devasa okulu ve yüzlerce öğrenciyi hayretler içinde izliyorlar. Parker daha içerilere girerek içeride çalışanlara bakıyor. Gerçekten etkileniyor, lakin içerideki öğrencilerden birinin Chang olduğunu fark ediyor. Chang'ın hocası çocuklara merhamet olmayan bir dövüş tarzı benimsetmeye çalışıyor. Chang'ı gören Parker hemen oradan ayrılıyor. Chang'den dayak yiyen Parker onlardan öç almak için sokakta bir kova suyu Chang ve arkadaşlarının üstüne boca ediyor. Chang ve arkadaşları, Parker'ı kovalamaya başlıyorlar. Ve Parker'ı çıkmaz bir sokakta köşeye sıkıştırıp profesyonel Kung-Fu hareketleriyle dövmeye başlıyorlar. Chang, yerde kıvranarak yatan Parker'a son ağır darbeyi vuracakken Mr. Han, Chang'ın yumruğunu tutuyor. Ve Chang'ın arkadaşları ve Chang'le kavgaya tutuşuyor. Mr. Han bir yumruk bile atmadan hepsini Kung-fu hareketleriyle saf dışı ediyor. Chang ve arkadaşlarının kullandığı hareketlerse şiddet dolu. Mr. Han ve Chang Kung-fu okuluna gidip hocayla konuşmaya karar veriyorlar. Hocanın sert tutumu karşısında Mr. Han mecburen Parker'ın gelecekteki Kung-fu turnuvasına katılacağını söylüyor. Böylece diğer çocuklar Parker'ı rahat bırakıyorlar. Bu sefer Mr. Han, Parker'ın hocası oluyor ve onu turnuvaya çalıştırmaya başlıyor. Odintsovo rayonu Odintsovo rayonu, (), Rusya'nın Moskova Oblastı'na bağlı bir rayondur. Rayonun idari merkezi Odintsovo'dur. Nüfusu 250.000, yüzölçümü 1260 km². Rayonun, 7'si kentsel, 9'u kırsal toplam 16 yerleşimi bulunmaktadır. Tebriz Meşrutiyet Binası Tebriz Meşrutiyet Binası, Büyük Tebriz Pazarı'nın karşısında, Tebriz, İran'da Motahari Caddesi üzerinde tarihî büyük bir yapıdır. Meşrutiyet Devrimi sıralarında devrimle alakalı liderlerin, aktivistlerin ve sempatizanların toplanma yeri olarak kullanıldı. Aralarında en meşhurları Sattar Han, Bakır Han, Sigat-ül İslam Tebrizî ve Hacı Mirza Ağa Farisî'dir. İki katlı olan bu bina Hacı Vali Mimar Tebrizî tarafından 1868'de inşa edildi. Birçok odası ve salonu vardır. Binanın en güzel yeri tavan penceresi ve renkli camlarla süslenmiş koridorudur. Bina 1868'de Hacı Mehdi Koozekonani'ın emriyle inşa edildi. İç ve dış kısımlarıyla iki kattan oluşur. Kadcar dönemi mimarîsinin bir örneğidir. Hacı Mehdi Koozekonani Tebriz Pazarında bir tüccardı. Meşrutiyet devrimini başlatması ve Tebrizde ayaklanmalara yol açmasıyla devrime önemli bir mâli destekçi olarak katıldı. Aynı zamanda binayı devrim liderleriyle buluşma yeri olarak ve devrim propagandası yapan gizli gazete basımı için kullandı. Bina II. Dünya Savaşından sonra Azerbaycan Demokrat Parti'nin toplanma yeri olarak kullanılmasıyla yine tarihte önemli bir yer haline geldi (1946-1947). Yapı 1975'te İran'ın kültürel mirası olarak kayda geçti. Tebriz Meşrutiyet Binası Rasteh koocheh sokağında Tebriz Cuma Mescidi'nin karşısındadır. Doğu Ergil Doğu Ergil (d. 1940 İstanbul), Türk sosyolog, siyaset bilimci, akademisyen. Ankara Üniversitesi Dil ve Tarih-Coğrafya Fakültesi sosyoloji bölümünden mezun oldu. 'nde sosyoloji ve sosyal psikoloji alanlarında yüksek lisans öğrenimi gördü. New York State Üniversitesi'nde sosyoloji, siyaset bilimi ve ekonomi politik alanlarında doktora yaptı. Bir yandan, 1980-84 yıllarında TODAI Sevk ve İdare Yüksek Okulu'nda, 1985-86 yıllarında ABD’deki Uluslararası Çalışmalar Yüksek Okulu'nda konuk öğretim üyeliği yaptı. 1997-1999 yılları arasında Toplum Sorunlarını Araştırma Vakfı (TOSAV)’na başkanlık yaptı. Avrupa Güvenlik ve İşbirliği Teşkilatı Uzmanlar Kurulu üyeliğini, Toplum Sorunlarını Araştırma Merkezi Başkanlığı'nı ve Fatih Üniversitesi'nde öğretim üyesi olarak çalışmaktadır. 3 Ağustos 1995 tarihinde Doğu Ergil’in Türkiye Odalar ve Borsalar Birliği adına hazırladığı 'Doğu Raporu' açıklandı. Ergil, raporu hazırladığı dönemde TOBB Başkanlık Danışmanlığı görevindeydi. Rapor ülkede önemli yankı buldu, rapor hakkında olumlu ve olumsuz çok sayıda yorum yapıldı. 2007 yılında verdiği bir beyanda, 1994 yılında TSKnin kendisinden Kürt kimliğinin Türk milliyetçiliği içinde eritilmesi konusunda bir çalışma istediğini açıklamıştır. Fakat bu teklifi kabul etmemiş ve çalışmayı yapmamıştır. Ergil, zaman zaman yaptığı açıklamalarla gündemde ön sıralarda yer almaktadır. Neşe Düzel'e verdiği röportaj da yankı bulan açıklamalarından biridir. Doğu Ergil'in birkaç dile çevrilmiş 18 kitabı, Türkiye'de ve yurtdışında yayımlanmış kitap bölümleri ve bilimsel makaleleri bulunmaktadır. İki buçuk yıl süren bir çalışma sonucu 2010 yılında, "100 Soruda Fethullah Gülen ve Hareketi" adlı kitabını yayımladı. Hindican şehristanı Handican şehristanı "(Farsça:" شهرستان هندیجان")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın 2006 yılı resmi nüfusu 35.932, yönetim merkezi Handican şehridir. Huveyze şehristanı Huveyze şehristanı "(Farsça:" شهرستان هویزه")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın 2006 yılı resmi nüfusu 35.932, yönetim merkezi Huveyze şehridir. Hürremşehr şehristanı Hürremşehr şehristanı "(Farsça:" شهرستان خرمشهر")", İran İslam Cumhuriyeti'nde Huzistan Eyaleti'nin 23 şehristanından birisidir. Şehristanın 2006 yılı resmi nüfusu 155.224, yönetim merkezi Hürremşehr şehridir. Gülpayegan şehristanı Gülpaygan şehristanı "(Farsça:" شهرستان گلپایگان")", İran İslam Cumhuriyeti'nde İsfahan Eyaleti'nin 22 şehristanından birisidir. Şehristanın 2006 yılı toplam nüfusu 82.601, yönetim merkezi Gülpaygan şehridir. Kaşan şehristanı Kaşan şehristanı (Farsça: شهرستان کاشان ), İran İslam Cumhuriyeti'nde İsfahan Eyaleti'nin 22 şehristanından birisidir. Şehristanın 2006 yılı toplam nüfusu 297.000, yönetim merkezi Kaşan şehridir. Yayla, Köyceğiz Yayla, Muğla ilinin Köyceğiz ilçesine bağlı bir mahalledir. Eski adı "Ağla" olan köy, bu adı bir efsaneden almıştır. Daha sonra adı, "Yayla" olarak değiştirilmiştir. Muğla iline 67, Köyceğiz ilçesine uzaklığı 11 km'dir. Kazova Kazova, Tokat il merkezinin batısından başlayıp Turhal ve Zile ovalarına doğru giderek genişleyen ve doğu-batı yönünde uzanan bir çöküntü ovasıdır. Karadeniz'in 115 km güneyinde yer almaktadır. Kazova'nın denizden yüksekliği ortalama 550 m civarındadır. Yaklaşık 30.000 hektarlık arazisiyle Tokat'ın en büyük ovasıdır. Kuzeyinde Yaylacık Dağları, güneyinde ise Deveci Dağlarının Kuzey uzantısı olan Akdağlar yer almaktadır. Kazova'nın doğu-batı yönünde uzunluğu yaklaşık 50 km, kuzey-güney yönünde genişliği ise 10 km civarındadır; fakat bu genişlik ovanın doğusunda yer alan Tokat civarında yaklaşık 1 km'ye kadar düşmektedir. Orta Karadeniz Bölümü'nün iç kesiminde yer alan Kazova, aynı zamanda İç Anadolu Bölgesi'ne geçiş alanında yer almaktadır. Geniş ve verimli arazisinin büyük bir kısmı Yeşilırmak tarafından sulanmaktadır. Kazova, Tozanlı Çayı Vadisinin genişlemesiyle ortaya çıkmıştır. Doğusunda Tokat Ovası, batısında ise Turhal ve Zile Ovaları yer almaktadır. Üzümören yakınlarında tabiat alanı olarak belirlenen Kazgölü isminde doğal bir göl yine bu ovanın batı ucunda yer almaktadır. Kazova arazisinin yaklaşık %41'i kültür alanı, %37'si ormanlık alan, %17'si doğal ve yapay çayır, geriye kalan %5'lik bölüm ise kullanılamayan yerlerdir. Tarla tarımının egemen olduğu alanın %18'inde kuru tarım, %64'ünde