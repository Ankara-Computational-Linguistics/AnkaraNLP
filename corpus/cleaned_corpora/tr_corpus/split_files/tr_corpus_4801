ekleme yapılarak değiştirildi. Slovakya vatandaşlarına vize uygulamayan veya sınırda vize almalarına izin veren ülkeler haritada gösterilmiş. Yeşil renkte gösterilen ülkeler Avrupa Birliği ve Avrupa Ekonomik Alanı ülkeleridir. Koyu maviyle gösterilen ülkeler vize uygulamayan, açık maviyle gösterilen ülkeler sınırda vize alınmasına imkân veren ülkelerdir. Henley Vize Kısıtlamaları Endeksi 2016 Raporu'na göre Slovakya vatandaşları sınır kapısında vize alarak veya vizesiz 165 ülkeye seyahat edebilirler. Bu sayede Slovakya vatandaşları Dünya'da seyahat özgürlüğü açısından 11. sırada yer almaktadır. Trosa Trosa, İsveç'in güneydoğu kuşağında bulunan bir kenttir. Şehir, Göller Yöresi'nin doğusunda, Baltık Denizi kıyısında kuruludur. Kent yılda %2,9 ile İsveç'in en hızlı büyüyen ikinci kenti olarak bilinmektedir. Trosa, 14. yüzyıla uzanan bir tarihe sahiptir. Bu dönemde bir kasaba olan Trosa'da 15. yüzyıl, bir ticaret dönemi olarak geçti. Şehir, 1454 yılında kral Karl Knutsson tarafından kent konumuna alındı. Kent daha sonraları 17. yüzyılda, rakımı nedeniyle Trosa Nehri'nin halicine taşındı. Sonraları 1719 yılında Ruslar tarafından yakılıp yağmalandı. "Trosa", günümüzde İsveç'in ve İskandinavya'nın en zengin kentlerinden biridir. Kentteki her yüz kişiden on altısı, yılda 1 milyon İsveç Kronundan fazla (~200,000 TL) kazanmaktadır. Kent çevresinde Tommy Körberg ve ABBA grubunun üyesi Benny Andersson gibi isimlerin yazlıkları mevcuttur. İş adamı Gosta Larsson da bu kentte doğmuştur. Street Fighter Alpha 2 Street Fighter'in basit kasetli oyunlarından sonraki ilk ele alınır oyunu. Capcom bu oyuna çok güvenmiş ve yeni karakterler koymuşlardır. Oyunda grublar halindedir. Yani bir grub M.Bison'nun düşmanı bir grub Guy'un veya Rolento'nun bir grupta Akuma (Gouki) düşmanıdır. Oyun 1997 yılında piyasa sürülmüştür. Alpha 3 ten daha fazla tutmuştur. DiÄŸer karakterler Alec Jeffreys Sir Alec John Jeffreys, (d. 9 Ocak 1950 – Oxford, Oxfordshire, İngiltere) İngiliz genetikçi. Özellikle DNA profillemesi çalışmalarıyla bilinen Jeffreys, günümüzde bu çalışmasıyla adli tıp tarihinin en önemli vakalarından birine imza atmıştır. Jeffreys bu yöntemiyle ayrıca babalık ve göç gibi tartışmalı durumları açığa kavuşturmuştur. Jeffreys, Leicester Üniversitesi'nde profesör olup, 26 Kasım 1992'den beri Leicester kentinin onursal hemşehrisidir. 1994 yılında bilime ve teknolojiye olan katkıları nedeniyle İngiliz Kraliyeti tarafından "sir" unvanını aldı. Jeffreys, orta gelirli bir ailede doğdu. Bir erkek, bir kız kardeşi olan Jeffreys, altı yaşına kadar Oxford kentinde kaldı. 1956 yılında ailesiyle beraber Luton kentine taşındı. Çocukluğunde oldukça meraklı ve üretkendi. Sekiz yaşındayken, babası ona sonraki yıllarda onun sürekli uğraşacağı büyük bir kimya seti aldı. Bu süreçte küçük patlamalar yapmayı seven Jeffreys, kaza sonucu çenesine sıçrayan sülfürik asit nedeniyle kalıcı bir yaraya neden oldu. Dokuz yaşındayken yine babası ona Victoria devrinden kalan bir mikroskop getirdi. Yaklaşık on iki yaşındayken içinde düzleştirilmiş iğneden elde edilen bir bistüri de barındıran küçük bir ayrıştırma kiti yaptı. Bu kit ile yaban arılarını parçalayıp inceleyen Jeffreys, bir gün evine getirdiği ölü bir kediyi inceledi. Jeffreys, Luton Dilbilgisi Okulu'nda bir öğrenciydi. Daha sonra da Luton Sixth Form Koleji'ne geçti. Gençliğinde mod bir yaşam tarzı süren Jeffreys, bir Vespa 150 ve parka mont satın aldı. Ancak sonra da rock tarzı giyinmeyi seçti. Jeffreys, Merton Koleji'nin biyokimya bölümünden mezun oldu. Okulun laboratuvar tezgâhını çok seviyordu. Sonrasında hazırladığı doktora tezi, memeli hayvanlardaki mitokondri araştırmaları üzerineydi. Tezin bitişinden sonra Amsterdam Üniversitesi'ne geçti. Burada, memeli genleri üzerine araştırmalar yaptı. 1977 yılında Leicester Üniversitesi'ne geçen Jeffreys, burada çalışması için gereken uygun ortamı buldu. Burada DNA'da görülebilen çeşitli değişikleri gözlemleyerek parmak izi yöntemini geliştirdi. Jeffreys, 10 Eylül 1984 tarihinde Leicester Üniversitesi'ndeki laboratuvarında DNA ile ilgili bir deney yaparken bir şey keşfetti. Deney sırasında laboratuvar teknisyeninin kendi ailesiyle olan benzerliklerin ve farklılıkların olduğunu ve bunun neden olduğunu merak etti. Yaklaşık yarım saat sonra ise genetik kodlara bakılarak olası bir genetik parmak izi yönteminin mantığını kavradı. Bu yöntem kısa sürede adli tıp alanında kullanılan en önemli yöntemlerden biri haline geldi. Daha sonra ise yöntemin insan dışındaki birçok diğer canlıda da uygulanabileceği keşfedildi. Jeffreys'in 1987 yılında deneyi açıklamasına kadar bu parmak izi uygulamasının yapıldığı tek yer Jeffreys'in laboratuvarı olarak kaldı. Bu dönemde Jeffreys sürekli olarak bilgi almak isteyen insanlar yüzünden meşgul edildi. "DNA parmak izi" olarak anılan bu DNA yöntemi ilk kez bir İngiliz çocuğun kökeninini Afrika'da bir ülke olan Gana olduğu hakkındaki tartışmalara son noktayı koymak için uygulandı. Sonuçlara göre bu çocuğun ailedeki diğer üyelerle genetik olarak yakın olduğu sonucu ortaya çıktı. Yine aynı yöntem, adli tıp alanında ilk kez 1983 ve 1986 yıllarında art arda öldürülen ve Narborough, Leicestershire'da yaşayan Lynda Mann ve Dawn Ashworth adlı kızların katillerini bulmak için kullanıldı. Çalışmalar sonunda, kızların üzerinde bulunan meni izleriyle Colin Pitchfork adlı kişinin meni örneklerinin birbiriyle benzerlik gösterdiği anlaşıldı. Ancak İngiliz otoriteler Richard Buckland'ın asıl suçlu olduğunu düşünüyordu. Buna rağmen sonuç olarak, suçlunun Pitchfork olduğu anlaşıldı. 1992 yılında Jeffrey'in yöntemi, 1979'da ölen Nazi Dr. Josef Mengele'nin davacıları için kullanıldı. Doktorun mezardan çıkarılan cesedinin kalça kemiğinden alınan örnekler, Mengele'in oğluyla benzerlik gösteriyordu. Bu sayede mezardaki kişinin Mengele olduğu anlaşıldı. DNA profilleme yöntemi, insan genomlarındaki değişken yapıtaşlarının (mikrosatelit) bir modelini oluşturmak için Jeffreys ve ekibi tarafından 1985 yılında geliştirilen bir yöntemdir. Bu son derecede değişken mikrosatelitlerin sadece birkaçına odaklanmak yoluyla DNA profilleme yöntemi, bu sistemi daha duyarlı, daha tekrarlanabilir, ve bilgisayar veritabanı için daha uygun hale getirdi, ve yakında dünya çapında kriminal vakalar ve babalık testi konularında kullanılan standart adli tıp DNA sistemi haline geldi. Polimeraz zincir tepkimesi (PCR) ile DNA amplifikasyon alanındaki gelişmeler sayesinde adli tıp DNA testi için yeni yaklaşımlar açıldı, otomasyona imkân doğdu, duyarlılık büyük oranda arttı ve alternatif marker sistemleri için bir ilerleme sağlandı. Günümüzde en sık kullanılan markerlar değişken mikrosatelitlerdir, aynı zamanda Kısa Tekrar Dizisi ("Short Tandem Repeats", "STRs") olarak da bilinen bu yöntem Jeffreys tarafından ilk kez 1990 yılında Joseph Mengele vakasında kullanılmıştır. 1900'larda Adlitıp Bilim Servisi'nde ("Forensic Science Service") Peter Gill'in liderliğini yaptığı bir grup bilim insanı tarafından, STR profilleme yöntemi biraz daha geliştirildi. 1995'te Birleşik Krallık Ulusal DNA veritabanı'nın ("UK National DNA Database", NDNAD) kurulmasına izin verildi. Son derece otomatik ve gelişmiş donanımları ile, günümüz DNA profilleme yöntemi her gün yüzlerce numuneyi işlemden geçirebilir. Bir milyar üzerinden birini seçme gücü veren, NDNAD için geliştirilen mevcut sistem ile on mikrosatelit ve ek olarak cinsiyet tayini için bir marker kullanılır. Şimdi yaklaşık beş milyon insanın DNA bilgisini ihtiva eden veritabanında yer alan kişilerin DNA profillerine sahip her kimse tutuklanır (suçu kanıtlansın kanıtlanmasın). Jeffreys, hükümetin veritabanındaki bilgilere erişebildiği DNA profillemenin günümüzdeki kullanımına karşıdır, ve bağımsız bir üçüncü grup kişi tarafından erişim kontrolü olacak şekilde tüm insanların DNA'larının olacağı bir veritabanını önermektedir. Jeffreys ve takımı günümüzde, Çernobil'deki nükleer reaktör kazası sonrası olduğu gibi kronik radyasyona maruz kalmanın etkileri üzerinde çalışmaktadır. Diğer ilgilendikleri alanlar, tek gamet ve transgenik yaklaşımlar yoluyla insan genom instabilitesinin ve rekombinasyon sürecinin analizini içermektedir. Ayrıca, germline mutasyonlarda iyonize radyasyonun etkilerini araştırmaktadır. Jeffreys eşi Sue ile 1971 yılında evlendi. How Soon Is Now? t.A.T.u'nun ilk İngilizce albümü olan 200 km/h in the Wrong Lane adlı albümün 5. sıradaki şarkısı. Şarkı 3:16 dakika uzunluğundadır. Şarkının türü rock ya da alternatif rocktır. 2002 yılında kaydedildi ve 7 Temmuz 2003'te tekli piyasaya çıktı. Şarkı 1985 yılında ilk kez İngiliz grup The Smiths (Morrissey) tarafından seslendirildi. The Smiths grubunun en bilindik ve en sevilen şarkısı olarak bilinir. Söz yazarları Johnny Marr, Morrissey. t.A.T.u bu şarkıyı 2003 yılında cover'lamış ve en iyi cover'lar arasında yer almıştır. Şarkı iyi tasarlandığı için ve sevilen parçalar arasında yer aldığı için t.A.T.u'nun prodüktörleri bu şarkıya klip çekilmesi istendi. İlk İngilizce albümdeki 5. klip bu şarkıya çekildi. Şarkının prodüktörleri Martin Kierszenbaum, Robert Orton. Teklinin çıktığı firma Universal/Interscope. Klip, kızların eski kliplerindeki görüntülerden parçalar, konser görüntüleri ve günlük hayattaki görüntülerinden içeriyor.Klibin yönetmenliğini Julia ve Lena yaptı. Bu klip t.A.T.u'nun DVD formatındaki The Best albümünde yer aldı. Russian Promotional CD 1."How Soon Is Now?" (Main version) 2."30 Minutes" 3."Ne Ver, Ne Boisia" Remixes Arnavut pasaportu Arnavut pasaportu Arnavutluk vatandaşlarına uluslararası seyahatlerinde kullanılmak üzere verilir. Pasaport, Arnavut kimliğinin ve Arnavutluk vatandaşlığının kanıtı olarak kabul edilir. Pasaport verme görevi ülke içerisinde İçişleri Bakanlığı'na, ülke dışında yerel büyükelçilikler ve konsolosluklara aittir. Arnavutluk pasaportları 10 yıl sürele geçerlidir ve uzatılamazlar. Pasaportun kullanım süresi dolduktan sonra yeni bir pasaport alınır. Yeni Biyometrik Arnavut Pasaportu 24 Mart 2009'dan bu yana verilmektedir. 2009 yılı Mart ayından bu yana Arnavutluk Hükümeti, daha büyük bir projenin parçası olarak iyi uluslararası standartlara getirmek ve modernize etmek için biyometrik pasaport vermeye başlamıştır. Biyometrik pasaporta geçmesiyle beraber Arnavutluk vatandaşları 15 Aralık 2010 tarihinden itibaren Avrupa Birliği ülkelerini İngiltere ve İrlanda hariç vizesiz seyahat edebilme hakkına sahiptirler. Ayrıca Makedonya ve Karadağ'a ulusal kimlik kartları ile seyahat edebilmektedirler. Mart 2011 tarihinden itibaren biyometrik pasaport ve kimlik kartı göçmenlere hizmet etmek için Yunanistan ve İtalya'da Arnavut konsolosluğundan talep edilebilir. Henley Vize Kısıtlamaları Endeksi 2016 Raporu'na göre Arnavutluk vatandaşları sınır kapısında vize alarak veya vizesiz 98 ülkeye seyahat edebilirler. Bu sayede Arnavutluk vatandaşları Dünya'da seyahat özgürlüğü açısından 52. sırada yer almaktadır. Bilgi sayfaları Arnavutça ve İngilizcedir. Bosna-Hersek pasaportu Bosna-Hersek pasaportu Bosna-Hersek vatandaşlarına uluslararası seyahat edebilmeleri amacıyla verilmektedir. Bosna-Hersek'in Biyometrik pasaporta geçmesiyle beraber Boşnak vatandaşları 15 Aralık 2010 tarihinden itibaren AB ülkelerini İngiltere ve İrlanda hariç vizesiz seyahat edebilmektedirler. Henley Vize Kısıtlamaları Endeksi 1 Ocak 2017 Raporu'na göre Bosna-Hersek vatandaşları sınır kapısında vize alarak veya vizesiz 103 ülkeye seyahat edebilmektedirler. Bu sayede Boşnak vatandaşlar Dünya'da seyahat özgürlüğü açısından 53. sırada yer almaktadır. Başlangıçta biyometrik pasaportların 2009 sonuna kadar test olacağı açıklandı. 15 Temmuz 2009'da, Bosna-Hersek Sivil İşler Bakanı 15 Ekim 2009 tarihinde biyometrik pasaportların çıkaralacağını duyurdu. Büyük bir miktarda Pasaport Alman yapımcı Bundesdruckerei'ye teslim edilecektir. Tüm Schengen devletleri ile Bosna pasaportu sahipleri vizesiz 15 Aralık 2010 tarihinden itibaren etmeye başlamışlardır. Haziran 2014 yılında IDDEEA, Bosna-Hersek'in Ekim 2014 yılında biyometrik pasaport (SAC) üçüncü nesilini tanıtacağını duyurdu. Boşnak vatandaşların vizesiz seyahat edebileceği ülkeler: 220 (şarkı) "220", t.A.T.u'nun üçüncü Rusça albümü olan Veselye Ulybki'nin klip çekilen ikinci şarkısıdır. Şarkının tanıtımı 2008 yılı mart ayında, tam versiyonu ise nisanda yayınlandı. 220, Bonum Studio (Moskova) ve Sarm West Studios (Londra)'da kaydedildi. Şarkının söz yazarı Valery Polienko'dur. Şarkının klibi yine mart ayında Los Angeles'ta çekildi ve haziranda başta internet sitesi Youtube'da olmak üzere müzik kanallarında gösterilmeye başlandı. Video klipte Yuliya Volkova ve Lena Katina kabare stili kıyafetler giydiler. Klipte dans performansı sergileyen kızlara keyboardçıları, gitaristleri ve bateristleri eşlik etti. Snegopady klibi bu klibin devamı niteliği taşımaktadır. DiÄŸer listeler: YouTube'da Type O Negative Type O Negative, Brooklyn kökenli heavy gotik metal grubudur. Özgün, ironik ve genellikle yavaş ritimleriyle bilinirler. "Kasvetli dörtlü" (Type O Negative'in kendilerine verdikleri isim) kendilerine özgü tarzları ve dikkat çekici gitar efektleriyle başarılarını korumaya devam etmektedirler. Carnivore isimli grubun küllerinden doğan grup popülariteyi, Bloody Kisses albümünden "Black No.1" ve "Christian Woman" şarkılarıyla yakalamıştır. Andy (mÃ¼zisyen) Andranik Madadian, 1958'de İran Ermenisi bir aile tarafından Tahran'da dünyaya gelen İranlı şarkıcı. Arapça, Farsça, Ermenice, İspanyolca, Hintçe ve İngilizce şarkılar söyler. İran'ın Charles Aznavour'u olarak bilinir. Güvercintepe, Başakşehir Eski adı Bayramtepe'dir. Önceleri Kayabaşı'ne bağlı bir yerleşim iken, 4 Temmuz 1987 tarihli resmi gazetede yayınlanan 3392 Sayılı Kanunla Küçükçekmece ilçe olmuş ve Güvercintepe bu ilçeye bağlı bir mahalle statüsü kazanmıştır. 22 Mart 2008'de yürürlüğe giren “5747 sayılı Büyükşehir Belediyesi Sınırları içerisinde İlçe Kurulması ve Bazı Kanunlarda Değişiklik Yapılması Hakkında Kanun” sonucu yeni kurulan Başakşehir ilçesine bağlanmıştır. Mahallenin kuzeyinde Kayabaşı Köyü, batısında Şahintepe ve Yarımburgaz Mağaraları, güneyinde Altınşehir mahalleleri ile doğusunda Atatürk Olimpiyat Stadyumu ve İSKİ İkitelli Fsmh Tesisleri bulunmaktadır. 1980'li yıllardan itibaren Anadolu'dan gelen göçler sonucu oluşmuş bir yerleşim yeridir. 2007 nüfus sayımına göre nüfusu 36.438'dir. Bu nüfusuyla Başakşehir ilçesinin 2. kalabalık mahallesidir. Başakşehir İlçesi, Güvecintepe mahallesi sınırları içindeki 1. derece arkeolojik sit alanında bulunan ve Türkiye'nin bilinen en eski yerleşim yerlerinden biri olan Yarımburgaz Mağaraları'nın çevre şartlarının iyileştirilmesi ve bölgeye ilişkin farkındalığın arttırılarak geziye açılacak duruma getirilmesi amacıyla, yaklaşık 163,5 ha'lık bir alanda "Yarımburgaz Mağaraları ve Çevresine İlişkin Proje" çalışmalarına başlanmış olup; bahse konu alanda, İstanbul Kültür ve Tabiat Varlıkları 1. No.lu Koruma Kurulu Müdürlüğü ile yapılan görüşmeler ışığında çalışmalar devam etmektedir. Mahalleye İETT'nin 79G (Kayaşehir-Zeytinburnu Metro) 79Y (Kayaşehir-Yenibosna Metro) 79C (Kayaşehir-Cebeci Mahallesi) ve 78G (Kayaşehir-Güvercintepe-Başakşehir)yeni kapı - olimpiyat metro hatı otobüs hatlarının yanında; Şirinevler, Küçükçekmece ve Sefaköy semtlerinden dolmuş seferleri ile ulaşım sağlanmaktadır. Mahallede 2 Anaokulu, 3 ilköğretim okulu, 2 lise, 1 karakol binası,1 park ve çocuk bahçesi, 2 kapalı halı saha, 6 cami, 1 Poliklinik, 3 sağlık kabini ve Mahalle Konağı bulunmaktadır.Ayrıca 1 ilkokulun da inşaat aşamasında son noktaya gelinmiştir.Aynı zamanda Başaşehir belediyesi tarafından yapılan bir havuz yapım aşamasındadır. Bet Bet, İbrani alfabesi'nin 2. harfidir - ב. Sayısal değeri 2'dir. Latin alfabesi'ndeki karşılığı genelde "B,b" ve bazen de "V,v"dir. Kiril alfabesindeki "Б, б" harfine eşdeğerdir. Arap alfabesi'nde Be harfiyle aynıdır. Kuzey Amerika Bulutsusu Kuzey Amerika Bulutsusu (NGC 7000 veya Caldwell 20), Kuğu takımyıldızı yönünde Deneb (kuğunun kuyruğundaki parlak yıldız) yakınındaki bir salma bulutsusu. Bulutsu, çarpıcı bir şekilde Meksika Körfezi ile birlikte tam olarak Kuzey Amerika kıtasını andırmaktadır. William Herschel tarafından 24 Ekim 1786 yılında keşfedilmiştir. Kuzey Amerika Bulutsusu gökyüzünde dört dolunay boyutu alan kaplayacak kadar büyükse de, yüzey parlaklığının çok düşük olması nedeniyle çıplak gözle görülemez. Dürbün ve teleskop ile ancak iyi gözlem koşullarında puslu bir şekilde gözlemlenebilir. Ancak, UHC filtre kullanılarak ışığın istenmeyen dalgaboylarının filtrelenmesiyle görülebilir. Özellikle kırmızı renkli (hidrojen Hα salma çizgisi) sadece fotoğraflarda görülebilmektedir. Kuzey Amerika Bulutsusu (NGC 7000) ve Pelikan Bulutsusu (IC 5070) aslında aynı iyonize hidrojen (H II bölgesi) yıldızlararası bulutun birer parçalarıdır. Özellikle Orta Amerika ve Meksika gibi görünen parlak kısımlar, aslında sıcak bir gaz ve toz yatağı olup, yeni oluşmuş yıldızların meydana getirdiği Kuğu Duvarı'nı da içermektedir. Bu iki bulutsunun arasındaki bölgeye Meksika sahili adı verilmektir ve son birkaç yıl içerisinde yapılan bazı bilimsel çalışmalarla bu bölgede bulunan bazı genç yıldız cisimleri detaylı olarak araştırılmıştır. Efsane Prens Efsane Prens "(Jumong)" (Korece: 주몽, Hanja: 朱蒙), Kore tarihinin başlangıcı sayılan Jumong hikâyesini ele alan bir dizidir. Dizi 2006 yılının Kore'de en çok izlenen dizilerden birisi olmuştur. Gojoseon (okunuşu: Gocoseon) Krallığı, Çinliler tarafından parçalanmıştır ve halkı Çinliler tarafından köle olarak çalıştırılmıştır. Hae Mo Su'nun liderliğini yaptığı Damul Ordusu ise Gojoseon halkını Çinlilerin zulmünden kurtarmak ve Gojoseon'u yeniden kurma amacında çeşitli saldırılar düzenlemektedir. Hae Mo Su'nun liderliğindeki Damul Ordusu'nda Buyeo prensi Geumwha da bulunmaktadır. Hae Mo Su ve Geumwha birbirlerini bir kardeş gibi sevmektedirler. Hae Mo Su bu sırada Lady Yoohwa ile karşılaşır ve birbirlerine aşık olurlar. Buyeo'nun Hae Mo Su'ya kurduğu tuzaktan sonra Geumwha, Lady Yoohwa'yı yanına alır ve Lady Yoohwa burada çocuğu Jumong'u doğurur. Geumwha'nın öz çocukları olan Daeso ve Youngpo'ya yeterli sevgiyi göstermemesi ve Jumong'u daha çok sevip sayması üzerine Daeso ve Youngpo'da, Jumong'a karşı büyük bir nefret uyanacak, diğer taraftan Jumong, gerçek babasının kim olduğunu öğrenmesi ile birlikte onun gerçekleştiremediği amacı gerçekleştirmek için yaşamaya başlayacaktır... Ve bu amacını gerçekleştirerek Go Gur Yeo adlı güçlü bir ülke kurar. Go Gur Yeo Krallığı 705 yıl ayakta kalır. Bu ülkeyi kurarken zorluklarla ve büyük aşklarla karşılaşmıştır. Gimel Gimel, İbrani alfabesi'nin 3. harfidir - ג. Sayısal değeri 3'tür. Latin alfabesi'ndeki karşılığı "G, g" dir. Kiril alfabesindeki "Г, г" harfine eşdeğerdir, Arap alfabesinde ise Cim'e mukabildir. Harfin üzerine konulan ayraç işareti (ג׳) İbranice'de olmayan ve yabancı dillerden girmiş "C" sesi için kullanılır. İdin (müzisyen) İdin, 1983'te ABD'de İranlı bir aile tarafından dünyaya gelen müzisyen. Farsça ve İngilizce'yi iyice bilir. İlk albümünü 21 yaşındayken çıkardı. "Cheshmaat" şarkısı başarılı bulunmuştur. Şu an Kaliforniya'da yaşamaktadır. Chuck Close Chuck Close (d. 5 Haziran 1940, Monroe, Washington) büyük boyutlardaki portre çalışmalarıyla tanınan Amerikalı fotorealist ressam. 1988 yılında geçirdiği bir omurilik hastalığı nedeniyle felç kalmış olmasına karşın çalışmalarını sürdürmektedir. Close, 1960’lardan beri genellikle ünlü insanlar olmak üzere insanları resmetmiştir. Fakat Close sipariş almazdı. Close, bunu “kendisinin 9 footluk portresini isteyecek kadar kibirli olanlar, kusurlarının kapatılmasını da isteyeceklerdir” şeklinde açıklardı. Close’un, özellikle tek renkli çalışmaları, rahatsız edici uzun sakallar, kırışıklıklar, gözenekler, benekler ve burun kıllarını açığa çıkarmaktaydı. Close, bazen yüzün ana özelliklerini bulanık bırakır, böylece izleyici, yüzdeki detaylara odaklanabilir, ya da yüzün daha az aşina olunan kısımlarına doğru yönlendirilebilirdi. 1988’de, Close’un omurgasındaki bir kan pıhtısı, Close'u, 4 uzvunu da kullanamayacağı bir şekilde felç etmiştir. Yine de Close, yeniden çalışmaya kara vermiş ve dişlerinin arasına sıkıştırdığı bir fırça ile resim yapmaya başlamıştır. Close, kolunun hareket kabiliyetini kısmen geri kazandıktan sonra, özel bir fırça tutma tahtası kullanabilmiştir. Close, günümüzde tuvalini rahatça oynatabildiği bir elektrikli şövaleye sahiptir. Vilhjálmur Einarsson Vilhjálmur Einarsson (5 Haziran 1934 - 28 Aralık 2019), İzlandalı eski atlet. Üç adım atlama sporcusudur. Melbourne, Avustralya'da düzenlenen 1956 Yaz Olimpiyatları'nda gümüş madalya kazanmıştır. Oğlu Einar Vilhjálmsson, 1984, 1988 ve 1992 Yaz Olimpiyatları'nda erkekler cirit atmada İzlanda'yı temsil etmiştir. Vilhjálmur, Einar Stefánsson ve Sigríður Vilhjálmsdóttir'in oğludur. Çocukluğu, İzlanda'nın doğusunda, balıkçı köylerinden biri olan Reyðarfjörður'de geçmiştir. Üniversite eğitimini Dartmouth College'de tamamlamıştır. 1956 yılında, Vilhjálmur, üç adım atlamada 16,26 m ile bir Olimpiyat rekorunda imza atmıştır. O yılki Olimpiyat Oyunları'nın en beklenmedik sonucu budur. Fakat Vilhjálmur'ün en iyi derecesi 1960 yılında Laugardalsvöllur, İzlanda'da kaydettiği 16,70 m olarak geçmektedir. Vilhjálmur, aynı zamanda üç okulun müdürlüğünü yapmıştır: Laugarvatn'daki Héraðsskólinn, Reykholt'taki Reykholtsskóli ve hâlen yarım gün matematik öğretmeni olarak çalıştığı, Egilsstaðir'deki Menntaskólinn. Ayrıca ressamlığa da adım atmış, özellikle peyzaj konusunda ustalaşmıştır. Süryani Katliamı Süryani Katliamı veya Süryani Soykırımı (ayrıca Sayfo olarak da bilinir; ), I. Dünya Savaşı sırasında Osmanlı İmparatorluğu'nun Süryani azınlıklara karşı işlediği iddia edilen katliamdır. 1914-1920 yılları arasında Kuzey Mezopotamya ve kısmen Güneydoğu Anadolu'daki Asuri nüfusu Osmanlı birlikleri tarafından zorla göç ettirildi ve öldürüldüler. Toplam ölü sayısı 270 bin ila 300 bin arasındadır. Ermeni ve (Rum) soykırımlarıyla benzer kontekst ve döneminde gerçekleştirildi. Fakat Asuri Soykırımı hakkındaki modern bilim çevresi nispeten yeni oluşturuldu ve büyük ölçüde Ermeni Soykırımı araştırmalarının gölgesinde kaldı. 2007 yılında Uluslararası Soykırım Alimler Cemiyeti Osmanlı Devleti'nin 1914 - 1923 yılları arasında vuku bulan hristiyan azınlıklarına yönelik harekâtının Ermeniler, Asuriler ve Pontoslular ve Rumlara yönelik soykırım olduğu konusunda fikirbirliğine ulaştı. Genocide Watch'in başkanı ise Türkiye hükûmetinin 1990'lu yıllarda Osmanlı Devleti'nin Asuriler, Rumlar ve Ermenileri dahil olmak üzere hristiyan nüfusuna yönelik soykırımı reddinin dünyanın önde gelen soykırım bilim insanları tarafından tanınmamayışını onayladı. Karşıt görüş, temelde kayıpların var olduğunu ama bahsedilen kadar çok olmadığını, yaşananların devletle ilişkili sistematik bir hareket sonucu ortaya çıkmadığını ve ayrıca kayıpların iki taraftan da gerçekleştiği görüşü üzerinde durur. Balıkesir Üniversitesi Tarih Bölümü'nden Profesör Bülent Özdemir, Osmanlı döneminde Ermeniler için bir göç ettirme kararı olmasına karşın ilgili dönemde özel olarak Süryanileri içeren hiçbir karar alınmamasının, yaşanan kayıpların devlet temelli sistematik bir yaklaşım sonucu olmadığını gösterdiğini iddia eder. O dönemdeki Süryanilerin askeri olarak örgütlendiği ve Osmanlı dışındaki devletlerin yanında çarpıştığına ilişkin çeşitli kaynak vardır. Hakkâri civarında Ruslarca silahlandırılmış olan 25.000 Doğu Asuri savaşçı tespiti bunlardan biridir. Aynı kaynaklar, Süryanilerin Müslümanlara yönelik yaptığı katliamlar olduğunu öne sürer. İngiliz İstihbarat Servisininde görevli Binbaşı E.W.C. Noel'in 1916 yılında olaylar hakkında yazdığı rapor şu şekildedir: 2005 yılında, İstanbul da yapılan Süryani Göçü adlı sempozyumda konuşmacı olan İsveç Upsala Üniversitesi Öğretim Üyesi Sait Yıldız, "Biz bu olaylar yaşandı derken, ne Türkleri ne de Kürtleri sorumlu tuttuk. Biz Kürt, Türk halkıyla ve diğer halklarla kardeşçe bir arada ortak bir yaşam istiyoruz. Türkler bizim kardeşimizdir; Kürt'ü de, Çerkes'i, Laz'ı, Ermeni'si, Rum'u da öyle. Bu olayı yapanlar o dönemin İttihatçı liderleridir, o dönemin Kürt feodal ağalarıdır. Bazıları bir yandan bizi öldürürken diğerleri savunmuştur. Türk'ü de Kürt'ü de korumuştur. Bunu kimse inkâr edemez." demiştir. İsveç parlamentosu 2010 yılında 130'a karşı 131 oyla aldığı bir kararla Asuri Katliamı'nı Ermeni Kırımı ve Rum Kırımı ile birlikte "soykırım" olarak tanımıştır. Süryani Soykırımı, Avustralya'daki Yeni Güney Galler parlamentosu tarafından soykırım olarak tanınmıştır. Ayrıca New York'un son üç valisi tarafından da soykırım olarak adlandırılmıştır. Ermeni Cemaati'nin aksine Süryani Cemaati, Süryani soykırımını dünya çapında tanıtma konusunda güçlük çekmektedir. Bunun nedenlerinden biri, katliamlardan pek fazla sağ kalan olmamasıdır ve sağ kalan lideri Mar Benyamin Şimun XXI 1918'de öldürülmüştür. Ayrıca, zaman zaman Süryani katliamları da Ermeni Soykırımı'na dahil edilmektedir. Aralık 2007'de, Uluslararası Soykırım Araştırmaları Birliği, Rum Kırımı ile birlikte Süryani Kırımını da tanımıştır. Parlamentolararası Ortodoks Meclisi Haziran 2011'de Süryani Soykırımı'nı tanıyan bir karar almıştır. Sandık (Müslüm Gürses albümü) Sandık, Müslüm Gürses'in 29 Aralık 2008'de Pasaj Müzik etiketiyle yayınladığı albümüdür. Albümde Ajda Pekkan, Fikret Kızılok, Kenan Doğulu, Sezen Aksu'nun şarkılarını ve kendisinin ""Benim Meselem"", ""Bu Şehirde Yaşanmaz"", ""İtirazım Var"", ""Senden Vazgeçmem"" adlı parçalarını yeniden yorumlamıştır. Albümün müzik prodüktörlüğünü Sunay Özgür ve Ender Akay yapmıştır. Kenan Doğulu'nun 2001 yılında seslendirdiği "Tutamıyorum Zamanı" adlı şarkısı bu albümde yer almaktadır. Staedtler Staedtler Mars GmbH & Co. KG, dünyanın önde gelen yazım ve çizim araçları üreticilerinden biridir. Şirket, 1835 yılında Almanya'da kurulmuştur ve şu anda 20 küresel iştirakı ve yedi üretim tesisi bulunmaktadır. Ayrıca Türkiye'deki dağıtımını şu anda Rubenis yapmaktadır. Kotlovina Kotlovina (Ukraynaca: Котловина (Kotlovına); Rusça: Котловина; 1948 kadar: Bolboka) Ukraynanın Odessa oblastın Reni rayonda bulunan bir köy. Yalpug gölünde yıkanıyor. 2001 yılında nüfusunun 2643 olarak kaydedildi. Kotlovina'nın temel alanı çok büyük bir havzada bulunur. Bu nedenle bugünkü adı Kotlovina (Rusça: "havza" demektir). İlk olarak 1752 yılında bir Bolbok kurulan bahsetlidir. 1806-1812 Osmanlı-Rus Savaşından sonra Transdanubia göçmenler buraya yerleşmiş. 1814 yılında Rus askerler Osmanlı işgali gelenden köyü kurtardılar. 1816 yılında köye 71 Gagauz aile yerleşmiş. Temelde Kotlovina'da gagauzlar yaşıyorlar. Az bulgarlar ve moldovlar da vardır. Bu köyde nüfus Gagauzca, Rusça ve Bulgarca konuşuyor. NGC 6872 ve IC 4970 NGC 6872 ve IC 4970, Karga takımyıldızı yönünde yaklaşık olarak 300 milyon ışık yılı uzaklıkta bulunan bir etkileşen gökada çifti. NGC 6872, 27 Haziran 1835 tarihinde John Herschel; IC 4970 ise 21 Eylül 1900 tarihinde DeLisle Stewart tarafından keşfedilmiştir. 29 Mart 1999'da Avrupa Güney Gözlemevi (ESO) bu gökadaları gözlemlemiştir. Muhteşem çubuklu sarmal gökada NGC 6872'in görünümü integral işaretini andırır ( ∫ ). NGC 6872'nin bir sarmal kolu önemli derecede mavimtrak nesnelerle doludur ve bunlar çoğunlukla yıldız oluşum bölgeleridir. İnşallah (şarkı) İnşallah, Sıla'nın 24 Mart 2009'da çıkardığı ikinci stüdyo albümü İmza'nın ikinci video klip parçasıdır. Şarkının sözü sanatçının kendisine ait iken, müzik Efe Bahadır ile gerçekleştirdiği ortak bir çalışmadır. Düzenlemeyi ise yine Efe Bahadır gerçekleştirmiştir. Parça orta ritimde kurgulanmış, akustik altyapının hakim olduğu bir pop şarkısıdır ve tarz olarak önceki albümden "Dön Demeyi Unuttum"a müzikal açıdan yakın durmaktadır. Şarkının radyolarda kendini göstermeye başladığı dönemde radyo programcısı Mine Ayman'a verdiği röportajında Sıla, bu şarkının "Masumum", "Bitse De Gitsek" ve "Her An Aksilik Çıkabilir" ile beraber ikinci video klip adaylarından biri olduğunu söylemiştir. Şarkının Türkçe Top 20 Listesi'nin ilk 20'sine de kısa bir zaman içerisinde girmesiyle beraber bu şarkıyı kliplendirme kararı alan sanatçı, İspanyol yönetmen Fernando Vallejo yönetmenliğinde bir video klip çekmiştir. 16 mm. ve RED olmak üzere iki farklı kamera kullanılan bu klibin görüntü yönetmenliğini ise Fransız Philippe Welt üstlenmiştir. Video klip çekimleri 24 saatte tamamlanırken, video klipte sanatçıya müzisyen ve ekip arkadaşları ile beraber çocukluk arkadaşı ve aynı zamanda "Dudaktan Kalbe" dizisi ile "Issız Adam" filmindeki performansıyla da tanınan oyuncu Gözde Kansu ile "Selena" dizisinde Burak Öğretmen rolü ile ünlenen Gökhan Keser eşlik etmişlerdir. Şarkının video klibi 3 Haziran 2009 günü gösterime girmiştir. Albümün çıkışıyla beraber radyoların bu albümden en fazla çaldıkları şarkılar arasına çıkış parçası "Sevişmeden Uyumayalım" ile beraber giren "İnşallah", radyo listelerine ilk defa 13 Nisan 2009 tarihinde girmiş ve buna paralel olarak da kendine Billboard Türkçe Top 20 Listesi'nde de yer bulmuştur. Bu listelerdeki henüz beşinci haftasında yani 11 Mayıs 2009 tarihli listede ise 19. sıraya kadar yükselmeyi başarmıştır. 18 Mayıs tarihli listede iki basamak daha yükselerek 17 numaraya, 25 Mayıs tarihli listede ise bir basamak daha yükselerek en yüksek olarak 16 numaraya kadar yükselmiştir. Listelerdeki sekizinci haftasında ise, üç basamak yükselmiş ve 13 numaraya yerleşmiştir. Dokuzuncu haftada ise tam 6 basamak birden yükselerek 7 numaraya, onuncu haftada ise 4 basamak daha yükselerek 3 numaraya yükselmiştir. Bu listelerdeki en yüksek pozisyonu ise 22 Haziran tarihli liste itibarıyla, bu listelerdeki 11. haftasında elde ettiği 2.lik olmuş, böylelikle şarkıcının bu listelerdeki o güne kadarki dördüncü ilk 2 başarısı elde eden şarkısı olmuştur. Türkçe müzik çalan radyoların birçoğunun listelerine girmeyi başaran şarkı, 21 Haziran 2009 tarihine kadar Show Radyo, İstanbul FM, Joytürk, Alem FM ve Radyo Tatlıses'te bir numara olmuş, Slowtürk ve Radio N101'de iki numaraya, Radyo Mega ve Best FM'de ise en yüksek olarak üç numaraya kadar yükselmiştir. Video müzik kanallarından Powertürk TV'ye ise ilk olarak 14 Haziran tarihinde 25 numaradan giriş yapmış, 5 Temmuz tarihli listede ise 1 numaraya yükselmiştir. Natalya Vodyanova Natalya Vodyanova (Rusça: Наталья Водянова) (d. 28 Şubat 1982, Nijniy Novgorod, SSCB), Rus süpermodel. Altı yaşında babası evi terk etti. Annesiyle birlikte dedesinin evine taşınmak zorunda kaldı. Nijniy Novgorod'da henüz 15 yaşında pazarda meyve satarken bir ajans sahibi tarafından keşfedilmiş, Moskova, Paris olmak üzere Dünya'nın en elit ajanslarında top model seviyelerine kadar çıkmış, 1 Eylül 2002'de Sankt-Peterburg'da "Lord" unvanlı İngiliz emlak kralı Justin Portman ile evlenerek üç çocuk sahibi olmuştur. Pet Shop Boys'un I get Along adlı şarkısının klibinde yer almıştır. Ayrıca L'Oréal ve Calvin Klein gibi dünyaca ünlü markalarla çalıştı. 2009 Eurovision Şarkı Yarışması'nın yarı finalini sunmuştur. Natalia Vodianova podyumlara sadece yardım amaçlı defileler için çıkmaktadır. Velites Velites (Tekil: "Veles") Roma Cumhuriyetinin erken dönemlerinde lejyonlarda görev yapmış olan bir piyade sınıfı. Velites, düşmana fırlatmak için birkaç hafif mızrak ("hastae velitares") ve yakın dövüşler için kullanılmak üzere kısa bir tür kılıç olan "gladii" taşıyan hafif piyadelerdi. Lejyonların en genç ve en fakir askerleri olarak çok fazla donanıma sahip olamadıklarından dolayı nadiren zırh giyerlerdi. Kendilerini korumak için küçük ahşap kalkanlar taşırlar ve lejyonun ağır piyadelerinden ayırt edilebilmek için kurt derisinden yapılmış bir başlık takarlardı. Velites kendi birliklerine değildi; hastati, principes ve triarii maniplesine eklemlenmiş olarak görev yaparlardı. Genellikle manevra yapan diğer birlikler için perdeleme yapmak, düşman avcılarını geri itmek ya da düşmanı mızrak yağmuruna tutarak savaş tertiplenmesini bozmak ve böylece ağır silahlı hastati saldısı için zemin hazırlamak amacıyla kullanılırlardı. Normalde Savaş Filleri ve Savaş Arabalarının savaş alanına sürülmeleri durumunda bunlara müdahale etmekle görevliydiler çünkü sahip oldukaları yüksek hareketlilik ve silah çeşitliliği onlara ağır piyadelere oranla çok daha etkin bir müdahale gücü sağlıyordu. Bir erken dönem Roma Lejyonu ortalama 1,000 velites mevcuda sahip olurdu. Mersin (bitki) Mersin veya murt ağacı ("Myrtus"), mersingiller (Myrtaceae) familyasından, maki grubundan çalı formunda bir bitkidir. Boyları 2-3 metreye kadar yükselebilen bitki, Akdeniz ikliminin hüküm sürdüğü yerlerde, özellikle kıyı kesimlerde görülür. Bitkinin aynı isimle anılan beyaz ve mor renkte meyveleri eylül ayında olgunlaşır ve çerez olarak tüketilir. Ayrıca bitkinin genç sürgünleri, çelenk süslemesinde de kullanılmaktadır. Bitki sulak arazileri sever. Bitkinin kökleri toprağın hem derinlerine kadar indiğinden hem de toprağın yüzeyine yakın yerlerine dağıldığından, bu bitki yörede erozyon önlemede etkin olarak kullanılmaktadır. Özellikle yörede eğimli arazilerin heyelan tehlikesi olan kesimlerine dikilmektedir. Işık verimi Işık gözün algıladığı elektromanyetik ışınıma verilen isimdir. Işık gücünün toplam elektromanyetik ışınım gücüne olan oranı ise Batı dillerinde "efficacy" olarak adlandırılır. Bu terim dilimize ışık verimliliği ya da ışık etkinliği olarak çevrilebilir. Elektromanyetik ışınımın kızılötesi ve morötesi kısımları aydınlatma için kullanılamaz. Bir kaynağın tam ışık verimi, elektromanyetik ışınımın insan gözü tarafından ne derece algılandığı ile ilgilidir. Işınım dalgaboyu veya frekans ile tarif edilebilir. İkisi arasındaki ilişki Burada λ dalga boyu, f frekans ve c de ışık hızıdır. Işık hızı boşlukta 299.792.458 m/s'dir. MKS'de dalga boyu birimi m, frekans birimi ise Hz'dir. (Yukarıdaki ilişkide frekans GHz cinsinden verilirse, dalga boyu da nm cinsinden hesaplanabilir.) Bir ışık kaynağı çevreye çeşitli dalga boylarında ışınım yayar. Göz bu ışınımın sadece bir bölümünü algılar. İnsan gözü 380-740 nm (nanometre) arasındaki dalga boylarına duyarlıdır. Bu bandın üç noktalarında duyarlılık düşüktür. Maksimum duyarlıklık ( aydınlık ortamda) 555 nm dalga boyundaki ( ya da frekans birimleriyle verilecek olursa 540 THz'deki) ışınıma karşı durarlılıktır. (Bu rakamlar aydınlık ortam içindir. Renklerin ayırt edilemediği kadar karanlık ortamda maksimum duyarlılık 507 nm'dedir.) Işık gücüne ışık akısı denilir. Bu niceliğin birimi lumendir (lm kısaltmasıyla gösterilir). 1 W gücünde elektromanyetik ışınım yapan ve sadece 555 nm dalga boyunda ışık üreten ışık kaynağı 683.00 2 lm kadar ışık akısı üretir. Diğer dalga boylarında ise 1 W'lık kaynak daha düşük ışık akısı üretir. Işık verimliliği iki farklı şekilde gösterilebilir: Burada Φ kaynağın ürettiği ışık akısı ve P de kaynağın gücüdür. Yıldızların ışık verimliliği ölçülmüştür. Buna göre yıldız yüzeyinin sıcaklığı arttıkça ışık verimliliği de artmaktadır. Mesela Akrep burcundaki Antares gibi M sınıfı kırmızı yüzeyli yıldızların ışık verimliliği 30 lm/W civarındayken, G sınıfı bir yıldız olan Güneş’te verimlilik 80 lm/W'tır. Bir ışık kaynağı sadece elektromanyetik ışınım üretmez. Gücün bir bölümü de ısı, ses hatta bazı durumlarda titreşim şeklinde mekanik harekete gider. Yapay ışıklandırma araçlarında, bütün bu kayıplar kaynağın elektrik şebekesinden çektiği güç olarak rahatlıkla ölçülebilir. Kaynağın ürettiği toplam elektromanyetik gücün ölçülmesi zor olduğu halde, kaynağın elektrik şebekesinden çektiği gücün ölçülmesi kolaydır. Bu sebeple, genellikle verimlilik bütün kayıpları göz önüne alınan toplam verimlilik (priz verimliliği) olarak hesaplanır. Doğal olarak, bu verimlilik ışık verimliliğinden daha düşüktür. Şebekeden 5 W çeken bir kaynak 1366 lm ışık akısı üretirse, kaynağın aydınlık ortamda verimliliği şu şekilde bulunur. Toplam verimlilik mumda 0,3 lm/W, gaz lambasında ise 2 lm/W dolaylarındadır. Akkor flamanlı ampullerde verimlilik genellikle 10 ile 20 lm/W arasında değişmektedir. Floresan lambalarda 50 ile 100 lm/W , sodyum buharlı lambalarda ise 100 ile 200 lm/W verimlilik değerlerine ulaşılabilmektedir. Ancak yüksek verimlilik 555 nm civarındaki bir bant anlamına gelmektedir ki, bu durum renk algılamasını bozduğundan, bu tür aydınlatma araçları verimlilik avantajına rağmen, fazla rağbet görmemektedir. Buna karşılık geliştirilme aşamasındaki LED tipi lambaları renk algılamasını bozmadan yüksek toplam verimlilik sağlaması beklenmektedir. Kandela Kandela Işık şiddeti birimidir ("mum" da denir). Uluslararası SI sistemindeki 7 temel birimden biridir. Işınım dalgaboyu veya frekans ile tarif edilebilir. İkisi arasındaki ilişki: Burada λ dalga boyu, f frekans ve c de ışık hızıdır. Işık hızı boşlukta 299 792 458 m/s'dir. MKS sisteminde dalgaboyu birimi metre (m), frekans birimi ise Hertz (Hz)'dir (yukarıdaki ilişkide frekans GHz cinsinden verilirse, dalgaboyu da nm cinsinden hesaplanabilir). Bütün ışık kaynakları elektromanyetik spektrumunda ışınım yaparlar. Bu ışınımın gücü watt birimiyle ölçülür. Ancak bu ışınımın tamamı insan gözüyle algılanamaz. Işık insan gözüyle algılanan ışınıma verilen bir addır. Işık gücüne ışık akısı denilir. Işık akısının birimi lumen'dir (lm ile gösterilir). Noktasal bir ışık kaynağında bir steradyanlık katı açı içine düşen ışık akısı ışık şiddeti olarak bilinir. Noktasal kaynak için, Burada Φ ile ışık akısı, I ile ışık şiddeti gösterilmiştir. Işık şiddetinin birimi Batı dillerinde "candela", dilimizde ise kandela'dır (kısaltması cd). İnsan gözü 380-740 nm arasındaki elektromanyetik spektruma duyarlıdır. Ama bu spektrumdaki her dalgaboyuna aynı derecede duyarlı değildir. Maksimum duyarlık aydınlık ortamda 555 nm dalga boyundaki ışığadır. Sadece bu dalga boyunda ışıma yapan ve 1 W elektromanyetik güç yayan bir kaynak 683.002 lm ışık akısı oluşturur. Diğer bütün dalga boylarında 1 W elektromanyetik gücün ürettiği ışık akısı (ve dolayısıyla ışık şiddeti) bundan daha azdır. Fizikte kullanılan bütün birimler yedi temel birimden türetilebilirler. SI temel birim adını alan bu birimler uluslararası bir organizasyon olan "Conférence générale des poids et mesures" tarafından tanımlanmaktadır. Kandela da bu yedi temel birimden biridir (diğerleri metre, kilogram, saniye, amper, kelvin, mol). 1948 yılında kandela tanımı şu şekilde yapıldı: Donma noktasında ve 101.325 N/m atmosfer basıncı altındaki platinin 1/600.000 mlik yüzeyinin ışık şiddeti. Ne var ki, bu ölçüm çok güç bir ölçümdür. Teknolojinin ilerlemesiyle 1979 yılından itibaren birim radyometrik ölçülerle ve güç birimi watt’a dayandırılarak ölçülmeye başlanmıştır. Mamo "Mamo", (Ukraynaca: Мамо, Rusça: Мама, Türkçe: "Anne") 2009 Eurovision Şarkı Yarışması'nda Anastasia Prikhodko'in Rusya adına seslendirdiği şarkıdır. Şarkı Ukraynaca ve Rusça karışımı olup Konstantin Meladze ve Diana Golde tarafından yazılıp bestelendi. Şarkı, Rusya'nın önceki sene birinci olması nedeniyle direkt olarak finalde yarışma hakkı kazandı. Şarkı için çekilen bir video klibi bulunmaktadır. Şarkının, 16 Mayıs 2009'da yapılan finaldeki sürümünde solistin arka plandaki ekranlarda şarkıyı söyleyerek yaşlanması efekti yer almaktadır. Gece sonunda şarkı toplam 91 puan toplayarak on birinci olarak yarışmayı tamamladı. Ermenistandan 12 puan aldı. Şarkı Ukrayna finaline katılmış ama diskalifiye edilmiştir. Kayabeyli, LÃ¼leburgaz Kayabeyli, Kırklareli ilinin Lüleburgaz ilçesine bağlı bir köydür. Köy 1503 -1504 yıllarında Türklerin Trakya'ya geçtiklerinden bu yana iskan edilmiş olup 1935 yılındaki Balkan göçleri ile köy nüfusunda büyük artışlar gözlenmiştir. Ancak sanayi gelişimi neticesi genç nüfusun köyden Lüleburgaz İlçe merkezine göçleri ile 2000 yılı nüfus sayımına göre 780 kişi olan nüfus 2008'e gelindiğinde 402'ye düşmüştür.hayvancılık teşvikleri ile geri dönüş sağlanacağı düşünülmektedir. Köyün Hıdırellez şenlikleri ve dini bayramlar gibi kültürel etkinlikleri büyüklere karşı büyük bir saygı içerisinde devam etmektedir.bayram günlerinde,bayram namazlarından hemen sonra tüm köylü meydanda daire şeklinde buluşarak herkes birbiri ile bayramlaşmaktadır.çok renkli bir görüntü oluşmakta ve küskünlükler hızla ortadan kalkmaktadır.bu adeti önceki dönemlerde görev yapan muhtarımız sağlamıştır. bayramlarda gençler tek tek evleri dolaşır ve yaşlılara hal hatır sorar,ellerinden öper hayr dua alır. Kırklareli iline 76 km, Lüleburgaz ilçesine 18 km uzaklıktadır.Köye 2 adet ulaşım mevcut olup Karamsul köyü üzerinden E-5 asfaltına çıkılarak Lüleburgaz'a ulaşılır. Diğer ulaşımı ise Ovacık Köyü üzerinden Şose yoldan Ovacık - Müsellim üzerinden Lüleburgaz'a ulaşım vardır. Ayrıca Köyün içinden demiryolu geçmektedir.İstanbul ve Edirne ulaşımı bu yoldan yapılmaktadır.günde yolcu seferi olarak karşılıklı günde 2 sefer yapılmaktadır. Her gün düzenli olarak karayolu ile minibüs taşımacılığı yapılmaktadır. Pembecik, Aydıncık Pembecik, Mersin ili Aydıncık ilçesine bağlı bir mahalledir. Mahallenin bulunduğu bölge, birçok medeniyetlere ev sahipliği yapmıştır. Köy yerleşkesi içerisinde Türk tarihine ait izler olduğu gibi Türk tarihinden öncesine ait izler de bulunmaktadır. Pembecik, Aydıncık ilçesine 40 km mesafededir. Köy nüfusu 2013 yılı için 700'dür. Halk geçimi ormancılık ve hayvancılık ile sağlar. Maniple Maniple (Latince: "manipulus") Samnit Savaşları sırasında Samnitlerden uyarlanmış Roma Lejyonlarının taktik bir birimi. Manipular sistem MÖ 315 yılı civarında, İkinci Samnit Savaşları sırasında uyarlandı.. Samnitlerin ülkesi engebeli bir araziye sahip olduğu için Etrüsklerden miras kalan phalanx düzeni Roma ordusunun manevra kabiliyetini zaafa uğratıyordu. Caudine Çatal Vadisi savaşı sırasında tam donanımlı bir Roma lejyonunun hiçbir direniş gösteremeden teslim olmak zorunda kalması üzerine Romalılar phalanks düzenini terk etmişler ve çok daha esnek bir manevra kabiliyeti sağlayan Manipular sisteme geçmişlerdir. MÖ 107 yılındaki Marian reformlarına kadar geçen yaklaşık iki yüzyıllık süre boyunca Roma ordusu üç hat şeklinde organize edilmişti: "hastati", "principes" ve "triarii". Bu hatlar deneyim ve dövüşme kabiliyetlerine göre bölünmüştü ve "hastati" olarak bilinen en genç ve deneyimsiz askerlerden oluşan hat genellikle ilk teması sağlayan hat olurdu. Direnişin güçlü olduğu bölümlerde bu sınıf Roma hatlarının arasına doğru geri çekilir ve daha tecrübeli askerlerden kurulu "principes" hattı savaşa dahil olurdu. Gerektiği durumlarda en kıdemli askerlerden kurulu "triarii" hattı devreye girerdi. Kaynaklar net sayı hakkında emin olmasa da, bir lejyonda genellikle her birinde ortalama 120 asker bulunan 20 "hastati" maniplesi ve 20 "principes" maniplesine ilave olarak 20 yarım mevcutlu "triarii" maniplesiyle birlikte toplam 6,000 adamdan oluşan bir güç bulunurdu. Aynı Manipleye mensup askerler birbirlerini silah arkadaşı olarak görürler ve "commanipulares" (tekil commanipularis) olarak çağrılırlardı. Maya (biyoloji) Mayalar, genellikle tek hücreli, bazı türleri ise çok hücreli ökaryot yapılı mantarlardır. Bazı türleri ekmek kabartmak, alkollü içki fermantasyonu ve hatta yakıt pillerinin çalışmasında kullanılır. Çoğu maya Ascomycota bölümüne ait olmakla beraber bazıları Basidiomycota'ya aittirler. Bazı mayalar, örneğin "Candida albicans" insanlarda enfeksiyona yol açar (kandidiyaz). Pembe mayalar (Rhodotorula), duş perdelerinde ve evdeki nemli yüzeyde yaşar, yüzeyler üzerinde lekeli bir görünüm oluşturur. Binden fazla maya türü tanımlıdır. En yaygın kullanılan maya olan "Saccharomyces cerevisiae", binlerce yıl önce şarap, bira ve ekmek yapımı için evcilleştirilmiştir. Maya sözcüğü Türkçeye Farsçadan girmiştir. Maya türleri zorunlu aerobik veya istemli anaerobik (fakültatif anaerobik) fizyolojiye sahip olabilirler. Zorunlu anaerobik maya türü bilinmemektedir. Oksijen yokluğunda fermantatif mayalar enerji elde etmek için karbonhidratları karbon dioksit ve etanol (alkol) veya laktik asite dönüştürürler. Biracılık ve şarapçılıkta ortaya çıkan etanol şişelenir, ekmek yapımında ise etanol buharlaşır, açığa çıkan karbondioksit ekmeği kabartır. Örneğin, glukoz fermantasyon reaksiyonu özetle şöyledir: Mayanın faydalı fizyolojik özellikleri onun biyoteknoloji alanında kullanılmasına yol açmıştır. Şekerlerin maya tarafında fermantasyonu bu teknolojinin en eski uygulamasıdır. Ekmek mayası ekmek imalatında kullanılır. En yaygın maya olarak Saccharomyces cerevisiae kullanılır. Bira mayası bira fermantasyonunda kullanılır. Maya şarap yapımında da kullanılır. Modern biyoteknolojide maya başka canlılara ait proteinlerin ucuz yolla üretiminde kullanılmaktadır. Örneğin, insülin, interferon gibi insan proteinleri, "hepatit B virüsü"nün kabuk proteinleri (aşı üretimi için) maya tarafından üretilebilmektedir. Maya tomurcuklanma yoluyla eşeysiz olarak, veya askospor oluşumu yoluyla eşeyli olarak ürer. Eşeysiz üremesinde ana hücreden bir tomurcuk büyür ve yetişkin boyuta ulaştığında şartlar uygunsa ana hücreden ayrılır. Az besinli ortamda eşeyli üreyebilen mayalar askospor oluştururlar. Tam bir üreme döngüsüne sahip olmayan mayalar "Candida" türünde sınıflandırılır. Çoğu maya, yüksek şekerli çevresel nümunelerden izole edilebilir. Meyvelerde, örneğin üzüm, elma veya şeftaliden, bitki özsuyu sızmalarında bulunur. Bazı mayalar toprak ve böceklerde bulunurlar. Maya üretmek için kullanılan yaygın bir büyüme ortamı patates dekstroz agar (PDA) veya patates dekstroz ortamıdır. 200 dilimlenmiş patates 5-10 dakika suda haşlanır, sıvı kısım başka bir kaba aktarılır. Daha sonra üzerine saf su eklenerek 1 l'ye tamamlanır. Dekstroz (glikoz) eklenir (20 g/l) veya PDA için ilaveten 20 g agar eklenir, ortam otoklavlanarak sterilize e mantardÄ±r Azınlık hakları Azınlık hakları terimi temelde iki ayrı kavramı belirtmektedir. Terim; ırksal, etnik, sınıfsal, dini, dilsel ve cinsel azınlıkların bireysel haklarını belirtmenin yanı sıra azınlık öbeklerine atfedilen grup haklarını da içermektedir. Kullanım alanı, hiçbirçoğunluk öbeğine ait olmayan kişilerin bireysel haklarını da kapsayacak biçimde genişlemiştir. Sivil haklar hareketleri, bir azınlık öbeğine ait olmanın kişinin bireysel haklarını kısıtlamamasına özellikle dikkat etmektedir. Azınlık öbeklerinin haklarını savunmak amacıyla çeşitli politik yapılar da bulunmaktadır. Pozitif ayrımcılık kotaları, bu duruma örnek olarak gösterilebilir. Dünya tarihindeki ilk azınlık hakları 1849 yılında Macar danışma meclisi tarafından oluşturulmuştur. Etnik, dini, dilsel azınlıklar ve yerel hakları konu alan azınlık hakları, uluslararası insan hakları hukukunun tamamlayıcı bir parçasıdır. Çocuk hakları, kadın hakları ve sığınmacı haklarında olduğu gibi azınlık hakları da toplumda baskın öbeğe göre dezavantajlı olan özel öbeklerin korunmasını amaçlamaktadır. Azınlıkları, varlıklarına yönelen en büyük tehditten koruyan ilk antlaşma, BM Soykırım Suçunun Önlenmesi ve Cezalandırılması Sözleşmesi'dir. Azınlık haklarını düzenleyen temel insan hakları standartları; Uluslararası Sivil ve Politik Haklar Anlaşması (Madde 27), Birleşmiş Milletler'in ulusal, etnik, dini ve dilsel azınlıklara üye kişilerin haklarına ilişkin açıklaması, iki Avrupa Konseyi antlaşması (Ulusal Azınlıkların Korunması Çerçeve Sözleşmesi ve Bölgesel ve Azınlıktaki Dilleri Koruma Antlaşması) ve 1990 tarihli AGİT Kopenhag belgesidir. Azınlık hakları; varlığın korunması, ayrımcılık ve işkenceyle savaşım, kişi haklarının korunması ve geliştirilmesi ile politik yaşama katılma konularını kapsamaktadır. Birçok ülke, azınlık haklarının korunması amacıyla özel yasalar çıkarmış ve ombudsmanlık kurumları oluşturmuşlardır. Macar Ulusal ve Etnik Azınlık Hakları Parlamenter Kurul Üyeliği, bu oluşumlara örnek olarak verilebilir. Her ne kadar Birleşmiş Milletler, yerli halkları azınlıkların alt ulamı olarak görmüş olsa da bu öbekler, günümüzde uluslararası hukuk tarafından özel olarak korunmaktadırlar. Uluslararası Çalışma Örgütü'nün 169 no'lu kararı ve 14 Eylül 2007 tarihli BM Yerli Halkların Hakları Bildirisi bu düzenlemelerdendir. Cinsel azınlıkların haklarını uluslararası insan hakları hukuku kapsamına almaya çalışan öneri, Birleşmiş Milletler'e üye birkaç ülke tarafından şiddetle geri çevrilmiştir. Nesnelcilik felsefesinin kurucusu Ayn Rand'e göre bir öbek yalnız başına hiçbir hakka sahip değildir. Buna göre kişiler, bir öbeğe üye olmakla yeni haklar kazanmayacakları gibi varolan haklarını da yitirmezler. Bireysel haklar tüm öbek ve örgütlerin tek ahlaki temelidir. Rand, "bireysel haklar" teriminin kullanışsız olduğunu (hakların bireyin doğasından kaynaklandığını göz önüne alarak) öne sürmekte ve "ortak haklar" teriminin bir çelişkiye neden olduğunu savunmaktadır. Bireysel haklar genel oyla belirlenemezler. Hakların politik işlevi; azınlıkları çoğunluk baskısından korumaktır (varolan en küçük azınlık bireydir). Dün, Bugün, Yarın Dün, Bugün, Yarın 1963 İtalya - Fransa ortak yapımı komedi filmidir. Özgün adı Ieri, Oggi, Domani olan film İngilizce konuşulan ülkelerde Yesterday, Today and Tomorrow adıyla gösterilmiştir. Vittorio De Sica'nın yönettiği bu üç bölümlük filmin birbirinden bağımsız olan bölümlerini aralarında Alberto Moravia ve De Sica'nın gedikli senaristi Cesare Zavattini'nin de olduğu altı kişilik bir yazar/senarist kadrosu yazmıştır. Her üç bölümünün başrollerinde de Sophia Loren ve Marcello Mastroianni'nin oynadıkları "Dün, Bugün, Yarın" ın Technicolor görüntülerini Giuseppe Rotunno çekmiş, yapımcılığını ise, aynı zamanda Sophia Loren'in kocası olan Carlo Ponti yapmıştır. Filmin müziği ise daha önce de Vittorio De Sica ile birkaç projede birlikte çalışmış olan Armando Trovaioli'ye aittir. Filme 1965 yılında Yabancı Dilde En İyi Film Akademi Ödülü verildi. Aynı yıl Marcello Mastroianni'ye "en iyi yabancı oyuncu" BAFTA ödülü, Carlo Ponti'ye de "en iyi film" David di Donatello ödülleri verildi. Yönetmenlik kariyerinin başlarında Bisiklet Hırsızları, Umberto D. gibi sosyal konulara eğilen birçok önemli filme imza atmış olan İtalyan Yeni Gerçekçiliği sinema akımının öncü yönetmeni Vittorio De Sica'nın bu suya sabuna dokunmayan, önemsiz ama oldukça eğlendirici güldürüsünün Oscar ödülünü alacağı da pek beklenmiyordu. Filmin her üç kısa bölümünde de, değişik sosyal çevrelerde yaşayan bir kadın ve bir erkeğin (Her üçü de Loren ve Mastroianni tarafından canlandırılıyorlar) nezdinde kadın cinselliğinin gücü ve erkekler üzerindeki etkisi nükteli bir tarzada anlatılmaktadır. Filmin havası biraz da o yıllarda çok popüler olan İtalyan yönetmen Pietro Germi'nin Divorzio all'italiana (İtalyan Usulü Boşanma) (1962) tarzındaki sosyal içerikli taşlamalarını andırır. Zaten De Sica da 1964'te yine Loren ve Mastroianni'yi oynatarak bu kez Matrimonio all'italiana (İtalyan Usulü Evlilik)'yı çekecektir. 1. Bölüm: Adelina Adelina (Sophia Loren) Napoli'de karaborsada yabancı sigara satarak geçimini sağlayan yoksul bir kadındır. Kocası Carmine (Marcello Mastroianni) ise işsizdir, evlerine sürekli haciz memurları gelir durur. Ödemeleri mümkün olmayan bu borç yüzünden Adelina'nın hapse girmesi kaçınılmaz gibidir. Tam bu sırada bir avukat tanıdıkları o yıllarda İtalya'da geçerli olan bir yasadan bahseder. Yasaya göre hamile bir kadın tutuklanamaz ve bu yasa doğumdan 6 ay sonrasına kadar geçerlidir. Bunu öğrenen ve hapse girmeyi istemeyen Adelina sürekli gebe kalır, doğurur tekrar gebe kalır tekrar doğurur. Yedi çocuktan sonra kocası artık çocuk yapamayacak kadar yorgun düşen Adelina artık hapishaneye girmeye karar verir. 2. Bölüm: Anna Milano'da, zengin bir sanayicinin bunalımlı karısı olan Anna (Sophia Loren)'nın, Renzo (Marcello Mastroianni) adında genç bir yazarla ilişkisi vardır. Son model Rolls-Royce arabasıyla yol üzerinden Renzo'yu arabasına alan Anna'nın yol boyunca sarfettiği sözler aşk ve sevgi yerine sürekli mal mülk ve para üzerinedir, ancak bir yandan da Renzo ile uzaklara kaçmaktan söz eder durur. Bir ara Renzo'nun istememesine rağmen arabayı onun sürmesinde ısrar eder. Direksiyona geçen bu ezik tavırlı genç bir süre sonra lüks arabayı çarpınca Anna'nın tavırları hemen değişir, Renzoyu hemen satar ve yoldan geçen başka bir lüks arabanın sürücüyle flört etmeye başlar. Renzo'yu yolda hasarlı arabanın başında bırakarak yeni tanıştığı adamın arabasına binerek oradan uzaklaşır. 3. Bölüm: Mara Mara (Sophia Loren), Roma'da yaşayan lüks bir telekızdır. Hepsi paralı olan müşterilerini Roma'nın tarihi mahallelerinden birinde bulunan evinde kabul eder. En gözde müşterisi ise Bologna'dan sık sık iş için Roma'ya gelen Augusto (Marcello Mastroianni) adında genç bir iş adamıdır. Bu tarihi mahalledeki evler neredeyse birbirine yapışık bir düzende bulunmaktadırlar ve bir adımda geçilebilecek kadar yakın olan komşu binanın teras katından Mara'yı gören Umberto (Gianni Ridolfi) adındaki toy bir ilâhiyat okulu öğrencisi bu seksi kadına aşık olur. Mara, kendi uğruna okulundan ve cüppesinden vazgeçmeye kalkan bu saf genci, duruma çok üzülen ve kendisinden yardım dilenen gencin büyükannesi ve büyükbabasının hatırı için okuluna geri döndürmeye çalışır ve bir iffet yemini eder. Bir süre için erkeklerle ilişkiye girmeyecektir. Bu durum devamlı müşterisi olan Augusto'yu kızdırır. Robert Altman'ın yazıp yönettiği ve Türkiye'de de Hazır Giyim adıyla gösterilen 1994 yapımı Prêt-à-Porter adlı komedi filminde, "Dün, Bugün, Yarın" filminin parodisi yapılmış, filmle biraz dalga geçilmişti. Paris'te moda dünyasının insanları arasında geçen söz konusu bu geniş kadrolu filmde de yine Sophia Loren ve Marcello Mastroianni başrolleri paylaşıyorlardı. Filmin müziğini ise daha önce de yönetmen Vittorio De Sica ile birkaç projede daha birlikte çalışmış olan Armando Trovaioli yapmıştır. Filmde kullanılan müzik parçaları ise şunlardır: John W. Young John W. Young (d. 24 Eylül 1930, San Francisco, Kaliforniya- ö. 5 Ocak 2018; Houston, Teksas, ABD) Amerikalı astronot. 13 km/h hızla Ay yüzeyindeki hız rekoruna sahiptir. Apollo 16 ile 21 Nisan 1972 tarihinde Ay'da yürüdü. En uzun astronot görevini yapmış kişilerden biridir. Ay'a iki kez gitmiştir (biri yere inmeden Apollo 10 ile). Uzayda 6 kez uçmuş tek astronottur. NASA’da 42 sene çalışıp 2004’te emekli oldu. 5 Ocak 2018'de Houston, Teksas'taki evinde zatürre hastalığı komplikasyonlarından ölmüştür. David Scott David Scott, (d. 6 Haziran 1932 San Antonio, Teksas), Amerikalı astronot. Gemini VIII, Apollo 9, and Apollo 15. ile toplamda 546 saat uçmuştur. Ayda geçirdiği süre ise 20 saattir. Ayda yürüyen 7. kişi olmakla birlikte Ayda araç kullanan ilk kişidir. Ayrıca Dünya yörüngesinde tek başına uçan son Amerikalı pilottur. NASA ‘dan emekli olduktan sonra birçok defalar Televizyon yorumculuğu ve Apollo 13 filmine danışmanlık yapmıştır. 2004 yılında Rus kozmonot Aleksey Leonov ile soğuk savaş ve uzay yarışı ile ilgili bir kitap yazdı. Halen Kaliforniya'da eşi ile yaşamaktadır. Antenli aslan balığı Antenli aslan balığı ("Pterois antennata"), tropikal Hint Okyanusu'nda ve Büyük Okyanus'un batı kısımlarında yaşayan bir aslan balığıdır. Boyu 20 santime değin ulaşabilir ve zehirli bir dikeni vardır. Gündüzleri deniz kulaklarında ve resiflerde saklanır, geceleri ise karides ile yengeç avlar. Balsaminaceae Balsaminaceae, iki çenekli ve saydam gövdeli bitkileri kapsayan bir familyadır. Familya, iki cinsi ve 850 üzerinde türü kapsar. Bu familyaya ait olan bitkiler bir ya da çok yıllık olabilirler. Kuzey Amerika, Asya, Avrupa ve Afrika'yı kapsayan ılıman ve tropikal bölgeler boyunca bulunurlar. Familyanın en bilinen üyesi cam güzeli olarak bilinen türlerdir. Eugene Cernan Eugene Cernan (14 Mart 1934, Chicago, Illinois - 16 Ocak 2017, Houston, Teksas), Amerikalı eski deniz ve hava subayı, elektrik mühendisi, havacılık mühendisi, savaş pilotu ve NASA astronotu. Haziran 1966'da Gemini 9A görevinde pilot, Mayıs 1969'da Apollo 10 programında Ay Modülü Pilotu ve Aralık 1972' de Apollo 17 programında görev komutanı olarak üç kez uzay görevinde bulunmuştur. Apollo 17 Ay programı ile Ay'a ayak basan 12. ve son insandır. Charles Duke Charles Duke, 3 Ekim 1935 Charlotte, North Carolina doğumludur. Apollo 16 ile uçtu ve uzayda 265 saaatten fazla uçmuş, ayda 20 saat geçirmiştir. New Braunfels, Teksas’ta eşiyle yaşamaktadır. Aya gidişin sahte olduğu yolundaki iddialara karşılık olarak, "Biz aya 9 kere gittik. Eğer sahte ise neden 9 kere aynı şeyi yaptık" demiştir. Baldur von Schirach Baldur Benedikt von Schirach (d. 9 Mayıs 1907, Berlin - ö. 8 Ağustos 1974, Kröv, Renanya-Palatina), 1931-1940 yılları arasında Hitler Gençliği ("Hitlerjugend") lideriydi. Baldur von Schirach, 1907'de Berlin'de tiyatro yönetmeni Rittmeister Carl Baily Norris von Schirach (1873-1948) ve Amerikalı eşi Emma Middleton Lynah Tillou'nun oğlu olarak doğdu. İngilizce evinde öğrendiği ilk dildi ve beş yaşına kadar Almanca konuşması mümkün olmadı. Viktoria ve Rosalind von Schirach adlı iki kız kardeşi ve Karl Benedict von Schirach vardı. Erkek kardeşi 1919 yılında 19 yaşındayken intihar etti. 17 yaşında Adolf Hitler ile tanışması bütün hayatını etkilemişti. Weimar'daki bu karşılaşma, Schirach'ı Hitler'in en güvendiği isimlerden biri yapmıştı. Schirach 10 yaşında "Wehrjugendgruppe" (askeri Harbiyeli grubu) katıldı ve 1925 yılında Nazi Partisi'nin (NSDAP) bir üyesi oldu. Yakın zamanda Münih'e transfer edildi ve 1929 yılında Nationalsozialistischen Deutschen Studentenbund (NSDStB, Nasyonal Sosyalist Alman Öğrenci Ligi) lideri oldu. 1931 yılında NSDAP Reichsjugendführer (Gençlik Lideri) seçildi ve 1933 yılında Hitler Gençliği (Hitler-Jugend) başkanı yapıldı ve bir SA rütbesi olan Gruppenführer'e terfi etti. 1934 Nürnberg mitingi gibi, bundan sonraki mitinglerde de sıkça göründü. Hitler'e Almanya'da kurulmuş en büyük gençlik örgütünü yaratacağının sözünü verdi ve bu sözünü tuttu. Hitler'in fotoğrafçısı ve yakın dostu Heinrich Hoffmann'ın kızı 19 yaşındaki Henriette ile 31 Mart 1932'de evlendi. Von Schirach'ın ailesi bu evliliğe şiddetle karşı çıktı ama Hitler ısrar etti. Hitler'in dostu olan kayınpederi sayesinde yeri tamamen sağlamlaştı. Bu ilişki sayesinde, von Schirach Hitler'in yakın çevresinin bir parçası haline geldi. Genç çift, Hitler'in "Berghof" konukları arasına katıldılar. Eşi "Henriette von Schirach" ile Angelika Benedikta von Schirach (1933 doğumlu), Klaus von Schirach (1935 doğumlu), Robert von Schirach (1938) ve Richard von Schirach (1942 doğumlu) isimli dört çocuk sahibi oldular. 1936 yılında devlet sekreteri oldu. 1940 yılında Müttefik bombardımanı ile tehdit edilen şehirlerden 5 milyon çocuğun tahliyesini düzenledi. Daha sonra o yıl orduya katıldı ve Fransa'da hizmet etmek için gönüllü oldu ve Demir Haç nişanı aldı. Gefreiter (Onbaşı) rütbesiyle 4. Großdeutschland Piyade Alayına katıldı. Schirach Artur Axmann'a karşı Hitler Gençliği liderliğinin kontrolünü kaybetti ve Viyana'ya savaşın sonuna kadar kaldığı Vali (Gauleiter veya "Reichsstatthalter") olarak atandı. Orada bir anti-semitist ve bir anti-Hristiyan oldu. Birkaç yıl içinde Alman ölüm kamplarına Viyana Yahudilerinin gönderilmesinden sorumlu oldu. Viyana'daki Yahudilerin toplama kamplarına sevkiyatından sorumluydu. Görev yaptığı dönemde 65.000 Yahudi, Viyana'dan Polonya'ya sınırdışı edildi ve 15 Eylül 1942 tarihinde bir konuşmasında, yapılan sınırdışı işlemlerine "Avrupa kültürüne katkı" olarak nitelendirdi. Viyana yaşamı Baldur ve eşini büyülemişti; İmparatorluk günlerini aratmayacak geceler organize ettiler. Savaşın sonlarına doğru entartet ilân edilmiş isimlerinde eserlerinin sergilenmesine izin vermesi sebebiyle Hitler ile arasının bozulduğu iddia edilir. 1943 yılında gözden düşmüş, ancak görevinde kalmıştır. Silahlanma Bakanı Albert Speer gibi Schirach'da Hitler ile savaş bitmeden bağlarını koparmıştı. Savaşın bitiminden sonra Schirach 1945 yılında teslim oldu ve Nürnberg'de yargılandı. Duruşmada Schirach, Hitler'i (diğeri Albert Speer idi) kınayan yalnızca iki kişiden biriydi. Toplama kampları hakkında bir şey bilmediğini söyledi. Ayrıca Yahudilerin insanlık dışı muameleri hakkında Martin Bormann'ı protesto ettiği kanıtlar gösterdi. Hitler Gençliği rolüyle barışa karşı suç işlemekle suçlandı fakat bu suçtan beraat etti. Ancak, Polonya'da ölümlere yol açan Viyana Yahudilerinin sınırdışı edilmesi emrini verdiği için insanlığa karşı suç işlemekten 1 Ekim 1946 tarihinde suçlu bulundu. Nürnberg mahkemelerinde 20 yıl hapis cezasına çarptırıldı. Mahkûm olarak Berlin'deki Spandau Cezaevi'nde 20 yıl tutuklu olarak kaldı. 20 Temmuz 1949'da karısı "Henriette von Schirach" (d. 3 Şubat 1913 - ö. 27 Ocak 1992) hapiste iken onu boşamıştır. Lothar Machtan'ın "Gizli Hitler" adlı kitabında, von Schirach'ın biseksüel olduğunu iddia etmiştir. 30 Eylül 1966 tarihinde serbest bırakıldı ve Güney Almanya'da sessizce emekli oldu. "Ich glaubte an Hitler" ("Hitler'e inanan") isimli Anılarını yayınladı ve Kröv'de 8 Ağustos 1974 tarihinde öldü. Fatal Fury Fatal Fury, SNK'nin King of Fighters'tan önce çıkardığı oyundur. 1996 yılında piyasaya çıkarılmıştır. Ana karakterleri Joe, Andy ve Terry'dir. Bu karakterler daha sonra aynı şirketin çıkardığı King of Figters (KOF)'a transfer olmuştur. Ayrıca Fatal Fury'nin PSX versiyonu da vardır. İlk olarak 1991'de Sega Mega Drive için çıkartılmıştır. Daha sonra konsol ve arcade oyunu olarak piyasaya sürülmüştür. İlk oyununda sadece Andy, Joe ve Terry üçlüsünden biri seçilebiliyordu. Sonra karakter sayısı arttı ama yine de tekli arcade oyunlarda Mortal Kombat ve Street Fighter'in başarısını yakalayamadı. 2007 yılında Sega Genesis emülatörü aracılığıyla PC'de de oynanabilir özellikle gelmiştir. NGC 6820 NGC 6820 (ayrıca Sh2-86 olarak da bilinir), Tilkicik takımyıldızı yönünde ve M27 ile Halter Bulutsusu yakınlarında bulunan bir salma bulutsu. 1864 yılında Alman astronom Albert Marth tarafından keşfedilmiştir. Bulutsunun merkezinde bulunan açık yıldız kümesi NGC 6823, 2 milyon yaşında çok genç parlak mavi yıldızlardan oluşmuştur. NGC 6823 NGC 6823, Tilkicik takımyıldızı yönünde bulunan bir açık yıldız kümesi. 1785 yılında William Herschel tarafından keşfedilmiştir. Küme, 2 milyon yaşında çok genç ve parlak mavi yıldızlardan oluşmaktadır. Rugrat'ler Rugrat'ler, yönetmenliğini Norton Virgien ve Igor Kovaljov'nın yaptığı, Nickelodeon Movies, 1998 yılı yapımlı bir animasyondur. Tahmini, 60.000.000 dolarlık bütçesine karşılık, 378.300.000 dolar gişe hasılatı yaparak, dünya listesinde 85. sıraya oturmuştur. 2000 yılında bu başarıyı aşan devam filmi, "Rugrat'ler Paris'te" çekilmiştir. Karakilise Muharebesi 8. SS Süvari Tümeni "Florian Geyer" 8. SS Süvari Tümeni "Florian Geyer" (Almanca: 8. SS-Kavallerie-Division „Florian Geyer“), Waffen SS'e bağlı 38 tümenden biri. 21 Haziran 1942'de SS Süvari Tugayı'nın kadrolarıyla SS Süvari Tümeni adıyla kurulmuştur. Tümenin yaklaşık %40'ı Siebenbürgen ve Banat'ta oturan Volksdeutsche idi. Tümenin adı Alman Köylü Savaşı'nda Schwarzer Haufen'i komuta ederek köylülerin yanında savaşan Florian Geyer'den gelmektedir. Eylül 1942'de Mogilev ve Demidov bölgelerinde partizan temizleme operasyonlarında kullanıldıktan sonra Kasım 1942'de Rjev'e gönderilmiştir. Santa Maria della Salute BazilikasÄ± Santa Maria della Salute Bazilikası (İtalyanca: Basilica di Santa Maria della Salute, İngilizce: (Basilica of St Mary of Health/Salvation), genel olarak basitçe Salute (sağlık) olarak bilinir. Venedik'te meşhur bir kilise olup, dar bir yarımada üzerinde Büyük Kanal ve Canale della Zattere arasında konumlanır. Küçük bir bazilika statüsünde iken onun süslü ve kendine özgü profili ve konumu onu İtalya'da resmi en çok çekilen kiliseler arasına koyar. 1629 yılı Yaz ayı başlarında İtalya'da Venedik'e başlayan ve 1629-1631 yılarında etkiki olan bir veba salgını nüfusun yaklaşık üçte ikisini öldürdü. Kiliseye yapılan San Rocco ve San Lorenzo Giustiniani'ye adanmış dualar ve geçit töreni alayları kadar tekrarlanan kutsal ayın gösterileri salgın hastalığın devam etmesini durduramadı. Daha önce 1575-76 yıllarında olmuş olan veba salgınına bir mimari cevap olarak mimar Andrea Palladio'ya yaptırılmış olan Il Redentore Kilisesi'nin bir yansıması olarak Venedik Senatosu 22 Ekim 1630 yılında yeni bir kilisenin yapılmasına karar verdi. Bu kilise Meryem Ana'ya ("Virgin Mary") adanacaktı. Bu birçok nedenden dolayı Cumhuriyetin koruyucusu olacağı düşünülmüştü. Ayrıca, 21 Kasım günü yılda bir defa olarak Meryem Ana'nın tanıtım festivali olarak "Festa della Madonna della Salute" olarak bilinen bu festivalde Senatonun kiliseyi ziyaretine karar verildi. Şehrin memurları, vebadan kurtuluşa bir şükran borcu olarak San Marco meydanından kiliseye saflar halinde yürürler. Bu olay Büyük Kanalı özel olarak dubalar ile hazırlanmış olan köprü üzerinden geçerek yapılır ve bu Venedik'te hala büyük bir olaydır. San Marco Meydanı'ndan bir tören alayının kolayca geçmesine olanak sağlayacak uygun bir yere bu yapının yapılabilmesi için şimdiki yer sekiz potansiyel yer arasından senatörleri bu yere yöneltti. Bu yer San Giorgio, San Marco ve Il Redentore ile ilişkisi nedeniyle taraflı olarak seçildi. Roma'nın Venedik'teki temsilcisi, kilisenin ve bu yerdeki papazlik okulu sahibi patrik ile anlaşmazlık sorunu çözüldü ve 1631 yılında bazı yapıların kökünden yıkımına başlandı. Yapının dizaynı için bir yarışma yapıldı. Bu yarışmaya sunulan on bir öneriden (bunlar içinde Alessandro Varotari, Matteo Ignoli ve Berteo Belli'nin dizaynları da vardı) sadece iki öneri final için seçildi. Mimar Baldassare Longhena yeni kilisenin dizayncısı olarak seçildi. Sonuçta kilise 1681 yılında Lenghana'nın ölümünden önce tamamlandı. Finale kalan ikinci dizaynın mimarları ise Antonio Smeraldi ("il Fracao") ve Zambattista Rubertini'ydi. Venedik Senatosu, 66 kabul, 2 çekimser 29 karşıt oyla kilisenin dizayn yetkisini 26 yaşındaki Longhena verdi. DICOM DICOM (Digital Imaging and Communications in Medicine) medikal görüntüleme cihazlarından alınan 2 ve 3 boyutlu bilimsel verilerin depolanması, görüntülenmesi ve analizinde kullanılmak maksadıyla geliştirilmiş olan bir dijital veri formatı standardıdır. Standart geliştirme çalışmaları; merkezi Amerika Birleşik Devletleri'nde bulunan "Elektrikli ve Medikal Görüntüleme Ekipmanları Üreticileri Birliği" bünyesindeki "Medical Imaging & Technology Alliance" tarafından yürütülmektedir. Dicom standardı toplamda 17 adet alt konu başlığından ve binlerce sayfa dokümandan oluşmaktadır. Bilimsel içeriği nedeniyle anlaşılması ve uygulanması ileri derecede uzmanlık gerektirmektedir. Bu nedenle standardın anlaşılmasına yardımcı olacak yazılımlardan istifade edilmesi uygun bir yaklaşımdır. Venedik'teki kiliseler listesi Bu Venedik'teki kiliseler listesi Venedik şehrinin yörel bölümleri olan "sestiere (mahalleler)" e göre sınıflandırılmış kiliselerlerin tüm listesidir. Bu "sestiere (mahalleler)" isimleri şunlardır: San Marco ( San Giorgio Maggiore adasını da kapsar), San Polo, Santa Croce, Dorsoduro (Giudecca ve Isola Sacca Fisola adalarini kapsar), Cannaregio, Castello, Sant'Elena AÅŸk iksiri Aşk İksiri (İtalyanca ismi "L'elisir d'amore"), İtalyan besteci Gaetano Donizetti tarafından hazırlanmış "melodrama giocassa (melodramatik oyun)" janrında iki perdelik bir operadır. Eserin librettosu İtalyanca olarak Daniel-François-Esprit Auber'in "Le philtre" adlı oyunundan uyarlanarak Eugène Scribe'in hazırladığı librettodan esinlenerek "Felice Romani" tarafından yazılmıştır. Operanın prömiyer sahnelenmesi 12 Mayıs 1832de Milano'da "Teatro della Canobbiana" tiyatrosunda yapılmıştır. "Aşk İksiri" dünya opera evleri tarafından en çok sahnelenen Donizzetti operalarından biridir. Türkiye'de ilk defa Ankara Operasında sahnelenmiştir. Kuzey Amerika'da en çok temsil edilen opera eseri sırasında 20. sırayı almıştır. Bu eser çok ünlü olan ve müziksel konserlerde ayrı olarak sunulan "Una furtiva lagrima" adlı aryayı içinde bulundurmaktadır. Bu eserin birçok ses kaydı ve video kaydı da bulunmaktadır. Perde açıldığı zaman bir fakir köylü olan Nemorino görülür. Nemorino güzel, servetli bir toprak sahibi olan Adina'ya aşıktır. Adina ise bu aşka karşılık vermemekte ve Nemorino'yu canını çok sıkmaktadır. Adina'nın kendi işçilerine Tristran ve İsolde hikâyesini okuduğunu duyan Nemorino hemen bir aşk iksirinin Adina'nın kendine aşık olmasını sağlayacağına inanmaya başlar. Adina'nın kendini çok beğenmiş köyde asker toplamak üzere bulunan Cavus Belcore'yi sevdiğinden korkmaktadır. Çavuş Belcore kendi müfrezesi ile birlikte sahneye gelir ve hemen herkesinin önünde Adina'ya evlenme teklif eder. Gezici yalancı sahte bir hekim olan (ve kendini Dr.Ansiklopi olarak tanıtan) Delcore de sahneye gelir ve güya içleri her türlü hastalığa çare olacak ilaçla dolu olduğunu iddia ettiği şişeleri herkese satmaya koyulur. Nemorino safca Dulcamara'ya İsolde'nin aşk iksirine benzer bir ilacı olup olmadığını sorar. Dulcamara böyle bir ilacı olduğunu açıklar ve Nemerino'nun elinde avucunda bulunan parasının hepsinin ne kadar olduğunu tahmin edip bu değere eşit bir fiyatla onu kendisine satabileceğini bildirir. Nemorino bilmemektedir, ama bu ilaç şişesi sadece ucuz şarap ihtiva etmektedir. Dulcamara ayrıca bu sahte ilacın sonucu ortaya çıkmadan köyden ayrılabilmek için iksirin tesirinin geç olacağını, ancak ertesi gün ortaya çıkacağını, da söyler. Nemorino hemen bu "iksiri" satın alıp bir şişe ilacı, yani şarabı, içer ve bunun tesiriyle iyice sarhoş olur. Bu 'iksir' tesiri ile kendine cesaret gelen Nemorino hemen Adina'yi görmeye gider. Kendini evde kalmış bir kadın olarak gören Adina, Nemorino'yu alaya almakla beraber, eğer kendini beğenmiş ama etkileyici çavuşun ciddi olan evlenme teklifi ortada olmasa, Adina'nın Nemorino'yla evlenmeyi düşüneceği iyice açıktır. Adina ve çavuşun nikâh töreni için zaman tespit edilmiştir ve bunun altı gün sonra olacağı kararlaştırılmıştır. Fakat Nemorino iksirin ertesi gün tesirinin ortaya çıkacağına o kadar inanmıştır ki Adina'nin sözlerini dinlemez ve aldırmaz tavırlar takınır. Bu Adina'yi biraz tedirgin eder, ama Adina bu aksi hislerini saklamayı başarır. Alayın ertesi sabah oradan ayrılması için yeni bir emir geldiği için Çavuş nikâhı bir an evvel kıydırmak istemektedir. Çavuş Belacore'in hemen nikâhın kıyılmasını teklif eder ve Nemorina'nin kaygısız tavrına sinirlenen Adina da bu teklifi kabul eder. Hem Adena, ümitsizlikle, hem de Çavuş, kızgınlıkla, Nemarino'nun bu yeni gelişmeye reaksiyonunun ne olacağını bilmek istemektedir. Nemorino bu haberden paniğe kapılır ve hemen yardımını istemek için Doktor Dulcamara'nın yanına koşar. Doktor hemen boru çalıp ahali toplayan yardımcısına bütün köylüleri etrafına toplamak için borusunu çalmasını emreder ve I. Perde final şarkısı olan ""Udite, udite, o rustici"" ("Ey köylüler, Beni dinleyin, dinleyin beni") adlı aryayı söylemeye koyulur. Adina'nın düğün eğlenceleri açık havada yapılmaya hazırdır. Dr. Dulcamara da orada bulunmaktadır. Davetlileri eğlendirmek için Dr. Dulcamara ve Adina bir şarkı söylerler. Resmî nikâhı kıymak için bir noter de gelmiştir. Adina, Nemorino'nun kendini göstermemesine üzgündür. Evlenme kontratının imzalanmak için herkes içeriye gider. Fakat Dulcamara karnını yiyecek ve içecekle doldurmak amacıyla dışarıda kalmıştır. Nemorino sahneye gelir ve noterin içeri girdiğini görünce Adina'yı kaybettiğine inancı artar. Doktoru görür ve çılgın bir şekilde ondan daha fazla iksir vermesini ister. Fakat Nemorino'nun hiç parası kalmamıştır; Dolcamara iksiri parasız vermeyi reddeder ve sahneden ayrılır. Çavuş içeriden tek başına çıkar ve neden birdenbire Adina'nın fikir değiştirip kendinle evlenmekten vazgeçip nikâh kontratını imzalamadığına kendi kendine yüksek sesle konuşarak anlamaya çalışmaktadır. Nemorino ümitsizlik içindeyken rakibini görür. Çavuş Nemorino'ya niçin üzüntülü olduğunu sorar. Nemorino fakir ve parasız olduğu için aşık olduğu kadınla evlenmediğini söyler. Cavus Belcore hemen ona eğer asker yazılırsa ilk maaşını alabilip eline para geçebileceğini açıklar. Çavuş hemen askere yazılma kontratını ortaya çıkartır; Nemorino bir X işareti ile bu kontartı imzalar ve Çavuş'un verdiği ilk maaşı nakit olarak alır. Nemorino kendi kendine artık yeni iksir alabileceğini ve böylece aşkını tekrar kendine çekebileceğini düşünmektedir. Belcore ise rakibini nasıl askere alıp uzak ülkelere gitmek için ayrılmasını sağlayıp elimine edebildiği için sevinç içindedir. O akşam üstü köyün kadınları Nemorino'nun yeni ölmüş olan amcasının mirasından büyükçe bir servet ele geçirmiş olduğunu bilmediğini konuşmaktadırlar. Nemorino'nun girişini görürler. O orduya katılma ilk maaşının hepsini Dr. Dulcamara'nın aslında şaraptan yapılmış olan aşk iksirine sarf ettiğine ve bu yeni iksiri içtiği açıkça bellidir. Köyün kadınları gayet büyük yakınlıkla kendisini selamlarlar ve Nemorino'nun kayıtsız mutlu karşı selamını alırlar. Köy kadınlarının bu çeşit yakın alakalı selamlamalarını Nemorina hayatında hiç görmemiştir; bunu iksirin gücünden ortaya çıktığını kendini inandırır. Adina da Nemorino'nun mutlu ve herkesten kayıtsız hareketlerini görmüştür. Adina yakında bulunan Dr. Dulcamara'ya neden Nemarino'nun bu kadar neşeli ve kayıtsız hareket ettiğini sorar. Doktor Adina'nin kim olduğundan haberdar değildir. Onun için doktor saf bir köylünün ismini bilmediği bir güzel kadının karşılıksız askını geri almak icin askerlik kontratı imzalayıp hayatını sattığını ve askerlik için aldığı ilk maaşını da aşk iksiri almaya sarfettiğini bir hikâye gibi Adina'ya anlatır. Adina birden Numorino'nun kendini ne kadar çok sevmiş olduğunu anlar, kalbi ona döner ve onu alaya alıp aşkını reddettiği için bir melankoliye kapılır. Dulcamara bunun kendi ilacı tarafından iyileştirilebilecek bir davranış olduğunu zanneder. Onlar sahneden ayrılırlar. Nemorino tek başına tekrar ortaya çıkar; düşüncelidir; Adina'nın gözünden akan gözyaşına daha önce hiç aldırmamıştır ama şimdi bu kendini düşündürmektedir. Sadece bu gözyaşına dayanarak Adina'nin kendini sevdiği sonucuna varır. Adina tekrar gelir ve ona niçin orduya asker yazılıp kasabayı bırakmayı tercih ettiğini sorar. Nemorina kendi için daha bir hayatı seçtiğini bildirir. Adina'nin buna karşılık kendisinin kasabadaki birisi tarafından sevilmiş olduğunu bildirir ve bu nedenle kendinin Çavuş Belcore'ye tazminat vererek askerliğe alınma için imzaladığı kontratını geri aldığını söyler. Adina bu satın alıp iptal ettirmiş olduğu kontratı Nemorino'ya alması için verir. Fakat eğer kasabada kalırsa artık mutsuz olmayı bırakması gereğini de bildirir. Nemorino kontratı eline aldığı zaman Adina dönüp oradan ayrılır. Nemorino bunun kadının kendini terk ettiğine yorar ve bir umitsiz öfkeye kapılır. Eğer kasabada birisi kendini sevmiyorsa iksir etkisizdir; Doktor kendini kandırmıştır ve bu nedenle buradan orduya yazılıp ayrılması ve bir asker olarak uzak ülkelerde ölmesi daha tercih edilen bir alternatiftir. Adina onun bu boşa sızlanmalarını durur; onu seven kadının kendisi olduğunu itiraf eder. Nemorino sevinçten kendinden geçer. Adina onunla alay ettiği için o kendini affetmesi için yalvarır ve bunun karşılığını Nemorino'nun uzun bir öpücüğü ile alır. Çavuş geri gelir ve iki sevgiliyi öpüşürlerken görür. Adina Nemorino'yu sevdiğini çavuşa söyler. Çavuş birden vurdumduymaz gibi davranışa geçer; dünyada sevebileceği birçok kadının bulunduğunu açıklar. Çantalarını yerleştirip arabasına yüklemiş olan Dolcemara kafasını sahneden uzatır ve Çavuşa kandırabileceği kadını bulmak için bir iksir satabileceğini söyler. O sırada meydanda bir kalabalık birikmiştir. Herkes Doktor'un aşk iksirinin çok etkili olduğuna hemfikirdir ve doktora çok sevinçli olarak veda ederler. "Not:" "Kat:" satıcı firmanın verdiği katalog numarası. 1840da Richard Wagner bu operayı solo piyano icin aranje etmiştir. Kniksen Ödülleri Kniksen Ödülleri (Norveççe: Kniksenprisen) 1990 yılından bu yana faaliyettedir. Norveç futbol liginin en iyi oyuncularını ilan etmek için kurulmuştur. İsmini efsanevi Norveçli futbolcu Roald Jensen (takma adı: Kniksen)'den almıştır. Gertrud Scholtz-Klink Gertrud Scholtz-Klink (d. 9 Şubat 1902; Adelsheim Baden - ö. 24 Mart 1999; Bebenhausen Tübingen), Nazi Almanyası'nda ateşli bir NSDAP üyesi ve NS-Frauenschaft (Nasyonal Sosyalist Kadınlar Birliği) lideriydi. Unvanı "Reichsfrauenführerin"dir. Gertrud Scholtz-Klink 11 çocuk doğurup mükemmel Alman kadını imajını gururla taşımış, daha sonra hayatının bir bölümünü hapishanede geçirmiş, ölümüne kadar nasyonal sosyalizme olan hayranlığını ve nasyonal sosyalizme yakınlığını dile getirmişti. Gertrud Scholtz-Klink, 18 yaşında bir fabrika işçisi ile evlendi ve kocası ölmeden önce altı çocuğu vardı. Scholtz-Klink, Nazi Partisi'ne katıldı ve 1929'da Berlin'de kadın bölümünün lideri oldu. 1932 yılında, "Günther Scholtz" adlı bir taşra doktoru ile evlendi (1938 yılında boşandı). Adolf Hitler 1933 yılında iktidara geldiğinde onu NS-Frauenschaft (Nasyonal Sosyalist Kadınlar Birliği) liderliğine atadı. Scholtz-Klink, Haziran 1936'da, NSDAP hükümetinin yararına, kadınların çalışmasına iknası