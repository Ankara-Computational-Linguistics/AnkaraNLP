çok daha önce bulabilirlerdi. Yine de ona yeniden kavuştukları için öyle mutluydular ki, bu sevinç işin aslını kurcalamakta daha az titiz davranmalarını sağladı çünkü ağırbaşlı ve saygıdeğer Bayan Cole'un on​lara yutturduğu her şeyi olduğu gibi kabul etmekten pek memnun görünüyorlardı. Kısa bir süre sonra da Bayan Cole'a köyden cömert bir teşek​k ür yolladılar. Ama küçük topluluğumuzda böyle sevimli bir üyesinin kaybının yarattığı boşluk öyle kolay doldurulamazdı. Güzelliğinin ötesinde, Emily ılımlı ve uysal bir kızdı. İnsanın bu kişiliğe tümüyle saygı duymasa bile sevmemek elinden gelmezdi. Tüm zaaflarını iyi huyuna ve insanlara kolayca itiraz edememesine borçluydu. Yürümeyi yeni öğrenen bebekler gibi beline ip bağlanmasını gereksindiğini bilecek kadar aklı vardı ve kendi adına düşünüp ona yol gösterme zahmetine girecek herhangi birine fazlasıyla minnettarlık duyuyordu. Çok az bir idareyle en tatlı, hatta en namuslu eş haline gelmeye pek uygundu çünkü içinde bulunduğu koşullar onu sürüklemeseydi ahlaksızlık asla ne onun seçimi, ne de kaderi olurdu. Bu görüş sonradan Emily'nin davranışlarıyla da doğrulandı kısa bir süre sonra, onun için önceden ölçülüp biçilip hazırlanmış bir kısmetle karşılaştı. Kendi sınıfından bir komşunun oğluydu ve Emily'yi denizde yitip gitmiş birinin dulu olarak aldı. Emily'nin âşıklarından biri gerçekten de böyle ölmüştü, Emily de sanki bir gençlik ve saflık yolundan asla sapmamışçasına büyük, yalın bir sevecenlik ile sadakatle yuvasının tüm görev​lerini yerine getirerek kurallara uydu. Ne var ki bu ayrılmalar, Bayan Cole'un kümesini öyle boşaltmıştı ki artık, tek civcivli bir tavuk gibi sadece bana kalmıştı ve tutulduğu amansız bir hastalık sonucunda şehirdeki işine son verip, taşrada huzurlu bir hayata çekilmeye karar verdi. Yaşamı biraz daha görür görmez ve ufak tefek işlerimi şu dünyada bana bağımsızlık kazandıracak yeterliliğe ulaştırır ulaştırmaz kendime, yanına gidip onunla yaşayacağıma dair söz verdim. İşte güvenilir hocamı böylece yitirdim. O, beğenilerini her zaman dikkatle göz önünde tuttuğu müşterilerini asla soymayan, öğrencilerini vicdansız haraçlarla işkenceye sokmayan ya da kendi deyişiyle güç kazandıkları paradan asla komisyon almayan çok değerli bir insandı. Kazancını yalnızca masumiyetini önceden yitirmiş, merhamet duyduğu bahtsız genç kadınlarla sınırlamıştı. Aslında bunlar arasından da sadece kendi görüşlerine uyanları seçiyor, kanatları altına alıyor, yıkım ve felaketin tehlikelerinden kurtarıyordu. Gördüğünüz biçimde elindeki kızları iyi, kötü bir yuva sahibi yaptıktan sonra artık yeterince yaşlandığını düşündüğünden o hayata ve bana veda etti. İçten ve mükemmel öğütlerinin sonunda tamamen anaç bir endişeyle beni kendime emanet etti. Kısacası ondan öyle etkilenmiştim ki, ne olursa olsun bensiz gitmesine göz yumduğum için kendimi affedemedim ama görünüşe göre, kader onunla yollarımızı ayırıyordu. Bayan Cole'dan ayrılınca Marlybone'de güzel, rahat bir ev tuttum. Derli toplu ve sade döşediğim bu ev küçüklüğü sayesinde kiralanmaya, kolayca geçindirilmeye elverişliydi. Orada, Bayan Cole'un öğütlerine gösterdiğim saygının meyvesi olan birikimimle aldığım giysiler, mücevher ve birkaç gümüş sofra takımı hariç, sekiz yüz pound parayla hayata adım attım. Bütçemi uzun bir süre idare edebileceğimi düşünüyordum, böylece yeni rastlantıların lehime neler göstereceğini sabırsız​lanmadan beklemeye koyuldum. Burada, kocası denize açılmış, genç bir hanımefendi kimliği altında öyle bir yaşam kurdum ki umutlarımı hem zevk, hem de servetten ele geçirmeye çalışacak yeterli bir özgürlük kazandım. Bununla birlikte mazbutluk ve basiretlilik kurallarına da sıkıca bağlı kalmak zorunda oluyordum. Bayan Cole'un gerçek bir öğrencisinde gözlemlemekten kaçamayacağınız bir huydu bu. Yeni evime henüz alışmaya başlıyordum, her zamanki gibi bir sabah, taze havanın tadını çıkarmak için oldukça erken saatte dışarı çıktığımda, yeni tuttuğum bir hizmetçi eşliğinde, yakınlardaki güzel bir koruda, ağaçlar arasında yürürken şiddetli bir öksürük gürültüsü ile yerimizden sıçradık. Başımızı çevirdiğimizde sade, iyi giyimli bir beyefendiyi fark ettik ani bir nöbete tutulan adamcağız öksürükten boğulacak hale gelmiş, dayanamayıp bir ağacın altına çökmüştü. Mosmor yüzü, öksürüğün şiddetinden soluğunun tıkandığını gösteriyordu. Korktuğum kadar adama acı-mıştım da, hemen yardıma koştum benzeri bir durumda gözlediğim uygulamayı yerine getirerek boyunbağını gevşetip, biraz sırtına vurdum. Ya bu işe yaradı ya da öksürük kendiliğinden kesildi, bilemiyorum ama nöbet derhal geçti ve adam kısa süre sonra konuşup, ayakta durabilme gücüne kavuştu. Bana sanki yaşamını kurtarmışım gibi büyük bir kuvvetle teşekkürlerini sundu. Bu, doğal olarak bir sohbete dönüştü bana nerede oturduğunu söyledi. Evi, karşılaştığımız yerden epey uzaktaydı, o da aynı niyetle farkında olmadan bir sabah yürüyüşü için bu yola sapmıştı. Sonradan küçük bir rastlantının doğurduğu yakınlık boyunca öğrendiğime göre altmışını geçmiş yaşlı bir bekârdı, ama taze dinç teni sayesinde ancak kırk beşinde gösteriyordu. Arzularının gücünü yıpratmasına izin vererek bünyesine hiç işkence etmemişti. Doğumuna ve durumuna gelince, onlar hakkında bulabildiği en iyi ipuçlarına göre dürüst ve iflas etmiş zanaatkârlardan olan ailesi onu bebekken yetim olarak kiliseye bırakmışlardı. Dürüstlüğü ve gayreti sayesinde bir hayır kurumu okulundan bir tüccarın muhasebeciliğine yükselmiş, buradan da yetenekleri ve çalışkanlığıyla müthiş bir servet edinip doğduğu ülkeye, bir muhasebecilik görevine yollanmıştı. Ne var ki İngiltere'de doğduğu karanlığın içinden tek bir akraba bile bulup çıkaramamıştı. O zaman, inzivaya çekilme isteğini duymuş ve meçhul bir efendi gibi yaşamın tadını çıkarıyor olmaktan memnun, günlerini varlıklılığın tüm refahı içinde geçirmeye başlamıştı, ama bu varlığı gösterecek en ufak bir gösteriş yapmadan. Servetinin sergilenmesindense gizlenmesine çalışarak, gayet iyi tanıdığı dünyayı bu şekilde gözlemeye başlamış ve dünyanın onu görmesini engellemişti. Ama size, benim için hep unutulmaz kalacak bir dostla yakınlığımın tüm ayrıntıları üstünden geçmek zevkine bütünüyle adayacağım bir başka mektup yazmayı düşündüğümden, burada çimentoya harç niyetine geçecek olandan fazlasına değinmeyeceğim. Bu kısa bilgiyi de öykümün bağlantısını sağlamak ve yaşamımın asaleti ile zevklerinin böyle altmışlık bir aşığa dayanmasın-daki kaderinden doğabilecek şaşkınlığınızın önü​n e geçmek için sunacağım. Daha açık bir anlatıma geçmek istiyordum. Başlangıçta kesinlikle masumane yakınlığımızın fark ettirmeden hangi aşamalarla şekil değiştirdiğini, benim yaşam biçimimdeki birinden ve hepsinden öte karşıt cinsler bir araya geldiğinde kıvılcımlanmadan duramayan o elektriklenme ilkesinden beklenebileceği gibi platonik olmayan boyutlara nasıl ulaştığımızı anlatmak istiyorum. Burada size yalnız şunu söyleyeceğim, yıllar ne sevecenliğini azaltmış, ne de onu, memnun etme gücünden yoksun bırakmıştı. Çünkü gençliğin büyüleyen çekiciliğinden ne yitirdiyse deneyimin avantajları, tavırlarının tatlılığı ve en önemlisi anlayışa başvurarak tam yüreği bulan gönül okşayıcı sözleriyle o eksikleri telafi ediyordu. Herhangi bir art niyet taşımaksızın, sonsuz bir memnuniyetle, biraz olsun saygı duyulmaya değecek bir yönüm olduğunu ilk ondan öğrenmiştim. O zamana dek gördüğünüz biçimde ite kaka ulaştığım öğrenim derecesini kendi kendimi yetiştirme eğitimine nasıl sokacağım konusundaki ilk gerekli yüreklendirme ve öğütleri ondan aldım. Aklın zevklerinin, bedenin zevklerinden üstün olduğunu fark etmeyi bana ilk öğreten de o'dur ve ayrıca bu zevkler birbirlerine uygunsuz düşmekten ya da birbirleriyle bağdaşamamaktan çok uzaktırlar mantığını da ilk onun sayesinde benimsemişimdir. Çeşitlilik ve geçişteki tatlılığın yanında, biri diğerinin hazzını göklere çıkartıp kusursuz kılmaya da hizmet eder, hem de saf duyumun asla tek başına ulaşamayacağı bir yüksekliğe kadar ulaşmasını sağlar. Bu beyefendi aklı başında, ehli keyif biriydi. İnsanoğlunun hazlarından utanç duymayacak kadar da bilgeydi. Beni gerçekten asaletle sevdi, yaşlılığın tatsız bir biçimde damgalandığı o hırçınlık ve huysuzluktan da, çağın karası olan ve kendisinin de dalga geçip genç bir oğlağın oynaşmasına öykünen yaşlı bir keçiyle kıyasladığı o çocukça zevzek bunaklıktan da aynı ölçüde arınmış bir tarzla sevdi. Kısacası, yaşamın onun bulunduğu mevsiminde genelde hoş kaçmayan her şey onda öyle çok üstünlükle giderilmişti ki, memnun etmenin yaşlılığın gücü dışında olmadığının bir kanıtı, apaçık bir işareti gibiydi. Hiç değilse benim için o böyle bir adamdı. Nasıl ki mevsim dışı meyve yetiştirmek daha fazla beceri ve işlem gerektiriyorsa, bende onun sevgisini kazanmak için emek harcıyordum. Tanışmamızdan kısa süre sonra beni evine alan bu beyefendiyle yaklaşık sekiz ay yaşadım. Bu süre boyunca değişmez hoşgörülülüğüm ve yumuşak başlılığım onun güvenini ve sevgisini hak etmek için gösterdiğim özen, yapmacıklıktan uzak, içten ilgim, saygımla temellenen bir tavırla onu öyle kazanmış, kendime öyle sıkı bağlamıştım ki, bağımsız bir geliri cömertçe teslim edip sevgisinin somut kanıtlarına boğmasının dışında güvenilir bir vasiyetle beni tek varisi, işlerin yönetimini devralacak tek kişi ilan etti. Bu kararından sonra da iki ay bile yaşamadı. Birkaç sokak ötedeki yangına bakmak için beni dinlemeyip pencereye çıktı, orada çıplak bağrı soğuk, nemli gece havasının ölümcül etkilerine maruz kalınca yakalandığı şiddetli soğuk algınlığı onu koparıp aldı benden. Merhum velinimetime karşı görevimi yerine fazlasıyla getirdikten sonra, artık önümde açılan yeni yaşamla biraz olsun avunmaya başladım mutluluk umudu değilse bile, en azından zengin​lik ve özgürlük vardı. Gençliğimin tazeliği gururla dolmamı sağlıyordu, henüz on dokuzuma bile girmemiştim ve umutlarımın çok üstünde bir servetin başına geçmiştim. Eğer bu beklenmedik yükseliş başımı döndürmediyse, bunu velinimetimin beni hazırlamak için katlandığı zahmete borçluydum. Bana bıraktığı müthiş serveti idare edebileceğime dair inancını, Bayan Cole'un kanatları altında edindiğim ve o zamandan beri sıkı sıkıya bağlı kalarak kanıtladığım ihtiyatlı idareye ilişkin bendeki göz​lediklerine borçluydum. Ancak elimin altındaki servetin varlığıyla yaşamdaki en büyük sevinçlerin tadını çıkarma mutluluğu, ulaşamadığım başka bir mutluluğun yokluğuyla nasıl da kolay zehirlenivermişti. Hasretim güçlü ve haklıydı çünkü tek gerçek sevdi​ğ im, Charles'ı yitirmiştim. Aslında ondan umudumu tamamen kesmiştim, ayrıldığımızdan beri bir kez olsun haber alamayınca artık onu düşünmekten vazgeçmiştim ve sonradan öğrendiğime göre bu, onun ihmalinden değil, benim talihsizliğim yüzündenmiş çünkü hepsi kaybolup giden pek çok mektup yazmıştı bana. Onu unutmuş muydum. Asla. Ve tüm kişisel ihanetlerimin ortasında, Charles'ın aşkı dışında kalbimde toplu iğne başı kadar iz bırakabilen biri bile yoktu. Ne var ki bu beklenmedik servetin sahibesi olur olmaz, Charles'ın benim için ne kadar değerli olduğunu her zamankinden de fazla hissettim çünkü sırf o benimle paylaşamadığı için bu servet beni mutlu etmiyordu. Sonuçta ilk işim Charles'la ilgili bir şeyler bulmaya çabalamak oldu ama tüm araştırmalarım babasının bir süre önce ölmüş olduğunu öğrenmekten öteye gidemedi ve babası oğluna pek bir miras bırakmamıştı. Charles, Güney Denizleri'ndeki limana ulaşmış, tahsil etmesi gereken mülkü bulmuş, amcasının servetinin büyük kısmının taşındığı iki geminin kaybıyla parasızlığa düşmüş, elinde kalan az bir miktarla yola çıkmış, belki en iyi olasılıkla birkaç ay içinde İngiltere'ye dönebilirmiş. Bu soruşturmayı yaptı​ğ ım günlerde iki yıl yedi aydır evinden uzaktaydı ve bu zaman, aşk için küçük bir sonsuzluk de​mekti. Böylece bana sunulan, yüreğimin mutluluğunu yeniden görme umutlarıma ne büyük bir sevinçle dört elle sarıldığımı tahmin edemezsiniz. Ama bu kavuşmayı ancak aylar belirleyeceğinden, dönüşü için duyduğum sabırsızlığı dağıtmak ve avutmak için, işlerimi kolayca halledince servetime uygun bir donanım olsun ve sırf doğum yerimi tekrar görme amacı ile Lancashire'a doğru geziye çıktım. O topraklara uzun süredir gitmemiş olmama rağmen, büyük bir sevgi taşıyordum ve elbette Est-her Davis'in hakkımda yaydığı kötü haberlerden sonra bu halimle orada boy göstermekten pek de üzüntü duymazdım. Diğer bir niyetimse akrabalarımı aramak ve onlara yardım etmekti. Uzak olanlar dışında hiç yakınım olmasa da, onlara yardım etmeyi düşünüyordum. Bayan Cole'un emekliye çekildiği yer de yolumun üzerinde olduğundan, onu ziyaret etmek, bu yolculukta niyetlendiğim zevkli işler arasında en önemlilerindendi. Refakatçi olarak yanıma yalnız ağzı sıkı bir kadın almıştım. Londra'dan yirmi kilometre kadar uzakta yemek yiyip geceyi geçireceğim bir hana anca varmıştık ki sağanak ve fırtına patlak verdi, yağmur başlamadan bir sığınağa kapağı attığım için kendimi şanslı saymıştım. Fırtına en az yarım saat sürmüştü arabacıya verilmesi gereken bazı talimatlar geldi aklıma, onu çağırttım. Halı serili tertemiz salonu ayakkabılarıyla çamurlamasını istemediğimden, onun bulunduğu büyük mutfağa geçtim, orada arabacıyla konuşurken fırtına yüzünden hana sığınmış sırılsıklam iki biniciyi gördüm yan gözle. Giysileri kururken atlarının değiştirilip, değiştirilemeyeceğini soruyordu biri. İşte o an yüreğimde hep duyduğum ve şimdi bile içimde yeniden yankılanan bir sesi işittiğimde neler hissettiğimi nasıl ifade edebilirim. Ya da gözlerimi bu sesin geldiği insana çevirdiğimde kalbimin yerinden çıkacak gibi olduğunu nasıl tarif edebilirim. Böyle uzun bir yokluğa ve tanınmayacak kadar farklı giyinmiş olmasına rağmen onu ilk görüşte tanımıştım. Geniş bir binici ceketi, dik omuzlu bir pelerin giyiyor, siperlikli bir şapka takıyordu. Ama kesinkes aşkın rehberlik ettiği bir algılamanın keskin dikkatinden kim kaçabilir ki. Benimki gibi ani bir tutku tüm düşüncenin ya da şaşkınlığın üzerindeydi ve ben, deliye dönmüş duygularımın hızıyla kollarına atıldım, haykırarak ona sarıldım. Canım, Charles'ım. ve daha fazla konuşmaya gücüm kalmadan sevinç ve şaşkınlığın heyeca​n ıyla bayılıverdim. Kendime geldiğimde, sevgilimin kollarındaydım ama bu sefer salondaydık, bu olayın başımıza topladığı bir kalabalıkla sarılmıştık. Charles'ı hemencecik kocam sanan ihtiyatlı hancı kadının bir işareti ile derhal odayı boşalttılar ve bizi, arzuladığımız gibi, kavuşmanın heyecanında yalnız bıraktılar. Bu kavuşmadan duyduğum sevinç, yaşamım pahasına kanıtlandığı gibi, ölümcül ayrılığımızdan duyduğum kederden çok daha güçlüydü. Charles diz çökmüş, elimi sıkıca tutmuş, sevgiden kendinden geçercesine bana bakıyordu. Ayıldığımı görünce konuşmaya çalıştı ve benim ben olduğuma onu bir kere daha inandırmam için sesimi yeniden duyma sabırsızlığını dile getirmeye çalıştı ama onu sersemleten bu sürprizin güçlülüğü ve aniliği sözlerini boğuyordu. Birkaç kırık dökük, yarım yamalak hece kekeleyebildi ancak. Kulaklarımın kana, kana içtiği bu heceleri birleştirip anlamlarını çıkarmaya çabaladım. Bunca zaman sonra. Ne kadar da zalim, bir yolculuktu... Sevgili Fanny, olabilir mi. Bu karşımda duran sen olabilir misin. Aynı zamanda, can attığı yanıtı derhal önleyen bir öpücük yağ-muruyla ağzımı kapatıp tüm duyularımdaki o nefis kargaşayı artırdı. Yine de, mutluluk dolu bu düşünce ziyafetinin ortasında tek bir zalim kuşku vardı ki, tüm o insanüstü saadeti zehir ediyordu. Ne olabilirdi ki bu, bu sahne haddinden fazla olduğu için gerçekliğinden kuşkulanmaktan başka elimden ne gelirdi. Bunun sadece bir düş olduğundan ve uyanacağımdan korkuyordum. Bu aptalca endişe içinde yok olup da beni yine çölün ortasında yapayalnız bırakmadan önce şu anki olağanüstü sevinçten alabildiğince yararlanamayacağımı sanarak, gerçekliğini de fazlaca doğru-layamadığımdan ona yapıştım, onu kucakladım, sanki yeniden elimden kaçıp gitmesini engelle​mek istercesine sıkıca sarıldım. Neredeydin. Beni nasıl, nasıl bırakabildin. Söyle, halen benim olduğunu söyle, beni hala sevdiğini söyle. Söyle, hepsinin senin dudaklarından dökülmesini istiyorum, dedim ve onu tutkuyla öptüm Seni bağışlıyorum, kaderinin seni oralara sürüklemesini, bu kavuşmanın hatırına bağışlıyo​rum. Okşayışlarımız, sorularımız, yanıtlarımız bir süre hiçbir düzen tanımadı. Hepsi tatlı bir karışıklıkta birbiriyle kesişiyor, birbirini engelliyordu, biz yüreklerimizi gözlerimizde değiş tokuş ederken, zamanın ya da yokluğun azaltamadığı bir aşkın onayını tazeliyorduk. İki tarafta da, bu aşkın gücüyle damgalanmamış ne bir soluk, ne bir kıpırtı, ne de bir hareket vardı. Birbirine kenetlenmiş ellerimiz en tutkulu sıkışları yineliyor, bedenimiz yüreğimizin ateşiyle yanıyordu. Bu dile gelmez mutluluk içinde yitmiş, odaklaşmışken, onun haline dikkat etmemiştim. Sırılsıklamdı, soğuk alma tehlikesiyle karşı karşıyaydı, konakladığım araba ve eşyalarım yüzünden (ki bunlardan Charles'ın hiç mi hiç haberi yoktu) bana ve yakınlarıma ilgi duymaya başlayan ev sahibesi tam zamanında içeri girip temiz bir kat çamaşır ve giysi getirdi. Üçüncü bir kişinin gelişiyle biraz daha sakin bir huzura kavuştuğumdan, sağlığı için içimi titreten sevecen bir ilgi ve endişeyle bir an önce kıyafetlerini değiştirmesini istedim. Ev sahibesi bizi yeniden yalnız bırakınca Charles üstünü değiştirmeye başladı, böyle uzun bir ayrılıktan sonra kavuşmamızın bu ilk ağırbaşlı anlarının tüm o utangaçlığıyla soyunsa da, çamaşırlarını değiştirirken açığa çıkıveren çıplak teninin göz kamaştırıcı keşfiyle cezp edilen gözlerim yakaladığı bazı görüntüleri incelemekten kendini alıkoyamıyordu. Cildinin canlılığının ve renginin solmadığını sevecenlik ve sevinçle gözleyemeden edemiyordum. Bu öyle bir duyguydu ki, tek umudu sadece Charles'tı. Böylece o geçici giysileri çabucak giydi. Bu giysiler ne ona uymuştu, ne de tutkumun Charles'ı içine yerleştirdikleri bir ışık olmuştu. Oldukça kötü olmalarına rağmen sadece onun üzerinde oldukları için son derece güzel görünüyorlardı, onun dokunduğu ya da onunla ilişkili olan her şeye aşkın verdiği o büyülü güzellik katılıyordu. Gerçekten de, böyle bir insanın zarafet katmayacağı bir giysi bulunabilir miydi acaba. Onu daha yakından inceleyince, yokluğunda geçen zamanın vücudunda ortaya çıkardığı olumlu değişiklikleri fark etmemek elde değildi. Yüzünde hala o belirgin hatlar, hala aynı canlı renk ve tazelik egemendi ama artık güller daha renkli açmış gibi görünüyordu. Yolculuklarında esmerleşen teni ve biraz daha belirginleşen sakalı, yüzüne erkeksi ve olgun bir hava katmıştı. Tatlı-lığıyla birlikte, ender rastlanan bir karışımla doğanın bu yüzü damgaladığı o seçkinlik ve soyluluk içinde mertçe uyum sağlıyordu. Vücudunun pürüzsüz dolgunluğundan bir şey yitirmemişti göze dinç, ele enfes gelen o tazelikle parıldıyordu. Omuzları daha da genişlemiş, gövdesi daha bir biçimlenmiş, daha iri yapılı olmuş, ama hala serbest ve havalı kalmıştı. Kısacası vücudu narin gençli-ğindekinden daha olgun, büyük ve daha kusursuz geliyordu deneyimli bir göze, zaten daha yirmi ikisinden fazla değildi.Bu sırada kendisi hakkında anlattığı, arada hoşça kesilen öyküsünden çıkarabildiğim kadarıyla o sırada aslında Londra'ya dönüş yolundaydı, pek de fevkalade koşullar ya da durumda da değildi. Güney Denizi'nden yanında getirebildiği azıcık serveti yüklediği gemi İrlanda kıyısında batınca her şeyini yitirmişti. Büyük çabalar ve zorluklar sonrasında yol arkadaşı kaptan eşliğinde ancak buraya kadar ilerleyebilmişti. Dünyaya yeniden atılacaktı, yepyeni bir yaşamla her şeye sıfırdan başlamayı düşünüyordu. Yüreğinden süzülen içtenlikle beni mutlu edecek kadar parası olmadığını itiraf etti ve bu ona daha da acı veriyordu. Dikkatinizi çekerim, servetime ilişkin hiçbir imada bulunmamıştım, daha sakin bir zamanımızda onu şaşırtarak kendime de bayram payı çıkartmak için bu müthiş haberi ondan saklıyordum. Sadece yaz giysisi olduklarından değil, ama her zaman incelikli bir ustalıkla bağlı kaldığım yalınlık ve sadelikte oldukları için üzerimdeki giysiler ona gerçek hakkında hiçbir ipucu veremezdi. Benden koparılıp alınışından beri başımdan geçenlerle ilgili merakıyla neler yaşadığımı bilmek istiyordu. Ama sorularını geçiştirme ustalığına sahiptim, tatmin eden kısa yanıtlarım pek de uzak bir zamanda olmadığını gösteren yanıtlarım, ona anlatmak için daha uygun bir zamanı beklediğime olan inancı sayesinde sabırsızlığını dağıtmayı başardı. Yine de benim özlem dolu kollarıma böyle sevecen, sadık ve sağlıklı dönen Charles kavrayış gücüm için çok büyük bir mutluluktu. Ama Charles'ın neşesi pek yoktu, yok olmuş servetinden söz ettiğinde, zaman ve ölçünün öyle dışında bir sevinç duymuş, öyle apaçık büyülenmiştim ki, bunu, kendisini yeniden görmenin mutluluğunun tüm diğer duygu ya da endişeleri silip süpür-düğünden başka bir şeye yoramıyordu. Bu arada hizmetçim Charles'ın yol arkadaşına gereken tüm ilgiyi göstermişti ve yemek hazırlandığında bu bey bana tanıtıldı, ben de onu sırf Charles'ın dostu olduğu için ilgiyle karşıladım. Tahmin edebileceğiniz bir kutlama sevinci ve memnunluk dolu bir zafer içinde dördümüz birlikte yemek yedik. Kendi açımdan, tüm bu heyecanlar sonrasında en ufak bir iştahım kalmadıysa da, o hiç bıktırmayan bayramın, tapılası sevdiğimin görüntüsünün hatırına, ona örnek olmak için kendimi zorlayarak yuttum lokmaları. Bunca zamanı at üstünde geçirdikten sonra böyle bir takviyeyi gereksindiğini tahmin ediyordum. Gerçekten de bir yolcu gibi yedi ama tüm yemek boyunca da bir âşık gibi baktı ve benimle konuştu. Masa toplandıktan sonra uyku saati gelip çattı, Charles'la ikimiz, daha öte bir resmiyete gerek duyulmaksızın karı, koca sayılarak yukarı çıkarılıp çok güzel bir odaya yerleştirildik ve tabii ki hanın en iyi yatağı bizim için hazırlanmıştı. Ve burada eğer bir kere daha yasaları çiğneyip, perdeleri açık bırakıyorsam, namusumu son defa kurban ediyorsam bağışlayın beni. Böylece odada birlikte, yalnız kalır kalmaz, bekâretimin ilk fatihine yeniden kavuşmuş olmanın inanılmaz heyecanı ve onunla o yatağı paylaşacağım düşüncesiyle o kadar heyecanlandım ki bayılmak üzereydim. Neyse ki Charles heyecanımı gördü ve benimkini yok etmeye çalışırken kendi heyecanını unutuverdi. Ama artık gerçek tutku ve arzular tüm bedenimle beraber ruhumu da yakıp, kavurmaya başlamıştı. Buna rağmen sevgilimin kollarında iken tatlı bir duyarlılık, sevecen bir utangaçlık ve çekingenlikle yoğrulan hasret belirmeye başlamıştı. Sahibi olduğum yürek özgürlüğünden kat be kat değerli olan bir ruhun hükmünde tutuyordu beni. Yani hiçbir gerçek bakire zifaf yatağının görüntüsü karşısında lekesiz bir masumiyete, benim gibi utanıp, kızarmadan duramazdı ve gerçekte, ona layık olmadığımı pek de keskin hissettirmeyecek kadar içtenlikle seviyordum Charles'ı. Bu hafif dalgınlık içinde duraksayınca Charles sevgi dolu bir sabırsızlıkla beni soymaya başladı. Duygularımın telaşı ve titreyişi içinde tüm anımsayabildiğim şey bazı gurur okşayıcı hayranlık ünlemleriydi. Özellikle de korsemden çıkıp özgürlüğüne kavuşmuş, heyecanlı atışlarla soluk soluğa inip kalkan, onun sevgili elleri altında kabarıp Charles'a, onları güzel biçimini ve sertliğini yitir-memiş bulmaktaki o hoş zevki veren göğüslerime dokundukça hafızamı iyice yitiriyordum. Yatağa uzandığımda hemen o da soyunup yorganın altına girdi, bana sıkıca sarıldı, dile dökülemez bir tutkuyla kondurduğu hoş geldin öpücüğünde yüreğim bu öpüşün en sıcak iziyle damgalanan dudaklarıma yükseldi. Charles'ın uyandırmanın sırrına erebildiği ve yaşamın ta kendisini, hazzın özünü oluşturdu. Bu arada, yanımızdaki bir masada yanan iki mumla birlikte şömine ateşi yatağı aydınlatıyor, tutkularımız için büyük önem taşıyan bir duyudan, bu hazlardan payını almasının engellendiği bahanesini esirgiyordu ve gerçekten de taptığım gencin görüntüsü bile, başka hiçbir neden gerektirmeksizin onu dilediğim, özlediğim ateş sayesinde uğrunda ölmeye değer bir zevk veriyordu. Ama artık bizimki kadar bıçağı kemiğe dayanan arzular için hareket şart olduğundan, Charles çok kısa bir hazırlayıcı koklaşmadan sonra, hem kendi gömleğini, hem de benim geceliğimi sıyırdı. İri göğsünü benimkine yasladı, her ikisi de en sevecen ürpertilerle atıyordu. Bedenime tüm çıplaklığı ile dokunan bedeni tüm irademi egemenliği altına aldı, ruhum tüm iktidarını hazların en duyarlısına terk etti, bu kez beni sonsuz bir mutlulukla, cinsiyet ayrımından çok birleştiğim insanın ayrımı etkiliyordu. Sonsuza dek Charles'a sadık olan yüreğimi başka hiçbir birlikteliğimde açmamıştım. Yoğun tutkunun gücü üzerimde birikip koyulaştığında, münasebetsiz sahte bir naz takınmayacak ya da güçlük çıkarmanın hilekârlığına hedeflemeye zahmet etmeyecek kadar içtenlikle davranıp, henüz açmadığım bacaklarımdan birine sertçe dayanıp duran, bir zamanlar bozduğu bekâretimin efendisini içime kabul etmeden duramadım.Erkekliğin yüce kanıtı olan o parça kime ait olursa, olsun her zaman için mükemmel bir ayrıcalığa sahiptir ve hiçbir şey ele daha sevgili gelemez, ne de daha enfes bir duyumla etkileyemez. Ayrıca böyle uzun bir özlem sürecinden sonra hepimize hükmeden o özel saltanat asasının baskısı altında yeniden tutuştuğumu hissedince tutkum dayanılmaz hale gelmişti. Sertliğinin en yüce do​ruğunda, bana öyle buyurgan, öyle etkin, öyle sağlam ve hoş geliyordu ki üzerimde bıraktığı kendine özgü etkiye ne ad verebileceğimi bilmiyordum. Onun, benim taptığım yüce gence ait olduğunun bilinci öyle güzel bir heyecan veriyor, ruhuma öyle kuvvetli işliyordu ki beynim, tüm duyarlı duyumları, kendini onu karşılamaya adamış o saadet mücevherime yolluyordu. Orada, yanan bir camdaki ışınlar gibi tek bir noktada odak-laşıp en yoğun ısıyla alevleniyor, kısacası hazzın telleri öyle bir perdeye akortlanıyordu ki, bu sevince duyduğum keskin, ince iştahla soluk soluğa kalıyordum. Neredeyse arzudan kendimden geçiyordum, beni deli gibi darmadağın eden o iki ayrı düşüncenin birleşmesine dayanamıyordum. Aklımın alabildiği tüm düşünce hem hazzın aracıyla, hem de aşkın mührüyle yani Charles ile birlikte olduğumdu. Düşünceler, birbirine karışan dere​ler gibi birleşip bunu taşıyamayacak kadar küçük olan güçsüz geminin üzerine öyle mest edici bir mutluluk okyanusu boşalttılar ki, haz denizinin dibinde boğulmuş, yitmiş, ölçüsüz bir mutluluk​tan ölmüş halde uzanıyordum.Ama az sonra Charles, o tutku şaşkınlığından beni biraz olsun uyandırdı, bir öpücük yağmuru ortasında, arzularına pek de elverişli gelmeyen duruşumla ilgili hafifçe mırıldanılan bir yakınmayla beni doğrulttu. Ancak böylece birleşmek için ısrar ettiğini anlayabildim. Bu ısrar bile zihnimi öyle dolduran bir zevkti ki, çok daha güzel olanından kendimi uzak tutmaya göz yumdurtmuştu bana, tutarsızca. Aşk ve doğanın imalarına artık itaatle boyun eğen ve bu kez ne yapması gerektiğinin daha bir bilincine varmış olan bacaklarım seve, seve açıldı ve hazır bir teslimiyetle hazza açılan o yumuşak kapıyı sundu. O nefis kadife ucun kademe, kademe kapıma dayanışını hissedebiliyordum. Sonra biraz baskıyla, olanca gücüyle içimdeydi. Şimdi o müthiş mutluluk anını hatırlarken bile titremeye başlayan elimden kalemim düşüveriyor. O anın mutluluğunu anlatmaya hiçbir tasvir, hiçbir imge gücü yeterli değil. İşte bu duyum o sert girişe tüm yol boyunca eşlik etti ve onu ilgiyle selamladı. Böylece gözlerinden yüreğime, her damarıma, her hücreme yayılan o aşk ateşinin tüm kıvılcımlarını yollayarak nüfuzunun en sonuna varıncaya dek somutlaşmıştı. Aşkın gerçek okunu ucundan tüyüne kadar tümüyle içime almıştım, ilk soluğunu bu sevgili aracıya borçlu olan, doğanın özgün eserinin dudakları, yeni bir yara açılmadan, sanki şükran duyabilecek bilinçteymiş gibi, aç gözlü bir emişle sımsıkı içine çekti onu. İçerde de şefkatle, bir tutku sıcaklığıyla, basınçlı bir enerjiyle onu kucakladı kendi dilince, yeryüzündeki en içten merhabayı sundu. Oradaki her lif çepeçevre toplandı ve ondan kendine düşenin payını almaya çalıştı. Duyuların hazzına birkaç anlığına mola verdiğimizde, yeniden birleşmenin bu en yakın noktasında enfes lezzeti tadarken, geviş getirircesine ağır ağır çiğnerken, zevkin doğasına özgü o sabırsızlık bizi yeniden eyleme zorladı ve onun heyecanlı hamleleri başladı. Artık tutkularımız dile dökülemeyecek kadar büyüdüğünden haykırışlarımız birbirine karıştı. Ve ah, o dokunuş, ne kadar tatlı, ne keskin bir lezzetti. Şimdi bile yüreğimde duyuyorum. O eylemi yöneten aşkın zevki işaret ettiği olağanüstü okun sivriliğini yeniden içimde hissediyorum. Aşk. Ona ancak tutkunun efendisi denebilir, gerçekten de onsuz tutku, ne kadar büyük de olsa, bir kralda için de, bir dilenci için de adidir çünkü tutkuyu yücelten, onurlandıran ve arılaştıran yalnızca aşktır. Bütün gövdesi heyecanla sarsılan Charles, gözlerinde en sevecen parıltılar titreşirken bana, kusursuz bir zevk uyumunun güvencesini veriyor, derinlerime işliyor, can evimden vuruyor, varlığımı elimden alıyordu. Charles o kadar içimdeydi ki, bedenlerimizle birlikte ruhlarımızın da birbi​rine karıştığını düşündüm. Ama tüm bu haz ilk anlardan itibaren kendi ölümüne doğru ilerleyen yaşam gibi, o enfes bitim anını çabucak yaklaştıracak kadar hızlı yaşanmıştı ve o sevgili acının yaklaşması kendini her zamanki işaretleriyle göstermeye başladı. Sevgilim tüm sevgisini ikinci kez içime serpti, böylece. Irmak yatağı boyunca tatlı, yatıştırıcı, yağmur benim de tüm sevinç özsularımı harekete geçirmiş, böylece birleşen taşkın sellerimiz ateşli arzularımızı bir süreliğine söndürmüştü. Ne var ki Charles, suda fazla sürüklenmeden yeniden güç toplamıştı ve tek bir solukta fışkırttığı kalıp fazla uzun gevşemedi. Aletinin şevkli tellerinin aşk ve mola sayesinde müthiş bir gerginlikle yeniden akortlandığını bana hissettirdi. Yuvasından çıktığında duyduğum üzüntü pek uzun sürmeden yeniden harekete geçti. Böylece aynı operayı, aynı güzel uyum ve birliktelikle baştan sona yeniden oynadık. Ateşliliğimiz de aşkımız gibi eksilmiyor-du aşığımın haznelerinden gelen bereketli sütle, o cana can katan özsuyla dolu yuvarlak sarnıçla-rıyla yıkanıyordum. Bense kendi özsuyumu aynı uyumla onunkine katmakta gecikmiyordum ve sonra emiş gücümün tüm yaylarını çalıştırıyor, o bölgenin mekanizmasıyla aşkın şarabını son damlasına kadar içip bitiriyordum. Aç bir bebeğin annesinin sütünü emer gibi Charles'ı emiyordum. Bu çifte boşalmalar bile yangınlarımızı dindirmekten çok uzaktı, o an için daha yatıştırmamıştı bile ve bizim yaşımızdaki sağlıklı bir erkek için arzular kuvvetti. İçimden bir kere bile çıkmadan, şaşırtıcı şekilde üçüncü bir utkuya doğru gidiyordu. Kendine ve bana biraz acıması için yalvardım ve sonunda kısa bir mola elde edebildim, ama bu gerçekten çok kısa sürdü. Gecenin kalanıyla gündüzden ödünç aldığımız zamanı, kavuşmamızın bayramı ilan ettik ve sabah, oldukça geç bir saatte neşeli, canlı ve dinç bir şekilde uyandık, diğer duyumlara yabancıydık çünkü aşkın tutkuları, sevinci bizi bir ordu kadar güçlendirip, şevk veriyordu. Dinlenmiş, tazelenmiştik, köyüme yapacağım ziyaretin artık bir anlamı olmadığından atların başlarını Londra'ya çevirmeleri için bir gece önceden emir verdik. Burada karşılaştığım mutluluğun ve şükranın cömertçe karşılığını verdikten ve kahvaltı ettikten sonra handan ayrıldık. Charles'la ikimiz benim arabamdaydık, kaptan ve benim refakatçimse onlar için kiralanan daha küçük bir arabaya binmişlerdi, böylece bizi yeniden yalnızlığın mutluluğuna bıraktılar. Yol boyunca, duygularımın karmaşası biraz olsun yatıştığından, ondan ayrılışım sonucu sürüklendiğim yaşam biçimini uygun dille Charles'a açacak kadar aklımı toparlayabildim. Anlattıklarımdan şaşkınlığa düşmekten çok şefkatle kederlendi, beni hangi koşullarda bıraktığını düşününce bu olanlara tümüyle hazırlıksız sayılmazdı. Ona servetimi açıkladığımda ise benden ona yönelen ve yapımın ayrılmaz bir parçası olan içtenlikle bu serveti kendi koyacağı koşullara göre kabul etmesi için yalvardım. Belki de burada onun nezaketinin hakkını vermeye kalkışırsam tutku​mun lehine fazlaca taraf tutuyor görünebilirim size. Bu yüzden, alması için uzun süre ve boş yere direttiğim sınırsız, koşulsuz armağanı kesinkes geri çevirdikten sonra onun ciddi komutlarına en sonunda boyun eğdiğimi size temin etmekle yeti​ neceğim. Servet uğruna, yalnızca metresi olmakla bile şereflendirildiğini düşünen birisini eşi yaparak onurunu rezalet ve fahişelikle takas edecekti. Aşkın savunması tüm itirazlardan baskın çıktı ve ona her zaman açık olmuş bir yürekte içtenliğini apaçık okuyabildiği duygularımla, tamamen gönlünü kazandığım Charles onunla ilgili her şeye beni kabul etmeye zorladı, böylece diğer sayısız nimetlerin en mutlusuyla dünyaya gelen o güzel çocukların yasal anneleri de oldum. Böylece limana sığınmıştım sonunda, orada, erdemin kucağında yalnızca çürümemiş, bozulmamış, meyveleri topladım. Aşıp geldiğim sefahat yoluna dönüp baktığımda, onun o kepazece albe-nisiyle masumluğun o son derece üstün hazlarını karşılaştırınca hayatın anlamını anladım. Şimdi düşününce masumiyeti öyle bir hayata tercih edenlere acımadan edemiyorum. O erdem ki, ne zevkin ondan daha iyi dostu var, ne de sefahatin daha büyük bir düşmanı. Ölçülü olmak, insanı ölçüsüzlüğün köleleştirdiği o zevklere hükümdar kılar. İlki sağlığın, gücün, doğurganlığın, neşenin ve yaşamdaki tüm diğer arzuların anası ikincisiy-se hastalıkların, zayıflığın, kısırlığın, kendinden iğrenmenin, insan doğasına tüm bela dertlerin sebebidir. Belki de, karşılaştırılmış deneyimler sonucunda kalemimden, gerçeğin gücüyle çıkarılan bu ahlaksal son söze güleceksiniz ve kuşkusuz yersiz, yapmacık bulacaksınız ya da sefahate sunulmuş kurbanı yırtık pırtık bir duvakla maskelemeye çalışan birinin saçma sapan kurnazlığı diye göreceksiniz. Maskeli baloya giderken yırtık terliklerini, güzel ayakkabılarla değiştirmekle kendini tümüyle gizlediğini sanan biri gibi ya da bir yazarın, devlete ihanet eden, kara çalan bir eserini Kral'a adanmış resmi bir duayla sonuçlandırarak örtbas etmeye çalışması gibi göreceksiniz. Ama sağduyum ve içtenliğim konusunda adil bir yargı taşıdığınızı düşünerek kendimi avutmanın ötesinde, izin verirseniz şunu belirtmeliyim ki, böyle bir kanı benden çok erdemin onurunu kırar çünkü açık kalplilikle aynı yolda yürüyen erdem, korkuların en yanlışında, kendi hazlarının sefahatinkilerle karşılaştırılmayacağı düşüncesinde temellenemez. Ama bırakın gerçek en göz alıcı ışığına yükseltsin sefahati, o zaman onun hazlarının, erdemin kut-sadığı, duyulara ince lezzetler dışında başka bir şey katmadığını göreceksiniz. Sefahat, mutluluğu bozan ve kirleten bir canavardır. Sefahatin yollarına güller saçılır bazen ama bin bir dikeni, bin bir kurdu yüzünden güllerin güzelliği bile değersiz kalır. Oysa Erdemin saf, sonsuza dek solmayacak gülleri vardır. Bu yüzden eğer bana adil davranırsanız, erdeme yandığım tütsüyle eksiksiz uyuştuğumu takdir edersiniz. Sefahati en canlı renklerle boyadıysam, çiçeklerle süslediysem, onu yalnızca erdeme daha layık, daha kutsal bir kurban haline getirmek içindi. Oğlunun ahlakı konusunda endişeye düşüp onu erdeme biçimlendirmek, içinde sefahate karşı sabit, mantıklı bir nefret uyandırmak için törenlerine başkanlık etmeye tenezzül ederek elinden tutup şehrin en ünlü genelevlerini tek tek dolaştırmasının, iyi bir iştahın bile midesini bulandıracak tüm o sefahat sahneleriyle tanıştırmaya özen göstermesinin, en azından onun gibi biri için kötü niyet taşımadığını herkese söyler misiniz. Bu deney tehlikeli, diye haykırabilirsiniz. Doğru, bir aptal için Ama ap​tallar bu kadar ilgi gösterilmeye değer mi. Sizi en yakın zamanda görmeyi umuyorum. SUNUŞ Cumhuriyet'le başlayan Türk Aydınlanma Devrimi'nde, dünya klasiklerinin Hasan Âli Yücel öncülüğünde dilimize çevrilmesinin, kuşkusuz önemli payı vardır. Cumhuriyet gazetesi olarak, Cumhuriyetimizin 75. yılında, bu etkinliği yineleyerek, Türk okuruna bir Aydınlanma Kitaplığı'' kazandırmak istedik. Bu çerçevede, 1940'lı yıllardan başlayarak Milli Eğitim Bakanlığı'nca yayınlanan dünya klasiklerinin en önemlilerini yayınlıyoruz. Cumhuriyet ''Alice'' dünya edebiyatında başlı başına bir tür oluşturuyor. İlkin Oxfordlu Matematik Profesörü Charles Dodgson'un, bir sandal gezintisi sırasında üç küçük kıza anlattığı masaldan fazla bir şey değilken, 1865 yılında kitap olarak çıkmasıyla ününün dünyayı tutması, hemen birçok dile çevrilmesi bir oldu. Hatta Kraliçe Victoria bile bu kitaptan o kadar hoşlanmış ki, yazardan, başka yapıtı çıkarsa hemen kendisine göndermesini istemiş. Bu isteği üzerine gönderilen kitaba epeyce şaşmış olacak çünkü Charles Dodgson'un bundan sonra çıkan kitabı ''Determinantlar Üzerine Bir deneme'' oldu. Gerçi ağırbaşlı profesörün kendi alanında yazılmış böyle daha birçok bilimsel yapıtı vardır fakat ününü onlara değil, Lewis Carroll takma adıyla yayınladığı ''Alice Harikalar Ülkesinde'', ''Aynanın İçi, Alice Orada Neler Gördü'' gibi şaheser saçmalarına borçludur. Garip görünebilirse de ''Alice'' ile başlayan bu tür yapıtlar hem edebiyat tarihine giriyor, hem nonsense (saçma) diye nitelendiriliyor. Lewis Carroll'dan bir süre önce, Lear adında bir ressam da, yine tanıdık çocukları için yaptığı gülünç resimler ve bu resimlere uygun düşen beş altı dizelik saçma şiirlerle pek beğenilmişti. Lewis Carroll da yapıtını kız çocuklarına, özellikle Alice adlı küçüğe olan sevgisinden yaratmış yaratırken de onları hoşnut etmekten başka bir şey düşünmemiştir. Bu noktayı, yapıtta gizli bir felsefe bulmak merakına kapılmamak için, her zaman anımsamalıdır. Akla ne eserse onu gerçekleşir göstermek, tam bir amaçsızlık ve tam bir hayal özgürlüğü, bu kitabı İngiliz edebiyatında çocukların baş kitabı yapıvermiştir. Bununla birlikte ''Alice'' pek çoğumuzun unutulmaya mahkûm ve bunu hak eden saçmalarından da değildir. Onu, iyi matematik bilen, mantığı da çok seven bir bilim adamı yazmıştır. İçindeki saçmaların birçoğu, günlük davranış ya da sözlerimiz aşırı bir mantıkla sorguya çekilince ne durum alıyor, onu gösteriyor. Ama yapıt yalnızca mantık da değil. Onda, ruhbilim ve ruhçözümü birer bilim olarak benimsenmeden önce, bilinçaltı dünyasını ve düşler evrenini -bütün birbirini tutmaz yanlarıyla- sonsuzlaştıran bir düşlemgücü de kendini gösteriyor. Kitabın, küçükler kadar büyüklere de kendini sevdirmesi bu özelliklerinden olsa gerektir. Ablasının yanında sırada otura otura artık Alice'in canı sıkılmaya başlamıştı, yapacak bir şey bulamıyordu. Bir iki kez ablasının okuduğu kitaba göz attı, ama onda da ne resim vardı, ne konuşma. Alice kendi kendine, ''Resimsiz, konuşmasız kitap da ne işe yarar ki.'' diye şaştı. Bunun üzerine düşünmeye başladı (pek de düşünemiyordu ya, hava çok sıcaktı, onun da uykusu gelmiş, serseme dönmüştü), acaba papatyalardan bir çelenk örmek, papatya toplamak yorulduğuna değer mi diye aklından geçiriyordu. Tam o sırada birden pembe gözlü bir Beyaz Tavşan koşarak yanından geçti. Bunda öyle şaşılacak bir şey yoktu, Alice Tavşan'ın ''Ay. ay. Geç kalacağım.'' diye söylendiğini duyduğu zaman da pek öyle şaşırmadı. Sonra düşününce ''Buna şaşmalıydım'' dedi, fakat o sırada doğal karşılamıştı. Ama Tavşan yeleğinin cebinden bir saat çıkarıp bakarak ivedi ivedi gitmeye başlayınca Alice fırlayıp ayağa kalktı Çünkü birdenbire ayrımına varmıştı O zamana kadar ne yelekli bir tavşan görmüştü, ne de yelek cebinden saat çıkaran tavşan. Merakından tarlada Tavşan'ın arkasından koşmaya başladı, neyse tam zamanında yetişti de onun bir çit altındaki koca bir tavşan deliğine girdiğini gördü. Alice kendini deliğe attı Buradan bir daha nasıl çıkabileceğini düşünmek usuna bile gelmemişti. Tavşan deliği önce bir tünel gibi düz gidiyor, sonra birdenbire dikleşiyordu. Alice bir an bile düşünmeye vakit bulamadan kendini düşüyor buldu. Ya kuyu çok derindi, yahut Alice çok yavaş yuvarlanıyordu Çünkü düşerken çevresine bakınacak, arkasından neler gelecek bakalım, diye düşünecek vakit buldu. Alice önce nereye gittiğini görmek için aşağı bakmaya çalıştı ama çevre o kadar karanlıktı ki hiçbir şey seçemedi Sonra kuyunun yanlarına bakmaya başladı, duvarların kitap rafları ve dolaplarla kaplanmış olduğunu gördü. Şurada burada da tahta çivilere asılmış haritalar, resimler vardı. Raflardan birinin önünden geçerken bir kavanoz aldı Kavanozun üstüne ''Portakal Reçeli'' yazılı bir etiket yapıştırılmıştı, ama kavanozun içi boş çıkınca Alice'in çok canı sıkıldı. Kavanozu aşağı atacaktı, sonra birinin kafasına gelip öldürüverir diye korktu, ne yapıp yapıp düşerken önünden geçtiği raflardan birine koyuverdi. Kendi kendine ''Eh'' diye düşündü, ''böyle bir düşüşten sonra bir daha merdivenlerden aşağı yuvarlansam da aldırmam. Evde herkes de bana Aman ne gözüpek. der. A, evin tepesinden bile düşsem aldırmam.'' (Belki de doğruydu bu.) Düş babam düş. Bu düşmenin bir sonu gelmeyecek miydi acaba. ''Şimdiye kadar kaç mil düşmüş olabilirim.'' diye söylendi, ''dünyanın ortasına yaklaşıyor olmalıyım. Dur bakayım, galiba dört bin mil eder...'' (Çünkü, sizin anlayacağınız, Alice sınıfta bu türden birçok şey öğrenmişti Bilgisini göstermek için bu fırsat pek de iyi bir fırsat sayılmazdı, çünkü bir dinleyen yoktu ama yine de yinelemesi yararsız değildi.) ''Evet, uzaklık bu kadar olacak... Ama acaba hangi enlem, hangi boylam derecesine geldim.'' (Alice'in ne enlem, ne de boylam konusunda bilgisi vardı, ama bu sözcükler kulağa hoş geliyordu, gösterişliydi.) Biraz sonra yine kendi kendine konuşmaya başladı. ''Acaba dünyanın bir yanından öbür yanına kadar düşecek miyim. Kendimi baş aşağı yürüyen insanlar arasında buluvermek çok hoş olacak doğrusu. Antrepoydu galiba.'' (Bu kez onu dinleyen bulunmadığına sevindi, çünkü sözcük kendisine bile doğru görünmemişti.) ''Ama doğal olarak, onlara ülkenin adını sormak gerekecek. Kuzum efendim, burası Yeni Zelanda mı, yoksa Avustralya mı.''. Bu sözleri söylerken selam da vermeye kalkıştı, havada yuvarlanırken üstelik bir de selam vermek. (Düşünün bir kez, siz olsaydınız bu işi becerebilir miydiniz.) ''Kimbilir beni ne bilgisiz bir kız sanırlar. Hayır, hayır sormak olmaz Belki bir yerde yazılı görür de okurum.'' Düş babam düş. Yapacak başka bir iş bulamadığından Alice yine konuşmaya başladı ''Ah. Dinah bu gece beni çok arar.'' (Dinah, kedisinin adıydı) ''Umarım, çay vakti bir tabak sütünü vermeyi unutmazlar. Dinahcığım keşke burada benimle birlikte olsaydın. Havada ne yazık ki fare mare yok, ama, istersen yarasa tutabilirdin. O da fareye pek benziyor zaten. Ama kediler yarasa yer mi acaba.'' (Sözün burasında Alice uyuklamaya başlamıştı, ama gene de kendi kendine, düşte gibi söylenip duruyordu.) ''Kediler yarasa yer mi. Kediler yarasa yer mi.'' Ara sıra da ''Yarasa kedi yer mi.'' diyordu. Hoş, zaten ikisine de yanıt veremedikten sonra, hangi biçimde sorarsa sorsun, ne zararı vardı. Uyuklamaya başladığını duyumsadı, hatta düş de görüyordu, düşünde Dinah ile el ele yürüyor, ona ciddi ciddi, ''Dinah, şunun doğrusunu söyle Sen hiç yarasa yedin mi.'' diye soruyordu. Ansızın bir gürültü oldu Güm. Pat. Alice bir kuru yaprak yığınının üzerinde oturup duruyordu, o uzun düşüş artık bitmişti. Alice'in bir yeri acımamıştı, hemen ayağa fırladı, başını kaldırıp baktı, yukarısı kapkaranlıktı önünde uzanan başka bir koridorda hâlâ ivedi ivedi koşan Beyaz Tavşan'ı gördü. Yitirecek vakti yoktu. Alice rüzgâr gibi Tavşan'ın peşinden koştu, bir köşeyi dönerken onun ''Vay kulaklarım, vay bıyıklarım, ne kadar da geç oldu.'' diye söylendiğini işitti. Alice Tavşan'a iyice yaklaşmıştı ama köşeyi dönünce onu bir yerlerde göremedi, şimdi tavana asılı bir sıra lambayla aydınlanan uzun, basık bir salondaydı. Salonun dört bir yanında kapılar vardı, ama hepsi de kilitliydi, Alice her kapıyı açmaya uğraşarak iki yanı dolaştıktan sonra, buradan nasıl çıkacağım diye derin derin düşünerek salonun ortasına doğru yürüdü. Derken karşısına üç ayaklı bir masa çıktı. Masanın her yanı camdan yapılmıştı Üzerinde de yalnızca küçücük bir altın anahtar vardı. Alice bunu görür görmez, kesinlikle kapılardan birinin anahtarı olacağını düşündü. Ama nerde... Ya anahtar delikleri çok büyük, ya anahtar pek küçük geliyordu Özetle, kapılardan hiçbirini açamadı. Alice salonu ikinci kez dolaşırken alçak bir perdenin önüne geldi, daha önce bu perdenin ayrımına varmamıştı, arkasında da küçük bir kapı gördü. Alice hemen o küçük altın anahtarı bu minicik kapının kilidine soktu, anahtarın kilide uyduğunu görünce öyle sevindi ki. Kapı küçük bir geçide açılıyordu, geçit de ancak bir fare deliği kadar genişti, fazla değil. Alice diz çöktü ve geçidin öbür ucunda ömründe görmediği kadar güzel bir bahçe gördü. Şimdi, bu karanlık geçitten kurtulup o serin çeşmeler, o renk renk çiçek tarlaları arasında dolaşmaya can atıyordu.. Ama kapıdan başı bile sığmıyordu. Zavallı Alice ''Zaten omuzlarım geçmeden başım geçmiş ne işe yarar.'' diye düşündü. ''Ah. Bir dürbün gibi uzayıp kısalabilseydim ne iyi olurdu. Nasıl başlayacağımı bilsem belki de becerirdim ya.'' Çünkü deminden beri öyle olmayacak şeyler olmuştu ki Alice artık yapılması olanaksız pek az şey bulunduğuna inanıyordu. Hep böyle kapı önünde beklemenin bir yararı yoktu, onun için Alice de başka bir anahtar, yahut insanın nasıl dürbün gibi uzayıp kısalacağının yöntemini öğreten bir kitap ele geçirmek umuduyla yine masaya gitti. Ama bu kez de masanın üstünde bir şişe buldu. Alice, ''Demin burada olmadığından eminim dedi. ''Beni iç'' demesi kolaydı, ama akıllı küçük Alice'in bu işi hemen yapmaya niyeti yoktu. ''Hayır, hayır'' dedi ''önce bakayım üstünde zehirli işareti var mı, yok mu.'' Çünkü Alice, arkadaşlarının öğrettiği önlemlere kulak asmadıkları için yanan, vahşi hayvanlara yem olan, başlarına daha bir sürü kötü şey gelen çocuklarla ilgili birçok güzel öykü okumuştu. O öykülerde örneğin şöyle öğütler vardı Kızgın bir ocak demirini uzun süre tutarsanız eliniz yanar, sonra, eğer parmağınız bıçakla derin kesilirse kanar. Alice'in hiç unutmadığı biri daha vardı Eğer üzerinde ''zehir'' yazılı bir şişeden çok içerseniz er geç bir şey olursunuz. Ama bu şişede ''zehir'' işareti falan olmadığı için Alice içindekini tatmaya cesaret etti, tadınca da pek güzel buldu. (Gerçekten de kiraz tatlısı, krema, kızarmış hindi, ananas, karamela, tereyağlı kızarmış ekmek lezzeti vardı.) Onun için içip hemen bitirdi. Alice ''Bana garip bir şeyler oluyor'' dedi. ''Sanki bir dürbün gibi kısalıyorum.'' Hem gerçekten de öyle oluyordu Şimdi Alice üç parmak boyundaydı, artık o küçük kapıdan geçip, o güzel bahçeye girebilecek boyda olduğunu görünce yüzü güldü. Ama önce, belki daha kısalırım diyerek bir iki dakika bekledi, biraz telaşlanıyordu. ''E, olur ya, kısala kısala mum gibi eriyip bitiveririm'' diyordu. ''Neye benzerim o zaman acaba.'' Mum alevinin söndürüldükten sonra neye benzediğini gözünün önüne getirmeye çalıştı, çünkü önceden böyle bir şey gördüğünü hiç anımsamıyordu. Bir süre sonra, artık daha başka bir şey olmadığını görünce, hemen bahçeye girmeye karar verdi. Ama zavallı Alice. tam kapıya geldiği zaman bir de baktı ki altın anahtarı almayı unutmuş, masaya koştuğu zaman da gördü ki artık masaya yetişmesi olanaksız bir şey olmuş. Anahtarın cam masanın üstünde durduğu pek güzel görülüyordu. Alice ayaklardan birine tırmanmaya uğraştı, ama cam olduğu için öyle kaygandı ki tırmanamadı. Artık boşuna uğraşmaktan yorulunca, oturdu yere, başladı ağlamaya zavallıcık. Sonra kendi kendini sert sert azarladı. ''Hadi sus, böyle ağlayıp durmaktan bir yarar gelmez'' dedi. ''Hemen susacaksın, anladın mı.'' Alice hep kendine güzel güzel öğütler verirdi. (Ama onları pek seyrek tutardı.) Hatta bazen kendini gözlerinden yaş getirecek kadar haşlardı Bir seferinde de gene kendi kendine oynadığı kriket oyununda, mızıkçılık ettiği için kendini tokatlamaya kalkmıştı. Bu garip huylu çocuk kendini iki insan yerine koymasını pek severdi. Zavallı Alice ''Ama şimdi kendimi iki insan yerine koymanın bir yararı yok'' diye düşündü. ''Doğru dürüst bir tanelik halim bile kalmadı ki.'' O sırada gözleri, cam masanın altında duran küçük bir şişeye ilişti, hemen açtı, içinde üzerine kuş üzümleriyle ''Beni ye'' yazılmış küçük bir çörek buldu. Alice, ''Eh, ben de yerim öyleyse'' dedi. ''Eğer bu çörek boyumu uzatırsa masaya yetişir anahtarı alırım, yok eğer daha kısaltırsa bu kez de kapının altından geçerim yani boyumu ister büyültsün, ister küçültsün bahçeye girebileceğim, hangisi olursa olsun umurumda değil.'' Bir parça ısırdı, bir yandan da kendi kendine, ''Acaba hangisi olacak.'' diyordu. Büyüyor mu, küçülüyor mu, anlamak için elini de başına koydu, ama baktı ki boyu fark etmiyor, buna şaştı. Doğal olarak, insan çörek yiyince boyu yine eskisi gibi kalır ama Alice olmayacak şeyler olmasına o kadar alışmıştı ki her şeyin alışıldığı yolda olması ona tatsız, anlamsız geliyordu. Onun için oturdu, çöreğin hepsini bir güzel yiyip bitirdi. Alice, ''Büsbütün acayipleştikçe acayipleşiyor'' diye haykırdı (o kadar şaşırmıştı ki artık doğru dürüst konuşmasını bile unutmuştu). ''Şimdi de dünyanın en büyük teleskopu kadar uzuyorum. Hoşça kalın ayacıklarım.'' (Çünkü ayaklarına baktığı zaman onları o kadar uzakta buldu ki, hemen hemen görünmüyorlardı). ''Ah, benim zavallı ayacıklarım. Şimdi sizin ayakkaplarınızı, çoraplarınızı kimler giydirecek. Her halde ben giydiremeyeceğim. Sizlerden o kadar uzaktayım ki sizi düşünüp de derde sokmam kendimi, başınızın çaresine bakın...'' Sonra düşündü ''Ama onlara biraz daha yumuşak davranmalı, yoksa istediğim yere yürümezler sonra. Düşüneyim hele onlara yılbaşında bir çift yeni ayakkabı armağan ederim.'' Kendi kendine armağanı nasıl vereceğini tasarlamaya başladı. ''Doğallıkla, armağanı postacı götürür'' diye düşündü ''İnsanın kendi ayağına armağan göndermesi ne tuhaf olur kimbilir. Adres de pek acayip olacak.'' Alice'nin Sayın sağ ayağı Ocak seccadesi Ocak parmaklığı yakınları Alice'in sevgileriyle Aman, saçmalıyorum ben de. ''Tam o sırada başı salonun tavanına çarptı şimdi boyu üç metreyi bulmuştu. Alice hemen altın anahtarı kaptı, bahçenin kapısına koştu. Zavallı Alice. Bütün elinden gelen ancak yere yatıp tek gözüyle bahçeye bakmaktı. O yana geçmek şimdi her zamandan daha umutsuz bir işti, kızcağız oturup yine ağlamaya başladı. Sonra ''Kendinden utanmıyor musun'' dedi, ''senin gibi koca kız (bu söylediği pek yerindeydi) böyle ağlar mı hiç. Kes şu ağlamayı diyorum sana.'' Ama gene de, çevresinde salonun yarısına kadar yayılan beş santim derinliğinde bir gözyaşı birikintisi oluşuncaya kadar, litrelerce yaş dökerek ağladı durdu. Bir süre sonra uzaktan ayak pıtırtıları işitti. Kimin geldiğini anlamak için çarçabuk gözlerini sildi. Bu gelen bir elinde yelpazesi, öbür elinde beyaz eldivenleriyle, olağanüstü şık giyinmiş Beyaz Tavşan'dı. İvedi ivedi yürüyor, yürürken de kendi kendine ''Ah. Düşes, düşes. Beklettimse kimbilir ne kızacak.'' diye mırıldanıyordu. Alice öyle umutsuz bir durumdaydı ki kimden olsa yardım isteyecekti onun için Beyaz Tavşan biraz daha yaklaşınca alçak bir sesle çekine çekine ''Biraz bakar mısınız, efendim...'' dedi. Tavşan öyle bir ürktü ki eldivenleri de yelpazeyi de yere düşürdü, sonra olanca hızıyla karanlığa doğru kaçıp kayboldu. Alice yelpazeyle eldivenleri yerden aldı, salon çok sıcak olduğu için, bir yandan konuşurken bir yandan da yelpazelenmeye başladı. ''Aman Tanrım. Bugün her şey de amma acayip ha. Oysa daha dün her zamanki gibiydi. Acaba dün gece değiştim mi ben. Dur bakayım düşüneyim bu sabah kalktığım zaman gene önceden olduğum gibi miydim acaba. Biraz değişiklik duyumsamıştım kendimde gibi geliyor. Ama eğer ben ben değilsem yeni bir sorun çıkıyor acaba kimim. İşte asıl bilinmez bilmece bu.'' Ve hangisinin yerine geçtiğini anlamak için yaşıtı olan bütün çocukları gözünün önünden geçirmeye başladı. ''Eminim ki Ada değilim'' dedi ''Onun saçları uzun kıvrımlıdır, oysa benimkinde kıvrım mıvrım yok. Mabel de olamam, çünkü ben çok şeyler biliyorum, onunsa bildiği şeyler öyle az ki. Aman Tanrım. Ne şaşırtıcı işler bunlar. Bakayım, eskiden bildiğim şeyleri şimdi de bilebilecek miyim. Dur bakalım Dört kere beş on iki, dört kere altı on üç, dört kere yedi... Ay. Bu gidişle dünyada yirmiye kadar gelemeyeceğim. Ama çarpım çizelgesinden pek bir şey anlaşılmaz. Bir de coğrafyayı deneyelim. Londra Paris'in merkezidir, Paris Roma'nın merkezidir, Roma da... Hayır, hepsi yanlış oldu biliyorum. Kesinlikle Mabel olmuşum. Bakalım, 'Nasıl da küçük' şiirini okuyabilecek miyim.'' Sonra, ders anlatırken yaptığı gibi ellerini kucağında kavuşturdu, şiiri okumaya başladı fakat sesi acayip ve kısık çıkıyor, sözcükleri olduklarından başka türlü sıralıyordu. ''Nasıl da küçük timsah Kuyruğunu parlatır, Nil sularını altın Pullarından çağlatır'' ''Ne keyifle sırıtır Pençelerini gerer Gülen ağzı açıktır, Balıklara buyrun der.'' Zavallı Alice ''Eminim, bu sözcükler doğru değil'' dedi, gözleri yine yaşardı ''Eh, belli, artık ben Mabel'im'' dedi. ''Demek gidip o daracık evde oturacağım, oynayacak oyuncaklarım olmayacak, hem sonra, ah. Öğrenecek bir sürü dersim olacak. Hayır kararımı verdim Eğer Mabel'sem burada kalırım. Başlarını uzatıp istedikleri kadar ''Hadi şekerim, gel yukarı.'' desinler yalnızca onlara bakıp ''Ben kimim öyleyse. derim, önce bunu söyleyin, eğer o insan olmak hoşuma giderse yukarı gelirim, gitmezse başka bir insan oluncaya kadar burada kalırım. Sonra gözleri birdenbire yaşararak, ''ama ah'' diye bağırdı, ''Ah. Keşke başlarını uzatsalar. Artık yalnızlık canıma tak dedi.'' Bunları söylerken Alice, ellerine baktı, bir de ne görsün, konuşurken konuşurken Tavşan'ın eldivenlerinden birini giymemiş mi... ''Nasıl oldu giyebildim.'' diye düşündü. ''Gene küçülüyor olmalıyım.'' Kalktı, boyunu ölçmek için masanın yanına gitti, tahminine göre boyu şimdi aşağı yukarı altmış santim olmuştu, hem durmadan da kısalıyordu. Bunun nedeninin elinde tuttuğu yelpaze olduğunu anlayınca hemen onu yere attı, neyse, büsbütün kısalıp küçülmekten tam zamanında kurtulmuştu. ''Az kalsın kurtulamayacaktım. dedi, birdenbire bu kadar değişmekten çok korkmuştu, ama büsbütün yok olmadım diye de çok seviniyordu. ''Haydi, şimdi doğru bahçeye.'' diyerek bütün hızıyla küçük kapıya koştu. Ama, nerde. Küçük kapı gene kapalıydı, altın anahtar da gene eskisi gibi camdan masanın üstünde duruyordu. Zavallı kızcağız, ''İşte şimdi her şey beterin beteri oldu, çünkü önceden hiç bu kadar kısalmamıştım, hiç. doğrusu işler çok kötü gidiyor'' dedi. Bu sözleri söylerken, birden ayağı kaydı, sonra cump. diye çenesine kadar tuzlu bir suya battı. Önce, ''Nasıl olduysa denize düştüm galiba'' diye düşündü, ''Eğer böyleyse dönüşte trenle gidebilirim'' dedi. (Alice şimdiye kadar daha bir kez deniz kıyısında bulunmuştu orada görüp toptan verdiği yargıya göre İngiltere kıyılarında insan nereye giderse gitsin birçok banyo arabasına (1), ellerinde tahta küreklerle kumu kazan çocuklara raslar, sonra bir sıra pansiyon gelir, onların arkasında da istasyon vardır.) Ama az sonra boyu dokuz ayakken akıttığı gözyaşlarından oluşan birikintiye düştüğünü anladı. Çıkacak bir yer bulmak umuduyla oraya buraya yüzerek ''Keşke o kadar çok ağlamasaydım'' dedi. ''Şimdi kendi gözyaşlarımda boğularak cezamı göreceğim acayip bir şey olacak bu. Hoş, bugün zaten her şey acayip ya.'' Tam o sırada, biraz ötede, birikintiye düşen bir şeyin çıkardığı cump sesini işitti düşenin ne olduğunu anlamak için o yana doğru yüzmeye başladı. Gördüğünü önce su aygırı yahut deniz ayısı sandı fakat boyunun ne kadar küçüldüğü aklına gelince, bunun da kendisi gibi ayağı kayarak suya düşmüş bir Fare olduğu sonucuna vardı. Alice ''Şu Fare'yle konuşsam mı acaba.'' diye düşündü ''Burada her şey o kadar başka ki Fare de pekâlâ konuşabilir. Ne olursa olsun, denemekte bir zarar yok ki.'' Bunun üzerine konuşmaya başladı ''Ey Fare, bu gölden nasıl çıkılır, biliyor musun. Burada yüzüp durmaktan pek yoruldum ey Fare.'' (Alice, bir Fare'yle konuşmanın en uygun biçimi olsa olsa budur diye düşünmüştü başına daha önce hiç bu türlü bir iş gelmemişti, ama kardeşinin Latince dilbilgisi kitabında gördükleri usuna gelmişti ''Fare-Fare'nin, Fare'ye, Fare, ey Fare.'') Fare ona ne oluyor der gibi baktı, Alice, o küçük gözlerinden birini kırptığını sandı, ama hiçbir şey söylemedi. Alice ''Belki de İngilizce bilmiyordur'' diye düşündü ''Fatih William ile İngiltere'ye gelmiş bir Fransız Faresi olmalı'' Alice, bütün tarih bilgisine karşın, hangi olayın ne zaman olduğunu bilmiyordu. Onun için bu kez de Fransızca kitabının en başındaki tümceyle söze başladı Où est ma chatte. (2) Fare birden sudan dışarı sıçradı, korkudan tirtir titriyordu. Alice zavallı hayvanı incitmiş olmaktan çekinerek hemen, ''Aman. Bağışlayın'' diye bağırdı ''sizin kedileri sevmediğinizi tümüyle unuttum.'' Fare ince, heyecanlı bir sesle ''Elbet sevmem'' dedi, ''Benim yerimde olsaydın sen sever miydin sanki.'' Alice uysal bir sesle ''Bilmem, belki sevmezdim'' dedi ''kızmayın canım. Ama doğrusu, kedim Dinah'ı size göstermek isterdim, eminim ki onu görür görmez kalbinizde kedilere karşı bir sevgi uyanırdı. Öyle uslu, öyle şeker şeydir ki.'' Alice bir yandan suyun içinde tembel tembel yüzüyor, bir yandan da dalmış konuşuyordu ''Ateşin yanında hırıldaya hırıldaya öyle bir oturuşu vardır ki... Pençelerini yalayıp yüzünü temizler. Öyle yumuşaktır ki insan hep kucağına alıp çocuk gibi uyutmak ister. Fare tutmakta da bir tanedir. Aman. Bağışlayın'' diye bağırdı, çünkü Fare'nin kılları baştan aşağı diken diken olmuştu, bu kez gerçekten gücenmişe benziyordu. ''Eğer istemiyorsanız, onun sözünü artık etmeyiz.'' Kuyruğunun ucuna kadar tirtir titreyen Fare ''etmezmişiz.'' diye haykırdı. ''Sanki bu türlü şeyleri ben konuşmuşum gibi. Soyumuz dünyanın başlangıcından beri kedilerden nefret eder çirkin, aşağılık, kaba yaratıklar. Bir daha onların adını işitmeyeyim.'' Alice sözü bir an önce değiştirmek için ''Peki, peki'' dedi ''Şey.. siz köpeklerden hoşlanır mısınız.'' Fare yanıt vermedi, onun için Alice de coşkuyla anlatmaya başladı ''Görseniz bizim evin yanında öyle güzel bir köpek var ki... Parlak gözlü, uzun kıvırcık tüylü bir küçük teriye, uzağa doğru bir şey fırlatıldı mı bulup getiriyor, acıktı mı salta duruyor, daha neler yapıyor - marifetlerinin çoğunu anımsamıyorum. Sahibi de bir çiftçi, diyor ki, bu köpek çok yararlıymış, yüz lira edermiş. Sonra bütün Fareleri de öldürürmüş...'' Alice üzgün bir sesle, ''Ah, Tanrım.'' diye bağırdı ''Galiba onu gene darılttım.'' Çünkü Fare elinden geldiği kadar hızla yanından uzaklaşmaya çabalıyor, çabalarken de havuzun suyunu allak bullak ediyordu. Alice tatlı bir sesle arkasından seslendi. ''Fareciğim. Ne olur gelin, eğer hiçbirini sevmiyorsanız, ne kedilerin sözünü ederiz, ne köpeklerin.'' Fare bunu işitince, bir yarım çark yaptı, yavaş yavaş yüzerek Alice'e yaklaştı yüzü kireç gibiydi. (Alice, kızgınlıktan olacak, diye düşündü.) Fare, hafif, titrek bir sesle ''Hadi, kıyıya gidelim, orada öykümü anlatayım da kedilerle köpekleri neden sevmediğimi anla'' dedi. Havuz, suya düşen hayvanlarla tıklım tıklım dolu olduğu için, artık karaya çıkmanın zamanıydı. Düşenlerin arasında, kartal yavrusu, kuğu, ördek, daha birtakım acayip hayvanlar vardı. Alice öne düştü, bütün kafile kıyıya doğru yüzdüler. Kıyıya toplanan bu kafile gerçekten pek acayip görünüyordu kuşların tüyleri yoluk yoluk olmuş, öteki hayvanların kılları da vücutlarına yapışmıştı, hepsi de sırılsıklamdı suratlarını asmış, rahatsız rahatsız duruyorlardı. Doğal olarak ilk düşündükleri, üstlerini başlarını nasıl kurutacakları oldu. Bunun için aralarında düşünce alışverişi yaptılar Alice'e az sonra kendini onlarla gayet içten konuşur bulmak pek doğal geldi, sanki kırk yıldır ahbabıymışlar gibi konuşuyordu. Hatta Lory ile uzun bir tartışmaya girişti, sonunda Lory suratını asarak ''Ben daha büyüğüm, senden iyi bilirim'' dedi. Alice, Lory'nin yaşını öğrenmedikçe bunu kabul etmiyordu, Lory de yaşını söylememekte direttiği için, artık söyleyecek söz kalmadı. Sonunda, öbürlerine epey sözü geçtiği anlaşılan Fare seslendi ''Hepiniz oturun, beni dinleyin. Üstünüzü başınızı birazdan ben kuruturum'' dedi. Hemen Fare'yi ortaya alarak halka olup oturdular. Alice, gözlerini endişeyle Fare'ye dikmişti. Çünkü eğer yakında üstü kurumazsa iyice soğuk alacağını biliyordu. Fare gösterişli bir tavırla ''Öhö.'' dedi. ''Hepiniz hazır mısınız. Bildiğim en kuru şey bu. Lütfen susun... Kendisini Papa'nın da tuttuğu Fatih William'a, komutandan yana yoksul ve son zamanlarda gerek saldırıya, gerekse ülkelerine girilmesine alışmış olan İngilizler baş eğdiler. Mercia Bey'i olan Edwin ile Northumbria Bey'i olan Morcar... Lory ürpererek ''Uf.'' dedi. Fare kaşlarını çatarak, fakat terbiyesini bozmayarak ''Bağışlayın'' dedi, ''Bir şey mi söylediniz.'' Lory hemen ''hayır'' diye yanıtladı. Fare ''Söylediniz sanmıştım da'' dedi. ''Neyse, sözümüzü sürdürelim. Mercia Bey'i Edwin'le Northumbria Bey'i Morcar William'dan yana olduklarını açıkça bildirdiler, hatta Canterbury'nin yurtsever başpiskoposu Stingrad bile bunu doğru bularak...'' Ördek ''Neyi bularak.'' dedi. Fare aksi aksi ''bunu'' dedi. ''Bu'nun ne olduğunu elbette bilirsin.'' Ördek ''Kendim bulunca, bunun ne olduğunu bilirim'' dedi. ''Benim bulduğum da ya solucandır, ya kurbağa. Ama başpiskopos neyi buldu, onu öğrenmek istiyorum.'' Fare bu soruyu duymazlıktan gelerek hızlı hızlı sözünü sürdürdü ''...bunu doğru bularak Edwar Atheling ile William'ı karşılayıp tacı ona önermeye gitti, William önce ılımlı davranıyordu. Fakat Norman askerlerinin küstahlığı... Şimdi nasılsın, kardeşim.'' Konuşurken konuşurken Alice'e dönüp böyle demişti. Alice üzgün bir sesle ''Eskisi kadar ıslağım'' dedi. ''Bunlar beni kurutacağa benzemiyor.'' Dodo ayağa kalkarak ciddi ciddi ''Öyleyse'' dedi ''Ben de, derhal daha müessir tedabir ittihazı maksadiyle içtimaın infisahını teklif ediyorum.'' (3) Kartal yavrusu ''İngilizce konuş.'' dedi ''Söylediğin bu uzun sözlerin yarısını anlamadım, zaten senin de anladığına inanmıyorum ya.'' Sonra güldüğünü görmesinler diye başını eğdi, öteki kuşlardan da gülüşenler oldu. Dodo gücenik bir sesle ''Ben de, kurunmak için en iyisi, Caucus yarışı yapalım diyecektim'' dedi. Alice ''Caucus yarışı da nedir.'' diye sordu ne olduğunu öğrenmeyi pek istediği yoktu ama, Dodo'nun duruşundan birinin konuşmasını beklediği anlaşılıyordu, oysa hiçkimse de bir şey söylemeye istekli görünmüyordu. Dodo, ''Ha, dedi, bunu tanımlamanın en iyi yolu yapmaktır. (Belki bir kış günü bu yarışı siz de yapmak istersiniz diye Dodo'nun yaptıklarını size anlatacağım.) Önce çember biçiminde bir yarış alanı çizdi, (biçimin önemi pek yok diyordu) sonra hepsi çemberin üzerinde gelişigüzel birer yer aldılar. ''Bir...iki... üç, koş.'' buyruğu da verilmiyordu istedikleri zaman koşmaya başlıyorlar, istedikleri zaman bırakıyorlardı onun için koşunun ne zaman bittiğini anlamak pek kolay değildi. Her neyse, yarım saat kadar koşunca hepsi de kurudular. Dodo ansızın bağırdı ''Yarış bitti.'' Hepsi onun çevresinde toplandılar, soluk soluğa ''E, peki ama kim kazandı yarışı.'' diye soruyorlardı. Bu, Dodo'nun uzun süre düşünmeden yanıt veremeyeceği bir soruydu ötekiler susup beklerken, o durdu, parmağını şakağına dayadı (Shakespeare'in resimleri çok kez onu bu duruşta gösterir) sonunda ''Herkes kazandı, herkese bir ödül ister'' dedi. Ötekiler bir ağızdan sordular ''Ama ödülleri kim verecek.'' Dodo parmağıyla Alice'i göstererek ''Kim olacak, doğallıkla o'' dedi. Bunun üzerine hepsi Alice'in çevresine üşüşerek, ''Ödül de ödül.'' diye barbar bağırmaya başladılar. Alice ne yapacağını bilmiyordu, umutsuz bir durumda, elini cebine soktu ve bir kutu şeker çıkardı (neyse ki tuzlu su kutuya girmemişti). Ödül diye şekerleri dağıttı. Tam tamına herkese birer şeker düşmüştü. Fare ''Ama ona da bir ödül ister'' dedi. Dodo da ciddi ciddi ''Doğallıkla'' diye yanıtladı. Sonra Alice'e dönerek ''Cebinde başka ne var.'' dedi. Alice üzgün üzgün ''Bir tanecik yüksük var'' dedi. Dodo, ''Ver onu buraya'' dedi. Herkes yeniden Alice'in çevresine toplandı, Dodo da törensel bir tavırla ''Bu güzel yüksüğün tarafınızdan kabulünü rica ediyoruz'' diyerek yüksüğü ona verdi. Bu kısa söylev bitince hepsi alkışladılar. Bütün bu olanlar çok saçmaydı, ama çevresindekilerin ciddiliğine bakarak Alice gülmeye cesaret edemedi usuna söylenecek söz de gelmiyordu, yalnızca becerebildiği kadar ağır davranarak eğilip selam verdi ve yüksüğü aldı. İkinci sorun şekerlerin yenmesiydi bu iş biraz kavga ve tartışmaya yol açtı, büyük kuşlar, şekerin dişlerinin kovuğuna bile gitmediğinden yakındılar küçük kuşlarınsa boğazlarına kaçtı, arkalarına vurmak gerekti. Neyse, sonunda bu da bitti, yine halka olup oturdular, Fare'den bir şeyler daha anlatmasını rica ettiler. Alice ''Hani bana öykünü anlatacağına söz vermiştin.'' dedi. Sonra Fare'yi yine gücendirmekten korktuğu için fısıldadı ''K... ile kö...den neden nefret ettiğini söyleyecektin...'' Fare, Alice'e dönerek içini çekti ''Benimki hem uzun, hem acıklı'' dedi. Alice, şaşkınlıkla Fare'nin kuyruğuna basarak ''Doğru, uzunluğuna uzun, ama neden acıklı oluyor.'' dedi. Fare konuştuğu sırada bu işi düşünüyordu, onun için öyküden kulağına giren şöyle bir şeyler oldu Evde dolaşıyorken Rasladığı Fare'ye Azgın Top dedi ki ''Haydi mahkemeye, Ben senden davacıyım. Yok yadsıma sakın. İlle mahkeme. Çünkü sözün doğrusu Yapacak işim Yok bu sabah. Fare bu haine dedi ki ''İyi ama, efendim, Hiç mahkeme olur mu Yargıcısız, yargıçsız Boşuna tükenir soluğumuz. Kurnaz azgın Top ''Yargıç da ben Yargıcı da dedi. ''Kanıtları İncelerim Seni ölüme Mahkûm Ederim.'' Fare Alice'e kızgın kızgın ''Söylediklerime hiç dikkat etmiyorsun'' dedi. ''Ne düşünüyorsun, bakayım.'' Alice ezile büzüle ''Bağışlayın'' dedi. ''beşinci kıvrıma geldinizdi galiba.'' Fare öfkeyle haykırdı ''Gelmedimdi işte.'' Hep başkalarına yardım etmeye hazır bulunan Alice endişeyle çevresine bakarak ''Bir düğüm ha. Ah durun da çözeyim'' dedi. Fare ''Böyle şeye gelemem ben, bu türlü saçma sözlerle beni aşağılıyorsunuz dedi, ve yerinden kalkıp yürüdü gitti. Zavallı Alice ''Ben öyle demek istemedimdi'' diye yalvarıyordu, ''Ama siz çabucak güceniyorsunuz...'' Fare yanıt vermedi, yalnızca homurdandı. Alice, arkasından ''Ne olur dönün de öykünüzü bitirin'' diye seslendi, ötekiler de bir ağızdan ona katıldılar. ''Evet, ne olur.'' Ama Fare yalnızca başını hırsla salladı ve biraz daha hızlandı. Gözden kaybolur kaybolmaz Lory, ''Durmadığı yazık oldu'' diyerek içini çekti. Yaşlı bir Yengeç de fırsat bu fırsattır diyerek kızına ''Bak yavrum. Bu, sana ders olsun, sakın sinirlenmeye kalkma.'' dedi, genç Yengeç ters ters ''Dilini tut anne.'' diye yanıtladı. ''Sen zaten bir yengecin sabrını tüketmeye yetersin.'' Alice kimseye yönelmeksizin, yüksek sesle ''Ah. Keşke Dinah'cığım burada olsaydı, onu hemen geri getirirdi'' dedi. Lory ''Bağışlayın ama, kim bu Dinah.'' dedi. Alice sevgili kedisini anlatmaktan pek hoşlandığı için, yanıt vermeye can atıyordu 'Dinah, bizim kedimizdir öyle bir Fare tutar ki hiç sormayın yani. Hele kuşların peşinden nasıl koştuğunu bir görseniz. Küçük bir kuşu görmesiyle yemesi bir olur.'' Bu sözler çevredekileri korkunç bir heyecana düşürdü. Kuşların bir kısmı hemen uçup gittiler. Yaşlı bir saksağan da iyice sarınıp bürünerek ''Artık eve gitmeli, akşam serinliği boğazıma kötü geliyor'' diye mırıldandı. Kanarya da titrek bir sesle yavrularını çağırdı ''Haydi gelin, çocuklar. Yatmak zamanıdır. dedi. Türlü türlü bahane uydurarak hepsi uçup gittiler. Alice çok geçmeden bir başına kaldı. Üzüntülü üzüntülü, kendi kendine ''Keşke Dinah'dan söz etmeseydim'' dedi. benim. Seni bir daha görebilecek miyim acaba.'' Kendini öyle yalnız, öyle cesaretsiz duyumsadı ki yine ağlamaya başladı. Az sonra uzaktan yine birtakım ayak sesleri işitti, Fare'nin düşüncesini değiştirip öyküsünü bitirmeye geldiğini umarak başını kaldırdı. Bu, ağır ağır geri gelen Beyaz Tavşan'dı, yürürken sanki bir şey arıyormuş gibi şaşkın şaşkın çevresine bakınıyordu. Kendi kendine şöyle mırıldandığını işitti ''Ah. Düşes. Ah. patilerim, bıyıklarım. Ah, kürküm. Beni idam ettirecek, sansarın sansar olduğu kadar kesin bu. Onları da nerede düşürdüm acaba.'' Alice, hemen onun beyaz eldivenleriyle yelpazesini aradığını anladı, iyi kalpli bir kız olduğu için o da aranmaya koyuldu, ama hiçbir yerde onlardan eser yoktu, o birikintide yüzdüğünden beri her şey değişmişti galiba O küçücük kapının ve cam masanın bulunduğu koca salon büsbütün gözden yitmişti. Biraz sonra Beyaz Tavşan aranıp duran Alice'i fark etti ve öfkeyle bağırdı ''Hey, Marie Ann, burada ne işin var. Hemen eve koş da bana bir çift eldivenle bir yelpaze getir. Hadi, çabuk ol.'' Alice o kadar korktu ki Tavşan'a yanıldığını söylemeyi unutarak onun parmağıyla gösterdiği yana koştu. Koşarken kendi kendine, ''Beni hizmetçi sandı'' diyordu. ''Kim olduğumu öğrenince kim bilir ne şaşıracak. Ama şimdi ona eldivenlerle yelpazeyi götüreyim daha iyi... Bulabilirsem, doğallıkla.'' Böyle söylenirken kapısının üstünde ''B. Tavşan'' kazılmış parlak, pirinçten bir levha bulunan küçük bir evin önüne geldi. Kapıyı çalmaksızın içeri girdi ve gerçek Marie Ann'e rasgelip de eldivenlerle yelpazeyi alamadan dışarı atılmaktan korktuğu için merdivenleri ikişer ikişer çıktı. Alice kendi kendine ''İnsanı bir tavşanın işe koşması ne tuhaf'' diyordu. ''Galiba çok geçmeden Dinah da bana iş buyurmaya kalkacak.'' Bunun üzerine neler olacağını gözünün önüne getirdi ''Miss Alice. Haydi gelin de yürüyüşe hazırlanın bakayım.'' ''Bir dakika dadı, geliyorum. Ama Dinah dönünceye kadar bu fare deliğini gözetlemem gerekiyor ki Fare dışarı çıkmasın'' sonra sözünü şöyle sürdürdü ''Ama acaba Dinah böyle önüne gelene buyuracak olursa onu evde tutarlar mı bilmem.'' Bu arada derli toplu küçük bir odaya gelmişti Bu odanın penceresinin içinde bir masa, masanın üstünde de (Alice'in umduğu gibi) iki üç çift eldivenle bir yelpaze duruyordu. Bir çift eldivenle yelpazeyi aldı, tam odadan çıkıyordu ki gözüne aynanın yanında duran küçücük bir şişe ilişti. Bu şişenin üstünde ''Beni iç'' yazılı bir yafta yoktu, ama Alice tıpasını açarak şişeyi ağzına dayadı. Kendi kendine, ''Ne zaman bir şey içsem yahut yesem kesinlikle acayip bir şeyler oluyor'' dedi. ''Bakalım bu şişenin marifeti ne. Beni yine büyütür umarım. Çünkü bu kadar küçük kalmaktan bıktım artık.'' Gerçekten de öyle oldu, hem de umduğundan çok daha çabuk. Daha şişenin yarısını bile içmemişti ki başının tavana dayandığını duyumsadı Boynu kırılmasın diye eğilmek zorunda kaldı. Şişeyi hemen bırakarak kendi kendine,''Bu kadarı yeter... Daha fazla büyümesem bari... Bu durumda bile kapıdan çıkamıyorum... Keşke o kadar çok içmeseydim'' dedi. Ne yazık ki dileyeceğini dilemekte geç kalmıştı. Hâlâ büyüdükçe büyüyordu, az sonra yere diz çökmek zorunda kaldı. Bir dakika sonra artık diz çökecek yer bile kalmamıştı. Bu sefer, bir dirseğini kapıya dayayıp öteki kolunu da başının üstüne kıvırarak yerde yatmayı denedi. Hâlâ büyüyordu. Sonunda artık son çare olarak bir kolunu pencereden dışarı çıkardı, bir ayağını da ocağın bacasından yukarı doğru uzattı. ''Artık ne olursa olsun, bundan fazla bir şey yapamam benim durumum ne olacak böyle'' diye söylendi. Alice'in talihi varmış ki, artık büyülü şişe etkisinigöstereceği kadar göstermiş, onun da büyümesi durmuştu. Ama ne de olsa duruşu pek rahatsızdı, bu odadan da hiç çıkacak gibi gözükmediği için üzgün oluşuna pek şaşmamalı. Zavallı Alice ''Ah evim çok daha iyiydi'' diye düşündü. ''İnsan orada öyle durmadan büyüyüp küçülmüyor, tavşanlardan, farelerden de buyruk almıyor. Ah. Girmez olsaydım o tavşan deliğine. Ama yine de... Evet yine de.. bu yaşam biçimi epeyce tuhaf. Acaba gerçekten bana ne oldu. Peri masalları okurken böyle şeylerin olabileceğini usumdan bile geçirmezdim. Oysa şimdi kendi başıma geldi. Benim hakkımda da bir kitap yazılmalı doğrusu, yazılmalı ya. Kendim yazacağım...'' Sonra tasalı tasalı, ''Hoş, zaten büyüdüm ya.'' diye ekledi. ''Büyümedimse bile artık burada daha fazla büyüyecek yer kalmadı.'' Alice, ''Ama'' diye düşündü, ''Bundan sonra hiç büyümeyecek miyim acaba. Bir bakıma kötü olmaz bu. Yaşlanıp kocakarı olmam, ama o vakit hep ders çalışmak gerek. Yok yok, hoşuma gitmedi bu iş.'' Sonra kendi kendine yanıtladı ''A, aptal Alice, burada nasıl ders çalışırsın. Kendin için bile yer bulamıyorsun, ders kitapları için zor bulursun.'' Böylece, kendi kendine konuşup duruyordu. Ama bir süre sonra dışardan bir ses işitti, susup kulak verdi. Ses, ''Mary Ann, Mary Ann'' diyordu. ''Çabuk bana eldivenlerimi getir.'' Sonra merdivenlerden bir ayak gıcırtısı geldi. Alice, bunun kendini aramaya gelen Beyaz Tavşan olduğunu biliyordu. Öyle titredi ki ev sarsılmaya başladı Şimdi Tavşandan bin kez büyük olduğunu, ondan korkması için bir neden kalmadığını unutmuştu. Az sonra Tavşan kapıya geldi, açmaya uğraştı, fakat kapı içeri doğru açılıyordu. Alice'in ise dirseği kapıya dayalı olduğu için çabası boşa gitti. Alice, kendi kendine Tavşan'ın şöyle söylediğini duydu ''Ben de öbür yana gider, pencereden girerim.'' Alice, ''Onu da yapamazsın'' diye düşündü ve Tavşan pencerenin altına gelinceye kadar bekledi, sonra birden avucunu havada açıp onu kavramaya çalıştı. Bir şey yakalayamadı ama, küçük bir haykırış ve kırılan cam şangırtıları işitti, Tavşan'ın ya hıyar fideliğine ya da buna benzer bir şeyin üzerine düştüğüne karar verdi. Sonra kızgın bir ses -Tavşan'ın sesini- işitti ''Pat Pat. Neredesin.'' Arkasından da, önceden hiç işitmediği bir ses ''Buradayım. Topraktan yerelması çıkarıyorum efendimiz.'' dedi. Tavşan kızgın kızgın, ''Tam sırasını bulmuşsun yerelması çıkarmanın'' dedi. ''Gel de bana şuradan çıkmak için yardım et.''