arkadaş veya bir öğrenci, belki Polidoro da Caravaggio veya Giovanni Battista Branconio, onun için Rahpael 1518 yılında Aziz Petrus Bazilikası'nın yanı başındaki bir yerde Branconio dell'Aquila Sarayı'nın dizaynını yaptı) arkasında ayakta durmakta ve elleri onun omuzunun üzerinde senli benli bir şekilde dinlenmektedir. Raphael ciddi bir izlenimle resmin dışına bakmaktadır. Arkadaşının jesti seyirciler anlamında olmayıp, doğrudan doğruya Raphael'e yönelik olup, sanki Rahpael onu bir şeyden görüyor, belki, bir aynada. BabyTV BabyTV, 0-3 yaş arası çocuklara hitap eden bir kanaldır. Bebekler için açılan ilk kanal olan BabyTV, 2003 yılında kurulmuştur ve şu anda 85 farklı ülkede, 14 dilde yayın yapmaktadır. Kanalın şu anki sahipleri The Walt Disney Company ve Sony Pictures Entertainment şirketleridir. BabyTV, çoğunluk hisselerini 8 Ekim 2007'de Fox International Channels'a satmıştır. Türkiye'de sadece Digiturk 161. kanaldan izlenebiliyordu. 30 Haziran 2013 saat 23:59 itibarı ile Digiturk platformundaki yayını sonlanmıştır. Fakat 2 Ekim 2014 saat 00:00 itibarı ile tekrar Digiturk platformunda yayına başlamıştır. BabyTV, 1 Temmuz 2013 itibarı ile D-Smart 119. Kanaldan yayına başlamıştır, daha sonra tivibu Ev platformu üzerinden de yayına başlayan kanal, 11 Temmuz 2014 itibarı ile D-Smart 123. Kanaldan yayınlarına devam etmektedir. 1 Ocak 2015 tarihinde KabloTV platformu üzerinden 455. Kanalda yayına başlamıştır. Escapology Escapology Robbie Williams'ın beşinci solo albümü ve Guy Chambers'la ortaklaşa prodükte ettiği ve yazdığı son albüm. Albüm hakkındaki eleştiriler olumsuzdu. Allmusic, albümü "bayat şarkılar, kalıplaşmış aranjmanlar ve vasat şarkı sözleri" gibi sıfatlarla anıyorduAllmusic.. "Rolling Stone" sertliği biraz düşererek, albümü "kendini bilen bir çalışmadan çıkmış çok etkili pop-rock hüneri" diye tanımlıyordu..PopMatters ise şöyle diyordu; "büyük ihtimalle Robbie'nin bugüne kadarki en zayıf albümü". Bununla birlikte, fanlar ve bazı eleştiriler albümün büyük bir şaheser olduğu fikrine sahipti. Albümden çıkan en başarılı tekliler "Feel" ve "Something Beautiful"dur.Escapology su götürmez bir şekilde, şarkı sözlerinden ötürü Robbie'nin bir pop-star olarak Los Angeles'taki hayatını,bilhassa umutlarını ("Hot Fudge") ve korkularını ("Monsoon") konsept alarak düşünülmüş. Williams, albüm hakkında "yarısı 'bakın bu aslında benim, palyaço gözyaşlarıyla, beni seviyorlar mı benden nefret mi ediyorlar?' kalanı ise sahneye çıkartmam gerektiğini özellikle düşünmemi gerektiren birisi hakkında. Çünkü küçük ben oraya çıkmayacaktır, bu onun için çok ürkütücüdür!" Albüm ABD marketi için yeniden düzenlendi. Ve 2003 senesinde yayınlandı. Albüm, Meksika'daki Oye! ödülleri tarafından uluslararası kategoride 'Best Album by a Solo Male' ödülünü kazandı. Birleşik Krallık'ta albüm 7x Platinle sertifikalandı. 2001 senesinde, Robbie EMI müzikle £80 milyonluk rekor bir anlaşma imzadı. Kontratın maddelerinden birinde şirket Robbie'ye yapmak istedikleri için büyük bir kontrol verecekti ve Robbie'yi Amerika marketine sokacaktı. Karşılığında, EMI, Robbie'nin albüm dışı aktivitelerinden sağlanan çıkarların bir kısmını keseceklerini bildirdi. Bunlar turlar, yayımcılık,satılan ürünler. Bu şirketi sanatçının albüm satışlarındaki herhangi bir reklam düşüşünden koruyacaktı. Bu İngiliz müzik tarihindeki en büyük anlaşmaydı. Albümün ünlü fotoğrafı gün batımı, Robbie ayağından aşağı asılırken, Los Angeles'ta bir gökdelende çekildi. Robbie beşinci solo albümünün ne olacağına dair çalışmalara başladı. Bir yıl sonra kayıtlara girdi. Albüm Robbie için yeni bir çağı müjdeliyordu. Robbie'nin daha aktif bir rol üstlediği bu albüm stüdyodaki güveninin geliştiğinin bir göstergesiydi. Ve "One Fine Day", "Nan's Songs" ve "Come Undone" Robbie'nin Guy Chambers'ın işin içinde olmadan yazdığı ilk şarkılarıydı. Şarkıların çoğu Los Angeles'ta çıplak vokaller eşliğinde kaydedildi. İlk başta, "Escapology"e karşı gelen eleştiriler karışıktı. Metacritic'de, genel eleştirileri toplayarak 100 üzerinden puan veren bir internet sitesi, albüm ortalama bir puan(53) aldı. Bu puan 11 eleştiri göz önüne alınarak verilmişti. Aksi belirtilmeyen tüm parçalar Robbie Williams ve Guy Chambers tarafından yazıldı. Robbie'nin beşinci stüdyo albümü Escapology 2002 senesinde satışa çıkarıldığı zaman Birleşik Devletler, İrlanda, Almanya,İsveç,Finlandiya,İsviçre ve Avusturya'da bir numaraya yükseldi. Diğer yerlede de top ondaydı. Bununla beraber A.B.D'de büyük bir etki yapmadı.Billboard albüm listesinde 43. Sıraya kadar gelebildi. Robbie 2003'ün yazında dünya turuna başladı. Ve Knebworth'da üç konser verdi. Bu üç şov toplamda 375.000 fan toplayarak mekanda toplanan en büyük topluluk olarak rekor kırdı. Escapology Birleşik Devletlerde 1.4 milyon kopya satarak 2002 senesini en iyi satan albümler arasında bitirdi. 2003'ün sonunda 2 milyon kopya satarak BPI tarafından 6x Platin ile sertifikalandırıldı. Böylece UK tarihinde en iyi satan 60. Albüm oluyordu. Albüm dünya çapında ise 7.5 milyon üzerinde sattı. Yeni anlaşmanın gereği olarak, Robbie'yi A.B.D'de yıldız statüsüne getirmek için bir girişim oldu. "Escapology" Avrupada iyi satmasına rağmen, Amerika'da satışları oldukça düşük oldu. Albüm Amerika'da ancak 43. Sıraya gelebildi. Çoğu hayranı buna Robbie'nin Amerika'da bütük bir reklam kampanyası yürütmemesinin sebep olabileceğine bağlarken, Robbie Good Morning America, Last Call with Carson Daly ve Tonight Show gibi şovlara katılarak tanıtım yaptı. Katie Couric ve Simon Cowell gibi şov konuklarıyla kucak dansı yaptı. Bu çeşitli spekülasyolara yol açtı. Bu bile, maymun iştahlı Amerika müzik sahnesinde Robbie Williams gibi bir Brit-pop yıldızına pek fazla iyilik yapmadı. Robbie, Amerika'daki tek başarısını 1999'da "The Ego Has Landed" albümüyle yaptı. Ortalama bir satış gerçekleştirdi. Ve iki teklisi başarı kazandı. Bunlar "Millennium" ve "Angels".İronik olarak, Robbie yeni albümü "Reality Killed the Video Star"'ın reklam promosyonunu yürütmeye başlamadan önce uzun bir süre Los Angeles'ta yaşadı. Amerika'da pek ünlü olmadığından dolayı daha rahat hissettiğini internet sitesinde birçok kez söyledi. Albümün ilk teklisi Feel, Robbie ve Chambers tarafından yazıldı ve bir demo olarak kaydedildi. Albüm üzerine çalışmaya başladıkları zaman vokalleri tekrar kayıt etmeyi denediler. Bu Robbie'nin içine pek sinmedi. Bundan dolayı, demo versiyonu ilk teklisi olarak satışa sunmaya karar verdi.. 2002'inin sonlarına doğru tekli satışa sunuldu. Bu Robbie'nin en büyük uluslararası hit'i oldu. Dünya çappında 4 milyon üzeri sattı. Her Avrupa ülkesinde top ona girdi. Ve Arjantin, İtalya, Macaristan, Litvanya, Portekiz, Meksika ve Hollanda'da liste başı oldu. Şarkının başarısı çok büyüktü. Kanada listeleride 54 hafta boyunca durdu. Şarkının klibi Amerika'da dikkate alındı. Çünkü klipte Hollywood aktrisi Daryl Hannah Robbie'nin aşık olduğu kadını oynuyordu. Başlıca radyo istasyonları parçayı yayınladı. Ama parça Billboard Hot 100'e giremedi. Türkiye'de klip uzun süre yayınlandı. Diğer sanatçıların şarkılarının klipleri yayınlanıp yayından kalkarken. Parçanın klibi böyle 2-3 kuşağı birden atlattı. Albümün ikinci teklisi, "Come Undone" dünyada top on hitlerinden biri oldu. Polemik yaratan klibinden dolayı MTV Networks Europe tarafından ağır sansüre uğradı. Çünkü klibin sonunda Robbie'nin seviştiği iki kadın erkeğe dönüşüyordu. Video haşarat ve sürüngen görüntülerinden dolayı rahatsız edici bulundu. Bunlar, teklinin Enhanced CD versiyonunda da vardı.. BBC Radio 2 parçayı kesinlikle huzursuz edici bulduğu için yasakladı. Bu taşkınlıklar zamanında, Williams ve Guy Chambersın yollarını ayırdığı resmi olarak onaylandı. Aslında klibe sinematografik açıdan bakılırsa; Parti yapılmış ve dağıtılmış bir ev, Robbie evde uyanıyor. Etrafta dolaşıyor ve dolaşırken partide neler geçtiği kafasında canlanıyor. Kırılan pencereler, havuza atılan kanepe ve küçük bir kavga. Her şey normal seyirindeyken klibin ortalarında partinin güzel yönlerini(eğlencesini) belirten görüntülerin hemen ardına ya da içerisine haşere,sürüngen görüntüleri yerleştiriyor. Sevişilen kızlar erkeğe dönüşüyor. Böylece yapılan tüm bu olaylar seyircinin gözünde reklamcılıkta sık kullanılan bir ikna taktiği olan "çağrışım yasası" ile kötüleniyor. Örneğin; David Beckham Gilette reklamlarında oynadığında seyircinin Beckham'a karşı olan duyguları ve Beckham'ın karakteri marka ile bağdaştırılır. Müzik dünyasında daha popüler olan içeriksiz ve temasız çoğu dans klibini göz önüne alırsak bu klip bu yönden onlardan çok daha üstün. Albümün üçüncü teklisi "Something Beautiful", şarkı Barbados'ta yazılmıştır. Şarkı ilk önce Tom Jones'a teklif edildi. Ama daha sonra üzerinde tekrar çalışıldı ve Robbie Williams'ın albümüne dahil edildi.. 2003 senesinin yazında tekli yayınladığı zaman Birleşik Krallık,Yeni Zelanda,İrlanda ve Danimarka'da top ona girdi. Dünya listelerinde büyük bir etki yapmaktan uzaktı. Şarkının klibinde oynayanlar Avrupa'nın her yanından gelmişlerdi. Ve klibin sonunda Robbie Williams gibi canlı performans sergileyerek yarışıyorlardı. Üç kazanan Robbie ile buluşma şansı yakalayacaktı. Videonun üç farklı versiyonu dünyanın farklı yerlerinde farklı kazananlarla yayınlandı. Dördüncü tekli "Sexed Up" Robbie'nin Birleşik Krallıktaki başka bir top on teklisi oldu. Başka yerlerdeki listelerde büyük bir etki yapmadı. Büyük Aşkım Büyük Aşkım şu anlamlara gelebilir: Transmutasyon Biyolojik transmutasyon canlı organizma içerisinde gerçekleşen çekirdek transmutasyonu olarak tanımlanır. Fizik, kimya ve biyolojideki hakim görüş bu tip transmutasyonların gerçekleşmediği yönündedir ama transmutasyon hipotezinin savunucuları gerçekleştiğine dair deneysel kanıtlar bulunduğunu iddia ederler. Louis Kervran yumurta kabuğu sentezi sırasında kalsiyum seviyesinde anormal bir artış ve magnezyum seviyesinde anormal bir düşüş ve de anormal bir magnezyum boşaltımına dair gözlemler yaptığını iddia etmiştir. Buradaki "anormallik"ten kasıt Lavoisier Kuralı'nın çiğnenmesidir. Kervran biyolojik transmutasyon hipotezini bu duruma bir açıklama olarak geliştirmiştir. Bu anormallikler başka bilimsel araştırmalarda gözlenmediğinden bu bir iddia olarak kalmıştır ve bu iddiaya dair kanıtların eksik olduğuna karar verilmiştir. "Anormal" olduğu söylenen bulgular ya deneysel bir hata taşımaktadır ya da kasıtlı olarak çarpıtılmıştır. Bulgular güvenilir olsa bile biyolojik transmutasyon hipotezi ana kuramla bağdaşmamaktadır. Günümüzdeki modellere göre transmutasyonlar gibi çekirdek tepkimeleri parçacık başına yüksek miktarda enerji gerektirir. Bu enerji bilinen moleküler biyoloji sistemlerince elde edilenden çok daha fazladır. Ayrıca bilinen çekirdeki tepkimeleri iyonlaştırıcı radyasyon yayar ki bu biyolojik sistemlerde tespit edilmemiştir ve zaten biyolojik sistemlere zarar verir. Transmutasyon hipotezinin savunucuları bazı açıklayıcı kuramlar önermişlerdir. Bugüne kadar bu kuramların hiçbiri diğer bilim insanları tarafından ne anılmış, ne doğrulanmış, ne de geliştirilmiştir. Transmutasyonculara göre bilinen çekirdek süreçlerinde (parçacık hızlandırıcılar, atom bombaları, nükleer reaktörler ya da yıldızlar) gerçekleşen güçlü etkileşimler diğer çekirdek süreçlerinin "zayıf" etkileşimlere dayanma ihtimalini ortadan kaldırmaz. Kervran "nötral akımlar" ile yeni bir "zayıf" etkileşimler kuramı geliştirdi. Bu kuramın iddiası enzimlerin sadece kimyasal tepkilemeleri değil, aynı zamanda biyolojik transmutasyonları da kolaylaştırdığıydı. Kervran nötrino ya da boson denizinin tepkimeye yüksek enerji getirdiği ve fazla enerjiyi uzaklaştırdığı ve radyoaktif ürün olasılığı fikrini önererek bazı eleştirilere cevap vermeye çalıştı. YaylakÃ¶y, Manyas Yayla , Balıkesir ilinin Manyas ilçesine bağlıdır. Eski adı Dümberez olup 1960'li yıllarda Yayla ismini almıştır. 1877 Osmanlı-Rus Savaşı sonrasında Kafkaslar'dan gelen Dağıstanlı Lezgiler tarafından kurulmuştur. Hâlâ Lezgilerin çoğunlukta yaşadığı bir yerdir. 2000 yılındaki sayıma göre nüfusu 93'dür. Balıkesir'e uzaklığı 99 km'dir. Manyas ilçesine uzaklığı ise 9 km dir. Sarı-Bulak Sarı-Bulak (Kırgızca: Сaры-Булaк) Kırgızistan'da Narin İlinde ortalama deniz seviyesinden 2.377 metre yükseklikte Tanrı Dağlarında Koçkor ile Narin şehri arasında Sarı-Bulak Nehri'nin güney kıyısında yerleşik, A365 karayolu üzerinde bir köydür. "Bulak" kaynak, pınar anlamında ve Divânu Lügati't-Türk'te de ""بلق Bulak" "Türklerden bir oymak."" anlamındadır. Batısında Keng-Suu, Tyulek, kuzeyinde Çong-Bulak, Bolşevik ve Elektor, güneyinde Kara-Unkur, İçkebaş ve Mazar gibi yerleşim yerleri konumlanır. Dolon Geçiti Rusya'nın oblastları Rusya'nın oblastları, Rusya 83 federe birime ("subyekty") bölünmüştür, bunlardan 46'sı oblasttır. Rusya'nın krayları Rusya 83 federe birime bölünmüştür, bunlardan 9'u kraydır. Sıdıka S覺d覺ka ile ilgili olas覺 ansiklopedik kullan覺mlar: Savaş Sanatı Savaş sanatı, (Orijinal ismi: 孙子兵法, okunuşu Sūnzĭ Bīngfǎ) Sun Tzu (Sun Wu ve Sunzi olarak da bilinir) tarafından MÖ 6. yüzyılda yazılmış askerî taktikler ve savaş üzerine bir çalışmadır. Her biri savaşın farklı bir yüzünü anlatan 13 bölümden oluşur ve askerî strateji ve taktiğin temel kitabı olduğu kabul edilir. Çin'in Yedi Askeri Klasik'i arasında en önemlilerindendir. "Savaş sanatı" strateji üzerine yazılmış en eski ve en iyi çalışmalardan biridir ve askerî konularda ve ötesinde tarih boyunca çok büyük etkisi olmuştur. 20. yüzyılın sonlarından itibaren ekonomi ve iş dünyasında da kullanılmaktadır. Sun Tzu'nun yazdığı bu kitap spor, siyaset, bilim, sanat alanında birçok ünlü ismi etkilemiş, onlara rehberlik etmiştir. Mao Zedong'i, General Nguyên Giáp|Võ Nguyên Giáp'i, General Douglas MacArthur'u ve bazı Japon İmparatorluk liderlerini etkilemiştir. "Thomas Cleary'nin 1910 basımlı çevirisinin Adil Demir tarafından çevirilen Türkçe basımından alınmıştır." 1. Harp Sanatı Devlet için Hayati Derecede Önemlidir. 2. O, bir ölüm kalım meselesi, güvenli yaşam veya yok olma yoludur. Kısaca bu hiçbir zaman ihmal edilmeyecek bir araştırma konusudur. 3. Harp Sanatı; yerinde, koşullara uygun karar verme durumunda hepsi birbirine bağlı irdelenmesi gereken beş ana faktör tarafından yönetilir. 4. Bunlar; Moral Kanunu, Kainat, Dünya, Komutanlık, Metot Ve Disiplindir. 5. Moral Kanunu; halkın yöneticileriyle uyum içinde birleşmesini sağlar, öyle ki kendi hayatlarını bile hiçe sayarak onu takip edecekler ve her türlü tehlikeye göğüs gereceklerdir. 6. Kainat; gece ve gündüzü, soğuk ve sıcağı, zamanları ve mevsimleri ifade eder. 7. Dünya; büyük ve küçük mesafeleri, tehlikeyi ve güveni, açık araziyi ve dar geçitleri, yaşam ve ölüm fırsatlarını kapsar. 8. Komutanlık; aklın faziletlerini, içtenliği, iyilikseverliği, cesaret ve kesin kararlılığı temsil eder. 9. Metot ve Disiplin ile; ordunun uygun alt bölümlerinin düzenlenmesi, subaylar arasından rütbelerin sınıflandırılması, orduyu destekleyen ikmal yollarının bakımı ve askerî harcamaların kontrolü anlaşılır. 10. Bu beş faktör her generale aşina olmalıdır. Onları bilen zafere ulaşır. Onları bilen yenilmez Kırgızistan'ın ilçeleri Batken ili idari bakımından 3 ilçe'ye bölünür. Başkent Bişkek il düzeyinde ve idari bakımından 4 ilçe'ye bölünür. Çuy ili idari bakımından 8 ilçe'ye ve ilçe-düzeyinde Tokmok şehrine bölünür. Issık-Göl ili idari bakımından 5 ilçe'ye bölünür. Celal-Abad ili idari bakımından 8 ilçe'ye bölünür. Narin ili idari bakımından 4 ilçe'ye bölünür. Oş ili idari bakımından 7 ilçe'ye bölünür. Talas ili idari bakımından 4 ilçe'ye bölünür. Kara-Su, NarÄ±n Kara-Suu Kırgızca: Кaрa-Суу) Kırgızistan'da Narin İlinde ortalama deniz seviyesinden 2.117 metre yüksekte konumlanan bir köydür. Batısında Kızıl-Tuu, kuzeyinde Kulanak ve Kızıldezkan, doğusunda Terek-Suu, güneyinde Aktala ve Kalinin Atındağı ("Imeni Kalinina") gibi yerleşim yerleri konumlanır. Bolşevikler'den kaçıp gelen mülteciler tarafından 1919 yılında At-Başı yakınında kurulan bu köyde, 10. veya 12. yüzyıldan kaldığı tahmin edilen küçük bir kale'ye ait 5 metre yükseklikte sur Koshoy Korgon harabeleri vardır. Kırgız, destan kahramanı Manas, arkadaşı Koshoy ("Manas'ın komutanlarından biri, sonraları Koskoy Batur adı verilmiştir")'u buraya gömdüğü varsayılır. Pelikan (anlam ayrımı) Pelikan ÅŸu anlamlara gelebilir: Pelikan (ÅŸirket) Pelikan dolma kalem ve çeşitli yazı araç gereçleri üreten ve diferansiyel-piston doldurma yönteminin patentini almış olan Alman şirkettir. 1832 yılında Carl Hornemann tarafından kurulmuştur. Şirketin tarihi "100" adlı modelinin üretimiyle başlamaktadır. Pelikan 100, Pelikan M215, Pelikan Toledo, Pelikan 400, Pelikano, Pelikan Blue Ocean modelleri başarılı ürünleri arasındadır. Pelikan aynı zamanda Suluboya, Silgi, Yapistirici vb okul ve ofis grubu urunleri ureticisidir. Ulkemizde Okul ve Ofis grubu urunlerini Pensan Kalemcilik A.S, Luks yazı grubu urunlerini Celik Kirtasiye LTD piyasaya sunmaktadir. Société Bic Société Bic Clichy (Hauts-de-Seine), Fransa merkezli şirkettir. 1945 yılında kurulmuştur. Çakmak, mıknatıs, tükenmez kalem, tıraş bıçağı, jilet ve su sporları gereçleri gibi uzun ömürlü kullanılmayan ürünler üretmesiyle tanınmaktadır. Şirketin ilk ürünü Bic Cristal'dır. Armand Peugeot Armand Peugeot (d. 26 Mart 1849 Herimoncourt, Fransa - ö. 2 Ocak 1915 Neuilly-sur-Seine, Fransa), Fransız sanayici ve Peugeot firmasının kurucusu. Kuzeni Eugène ile birlikte 1865 yılında aile şirketini devraldı ve 1882 yılında bisiklet üretimine başladı. 1889 yılında Paris Dünya Fuarı'nda üç tekerlekli buharlı bir araç sergiledi. 1892 yılında Daimler motorlarıyla otomobil üretimine başladı. Kuzeni Eugène gerekli yatırımı yapmak istemeyince 2 Nisan 1896'da kendi şirketini kurdu: "Société Anonyme des Automobiles Peugeot". İçten yanmalı motora sahip otomobillerin üretildiği bir fabrikayı Audincourt'da kurdu. Marius Berliet Marius Berliet (d. 21 Ocak 1866, Lyon, Fransa - ö. 17 Nisan 1949, Cannes, Fransa) Fransız otomobil üreticisi ve Berliet markasının kurucusudur. 1894 yılında motor ve otomobil üretimiyle başlar ve 1906 yılında kamyon da üretmeye başlar. II. Dünya Savaşı'ndan sonra kamyon ve otobüs gibi ağır vasıta üretiminde uzmanlaşır. Unicorn'lu Genç Kadın İngilizce :Portrait of Young Woman with Unicorn, İtalyan Yüksek Rönesans ressamı Raphael tarafından 1506 yılları civarında bitirilen panel üzeri bir yağlı boya tablodur. Roma'daki Galleria Borghese'de bulunmaktadır. Resmin kime ait olduğu yakın zamanlara kadar kesin değildi. 1706 yılı galeri envanter sayımında eser İskenderiye'li Catherina'ya dayandırıldı ve Perugino'ya atfedildi. 1935 yılındaki resterasyondan sonra, unicorn meydana çıktı ve Raphael eserin yaratıcısı olarak kabul edildi. Gerçi boyamadaki gerçek sembolizm anlamında kesin değildir ve unicorn'nun İsa'yı temsil ettiği ifade edilir. Hatta bir erkek erotizm sembolü olabilir. Puebla (futbol kulübü) Puebla Futbol Club de Camoteros ve La Franja olarak bilinen Meksika profesyonel bir futbol takımı. Puebla FC iç saha maçlarını 46,912 seyirci kapasiteli Estadio Cuauhtémoc'ta oynamaktadır. Dostluk Kızıl-Tuu Kızıl-Tuu (Kırgızca: Кызыл-Туу, Кйзйлту) Kırgızistan'da Narin İlinde ortalama deniz seviyesinden 2.325 metre yükseklikte yerleşik bir köydür. A365 karayolu ile Narin Nehri arasında ve nehrin kuzeyindedir. Batısında Orto-Karakain, kuzeyinde Kulanak, doğusunda Aktala, Kara-Suu, güneyinde Kazıbek gibi yerleşim yerleri konumlanır. Issık-Göl İlinde, gölün güney kıyısında aynı isimde bir başka köy daha bulunur. Pizzigano HaritasÄ± Pizzigano Haritası, İtalya kaynaklı,1424 yılına ait portolan haritasıdır. Atlantik Okyanusunun kuzeyindeki, İspanya ve Portekiz’in batısındaki adaları ve Portekizlilerin keşfettikleri iddia edilen Antiller’i içerir. Haritayı çizenin 14.yüzyılda önemli bir haritacı gelenekten ve daha önceden 1367 yılında yine aynı isimle anılan Pizzigano haritasını çizen aileden gelen Venedikli Zuane Pizigano olduğu iddia edilmektedir. 1421 adlı eserinde amatör tarihçi Gavin Menzies Antillerin haritada gösterilmesinin bu bölgenin Kristof Kolomb’dan önce Çinli Amiral Zheng He komutasındaki donanma tarafından keşfedildiğini iddia eder. Haritada Antiller ve Şeytan Adası (Satanazes) adası olarak bahsedilen adaların Porto Riko ve Guadeloupe olduğunu öne sürer. Büyük Odalık Büyük Odalık (Fransızca: La Grande Odalisque), 1814 yılında Jean Auguste Dominique Ingres tarafından yapılan yağlı boya tablo. Eserde bir odalık ya da cariye betimlenmiştir. Dönemdaşları, bu çalışmasını, ressamın neoklasisizmden ayrılma ve egzotik romantizme yakınlaşma noktası olarak kabul ederler. "Büyük Odalık", ilk sergilendiğinde büyük ilgi çekti. İnce uzun oranları ve anatomik gerçekçilikten uzaklığı ile dikkatleri topladı. Eser şu anda Paris'teki Louvre Müzesi'nde sergilenmektedir. Tablo, Napolyon Bonapart'ın kız kardeşi Napoli kraliçesi Caroline Murat tarafından sipariş edildi ve 1814 yılında tamamlandı. Ingres, Giorgione tarafından çizilmiş Uyuyan Venüs ve Titian'ın Urbino Venüsü'nü ilham alsa da asıl olarak 1809 yılında Jacques-Louis David'in "Madame Récamier'in Portresi"'nden etkilendi. Resimde yatay ve izleyiciye arkasını dönmüş bir cariye bozuk bir oranla çizildi. Kadının küçük bir kafası, biçimsiz kol ve bacakları vardı. Ingres, tıpkı Parmigianino gibi maniyeristler gibi soğuk renk tonları kullandı. Parmigianino'nun da "Uzun Boğazlı Madonna" isimli anatomik bozukluğu ile ünlenmiş bir tablosu vardı. Ressamın farklı stilleri bir araya getirmesi, klasik şekli romantik temayla birleştirmesi, tablo 1814 yılında ilk kez gösterildiğinde büyük tepki çekti. Eleştirmenler, ressamı çağdaş içerik ve şekil tarzına başkaldırmış bir isyancı olarak tanımladılar. Paris Salonu'nda 1819 yılında sergilnn tabloyla ilgili olarak bir eleştirmen "ne kemikler, ne de kas, ne kan, ne yaşam, ne kabartma... Aslında bu yapaylığı sağlayan hiçbiri değildi." dedi. Sanatçının anatomik gerçekçiliği önemsememiş, bunun yerine kavisleri ve şehveti aktarabilmek için uzun çizgileri tercih etti. Ingres, çalışmasıyla eleştirilmeye 1820'lerin ortalarına kadar devam etti. Tablodaki çıplak kadının normalden iki ya da üç omur fazlasına sahip bir şekilde çizildiği düşünülür. Dönemin eleştirmenleri bu orantısızlıkların ressamın hatası olduğunu düşündüler. Fakat daha sonraki yıllarda yapılan çalışmalar, sanatçının uzuvları kasıtlı bir şekilde uzattığını ortaya çıkardı. Gerçek kadınlarla yapılan ölçmeler, tablodaki kadının eğik bir omurga ve çevrilmiş bir pelvisle çizildiğini gösterdi. Ayrıca, kadının sol eli sağ elinden kısaydı. Son olarak, bu çalışma sonucunda kadının iki veya üç değil beş omur fazlası olduğu ispatlandı. Cariyelerin asıl görevi sultanların bedensel zevklerini tatmin etmek olduğu için ressamın kadının leğen bölgesinde yarattığı bozukluğun sebebinin bu çarpıklığa gönderme olabileceğine inanılır. Ayrıca kadının bakışlarıyla leğen bölgesi arasındaki fiziksel uzaklık kadınların duygu ve düşüncelerindeki karmaşıklığı ve derinliği ifade ediyor olabilir. Kara-Unkur Kara-Unkur (Kırgızca: Кaрa-Ункюр) Kırgızistan'da Narin İlinde ortalama deniz seviyesinden 2.594 metre yükseklikte yerleşik bir köydür. Kara-Unkyur, Kara-Ünkür, Karaynkurt gibi diğer isimleri de vardır. Batısında Kumbel ("Kara-Unkurt"), kuzeyinde Keng-Suu ve Sarı-Bulak, güneyinde Jergetal, Ottuk ve İçkebaş gibi yerleşim yerleri konumlanır. Terek-Suu Terek-Suu (Kırgızca: Терек-Суу) Kırgızistan'da Narin İlinde ortalama deniz seviyesinden 2.118 metre yükseklikte yerleşik bir köydür. Cobra Harekâtı Cobra Harekâtı II. Dünya Savaşı sırasında Normandiya Çıkarması'ndan 8 hafta sonra Amerika Birleşik Devletleri Ordusu'nun başlattığı saldırı harekâtının kod adı. Amerikalı Korgeneral Omar Bradley'in niyeti, Caen şehrinin etrafında İngiliz ve Kanadalı birliklerin faaliyetiyle Almanların meşguliyetinden faydalanmaktı. Cobra Harekâtı 2. İngiliz ve 1. Kanada ordusu tarafından aynı anda oluşan taarruzlarla beraber, Normandiya muharebesinde müttefik bir zaferi güvenceye almakta kararlıydı. Cobra Harekâtı kötü hava şartları yüzünden birkaç kez ertelendi. 25 Temmuz 1944'te binlerce mütefik uçağı ile bombardıman başladı. Dostuk Dostuk (Kırgızca: Достук) Kırgızistan'da Narin İlinde ortalama deniz seviyesinden 2.054 metre yükseklikte yerleşik bir köydür. Dostuk, Narin Nehri güney kıyısında, A361 karayolu üzerinde ve yaklaşık 35 km Narin şehrinin batısındadır. Doğudan gelen At-Başı Nehri kuzeybatıya doğru akıp, bu köyün yakınında Narin Nehri ile birleşir. Burada At-Başı Nehri üzerinde enerji üretimi için Baraj kurulmuştur. Burada, Narin ve Celal-Abad bölgeleri için 4 türbin ile yaklaşık 40,000 kW elektrik üretilir. M2 (Ä°stanbul metrosu) M2 (Yenikapı – Hacıosman) Metro Hattı, İstanbul'da yer alan yeraltı demiryolu hatlarından biridir. Günlük ortalama 250 bin yolcuyla, İstanbul ulaşımında en çok kullanılan raylı sistemdir. Hattın sadece Haliç istasyonu yüzeyde (Haliç Metro Köprüsü üzerinde) yer almaktadır, diğer 16 istasyon yer altındadır. Planlanan ve yapımı sürmekte olan istasyonlar da kullanıma girdiğinde hat, Beylikdüzü'den Çayırbaşı'na dek uzanacak ve İstanbul'u güney-kuzey doğrultusunda keserek toplamda 40 istasyona sahip olacaktır. M2 hattı, ilk olarak 2000 yılında Taksim – Levent arasında 5 istasyonla kullanıma girmiş, en son ise Yenikapı etabı hizmete girmiştir. Hat, yaklaşık olarak 3 dakikada bir sıklıkla çalışır. Söz konusu güzergâhta bir metro hattı yapılması için ilk somut adım hat inşaatının 7 Mart 1992 tarihinde Garanti Koza/Enka/Doğuş ortak girişimine dönemin değerleriyle 757.882.080.574 TL+KDV bedelle ihale edilmesiyle hayata geçirilmiştir. İlk etapta, Taksim - 4.Levent arasını kapsayan hattın Taksim – Şişli ayağından oluşan ilk üç istasyonun yapımı için ihale açılmıştır. Hattın Şişli - 4. Levent arası tünel kazım işlemleriyse Tekfen İnş. ve Tes. A.Ş. firmasına 624.978.682.509 TL+KDV bedelle 3 Temmuz 1992 tarihinde ihale edilmiştir. Bunun ardından 19 Ağustos'ta yer teslimi yapılarak 11 Eylül'de hattın temeli atılmış yaklaşık iki yıllık çalışmaların sonunda 12 Haziran 1994 günü Taksim tüneliyle Şişli tünelinin bağlantısı sağlanmıştır. Hattın 4. Levent tüneliyle bağlantısının gerçekleştirilmesi on ay sonra, 30 Nisan 1995 tarihinde olmuştur. Tünel kazım süreci bittikten sonra, 3 Şubat 1997'de inşaatta elektromekanik işlere geçilmiş, 20 Mart 1998 tarihinde ise tüm hattın ray altı betonlarının dökümleri tamamlanarak çalışmalara son verilmiştir. Metroda kullanılmak üzere satın alınan araçların ilk kez hatta indirilmesi 11 Ocak 1999 tarihinde olmuş ve bunun ardından hatta 25 Mart 1999 tarihinde ilk deneme sürüşleri başlatılmıştır. Yolculu ilk sefer 16 Eylül 2000 tarihinde yapılmış; bu tarihten 2009 yılının şubat ayında Şişhane ve Atatürk Oto Sanayi istasyonları kullanıma girene dek M2 hattı Taksim - 4. Levent arası işlemiştir. Hattın 4. Levent - Atatürk Oto Sanayi Sitesi ayağının yapımı 70.703.249,65-TL+KDV bedelle Garanti Koza ve Alsim-Alarko ortak girişimine ihale edilmiştir. 18 Ekim 2004 tarihinde işe başlanmış ince işler ile elektromekanik işler de yüklenicisine bırakılarak 17 Ekim 2008'de hattın iş teslimi gerçekleştirilmiştir. Hat 30 Ocak 2009'da hizmete sokularak mevcut istasyonlarla entegre biçimde işletilmeye başlanmıştır. Güney uzatma çalışmaları çerçevesinde yapımı devam eden istasyonlardan Haliç ve Yenikapı 15 Şubat 2014 tarihinde hizmete alınmıştır. Vezneciler istasyonu 16 Mart 2014 tarihinde kullanıma açılmıştır. M2 hattı İstanbul'un önemli finans, eğlence, iş ve kültür merkezleri boyunca uzanır. Hattın Taksim istasyonunda F1 (Taksim – Kabataş) Füniküler Hattı'na ve İETT'nin buradaki otobüs duraklarından kalkan otobüs hatlarına aktarma yapılabilmektedir. F1 Füniküler Hattıyla Kabataş'a giderek T1 (Bağcılar – Kabataş) Tramvay Hattı'na da aktama yapılabilmektedir. Taksim'de ayrıca Taksim Meydanı'ndan başlayarak İstiklal Caddesi boyunca çalışan T2 (Taksim - Tünel) Nostaljik Tramvay Hattı'na aktarma yapılabilmektedir. Şişhane istasyonunda ise Beyoğlu ile Karaköy arasında çalışan F2 (Tünel) Füniküler Hattı'na aktarma yapılabilmektedir. Karaköy'de de T1 Tramvay Hattına geçiş olanağı bulunmaktadır. Çoğunluğu Taksim yönünden gelen ya da Taksim yönüne giden otobüsler de Şişhane'de yararlanılabilecek bir diğer toplu taşıma türüdür. Şişhane'nin İstiklal Caddesi çıkışında da T2 Nostaljik Tramvay Hattının ilk durağına geçilebilmektedir. Şişli - Mecidiyeköy iki önemli merkezin arasında ortak kullanılan bir istasyondur ve hattın en çok kullanılan duraklarındandır. Şişli ve Mecidiyeköy'deki duraklarda İETT'nin Avrupa yakası içinde altmış beş, Anadolu yakasına doğru çalışan on yedi olmak üzere toplam seksen iki hattına aktarma yapılabilmektedir. Ayrıca İstanbul'un toplu taşımada en önemli öğelerinden biri hâline gelen Metrobüs'e de Mecidiyeköy'den ulaşılabilir. Ayrıca yapımı devam eden M7 (Kabataş - Mahmutbey - Esenyurt) Metro Hattı'na da bu istasyondan aktarma yapılabilecektir. Gayrettepe'de de metrobüslerin ana aktarma merkezine yakın ulaşım olanağı bulunmaktadır. Buradan hem Avcılar yönüne, hem Söğütlüçeşme yönüne giden metrobüslere geçilebilmektedir. Ayrıca Gayrettepe istasyonunda yapımı devam eden M11 (Gayrettepe - İstanbul Havalimanı - Halkalı) Metro Hattı'na aktarma yapılabilecektir. Bu sayede İstanbul Havalimanına hızlı ve konforlu erişim sağlanacak şekilde şehrin önemli toplu taşım aktarma merkezleri ve kent içi raylı sistem hatlarıyla entegrasyonu temin edilecektir. İETT'nin otobüs hatlarına Gayrettepe'den olduğu gibi, Osmanbey, Levent, 4. Levent, Sanayi Mahallesi, İTÜ - Ayazağa ve Atatürk Oto Sanayi Sitesi istasyonlarından da ulaşılabilmektedir. Yenikapı istasyonunda Marmaray'a ve M1ᴀ (Yenikapı - Atatürk Havalimanı) ve M1ʙ (Yenikapı - Kirazlı) metro hatlarına da aktarma yapılabilmektedir. Vezneciler - İstanbul Üniversitesi istasyonunda ise kısa bir yürüyüş ile T1 Laleli - İstanbul Üniversitesi tramvay durağına aktarma olanağı vardır. Levent istasyonunda ise M6 (Levent - Boğaziçi Üniversitesi/Hisarüstü) Metro Hattı'na aktarma mevcuttur. İlk olarak Taksim ve 4. Levent arasında çalışan hat, 2009 yılında kuzeyde Sanayi Mahallesi, İTÜ - Ayazağa ve Atatürk Oto Sanayi Sitesi istasyonlarının, 2011'de Hacıosman'ın; güneyde ise Şişhane istasyonunun hizmete girmesiyle toplamda 16.5 km uzunluğa erişmiştir. Hat için öngörülen güzergâh henüz tamamlanmamış olup inşaat hâlindedir. Hem kuzey hem de güney yönünde hattı uzatma çalışmaları sürmektedir. Kuzeyde kısa dönemdeki son uzatma olan Hacıosman 2011 Şubat'ında açılmıştır. İleride buradan Çayırbaşı'na uzatılarak kuzey yönündeki ilerlemesinin son bulması düşünülmektedir. Ayrıca Sanayi Mahallesi ile 4. Levent istasyonları arasından, Galatasaray Spor Kulübü için yapılan stadyum ve Polis Lojmanlarına ulaşımı kolaylaştıracak olan Seyrantepe istasyonuna da bir ek vardır. Ayrıca Seyrantepe'de metro araçları için depo da yapılmıştır. Yenikapı uzatması 2014 Şubat ayında hizmete alınmıştır. Güney yönünde proje çalışmaları süren hattın buradaki son istasyonu TÜYAP olacaktır. M2 hattı yerin 15 ilâ 30 metre derinliğinde yer almaktadır. 16 istasyonunun hizmet verdiği hatta peron boyları 180 metredir. Hatta işleyen araçlar üçüncü raydan 750 voltluk doğru akım alarak çalışmaktadır. Elektrik kesintisi olasılığına karşı acil durumda kullanılmak üzere hazırda bekletilen ve 3 saat süresince elektrik sağlayabilecek dizel jeneratör üniteleri bulunmaktadır. Bunların da arıza yapması olasılığına önlem olarak ve istasyon içi aydınlatma sistemlerinin kesintiler sırasında sürdürülmesini sağlamak amacıyla da kesintisiz güç kaynakları kullanılmaktadır. Hatta kullanılan raylar, S49 kalite ray çeliğinden yapılmıştır ve ray açıklıkları 1435 mm'dir. Araçların sarsıntıyı en az düzeyde hissettirmesi için raylar ve traversler elastik yataklar üstüne döşenmiştir. Ray altlarının düzgünleştirilmesi için, raylar altına 43.000 m³ beton dökülmüştür. Hat, 90 saniye sıklıkta bir araç kalkabilecek kapasitede tasarlanmıştır. Hatta günde tek yönde 225 sefer yapılmaktadır. Hatta kullanılan araçlar ise 3,05 metre genişliğinde, 21,6 metre uzunluğundadır. Taksim-4. Levent arasında işleyen araçların içi turkuaz renk ağırlıkta tasarlanmıştır. Bunlar, dönemin değerleriyle 45.000.000 dolara Alstom firmasından alınmıştır. Hattın kaba inşaatının ve elektromekanik işlerinin bitirilmesinin ardından iç tasarımına geçilmiş ve bu kapsamda yalnızca Taksim-4. Levent arasında 30.000 m² zemin graniti, 25.000 m² metal duvar kaplaması, 10.000 m duvar seramiği ve mozaik ile 35.000 m metal asma tavan kullanılmıştır. Her bir istasyonda farklı renk teması uygulamasına gidilmiş, tüm hatta 100.000 m alan boyanarak 10.000 metre uzunluğunda drenaj borusu döşenmiştir. Taksim-4. Levent'e Şişhane-Taksim ve 4. Levent-Hacıosman uzatmaları eklenince 92 araçlık bir ihale yapılmış ve ihaleyi 126.034.515 $'a Hyundai-Rotem şirketi kazanmıştır. Vagonlarda vagonlar arası geçiş imkânı, otomatik sürüş bilgisayarı, elektronik yolcu bilgilendirme ve reklam panoları vardır. Yenikapı istasyonu Marmaray istasyonu yanındaki alanda inşa edilmiştir, doğu-batı doğrultusunda uzanmaktadır. İstasyonun bir üst katından Marmaray ve M1ᴀ (Yenikapı - Atatürk Havalimanı) ve M1ʙ (Yenikapı - Kirazlı) metro hatlarına erişim imkânı tanıyan alan ulaşılmaktadır. İstasyon hattın diğer istasyonlarından farklı olarak 3 yol 2 peron yapısı ile inşa edilmiştir. Vezneciler - İstanbul Üniversitesi istasyonu Mart 2014'te Yenikapı istasyonundan bir ay sonra hizmete girmiştir. Süleymaniye Camii, Şehzadebaşı Camii ile Büyük Reşit Paşa caddesinin kesişiminde yer alır. İstasyonun 16 Mart Şehitleri Caddesi ve İstanbul Üniversitesi olmak üzere 2 girişi mevcuttur. İstasyonunSaraçhane, İstanbul Üniversitesi ve Beyazıt Meydanı'na yakınlığı vardır. İstasyondan kısa bir yürüyüşle T1 (Kabataş – Bağcılar) tramvay hattının İstanbul Üniversitesi - Laleli istasyonuna aktarma yapılabilir. Haliç istasyonu Haliç üzerine inşa edilen Haliç Metro Köprüsü üzerinde yer alır. İstasyona erişim köprünün her iki yanına inşa edilmiş yaya yolları aracılığı ile yapılmaktadır. İstasyon, her iki yakadan da kolay ulaşılabilmesi için, Sokullu Mehmet Paşa Camii, Atatürk Köprüsü, Azapkapı ve Unkapanı köprünün ortasında konumlanmıştır. Şişhane istasyonu İstiklal Caddesi'nin Beyoğlu bitimi ile Şişhane semtleri arasında yer alır. 2009 yılı başında hizmete girmiştir. Şişhane istasyonunda ve aynı tarihte açılan diğer istasyonlarda ortak dekor kullanılmış ancak tema olarak renk yerine istasyonun çeşitli yerlerinde İstanbul ve tarihi ile ilgili resimler, boyamalar, kabartmalar ve tabelalar işlenmiştir. Şişhane istasyonunda İstiklal Caddesi, Vergi Dairesi, 6. Daire, Kasımpaşa ve Refik Saydam Caddesi olmak üzere 5 girişi vardır. İstasyondan T2 (Taksim - Tünel) Nostaljik Tramvay Hattı'na ve eski bir füniküler sistemi olan F2 (Tünel) Füniküler Hattı'na aktarma mevcuttur. Taksim istasyonu Taksim Meydanı'nın altında yer alır. Bu istasyonun iç dekorasyonunda kırmızı tema kullanılmıştır. Taksim Camii, İstiklal Caddesi, Atatürk Kültür Merkezi, Taksim Gezi Parkı ve Talimhane olmak üzere toplam 4 girişi bulunur. T2 (Taksim - Tünel) Nostaljik Tramvay Hattı ve F1 (Taksim - Kabataş) Füniküler Hattı'na ulaşılabilir. Osmanbey istasyonu Halâskârgazi Caddesi'nin altında yer alır. Bu istasyonun iç dekorasyonunda sarı tema kullanılmıştır. Tümü Halaskârgazi Caddesi üzerinde olmak üzere Dolapdere ve Pangaltı yönlü Feriköy, Kurtuluş ve Bomonti olmak üzere 4 giriş kapısı bulunur. Şişli - Mecidiyeköy istasyonu Şişli'de Eski Büyükdere Caddesi ve gayrimüslim mezarlığı altında yer alır. Şişli istasyonunun iç dekorasyonunda gri tema kullanılmıştır. Şişli Camii Şişli, Kuştepe, Fulya, Mecidiyeköy, Ortaklar Caddesi, Trump Towers AVM girişi, Cevahir AVM olmak üzere 6 girişi bulunmaktadır. İstasyondan yapımı devam eden M7 (Kabataş - Mahmutbey – Esenyurt) Metro Hattı'na ve Metrobüs'e aktarma yapılabilir. Gayrettepe istasyonu Şişli Büyükdere Caddesi altında yer alır. İstasyonun iç dekorasyonunda turkuaz renk teması kullanılmıştır. İstasyonda her iki yön için de ortak peron kullanılmaktadır. Gayrettepe, Esentepe ve Astoria AVM olmak üzere iki girişi vardır. İstasyon kompleksinde ayrıca otopark da yer almaktadır. İstasyondan yapımı devam eden M11 (Gayrettepe – İstanbul Havalimanı) Metro Hattı'na yapılan tünel ve girişlerle, Zincirlikuyu metrobüs durağına aktarma mevcuttur. Levent istasyonu Büyükdere Caddesi altında yer alır. Levent istasyonunun iç dekorasyonunda koyu mavi renk teması kullanılmıştır. İstasyonda her iki yön için de ortak peron kullanılmaktadır. Zincirlikuyu Mezarlığı, Levent Çarşı, Gültepe, Zincirlikuyu, Plazalar, Kanyon AVM, Özdilek AVM ve Metrocity AVM olmak üzere toplam 7 girişi vardır. Ayrıca istasyondan M6 (Levent - Boğaziçi Üniversitesi/Hisarüstü) Metro Hattı'na aktarma imkânı vardır. 4.Levent istasyonu Büyükdere Caddesi altında yer alır. 4. Levent istasyonu iki şeritli olarak tasarlanmış ve inşa edilmiş olmasına karşın istasyonun kullanıma girdiği 2000 yılından, 2011 yılındaki Taksim - Hacıosman arasındaki kesintisiz seferlerin başlangıcına kadar sol peron kullanılmamaktaydı. 2011 yılında Taksim - Hacıosman arasında kesintisiz seferlerin başlamasıyla sol peron kullanıma sokulmuştur. 4. Levent istasyonunun iç dekorasyonunda turuncu renk teması kullanılmıştır. 4. Levent, Çeliktepe, Yeni Levent ve Emniyet Evleri ve Istanbul Sapphire olmak üzere 5 girişi vardır. Sanayi Mahallesi istasyonu Büyükdere Caddesi altında yer alır. Seyrantepe durağı ve hattın depo sahası M2 metro hattına bu duraktan bağlanır. Seyrantepe istasyonu Türk Telekom Stadyumu ve Seyrantepe'nin altında yer alır. M2 metro hattının Türk Telekom Stadyumu'ya bağlantısını sağlar. Bu istasyondan Türk Telekom Stadyumu'na ve Polis lojmanlarına ulaşılabilir. İstasyondan stadyuma gidiş için yapılan tüneli kullanılarak F3 (Seyrantepe – Vadistanbul Füniküler Hattı'na aktarma yapılabilir. İTÜ - Ayazağa istasyonu Büyükdere Caddesi üzerinde İstanbul Teknik Üniversitesi yerleşkesi ile Maslak gökdelenlerinin arasında yer alır. Yürüyen merdiven ve engelli asansörüne sahiptir. Siyah ağırlıklı bir renk teması kullanılmıştır, duvarlarda İTÜ'nün arısı ve çeşitli bilimsel deneyleri gösteren resimler vardır. Atatürk Oto Sanayi istasyonu Şubat 2009'da hizmete girmiştir. Atatürk Oto Sanayi Sitesi'nin altında yer alır. Darüşşafaka istasyonu Eylül 2010'da hizmete girmiştir. Darüşşafaka mahallesinin merkezinde yer alır. Hacıosman istasyonu Mayıs 2011'de hizmete girmiştir. Yenikapı istasyonundan gelen araçlar için son istasyondur. İstanbul metrosunun istasyonları, o istasyonun tarihi özelliklerine uygun olarak tasarlanmış İznik çinileri ile süslenmiştir. İstasyonlarda İznik çinilerini kullanma fikri metronun inşaatı sürerken İznik Vakfı tarafından İstanbul Belediyesine sunulmuş ve kabul edilmiştir. İstasyonlardaki çini panolarda betimlenen konular şunlardır: Ottuk Ottuk (Kırgızca: Достук) Kırgızistan'da Narin İlinde ortalama deniz seviyesinden 2.215 metre yükseklikte yerleşik bir köydür. Kuzeyinde Kara-Unkur, doğusunda İçkebaş, güneyinde Jergetal, Dokuzbulak, Kızıl-Yıldız ve On-Arça gibi yerleşim yerleri konumlanır. Kaan Sezyum Çağatay Kaan Sezgin (d. 24 Mart 1976, Heybeliada, İstanbul), bilinen adıyla Kaan Sezyum, müzisyen, radyo sunucusu, yazar, reklamcı ve sezyum.com'un sahibi. İlkokulu Heybeliada İlkokulu'nda okumuş Sezyum, Saint Joseph Fransız Erkek Lisesi'nde ortaokul ve lise öğrenimini tamamladıktan sonra Yıldız Teknik Üniversitesi mimarlık bölümü'nde 9 yıl okumuştur. Lisede davul çalarak müzik ile ilgilenmeye başlayan Sezyum, Can Kozlu ile 2 yıl çalıştı. Üniversite dönemi'nde Mimarlık okurken yazarlığa da başladı. Duygu Asena ile birlikte Negatif Dergisi'nde 2 yıl çalıştı. Ardından Max Dergisi'nde yazarlık ve editörlük yapmaya başladı. Arada birçok dergi ve gazeteye çeşitli yazılar yazdı. ixir.com'daki editörlüğü sırasında chivi.com'un yapımında katkıda bulundu. Ixir'in kapatılmasından sonra Tempo Dergisi'nde 290 hafta Gündem Light adlı bölümü hazırladı. Ayça Şen'e 3 ay Radyo N'deki sabah programında yardım etti. Bir dönem Siddhartha grubu'nun bateristliğini üstlendi, ayrıca Rafineri'de reklam yazarlığı yaptı. Sezyum, 1999'da kurduğu kişisel eğlence sayfası Sezyum.com dışında Penguen ve Radikal'de yazmış, Dinamo FM ve Standart FM'de "Sevginin Gücü" programını sunmuştur. Halen yazılarını Birgün ve Diken'de yazmaktadır. 2008'de evlendiği eşi Nursel Kaymaz, geçirdiği beyin kanamasından dolayı 3 Mart 2010'da vefat etti. 2016 sonlarında Deniz Özturhan ile evlendi. Özturhan ile 2018 ilkbaharından beri Radyo Eksen'de "Saygıdeğer Eşim" programını sunmaktadır. Kızıldezkan Kızıldezkan (Kırgızca: Кйзйлдезкaн) Kırgızistan'da Narin İlinde ortalama deniz seviyesinden 2.094 metre yükseklikte yerleşik, A365 karayolu yakınında bir köydür. Eugen Meindl Eugen Meindl (16 Temmuz 1892 - ö. 24 Ocak 1951), II. Dünya Savaşı sırasında yüksek dereceli Fallschirmjäger ve General. Eugen Meindl'in komuta ettiği kolordusu Goch'ta savaştı ve burada Meindl esir alındı. 29 Eylül 1947'ye kadar tutsak olarak kaldı. 1951'de Münih'te öldü. Juravli Juravli (Rusça: Журавли, anlam: "turnalar"), II. Dünya Savaşı Doğu Cephesi'ni konu alan Sovyet popüler şarkısı. Şiir 1965'te Dağıstanlı Avar asıllı ozan Resul Hamzatov tarafından Avarca olarak yazıldı ve Hamzatov'un arkadaşı Yahudi asıllı şair Naum Grebnev (Наум Исаевич Гребнев) tarafından Rusçaya çevirildi. Müziği 1969'da Yahudi asıllı şarkıcı Mark Bernes (Марк Наумович Бернес)'in isteğiyle Yahudi asıllı besteci Yan Frenkel (Ян Абрамович Френкель) tarafından bestelendi. 1965'te Hamzatov Hiroşima'da düzenlenen Gensuibaku Kinshi Sekai Taikai (anlam: "Atom bombası ve Hidrojen bombası Yasaklama Dünya Toplantısı") katıldığında Hiroşima Barış Anıtı Parkı'nda bulunan Adom Bombası Çocuk Anıtı'nın ortasında yer alan Sadako Sasaki (佐々木 禎子)'nin heykeli dikkatini çekti. Ve Hiroşima'da atom bombası'nın atıldığında 2 yaşında olan ve Ocak 1955'te kan kanserine yakalanıp iyileşme uğruna bin origami turnasını yaptıktan sonra 25 Ekim 1955'te 12 yaşında hayatını kaybeden Sadako'nun hikâyesinden etkilendi. Hiroşima'dayken annesinin ölümünü bildiren telegrafı aldığı için memleketine dönen Hamzatov uçakta ölen annesi, savaşta ölen iki kardeşi ve milyonlarca insanlar ile turnayı düşündü ve bir şiir yazdı. "Novy Mir" dergisinde yayımlanan şiiri okuyan Mark Bernes, Yan Frenkel'den bestesini istedi. Bernes 8 Temmuz 1969'da şarkıyı kaydettikten sonra 16 Ağustos 1969'da akciğer kanserinden öldü. 1995'te Güney Kore'nin SBS kanalında yayınlanan "Mo-rae-si-gae" (모래시계, "Kum saati") adlı TV dizisinde Yosif Kobzon'un yorumu kullanıldı. 2003'te Marc Almond "The Storks" adıyla İngilizce olarak yorumladı ve parça "Heart On Snow" albümünde yer aldı. Severyanlar Severyanlar, eskiden Dinyeper Nehri'nin doğusundaki Desna, Seym ve Sula nehirlerinde yaşayan Doğu Slav kabilesi. 8. ile 11. yüzyıllarda faaliyet göstermişlerdir. Severyan adının nereden geldiği konusu tartışmalıdır. Rusça'da "kuzey" anlamına gelen "sěver" adlı bir kelime bulunmasına rağmen, Severyanlar hiçbir zaman Slavların kuzeydeki kabilelerinden biri olmamıştır. Kabilenin kuzeyinde Vyatiçler ve Radimiçler, batısında Derevliyanlar ve Polyanlar, doğusunda ve güneyinde ise Donets Nehri bulunmaktaydı. Yıllıklarda, 859 yılındaki Hazar Kağanlığı ile Rus kabileleri arasındaki olaylar: "Hazarlar, Rus kabileleri olan Polyan, Severyan ve Vyatiçler'den her ev başına bir sincap kürkü ile gümüş para aldılar." şeklinde geçmektedir. Rurik'in yerine geçen Novgorod Knezi Oleg bu duruma bir son vermek için 884 yılında Severyanların üzerine gidip, onların Hazarlara vergi ödemelerini istemediğini söylemiştir. DarÄ±kent, Mazgirt Darıkent, Tunceli ilinin Mazgirt ilçesine bağlı bir köydür. Köyün eski adı 1928 yılı kayıtlarında Muhındi ya da Muhundu şeklindedir. Daha önceleri bucak merkezi olan köy, 3 Haziran 1988 tarihindeki kararla belediye statüsü alarak beldeye dönüştü. Kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Mazgirt ilçe merkezine 65 km uzaklıktadır. Eski belediye başkanlarından Yaşar Çakmak, 21 Mayıs 2007'de geçirdiği kalp krizi sonucu öldü. 2003 Avrupa Basketbol Şampiyonası Eurobasket 2003 33. FIBA Avrupa Basketbol Şampiyonası 05-14 Eylül 2003 tarihleri arasında İsveç'te düzenlendi. Finalde Litvanya'nın İspanya'yı yenerek şampiyon olduğu turnuvada, İtalya ise Fransa'yı yenerek üçüncü oldu. Litvan Šarūnas Jasikevičius ise MVP seçildi. EuroBasket 2003 Takımı : İlk 3 takım 2004 Atina Olimpiyat Oyunlarına Katılacak. Bir Kardinal Portresi (Rafael) İngilizce: Portrait of a Cardinal İtalyan Rönesans ressamı Raphael tarafından yapılan bir yağlı boya tablosudur. Tabloya Madrid'deki Prado Müzesi evsahipilği yapmaktadır. Tablo, Papa II. Juilis'in sarayındaki kimliği bilinmeyen bir kardinali göstermektedir. Eser İspanya kralı IV. Carlos tarafından kendisi prens iken elde edilmiştir. O zaman tablo tekniği açısından Antonio Moro'ya atfediliyordu. Eserin Raphael'e ait olması alışılmadık bir durum olarak kabul ediliyordu. S çego naçinayetsya Rodina S çego naçinayetsya Rodina (Rusça: С чего начинается Родина / "S chego (okunuşu: S şevo) nachinayetsya Rodina", anlam: "Vatan neyle başlar ?"), Sovyet film müziği ve şarkı. Müziği Veniamin Basner (Вениамин Ефимович Баснер) ve şiiri Mihail Matusovski (Михаил Львович Матусовский) tarafından yazıldı. Aynı yıl Vadim Kojevnikov'un kalem aldığı Abwehr'ı konu alan romanın film uyarlaması olan ve Vladimir Basov'un yönettiği dört bölümlü "Şçit i Meç" (Щит и Меч, "Kalkan ve Kılıç") filminde kullanıldı. Kseniya Simonova Kseniya Symonova (Ukraynaca: Ксенія Симонова, d. 22 Nisan 1985; Evpatorya), Ukraynalı kum animasyonu sanatçısı. 22 Nisan 1985'te SSCB'ye bağlı Ukrayna SSC'nin Evpatorya şehrinde askerî kimyager ailesinin kızı olarak dünyaya geldi. 2002'de Evpatorya Genel Eğitim Kurumu'ndan mezun olup aynı şehirde sanat eğitimine devam etti. 2005'te Vladimir Vernad Pedagoji Üniversitesi'nden psikolog diplomasını aldı ve Lviv'taki Ukrayna Baskı Akademisi'ne bağlı Kırım Bilgi ve Baskı Teknoloji Enstitüsü'nden grafik sanat diplomasını aldı. 2007'de "Krimskaya riviyera" (Крымская ривьера, "Kırım'ın riviyerası") dergisinde çalışmaya başladı ve derginin editörü Igor Paskar ile evlendi. 2008'de eşi "Şokolad" (Шоколад, "Çikolata") adlı dergiyi yayımlamaya başladı ve oğlu Dmitri doğdu. Ayın yılın Eylül ayında kum sanatını yapmaya başladı. 2009'da Ukrayna maye talant (Україна має талант, "Ukrayna yeteneğe sahiptir") programındaki yarışmaya katıldı ve Büyük Vatanseverlik Savaşı sırasındaki vatandaş hayatını konu alan kum animasyonu göstererek birinciliği kazandı. Ödülü ₴1.000.000 Ukrayna Grivnasını elde etti. Yanlış Davranış Yanlış Davranış, 1975 Batı Almanya yapımı dramatik yol filmidir. Özgün adı Falsche Bewegung olan bu film ABD'de The Wrong Movement, İngiltere'de ise The Wrong Move adlarıyla gösterime girmişti. Senaryosunu Avusturyalı avangart romancı ve oyun yazarı Peter Handke'nin yazdığı film, Alman şair ve oyun yazarı Johann Wolfgang von Goethe'nin 1795'te yayımlanan ve ikinci romanı olan Wilhelm Meister’in Çıraklık Yılları ("Wilhelm Meisters Lehrjahre")'nın modern çağa taşınmış serbest bir uyarlamasıdır. Bu filmin işsiz güçsüz kahramanı da tıpkı romanın kahramanı gibi boş ve anlamsız hayatından kaçar ve 'kendisini bulmak' için yollara düşer. Filmde, yaşadığı kasabayı, baskıcı annesini ve sıkıcı yaşantısını geride bırakan yalnız bir adamın (Rüdiger Vogler) Almanya'yı katederken yolda tanıştığı bir grup tuhaf (ve yine yalnız) insanla olan ilişkileri anlatılır. Adamın düşünceleri sıklıkla dış ses olarak verilir. Filmin yönetmeni ise konularını genellikle çağdaş Alman toplumuna dayandıran 1980 kuşağı Alman sinemacısı, "yol filmlerinin kralı" olarak da tanınan Wim Wenders'tir. "Yanlış Davranış", Wenders'in "Yol Filmleri Üçlemesi" olarak anılan üç filminden ikincisidir ve diğer iki filmin aksine renkli çekilmiştir. Bu üçlemenin ilk filmi 1974 tarihli Alice in den Städten (Alice Kentlerde), son filmi ise 1976 tarihli Im Lauf der Zeit (Zamanın Akışında)'dır. Filmin görüntülerini her zaman olduğu gibi Wenders'in gedikli görüntü yönetmeni Robby Müller çekmiştir. "Yanlış Davranış" 'ın başlıca rollerinde Rüdiger Vogler, Hans Christian Blech, Hanna Schygulla, Nastassja Kinski ve Peter Kern rol almışlardır. "Mignon" rolü 1959 doğumlu Nastassja Kinski'nin sinemadaki ilk gerçek rolüdür ve adı jenerikte "Nastassja Nakszynski" olarak geçer (bu onun gerçek adıdır). Gerçi Nastassja Kinski babası Klaus Kinski'nin başrolünü oynadığı 1972 tarihli Werner Herzog filmi Aguirre, der Zorn Gottes (Aguirre, Tanrının Gazabı)'te "Aguirre'in Kızı" rolünde şöyle bir gözükmüştü ama adı jenerikte geçmiyordu. Rüdiger Vogler ise Wim Wenders'in üçlemesini oluşturan diğer filmlerin de başrol oyuncusuydu. "Deutscher Filmpreis" veya "Bundesfilmpreis" olarak da bilinen "Alman Film Ödülleri"nin neredeyse tamamı bu filme verilmişti. Kuantum kimyasÄ± Kuantum mekaniğinin atom ve moleküllere uygulanması ile ilgilenen Kimya altdalıdır. Temel bir dal, yani saf Kimya olan Kuantum Mekaniği'nin bir uygulaması olduğundan uygulamalı Kimya dalı olarak değerlendirilebilir. Kuantum Kimyası'nda Schrödinger, Dirac, vb dalga denklemlerinin çözümüyle ilgilenilir. Ancak genellikle en çok tercih edilen, EM alan yokluğunda, spinsiz ve rölativistik olmayan Schrödinger denkleminin çözümüdür. Tek elektronlu sistemler dışında Schrödinger denklemi analitik olarak çözülemediğinden, çok elektronlu sistemler için nümerik çözümler yapılır. Kuantum Kimyası'nda bu nümerik çözümleri yapmak üzere çeşitli yöntemler vardır. Bunlar; Bu yöntemlere örnek verecek olursak; Bu yöntemlerle Schrödinger dalga denklemi, iterasyon tekniğiyle art arda defalarca kez çözülür; ardışık iki iterasyon sonucu arasında önemsiz nitelikte küçük bir fark kalana kadar süreç devam ettirilir. Iterasyon bittiğinde artık sonuç "kendi içinde tutarlıdır (self consistent)" denir. Bu hesaplamalar ticari paket yazılımlar tarafından gerçekleştirilir. Bu yazılımlar hesapları yapmak üzere oluşturulmuş özel kodlardır ve FORTRAN programlama dili ile yazılmıştır. GAUSSIAN , MOLPRO , SPARTAN , MOLCAS , vb. programlar bunlara örnektir. Ab initio yöntemleri hiçbir yaklaşımın yapılmadığı full hamiltoniyeni kulllanır ve hiçbir denel veri kullanmaz. Bu nedenle sıfırdan teorik yöntemler denilmiştir. Yarı-ampirik yöntemler hamiltoniyene yaklaştırımlar yapabilir, iki elektron integrallerine ihmaller uygulayarak integrallerde sayıca azalma ve basitleştirme sağlar. Bu nedenle ab initio hesaplamalarına oranla yarı-ampirik hesaplamalar çok daha kısa sürmektedir. Ancak sonuçlar ab initio sonuçları yanında hassas değildir. Bu nedenle orbital enerjileri yerine çıktı olarak toplam enerji ya da entalpi değerleri verir. Ab initio yöntemleri hassastır; ancak sistem büyüdükçe hesaplar zorlaşır, bilgisayar kaynakları yetersiz kalır ve bu durumda yarı-ampirik yöntemlere başvurulması kaçınılmazdır. Ab initio yöntemleri genelde 100 atomlu sistemlere kadar uygulanabilirken, yarı-ampirik yöntemler 1000 atomlu bileşiklere kadar uygulanabilir. Ayrıca yarı-ampirik yöntemler denel veriler kullandığı için ab initio yöntemlerinde Schrödinger denklemi nedeniyle ihmal edilen rölativistik enerjiyi de içerir; bu nedenle ağır metal bileşiklerine uygulanabilen yöntemlerdir. Özellikle periyodik çizelgenin 3. periyodundan itibaren atomlarda rölativistik enerji, korelasyon enerjisinden daha büyüktür ve mutlaka hesaplanmalıdır. Örneğin atom numarası yalnızca 19 olan K (potasyum) atomunun rölativistik enerjisi, korelasyon enerjisinin yaklaşık iki katıdır. Kuantum kimyası'nda rölativistik katkılar Breit denklemi ya da Dirac denklemi kullanılarak yapılmaktadır. Bu, özel olarak "Rölativistik Kuantum Kimyası" olarak bilinir. Kuantum Kimyası'nın anorganik ve organik bileşiklere uygulanması ile Anorganik kimya ve Organik kimya türetilebilir. Kuantum kimyası'ndan elde edilen teorik sonuçlar, kimyasal kinetik, termodinamik, vb pek çok alanda kullanılır. Özellikle yeni sentezlenmiş ya da deneysel incelemesi çok pahalı olan moleküller için kuramsal hesaplamalar oldukça önemlidir. Kaynaklar Gökçekanat, Bingöl Gökçekanat, Bingöl ilinin Merkez ilçesine bağlı bir köydür. Köyün ismi, etrafında yüksek dağlar olduğu için; "Gökçekanat Köyü" olarak geçmektedir. Bingöl il merkezine 24 km uzaklıktadır. Snooker dünya bir numaraları listesi Profesyonel snooker'da 1975'ten beri üç sıralama sistemi bulunmaktadır; bu sıralamalar doğrultusunda 11 sporcu dünya bir numarası rütbesine sahip olmuştur: Ray Reardon, Cliff Thorburn, Steve Davis, Stephen Hendry, John Higgins, Mark Williams, Ronnie O'Sullivan, Neil Robertson, Mark Selby, Judd Trump ve Ding Junhui. Snooker tarihinde ilk defa, Ray Reardon'ın en üst sırada yer aldığı 1975/1976 sezonu için bir başarı sırası değerlendirme sistemi öne sürüldü. Bu sistem; Ray Reardon (1976/1977–1982/1983), Steve Davis (1983/1984–1989/1990) ve Stephen Hendry (1990/1991–1997/1998) tarafından birbirini takip eden egemenlik dönemleri görmüş, ilk 22 sezon içinde sadece 1981/1982 sezonunda Cliff Thorburn'un 1 numara olmasıyla kesintiye uğramış dünya sıralaması sistemi ile değiştirilmeden önce bir sezon kullanıldı. Dünya sıralamasında sonraki dönemler; (1998/1999–2009/2010) Ronnie O'Sullivan (beş sezon), John Higgins (üç sezon) ve Mark Williams (üç sezon) tarafından paylaşılırken Hendry 2006/2007 sezonunda bir numara pozisyonunu tekrar kazandı. Dünya sıralamasında ilk 34 yılda sadece yedi sporcu birinci oldu. Bu egemenlik dönemi, 2010/2011 sezonunda sıralama sisteminin yeniden yapılandırılmasıyla sona erdi; daha önceki sistemde yılda bir defa Dünya Şampiyonasından sonra güncellenen sıralama, bu sezon itibarıyla sıralama puanı veren her turnuva sonunda güncellenmeye başladı. Yeni sistemin uygulanmaya başlanmasından bu yana John Higgins, Neil Robertson, Mark Williams, Mark Selby, Judd Trump, Ding Junhui ve Ronnie O'Sullivan birinciliğe ulaştı. Selby sezonu yedi defa birinci sırada tamamladı ve toplamda bu onu Reardon ve Davis (her biri yedi kez) ile beraber, Hendry'nin (dokuz kez) ardından ikinci sıraya yerleştirdi. Bazen turnuvalardaki performansın yanı sıra diğer faktörler de sıralamalara etki edebilir. Alex Higgins 1982/1983'te bir numaraya çıkacaktı, ancak disiplin cezası sonucu sıralama puanları düştü; benzer şekilde Robertson, John Higgins'in 2010'da altı aylık bir yasak alması nedeniyle mümkün olandan hızlı şekilde bir numaraya çıktı. John Higgins, 2010/2011 sezonunda yasaklanmasaydı sezonu 1. sırada bitirirdi, çünkü kaçırdığı turnuvalara katılıması halinde alabileceği minumum puanlar dahi onun en üst sıralarda yer alması için yeterliydi. O'Sullivan'ın 2005/2006 sezonunda Malta Kupasına katılmama kararı ona bir sonraki sezonun birinciliğine mal oldu, çünkü kendisine teklif edilen giriş noktaları pozisyonunu koruması için yeterliydi. Snooker tarihinde birincilik sıralamasına en hızlı yükseliş yapan sporcular Steve Davis ve Stephen Hendry'dir; her ikisi de beş sezonda birinciliğe yükselerek bu alanda rekoru paylaşmaktadırlar. Hendry ayrıca geleneksel sistemde dokuz sezon (1990/1991 - 1997/1998 ve 2006/2007) birinciliği ile en çok birincilik rekorunu elinde tutmaktadır. Bu pozisyonda birbirini izleyen sekiz sezon kalması da ayrı bir rekordur. Günümüzde uygulanan sıralama sisteminde Mark Selby hem toplam birincilik hem de art arda birincilik rekorlarını elinde tutmaktadır. Dünya sıralaması uygulaması 1976/77 sezonunda resmen başladı, bu ve takip eden her sezon için dünyanın bir numaralı snooker sporcuları aşağıda listelenmiştir. Sıralamalar resmi olarak 1976'da başlamış olsa da, 1975'te yılında turnuvaların seribaşlarını ve giriş seviyelerini belirlemek için bir bir başarı sırası değerlendirme sistemi yayınlandı. Bu sistemde kullanılan kriterler, takip eden sezonda ilk resmi sıralamayı belirlemek için kullanılanlar kriterlerle aynıydı. 2010/2011 sezonunda, sıralamaların dünya şampiyonasından sonra yılda bir kez güncellendiği geleneksel sistemden her turnuvadan sonra sıralamaların güncellendiği sisteme geçiş dolayısıyla, her sporcunun bir numaralı sırayı işgal ettiği süre açısından kıyaslama imkânsız hale gelmiştir. Örneğin, Steve Davis, Mark Selby'den daha uzun süre birinci sırada kaldı, ancak Davis sıralamasını sezon başına sadece bir defa, dünya şampiyonasında savunmak zorunda kalırken, Selby her turnuvada rütbeyi savunmak zorundaydı. Bununla birlikte, her iki sporcu da dünya şampiyonasından sonra yedi defa bu rütbeye sahipti, yani Selby, Davis'in başarısını birinciliği işgal ettiği süre daha az olmasına karşın, etkin bir şekilde eşitledi. İki sistem arasında yaklaşık bir karşılaştırma yapabilmek için aşağıdaki tabloda her sezonun başında alınan sıralamaların anlık görüntüsü kullanılmıştır. Dünya Profesyonel Snooker Şampiyonasını kazanmadan dünya sıralamasında bir numarada yer alan sporcular FIFA üyesi futbol federasyonları listesi FIFA üyesi futbol federasyonları listesi, FIFA üyesi 208 ulusal futbol federasyonunun bulunduğu bir listedir. Liste ülkelerin FIFA kodlarına göre sıralanmıştır. Rahel Rahel (veya Rachel, Rakel, Raşel; ; "Anlam": dişi koyun, "Mecazi anlam": Saf ve temiz olan kişi) Tora'da anlatıldığına göre Yakup'un en sevdiği karısı, Yusuf ile Benyamin'in annesi, Lavan'ın kızı, Lea'nın kardeşi maderşahidir. Rahel'in adı Tora'da ilk olarak Tekvin'de geçmektedir ve Yakup'un onu babasının hayvanlarını suvarırken gördüğünden bahseder. Yakup dayısının yanına varabilmek için uzun yollar katetti. Annesi Rebeka, Yakup'u ikiz kardeşi Esav'ın öfkesinden kurtarmak için kardeşi Lavan'ın yanına göndermişti. Yakup dayısının yanında kaldığı süre içinde Rahel'e aşık oldu, onla evlenebilmek için Lavan'ın yanında yedi yıl çalışmaya razı oldu. Lavan, düğün günü Rahel ile Lea'nın yerini değiştirdi ve Yakup'un bundan haberi olmadı. "Rahel sevimli ve güzeldi" ve "Lea'nın gözleri zayıftı". Yakup, Lavan'ın yaptıklarını anlayınca karşısına çıktı. Lavan, büyük kızını evlendirmeden küçüğünü evlendiremeyeceğini ama bir hafta sonra diğeriyle de evlenebileceğini ve buna karşılık Yakup'un yedi yıl daha yanında çalışması gerektiğini söyledi. Lea dört oğul doğurmuştu fakat Rahel'in henüz bir çocuğu bile olmamıştı. Rahel Lea'yı kıskanınca Yakup'a hizmetçisi Bila'yı sunup ondan çocuk yapmasını böylece bir aile kurmasını istedi. Bila'nın iki oğlu oldu: Dan ve Naftali. Lea yine hamile kaldı fakat en sonunda Rahel Yakup'a, onun en sevdiği olacak oğlu Yusuf'u vermeyi başardı. Yusuf doğduktan sonra ailesiyle Kenan bölgesine dönmek istedi. Lavan'ın onu caydırabileceğini düşündüğünden kayınpederine haber vermeden iki karısı ve on bir çocuğunu da yanına alarak oradan kaçtı. Lavan Yakup'u takip edip yakaladı ve onu putlarını çalmakla suçladı. Putları çalan kişi Rahel idi fakat Yakup bunu bilmiyordu. Rahel putları devesinin semerisinin içine koyup üstüne oturdu ve adet döneminde olduğu için kalkamayacağını söyledi. Putların karısında olduğunu bilmeyen Yakup hırsızın ölmesi için lanet okudu. Lavan sonunda onları yalnız bıraktı fakat Yakup'un laneti kısa bir süre sonra gerçekleşti. Efrat yakınlarında Rahelin ikinci oğlu Benyamin'i doğurmak için sancıları başladı. Bu zorlu doğum sırasında ebe çocuğun erkek olduğunu söyledi. Ölmeden önce Rahel oğluna Ben Oni ("mâtemimin oğlu") ismini koydu fakat Yakup ona Ben Yamin adını verdi. Raşi'ye göre bu ismin iki anlamı olabilir; ya Yakup'un Paddan Aram'ın güneyindeki Kenan topraklarında doğan tek oğlu olduğu için bu ismin anlamı "Sağ (güney)'ın oğlu" ya da Yakup yaşlıyken doğduğu için ismin anlamı "Günlerimin oğlu"dur. Rahel Heşvan ayının 11'inde öldü ve Betlehem'in yakınında Efrat'a giden yolda gömüldü. Rahel'in kabri bugün Betlehem ile Kudüs arasıdaki Gilo muhitindedir ve her sene on binlerce ziyaretçisi vardır. Quesalid Quesalid, bir Kwakiut yerlisidir. şamanların gücüne inanmamaktadır. Büyücülerin gücünün; hilekarlık ve yanılsamaya, bir de büyüye muhatap kalanların (hastaların) kolayca etki altına alınabilirliğine dayandığını düşünür. Quesalid, şamanların "hilelerini" teşhir etme arzusuyla aralarına katılır ve dört ye gibi bir sürede mesleği öğrenir. Esasta tüm kuşkuları da doğrulanmıştır fakat sahtekarlık olarak adlandırdığı bu meslekte öylesine yetkinleşmiştir ki, mesleği icra etmesi konusunda yoğun talep vardır, bu konuda da adeta nam salmıştır. İşte bu noktada çıkarları artık onun özgürlüğünü elinden almıştır. sahtekarlık, hilekarlık diye nitelediği uygulama ve yöntemler konusunda artık şöyle söylemektedir: "Bazı biçimler diğerlerinden daha az sahtedir." bu savı, elbette kendi çıkarı doğrultusunda biçimlenir. Giderek kendisi dışındaki büyücülerin tekniklerini aşağılayarak ve onları teşhir ederek; buna karşın kendi hünerlerini yücelterek başlangıçta kötülediği meslekte kariyer yapar. Video oyunu iÃ§erik derecelendirme sistemi Video oyunlarına ilişkin içerik sınıflandırma sistemleri, bir dijital oyun içeriğinin çocuk veya yetişkinlere uygunluğu hakkında fikir vermeyi amaçlar. Sistemler çoğunlukla hükümetler tarafından destek görmektedir. Bu sistemlerin bazı ülkelerde oyuncuya fikir vermenin de ötesine geçtiği görülmektedir. Örneğin Avustralya'da, çocuklar için uygunsuz olarak işaretlenmiş oyunların çocuklara satışı yasaklanmıştır. Yine Almanya'da, 18 yaş ve üzeri için etiketlenmiş, şiddet içerikli kimi oyunların, çocuklar tarafından temin edilebildiği gerekçesiyle ülke genelinde satışının tümüyle yasaklandığı görülmüştür. Sınıflandırmalar çoğunlukla benzer ölçütlerde yapılmakla beraber, kimi zaman kültürel farklılıklardan kaynaklı değişimler gösterebilmektedir. İngiltere merkezli bir içerik sınıflandırma kuruluşudur. Film ve video oyunlarını derecelendirmektedir. "Avrupa İnteraktif Yazılım Federasyonu" tarafından Avrupa ülkeleri için geliştirlen bir içerik sınıflandırma sistemidir. 30'un üzerinde ülke bu sistemi kullanmaktadır. "Unterhaltungssoftware Selbstkontrolle", Almanya'nın içerik derecelendirme sistemi organizasyonudur. Kanada ve ABD kapsamında, video oyunlarını derecelendiren bir kuruluştur. Gökdemir İhsan Gökdemir İhsan (d. 1972, İstanbul), Türk yazar. Deneysel edebiyat alanında eser veren yazar, özellikle "oyun" kavramına vurgu yapmaktadır. "Oulipo" akımının Türkiye'deki temsilcilerindendir. "Katakofti" (Simurg Yayınları, 2009) "Kurmaca Alıştırmaları" (Sel Yayıncılık, 2010) Sana Bilmece Bana Hikâye, Erkan Şimşek, Star Gazetesi Kitap Eki, 08.08.2009 Katakofti: Sekizlik Bir Muhabbet, Çağlayan Çevik İhsan Olunan Bir Tadımlık Edebiyat: Katakofti, Emin Saydut, Sanatlog.com, 14.10.2009 "Bu Janrı Ben İcad Ettim", Batur Fatih İlhan, Superonline.com, 27.10.2010 Postmodern Bir Oynaşı, Ali Teoman, Radikal Gazetesi Kitap Eki, 30.10.2010 Imran Khan (şarkıcı) Imran Khan (d. 28 Mayıs 1984, Lahey), ilk teklisi "Ni Nachleh"'ten sonra popüler olan Pakistan asıllı Hollandalı bir müzisyendir. İlk albümü "Unforgettable" 27 Temmuz 2009 tarihinde piyasaya çıkmıştır. Şarkılarını Pencapça dilinde söylemektedir ve bu şekilde anadilini Batı'da tanıtmayı ve popülerleştirmeyi amaçlamaktadır. Roni (futbolcu) Ronieli Gomes dos Santos, ya da Roni (d. 25 Nisan 1991, São Paulo, Brezilya) Brezilyalı futbolcudur. Brezilya'nın São Paulo takımının altyapısında başlamış ve 2008-2010 yıllarında São Paulo takımında forma giymiştir. Yetenekli oyuncu 2010-11 sezonun başında kiralık futbolcu statüsünde Karşıyaka forması giydi. Sezonun ara transfer dönenimde sözleşmesi çift taraflı feshedildi. Bunun üzerine sezon kalan devresini kiralık olarak Boa Esporte Clube geçirdi. Burlesk (anlam ayrımı) Burlesk aşağıdaki anlamlara gelebilir: BURULAÅž Bursa Ulaşım Toplu Taşıma İşletmeciliği (BURULAŞ) Bursa Büyükşehir Belediyesi'nin ulaşım işletmesidir. BursaRay, BurTram ve otobüs işletmeciliği ile Bursa kent içi ulaşımı sağlar. Bursa Şehirlerarası Otobüs Terminali'ni de BURULAŞ işletmektedir. Bursa - İstanbul arasında deniz ulaşımını sağlamak amacıyla BURULAŞ'ın bünyesinde kurulan BUDO (Bursa Deniz Otobüsleri İşletmesi) Ocak 2013'te seferlerine başlamıştır. Burulaş Havacılık adındaki şirket ile Helitaksi ve deniz uçağı Bursa - İstanbul arasında ve İstanbul içinde hava ulaşımını sağlamaktadır. Ayrıca, araç kiralama hizmeti de vermektedir. BURULAŞ, Bursa Büyükşehir Belediyesi'nin kurucu ortaklığında aşağıdaki şirketlerin katılımıyla 17 Şubat 1998 tarihinde kuruluşu tamamlanarak tescil edilmiş ve faaliyetine fiilen 14 Aralık 1998 tarihinde başlamıştır. 12 Aralık 2000 tarihinde tescil ve ilanı yapılmıştır. Kurucu Ortaklar 1982 Şampiyon Kulüpler Kupası Finali 1982 Şampiyon Kulüpler Kupası Finali, Şampiyon Kulüpler Kupası'nın 1981-82 sezonunun şampiyonunu belirlemek için oynanan maç. 26 Mayıs 1982'de, Rotterdam'daki Feijenoord Stadion'da oynanan maçta Bayern Münih'ı Peter Withe'ın golüyle 1-0 yenen Aston Villa kupanın sahibi oldu. Avrupa kupalarındaki ilk başarısını elde eden Villa, bu kupayı kazanan dördüncü İngiltere takımı olarak tarihe geçti. Lale Bulutsusu Lale Bulutsusu veya Sharpless 101, (Sh2-101), Kuğu Yıldız Bulutu Kuğu takımyıldızı yönünde bulunan bir salma bulutsu. Fotoğraflarında anahatlarıyla lale'ye olan benzerliğinden bu şekilde adlandırılmıştır. Bulutsu, 1959 yılında astronom Stewart Sharpless tarafından Sh2-101 olarak kataloğuna eklenmiştir. Dünya'dan yaklaşık olarak 6000 ışık yılı uzaklıkta bulunmaktadır. Lale Bulutsusu yeryüzünden görüldüğü kadarıyla, 1970'lerde keşfedilen mikrokuasar Cygnus X-1 yakınlarındadır. Yesünke Taşı Yesünke Taşı (Moğolca: |Чингисийн чулууны бичиг / Çingisiin çuluunı biçig=Cengiz taşı yazıtı) Moğolcanın en eski yazılı metnidir. MS 1225 yılında Uygur yazısıyla yazılmıştır. Onon-Neçinsk Nehri yakınında granit bir taş üzerine yazılan bu yazı beş satırdan oluşmaktadır. Bu yazılarda Cengiz Han’ın “Yesünke” (veya "Yisünge") adlı yeğeninden bahsedilmiştir. Ceyhun GÃ¼ray Ceyhun Güray (d. 28 Eylül 1956, İstanbul), Türk eski millî futbolcu, ve teknik direktör. Malatyaspor, Kocaelispor ve Sakaryaspor'un eski futbolcularındandır. Son olarak Ağustos 2011'dan 12 Ekim 2011 tarihine kadar Kocaelispor'u çalıştırdı. Ceyhun Güray, Kocaelispor altyapısında futbola başladı ve burada profesyonel takıma yükseldi. 1975-76 sezonunda Beşiktaş'ta oynayan Ceyhun Güray Kocaelispor'da Güvenç Kurtar ve Mustafa Çapanoğlu gibi futbolcularla beraber 1979-80 Türkiye 2. Futbol Ligi sezonundan (şimdiki 1. Lig) 1. Lig şampiyonluğu yaşayıp Süper Lig'e yükselmeyi başarmıştır. Kocaelispor'da 1981-82 sezonuna kadar oynadı ve 1982-83 sezonu için Sakaryaspor'a transfer oldu. Sakaryaspor'da dört sezon oynadıktan sonra eski takımı Kocaelispor'da geri döndü. Kocaelispor'da sadece bir sezon kaldıktan sonra o zamanlar Süper Lig'in iddiali takımlarından Malatyaspor'a transfer edildi. Burada ilk sezonunda Malatyaspor'un ligi üçüncü sırada bitirmesine büyük katkıda bulundu. Malatyaspor'da beş sene oynadıktan sonra Kayserispor'a transfer edilmiştir ve burada 2 sene ve bunun ardından bir sezonda Sivasspor'da oynadıktan sonra futbol kariyerine nokta koymuştur. Futbolculuk dönemindeki en çok hafizalarda kalan olayi 13 Kasım 1988 tarihinde Fenerbahçe ile oynanan ve 1-1 sonuçlanan lig müsabakasında Fenerbahçe'nin dünyaca ünlü Kalecisi Tony Schumacher'e 40 metreden attığı goldür. Ceyhun Güray, 24 kez Türkiye 18 yaş altı millî futbol takımı ve 3 kez Türkiye millî futbol takımı forması olmak üzere toplam 27 kez millî formayı giymiştir ve bu müsabakalarda 5 gol kaydetmiştir. Türkiye 18 yaş altı millî futbol takımıyla 1975 yılında düzenlenen Avrupa 18 Yaş Altı Futbol Şampiyonası katıldı ve dördüncülük elde ederek ilk kez Avrupa 18 Yaş Altı Futbol Şampiyonasında derece elde eden Türkiye 18 yaş altı millî takımının kadrosunda bulundu. Aktif futbola vedasından sonra teknik direktörlük yapmaya karar vermiştir ve ilk olarak 1997 senesinde Uşakspor'da yardımcı Antrenör olarak görev almıştır. Ardından 2001 senesinde İzmitspor'da teknik direktörlük yapmıştır ve son olarak 24 Ağustos 2010 tarihinden beri 1461 Trabzon'u çalıştırmaktadır. 2011-12 sezonunun başından beri futbolcu olarak oynadığı iflastan kapanması eski futbolcuların sahip çıkmasıyla son an önlenen Kocaelispor'u çalıştırmaktadır. 12 Ekim 2011 tarihinde Yeni Malatyaspor'a karşı alınan 9-0 yenilginin ardından istifa ettiğini açıkladı. NOT:"Evsahibi olarak Türkiye baz alınmıştır." Cemilköy, Ürgüp Cemilköy, Nevşehir ilinin Ürgüp ilçesine bağlı bir köy olup Ürgüp-Yeşilhisar yolu üzerinde 15. kilometrede yer alır. Rakımı 1250 metredir. Nevşehir'e uzaklığı 35, Ürgüp'e uzaklığı 15 Km.'dir. KÃ¶yde 98 hane mevcuttur. Bertil Emrah Oder "Bertil Emrah Oder" (8 Ocak 1968) Türk kadın hukukçu. İzmir Özel Türk Koleji'ni ve İstanbul Üniversitesi Hukuk Fakültesi'ni üstün başarı ile bitirmiştir. Yüksek lisansını Marmara Üniversitesi Avrupa Topluluğu Enstitüsü'nde “The Direct Effect of Community Law as Interpreted and Applied by the European Court of Justice” teziyle bitirmiştir. Köln Üniversitesi'nde Der spezifische Gegenstand des geistigen Eigentums im Europäischen Gemeinschaftsrecht çalışmasıyla 2000 yılında Doktor unvanını almıştır. Gazeteci yazar Hikmet Çetinkaya'nın ilk kızıdır. İstanbul Üniversitesi, Galatasaray Üniversitesi, Yeditepe Üniversitesi ve Silahlı Kuvvetler Akademisi'nde ders vermiştir. 2007 yılı itibarıyla girdiği Koç Üniversitesi'nde Eylül 2011 tarihi itibarıyla Hukuk Fakültesi dekanlığı görevini yürütmektedir. Ulusal ve uluslararası alanda önemli bir anayasa profesörü olduğu gibi, üyeliğinin bulunduğu çok sayıda kuruluş vardır. Acı Aşk (film, 2009) Acı Aşk 18 Aralık 2009 tarihinde gösterime girmiş olan sinema filmidir. Senaristliğini Onur Ünlü'nün, yönetmenliğini A. Taner Elhan'ın yaptığı filmin başrollerinde Halit Ergenç ,Cansu Dere , Songül Öden ve Ezgi Asaroğlu vardır. Filmi yaklaşık 140 bin kişi izlemiştir. Jimmy Gibson (1901 doğumlu futbolcu) James Davidson Gibson (12 Haziran 1901 - 1 Ocak 1978), İskoç futbolcudur. 1917'den 1936'ya kadar süren futbol kariyeri boyunca Kirkintilloch Rob Roy, Glasgow Ashfield, Partick Thistle ve Aston Villa formalarını giydi. Aston Villa'ya 7.500 £ karşılığında transfer olmadan önce Partick Thistle forması giyen Gibson, kulüp adına yaklaşık 200 maça çıktı. Villa kariyerinde ise 225 maçta forma giydi. Jimmy Gibson, toplamda 8 kez İskoçya millî takımı formasını giydi. Babası Neilly Gibson da futbolculuk yapmış, Rangers ve Partick Thistle formalarını giymiştir. Jimmy Gibson Jimmy Gibson aşağıdaki anlamlara gelebilir: Åževket Kesler Şevket Kesler (31 Ekim 1956, Ürgüp), Türk eski millî futbolcu, ve teknik direktör.MKE Ankaragücü ve Adanaspor'un eski futbolcularındandır. Şevket Kesler, MKE Ankaragücü'de profesyonel olduktan sonra 1974-75 sezonunun ara transfer döneminde Adanaspor'a transfer edildi ve kariyerinin kalan süresini burada oynadı ve 1984-85 sezonunun bitimiyle aktif futbolu bıraktı. Şevket Kesler, 27 kez Türkiye 18 yaş altı millî futbol takımı, 7 kez Türkiye 21 yaş altı millî futbol takımı ve 1 kez Türkiye millî futbol takımı forması olmak üzere toplam 25 kez millî formayı giymiştir. Türkiye 18 yaş altı millî futbol takımıyla 1975 yılında düzenlenen Avrupa 18 Yaş Altı Futbol Şampiyonası katıldı ve dördüncülük elde ederek ilk kez Avrupa 18 Yaş Altı Futbol Şampiyonası'nda derece elde eden Türkiye 18 yaş altı millî takımının kadrosunda bulundu. Aktiv futbola vedasindan sonra teknik direktörlük yapmaya karar vermiştir ve ilk olarak 1991 senesinde futbolu bıraktığı Adanaspor'da yardımci antrenör olarak görev almıştır. Ardından Kilisspor, Niğdespor, Nizip Belediye Olimpiyatspor, Gaziantep Büyükşehir Belediyesispor, Eskişehirspor, Hatayspor gibi birçok takımı çalıştırdı. Son olarak 2005-06 sezonunda Kırşehirspor'u çalıştırdı. Rakka (anlam ayrımı) Rakka aşağıdaki anlamlara gelebilir: Humus (il) Humus (), Suriye'nin on dört ilinden birisidir. Başkenti ve en büyük şehri Humus Şehri'dir. 2009 sayımlarına göre nüfusu 1.724.000 kişi civarındayken, 2010'daki global verilere göre 1.762.500 kişi civarındadır. Yüzölçümü ise bazı kaynaklarda 40.940 km² ve bazı kaynaklarda 42.223 km² olarak verilmektedir. Suriye'nin yüzölçümü bakımından en büyük ilidir. Nüfus ve yüzölçümü bilgilerine göre, nüfus yoğunluğu, kilometrekareye 41,74, milkareye 108,1 kişi yapar. İlde zaman, Doğu Avrupa Zaman Dilimi UTC +2 formatında, yazın ise Doğu Avrupa Yaz Zamanı UTC +3 formatında bulunur. İlin ISO Kodu, "SY-HO" 'dur. Resmî dil ise Arapça (Suriye)'dır. Orta Suriye'de antik zamanların önemli dini ve ticari merkezi olan, UNESCO tarafından 1980 yılında Dünya Miras Listesi'ne alınan şehir, Palmira'da, il sınırları içerisinde bulunur. Humus İli, 6 ilçeye bölünmüştür. ("manatiq", "mıntıka") Bu ilçeler de 25 sayıda bucaklara (nahiyelere) ayrılmıştır. Tony Morley William Anthony Morley (d. 26 Ağustos 1954; Ormskirk, İngiltere) İngiliz eski futbolcudur. Futbol kariyerine Temmuz 1969'da Preston North End'in altyapısında başlayan Morley, Ağustos 1972'de aynı kulüpte profesyonel oldu. Şubat 1976'da, 100.000 £ karşılığında Burnley'e transfer oldu. Haziran 1979'da ise 200.000 £ bonservis bedeliyle Aston Villa ile anlaştı. 4 sezon boyunca Villa forması giyen ve kariyerinin en iyi günlerini burada yaşayan Morley, 1980-81 sezonunda kazanılan lig ve 1982'de kazanılan Şampiyon Kulüpler Kupası şampiyonluklarında rol oynadı. Villa formasıyla ligde 137 maçta oynarken 25 gol kaydetti. Villa'dan sonra sırasıyla West Bromwich Albion, Birmingham City, Seiko, ADO Den Haag, West Bromwich Albion, Burnley, Tampa Bay Rowdies ve Ħamrun Spartans formalarını giydi. 1990'da futbolculuk kariyerini sonlandırdı. Alternatif uyuşmazlık çözümü Alternatif uyuşmazlık çözümü "(Alternative Dispute Resolution, ADR)", uyuşmazlıkların mahkeme dışı çözüm yollarıyla etkin, hızlı ve daha düşük maliyetle çözüme kavuşturulması için düşünülen çözüm yollarına verilen genel addır. İngilizce ifadesinin baş harflerinin kısaltması olan ADR kısatmasıyla bilinen alternatif uyuşmazlık çözüm yolları, mahkeme yargılamasına bir alternatif değil, makul bir seçenek ve tamamlayıcıdır. Günümüzde ADR’nin A’sının amicable (dostane), appropriate (uygun), accepted (kabul edilmiş), olarak ifade edilmeye başlamıştır. ADR yollarına örnek olarak tahkim, arabuluculuk, uzlaştırma, tarafsız ön değerlendirme (early neutral evaluation), vakaların saptanması (fact-finding), kısa duruşma (mini-trial), tahkim-arabuluculuk (med-arb), sulh (compromise), müzakere (negotiation) gibi çoğunluğu iyi bilinen ADR yolları gösterilebilir.. Teknolojinin gelişmesi klasik ADR yollarından çevrimiçi uyuşmazlık çözümü (ODR) olarak ifade edilen yeni bir dalın ortaya çıkmasını sağlamıştır. Uzlaştırma Uzlaştırma, bağımsız ve objektif üçüncü bir kişinin, uyuşmazlığın taraflarına, olayın özelliklerine göre şekillenecek çeşitli çözüm önerileri sunup onların bu çözüm önerilerini müzakere etmesini ve sunulan çözüm önerilerinden birisinde anlaşmalarını hedefleyen bir alternatif uyuşmazlık çözümü yöntemidir. Uzlaştırıcı, sürecin işleyişinde ve sonucun elde edilmesinde arabulucuya göre daha etkindir. Uzlaştırmacının asli işlevi, tarafların çıkarlarının korunmasını sağlayan ve hedefleyen çözüm seçenekleri üretip sunmaktır. Arabuluculuk yönteminin aksine uzlaştırmada hak ve haklılık temel alınır; gelecek değil, daha ziyade geçmişteki durum gözetilir. Uzlaştırma arabuluculuğa göre daha az esnek ve daha çok hukuk kurallarının gölgesinde gerçekleşir. Arabuluculuk, tarafsız üçüncü kişinin becerisi ile taraflar arasındaki farklılıkların ortadan kaldırılmasına yönelik bir süreç olduğu hâlde; uzlaştırma, ortaya bir karar çıkartılmasını hedefleyen daha statik ve daha kuralcı bir süreçtir. Türk hukukunda uzlaştırmanın en tipik örnekleri, Ceza Muhakemesi Kanununda (CMK m. 253, 254, 255) tarafsız üçüncü kişi yönetiminde; Avukatlık Kanununda (Av. K. m.35/A) "uzlaştırma sağlama" başlığı altında tarafların karşılıklı müzakeresi şeklinde ortaya çıkmaktadır. Norveç'te 1915 yılından beri tek görevi yıllık işçi-işveren müzakerelerinde arabuluculuk yapmak olan bir devlet yetkilisi vardır. Gary Shaw Gary Robert Shaw (d. 21 Ocak 1961; Birmingham, İngiltere), İngiliz eski futbolcudur. Shaw, profesyonel futbol kariyerine 1978'de Aston Villa'da başladı. 1988'e kadar Villa'da top koşturdu. 1980-81 sezonunda lig, 1982'de ise Şampiyon Kulüpler Kupası şampiyonlukları yaşadı. 1981'de İngiltere'de Yılın Genç Futbolcusu ödülünü kazanan Shaw, 1982 Dünya Kupası için belirlenen 40 kişilik aday kadroda yer alsa da son 22 kişilik kadroda kendisine yer bulamadı. Villa'nın Nottingham Forest ile oynadığı maçta; Ian Bowyer'ın müdahalesiyle dizinden ağır bir sakatlık yaşadı. Bu sakatlık, Aston Villa kariyerini sonlandırmada etkili oldu. 1987-88 sezonu sonuna kadar kulüpte top koşturduktan sonra sırasıyla Kopenhag, Kärnten, Walsall, Kilmarnock, Shrewsbury Town ve Ernest Borel takımlarında forma giydi. 1992'de aktif futbol kariyerini sonlandırdı. A Portuguesa A Portuguesa (Türkçe: Portekizli), Portekizce telaffuz: [ɐ puɾtuɣezɐ], Portekiz devletinin ulusal marşıdır. Henrique Lopes de Mendonça tarafından yazılmış ve Alfredo Keil tarafından bestelenmiştir. 1890 yılında Afrika'daki Portekiz kolonileri ile ilgili İngiltere'nin verdiği ültimatom sonrasında dirilen milliyetçi duygularla yazılmıştır. Glina katliamÄ± Glina katliamı, 1941 yılının Ağustos ayında, yüzlerce Sırp'ın Hırvatistan'ın Glina şehrinde Hırvat faşist Ustaşa'lar (devrimci hareket üyeleri) tarafından öldürülmeleri olayıdır. Bu katliam II. Dünya Savaşı sırasında Yugoslavya'da meydana gelen en büyük toplu cinayetlerden biridir. Bu katliam Nazi Almanyası'nın Yugoslavya işgalinden birkaç ay sonra gerçekleşti. Nazi işgalinden kısa bir süre sonra Ante Paveliç liderliğindeki Ustaşalar, Adolf Hitler'in desteğiyle tüm Bosna-Hersek ve Sırbistan'ın bir kısmının da dahil olduğu Nazi Almanya yanlısı Hırvatistan Bağımsız Devleti hükûmeti kurdular. Paveliç Sırplara karşı şiddetli bir ırkçı politika benimsemiştir. Doglavnik Mile Budak bu durumu ""Sırpların üçte biri öldürülmeli, üçte biri Katolik olmaya zorlanmalı, diğer üçte birisi ise Sırbistan'a sürülmesi gerekiyor"" şeklinde özetlemiştir. NDH'nin kuruluşundan sonra 10-11 Mayıs 1941 tarihlerinde Ustaşalar, Glina'daki Sırp erkeklerinden çoğunu öldürdüler. 29 Temmuz-3 Ağustos tarihinde ise Ustaşalar, Glina kilisesinde başka bir katliam gerçekleştirdiler. Donja Blatuša, Čemernica, Donja Pješćanica, Kozarac, Crevarska Strana i Brnjavac Bović köylerinde yaşayan 1.564 Sırp köylü, Hırvatların tüm vaatlerine inanıp Glina Ortodoks Kilisesi'nde toplandı. Ancak bütün köylüler vaftiz ile Katolik