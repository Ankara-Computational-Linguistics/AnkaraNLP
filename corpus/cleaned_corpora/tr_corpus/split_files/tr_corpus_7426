Çeşitli projeler, örneğin A, B, C ürünlerinin geliştirilmesi süreçleri bu fonksiyonel ayrımı ifade eder ve yönetici aynı zamanda proje lideridir. İkinci yapı yönetseldir. Projelerin zamanında tamamlanması vb. konular ön plandadır. Yürütülmekte olan projeler ürüne, bölgeye, müşteriye vb. göre gruplanabilir. Ekolojik yapıda yoğun rekabet vardır. Aynen bir ekosistemde olduğu gibi doğal sınırlar mevcuttur ve organizasyonun zayıf altyapıları veya bazı ögeleri (çalışanları) "aç" kalır. Bütün ögeler yaptıkları oranında karşılık görür ve her öge kâr sağlayacak işler peşinde koşar. Aksi halde ögenin yapıdan kovulması, işten atılması söz konusudur. Bu tür bir organizasyon yapısını kullanan şirketlerde olup bitenler hakkında tek yönlü bir bakış açısı hakimdir. Ekobölgelerde ise rekabet yoktur; bu düzeydeki yapılar özerkliğe sahiptirler. İlk defa Frank Gehry tarafından dile getirilen bu yapıda, tasarım ve yaratıcılık gerektiren işlerin yapılması sırasında kontrol, yapıdaki sanatçı veya mimarlarda kalmaktadır. Bu tür yapılarda sanatçı inisiyatifi bilerek ön plana alınmaktadır. Burada amaç, politik çıkarların, pay sahiplerinin çıkar ve yönlendirmelerinin önüne geçmektir. Böylelikle sanatçının tasarımının gerçekleşmesi sağlanmakta, işinden ödün vermesini gerektiren bir noktaya gelmesi önlenmektedir. Gehry ayrıca, böyle bir yapıda projelerin ayrılmış olan bütçeye uygun şekilde ve zamanında bitirileceğini de öne sürmüştür. D Shopping D Shopping (uzun adıyla: Doğan Teleshopping), 24 Ocak 2007'de Doğan Yayın Holding tarafından kurulan telealışveriş kanalıdır. Uydu, D-Smart ve KabloTV platformunda yayın yapmaktaydı. Kanal D'nin kısıtlı olarak yayınladığı Her Eve Lazım programını 24 saat yayınlamaktaydı. Sunucuları Ziya Kürküt ve Sahrap Soysal'ydı. D Shopping 19 Ocak 2015 tarihi itaberiyle ürün satışlarına son vermiştir. Jesse James Jesse Woodson James (5 Eylül 1847 — 3 Nisan 1882) Amerikalı haydut. Missouri eyaleti bölgesinde kanunsuz işler gerçekleştirmiş Younger çetesinin en ünlü üyesidir. Ölümünden sonra Vahşi Batı’nın efsanevi isimlerinden oldu. Yaptığı soygunlardan sadece kendisi ve çete üyeleri geçimlerini sağlayabilmişti. Yakın zamanda yapılan akademik araştırmalar James’i ve çetesini daha çok Amerikan İç Savaşı’ndan sonra asilikler yapan eski Konfederasyon birlikleri kapsamına dahil etmektedir. Jesse James, Clay County, Missouri’de dünyaya geldi. Babası Robert S. James çiftçiydi. Kentucky’den Missouri’ye göç etmiş ve Liberty’deki Liberty Kolejinin kurulmasını sağlamıştı. Robert James Altına Hücum sırasında Kaliforniya’ya gitti ve Jesse henüz 3 yaşındayken orada öldü. Robert’in ölümünden sonra, Jesse’nin annesi Lindi Viner önce Benjamin Simms, daha sonra da doktor Reuben Samuel ile evlendi. Samuel 1855 yılında kendi çocuklarıyla James evine dahil olunca Jesse iki üvey kardeş edindi: Alexander Franklin “Frank” James ve kız kardeşleri Susan Lavenia James. Evli çiftin sonradan 4 çocuğu daha oldu: Sarah Louisa Samuel, John Thomas Samuel, Fannie Quantrell Samuel, ve Archie Peyton Samuel. Amerikan İç Savaşının yaklaşması James-Samuel ailesini derinden etkiledi zira Missouri eyaleti Kuzey ile Güney eyaletleri arasındaki bölgededir. Ayrıca Clay County’de köle kullanımı sürmekteydi. Bu geleneğin sürmesinde neden Güneyden gelen çiftçiler ve beraberlerinde getirdikleri adetleri olmuştur. Robert James’in ölmeden önce 6 kölesi varken, yeni ailenin tütün işinde çalışan toplam 7 kölesi vardı. Kölelerin ve sahiplerinin durumu 1854 yılında yasalaşan Kansas-Nebraska Yasasıyla belirsizliğe düştü. Bölgede kölelik yanlısı ve karşıtı grupların silahlı çatışmaları yaygınlaşmaktaydı. İç Savaş Missouri’yi darmadağın etti ve Jesse James’in hayatına da yön verdi. 1861’de savaşın ilk muharebelerinden sonra bölgede gerilla faaliyetleri yoğun şekilde yaşandı. Ayrılmak isteyen güçlere ait “bushwhackers” gerilla gruplarıyla düzenli Kuzey orduları arasında sürekli çatışmalar yaşanıyordu. Gerillalar birlik yanlısı sivilleri öldürüyor, esirleri infaz ediyor ve hatta ölülerin kafa derilerini yüzüyorlardı. Kuzey birlikleri de buna karşı sokağa çıkma yasağı ilan edip evlere baskın düzenliyor, sivilleri tutukluyor ve Konfederasyon yanlılarını yargısız infaz ediyorlardı. James-Samuel ailesi savaşın çıkışıyla beraber kölelik yanlısı Konfederasyon saflarına dahil oldu. Frank James yerel bir bölük olan Missouri Eyalet Muhafız Birliğine katıldı ve Wilson Creek muharebesinde savaştı. Savaştan sonra hastalandı ve eve döndü. 1863 yılında ise Clay County’deki Konfederasyon yanlısı gerilla grubunun bir üyesi oldu. Aynı yılın Mayıs ayında Kuzey orduları Frank James’i arama bahanesiyle James-Samuel ailesinin evini yağmaladılar; Reuben Samuel’e işkence yaptılar ve Jesse’yi de darp ettiler. Frank ise yakalanamadı ve William C. Quantrill’e bağlı gerilla grubuna katıldı. Bu grupla birlikte 200 erkeğin öldürüldüğü Kansas katliamına katıldığı iddia edilir. 1863-64 kışında Frank Quantrill ile beraber Teksas’a gitti ve baharda Fletch Taylor’un önderliğindeki küçük bir grupla geri döndü. Grup Clay county’ye döndüğünde 16 yaşındaki Jesse de onlara katılır. 1864 yazında Taylor ağır yaralanınca, Frank ve Jesse James kardeşler Kanlı Bill Anderson’un “bushwacker” grubuna katıldılar. O yaz Jesse göğsünden ağır bir şekilde yaralandı. Buna rağmen iki kardeşin de Eylül ayındaki Centralia Katliamına katıldıkları bilinir. Katliamda 22 silahsız Kuzeyli asker öldürüldü veya ağır yaralandı, kafa derileri yüzüldü ve uzuvları birbirinden ayrıldı. Daha sonra gerillalar olayı duyup bastırmaya gelen Kuzey birliğini de pusuya düşürdü ve teslim olmak isteyenler de dahil olmak üzere herkesi öldürdü. James kardeşler kötü şöhretleri yüzünden bölgeyi terk etmek zorunda kaldı. Anderson Ekim ayında pusuya düşürülüp öldürülünce Frank Quantrill’e katılmak üzere Kentucky’ye, Jesse ise Archie Clement’e katılmak üzere Teksas’a gitti. Efsanelerin aksine Jesse James teslim olmaya çalışırken vurulmamış, bunun aksine o ve Clement Konfedere Ordularının teslim olmasından sonra ne yapacaklarını düşünürken Lexington Missouri bölgesinde Kuzey Ordusuna ait bir süvari bölüğüyle çatışırken ağır yaralanmıştır. Savaştan sonra Missouri harabeye döndü. Savaş halkı birbiriyle kanlı bıçaklı üç gruba böldü: kölelik karşıtı birlik yanlıları (Demokratlar), kölelik yanlısı muhafazakâr birlik yanlıları (Cumhuriyetçiler) ve üçüncü grup olarak da ayrılık yanlıları. Radikaller kabul ettirdikleri yeni Anayasayla Missouri’deki bütün köleleri özgürleştirdi ve eski Konfederasyon yanlılarının elinden oy kullanma hakkını aldılar. Ortam gergin, bireysel şiddet ve grup hesaplaşmaları çok yaygındı. Ağır yaralı olan Jesse'ye kuzeni Zerelda "Zee" Mimms bakıyordu. Bu şekilde 1865 yılı Ağustos ayına kadar Nebraska’da sürgünde kaldı. Jesse ve Zee ise bu süreçte yakınlaştı ve 9 yıl sonra evlendiler. Bu sırasa Jesse’nin komutanı Clement gerilla grubunu bir arada tutmayı başardı ve radikal Cumhuriyetçi yönetimi sıkıştırmaya başladı. Bu grup barış zamanı ABD’de ilk büyük banka soygunu olan Clay County Savings Association Banka soygununu 13 Şubat 1866 tarihinde gerçekleştirdi. Bankanın sahibi Cumhuriyetçi gerilla birlikleri komutanlarıydı. Banka soygunu sonrasında grup kaçarken masum bir kişi vurularak öldürüldü. Bu sırada grupta Frank ve Jesse’nin olduğuna dair bir bilgi bulunmamaktadır. Clement soygunlara devam etti ve 1866 yılında eyalet seçimlerinin yapılacağı gün Lexington şehrini ele geçirip seçimlere engel olacak kadar kuvvetlendi. Bu olayın hemen ardından Clement kolluk kuvvetlerince öldürüldü. Jesse kendisi için çok acı olan bu olayı daha sonra ayrıntılı şekilde anlattı. Clement’in grubundan geri kalanlar iki yıl boyunca banka soygunlarına devam ettiler, ancak sayıları ölümler ve yakalanmalarla giderek azaldı. 23 Mayıs 1867’de grup Richmond Missouri’de bir bankayı soyup kentteki valinin oğlunu öldürdü. 1868 yılında Frank ve Jesse James kardeşler Cole Younger ile birleşerek Russellville Kentucky’de bir banka soydular. Ancak Jesse James’in ünlü olması Aralık 1869’da gerçekleşti. Jesse ve Frank, Daviess County Bankasını soydular, çalınan para azdı ancak Jesse’nin kasiyeri bir düşmanına benzeterek öldürmesi haberi gazetelerde çok ses getirdi. Jesse James gerçekleştirdiği bu soygunla haydutluğa başlayan eski gerillaların en tanınmışı oldu. Bu soygun aynı zamanda beklenmedik bir işbirliğinin de başlangıcı oldu. Kansas City Times gazetesi yazı işleri müdürü John Newman Edwards, Jesse James’in yazdığı mektupları basarak ve gerçekleştirdiği soygunları kahramanlık hikâyeleri olarak anlatarak Güney Eyaletlerinde Konfederasyon geleneğinin tekrar şahlanışını müjdeledi. Aynı zamanda yanlış haberler vererek kolluk kuvvetlerinin çeteyi yakalamasına mani oldu. Dolayısıyla Jesse James’in ünlenmesinde siyasetin de etkisi olmuştur. Bu sırada James kardeşler, Cole Younger ve onun kardeşleri John, Jim ve Bob ile birlikte Clell Miller ve diğer eski Konfederasyon gerillaları James-Younger çetesini oluşturuyordu. Çete Iowa’dan Teksas’a, Kansas’tan Virginia’ya kadar birçok banka ve posta arabası soygunu gerçekleştirdi. Kansas City’de bir panayırı soyan çete, çaldıkları paranın bir kısmını da oradaki kalabalığa dağıttı. 21 Temmuz 1873 itibarıyla artık tren soygunlarına yönelen çete bu tarihteki tren soygununda 3000 ABD Doları (2007 kuruyla $51.000) çaldı. Yaptığı tren soygunlarında yolculara dokunmayan ve sadece para kasasını çalan Jesse hakkında Robin Hood efsaneleri de türetildi. Adams Express Şirketi James-Younger çetesini durdurabilmek için 1874 yılında Pinkerton Ulusal Dedektiflik Ajansına başvurdu. Merkezi Chicago’da olan Pinkertonlar genellikle kanundışı haydutlara karşı görevlendirilseler de sonradan sanayi patronları tarafından grevdeki işçilere karşı da kullanıldılar. Pinkerton tarafından gönderilen yalnız ajanlar çeteye bağlı Missouri halkı tarafından hemen fark ediliyor ve -Joseph Whicher adlı ajanın başına geldiği gibi- bir süre sonra ölü bulunuyorlardı. Mart 1874'te 2 Pinkerton ajanı ve şerif yardımcısı öldürülürken John Younger da hayatını kaybetti. Pinkertonların kurucusu ve lideri Allan Pinkerton, durumu kan davası hâline getirdi ve eski Konfederasyon gerillalarından bir ekiple James çiftliğine 25 Ocak 1875 gecesi saldırdı. Molotof kokteylleri ile eve saldıran Pinkertonlar James’in küçük kardeşi Archie’yi öldürüp, anne Zerelda’nin de bir kolunu parçaladılar. Olaydan sonra Pinkertonlar saldırının amacının kundaklama olmadığını iddia etse de amaçlarının evi içindekilerle beraber tamamen yakmak olduğu sonraki Pinkerton resmi yazışmalarından anlaşıldı. Bu kanlı olay sayesinde Jesse halk gözünde daha da sempatik bir kahraman oldu. James ve Younger kardeşlere af çıkartan yasa yerel mecliste çok az oy farkıyla reddedildi. Artık oy kullanma hakkı olan eski Konfederasyoncular çete mensuplarının başına koyan ödülün artırılmasını engelleyerek çeteye dolaylı yoldan yardımcı oldular. Jesse ve kuzeni Zee 24 Nisan 1874'te evlendiler. Bu evlilikten olan 4 çocuklarından ikisi hayatta kaldı: Jesse James Jr. (d. 1875) ve Marty Susan James (d. 1879). İkiz olan Gould ve Montgomery küçük yaşta öldüler. Oğul Jesse, Kansas City barosuna bağlı saygın bir avukat oldu. 7 Eylül 1876 tarihinde James-Younger çetesi o zaman kadarki en görkemli soygunlarına teşebbüs ettiler: Minesota’daki First National Bankası. Cole ve Bob Younger sonraki açıklamalarında bu bankayı sahipleri yüzünden seçtiklerini belirttiler. Bankanın sahipleri birlik yanlısı 2 general ve Güneyde vali olan Cumhuriyetçi bir siyasetçiydi. Çete soygundan önce ikiye ayrıldı. 3 kişi bankaya girdi, 2 kişi dış kapıyı tuttu ve 3 kişi de yakındaki bir köprü başında bekledi. Soyguncuların planı kasadaki sorumlu memur kasayı açmayı reddedince bozuldu. Bankaya giremeyen kent halkı ise soygun yapıldığını fark ederek güvenlik görevlilerine haber verdi. Dışarıdaki 5 çete üyesi toplanan kalabalığın dağılması için havaya ateş etti ancak mevzilenen güvenlik güçlerinin ateşi altında kaldı ve 2 çete üyesi öldürdü, diğerleri yaralandı. İçeridekiler de kaçmaya yeltendi. Kaçarlarken bir çete üyesi kasayı açmayan memuru kafasından vurarak öldürdü. Hangi çete üyesinin bunu yaptığı hala tartışmalıdır. Çete kentten ayrıldı ve bir atlı grubu peşlerinden gelmekteydi. James kardeşler gruptan ayrıldılar ve Missouri’ye kaçtılar. Younger kardeşler ve Pitts ise kaçarken tanındılar ve çıkan silahlı çatışmada Pitts öldü. Younger kardeşler yakalandılar. Frank ve Jesse James kardeşler harici tüm James-Younger çetesi dağıtılmıştır. 1876 yılında Jesse ve Frank James, Nashville Tennesse’de görülürler. Burada takma isimler kullanırlar. Frank bu işleri bırakıp düzenli bir hayat kurma yanlısıydı ancak Jesse yanaşmadı. 1879 yılında yeni bir çete kurdu ve Missouri’de 8 Ekim 1879 tarihinde bir tren soygunu gerçekleştirdi. Bu soygunla beraber bir dizi suç işledi ve yine tren soymaya devam etti. Ama yeni çetesi eskisi gibi savaş görmüş gerillalardan oluşmadığı için kısa sürede çete üyeleri birbirine düştü. James ise paranoyaklaştı ve bir çete üyesini öldürdü. Bunun üzerine bir çete üyesi kaçtı. Yerel otoriteler olayların farkına varınca 1881 yılında kardeşler Missouri’ye dönmek zorunda kaldılar. Frank ise daha güvenli olan Virginia’ya gitti. Çetesi yaralanmalar, ölümler ve kaçaklarla zayıflayan Jesse James, güvenebileceği sadece 2 adamı kaldığını düşünüyordu: Robert ve Charley Ford kardeşler. Charley daha önce Jesse ile beraber soygunlarda bulunmuştu ama Bob daha yeni katılmış ancak istekli biriydi. Kendisini daha iyi korumak isteyen Jesse, Ford kardeşlerden onun ailesinin yanına, aynı eve taşınmalarını istedi. Ancak iki kardeşin Missouri valisi olan Thomas Crittenden ile onun yakalanması için gizlice plan yaptıklarından haberi yoktu. Vali, James kardeşlerin yakalanmasını en öncelikli görevi olarak belirlemişti. 3 Nisan 1882’de kahvaltıdan sonra Ford kardeşler ve Jesse bir soygun için yola çıkmaya hazırlanıyorlardı. Eve girip-çıkmakta, atları hazırlamaktaydılar. Çok sıcak bir gündü, James ceketini ve silahını çıkardı. Sonra duvardaki resmin tozlu durduğunu fark etti ve sandalyenin üzerine çıkarak tozunu almaya başladı. Robert Ford bu durumdan yararlanarak Jesse'nin büyükbabasının silahıyla Jesse'yi vurdu. Ford kardeşler yaptıklarını gizlemediler. Robert Ford valiye telgraf çekerek ödülünü istedi. Ölüyü görmek için kalabalıklar toplandı. Ford kardeşler tebrik beklerken cinayetle suçlanarak tutuklandılar. Kardeşler yargılandı ve idama mahkûm edildi. Ancak kararın açıklanmasından iki saat sonra vali tarafından affedildiler. Valinin çok hızlı affı, bir cinayet işleneceğinden haberi olduğuna yoruldu. Ford kardeşler paranın ancak bir kısmını alabildiler ve hızla Missouri’yi terk ettiler. Charley Ford 6 Mayıs 1884 tarihinde Richmond Missouri’de intihar etti. Bob Ford ise 8 Haziran 1892’de Creede Colorado’daki çadır meyhanede öldürüldü. Katili Edward Capehart O’Kelley, cinayeti Jesse’nin intikamını almak için işlediğini belirtti. O’Kelley suçlu bulunsa da sağlık sorunları nedeniyle cezası indirildi ve 1902’de serbest kaldı. Zerelda Samuel, Jesse James'in mezar taşına şunu yazdırdı: "Oğlumun Aziz Hatırasına. O, burada adı belirtilemeyecek kadar alçak ve hain birisi tarafından öldürüldü." Hayatı boyunca Jesse Konfederasyoncular arasında önemli birisi oldu. Bazı tarihçiler Missouri’de Konfederasyonun yükselişini ona bağlar. Savaştan sonra James’in suça yönelik eylemleri tam da Güney eyaletlerinin Kuzeyden atanan valilerle yönetildiği döneme geldiği için Amerikan tarihindeki yeri sağlamlaştı. James bu dönemde Amerika'nın Robin Hood'u imajını kazandı. Şirketlere karşı küçük çiftçinin yanında gösterildi. Robin Hood efsanelerinin aksine soygunlarından çete üyeleri dışında kimse pay almamıştır. Onun için oluşturulan "kahraman haydut" imajı hala yaşamaktadır. 1969 yılında karikatür sanatçısı Morris ve yazar René Goscinny tarafından yaratılmış olan Red Kit kahramanı yeni macerasında Jesse James, Frank James ve Cole Younger ile karşılaşır. Macerada Jesse için atfedilen Robin Hood imajıyla dalga geçilir. Frank sürekli Shakespeare’den alıntı yapmaktadır. James kardeşler okumuş haydutlar olarak gösterilir. Diğer bir Belçikalı çizgi roman olan "Les Tuniques Bleues" (Mavi Ceketliler) ise Amerikan İç Savaşında geçmektedir ve Quantrill komutasındaki Konfederasyon gerilla birliklerindeki James kardeşlere karşı Birlik ordusunun mücadelesini anlatır. James birçok sarkıya, kitaba, makaleye ve filme konu olmuştur. Jesse James’i neredeyse ilahlaştıran şarkıyı besteleyen Woody Guthrie James’in kahraman rolünü abartır. James’in eşinin ağzından yazılan şarkıda ise Kingston Trio, Robert Ford’u korkaklıkla suçlamaktadır. James’in konfederasyon yanlısı olmasına vurgu yapan bir diğer şarkı da Hank Williams Jr. tarafından yazılmıştır. Warren Zevon’un “Frank ve Jesse James” adlı şarkısında da çetenin yüce bir amaç uğruna soygun yaptığı iddia edilir. Jesse James’in hayatını anlatan birçok sinema ve televizyon filmi çekilmiştir. Jesse James ile ilgili bazı müzeler, onun soygun gerçekleştirdiği yerlerdedir. Camilla Parker Bowles Camilla Rosemary asıl adı Camilla Rosemary Mountbatten Windsor olan ya da daha önceki eşinin soyadıyla Camilla Parker Bowles (d. 17 Temmuz 1947), Birleşik Krallık Kraliçesi olan II. Elizabeth'in gelini ve Galler Prensi olan Charles Mountbatten-Windsor'ın ikinci eşidir. Camilla Parker, Charles Mountbatten-Windsor ile küçük yaşlarda aşk yaşamasına rağmen hem kendisinin, hem de prensin evliliği ilişkilerinin gecikmesine sebep olmuş; hatta Diana Spencer ile Charles Mountbatten-Windsor ayrılığı bu aşka bağlanmıştır. Diana Spencer'in ölümünün ardından veliaht Prens Charles ile 2005 yılında II. Elizabeth'in onayı ile evlenmiştir. Genellikle Cornwall Düşesi ve İskoçya'da Rothesay Düşesi unvanı taşır. Düşes, Galler Prensinin Kral olması durumunda Kraliçe olarak değil Prenses Konsort olarak anılacaktır. Nedeni ise Prensin ikinci evliliği olmasıdır. Sarkis Sarraf Hovhannesyan Sarkis Sarraf Hovhannesyan, (d. 1740, İstanbul - ö. 7 Mart 1805, İstanbul), Ermeni asıllı Osmanlı tarihçi, öğretmen. İstanbul tarihi hakkında yazdığı eserlerle tanınır. Hovhannesyan, Balat'taki Surp Agop Ermeni Okulunun müdürüydü. İşi ve tarih yazarlığı dışında, Balat Ermeni Kilisesi yönetiminde görev aldı. İki kez evlendi, her iki eşinden çocukları oldu. En önemli eserleri "Osmanlı Tarihi" (1771), "Derleme Yazılar" ve "Payitaht İstanbul'un Tarihçesi" (1800)'dir. Ekkehard Schall Ekkehard Schall (d. 29 Mayıs 1930, Magdeburg - ö. 3 Eylül 2005, Berlin), Alman tiyatro ve sinema sanatçısı ve rejisörü. Schall, önemli bir Brecht oyuncusu ve Helene Weigel ile birlikte Berliner Ensemble’ın etkili bir üyesiydi. Schall daha öğrencilik yıllarında oyunculuk dersleri alıyordu ve ilk olarak 1947 yılında Magdeburg’da sahneye çıkmıştı. Frankfurt (Oder) Devlet Tiyatrosu ve Berlin Yeni Sahne’deki çalışmalarından sonra Bertolt Brecht 1952 yılında onu Berliner Ensemble’ya aldı. 1995 yılına kadar kadrosunda kaldığı bu topluluğun 14 yıl Sanat Yönetmeni yardımcılığını yaptı. Berliner Ensemble’da 60'tan fazla karakteri canlandırdı. Bunların içerisinde en bilineni Brecht’in Arturo Ui’nin Önlenebilir Yükselişi oyunundaki Ui rolü idi. Bu rol için 500 kereden fazla sahneye çıktı. Brecht’in metinlerini de okuduğu okuma akşamları da çok seviliyordu. Schall 1959 yılında DDR (Demokratik Alman Cumhuriyeti)Sanat Ödülü’nü ve 1962 yılı ve 1979 yılında DDR Ulusal Ödülü’nü aldı. Ekkehard Schall DDR’deki dönüşümün ardından zamanla Berliner Ensemble’den uzaklaştı. Kendi deyimi ile ‘’“kendisini görmezden gelen gençler tarafından, kendisinin işçi sınıfının şanlı günlerinin bir alıntısı olarak kulanılmasını”’’ red ediyordu. Bu nedenlerden dolayı Brecht’in Buckow’daki mülkünde, eleştirmenler tarafından çok övülen, önemli şiirler yazmaya başladı. Brecht’in kızı Barbara Brecht-Schall ile evlenen Schall, kendisi gibi oyuncu olan Johanna Schall’ın babasıdır. Issız Adam Issız Adam, yönetmenliğini Çağan Irmak'ın yaptığı 2008 yapımı Türk melodram sinema filmi. Başrollerini Melis Birkan ve Cemal Hünal'ın paylaştığı film, Alper adlı bir aşçı ile çocuk kostümleri tasarlayıp dikmekle uğraşan Ada adlı genç bir kızın aşklarının özelinde modern yaşamın insanları nasıl yalnızlaştırdığı anlatır. Çekimleri beş hafta süren film, 7 Kasım 2008 tarihinde Türkiye'deki sinemalarda gösterime girdi. Türk izleyicisinden büyük ilgi görerek Türkiye'deki 15. haftasında 2 milyon 765 bin seyirciye ulaştı. Film, 2009 Rhode Island Film Festivali'nde (ABD) "En İyi Film Ödülü" aldı.. "Alper, gurme denilecek seviyede yemek kültürü olan kendi restoranının sahibi bir aşçıdır. Lüks yaşamayı seven, işinde başarılı ama özel yaşantısını her gün farklı kadınlarla geçirerek düzene koyamamış, yaşamını; yaptığı yemekler, zengin kadınlar çevresinde yaşayan birisidir." "Ada, taksim'de çocuk kostümleri tasarlayıp dikmekte olan, Alper’in modern hayatının aksine çok mütevazı, hayatta fazla inişleri çıkışları olmayan genç bir kızdır. Bir gün eski bir kitabı bulabilmek için Beyoğlu’nda dolaşırken Alper ile Ada aynı kitapçıya girerler ve aşk ile çelişkili yaşam onlar için başlamış olur." MTV Avrupa Müzik Ödülleri 2008 MTV Avrupa Müzik Ödülleri 2008, 6 Kasım 2008 tarihinde Liverpool, İngiltere'deki Echo Arena'da gerçekleşti. Adaylar 29 Eylül 2008 tarihinde duyuruldu. Ödül töreni Katy Perry tarafından sunuldu. Kategorinin kazananı koyu renkte gösterilmiştir. Kategorinin kazananı koyu renkte gösterilmiştir. Keeps Gettin' Better "Keeps Gettin' Better", Amerikalı şarkıcı Christina Aguilera'nın "Keeps Gettin' Better - A Decade of Hits" adlı toplama albümünden çıkan ilk teklisidir. Şarkı, Amerikan "Billboard" Hot 100 listesinde 7, Kanada'da 4, Türkiye'de 1 numaraya çıkmıştır. Şarkı, 21 Eylül 2008 tarihinde Avustralya listesine 26 numaradan giriş yapmıştır. Şarkı, Kanada Hot 100 listesine 16 numaradan girmiş, sonraki hafta 4 numaraya yükselmiştir. Bununla birlikte, listenin ilk onundaki yerini bir hafta koruyabilmiştir. ABD'de "Billboard" Hot 100 listesine 18 Ekim 2008 tarihinde 7 numaradan giriş yapmıştır. Listedeki ikinci haftasında 17 numaraya gerilemiştir. Böylece Aguilera'nın Hot 100'e en yüksek girişi yapan şarkısı olmuştur. Şarkı, 30 Eylül 2008 tarihinde dijital formatta satışa sunulmuş ve ilk hafta 143,895 kez indirilmiştir. Bunun sonucunda Hot Digital Tracks listesine 3 ve Hot Digital Songs listesine 5 numaradan giriş yapmıştır. Citroën Xsara Picasso Citroën Xsara Picasso, Citroën'in 1999'da Citröen Xsara'nın MPV versiyonu olarak piyasaya sunulan otomobildir. 2006'da Xsara yerini tamamen Citroën C4'e bıraksa da bu versiyon hala üretilmektedir. Motor: 4 silindir Motor hacmi: 1587cc 8V Eksantrik: Ãœstten tek eksantrikli Besleme: Püskürtme Maksimum Güç: 90 HP / 5600 d/d Maksimum Tork: 135 Nm / 3000 d/d Maksimum Hız: 171 km/h Hızlanma 0–100 km/s: 15,00 sn Ağırlık: 1240 kg Aktarma: Ã–nden Frenler ( ön / arka ): Soğutmalı Disk / Kampana Şanzıman: Manuel 1. Vites: 3,45 2. Vites: 1,87 3. Vites: 1,28 4. Vites: 0,95 5. Vites: 0,8 Lastikler: 185/65/15 GÃ¶vde Tipi: Minivan Motor: 4 silindir Motor hacmi: 1749cc 16V Eksantrik: Üstten çift eksantrikli Besleme: Püskürtme Maksimum Güç: 116 HP / 5500 d/d Maksimum Tork: 160 Nm / 4000 d/d Maksimum Hız: 190 km/h Hızlanma 0–100 km/s: 11,60 sn Ağırlık: 1245 kg Aktarma: Ã–nden Frenler ( ön / arka ): Soğutmalı Disk / Kampana Şanzıman: Manuel 1. Vites: 3,45 2. Vites: 1,87 3. Vites: 1,36 4. Vites: 1,05 5. Vites: 0,8 Lastikler: 185/65/15 GÃ¶vde Tipi: Minivan II. Konrad (Kutsal Roma imparatoru) II. Konrad (y. 990–4 Haziran 1039) Franconia'da orta seviyede bir asilzade olan Kont Heinrich Speyer ve onun eşi Adelaide (Alsace)'nin oğullarıdır. Speyer ve Worm Kontu unvanlarını reşit olmadığı zamanda Heinrich'in yirmi yaşında ölümüyle miras olarak alır. Olgunlaştığında Worms ve Speyer'deki gücünün üzerinde tanınan bir kişi haline geldi. Sakson silsilesi yavaş yavaş öldüğünde ve Alman hükümdarlığı için seçilmiş prens boş olduğunda 1024 yılında saygıdeğer bir şekilde otuzdört yaşında Almanya Kralı olarak seçildi ve 26 Mart 1027 yılında Kutsal Roma İmparatoru olarak taç giydirildi. Hükümdarlığı süresinde, Alman hükümdarların yaşayabilir bir kurum olduğunu kanıtladı. Monarşinin hayatta kalabilmesi artık bağımsızlık ve toprak yüceliği arasındaki sözleşmeye dayanmıyordu. II. Konrad'ın babası Speyer Kontu Heinrich Luigrad'ın erkek torunu, Büyük imparator I. Otto (Kutsal Roma İmparatoru)'nun kızı Salian Dükü Kırmızı Konrad (Loraine) ile evlenmişti. O devirde soyaçekime rağmen insanların genç ve daha genç öldüğü zamanda, yetim Konrad soyluluk standartlarına göre Worms piskoposu tarafından zayıf bir şekilde yetiştiriliyordu. Bilinç yoksunluğu dışında basiretli olarak kabul ediliyordu. 1016 yılında bir dul düşeş olan Gisela (Svabya) ile evlendi. Her iki tarafta Şarlman'dan miras iddi ediyordu. Katı kilise kanunları bu evliliği sakıncalı buluyor ve II. Heinrich (Kutsal Roma İmparatoru) bunu Konrad'ı geçici süreyle sürgüne göndermek için kullanıyordu. Heinrich'in 1024 tarihinde ölümüyle, Konrad aday olarak göründü ve büyük çoğunluk ile seçilerek 8 Eylül 1024 tarihinde Mainz'da taç giydirildi. Açık bir şekilde görüleceği üzere Sakson imparatorluk sülalesi son buluyordu. İtalyan piskoposu 1025 yılı Haziran ayında Konstanz'da Konrad'ın egemenliğini tanıyordu. Ehil olmayan prensler ise William (Aquitinei)'nin olmasını istiyordu. Buna rağmen 1026 yılının başlarında Konrad Milano'ya gitti ve Milano Başpiskoposu Ariberto, Konrad'ı İtalya Kralı olarak taçlandırdı. Kasabadaki bazı mühalifleri yendikten sonra Konrad, Roma'ya ulaştı ve Papa XIX. Ioannes ona 1027 yılı Paskalya yortusunda imparatorluk taçını giydirdi. 1039 yılında Konrad hastalanır ve Utrecht şehrinde Gut hastalığından ölür. Onun kalbi ve iç organları Utrecht'teki "Aziz Martin Katedrali" ne gömülür. Vücudu ise Köln, Mainz ve Worms yoluyla Speyer'e taşınır. Vücudu, temeli Konrad tarafından atılan ve hâlen inşa halinde olan Speyer Katedrali'ne gömülür. 1900 yılında yapılan büyük bir kazıda sandukası orijinal istirahat yeri olan sunak önünden yer altı türbesine yerleştirilir. Burası bugün hâlâ görülebilir. Aquileia basilikası (kuzey İtalya) doğu ucundaki kubbesinde imparator II. Konrad ve onun eşi Gisela (Swabia) ve Patrik Poppone (Aquileia)'yı gösteren yaklaşık 1031 yılın tarihli fresk vardır. Dong Keun Park Dong Keun Park, taekwondoda dokuzuncu dereceden siyah kuşağı olan ve 200'den fazla şampiyonaya katılarak hepsini kazanmış ve Büyük Üstad unvanını almıştır. Yarışmalardan namağlup olarak emekli olduktan sonra hemen Kore Amatör Sporlar Derneği Şöhret Sarayı'nda göreve getirildi. Daha sonra Tayland'a gitti, kralın isteğiyle kraliyet ailesine ait treni tahsis etti ve Amerikalı askeri personel görevlendirdi. 1970'te Amerika Birleşik Devletleri'ne göç etti ve bugün de ikamet ettiği New Jersey'de DK Park Tae Kwon Do Okulu açtı. Birleşik Devletler Olimpik takımında 1988'de ve 1992'de olmak üzere iki defa Taekwondo antrenörlüğü yaptı. 1994'te Rusya'nın Petersburg şehrindeki İyiniyet Oyunları'nda baş antrenördü. 1997'de Taekwondo'da Yılın Adamı unvanını aldı. 1998'de Taekwondo Şöhret Sarayı'nda göreve başladı ve 1999'da da sürdürdü. Taekwondo Şöhret Sarayı, tüm zamanların en güçlü Koreli şampiyonu olduğunu ifade ediyordu. 2005'te Park, Yaşayan Efsaneler Şöhret Sarayı'nda göreve getirildi. İlk kitabını yardımcı yazar Usta Allan Schein ile birlikte "Taekwondo'nun Esasları, Teknikleri ve Şekilleri: Kore'nin Boyun Eğmeyen Sanatı" adıyla kasım ayında piyasaya çıkardı. 1 Eylül 1971'den beri New Jersey'deki okulunda taekwondoyu öğretiyor. Yi Un Yi Un (Korece: 이은, Hanja: 李垠 2000 sistemi: I Eun / McCune-Reischauer: Yi Ŭn, Veliaht Prens Euimin (Uimin) / 의민태자 / 懿愍太子, Uimin Taeja unvanıyla da anılır, d. 20 Ekim 1897; Deoksugung, Seul, Kore İmparatorluğu - ö. 1 Mayıs 1970; Changdeokgung, Seul, Güney Kore), Kore İmparatorluğu'nun veliahtı ve Japon İmparatorluk Kara Kuvvetleri'nin Korgeneral'i. 20 Ekim 1897'de Seul'deki Deoksugung (Deoksu Sarayı)'da Gojong'un yedinci oğlu -Gwangmu İmparatoru ve onun ikinci eşi- Prenses Sunheon olarak dünyaya geldi. Ayrıca İmparator Sunjong'un ve Prens Ui'nin üvey kardeşiydi. 1900 yılında Prens Yeong unvanına sahipken, 1907'de Prens Ui'nin varlığına rağmen Veliaht Prens oldu. Prens Ui'nin nüfuzu annesi ve Leydi Jang yüzünden tahta sahip olmak için güçlü değildi. Aralık 1907'de eğitim görmek için Japonya'ya gönderilmiştir. 22 Ağustos 1910 tarihli Japonya-Kore İlhak Antlaşması gereğince İmparator Sunjong, imparatorluk tahtından çekilmiş ve Yi Wang (이왕 / 李王 "Yi Kralı") olmuştur. Yi Un da Yi Kral Hazretleri Veliaht Prens unvanını almıştır. Önce Gakushūin'de okumuş ve 10 Temmuz 1913'te Rikugun Chūō Yōnen Gakkō (陸軍中央幼年学校 / "Kara Kuvvetleri Merkez İdadisi")'dan mezun olduktan sonra Rikugun Shikan Gakkō (陸軍士官学校 / Kara Kuvvetleri Subay Okulu / "Kara Harp Okulu")'ya kaydolmuş ve 25 Mayıs 1917'te 29. sınıfından mezun olmuş ve 25 Aralık 1917'de 1. Piyade Alayı'na verilmiştir. 3 Ağustos 1916'da Nashimotonomiya Morimasa'nın en büyük kızı Prenses Nashimotonomiya Masako (Korece: 이 방자, Hanji: 李方子, Yi Bangja, d. 4 Kasım 1901 - ö. 30 Nisan 1989) ile nişanlanmış ve 28 Nisan 1920 tarihinde Tokyo'da evlenmiştir. 7 Aralık 1920'de Rikugun Daigakkō (陸軍大学校 / Kara Kuvvetleri Üniversitesi / "Kara Harp Akademisi")'ya kaydolmuş ve 29 Kasım 1923'te mezun olmuştur. 24 Nisan 1926'da Sunjong'un ölümünün ardından Yi Kralı olnuştur. Hukuken Japon İmparatorluk ailesiyle aynı statüye sahip olup Japonya'da Ri Gin Denka (李垠殿下 / "Ri Gin Hazretleri") olarak bilinen prens, Japon İmparatorluk Kara Kuvvetleri'ne hizmet etmiştir. 1 Ağustos 1935'te 59. Piyade Alayı kumandanlığını yaptıktan sonra 1 Mart 1937'de Rikugun Shikan Gakkō'da okutman olmuştur. 1 Ağustos 1939'da Konoe 2. Tugayı'nın, 1 Temmuz 1941'de 51. Tümen kumandanı olmuş ve 16 Kasım 1941'de Kara Kuvvetleri'nin Genel Eğitim Müfettişliği (教育総監部 / Kyōiku Sōkan Bu)'ne verilmiştir. 20 Temmuz 1943'te 1. Hava Ordusu'nun kumandanlıklarına getirilmiştir. 1 Nisan 1945'te Gunji Sangi In (軍事参議院: İmparatorun askerî danışma kurulu) üyeliğine seçilmiştir. 1945'te Kore, Japonya'dan bağımsızlığını kazandıktan sonra Güney Kore'nin başkanı Syngman Rhee'den kendisinin ve ailesinin geri dönmesi için izin istemiştir. 1960'ta Güney Kore Büyükelçiliği'nde bir mevkide yer almayı teklif etti ancak sağlık sorunları yüzünden St. James Mahkemesi'nin kararıyla reddedildi. Kasım 1963'te dönemin başkanı Park Chung-hee (Japon İmparatorluğu Rikugun Shikan Gakkō 57. sınıfı mezunu ve eski Mançukuo Ordusu üsteğmeni)'nin isteği üzerine kendisi ve eşi Veliaht Prenses Bangja, 56 yıl sonra Kore'ye döndü. Beyninde kan pıhtılaşmasının olması bilincini kapatmıştı ve Seul Sungmo Hastanesi'nde yatağa bağımlı olarak tedavi edildi. Kendisi daha sonra kraliyetin önceki ikamet yeri olan Seul'deki Changdeokgung Sarayı'nın Nakseon Salonu'nda, Bangja ve kız kardeşi Prenses Deokhye ile yaşadı. Ülkesine döneli yedi yıl sonra 1 Mayıs 1970'te öldü. Seul yakınlarında bulunan Namyangju / Hongyureung'a defnedildi ve ölümünden sonra Kore'nin Veliaht Prensi Eumin olarak bilindi. Kanako Murakami Kanako Murakami (d. 7 Kasım, 1994) Japon buz patenci. 2010 Dünya gençler, 2009/2010 Junior Grand Prix Finali ve 2010 Japonya gençler şampiyonudur. 2009-2010 sezonunda Murakami, 2009-2010 ISU Junior Grand Prix serisindeki iki yarışmayı da kazandı ve 2009-2010 ISU Junior Grand Prix Finaline katılma hakkı kazandı. 2009–2010 Japonya Gençler Şampiyonasında hem kısa, hem serbest programı kazanarak şampiyon oldu. Bu madalya onu büyükler düzeyinde Japonya şampiyonasına gtimesini sağladı. Aralık ayının başında yapılan Junior Grand Prix Finalinde kısa programı ikinci, serbesti birinci tamamlayan Murakami, Polina Shelepen'nin önünde altın madalya aldı. Bu altın madalya ISU Junior Grand Prix Finalinde kadınlarda Japonya'nın toplamda beşinci, 2004-2005 sezonunda Mao Asada'dan sonra ilk altın madalyasıdır. Coldplay diskografisi Britanyalı rock müzik grubu Coldplay'in diskografisi; yedi stüdyo albümü, dört konser albümü, altı derleme albüm, iki video albümü, on bir extended play (EP), kırk single, altı promosyon single'ı ve kırk bir video klipten oluşur. Grup, çalışmalarının 55 milyon üzerinde satması sayesinde tüm zamanların en çok satanlarından biri oldu. Coldplay, "Parachutes" adını verdiği ilk stüdyo albümünü 10 Temmuz 2000'de yayımladı. Albüm, ticari başarıya ulaşmasının yanı sıra Birleşik Krallık listesinde zirveye oturdu ve birçok ülkede listelere girdi. Dünya genelinde 8.5 milyon sattı ve British Phonographic Industry (BPI) tarafından yedi kez platin sertifikayla ödüllendirildi. Albümden dört single çıktı; "Yellow" ve "Trouble" single'ları Birleşik Krallık'ta ilk 10 içine girdi, "Shiver" ve "Don't Panic" ise listelerde daha az başarılı oldu. Grubun ikinci stüdyo albümü "A Rush of Blood to the Head", 26 Ağustos 2002'de satışa sunuldu. Albüm, "Parachutes" ile karşılaştırıldığında daha iyi bir satış başarısına ulaştı; Avutralya, Birleşik Krallık ve Kanada dahil olmak üzere birçok ülkede bir numaraya yerleşti. Çıkış single'ı "In My Place", Birleşik Krallık'ta iki numaraya kadar yükseldi. Diğer iki single "Clocks" ve "The Scientist", Birleşik Krallık'ta ilk on sıralama içinde yer aldı, ikincisi "Billboard" Hot 100'da 29 numaraya kadar ilerleyerek grubun bu listede ilk 40 içine giren ilk çalışması oldu. Coldplay'in üçüncü stüdyo albümü "X&Y", 6 Haziran 2005'te çıktı ve çok sayıda ülkede bir numaraya oturdu, ABD ile Birleşik Krallık'ta ticari başarı elde etti. "X&Y", 2005'in en çok satan albümlerinden biri oldu ve yıl sonuna gelindiğinde 8.3 milyondan fazla kopya satış rakamına ulaştı. Albümden altı single çıktı; ilk single "Speed of Sound", uluslararası listelerde ilk on içinde yer aldı, Birleşik Krallık'ta ise iki numaraya kadar yükseldi. "Fix You", "Talk", "The Hardest Part" şarkıları, "X&Y"ın dünya çapında yayımlananan diğer single'ları oldu. "Viva la Vida or Death and All His Friends", dördüncü Coldplay stüdyo albümü unvanı ile 12 Haziran 2008'de satışa sunuldu. Albüm, otuz altıdan fazla ülkenin ulusal listesinde üst sıralara çıktı, birçoğunda zirveye yerleşti ve yayımlandığı yıl dünya çapında en çok satan albüm oldu. Albümün ikinci single'ı "Viva la Vida", ABD, Birleşik Krallık ve Hollanda'da bir numaraya yükseldi. Grubun beşinci stüdyo albümü "Mylo Xyloto" 24 Ekim 2011'de yayımlandı ve önceki albümün liste başarısını takip ederek birçok ülkede liste başı oldu. Albümün ilk iki single'ı "Every Teardrop Is a Waterfall" ve "Paradise" birçok ülkede listeye girdi; "Paradise", Birleşik Krallık'ta bir numaraya yükselen ikinci Coldplay single'ı oldu. Albümün diğer single'larından "Princess of China"'da, Barbadoslu şarkıcı Rihanna düet şarkıcısı olarak yer aldı. Cha Bum-kun Cha Bum-kun, (d. 22 Mayıs 1953 Hwaseong, Kore) Koreli eski futbolcu ve antrenör. Topa vuruş gücü gökgürültüsü gibi olduğu için kendisi "Tscha Bum" (Cha Boom) takma adıyla anıldı. Kore'de yetişen Cha, yeteneklerinden dolayı Bundesliga'da ve Güney Kore millî futbol takımındaki yetenekleriyle ulusal kahraman olarak ilan edildi. Kariyeri boyunca SV Darmstadt 98, Eintracht Frankfurt ve Bayer 04 Leverkusen'nin yanı sıra, millî takımda 121 defa oynadı ve 55 gol kaydetti. Uluslararası Futbol Tarihi ve İstatistikleri Federasyonu tarafından kendisine Asya'da Yüzyılın Oyuncusu unvanı verildi. Cha, Güney Kore millî takımında her zaman en önemli gol ayaklarından biri oldu. 22 Mayıs 1953'te Gyeonggi Eyaleti Hwaseong şehrinde doğan Cha Bum-kun, futbol kariyerine 1971'de Korean Air Force Kulübü'nde başladı. Aynı yıl U-19'da oynamaya başladı. 1972'de Kore millî takımında yapılan takımı gençleştirme operasyonu sonucu takıma alınan Cha, en genç oyuncu olarak yer aldı. Kendisini Kore'de en iyi futbolcu olduğunu ispatladıktan sonra, Cha Almanya Bundesliga'da oynamak istedi. Cha, Almanya'da futbolun inceliklerini öğrenmeye ve edindiklerini Kore futboluna aktarmaya söz verdi. En sonunda uluslararası şöhrete ulaştı ve verdiği sözü yerine getirmek amacıyla Kore'ye dönerek emekliye ayrıldı. Daha sonra da Güney Kore'de gençler için Cha Bum Kun futbol okulunu açtı. Ayrıca 1998 FIFA Dünya Kupası'nda Kore millî takımını ve K-League'de mücadele eden Ulsan ve Suwon takımlarını çalıştırdı. Cha, 25 yaşındayken Bundesliga'daki kariyerine başladı. 1978 yılının aralık ayında yine bir Alman takımı olan SV Darmstadt takımına transfer oldu. Bir yıldan daha az zamanını geçirdikten sonra Bundesliga takımlarından Eintracht Frankfurt tarafından alındı. Cha yeni kulübünde güçlü bir etki yarattı ve arka arkaya üç maçta gol attı. Takımı 1979/1980 sezonunda UEFA Kupası'nı kazandı. Bundesliga'daki kariyeri boyunca birçok kişi tarafından en iyi forvetlerden biri olarak lanse edildi. Cha, Almanya'da en yüksek fiyat ödenen üçüncü futbolcu oldu. 1981 sezonunda, bir maçta Leverkusen'e karşı oynarken dizinden sakatlandı. 1983'te Bayer Leverkusen'e transfer oldu. Bayer Leverkusen'le ikinci UEFA Kupası şampiyonluğunu 1998'de kazandı. Cha, İspanyol takımına karşı dramatik bir beraberlik golünü atarak skoru 3-3'e getirdi. Leverkusen penaltılara giderek maçı kazandı. Cha, uzun bir Bundesliga kariyeri süresince 308 maçta oynadı ve hiç penaltı atmadan 98 gol kaydederek ligde yabancı bir oyuncunun ulaşabileceği en yüksek noktaya ulaşarak 1989'da emekliye ayrıldı. 10 yıllık kariyeri boyunca sadece 1 sarı kart gördü. Cha, Meksika'da düzenlenen 1986 FIFA Dünya Kupası'nda Güney Kore millî takımında görev aldı. Arjantin ve İtalya'ya karşı kaybetseler de Bulgaristan'a karşı beraberlik elde ettiler. Karşı takımlar tamamen Cha'nın gol yeteneklerinin farkındalardı ve her zaman 2 defans oyuncusuyla markaja alırlardı. Ancak turnuvada hiç gol kaydedemedi. Cha, K-League'de 1991-1994 yıllarında Ulsan Hyundai Horang-i'de teknik direktörlük yaptı. Ocak 1997'de Güney Kore Futbol millî takımının başına getirildi ve takımı 1998 FIFA Dünya Kupası'na götürdü. Bununla birlikte gruptaki Hollanda ile yaptığı ikinci maçı 5-0 gibi feci bir skorla kaybetti ve Cha görevinden alındı. Daha sonra Kore Futbol Federasyonu'nu; kötü yönetildiğini, primlerin eksik olduğunu ve Kore'deki belli oyuncuların yandaşı olduğunu ileri sürerek mahkemeye verdi. Kore Futbol Federasyonu'da acil bir kararla 5 yıl yasak koyduktan sonra eşiyle birlikte ülkeden ayrıldı. Çin'in Shenzen Ping'an takımını 18 ay kadar çalıştırdıktan sonra MBC'de futbol spikeri pozisyonunda görev almayı kabul etti. 2003 yılının sonunda Suwon Samsung Bluewings'in teklifiyle teknik direktörlüğe geri döndü. Cha kısa sürede Suwon takımıyla 2004 K-League şampiyonluğunu elde etti. Bu başarı 1988'de UEFA Kupası'nda oyuncu olarak elde ettiği başarıdan daha önemli bir başarı olarak yer aldı. Kseniya Ozerova Ksenia Ozerova (d. 24 Nisan 1991) Rus buz patenci. Partneri Alexander Enbert ile birlikte çiftlerde yarışmaktadır. Ozerova ve Enbert 2007 yılında birlikte kaymaya başladı. Çift o yıl Rusya Gençler şampiyonasını altıncı bitirdi. Sonraki yıl ilk kez uluslararası düzeyde yarışmaya başladılar. İlk uluslararası yarışmaları 2008-2009 ISU Junior Grand Prix yarışmaları çerçevesinde 17-21 Eylül 2008 tarihleri arasında Çek Cumhuriyeti'nde yapılan yarışmaydı ve ikili bronz madalya aldı. Ardından 1-5 Ekim 2008 tarihleri arasında Belarus'da yapılan yarışmada gümüş madalya kazandılar. Çift bu sonuçlar ile Junior Grand Prix Finali'ne katılma hakkını elde etti. Rusya'nın ev sahibi ülke olarak 2008 Cup of Russia'da bir çift daha yarıştırma hakkı vardı ve Ozerova&Enbert bu şansı elde etti. Bu yarışma ikilinin büyükler düzeyinde ilk yarışması ve ilk Grand Prix deneyimiydi. Kısa programda yan yana üçlü toe loop ve fırlatmalı üçlü loop yaparak bu bölümü dördüncü tamamladılar. Çiftin serbest programında yer alan teknik elemanlarından ölüm spirali, yan yana ve birlikte dönüşler, üç tane kaldırışının hepsinin zorluk seviyesi en yüksek seviye olan 4 üzerinden değerlendirildi. Çiftin teknik elemanlarının zorluk değeri yarışan diğer tüm takımlardan yüksekti. Ancak fırlatmalı üçlü flip ve fırlatmalı üçlü loop'ta Ozerova düştü. Bu iki düşüş sonrasında çift 2 ceza puanı aldı ve serbest programı beşinci bitirdi. Genel toplamda da beşinci sırada yer aldı. Aralık 2008'de 2008-2009 Junior Grand Prix Finalinde kısa programda Ozerova atlayış sırasında ayağını sakatladı ve program durduğu için 2 ceza puanı aldılar. Kısa programı 7. sırada bitiren çift sakatlık sebebiyle yarışmadan çekildi. Ocak sonunda düzenlenen 2009 Rusya Gençler şampiyonasını Ozerova'nın sakatlığı sebebiyle kaçırdılar. Rusya federasyonu onları Şubat sonunda düzenlenen 2009 Kış Üniversite Oyunlarına gönderdi. Bu yarışma kendilerinin ikinci büyükler düzeyinde yarışmasıydı. Çin'de düzenlenen yarışmada kısa programı ikinci, serbesti üçüncü tamamlayan çift genel toplamda Zhang Dan / Zhang Hao çiftinin ardında gümüş madalyayı aldı. Bu yarışma onlara 2009 Dünya Şampiyonasına katılma yolunda şans tanıyacaktı. 2009 Rusya üçüncüsü Lubov Iliushechkina / Nodari Maisuradze sakatlık sebebiyle yarışmadan çekileceğini açıkladı. Üniversite oyunlarında 2009 Rusya dördüncüsü Ksenia Krasilnikova / Konstantin Bezmaternikh'i geçen çift (bu sezon içinde ikinci kez) 2009 Dünya şampiyonası takımına alındı. 2008-2009 sezonunda alınan en yüksek puanlar sıralamasında ilk 24 içinde yer alan çift 2009-2010 Grand Prix sezonunda bir Grand Prix'ye katılmayı garantiledi. 31 Mayıs 2009^da açıklanan yerleştirmelere göre Ozerova&Enbert 2009 Skate Canada International'da yarışacaktır. Aleksandr Enbert Aleksandr Yuryeviç Enbert (; d. 17 Nisan 1989) Rus buz patenci. Partneri Katarina Gerboldt ile birlikte çiftlerde yarışmaktadır. Eski partneri Victoria Kazantseva ile birlikte 2006 Dünya Gençler Artistik Patinaj Şampiyonası'na katılmış ve yarışmayı 12. sırada bitirmiştir. Ozerova ve Enbert 2007 yılında birlikte kaymaya başladı. Çift o yıl Rusya Gençler şampiyonasını altıncı bitirdi. Sonraki yıl ilk kez uluslararası düzeyde yarışmaya başladılar. İlk uluslararası yarışmaları 2008-2009 ISU Junior Grand Prix yarışmaları çerçevesinde 17-21 Eylül 2008 tarihleri arasında Çek Cumhuriyeti'nde yapılan yarışmaydı ve ikili bronz madalya aldı. Ardından 1-5 Ekim 2008 tarihleri arasında Belarus'da yapılan yarışmada gümüş madalya kazandılar. Çift bu sonuçlar ile Junior Grand Prix Finali'ne katılma hakkını elde etti. Rusya'nın ev sahibi ülke olarak 2008 Cup of Russia'da bir çift daha yarıştırma hakkı vardı ve Ozerova&Enbert bu şansı elde etti. Bu yarışma ikilinin büyükler düzeyinde ilk yarışması ve ilk Grand Prix deneyimiydi. Kısa programda yan yana üçlü toe loop ve fırlatmalı üçlü loop yaparak bu bölümü dördüncü tamamladılar. Çiftin serbest programında yer alan teknik elemanlarından ölüm spirali, yan yana ve birlikte dönüşler, üç tane kaldırışının hepsinin zorluk seviyesi en yüksek seviye olan 4 üzerinden değerlendirildi. Çiftin teknik elemanlarının zorluk değeri yarışan diğer tüm takımlardan yüksekti. Ancak fırlatmalı üçlü flip ve fırlatmalı üçlü loop'da Ozerova düştü. Bu iki düşüş sonrasında çift 2 ceza puanı aldı ve serbest programı beşinci bitirdi. Genel toplamda da beşinci sırada yer aldı. Aralık 2008'de 2008-2009 Junior Grand Prix Finalinde kısa programda Ozerova atlayış sırasında ayağını sakatladı ve program durduğu için 2 ceza puanı aldılar. Kısa programı 7. sırada bitiren çift sakatlık sebebiyle yarışmadan çekildi. Ocak sonunda düzenlenen 2009 Rusya Gençler şampiyonasını Ozerova'nın sakatlığı sebebiyle kaçırdılar. Rusya federasyonu onları Şubat sonunda düzenlenen 2009 Kış Üniversite Oyunlarına gönderdi. Bu yarışma kendilerinin ikinci büyükler düzeyinde yarışmasıydı. Çin'de düzenlenen yarışmada kısa programı ikinci, serbesti üçüncü tamamlayan çift genel toplamda Zhang Dan / Zhang Hao çiftinin ardında gümüş madalyayı aldı. Bu yarışma onlara 2009 Dünya Şampiyonasına katılma yolunda şans tanıyacaktı. 2009 Rusya üçüncüsü Lubov Iliushechkina / Nodari Maisuradze sakatlık sebebiyle yarışmadan çekileceğini açıkladı. Üniversite oyunlarında 2009 Rusya dördüncüsü Ksenia Krasilnikova / Konstantin Bezmaternikh'i geçen çift (bu sezon içinde ikinci kez) 2009 Dünya şampiyonası takımına alındı. 2008-2009 sezonunda alınan en yüksek puanlar sıralamasında ilk 24 içinde yer alan çift 2009-2010 Grand Prix sezonunda bir Grand Prix'ye katılmayı garantiledi. 31 Mayıs 2009^da açıklanan yerleştirmelere göre Ozerova&Enbert 2009 Skate Canada International'da yarışacaktır. "Gerboldt ile birlikte" "Ozerova ile birlikte" Syngman Rhee Yi Seungman (kendisinin kullandığı İngilizce imzası: Syngman Rhee, d. 26 Mart 1875 - ö. 19 Temmuz 1965), Güney Kore'nin ilk cumhurbaşkanı. 1948 Ağustos'undan 1960 Nisan'ına kadar Kore Yarımadasındaki Soğuk Savaş gerginliğinin yaşandığı dönemde Başkanlık yaptı. Tartışmalı bir seçimin ardından halkın protestosu, Başkanlığını sona erdirdi. Hawaii'de sürgünde hayatını kaybetti. Syngman Rhee, Hwanghae Eyaleti'nin Daegyeong-ri şehrinde, asilzade Yangban soyunun bir üyesi olarak doğdu. Rhee, Joseon Kralı Kral Taejo'nun en büyük oğlu olan Prens Yangnyeong'un soyundan geliyordu. Pai Chai Hak Dang'a devam ederken Kore'nin Japon hegamonyasına karşı mücadelesinde aktif olmaya başladı. Japon monarşisine karşı yaptığı gösteri nedeniyle tutuklandı. 1904'te serbest bırakıldıktan sonra Birleşik Devletler'e gitti. George Washington ve Princeton Üniversitelerinden mezun olarak birkaç dereceye sahip oldu. Batılılaşarak ailesinin önceki adını ve kendi adını batılı tarzda yazmaya başladı. 1910'da Japonya istilaya başlamıştı ki, Kore'ye döndü. Politik çığırtkanlığı ordu tarafından hoş karşılanmayınca 1912'de Çin'e gitti. 1919'da bütün bağımsızlık yandaşı gruplarla bir araya gelerek Şangay'de "Geçici Hükûmet"i oluşturdu. Başkan olarak seçildi ve görevini 1925'e kadar sürdürdü. "Geçici Meclis"teki otoritesini kötüye kullanma suçuyla itham edildi. Kore, Japonya'dan bağımsızlığını kazandıktan sonra Rhee, diğer bağımsızlık yanlısı liderlerden önce Seul'e döndü. 1945'te Kore Hükûmeti'nin başı olarak seçildi. Rhee, sol kanadın seçimi boykot etmesinden sonra parlamentonun oy çokluğuyla 10 Mayıs 1948'de yapılan seçimle Güney Kore'nin İlk Meclisi'ni kurma yetkisi verildi. Ve Rhee, Geçici Hükûmet'in son Başkanı olan Kim Koo'ya karşı 13'e 182 gibi büyük bir farkla 20 Temmuz 1948'de Güney Kore Başkanı oldu. 15 Ağustos 1948'de resmi olarak Birleşik Devletler ordusunun gücünü devraldı ve Geçici Hükûmet'ten beri Kore halkının egemenliğini yasallaştırdı. Başkan olarak Rhee, 1950'de patlak veren Kore Savaşı'ndan önce diktatör bir tutum sergiledi. İç güvenlik birimlerinin (sağ kolu olan Kim Chang-ryon'un başkanlığında) Komünistlerin zanlı olarak tutulmasına ve Kuzey Koreli ajanların işkence edilmesine izin verdi. Hükûmeti aynı zamanda birkaç katliamı yöneterek, Jeju Adası'ndaki solcu grupların baş kaldırılarına karşılık vermiş oldu. Başkan Rhee döneminde, Güney Kore Barış ve Uzlaşma Komisyonu komiseri Kim Dang-Çun'a göre en az 100.000 kişinin idam edildiği, bazı kaynaklara göre ise yaklaşık 200.000 komünistin katledildiğini belirtmektedir. Seul'deki vatandaşların cesaretlendirmesiyle Rhee, ününe daha fazla zarar verdi. Ülkenin başkenti savaşın baş göstermesiyle tek sığınak olarak kaldı. Han Nehri üzerindeki köprü aracılığıyla komünist rejimden kaçan binlerce vatandaşı önlemeye karar vermişti. Birleşmiş Milletler ve Güney Kore kuvvetleri mücadele edip Kuzey Korelileri kuzeye, Yalu Nehri'ne doğru geri püskürtmeye başladı ki; Rhee, Kuzey Kore ile yapılacak ateşkes anlaşmasını reddederek barış zeminini zedelemiş ve Kore'nin bölünmesi kesinleşince halkın gözünden düşmüştü. Birleşmiş Milletler'in yardımıyla birleşik bir Kore'nin lideri olma umudunu taşıyarak Hükûmet'ten tamamen yoksun bir kuzeyin bağlanmasını isteyerek bütün barış planlarını veto etmiştir. Ayrıca güçlü yöntemlerle gönülsüz olan Birleşmiş Milletler aracılığıyla Çin'e karşı yaptırımlar uygulanmasını istemiştir. Kore Savaşı'nın ardından, yönetiminden geriye kalan sürede Kore İmparatorluğu'nun Sunjeong İmparatoriçesi'ni, Jeongneung'da Suin Hapishane'sinde sınırlı ve uygun olmayan nitelikler taşıyan bir kulübede hapsetmiştir. 1960'ta Rhee, dördüncü dönem başkanlığını oyların %90'ını alarak garantilemiştir. Bu seçim zaferinin ardından ana muhalefet lideri adayı Cho Byeong-ok 15 Mart seçimlerinden kısa bir süre önce vefat etti. Bununla birlikte Rhee, Lee Gibung'un bağımsız bir Başkan Yardımcısı olmasını kararlaştırarak oylamayla seçtirdi. Ancak Lee, Kore Savaşı boyunca Birleşik Devletler eski Büyük Elçisi Chang Myon'a karşı anormal çoğunlukla bir üstünlük sağlaması çıkarlara göre düzenlenmiş bir seçim olduğu sonucunu doğurdu. Bu durum Kore halkının gruplaşarak bölünmesine dönüşen bir öfkeye sebep oldu. Masan'da düzenlenen bir mitingde polis göstericilere ateş etti. Öğrenciler tarafından yapılan 19 Nisan İhtilali sonucu Rhee, 26 Nisan'da istifa etti. 28 Nisan'da CIA'in düzenlediği operasyonla Rhee Cheong, Wa Dae'den apar topar Güney Kore'den kaçırıldı. Ekonomi Bakanı Kim Yong-kap, Rhee'nin Hükûmet fonundan 20 milyon US $'dan fazla parayı zimmetine geçirdiğini ortaya çıkardı. Önceki Başkan, Avusturya uyruklu eşi Franziska Donner ve eşinin oğlunu kabul ederek Honolulu-Hawaii'de sürgünde yaşamaya devam etti. 19 Temmuz 1965'te Rhee kalp krizi sonucu öldü. Naaşı Seul'e getirilerek Ulusal Mezarlığa 27 Temmuz'da defnedildi. Åžerafeddin Ali Yezdi Şerafeddin Ali Yezdi (Arapça: شرف الدىن على ىزدى "Sharaf ad-Din Ali Yazdi") 15. yüzyılda İran'da yaşamış ünlü bir Timur Devleti tarihi yazarıdır. Şerafeddin Ali Yezdi genç yaşta Yezdyerlisi bir öğretmendi ve daha sonra bir Timur Devleti yöneticisi olan Şahruh Mirza (شاه رخ ميرزا , "Šāhrukh Mīrzā") ve onun oğlu Mirza İbrahim Sultan ile tanışmış ve arkadaşlık etmiştir. 1443 yılı içinde Irak yöneticisi Mirza Sultan Muhammet'in danışmanı olarak Kum şehrinde yaşar. Zafername ظفرنامه , "Ẓafarnāma")'nin yazarıdır. Büyük Timur İmparatorluğu tarihini ve Emir Tīmūr bin Taraghay Barlas'ın hayatını anlatan bu eserini 1425 yılında yazmıştır. “Timur ve zamanının üç temel birinci el kaynağı vardır. Bunlardan biri Nizameddin Şamî'nin "Zafernâme"si, ikincisi ve ondan daha önemli olanı Şerefüddin Ali Yezdî'nin "Zafernâmesi", üçüncüsü ise İbni Arabşah'ın "Acaibu'l Makdur" adlı eseridir. Bunların dışında Timur'dan bahseden başka birinci el kaynaklar da vardır, fakat bunların büyük bir kısmına yukarıda adları sayılan bu üç eser kaynaklık etmiştir. Eserinin yaklaşık 200 sayfalık bir kısmını Timur'a ayıran İbni Tagrıberdî, bir noktaya kadar bu konuda dördüncü kaynak sayılabilir. Elbette Uygur kroniklerini, Mirhand'ı, Hafız-ı Ebrû'yu da unutmamak gerekir. Bu sözü edilen dört temel kaynağın tamamı bu eserle birlikte Türkçeye çevrilip yayınlanmış durumdadır. İbni Arabşah, Şerefüddin Ali Yezdi ve İbni Tagrıberdi, Durmuş Ahsen Batur tarafından orijinallerinden çevrilerek yayınlanmış; Nizameddin Şamı'nin "Zafernamesi" ise Necati Lugal tarafından tercüme edilmiş ve TTK tarafından neşredilmiştir.” Parlophone Parlophone, Carl Lindström tarafından 1896 yılında kurulan müzik yapım şirketidir. EMI şirketinin bir alt koludur. The Beatles, John Lennon, Paul McCartney, Coldplay, Duran Duran, Kylie Minogue, Radiohead, Tina Turner, Queen gibi isim ve grupları bünyesinde bulundurmaktadır. EndÃ¼striyel hidrolik Hidrolik biliminin sanayideki hidrostatik uygulamalarına "Güç Hidroliği" ya da "Endüstriyel Hidrolik" adı verilir. Makine mühendisliği'nin ilgi alanına giren bu kısım güç ve kuvvet ihtiyacının olduğu endüstrinin hemen her kolunda kullanılır. Hidrolik enerji ile doğrusal, dairesel ve açısal hareket üretmek için hazırlanan sistemlere "Hidrolik Sistem" denilmektedir. Hidrolik devrelerde su, korozif olması sebebiyle çok nadir durumlar dışında tercih edilmemektedir. Güç hidroliğinde akışkan olarak petrol türevli yağlar (hidrolik akışkanlar) kullanılmaktadır. Bu yağlardan beklenen en önemli özellik sıkıştırılamaz olması ve sistem elemanlarını korozyondan korumasıdır. Hidrolik sistemler, kuvvetin ve gücün ön planda olduğu yerlerde kullanılırlar. Hidrolik bir sistem; Opel Meriva Opel Meriva, Ekim 2003'te Türkiye'ye geldi. 2006'da Meriva makyajandı. Opel Signum Opel Signum, 2001 yılında düzenlenen Cenevre Otomobil Fuarı'nda tanıtılmıştır. Cümle kapısı Cümle kapısı (taçkapı, portal, serder, önkapı), anıtsal binalarda cephelerin en süslü kısmını meydana getiren büyük ve gösterişli kapılardır. Anıtsal kapı düzenlemelerinin en erken örnekleri Eski Anadolu, Ege ve Mezopotamya mimarlıklarının kale, tapınak ve saraylarında görülür. Erken çağlara ait kapı düzenlemelerinde koruyucu bekçi simgesi olarak genellikle aslan heykelleri kullanılmıştır. Ortaçağ Avrupa mimarlığında Gotik katedrallerin teslisi simgeleyen üç yüzlü kapıları, sivri kemerleri ve figürlü kabartmalarla süslenmiş cümle kapısı niteliğindedir. İslam mimarlığında cümle kapısı geleneği; Karahanlı mimarisinde belli bir şema ile düzenlenmiş; Mâverâünnehir ve İran’da Büyük Selçuklu, Harezmşahlar ve Timurlu mimarilerinde sürdürülmüştür. Anadolu Türk mimarlığında genellikle 12.-14. yüzyıl yapılarında "taçkapı" terimi, Osmanlı yapılarında "cümle kapısı" terimi kullanılmaktadır. Tasavvufta tekke kapıları için kullanılır. Bu kapının her iki kanadından birer zincir ortada düğümlenir. İçeri girmek ve nefsini terbiye etmek isteyen kişi bu bel hizasındaki zincirin üzerinden geçemez, altından geçmek için ise eğilmek zorundadır. Nefsi terbiye etmenin ilk şartı olarak kibir ve dik başlılığın terkini anlatan bir ritüel bu şekilde daha dergaha ayak basarken başlamış olur. Subaru Forester Subaru Forester, Subaru'nun 1997'den beri ürettiği SUV'dur. Günümüzde 4. nesli piyasadadır. Subaru'nun yeni geliştirdiği X-Modu; motorun, şanzımanın, dört çeker sisteminin, frenlerin ve diğer tüm bileşenlerin kontrolünü ele alarak bozuk yollarda, kaygan zeminlerde ve hatta en dik yokuşlarda bile güvenle gidebilmenizi sürücüyü daha güvenli sürüş deneyimi yaratır. Forester tüm diğer Subaru araçlarında olduğu gibi Boxer tipi motorlara sahiptir. Bunun yanı sıra daimi simetrik dört çeker (AWD) özelliği ile diğer dört çeker (4x4) araçlara göre olumsuz koşullarda (ani fren ve manevralar, yüksek hızda viraja girilmesi, kaygan zeminler, dik tırmanışlar) daha iyi performansa sahiptir. Motorlar > 2.0 148 HP > 2.0 Turbo 183 HP > 2.5 187 HP > 2.5 Turbo 213 HP > 2.0 Dizel 138 HP > 2.0 Turbo 240 HP* > 2.0 Benzin 150 HP Wilson Neustrašivi učitelji stranih jezika Neustrašivi učitelji stranih jezika Sırp müzik grubu. Grup sekiz kişiden oluşur: Stefan, Aleksandar, Ilija, Aleksa, Gojko, Tijana, Dalibor and Jana. Grup Romanya'nın başkenti Bükreş'te düzenlenen 2006 Eurovision Çocuk Şarkı Yarışması'nda ülkesi Sırbistan'ı temsil etti. Yarışmayı 81 puanla İspanya'nın ardından 5. sırada tamamladı. Roman tarzını yansıtan şarkıları ve kıyafetleri büyük beğeni topladı. Mack Swain Mack Swain, (16 Şubat 1876 - 25 Ağustos 1935) Amerikalı tiyatro ve sinema oyuncusu. 1910'lardan 1930'lara dek oyunculuğunun en verimli dönemini yaşamıştır. 1921 itibarıyla Charlie Chaplin ile çalışmış ve 1925'te bugün bir klasik haline gelmiş olan Altına Hücum filmindeki ünlü rolü "Koca Jim" 'i canlandırmıştır. "Moroni Swain" adıyla Salt Lake City, Utah'ta Robert Henry Swain ve Mary Ingeborg Jensen' in oğlu olarak dünyaya gelen Swain, erken yaşlarda sahneye adım attı. Mack Sennett' in Keystone Stüdyoları' nda çalışmaya başlamadan önce gezici kumpanyalar ile dolaşarak vodviller ve minstrel gösterilerde rol alıyordu. Uzun boyu ve iri yarı cüssesi ile slapstick komedilere bir hayli uygun olan oyuncu, Keystone'daki ilk dönemlerinde Charlie Chaplin ve Mabel Normand' ın başrolü oynadığı filmlerde çoğu zaman yardımcı oyuncu olarak yer alıyordu. 1914 sonrasında Chester Conklin ile bir ikili oluşturarak bir dizi komedi filminde rol almaya başladı. Bu ikili içinde Swain "Abrose", Conklin ise "Walrus" adlı karakteri canlandırıyordu. En iyi filmleri ""Love, Speed and Thrills" i 1915'te çeken "Ambrose & Walrus" ikilisi, bu rollerini sürdürerek otuza yakın film yaptılar. 1910'ların sonunda kariyeri sona ermiş gibi görünen Swain, 1921 sonrasında, artık First National'a geçmiş olan Charlie Chaplin ile birlikte çalışmaya başlayınca yeniden yükselişe geçti. Birlikte The Idle Class, Pay Day, The Pilgrim ve Altına Hücum gibi başarılı filmlerde rol aldılar. Swain, Altına Hücum filminde, kar fırtınası nedeniyle mahsur kaldıkları dağ kulübesinde, Chaplin' in canlandırdığı "Little Fellow" 'u açlıktan tavuk şeklinde görüp yemeye çalışan madenci "Big Jim" rolü ile hafızalara kazındı. Cora King ile evlendi. 1932 yılında rol aldığı "Stout Hearts and Willing Hands" filmi "En iyi kısa film" dalında Oscar' a aday gösterildi. Son filmi ise, hemen ardından emekliliğe ayrılacağı "Bad Boy" 'du. Mack Swain, 1935 yılında Tacoma'da kalp krizi nedeniyle henüz 59 yaşındayken yaşamını yitirdi. Ángel Di María Ángel Fabián Di María Hernández (d. 14 Şubat 1988, Rosario, Arjantin), Arjantinli millî sağ açık oyuncusu. Ligue 1 ekiplerinden Paris Saint-Germain'de forma giymektedir. Futbol kariyerine 2001'de Rosario Central'de başladı.Profesyonelliğe ise 2005 yılında Rosario Central takımında başladı. 2007 senesinde ise Benfica'ya transfer oldu. Aynı yıl yapılan 2007 FIFA 20 Yaş Altı Dünya Kupası turnuvasındaki performansıyla birçok kulübün dikkatini çekti. 2008 Pekin Olimpiyatlarında Arjantin formasıyla altın madalya aldı. 29 Haziran 2010 tarihinde Real Madrid ile 6 yıllık sözleşme imzaladı. Geleceğin en büyük yıldız adaylarından biri olarak görülen yetenekli oyuncu, dribbling, orta açma ve hızı ile ün kazanmıştır.24.08.2014 Pazar günü Real Madrid Teknik Direktörü Carlo Ancelotti düzenlediği basın toplantısında Di Maria'nın Takımdan ayrıldığını açıkladı. Bu arada İspanyol ve İngiliz medyası, Arjantinli Di Maria'nın yaklaşık 60 ile 70 milyon avro arasında bir bonservis bedeli karşılığında İngiltere'nin Manchester United takımına transfer olduğunu duyurdu.Manchester united'te ilk golünü 4-0 kazandıkları Manchester United-QPR maçında atmıştır. 6 Ağustos 2015 tarihinde, 63 Milyon Euro karşılığında Paris Saint-Germain ile sözleşme imzalamıştır. MTV Avrupa Müzik Ödülleri 2006 MTV Avrupa Müzik Ödülleri 2006, 2 Kasım 2006 tarihinde Rådhuspladsen, Kopenhag, Danimarka'daki Bella Center'da gerçekleşti. Ödül töreni Justin Timberlake tarafından sunuldu. Kategorinin kazananı koyu renkte gösterilmiştir. Kategorinin kazananı koyu renkte gösterilmiştir. Ã‡ilekli Pasta Çilekli Pasta, yönetmenliğini Çağan Irmak'ın yaptığı 2000 yapımı Türk dram televizyon filmi. Başrollerinde Yasemin Kozanoğlu ve Uğur Polat vardır. Onur ufak bir pastaneyi işletmektedir. Pastaneciliğe tutku ile bağlıdır. Her gün bir çilekli pasta yapmaktadır lakin satmaz. O pastayı ilk aşık olacağı kişiye saklamaktadır. Bir gün pastaneye çekim amacı için ünlü Burcu Burkan gelir. Bu tanışma iki farklı yaşama sahip insanların yakınlaşmasına fırsat verir. Lakin Burcu'nun bir sırrı vardır. UluÄŸ Bey Medresesi Uluğ Bey Medresesi, Timur İmparatorluğu'nun 4. sultanı Uluğ Bey (Farsça: میرزا محمد طارق بن شاه رخ الغ‌بیگ‎ , "Mīrzā Muhammad Tāriq bin Schāhruch Ulugh Beg") tarafından Semerkant'ta Registan Meydanı'nın karşısında duran 1417 - 1420 yılları arasında yaptırılmış olan bir medresedir. Uluğ Bey Medresesi'nin yanında bir de Rasathane yaptırmıştır. Uluğ Bey Medresesi 15. yüzyılda Ana Asya'nın en iyi ve en önemli bir Üniversitesidir. Uluğ Bey 70'e yakın o zamanın ünlü bilginlerini Semerkant'a getirtir, bunlar arasında ünlü Matematikçi ve Gökbilimci Gıyaseddin Cemşid (Farsça: غياث الدين جمشید بن مسعود بن محمد الكاشي‎, "Ġiyāṯ ad-Dīn Ǧamšīd bin Masʿūd bin Muḥammad al-Kāšī") ve Bursalı Kadızade Rumi ("Qāḍī Zāda al-Rūmī") de vardı. Medresenin eğitim ağırlığı Matematik ve Gökbilim dalı idi. Ünlü bilgin ve filozof Nureddin Abdurrahman Cami (Farsça: نورالدین عبدالرحمن جامی "Nur ad-Din Abd ar-Rahman Jami") bu medresede eğitim görmüştür. Uluğ Bey ve Gıyaseddin Cemşid sayısal yöntemlerle çözdüğü kübik bir denklemin çözümü olarak göstererek çözdüğü codice_1 1° = 0.017452406437283571 (şimdi codice_1 1° = 0.017452406437283512820...) sayısal çözümü hesapladılar. Ne yazık ki, Semerkand şehri, bilimsel ve kültürel merkez olma özelliğini, Uluğ Bey'in ölümünden sonra kaybetmiş, gözlemevindeki ve medresedeki bilimsel faaliyetler onun ölümünden sonra durmuş ve konularında uzman olan kişiler Semerkand’ı terk etmişlerdir. Bu bilginlerin içerisinde en önemlisi Ali Kuşçu’dur. Medrese'de 17. yüzyılın sonuna kadar İlahiyatla ilgili ders verildi, daha sonra Soyvetler birliği zamanında Buğday ambarı olarak kullanıldı ve tahrip gördü. 20. yüzyılın başlarında bazı bölümleri tekrar tamir edilip öğretime açıldı. Rock Kampı Rock Kampı (Özgün adı: "Camp Rock"), Disney Channel orijinal bir filmi. Başrolleri Jonas Brothers ve Demi Lovato'nun oynadığı film yetenekli bir genç kızın sürekli gitme hayallerini kurduğu Rock kampına gitmesini ve orada geçirdiği zamanı anlatıyor. Filmde Demi Lovato "Mitchie" ve Joe Jonas ise "Shane Gray" rolünde oynuyor. Shane Gray, gerçek hayattaki gibi filmde de kardeşleriyle birlikte oluşturdukları grubun üyesidir. DVD ve Blu-ray yayınları "Camp Rock: Extended Rock Star Edition" diye adlandırılmıştır. DVD ve Blu-ray yayınları aşağıdaki bonusları içerir. Camp Rock: 2. Oturum. Nilgül Nilgül Badakal (d. 2 Şubat 1972, İzmir), Türk şarkıcı. İlk, orta, lise ve yüksekokul eğitimini İzmir'de tamamlayan Nilgül, okul yıllarında korolarda, çeşitli derneklerde müzik çalışmalarına başlamış, 1993 yılında TRT İzmir Radyosu TSM bölümünün açtığı sözleşmeli sanatçı sınavını kazanarak müzikal çalışmalarına başlamış, bir süre sonra İstanbul'a yerleşen sanatçı altı yıl boyunca İstanbul'da çeşitli yerlerde sahne almıştır. Pek çok ünlü sanatçıya sahnede vokal yapmış, albümü çıkana dek bir yıl Fedon’a ve üç yıl boyunca da Hayko'ya sahne çalışmalarında vokal olarak eşlik etmiştir. 1998 yılında sahne çalışmaları devam ederken, TMC ile tanışarak albüm yapma kararı aldı. Uzun süren arayışların ardından repertuvar tamamlandı. Erhan Bayrak'ın aranjörlüğünü üstlendiği albümün hazırlıkları yaklaşık iki yıl sürdü. “Ömürsüz Sevdalar” Temmuz 2000’de müzikseverlerle buluştu. ’Yüreğimi Eller Dağladı’’ve ‘’Allah Korusun’’ parçalarına klip çekildi.’’Ömürsüz Sevdalar’’ albümüyle dikkat çeken Nilgül “Balalayka” filminin sözleri Ayla Hacıoğulları’na ve müzüği Aşkın Arsunan’a ait Balalayka şarkısını seslendirdi. Nilgül, 2002 şubat ayında yeni albümünün repertuvar çalışmalarına başladı. Müzik yönetmenliği ve prodüktörlüğü Kıraç tarafından yapılan “Arabesk Günler” albümünde söz ve müzikleri Nilgül’e ait” Alem” “Güller Soldu” “Hani Herşeydim ve “Yan Kalbim Yan” isimli dört parça yer aldı. Nilgül böylelikle ilk defa söz yazarlığı ve besteciliği ile müzik severlerin karşısına çıktı. “Arabesk Günler” albümünde söz ve müzikleri Kıraç’a ait “Arebesk Günler” “Duy Beni” ve “Songünlerde”isimli üç parça yer alıyor. 21 Ekim 2002 tarihinde piyasaya çıkan Arabesk Günler albümünün ilk klibi Duy Beni 'den sonra ikinci klibi Kara Sevda adlı parçaya çekildi. Daha sonra "Sarhoş gibiyim" "Alem" "Arabesk Günler" adlı parçalarına da klip çekildi. Prodüktörlüğünü ve aranjörlüğünü Febyo Taşel in yaptığı üçüncü albümü "Pervane"yi 31 Ocak 2005 Pazartesi günü çıkardı.İlk olarark "Pış Pışla" şarkısına daha sonra söz ve müziği "İlhan İrem"e ait "Konuşamıyorum" ve son olarak da "Yıllar Yollar" şarkılarına klip çekildi. "Pervane" şarkısının söz ve müziği sanatçıya ait. Geçirdiği rahatsızlık nedeniyle 3.albümle ilgilenemeyen "Nilgül" dördüncü albümü "Nar-ı Aşk"ı "Güçlü Arslan" aranjörlüğünde 27 Haziran 2006 Salı günü yayınlandı. Enstrümanların canlı çalındığı ve rock sound'unun öne çıktığı bu dördüncü albümün ilk klibi "Nar-ı Aşk" isimli parçaya çekildi.Sonrasında "Kahramanım" ve "Sen" parçalarına klip çekildi. Albümde söz ve müziği İzzet Altınmeşe'ye ait olan " Yazımı Kışa Çevirdin" adlı türkünün cover'ı da var.Albümde yer alan "Benim Olsan" ve "Sevda Yalan" şarkılarının söz ve müziği Nilgül’e ait. 2008 yılında Bertuğ Cemil ile beraber "Yandım Yandım Yandım" şarkısında düet yaptı. 2009'da Eskişehir'li iş adamı Nazif Eroğlu ile evlendi ve 2010 yılında oğlu Ömer Efe dünyaya geldi. Vermiş olduğu uzun bir aradan sonra 2012 yılının Mart ayında 3 şarkılık "Okyanus" adlı Maxi Single ile sevenleriyle buluştu. Albümün ilk klibi ise Dualarım Seninle adlı şarkıya çekildi. Nilgül müzik kariyerine vermiş olduğu uzun bir aradan sonra 2018 yılında Radyoda Bi' Şarkı adlı Single çalışması ile dinleyenlerle buluştu. Şarkıcı son olarak 2019 yılında Mektup adlı Single çalışmasını müzik severlere sundu. MTV Avrupa Müzik Ödülleri 2005 MTV Video Müzik Ödülleri 2005, 3 Kasım 2005 tarihinde Lizbon, Portekiz'de gerçekleşti. Ödül töreni Sacha Baron Cohen tarafından Borat kılığında sunuldu. Kategorinin kazananı koyu renkte gösterilmiştir. Kategorinin kazananı koyu renkte gösterilmiştir. 2009 Avrupa Artistik Patinaj Şampiyonası 2009 Avrupa Artistik Patinaj Şampiyonası, Avrupa Şampiyonluğu unvanını elde etmek için yılda bir defa yapılan Artistik Patinaj Müsabakasıdır. Patenciler, Tek Erkekler, Tek Bayanlar, Çiftler ve Buz Dansı kategorilerinde yarışır. Katılacak patenciler 1 Temmuz 2008 tarihinde 15 yaşını geçmiş olmalıdır.Uluslararası Paten Birliği'a üye olan ülkelerden Avrupalı patenciler katılmaktadır. Avrupalı olmayan patenciler için yerini tutan yarışma 2009 Dört Kıta Artistik Patinaj Şampiyonası'dır. 2009 yılında yarışma 20 Ocak-25 Ocak 2009'da Helsinki, Finlandiya'daki Hartwall Areena'da yapılmıştır. Çiftler 21 takım yarışmaya katılmıştır. Bu sayı Avrupa Artistik Patinaj Şampiyonaları çerçevesinde ulaşılmış olan en fazla katılımcı sayısıdır. 2008 Buz Dansı Dünya şampiyonları Isabelle Delobel & Olivier Schoenfelder yarışmaya Delobel'in Ocak ayının başında omuzundan geçirdiği ameliyat sebebiyle katılamamıştır. 2008 Buz Dansı Avrupa şampiyonları Oksana Domnina & Maxim Shabalin çifti ise zorunlu dans sonrası Shabalin'in dizindeki sakatlığın nüksetmesi sebebiyle yarışmadan çekilmiştir. Her ülkenin her kategoriye bir patenci/takım gönderme hakkı vardır. Ancak bazı ülkelere geçen yıl yapılan yarışmada elde ettikleri sonuçlara göre bazı kategorilerde 2 ya da 3 kişi/takım temsil hakkı verilir. Countries may earn more spots based on their performance at the previous year's championships. Aşağıda yer alan ülkeler 2008 Avrupa Artistik Patinaj Şampiyonası'nda elde ettiklere sonuçlara göre bazı kategorilerde bu yarışmaya daha fazla katılımcı ile katılma hakkı kazanmıştır. Elif (harf) Elif ( ا ), Arap alfabesinin ilk harfi. İbranice muadili alef harfidir. Ebced hesabındaki değeri 1'dir. Kamerî harflerdendir. Elif harfi sadece sağdan bitişebilen bir harftir. Kendisine sol taraftan bir harf bağlanamaz. Ayrıca Hemzenin bineği olan harflerdendir (diğerleri Vav ve Ye) . Uzun okutucu harflerden olup (diğerleri Vav ve Ye) kendinden önce gelen sessiz harfi kalın veya inceliğine göre "a" ile "e" arasında bir sesle uzatır. Elif harfi (harekeli iken Hemze) harekesine göre a ile e, ı ile i veya u ile ü arasında sesler veren bir harftir. Arapçada A ve E için farklı harfler yoktur. Aslında bu sesler arasında fark da bulunmaz. Bu nedenle her iki ses aslında Ä harfi ile karşılanır. Kalın sessiz harflere bitişik sesli harfler A'ya kayarken, ince sessiz harflere bitişik sesli harfler E'ye doğru kayar. Ancak bu da kesin bir kural değildir. Ayrıca bu seslerin ince biçimleri de kullanılır: (Â, Ê). Sesin çıkış noktası yani mahreci gırtlak köküdür. Hemze, ses telleri kapanıp şiddetli açılarak çıkarılan sert bir sestir. Yalın halde a ile e arasında bir ses vermektedir. Ağız Türkçedeki e sesi çıkarılırken açıldığından biraz fazla açılırsa, bu ses doğru olarak çıkarılmış olur. Elif harfi Kesra harekesi ile ı ile i arasında, Fetha ile a ile e arasında, Damme ile u ile ü arasında bir ses verir. Elif harfi kelimenin kökünde varsa hemze ile yazılır. Uzun okutucu olarak kullanıldığında bağlı bulunduğu harfi e sesinden a sesine doğru uzatarak okutur. Arapçadaki "Ayın" (ع), gırtlaksı bir ses olup, kesinlikle "sessiz" bir harftir. Türkçede bu ses yoktur. Bazı Avrupa dillerinde Ayın'a benzer sesler Ă ile gösterilir. Türkçede ise daha çok Arapça'dan gelen sözcüklerde kesme işareti ile kullanılır. Örneğin: "Măruf (Ma'ruf)". İran'da kullanılan Azericede Arapça kökenli kelimelerde sıklıkla rastlanır ve telaffuz edilir. Not: Ayın ile aynı kaynaktan çıkan Arapça Gayın (غ) harfi hırıltılı bir G sesidir (Ģ). “Yumuşak-G” (Ğ) harfine benzer ama sert ve hırıltılıdır. Örneğin: "Maģrur (Mağrur)". Buradaki Ğ hırıltılı olarak söylenir. RÄ±za Zelyut Rıza Zelyut (d. 1948, Ormancık, Niksar), Türk gazeteci, araştırmacı yazar. Alevi kökenlidir. 1980 öncesi Türkiye'nin öğretmen örgütü olan Töb-Der örgütlenmesinde aktif rol aldı, yöneticilik yaptı. Tokat, Niksar, Kızıldere Nahiyesi'nde 30 Mart 1972 yılında gerçekleştirilen Kızıldere Katliamı'nı yazdığı ilk kitabı "Sonsuz Yarım Gün" 1980 sonrası Cunta yönetimi tarafından yakıldı ve Zelyut tutuklandı. Cezaevinden çıktıktan sonra Hürriyet Gazetesi'nde gazeteciliğe başladı. Güneş Gazetesi'nde uzun yıllar köşe yazarlığı yaptı. Akşam Gazetesi ve Güneş Gazetesi yazarlığı. Medya Sokağı İnternet Sitesi köşe yazarlığı. Halen Aydınlık'ta makale yazmaktadır. Rıza Zelyut'un siyaset, edebiyat, tarih konulu muhtelif kitapları vardır. Kitaplarında Anadolu Aleviliğinin dünü-bugünü ve yarınını konu eder. Osmanlı'dan Cumhuriyet'e Alevilerin sorunları olduğunu sıkça dile getirir. Kitaplarında Aleviliğin tarihsel sürecini kaynaklara dayandırarak ele alır. Anadolu Aleviliğinin İslamın Batıni yorumu olduğunu kabul eder. Hatta İslamın Anadolu yorumu, Türk yorumu olarak Aleviliği işaret eder. Epigeal Ã§imlenme Epigeal çimlenme çift çenekli bitkilere özgü bir çimlenme türüdür. Fasulye ve çam tohumlarında görülen bir durumdur. Çimlenme esnasında büyüme noktalarına besin desteği sağlamaya devam eden kotiledonlar toprak üstüne doğru yükselirler. Kökün yerleşmesi esnasında hipokotin bir kavis şeklinde toprağı delip çıkarak uzar. Böylece, kotiledonları ve plumulayı topraktan yukarı doğru iter ve onları havada tutar. Daha sonra kotiledonlar açılır, pulumula büyümeye devam eder ve içi boşalan kotiledonlar kuruyarak yere düşer. Hipogeal Ã§imlenme Hipogeal çimlenme, buğdaygiller, bezelye ve diğer birçok türde görülen çimlenme şeklidir. Çimlenme esnasında kotiledonlar veya depo organları toprak altında kalır. Pulumula yukarı doğru itilir ve toprak yüzeyine çıkar. Hoş Geldin Hoş Geldin aşağıdaki anlamlara gelebilir: Bağlasan Durmam Bağlasan Durmam, Bengü Erden'in 2005'te DSM'den çıkan ikinci albümüdür. Albümde 10 şarkı ve bir de versiyonla beraber toplam 11 şarkı bulunmaktadır. Sanatçıya bu albümde Sibel Alaş , Serdar Ortaç , Hakkı Yalçın ve Yunan besteci Nikos Karvelas gibi isimler sözleri ve müzikleriyle eşlik etmiştir. Ayrıca albümde sözü ve müziği sanatçının kendisine ait 2 parça da bulunmaktadır. Albümde yer alan "Git" şarkısı Azeri sanatçı İrada İbrahimova'nın aynı isimi taşıyan 2003 yılında piyasaya sunulan albümünün çıkış parçası, şarkının müziği 2008 yılı Eurovision Şarkı Yarışmasında Azerbaycan'ın şarkısının besteciliğini üstlenen Gövher Hasanzadeh'e aitdir. Müzik yönetmenliğini Suat Aydoğan 'ın yaptığı albüm, 1 yıl içinde 150 bin satmayı başarmıştır. Taktik (albüm) Taktik, Bengü Erden'in 12 Haziran 2007'de Erol Köse Exclusive'den çıkan üçüncü albümüdür. 3. Solo albümü "'Taktik" ile kariyeri'nin zirvesine oturan Bengü , albümden çıkan ilk çalışma sözü ve müziği Serdar Ortaç'a ait olan Korkma Kalbim ile dinleyici kitlesini büyütmüştür.Şarkı'nın büyük başarısı ile çeşitli organizasyonlar'da birçok ödül alan Bengü Mü-Yap Müzik Endüstüri Ödülleri'nde Dijital Satış ödülünü kapmıştır. Albümde 10 şarkı ve iki de versiyonla beraber toplam 12 şarkı bulunmaktadır. Sanatçıya bu albümde Halil Koçak , Serdar Ortaç , Kutsi ve Adnan Fırat gibi isimler sözleri ve müzikleriyle eşlik etmiştir. Ayrıca albümde yer alan ve daha önceleri Hande Yener tarafından seslendirilen "Kalbim" isimli parça Show TV'de yayınlanan "Doktorlar" isimli TV dizisinde uzun bir süre fon müziği olarak kullanılmıştır. Gezegen (albÃ¼m) Gezegen, Bengü Erden'in 2008'de Erol Köse Exclusive'den çıkan dördüncü albümüdür. Bengü 2008 yılında 4. albümü "'Gezegen" ile eleştirmenler ve dinleyicilerden olumlu yorumlar almıştır.Albüm'den çıkan ilk tekli albümle aynı taşıyan sözü ve müziği Serdar Ortaç'a , düzenlemesi ise Suat Aydoğan'a ait olan Gezegen'e Murat Küçük yönetmenliği'nde klip çekmiştir.2008 Yazı'nın hit şarkıları'nın başında gösterilen şarkı listelerde uzun süre üst sıralarda kalmıştır. Albümde 7 şarkı ve 8 de versiyonla beraber toplam 15 şarkı bulunmaktadır. Sanatçıya bu albümde İlhan Şeşen, Adnan Fırat, Serdar Ortaç, Altan Çetin ve Aliço gibi isimler sözleri ve müzikleriyle eşlik etmiştir. MV Savarona MV Savarona, 28 Mart 1931'de denize indiğinde dünyanın en büyük yatı olan, günümüzde de en büyükler arasında bulunan Türkiye'nin Ertuğrul yatı'ndan sonraki Cumhurbaşkanlığı yatı. Yatın sahibi Türkiye Cumhuriyeti Devleti'dir. 2038 yılına dek, 49 yıllığına armatör Kahraman Sadıkoğlu'na kiralanmıştır. 2013 yılının sonralarında dönemin başbakanı Recep Tayyip Erdoğan'ın talimatıyla Kültür ve Turizm Bakanlığı'nca kiralık bulunduğu iş adamı Kahraman Sadıkoğlu'ndan devri alındı ve Türkiye'de ve yabancı ülkelerde gerçekleştireceği toplantı ve görüşmelerde prestij amaçlı olarak değerlendirilmek üzere bakım ve restorasyonu yapıldı. Yenilemenin ardından yatta ilk resmi resepsiyon Mart 2015'te gerçekleşti. Adını Hint Okyanusu'nda yaşayan Afrika kuğusundan alan gemi, 1931 yılında Gibbs & Cox tarafından, Brooklyn Köprüsü'nün mühendisi Amerikalı John A. Roebling'in mirasçısı Emily Roebling Cadwallader için tasarlanmıştır. İç tasarımı Donald Starkey Designs, dış tasarımı Cox & Stevens, deniz mühendisliği ise Cox & Stevens ve Diana Yacht Design B.V. tarafından yapılan gemi, Blohm & Voss tarafından Hamburg'da inşa edilmiştir. Geminin toplam maliyeti 4 milyon $ (Haziran 2015 eşdeğeri 58.5 milyon $) olmuştur. Gemi, vergi sebepleriyle Cadwallader çifti tarafından ABD'ye sokulamayınca Hamburg'a geri döndü. "Savarona", 23 Şubat 1938'de Türk hükümeti tarafından 1.2 milyon $ (Haziran 2015 eşdeğeri 19.4 milyon $) karşılığında satın alınarak sağlığı gün geçtikçe kötüleşen Mustafa Kemal Atatürk'e hediye edilmiştir. Atatürk, ölümünden önce gemide sadece 56 gün vakit geçirmiştir. Yat, II. Dünya Savaşı boyunca İstanbul Boğazı'nda Kanlıca Koyu'nda demirli kalmıştır. 1951'de "Güneş Dil" adıyla eğitim gemisine çevrilmiştir. "Savarona", 3 Ekim 1979'da Heybeliada'da demirliyken makine dairesinde çıkan yangın sonucu büyük hasar aldı. Gölcük Tersanesi'nde 6 ay boyunca onarıldı ve tekrar eğitim gemisi olarak hizmet vermeye başladı, ancak bir süre sonra tekrar hizmetten alındı. Yangından kurtarılan bazı eşyaları 1986'da İstanbul Deniz Müzesi'ne devredildi. 1989 yılında gemi hurdaya çıkartıldı, ancak haberin basında yer alması sonrasında "Savarona", 49 yıllığına Türk iş adamı ve armatör Kahraman Sadıkoğlu tarafından kiralandı. Sadıkoğlu'nun firması, Tuzla tersanesinde