ziyaret etti ve Kahire’ye davet etti. Kahire’de bütün camileri dolaşıp Müeyyediyye Camisi’nde çile çıkartan Gülşeni, buraya yerleşti. Mısır’ı fetheden Osmanlı Sultanı Yavuz Sultan Selim de Kahire’ye geldiğinde kendisine hürmet etti; Müyyediye Camisi'nde ziyaret edip, caminin karşısındaki arsayı hibe etti. Arsanın üzerine "Gülşeniyye Âsitânesi" olarak bilinen dergah yapıldı. 1519-1524 yılları arasında inşa edilen ve Kahire’de daha önce benzeri bulunmayan bu yapı, Osmanlılar’ın Mısır’da yaptıkları ilk dini yapıdır. Kanuni döneminde Mısır valisi Hain Ahmed Paşa isyanı bastırıldıktan sonra geniş yetkilerle Mısır’a gönderilen Pargalı İbrahim Paşa, Gülşeni’nin kendisini ziyaret etmeyip oğlu Ahmet Hayali’yi göndermesini saygısızlık kabul etti. Gülşeni ve müridlerince ikinci bir isyan çıkarılacağı endişesiyle Gülşeni’ye karşı cephe aldı; Padişah’tan Gülşenî’nin İstanbul’a çağrılarak sorguya çekilmesini emreden bir irade almayı başardı. Oğlu Ahmed Hayâlî ve iki halîfesiyle İstanbul’a giden Gülşenî, Celâlîzâde Mustafa Bey’in yardımları ile aklandı. İstanbul’da kaldığı süre içinde, Çıkrıkçılar bayırındaki Atik brâhîm Paşa Camii’nde vaazlar verdi ve İstanbul’da şöhreti yayıldı. Kendisinden memnun olan Kanuni gözlerini tedavi ettirdi ve Mısır’a gitmek üzere İstanbul’dan ayrılacağı sırada da onuruna sarayda bir ziyafet verdi. Gülşenî ziyafet sonrası Beyazıt Camii’nde bir veda konuşması yaptıktan sonra halifesi Hasan Zarifi’yi İstanbul’da bırakarak Mısır’a döndü. Onun İstanbul’a gelişi, Tanzimat devrinde yazılan ilk tiyatro eseri olan “"Hikaye-i İbrahim paşa ve İbrahim Gülşeni"” adlı oyuna konu olmuştur. Mısır’a döndükten sonra beş yıl daha yaşadı 23/24 Nisan 1534’te hayatını kaybetti. Gülşeniyye Âsitânesi’ndeki türbesinde defnedildi. Ölümü üzerine birçok mersiye yazılmıştır. Aziz Bey Hadisesi Aziz Bey Hadisesi, Ayfer Tunç'un yazdığı bir öykü kitabıdır. İlk iki baskısı Yapı Kredi Yayınlarınca yapıldı, sonraki baskıları ise, 2006 yılından itibaren Can Yayınlarınca yayımlandı. Yazarın ilk kez 1996'da yine Yapı Kredi Yayınlarından çıkan kitabı "Mağara Arkadaşları"'ndan sonra ikinci öykü kitabıdır. Kitaptaki öykülerden "Mikail'in Kalbi Durdu", 1998 yılında "Adam Öykü" dergisinde yayımlandı. - Kitabın eleştirisi. Karabibik Karabibik, Nabizâde Nâzım'ın 1890'da yayınladığı gerçekçi köy romanıdır. İlk Türkçe köy romanı olarak kabul edildiği için Türk edebiyatında önemli bir yeri vardır. Eser, roman değil, uzun öykü olarak da değerlendirilebilir. Antalya’nın bir köyünde yaşayan Karabibik adlı köylünün yaşam mücadelesini konu edinir. Etkileri Talip Apaydın’dan Kemal Tahir’e kadar köyü ele alan pek çok romancıda görülür. Yazar, eseri Beymelek’te yüzbaşı olarak kaldığı dönemde kaleme almıştır. Yazmadan önce Antalya’nın köylerine gidip çevre, kişiler ve kişilerin konuşmaları hakkında bilgi sahibi olmak için araştırmalar yapmış, eserde kahramanları kendi düşünceleri ve yerel dilleriyle konuşturmaya çalışmıştır. Nabizade’nin eserin kısa önsözünde edebi gayesini ve özellikle etkilendiği akımları belirtmiştir. İlk cümlede Nabizade bu eserin realist bir eser olduğunu söyler ve devamında realist-natüralist yazarlara örnekler verir, önsözün geri kalan kısmında Karabibik’ten bahseder. Yer olarak Anadolu köyünü seçmesinin sebebini, o aleme yabancı olanlara tanıtmak olarak açıklar. Son sözlerinde Nabizade, romanının realizmle bağdaştığı yönleri kendisi belirtir. Türk edebiyatına katkıda bulunduğunun farkındadır ve realizmi açıkladığı kısa mukaddimesini ""her tarafta ahalimizin lisanı tedkik ve cem’ ve telfik olunmalıdır."" dileği ile bitirir. Yazar, önsözde eseri hakkında - sadeleştirilmiş Türkçesi ile- aşağıdaki açıklamayı yapmıştır: Romanın konusu Antalya ili Demre ilçesinin Beymelek köyünde geçer. Roman kahramanı Karabibik, askerlik görevi yerine verilen parayı ödemek için babasından kalan on iki dönümlük tarlanın dört dönümünü komşusuna satmıştır; kalan sekiz dönümlük kısmı Yosturoğlu'na kaptırmamak için direnmektedir. Elinde kalan bu tarlayı sürmek için her yıl Koca İmam'ın öküzlerini kiralamaktadır. Kızı Huri'yi koca İmam'ın kayınçosu Sarı ismail'e vererek öküzleri bedava kullanma hayalini kurar. Sarı ismail'in başka bir kızla evleneceğini öğrenince, Temre köyündeki Rum bakkal Yani'den faizle borç alarak bir çift öküz satın alır. Tarlasını sürer. Yosturoğlu Karabibik'in kızı Huri'yi yeğeni Hüseyin'e ister. Karabibik mutludur. Bir süre sonra hastalanır, ancak kızının mürüvvetini gördüğü için huzurludur. Günümüzde Antalya’nın Demre ilçesine bağlı bir belde olan Beymelek’te, Mayıs-Haziran aylarında düzenlenen "Karabibik Şenliği" adını "Karabibik"ten alır Beldedeki kültür merkezi "Karabibik Kültür Merkezi" adını taşır. Roman, Antalya Devlet Tiyatrosu'ndan Hüseyin Erdoğan tarafından aynı adla oyunlaştırılarak 2013 yılında 18. Karabibik Şenlikleri kapsamıdna Beymelek halkı tarafından sahnelenmiştir. Yazarın romanı yazarken kaldığı taş ev, restore edilerek Karabibik Evi adıyla turistik konaklama tesisine dönüştürülmüştür. Karadeniz Teknik Ãœniversitesi Karadeniz Teknik Üniversitesi veya kısaca (KTÜ), Trabzon Milletvekili Mustafa Reşit Tarakçıoğlu ve 28 arkadaşının verdiği teklifin, Türkiye Büyük Millet Meclisi'nde 20 Mayıs 1955 tarih ve 6594 sayılı kanunla kabul edilmesi ile kurulmuştur. Trabzon’da bulunan üniversitenin açılışı 20 Mayıs 1955 tarihinde dönemin Başbakanı Adnan Menderes tarafından yapılmıştır. Karadeniz Teknik Üniversitesi, Türkiye Cumhuriyeti’nin en eski dördüncü üniversitesidir. İstanbul ve Ankara illeri dışında kurulan ilk üniversitedir. Ayrıca kurulan ikinci teknik üniversitedir. Kökleri İstanbul Üniversitesi, İstanbul Teknik Üniversitesi ve Ankara Üniversitesi gibi Osmanlı dönemine dayanmayan, Türkiye Cumhuriyeti’nin sıfırdan kurduğu ilk üniversite olan Karadeniz Teknik Üniversitesi, Kuruluşundan yaklaşık sekiz yıl sonra, 19 Eylül 1963 tarihinde, 336 sayılı kanunla Rektörlük ve Fakülte kadroları verilerek Temel Bilimler, İnşaat-Mimarlık, Makina-Elektrik ve Orman Fakülteleri kurulmuştur. Üniversitede 12 fakülte, 1 yüksekokul, 8 meslek yüksekokulu ve 6 enstitü bulunmaktadır. 2250 kişilik akademik kadrosu, ülke çapından ve birçok farklı ülkeden yaklaşık 35 bine yakın öğrencisi ile Türkiye'nin önemli üniversiteleri arasında yer almaktadır. 28.03.1983 tarih ve 2809 sayılı Yükseköğretim Kurumları Teşkilatı Kanunu ile bir bölge üniversitesi misyonu üstlenen KTÜ, Karadeniz Bölgesinin Ünye'den Artvin'e kadar uzanan bölümündeki tüm yüksekokul, enstitü ve akademileri bünyesinde toplayan Karadeniz Üniversitesi (KÜ) olarak yeniden yapılanmıştır. KTÜ'nün İnşaat-Mimarlık Fakültesi, Makina-Elektrik Fakültesi, Yer Bilimleri Fakültesi ile Temel Bilimler Fakültesi kapatılarak, KÜ bünyesinde Mühendislik-Mimarlık Fakültesi ile Fen-Edebiyat Fakültesi kurulmuştur, ayrıca Trabzon İktisadi ve Ticari İlimler Akademisi (TİTİA), KÜ İktisadi ve İdari Bilimler Fakültesi'ne, Trabzon Akçaabat'ta bulunan Fatih Yüksek Öğretmen Okulu'da KÜ Fatih Eğitim Fakültesine dönüştürülmüştür. Bununla birlikte, Hacettepe Üniversitesi Trabzon Tıp Fakültesi ile KTÜ Tıp ve Sağlık Bilimleri Fakültesi'nin birleştirilmesiyle KÜ Tıp Fakültesi kurulmuştur. Üniversite tarafından 1987 yılında yapılan başvuru üzerine TBMM'nde yapılan düzenleme ile üniversite adı yeniden Karadeniz Teknik Üniversitesi olarak yapılandırılmıştır. Daha sonraki yıllarda KTÜ bünyesinde Karadeniz Bölgesi'nin birçok ilinde fakülte ve yüksek okul açılmıştır. KTÜ, 1982 ile 2006 yılları arasında, bölge üniversitesi olarak hizmet vermiş, bünyesinden Artvin Çoruh Üniversitesi, Giresun Üniversitesi, Gümüşhane Üniversitesi, Ordu Üniversitesi, Recep Tayyip Erdoğan Üniversitesi ve Trabzon Üniversitesi olmak üzere, 6 üniversite doğmuştur. Türkiye’nin her tarafında çalışan çok sayıda akademik ve teknik personel mezun etmiştir. Özellikle mühendislik, mimarlık alanında Tür- kiye’nin öncü eğitim kurumlarından olmuştur. Türkiye’de İstanbul’dan sonra pek çok mühendislik bölümü eğitimi ilk kez Trabzon’da verilmiştir. Türkiye’de de birçok üniversitenin akademik altyapısını oluşturur. Kafkasya Üniversiteler Birliği'nin üyesidir. Karadeniz Teknik Üniversitesi’nde eğitim dili Türkçedir. Bunun yanı sıra, İngilizce dersler verilmesine ilişkin talepler artmıştır ve yönetim de bu durum için çalışmalar başlatmıştır. Yeni gelişmeler doğrultusunda bölümlere yeni kayıt yaptıran öğrenciler lisans eğitimlerine başlamadan önce zorunlu İngilizce hazırlık programına devam etmek durumundadırlar. 22 bölümde zorunlu İngilizce hazırlık programı uygulanmaktadır ve ilgili bölümlerin öğrencileri lisans programı derslerine başlayabilmeleri için gerekli İngilizce yeterliliğini tamamlamalıdırlar. Yüksek lisans ve doktora programları da bu uygulama içerisinde yer almaktadır. Ayrıca, hazırlık sınıfı bulunan bölümlerde %30'a varan oranda dersler İngilizce verilmektedir. Bununla birlikte, bazı lisansüstü dersleri de İngilizce verilmektedir. Ayrıca İnşaat Mühendisliği ve Elektrik-Elektronik Mühendisliği programlarında lisans düzeyinde %100 İngilizce eğitim-öğretim faaliyeti de sürdürülmektedir. Derslerin ve içeriklerinin tam listesi her bölümün bilgi paketinde bulunmaktadır. Talep edilmesi durumunda değişim programı öğrencileri için ayrı sınıflar oluşturularak İngilizce dersler verilebilir. Bütün değişim öğrencilerine öğrenim anlaşmalarında Türkçe Dil Kursu'na yer vermeleri konusunda teşvikte bulunulmaktadır. Bunun yanında, üniversite dil merkezi ücretsiz olarak temel Türkçe kursu vermektedir. Trabzon ilinin çeşitli bölgelerine dağılmış olarak 9 adet yerleşke bulunmaktadır. Üniversitenin ana yerkeşkesi Kanuni Kampüsüdür 2019 "U.S. News & World Report" tarafından yayınlanan Dünya Üniversiteler Sıralaması'nda, dünyanın en iyi 1100. üniversitesi olmuştur. Aynı sıralamada "mühendislik" alanında ise dünyada 574. sıradadır. Shanghai Jiao Tong Üniversitesi tarafından yayınlanan 2018/2019 ARWU Dünya Üniversiteler Sıralaması'nda, "inşaat mühendisliği" alanında en iyi 201-300, "makine mühendisliği" alanında en iyi 301-400, "kimya mühendisliği" alanında ise en iyi 401-500 üniversite arasında yer almıştır. Leiden Üniversitesi tarafından yayınlanan CWTS Leiden Ranking 2019 Dünya Üniversiteler Sıralaması'nda, dünyada 818. sıradadır. Aynı sıralamada "tıp ve sağlık bilimleri" alanında 596, "mühendislik ve temel bilimler" alanında 656, "matematik ve bilgisayar bilimleri" alanında 690. sıradadır. ODTÜ bünyesindeki URAP Araştırma Laboratuvarı tarafından her yıl yayınlanan Dünya Üniversiteler Sıralaması'nda, dünyada 1135. sıradadır. Aynı sıralamada "mühendislik bilimleri" alanında 756, "inşaat mühendisliği" alanında 378, "tıp ve sağlık bilimleri" alanında 897. sıradadır. Geçmiş birkaç yılı aşkın sürede çalışanları ilgilendiren uluslararası aktivitelerde ve Japonya’da, Merkez Asya Türk Cumhuriyetlerinde ve birçok Avrupa ülkelerinde bulunan üniversitelerle öğrenci değişimlerinde büyük bir artış olmuştur. Türkiye‘ de Sokrates–Erasmus programına ilk katılan üniversitelerden biri olan KTÜ, Gent Üniversitesi ile eşleşti ve Erasmus patentini 2003 yılında elde etti.( Patent no: 221082-IC-TR ERASMUS-EUC-1). O zamandan beri karşılıklı anlaşmaların, giden ve gelen öğrenci değişimlerinin sayısı düzenli olarak artmıştır. Asıl amaç yurt dışına gönderdiğimiz öğrenci kadar öğrenci kabul etmektir. Bu yüzden üniversitemiz gelen öğrencilerin buradaki kalışlarını eğlenceli ve ödüllendirici bir serüven haline getirmelerine yardımcı olmak için elinden geleni yapmaktadır. 2014-2021 yılları arasında öğrenci ve personel değişimi Erasmus+ adı altında devam edecektir. AKTS (Avrupa Kredi Transfer Sistemi), öğrenci hareketliliğini kolaylaştırmak ve öğrencilerin yurtdışında gördükleri eğitimlerinin kendi ülkelerinde tanınmasını garanti altına almak için Avrupa Birliği tarafından geliştirilmiş bir akreditasyon sistemidir. Avrupa Komisyonu Eğitim ve Kültür Dairesi tarafından verilen en prestijli ödül AKTS etiketi için tüm Avrupa genelinde 31 farklı ülkeden yapılan başvuru çalışmalarında, aralarında Karadeniz Teknik Üniversitesi'nin de bulunduğu beş Avrupa üniversitesi başarılı bulunmuş ve ödülü almaya hak kazanmıştır. Bir bölümdeki tüm dersler için AKTS kredisi öğrencinin iş yüküne dayalı olarak hesaplanmaktadır. Bu durum aşağıdaki maddeleri içerir: Bu her bir AKTS kredisi için 25 saatlik bir iş yükü anlamına gelir.Tıp ve özellikle Diş Hekimliği gibi fakültelerde öğrencinin iş yükü yoğun laboratuvar ve klinik uygulamalarından ayrıca daha sonraları yaptıkları takma damak üretiminden dolayı bu değerden çok daha fazladır. Üniversite, Leonardo Da Vinci ve Erasmus programlarının yanı sıra , özellikle mühendislik ve uygulamalı branşlardaki öğrencilerin staj amaçlı olarak AB ülkelerine gönderilmeleri için olanak sağlamıştır. Ayrıca, Comenius, Grundwig ve Youth gibi AB fonları da öğrencilerin kendilerini geliştirebilmesi adına yoğun olarak kullanılmaktadır. ABD ve Kanada ile yapılan ikili anlaşmalara göre karşılıklı olarak öğrencilerin bir ya da iki dönem boyunca anlaşmalı olunan kurumlarda öğrenim görebilirler. İsveç ve İngiltere'den bazı üniversitelerle yapılan anlaşmalara bağlı olarak mühendislik, iktisat ve işletme alanlarında çift diploma imkânı sağlanmıştır. Üniversitenin halihazırda bir birlik oluşturma konusunda kılavuz içeren ve senatodan onaylı bir yönetmeliği bulunmaktadır. Kültür ve Spor İşleri Sağlık Müdürlüğün öğrenci kulüpleri binasında odaları bulunan her bir öğrenci birliği için ayrılan bütçesi vardır. Karadeniz Teknik Üniversitesinde dört farklı grup tarafından oluşturulmuş 100 den fazla öğrenci kulübü vardır. Bunlar aşağıda verilmiştir; Bunlar alanları ile ilgili bilimsel aktivite hazırlamayı içeren kulüplerdir. Bunlar kulüplerin alanlarıyla ilgili sosyal aktivitelere dahil olan öğrencilerin bağlı olduğu kulüplerdir. Şenol Güneş Halis AygÃ¼n Haluk Levent Nefise AkÃ§elik Mahmut Ã–zer Abdulkadir Uraloğlu Efkan Ala Adil KaraismailoÄŸlu Mehmet Cahit Turhan Aydan TaÅŸ Nazan BekiroÄŸlu Osman Pepe Koray Aydın Selçuk Aydın Yasemin Özata Çetinkaya İmdat Sütlüoğlu Ömer Çomaklı Ramazan Mirzaoğlu Barış Şimşek Tuncay Taymaz Kutbettin Arzu Faruk Nafız Özak Yeşim Ustaoğlu Temel Koรง Nezih Devres Nezih Devres, 33. Hükümet'te TBMM dışından Enerji ve Tabii Kaynaklar Bakanı oldu. Atilla Sav Atilla Sav (1931, Ankara, Türkiye), Türk siyasetçi. Ankara Üniversitesi Hukuk Fakültesi'ni bitirdi. Serbest avukatlık, Ankara Barosu ve 8 Mart 1980 - 12 Mayıs 1983 tarihleri arasında Türkiye Barolar Birliği Başkanlığı, tiyatro eleştirmenliği, yazarlık, SODEP kurucu üyeliği, XX. dönem Hatay Milletvekilliği, TBMM Anayasa Komisyonu Başkanlığı ile 33. Hükümet'te TBMM dışından Enerji ve Tabii Kaynaklar ile Çalışma Bakanlığı yapmıştır. Evli ve iki çocuk babasıdır. Atomik kÃ¼tle birimi Atomik kütle birimi, (sembol akb) ya da dalton (Da), çok ufak kütleli maddelerin, özellikle atom ve moleküllerin kütlelerini hesaplamak için kullanılan ölçü birimidir. Bir karbon (C) atomunun kütlesinin tam olarak 1/12'sine eşittir. Bunun sebebi, karbonun en kararlı ve en kolay bulunabilen elementlerden biri olmasıdır. 1 akb = 1/"N" gram = 1/ (1000 N) kg (N Avogadro sayısıdır.) 1 akb ≈ 1.660538782(83) × 10 kg ≈ 931.494028(23) MeV/c Örneğin; 1 tane C atomu 12 akb'dir, 1 tane Al atomu 27 akb'dir, 1 tane Na atomu 23 akb'dir. 1 mol oksijen 6,02x10 tane oksijen atomu içerir (veya 16 gr oksijen 6,02x10 tane oksijen atomu içerir). Benzer şekilde, 56 gr Fe (1 mol Fe) 6,02x10 tane Fe atomu içerir. Formüllerde verilen u sembolü, Atomik kütle birimi'nin orijinal adından gelmektedir. ("unified atomic mass unit") Erhan Işıl Mehmet Erhan Işıl (1927, Ankara - 22 Ekim 2015, İstanbul), Türk siyasetçi, eski Enerji ve Tabii Kaynaklar Bakanı. Emekli Süvari Albaylarından İsmail Hakkı Işıl'ın oğludur. 1945'te Haydarpaşa Lisesi'ni, 1949'da Ankara Üniversitesi Siyasal Bilgiler Fakültesi'ni bitirmiştir. Ankara Üniversitesi Hukuk Fakültesi'nde fark sınavı vererek sertifika almıştır. 17 Aralık 1949 tarihinde Maliye Teftiş Kurulu'na girmiş, 1956 yılında staj ve tetkik amacıyla bir yıl süreyle Kanada'ya gönderilmiştir. 1958'de Dördüncü Sınıf Maliye Müfettişi iken, görevinden ve memuriyetten ayrılmıştır. Bir süre avukatlık yaptıktan sonra, 1960'ta tekrar memuriyete dönüp Hazine Genel Müdür Muavinliğine atanmış; daha sonra 1963-1965 yılları arasında GATT nezdinde Türkiye Daimi Temsilciliği İktisat Müşavirliği, 1965-1968 yılları arasında İktisadi İşbirliği ve Kalkınma Teşkilâtı nezdinde Türk Heyeti Delegeliği, 1968-1969 yılları arasında Hazine Genel Müdürlüğü ve MİİT Genel Sekreterliği Müşavirliği, 1969-1970 yılları arasında Hazine Genel Müdürlüğü ve 1970-1971 yılları arasında Birleşmiş Milletler nezdinde Türkiye Daimi Temsilciliği Ekonomi Müşavirliği görevlerinde bulunmuştur. Haziran 1971'de Ticaret ve Sanayi Bakanlığı (Ticaret Bakanlığı) Müsteşarlığına atanmış, 1972 yılında bu görevden ayrılarak tekrar avukatlık yapmaya başlamıştır. 1974 yılında 38. Hükümet'te TBMM dışından Enerji ve Tabii Kaynaklar Bakanlığı yapmıştır. Daha sonra serbest avukatlık yapmıştır. "Fahri Maliye Müfettişi" unvanına sahip bulunan Işıl, 2015 yılında İstanbul'da vefat etti. Hakan Tartan Hakan Tartan (1961, Ankara, Türkiye),Türk siyasetçi. Tevfik Fikret Lisesi ve Dokuz Eylül Üniversitesi İktisadi İdari Bilimler Fakültesi'ni bitirdi. Aynı üniversitede Sosyal Politika, Sosyal Diyalog ve AB Uygulamaları konusunda yüksek lisans ve doktora yaptı. Çeşitli gazetelerde muhabirlik, yöneticilik ve yazarlık görevlerinde bulundu. 4'ü şiir olmak üzere 10 kitabı yayımlandı, 2 oyunu Devlet Tiyatroları'nda sahnelendi. 1992'de yeniden açılan CHP'ye İzmir'de kurucu oldu ve yönetimde yer aldı. 1995 ve 1999 yıllarında gerçekleşen genel seçimlerde iki kez İzmir'den milletvekili seçildi, XX. ve XXI. Dönem İzmir Milletvekilliği, TBMM başkanlık Divanı İdare Amirliği ile Çalışma ve Sosyal Güvenlik Bakanlığı yaptı. 2009 Türkiye yerel seçimleri'nde Cumhuriyet Halk Partisi'nden Konak Belediye Başkanı seçildi. Bu görevi 2014 yılana kadar sürdürdü. Dr.Hakan Tartan, üniversitelerde ders vermeye devam etmektedir. Halkevleri anlayışı ile hizmet veren TÜLOV Vakfı'nın Kurucu Başkanıdır. Evli ve iki çocuk babası olup, Fransızca ve İngilizce bilmektedir. Genç Bilimadamına Öğütler Genç Bilimadamına Öğütler "(İngilizce: Advice to a Young Scientist)" P. B. Medawar'ın bir bilim insanının hayatının nasıl olduğunu ele aldığı, bu yolda ilerlemek isteyen gençlere bilgi sağlamayı amaçladığı kitabıdır. Kitapta, araştırma, deney, keşif, sunuş, cinsiyet ayrımcılığı, ırk ayrımcılığı ve bir bilim insanına özgü problemlere ağırlık verilmiştir. Tübitak tarafından baskısı yapılan kitap, Nermin Arık tarafından Türkçeye kazandırılmıştır. Aachen Muharebesi Aachen Muharebesi, 1944 Amerikan saldırısında, Siegfried Hattı'na yanaşan muharebe. 1. Amerikan Ordusu (komutan: Hodges), 7 Ekim 1944'te Aachen müstahkem mevkiilerine saldırdı. 10 Ekim'de kuşatılan garnizon, ancak [[21 Ekim'de, kanlı sokak çarpışmalarından sonra Amerikanlara teslim oldu. [[Dosya:Kriegsgefangene in Aachen (1944).jpg|sol|küçükresim|150px|Aachen Muharebesi sonrası yürüyen Alman esirleri]] [[Kategori:Almanya'nÄ±n muharebeleri]] [[Kategori:Amerika BirleÅŸik Devletleri'nin muharebeleri]] [[Kategori:BatÄ± Avrupa Cephesi (1944-1945)]] [[Kategori:II. Dünya Savaşı'nda muharebeler]] [[Kategori:1944'te çatışmalar]] [[Kategori:1944'te Almanya]] [[Kategori:50Â° K]] [[Kategori:6Â° D]] Marmara Üniversitesi İletişim Fakültesi Marmara Üniversitesi İletişim Fakültesi, Gazetecilik, Radyo Televizyon ve Sinema, Halkla İlişkiler ve Tanıtım bölümlerini bünyesinde barındıran Marmara Üniversitesi fakültesidir. 1948'de Şehzadebaşı'nda Müderris Yahya Fehmi Tuna tarafından ilk gazetecilik okulu, "İstanbul Gazetecilik Okulu" adıyla orta dereceli bir eğitim kurumu olarak açılmıştır. Yahya F. Tuna'nın kurduğu bu okul, 1966-1967 yılında Fındıkzade'deki binasına taşınarak bugünkü İletişim Fakültesinin temelini oluşturur. 1966-1967 eğitim - öğretim yılında özel teşebbüs olarak kurulan "İstanbul Özel Gazetecilik Okulu" 1971 yılında devletleştirilerek İstanbul İktisadi ve Ticari İlimler Akademisi'ne "İstanbul Gazetecilik Yüksekokulu" adıyla bağlanır. 1973 yılında öğretim süresi 4 yıla çıkarılır. 20 Temmuz 1982 tarihinde yürürlüğe giren 41 Sayılı Kanun Hükmünde Kararname ile okulun adı 'Basın - Yayın Yüksekokulu' olarak adı değiştirilerek Marmara Üniversitesine bağlanır. Fakülte, 11/07/1992 tarih ve 21281 sayılı Resmi Gazetede yayınlanan 03/07/1992 tarihli 3837 sayılı yasa ile Basın Yayın Yüksekokulu'ndan İletişim Fakültesi'ne dönüştürülür. Üçmihraplı Camii Üçmihraplı Cami veya Üç Mihraplı Hoca Hayreddin Camii, İstanbul Unkapanı Küçükpazar semtindedir. 15. yüzyılda yapıldı. İstanbul'da üç tane mihrabı olan tek camidir. İmamı her vakti ayrı mihrapta kıldırabilmektedir. Abaris Abaris, Mitolojik çağda, Yunanistan'ı dolaştığına inanılan efsanevi İskit rahibi. Mucizeler gerçekleştirdiği ve o sıralarda bölgede baş gösteren büyük bir salgına son verdiği söylenir. Bir Matematikçinin Savunması Bir Matematikçinin Savunması, (İngilizce:A Mathematician's Apology) zamanının başarılı matematikçilerinden G. H. Hardy'nin matematik becerisi ve bunun nasıl yitirildiği üzerine 1940 yılında basılan kitabıdır. Kitap, Tübitak tarafından C.P. Snow'un Hardy hakkındaki önsözü ve Nermin Arık'ın çevirisiyle yayımlanmıştır. Tek delikliler Tek delikliler (), memeliler sınıfına ait bir takım. alt sınıfının varlığını sürdürmeyi başarmış tek temsilcileridirler. Diğer memeliler ile aralarındaki en mühim fark, diğerleri gibi canlı yavru doğurmayıp yumurtlamalarıdır. Tek deliklilerin adı ("Mono trema" = Tek delikli) cinsel organları, idrar yolu ve bağırsakları tek bir delikte birleşmelerinden kaynaklanmaktadır. Bu takım ve familyalarına bölünür ve sırf Avustralya ile Yeni Gine'de rastlanılan toplam 5 türü kapsar. Tek delikliler ilginç üreme yöntemlerine rağmen memelilerden sayılırlar. Çünkü üreme yöntemleri dışında tüm özellikleri memeli olduklarına işaret eder. Bu özelliklerin bazıları postları, yavrularını emzirmeleri, çene, kafatası ve kulak yapısı gibi bazı anatomik özelliklerdir. Dış görünüşleri ile, takımın iki familyası arasında farklı yaşam alanlarına ayak uydurmalarından kaynaklanan farklar vardır. Suda yaşayan ornitorenk suda yaşayan memelilerin özelliklerini taşırken, dikenli karıncayiyenler kendilerini karadaki düşmanlarına karşı korumak için dikenli vücut ve kazmak için uzun tırnakları vardır. Tek delikliler genelde 30–77 cm uzunluğa ve 1–3 kg ağırlığa ulaşırlar. Sadece uzun gagalı karıncayiyen 16 kg ya kadar varabilir. Tek delikliler hep aynı kalan bir vücut ısısına sahiptir (homoiotherm). Türden türe 30-32 °C arasında değişen bu ısı diğer memelilerde olduğundan düşüktür. Tek deliklilerde cinsel organlar, idrar yolu ve bağırsak tek bir delikte, kloak denilen açıklıkta birleşmektedir. Dişi tek deliklilerin tüm diğer memelilerde olduğu gibi memeleri vardır. Dikenli karıncayiyenler gebe olduğunda karın kısmında bir kuluçka kesesi oluşur ("Incubatorium"). Bu kesede önce yumurtalarını sonra da dünyaya gelen yavrularını saklar. Bu kese Dikenli karıncayiyenlerin keseliler ile akraba olduğu anlamına gelmez, çünkü kesenin yapısı tamamen farklıdır. Tek delikliler çiftleşmeden 2-4 hafta sonra yumurtlar. Bu yumurtalar sadece 10–15 mm büyüklüğündedir. Dikenli karıncayiyen sadece 1 yumurta üretirken ornitorenkde 3 yumurta da olabilir. Bu yumurtalar 10 gün boyunca sıcak tutulur (kuluçka). Dikenli karıncayiyenlerde gebelik döneminde sırf bu sebep için karın kısmında bir kuluçka kesesi oluşur. Bu kesenin içindeki sıcaklık kendi vücut sıcaklığından 2 derece daha yüksektir. Ornitorenk kuluçka için bir kuyunun içinde bitki parçalarından yuva yapar. Tek deliklilerin yavruları doğumlarında yaklaşık keselilerin yavruları büyüklüğündedir (ortalama 15 mm). Yavrular tüm memelilerde olduğu gibi süt ile emzirilir. Dikenli karıncayiyenler yavrularını 7-8 hafta kesesinde muhafaza eder. Dikenleri büyümeye başlayınca yavru keseyi terk eder. Tek deliklilerde erkekler yavru bakımında yardımcı olmazlar. Günümüzün tek deliklileri 5 türe ayrılırlar: Tek deliklilerin en eski kalıntıları 120 milyon yaşındadır. En eski temsilcileri olarak Kollikodontidae adlı ayrı bir familyaya ayrılan "Kollikodon" cinsidir. Yine aynı dönemden kalan "Steropodon" ve "Teinolophos" cinslerinin kalıntıları ornitorengin ataları olarak kabul edilir. Ancak günümüzdeki ornitorenkten farklı olarak bu cinslerin dişleri vardı, aynı pliyosen çağında yaşamış olan "Obdurodon" da olduğu gibi. Arjantinde bulunan ve adı verilen ornitorenk benzeri fosil, ornitorenklerin sırf Avustralyaya kısıtlı kalmamış olduklarını kanıtlamaktadır. Eosen çağında güney kutpu Avustralya kıtası ile bağlantılı olmuş olduğu için, hayvanların bu dönemde güney kutpu üzerinden güney amerikaya ulaştıkları kabul edilir. Dikenli karıncayiyenlerinin en eski kalıntıları Pliyosen çağından kalmadır. Bu fosiller günümüzdede hala varlığını sürdüren "Tachyglossus" ve "Zaglossus" cinslerine aittir. Ancak bunlar yaşayan temsilcilerinden daha büyük olmuşlardır. Örneğin "Zaglossus hacketti" adı verilen ve 15.000 yıl evvel Pleistosen çağında batı Avustralyada yaşamış olan bir tür 30 kilo ağırlığa ulaşmıştır. Abdalonymos Abdalonymos. Sidon kralı. (Fenike dilinde: Abd-olunim). Sidon, (Bugünkü Sayda) kralı olduğu ve soylu bir aileden geldiği halde yoksul düştü, çobanlık yaptı. Tyros (Sur) kuşatmasında gösterdiği kahramanlıklar nedeniyle, Büyük İskender'in isteğiyle, Straton'un yerine kral oldu. İskenderden sonra çıkan karışıklıklarda Gazze savaşında öldü. Alman bilim adamı Volkmar von Graeve, İstanbul Arkeoloji Müzesinde bulunan İskender Lahdi üzerindeki kimi kabartmalarda Abdalonymos yaşamı arasında ilişki olduğunu saptamıştır. Kral, lahdin kapağında İskender ile birlikte Pers kıyafetleri içinde betimlenir. Edebiyat dünyasında Abdolonymos Çoban Kral çeşitli hikâyelere konu olmuştur. Kjeld Abell Kjeld Abell. Danimarkalı yazar. 1901'de Ribe şehrinde doğdu. Bir süre tiyatro dekoratörlüğü yaptı. Sonra Enkenj Spejlet (1934) adıyla baleyle adını duyurdu. Özgürlük idealini savunurken opera ve sinema dilinden de yararlandı. Bu yolla dram tekniğini yenilemeye çalıştı. 1961'de Kopenhag'da öldü. Tunus (ÅŸehir) Tunus (Arapça: تونس, "Tūnis"), Tunus'un başkenti ve Tunus vilayetinin merkezi olan şehirdir. Tunus şehri sınırları dışında bulunan ve Tunus'un etrafında şehirleşmiş metropoliten varoşları ile birlikte Tunus şehri "Büyük Tunus (Grand Tunis)" olarak anılmaktadır. 2004 yılı verilerine göre nüfusu belediye sınırları içinde nüfusu 728,453 kişidir. "Büyük Tunus" metropoliten bölgesinin nüfusunun ise yaklaşık 2.7 milyon olduğu tahmin edilmektedir. Tunus şehri merkezi "Tunus Körfezi" adı verilen büyük bir Akdeniz körfezi yanında bulunan bir deniz kıyısı gölü olan "Tunus Gölü" ile şehrin antik deniz limanı olan "La Goulette (Halk ul-Wad)" arkasındadır. Şehir sahil kıyısı ovası ile bu ovayı çevreleyen tepelere yayılmıştır. Şehrin çekirdeği antik Arap tipi eski gayet dar "suk" adı ile anılan sokaklarla dolu "medina" adı verilen iç şehirdir. "Tunus medinası" UNESCO tarafından "Dünya Mirası" olarak kabul edilmiştir. Bu merkez iç şehir etrafında yine de antik asıllı olan Kartaca, "La Marsa" ve "Sidi Bou Said" varoş semtleri bulunmaktadır. "Bab el Bahr" veya "Porte de France" adı verilen sur kapısı ilerisinde "Ville Nouvelle" olarak adlandırılan modern Tunus şehri semtleri başlamaktadır. Bu modern Tunus (popüler medya ve turist kılavuzlarında) Paris'e atıfla "Tunus'un Champs Elsysees Bulvarı") adı verilen büyük ve geniş "Avenue Habib Bougiba" geçmekte ve bu bulvar etrafında çoğunluğu Fransız sömürgecilik döneminde yapılmış olan modern büyük binalar ve apartmanlar şehrin eski yapıları ile karşılaştırılınca büyük bir tezat arz etmektedirler. Bu bulvarda bulunan iş yerleri Tunus şehrinin ve Tunus ülkesinin ticari merkezini oluşturmaktadır. Son birkaç on yıllık dönemde Tunus ekonomisinin hızla gelişmesi şehrin daha dışında kalan yerlerde de hızlı bir büyüme ortaya çıkarmakta, bu büyümeye bağlı olarak da birçok sorun meydana gelmektedir. Lascelles Abercrombie Lascelles Abercrombie (9 Ocak, 1881 - 28 Ekim, 1938), İngiliz yazar ve edebiyat eleştirmeni. 1881 yılında Ashton upon Mersey'da doğdu ve Manchester Üniversitesi'ne eğitim aldı. Yeni romantik bir şair olan Abercormbie, V. George dönemine yeni bir havaya getirmeyi denedi. Fakat dramlarında ve eleştiri denemelerinde I. Victoria dönemi önyargılarının izlerini taşır. 1938 yılında Londra'da öldü. Bizerte Binzert, Bizerte ya da Bizerta (Arapça: بنزرت; "Banzart"; İtalyanca: "Biserta") Tunus'ta bir kent ve Bizerte vilayetinin merkezidir. 2004 yılı verilerine göre nüfusu 114.371 kişidir. Milattan önce yaklaşık 1000 yıllarında Fenikeliler tarafından kurulan kent, daha sonra Kartaca ve Roma İmparatorluklarının egemenliğine girdi. 647 yılında Emeviler tarafından fethedildi. 1557 yılında Türk amiral Turgut Reis şehri Osmanlı Devleti topraklarına katmasıyla şehirde 324 yıl sürecek Türk hakimiyeti başladı. Bu dönemde kent, Türk denizcilerin Sicilya, Malta ve güney İtalya'ya yönelik akınlarda istifade ettikleri üslerden biri oldu. 1881 yılında Tunus topraklarının Fransa tarafından ele geçirilmesiyle Bizerte de Fransız yönetimine girdi. Fransız yönetimi sırasında önemli bir donanma üssü haline gelen Bizerte, Tunus'un 1956 yılında bağımsızlığını ilen etmesine rağmen Fransız denetiminde kalmaya devam etti ve Tunus ile Fransa arasında önemli bir ihtilafa dönüştü. Tunus ve Fransız silahlı kuvvetleri arasında zamana zaman önemli çatışmalara sahne olan kent 15 Ekim 1963'te Fransızlar tarafından Tunus'a terkedildi. Bizerte'ye kardeş olan şehirler: Hasan BÃ¼lent Kahraman Hasan Bülent Kahraman (d.1 Eylül 1957, Kars), Türk yazar, sanat eleştirmeni, akademisyen. Kars'ta başladığı ilköğrenimini Ankara'da tamamladı. Ankara Koleji'nin orta ve lise bölümlerini bitirdi. Gazi Üniversitesi İnşaat Mühendisliği bölümünden mezun olduktan sonra Hacettepe Üniversitesi Ekonomi dalında yüksek lisans, Bilkent Üniversitesi Siyaset Bilimi dalında doktora yapan Hasan Bülent Kahraman, Hacettepe, ODTÜ, Bilkent Üniversitesi, Sabancı Üniversitesi, Princeton Üniversitesinde 'nde öğretim üyesi olarak çalıştı. 1977 yılından itibaren bağımsız yazar, sanat eleştirmeni, küratör ve kültür eleştirmeni olarak çalışmalarını sürdürmektedir. 1992 ve 1996 yılları arasında Kültür Bakanlığı Başdanışmanı, 1992 ve 1993 yılları arasında Kültür Bakanlığı Yayınlar Dairesi Başkanı olarak görev yaptı. Uzun yıllar Radikal Gazetesi'nde yazdı. Eczacıbaşı İstanbul Kültür Sanat Vakfı Danışma Kurulu İstanbul Bienali Danışma Kurulu üyeliği de bulundu (1992-2005). 2010'dan bu yana Contemporary Istanbul Genel Koordinatörü ve İcra Kurulu, Akbank Sanat Danışma Kurulu ve Sakıp Sabancı Müzesi İcra Kurlu Üyesidir. Araştırma alanları Türk siyaseti, siyasal kuramlar, sosyal kuram, yapısalcılık sonrası felsefe, kültürel araştırmalar, görsel kuram, modern Türk edebiyatı, Türkiye popüler kültürü olarak sıralanabilir. TÜSES, SODEV, Tarih Vakfı, Yazarlar Sendikası, Edebiyatçılar Derneği ve Middle East Studies Association of North America üyesidir. Günümüzde Işık Üniversitesi Rektör Yardımcısı ve Mimarlık ve Tasarım Fakültesi Dekanıdır. 2015 yılında Brüksel'de gerçekleştirilen Europalia Festivalinin Sanat Direktörlüğünü yapmıştır. Kahraman, profesyonel yaşamına 1980 yılı Mayıs ayında Devlet Su İşleri Genel Müdürlüğü'nde Barajlar dairesinde başladı. 1981 yılında önce ODTÜ Ekonomi Bölümüne hemen ardından Hacette Üniversitesi Ekonomi Bölümüne girdi. ODTÜ'yü DSİ'deki görevine devam etmesine izin verilmediği için bıraktı. Hacettepe Üniversitesinde çalışmalarını sürdürdü. 1984 yılında Bilim Uzmanlığı derecesini aldıktan sonra Amerika Birleşik Devletlerine gitti. Columbia, New York Üniversitesinde Yüksek Lisans sonrası çalışmalarında bulundu. Türkiye'ye dönünce üniversite ve kamu görevlerinden ayrıldı. 1991 yılına kadar özel sektörde yönetici olarak bulundu, edebiyat ve sanat eleştirmenliği yaparak serbest yazar olarak çalıştı. Arkadaşlarıyla birlikte sanat eleştirisi dergisi Kalın dergisini çıkardı 1991 yılında Sosyal Demokrat Halkçı Parti’de Genel Sekreterlik Danışmanlığı yapmaya başladı. Aynı yıl yapılan seçimlerden sonra kurulan DYP-SHP koalisyonunda Kültür Bakanlığı Danışmanlığına getirildi. Değişen bakanlarla çalışarak 1996 yılına kadar bu kurumda çok etkin bir dönem geçirdi. Aynı yıl Kültür Bakanlığına atanan Agah Oktay Güner tarafından görevinden alınan ilk kişi oldu, istifa etti. Kamu görevine son defa 2014 yılı Mayıs ayında 11. Cumhurbaşkanı Sayın Abdullah Gül’ün Başdanışmanı olarak döndü. Görevinden Ağustos 2014’te ayrıldı. Akademik hayata 1993 yılında Bilkent Üniversitesi'nde (Güzel Sanatlar Fakültesi, Görsel Sanatlar ve Görsel İletişim Tasarımı Bölümünde) yarı zamanlı olarak Bölüm Başkanı Prof. Erdağ Aksel’in davetiyle döndü. Kültür Bakanlığından ayrıldıktan sonra tam zamanlı öğretim görevlisi olarak atandı. Bölümde, Hüseyin Bahri Alptekin, Michael Morris, Fulya Erdemci, Selim Birsel, Erol Akyavaş gibi hocalarla birlikte çalıştı. Art and Culture, Concepts and Issues in Contemporary Art, What is Contemporary isimli dersleri verdi. Art and Culture dersinin koordinasyonunu üstlendi. Bölüm Türkiye'de görsel tasarımın kültürel ve kuramsal, toplum ve insan bilimleri bağlamındaki temelini atan ilk kurumlardan biri oldu. 1993 yılında USIS tarafından Young Leaders programı için Türkiye’den seçildi. Amerika’ya gitti ve Pluralism and Multiculturalism in America isimli programa katıldı. 1995 yılında yapılan arama konferansı ardından kurulan Sabancı Üniversitesi için başlayan Sanat ve Sosyal Bilimler Fakültesi tasarım komitesine davet edildi. İlk üç dönemin ortak okunması, bölümsüz ve disiplinlerarası öğretim, özgürce bölüm ve fakülte değiştirme, öğrencilerin bölümlere (programlara) değil doğrudan fakültelere alınması gibi çok yenilikçi ilkeleri içeren bu tasarımın tamamlanmasından sonra 1998 yılında üniversite kuruluş aşamasına geldiğinde aldığı çağrı üzerine kurucu üyelerden biri olarak üniversite kadrosuna katıldı ve İstanbul’a yerleşti . Temel Geliştirme Programı (Hazırlık Okulu) koordinatörlüğüne getirildi. İngilizce eğitiminin yeni ve daha işlevsel bir yöntemle verilmesini öngörür şekilde programın temel ilkelerini saptadı, öğretim görevlilerini buldu, hazırladığı çekirdek kadroyla ders kitaplarını oluşturdu. O arada temel sosyal bilimler programının hazırlanmasında çalıştı. Türk Dili ve Edebiyatı ile Devrim Tarihi derslerinin yeni bir anlayışla hazırlık sınıfında öğretilmesini sağladı. İki dersi de Sabancı Üniversitesinde görev yaptığı süre içinde vermeyi sürdürdü. Daha sonra akademik ve entelektüel çalışmalarını engellediği gerekçesiyle TGP Koordinatörlüğünden ayrıldı. Sanat ve Sosyal Bilimler Fakültesi öğretim üyeliğini sürdürdü. Burada Görsel Sanatlar ve İletişim Tasarımı programının koordinatörlüğünü yaptı. Bilkent Üniversitesi'nde başlayan kuramsal derslerle bütünleşmiş sanat eğitimi yöntemi Sabancı Üniversitesinde de sürdürülürken Kahraman fakültenin disiplinler arası yapısına uygun olarak siyaset bilimi ve sanat kuramı derslerini birlikte verdi. Uzun yıllar The Making of Modern Turkey (modüler dersin ilk dönem 1908-1923 arasını, ikinci dönem 1950-2010 arasını), Turkish Social Thought, Post 1960 Turkish Politics; From Modern to Contemporary: Art of the 20th Century; Postt-1960 Turkish Art; Vision, Representation, Cinema; Visual Ideology and Culture derslerini verdi. Daha sonra Major Works of Cinema dersini (minimum 200 öğrenci) anlatmaya başladı. 2010 yılında ayrılmadan önce Art, Theory and Criticism programını kurdu ve ilk dönem derslerini verdi. 2005 yılında Princeton Üniversitesi'nde Ahmet Ertegün profesörü oldu. Yakın Doğu Çalışmaları Bölümünde Türk Modernleşmesi, Türk Toplumsal Düşüncesi hakkında lisans üstü ve doktora dersleri verdi. O arada çeşitli zamanlarda Michigan, Columbia ve UCLA’de dersler verdi. 2009 yılında Siyasal Düşünceler Doçentli oldu. Princeton Üniversitesinde gene çeşitli zamanlarda atölye çalışmaları düzenledi. 2010 yılında şehirde daha fazla kalmak maksadıyla Sabancı Üniversitesi'nden ayrıldı. Kadir Has Üniversitesi'ne Akademik Faaliyetlerden Sorumlu Rektör Yardımcısı olarak atandı. BU görevinden tamamen uzaktan ve ikinci eğitim için kurulan Netkent Üniversitesi Rektörlüğüne getirildi (Temmuz 2018). YÖK'ün programı benimsememesi ve kurucularla yaşadığı sorunlar nedeniyle istifa etti (Aralık 2018). Işık Üniversitesine Akademik İşlerden Sorumlu Rektör Yardımcısı ve Mimarlık ve Tasarım Fakültesi Dekanı olarak atandı (Temmuz 2019). 1991 yılında Güneş gazetesinde köşe yazarlığına başladı. Bu gazetede köşe dışında çeşitli dizi yazılar yazdı. 1995 yılında yayınlanan Yeni Yüzyıl gazetesinde haftada/on beş günde bir siyasal makaleler yazdı. 1996 yılında yayınlanan Radikal gazetesine davet edildi. 2005 yılında uzun süreli kalmak üzere Amerika’ya gidene kadar bu gazetede yazdı. Başlangıçta iki gün yazdığı köşe yazılarını daha sonra üçe çıkardı. Ardından haftada bir gün de Kültür-Sanat sayfasında yazdı. Radikal 2 ekinde yazılar yayınladı. Gazetede köşe yazarlığından ayrıldıktan sonra ABD'de bulunduğu dönemde yazılarını düzenli olarak bu ekte yayınladı. 2007 yılında Sabah gazetesine geçti. Başlangıçta sadece köşe yazıları yayınlarken daha sonra, Radikal’de olduğu gibi, haftada bir de hafta sonu ekinde kültür sanat konularında yazılar yazdı. 2007 yılında gazeteden ayrıldı. Kahraman 1991 yılında İstanbul Kültür Sanat Vakfı tarafından düzenlenen İstanbul Bienali Danışma Kurulu üyeliğine getirildi. Bu kurumda 2005 yılına kadar görevini sürdürdü. İki tarih arasında yer alan bienallerin küratörlük seçimlerinde bulundu. Şakir Eczacıbaşı ile yakın bir çalışma düzeni içinde kaldı. 2000 yılında Sabancı Üniversitesi’nde Erdağ Aksel, Selim Birsel ile birlikte Kasa Galeri'nin kuruluşunda bulundu. 2003 yılında Akbank Sanat’ın kurucusu Hamit Belli tarafından bu kurumun Danışma Kurulu üyeliğine getirildi. Kurul, güncel sanatın henüz kendisini gösterdiği bir dönemde bu alanın yerleşmesine büyük olanaklar sağlayan sergiler ve etkinlikler gerçekleştirdi. Burada küratörlüğünü üstlendiği ybaşlangıçta yerli ve genç sanatçılarla sonradan sanat tarihinin önemli kişileri olan uluslararası isimlerle çeşitli sergiler açtı. Kurumun devraldığı Günümüz Sanatçıları sergisinin seçici kurullarında bulundu. Akbank Sanat’ın her yıl yayınlamayı gelenek haline getirdiği büyük kitapların editörlüğünü üstlendi. Bu görevi devam etmektedir. 2003 yılında Sakıp Sabancı’nın evi olan Atlı Köşk’ü müze yapmaya karar vermesinden sonra bu müzenin kuruluş dönemi çalışmalarına katıldı. Müze 2005 yılında açıldı. 2008 yılında müzenin Yönetim Kurulu üyeliğine getirildi. Müzenin Uluslararası Danışma Kurulu toplantılarında yer aldı. Bu görevi devam etmektedir. 2012 yılında Contemporary İstanbul sanat fuarı Genel Koordinatörü oldu. Kurumun Danışma Kurulunda 2007 yılından beri bulunuyordu. GK olduktan sonra fuarın uluslararasılaşması, yeni galerilerle buluşması, yeni bir yönetim anlayışına kavuşması için yoğun çaba harcadı. Kurumun yayınladığı CI Magazine isimli derginin koordinatörlüğünü yürüttü. 2014 yılında GK görevini bıraktı, İcra Kurulu Üyesi oldu. Bu görevi devam etmektedir. 2015 yılında Kadir Has Üniversitesi bünyesinde bulunan boş bir alanı değerlendirerek Galeri KHAS adı altında bir galeriye dönüştürdü. Burada art arda yeni ve genç isimlerle sergiler açmaya ve farklı kültürel etkinlikler düzenlemeye başladı. 2018 yılında üniversiteden ayrılınca bu görevini bıraktı. Galeri kapandı. 2014 yılında Brüksel’de yapılan Europalia festivaline Türkiye konuk ülke olunca bu etkinliğin Sanat Direktörlüğü görevine getirildi. Türk sanatının çağdaş ve geleneksel dokularını hazırladığı geniş kapsamlı sergi ve gösterilerde sergiledi. Kahraman ilk kez 2003 yılında TV8’de Fildişi Kule isimli programı yaptı. Önde gelen kültür, sanat ve düşünce adamlarıyla haftada bir Pazar günleri gerçekleştirdiği söyleşiler büyük yankı uyandırdı. Programına 2005 yılında son verdi. Daha sonra 2007 yılında ATV’de gazeteci Fehmi Koru ile birlikte gene geniş ilgi toplayan Beyin Fırtınası isimli programa katıldı. Haftada bir yayınlanan ve güncel siyasal konuları irdeleyen program üslubu, yaklaşımı ve derinliğiyle örnek teşkil etti. Koru’nun ayrılmasından sonra Kahraman programı kısa bir süre Cengiz Çandar’la sürdürdü. 2016 yılında Kahraman Bekir Ağırdır ve Ali Bayramoğlu’nun da katıldığı Son Baskı isimli programda yer aldı. Aynı yıl özellikle kültür ve sanat konularında öne çıkan konuları ilgili kişilerle birlikte derinlemesine ele alan, çok güçlü bir görsel arka planla desteklenen Bildiğiniz Gibi Değil isimli programı hazırlayıp yönetti. Programın montajını bizzat gerçekleştirdi. Program büyük karşılık bulmasınarağmen kurumun yeniden düzenlenmesi sürecinde sona erdirildi. İlk yazısı Varlık dergisinin 1976 yılı Temmuz sayısında yer alan Nazlı Eray’ın, Ah Bayım Ah isimli öykü kitabının eleştirisiydi. Öncesinde dergide çeşitli Amerikalı şairlerden şiir çevirileri yayınlamıştı. İlk eleştiri yazısından sonra bu dergide aynı yönde yazmayı sürdürdü. 1980’lerde Gösteri dergisi yayınlanınca bu dergide yazmaya başladı. Bunlar kuramsal edebiyat eleştirisi yazılarıydı. Sanat Olayı dergisi Attilâ İlhan yönetiminde çıkmaya başladıktan sonra bu derginin sürekli yazarları arasında yer aldı. Bunu İlhan’ın yönetiminde yayınlanan diğer dergiler izledi. Bu yazıları toplumcu gerçekçi bir edebiyat anlayışının özgürlükçü ve yenilikçi temellerini araştıran, polemik yanı ağır basan yazılardı. Bu yazılarının bazılarını genişleterek Beyazlar Kirli; Bir Sürekli Cehennem isimli kitaplarına aldı. 1985 yılından başlayarak sanat kuramı ve çözümlemesi yazıları yazmaya başladı. Nisan 1986’da ressam Mehmet Güleryüz, Nihal Ataman ve Ülker Ün’le birlikte Kalın Sanat Seçkisi’ni yayınladı. Bu dergide çağdaş Türk görsel sanatı hakkında yazdığı yazılarla geniş ilgi uyandırdı, Türkiye'de güncel sanat eleştirisinin ilk örnekleri kabul edildi. 1990’lı yıllarda Enver Ercan yönetimine geçinde yeniden Varlık dergisine döndü. Bu dergide post modern kuramı toplumsal, eleştirel ve kültürel kuramla birleştiren yazılar yayınladı. Edebiyat eleştirisini güçlü bir toplumsal kuram ve kültürel kuram arka planına yerleştirerek sürdürdü, kendisine özgü bir edebiyat görüşü oluşturdu. Bu görüşlerini geniş bir biçimde, konulara tarihsel bir perspektif içinde baktığı Yahya Kemal Rimbaud’yu Okudu mu; Türk Şiiri, Modernizm, Şiir; Post modernite ile Modernite Arasında Türkiye, Post Entelektüel Dönem ve Edebiyat; Türkiye’de Yazınsal Bilincin Oluşumu (Türkiye’de Modern Kültürün Temelleri-1) ve Türkiye’de Görsel Bilincin Oluşumu (Türkiye’de Modern Kültürün Temelleri-2)isimli kitaplarında işledi. 2000’li yıllarda bu yazılarının yanında daha çok akademik makaleleriyle göründü. Özellikle Doğu Batı dergisinde kaleme aldığı siyasal kuram yazıları Türk toplumsal ve siyasal yapısını derinlemesine irdeleyen, siyaset felsefesinden yararlanarak o yapıyı çözümleyen akademik çalışmalardı. Görüşlerini saha sonra yazdığı Türk Siyasetinin Yapısal Analizi isimli kitabında iki cilt olarak yayınladı. Gene sol siyaset konulardaki düşüncelerini Yeni Bir Sosyal Demokrasi İçin; Sosyal Demokrasi, Türkiye ve Partileri; Sağ, Türkiye ve Partileri; Sosyal Demokrasi Pratiği ve Türkiye Gerçeği başlıklı kitaplarında işledi. Akparti hakkındaki ilk kitaplardan biri olan AKP ve Türk Sağı’nı 2006 yılında yayınladı. Post modernite ile Modernite Arasında Türkiye toplumsal kuramla siyasal kuramı kültürel kuram bağlamında birleştirmeye çalıştığı görüşlerini yansıtıyordu. 2000 sonrasında Radikal gazetesi Kültür-Sanat sayfasında haftada bir gün makaleleri yayınlandı. Bu makalelerinde popüler kültür, güncel sanat ve kültürel yaşam konularını toplumsal kuram bağlamında daha popüler bir yaklaşımla ele alıyordu. Popüler kültür kuramına eleştirel bir tutumla bakıyordu. Türkiye’de ve dünyada popüler kültürün kaynaklarını, gündelik kültürle bütünleşmiş zihniyetin toplumsal tepkisini çözümlemeye çalışıyordu. Toplumsal öznenin farkında olmadan maruz kaldığı popüler kültür ögelerinin aynı öznenin davranışlarını nasıl belirlediğini gösterme çabası yazıların bel kemiğini oluşturmuştu. Bu görüşlerini Kültür Tarihi Affetmez; Kitle Kültürü Kitlelerin Afyonu isimli kitaplarında ele aldı. Görsel kuramla ilgili görüşlerini kuramsal ve popüler düzeylerde dile getirdi. Kuramsal çalışmalarını Sanatsal Gerçeklikler, Olgular ve Öteleri isimli yapıtında ve düzenlediği sergi kataloglarına yazdığı bazen bir kitap boyutundaki yazılarında yansıtırken görsel kuramın popüler kültür ve gündelik hayat içindeki yansımalarını Cinsellik, Görsellik, Pornografi isimli kitabında ele aldı. 19. Yüzyıldan başlayarak Türkiye’de görsel bilinçle modernleşme ve kimlik arasındaki iliklileri Türkiye’de Görsel Bilincin Oluşumu (Türkiye’de Modern Kültürün Temelleri-2) isimli kitabında ortaya koydu. Bu konudaki görüşlerini ayrıca henüz kitap bütünlüğüne ulaştırmadığı çok sayıdaki sergi kataloğu yazısında dile getirdi. Bunlar uzun, kapsamlı ve kuramsal çözümlemelerdi. Bu yazılarında sanat kuramının temel olgularını söz konusu sanatçı ve yapıtı ekseninde ele alıyordu. Bununla birlikte klasik sanatın ana konuları, insan trajiği, sanatın evrensel varoluş trajiğiyle ilişkisi gibi konuları işliyordu. Güncel sanat dünyasının popüler sorunsallarını ise Bakmak, Görmek Bir de Bilmek başlıklı kitabında yansıttı. Türkiye’de güncel sanatın 1980 sonrasındaki gelişimini Türkiye’de ve dünyada meydana gelen siyasal, toplumsal ve kültürel oluşumlar bağlamına oturtarak irdelediği ve alanında ilk olan yapıtı Türkiye’de Çağdaş Sanat 1980-2000’i yayınladı. 2010’larda o güne kadar yayınlamadığı günlüklerini Anlar/Zamanlar başlığı altında Varlık dergisinde yayınladı. Gündelik hayata, kendi yaşantısına, kitaplara, kuramsal konulara değindiği, sık sık çıktığı yolculuk gözlem ve düşüncelerini yansıttığı, anılarını anlattığı çok sayıdaki defterine/günlüğüne rağmen o güne değin yayınlamadığı günlükleri büyük ilgi topladı. Günlüklerini yayınlamayı 2014 başında bıraktı. 2016’da Sabah gazetesinde Pazar Eki’nde makale yayınlamaya ara vererek günlüklerinden kısa parçalar yayınlamaya başladı. Bunlarda gene kültürel konuları ve yolculuk gözlemlerini ele aldı. Gazetedeki günlükler defterlerine yazdığı uzun ve büyük parçalardan kısa alıntılardı. Bir süre sonra Sabah Kitap Eki'nde bir tür kitap eleştirisi olan bu defa okuma günlüklerini yayınladı. İnsan, yaşam, gündelik yaşantı, küçük gözlemler, saptamalar içeren denemelerini daha çok gazetelerdeki köşelerinde yayınladı. Bu yazılarından yaptığı bazı seçmeleri Cam Odada Oturmak isimli kitabında bir araya getirdi. UluslararasÄ± Sergiler Sürpriz (müzik grubu) Sürpriz, Almanya'daki Türk asıllı müzik grubu, 1999 Eurovision Şarkı Yarışması'nda "Reise nach Jerusalem - Kudüs'e seyahat" şarkısıyla 140 puanla 3. olmuştur. Şarkıda Türkçe cümleler de bulunmaktadır. Örneğin : "Selam, selam, hadi gidelim Kudüs'e hep birlikte..." Gruba yarışmanın ardından Aynur Aydın katıldı ve ilk albümlerini 2000 yılında İstanbul'da kaydettiler. Frank Nelson Doubleday Frank Nelson Doubleday (d. 1862 - ö. 1934), Amerikalı yayımcı. On beş yaşında okuldan ayrılarak başladığı yayımcılık yaşamında çeşitli yayınevleri kurdu, otuzu aşkın kitapçı dükkânı açtı. Rudyard Kipling, Doubleday'in adının baş harfleri olan F.N.D'nin İngilizce okunuşundan esinlenerek ona Türkçe "Efendi" lakabını taktı. Hammamet Hammamet (Arapça: الحمامات, ) Tunus'ta bir kent ve turizm merkezidir. Nüfusu turizm mevsimine göre 20.000 ile 70.000 kişi arasında değişmektedir. Reise nach Jerusalem - KudÃ¼s'e seyahat "Reise nach Jerusalem - Kudüs'e seyahat" (), Sürpriz tarafından seslendirilen 1999 Eurovision Şarkı Yarışması'nda Almanya'yı temsil eden şarkı. Şarkı Almanca, İbranice, İngilizce ve Türkçe dillerinde seslendirilmiştir. Şarkı Bernd Meinunger tarafından yazılmıştır. Şarkı yarışmada Malta'nın temsilcisi Times Three'nin şarkısı "Believe 'n Peace"'den sonra ve Bosna-Hersek'in temsilcisi Dino ve Béatrice'in şarkısı "Putnici"'den önce 21. sırada çıkmıştır. Yarışmada 23 şarkı arasından 3. olmuştur. Bir sonraki gelen 2000 yarışması'nda Alman katılımcı, "Wadde hadde dudde da?" adlı şarkısıyla Stefan Raab olmuştur. HÃ¼cre teorisi Hücre teorisi, 1858 yılında Alman Patolog "Rudolf Virchow"'un, bitkiler ve hayvanların yani tüm canlıların hücre ya da hücrelerden meydana geldiğini yine bu hücrelerin sahip olduğu genetik bilgilerinde, oluşan diğer hücrelere aktarıldığını savunarak ortaya çıkardığı kuramdır ("Omnis cellula e cellula": tüm hücrelerin anası hücrelerdir). 19. yüzyılda Alman bilim insanları "Theodar Schwann" ve "Matthias Schleiden"’in ayrı ayrı çalışmaları hücre teorisini doğurmuştur. Schleiden, 1838'de yayınladığı incelemesinde, hücrelerin nasıl oluştuğunu açıklamaya çalışmış ve hücrenin gelişmesinde çekirdeğin temel rol oynadığına ilişkin bir hipotez ileri sürmüştür. Her hücrenin ikili bir yaşam sürdüğünü, bunlardan birinin yalnızca kendi gelişmesiyle ilgili ve bağımsız bir hayat olduğunu, diğer yaşamının ise bitki dokusunun bir parçası gibi görev yaptığını söylemiştir. Yani yaprağa, gövdeye ya da köke ait olabilen herhangi bir bitki hücresi, küçük ve bağımsız bir organizma gibi iş görür. Her hücre aynı zamanda ait olduğu daha büyük organizmanın yaşamına yardımcı olur. Schleiden bitki hücrelerinde çalışırken, Schwann hayvan hücreleri ile çalışmıştır. Schwann, kurbağa hücreleri üzerine yaptığı gözlemlerden bazılarının, Schleiden’in bitki hücresi fikrine kolayca uygulanabileceğini görmüştür. Schwann, kuş yumurtasınada kas teline kadar çeşitli hayvan dokularını inceleyerek hipotezi denemiş ve gözlemleri kendisini aşağıdaki genelleştirmeye götürmüştür. “…tüm dokuların birimleri hücrelerden oluşur. Organizmaların, farklı da olsa, bu birimlerinin gelişmesi için genel bir prensibi vardır. Bu da hücrelerin oluşumu prensibidir.” Schleiden ve Schwann ne hücreyi bulmuşlar, ne de adlandırmışlardır. Ancak, temel fikri alarak, canlıların hücrelerden oluştuğunu, hücrelerin bağımsız hareket etmelerine karşın, birlikte çalıştıklarını ileri sürmüşlerdir. Bir hücreli organizmalardan meşe ağaçlarına ve insana kadar tüm canlıların hücrelerden oluştuğunu söyleyen bu temel varsayım, hücre teorisidir. Alman fizikçi ve biyoloğu olan Rudolf Virchow 1885'de hücrelerin daima hücre bölünmesi ile çoğaldıkları fikrini genelleştirmiştir. Virchow’un bildirisi Lâtince “omnis cellula a cellula” olarak söylenir ve her hücrenin başka bir hücreden geldiği anlamındadır. Bu genelleştirme Abiyogenez tartışmalarını da sonlandırmıştır. Bu bildiri aynı zamanda birkaç yıl sonra Darwin tarafından ortaya atılan evrim fikri için de bir temel oluşturmuş olup, hücre teorisinin ikinci temel varsayımıdır. 1879'a kadar yeni mercekler geliştirilmiştir. Alman biyolog "Walther Flemmin"g geliştirilmiş mercekler takılı mikroskopla, hücre bölünmesinde, çekirdekte meydana gelen olayları izleyebilmiştir. Olaya, iplik şeklindeki kromozomlar nedeniyle mitoz adını vermiştir. Hücre teorisinin tarihi, fikirlerle bilimsel gözlemler arasındaki ilgiyi gösteren iyi bir örnektir. İnsan gözlemlerinin çok ilerisinde olan şeyleri açıklamaya çalıştığında yanlışlıklar yapmıştır. Yine de, yanlış fikirlerin olması, hiç fikir olmamasından iyidir. Çünkü, bu yanlış fikirler başkalarını da aynı problemler üzerinde düşünmeye, daha birçok deneyler yapılmasına yöneltir. Hücre teorisi ve evrim teorisi, biyolojinin iki temel genelleştirmesidir. Üçüncü temel teori gen teorisidir. Bu üç teori, her biri bir diğerini destekleyerek, birbirleriyle ilgili fikirlerden oluşmuş geniş bir yapı oluştururlar. Hücre ilk olarak Robert Hooke tarafından 1665 yılında adlandırıldı. İlk olarak mikroskopta ölü mantar dokusunu inceledi. Gördüğü boş odacıklara hücre ("cellula") adını verdi. El Cem El Cem (Latince: Thysdrus) Tunus'ta bir kent ve turizm merkezi. Afrika kıtasındaki en etkileyici Roma dönemi harabelerine sahiptir. Nüfusu 2004 sayımına göre 18.302 kişidir. Abdülkadir Akcan Abdülkadir Akcan (d. 7 Mayıs 1952, Bolvadin, Afyonkarahisar, Türkiye), Türk Veteriner hekim, Akademisyen ve Siyasetçi. Ankara Üniversitesi Veteriner Fakültesi'ni bitirdi. Almanya Hannover Veteriner Yüksekokulu Hayvan Yetiştiriciliği ve Kalıtım Araştırmaları Enstitüsü'nde Doktora yaptı. Ankara Üniversitesi Veteriner Fakültesi Çiftlik Müdürlüğü ve Yönetim Kurulu Üyeliği, Fırat Üniversitesi Veteriner Fakültesi Dekanlığı, Fırat Üniversitesi Yönetim Kurulu ve Senatosu Üyeliği, Kocatepe Üniversitesi Veteriner Fakültesi Kurucu Dekanlığı ve Öğretim Üyeliği, XXI. ve XXIII. Dönem Afyonkarahisar Milletvekilliği ile Bayındırlık ve İskân Bakanlığı yaptı. Evli ve iki çocuk babasıdır. Naci Kınacıoğlu Naci Kınacıoğlu, (1929 Kayseri - 20 Haziran 2009 Ankara), Türk akademisyen. Ankara Üniversitesi Hukuk Fakültesi'nden 1953 yılında mezun oldu. 1954 yılında Almanya'daki Freiburg Üniversitesi'nde telif hukuku konusunda doktora yaptı. Ankara İktisadi ve Ticari İlimler Akademisi'nde 1958 yılında doktorasını verdi. 1962 yılında doçent, 1969 yılında ise profesör oldu. 1976 yılında Avrupa Konseyi Mahalli İdareler Alt Komisyonu üyesi olarak çalıştı. 1982-1988 yılları arasında Gazi Üniversitesi Rektör Yardımcılığı görevinde bulundu. Ayrıca aynı üniversitenin İktisadi İdari Bilimler Fakültesi İşletme Bölüm Başkanlığı, Sosyal Bilimler Enstitüsü Müdürlüğü, Yayın Komisyonu Başkanlığı, Döner Sermaye İşletmesi Başkanlığı ve zorunlu derslerle ilgili bölümlerin genel koordinatörlüğü görevlerini de üstlendi. 1988-1992 yılları arasında Erciyes Üniversitesi rektörlüğü yaptı. Daha sonra Gazi Üniversitesi Hukuk Fakültesi'nde Özel Hukuk Bölümü Başkanlığı ve Hukuk Anabilim Dalı Başkanlığı da yaptı. 1998 yılında aynı üniversiteden emekli oldu. 1999-2002 yılları arasında İlim ve Edebiyat Eseri Sahipleri Meslek Birliği'nin (İLESAM) başkanlığını yürüttü. Ticaret hukuku ve fikri haklar konusunda çok sayıda eseri ve makalesi bulunmaktadır. Evli ve iki çocuk babasıdır. Türkiye Cumhuriyeti Anayasası’nın 114 üncü maddesi gereğince 3 Kasım 2002 Türkiye genel seçimleri öncesi tarafsız Ulaştırma Bakanı olarak görev yapmıştır. 20 Haziran 2009 tarihinde vefat etti. Gabes Gabes, Gabès ya da Kabis (Arapça: قابس) Tunus'ta bir kent ve Gabes vilayetinin merkezidir. Nüfusu, 2004 sayımına göre 116.323 kişidir. Turgut Yaşar Gülez Turgut Yaşar Gülez (1925, Bolu - 17 Ağustos 1996), Türk siyasetçi. Ankara Üniversitesi Fen Fakültesi'ni bitirdi. ABD Teksas Üniversitesi Petrol Mühendisliği bölümünü bitirdi. Türkiye Petrolleri Anonim Ortaklığı İstihsal Servisi Şefliği, Petrol Şubesi Müdür Yardımcılığı, İstanbul Teknik Üniversitesi Maden Fakültesi Petrol Teknisyenliği, Şef Teknisyenliği, Petrol Arama ve İşletmesi Kürsüsü Öğretim Görevliliği, Teknik Okul Maden Şubesi Akaryakıt Teknolojisi ve Sondaj Tekniği Dersi Öğretmenliği, Türkiye Petrolleri AO Petrol Alım Satım ve Tevzi Grubu Başkanlığı ve Genel Müdürlüğü, Orta Doğu Teknik Üniversitesi Öğretim Görevliliği, Enerji ve Tabiî Kaynaklar Bakanlığı Müşavirliği, Maden Tetkik ve Arama Enstitüsü Petrol Sondaj Teknik Ameliyeler Grubu Müdürlüğü yapmıştır. Cumhuriyet Senatosu Bolu Üyesi (2 Haziran 1968 – 5 Haziran 1977), TBMM XVII. ve XVIII. Dönem Bolu Milletvekili ve 31. ve 32. Hükümet Bayındırlık Bakanıdır. Evlidir. İbrahim Etem Erdinç İbrahim Etem Erdinç 1913, Kütahya - 1998 Ankara), Türk siyasetçi. İstanbul Yüksek Mühendis Mektebi'ni bitirdi. DDY Sivas 4. İşletme Müdürlüğü ve Teknik Müşavirliği, X. Dönem Sivas Milletvekilliği ile Cumhuriyet Senatosu Kütahya Üyeliği (7 Haziran 1964 - 14 Ekim 1973) ile Bayındırlık Bakanlığı yaptı. Evli ve üç çocuk babasıdır. Daniş Koper Daniş Koper (1908, Diyadin, Ağrı - 22 Şubat 1992), Türk siyasetçi. Münih Teknik Üniversitesi'ni bitirdi. Karayolları Genel Müdürlüğü, Bayındırlık Bakanlığı Müsteşarlığı, THY İdare Meclisi Başkanlığı, Bormak ve Kuyaş Müesseseleri Genel Müdürlüğü, Kurucu Meclis Odalar Temsilciliği (6 Ocak 1961 - İstifa : 20 Haziran 1961) ile Bayındırlık Bakanlığı yaptı. Evlidir. Alsu Alsu Ralif kızı Abramova (Tatar: Alsu Rälif qızı Abramova, Kiril: Алсу́ Рали́фовна Абра́мова; 27 Haziran 1983, Bugulma), Tatar asıllı Rus şarkıcı. Bugulma şehrinde dünyaya geldi. Babası Ralif Safin zengin bir çiftçidir. Annesi Raziye Safina bir mimardır. Renard ve Marat adında iki erkek kardeşi vardır. Ünlü tenisçi Marat Safin Alsu'nun kuzenidir. Adının anlamı pembe (Alsı-Kırmızımsı)dir. 10 yaşında iken ailesi ile Sibirya'da kaldığı dönemde piyano çalmasını öğrendi. Daha sonra Moskova'da müzik okuluna devam etti. Daha sonraki yıllarda İngiltere ve New York'ta özel okullarda mimarlık dersleri alan Alsu, Londra'da yaşamaktadır. 2000 yılında ülkesini Eurovision'da Solo adlı şarkıyla temsil etmiş ve ikinci olmuştur. 2009 yılında Rusya'da yapılan Eurovision Şarkı Yarışması finalinde sunuculuk yapmıştır. Mukbil Gökdoğan Ali Mukbil Gökdoğan (1909, İstanbul - 29 Ekim 1992), Türk akademisyen. İstanbul Yüksek Mühendislik Okulu'nu bitirdi,Mühendislik Mektebinde Müderris Muavinliği yaptı. Atatürk'ün Yurt dışında Türkiye'nin İmarı için gönderdiği elemanlar arasında yer alarak Stutgart Technische Hochschule'ye gönderildi. Stutgart Yüksek Mühendislik Okulu'nda Doktora yaptı. İstanbul Teknik Üniversitesi Mimarlık Fakültesi Öğretim Üyeliği ve Dekanlığı, Kurucu Meclis Bakanlar Kurulu Üyeliği (6 Ocak 1961-25 Ekim 1961) Bayındırlık Bakanlığı yaptı. Nüzhet Gökdoğan ile evliydi ve Gönül Gökdoğan; Ömer Can Gökdoğan'ın babalarıydı. Atatürk çiçeği Atatürk çiçeği, Noel yıldızı veya Poinsettia ("Euphorbia pulcherrima"), anavatanı Meksika ve Orta Amerika olan sütleğengiller familyasına ait bir çiçek türü. Ortada küme oluşturan küçük sarı çiçekleri, taçyaprağa benzeyen, genellikle kırmızı renkli bürgülerle (yaprak benzeri yapılar) çevrilidir. "Atatürk çiçeği" adı bir süs bitkisi olarak Türkiye'de tanınması ve yetiştirilmesine önayak olan Mustafa Kemal Atatürk'ten gelir. Yetiştirilmesi sırasında görev alan bitki bilimcilerden gelen öneri üzerine Türkçede çiçeğe bu isim takılmıştır. Özellikle koyu kırmızı ve yeşil yapraklarından dolayı Hristiyan dünyasında yaygın olarak Noel süslemelerinde kullanılır. Bu yüzden kullanılan diğer bir adı da Noel yıldızıdır. Çiçeğin, yıldız şeklinde yaprak deseni Betlehem Yıldızı'nı ve kırmızı rengi, İsa'nın çarmıha gerilişi ile kurban edildiği sırada akan kanı temsil eder. "Poinsettia" olan İngilizce adını, 19. yüzyılda bu çiçeği Meksika'dan ABD'ye götüren ve yaygınlaştıran Amerikalı devlet adamı, psikiyatrist ve bitkibilimci Joel Roberts Poinsett'den alır. Ilıman iklimlerde açık havada yetişebilen ve 5 m yüksekliğe ulaşabilen çalı özelliğindeki bu bitki, soğuk iklimlerde saksıda yetiştirilir ve boyu genellikle 1 m’yi aşmaz. Koyu yeşil renkli yaprakları büyük, uzun ve sivri uçludur. Çanak yaprakları kırmızı, pembe veya beyazdır. Çanak yapraklar çoğunlukla çiçek zannedilmektedir, fakat gerçek çiçekleri çok küçük, sarı renkli ve gösterişlidir. Gövde ve yapraklardan sızan sütümsü özsu bazı duyarlı insanlarda ve hayvanlarda deriyi kabartıp tahriş edebilir. Çiçeklenme döneminden önce 15-20 santigrat derece, çiçeklenme döneminde 13-15 santigrat derece, çiçeklenme döneminden sonra 10-12 santigrat dereceye gereksinim duyar. Çiçekli iken 13 santigrat derecenin altına düşmemelidir. Yüksek oranda nem (%70-75) ister. Yazın aydınlık yarı gölge yerleri sever. Yaprakların kızarması için Eylülden itibaren günde en az 14 saat kesintisiz karanlığa maruz kalmalıdır. Bunu sağlamak için bitki akşam 17.00-08.00 saatleri arasında ışık sızmayan karanlık bir dolaba kaldırılabilir, üstüne ışık geçirmeyen bir örtü ya da kutu örtülebilir. 14 saatlik süre içinde 1-2 dakikalık yapay aydınlatma dahi çiçeklenmeyi ve dolayısıyla yaprakların kızarmasını engelleyeceğinden dolabın kapağı ya da örtü açılmamalıdır. Bu ışık rejiminin 10-12 hafta uygulanmasının ardından ilk tomurcukların görülmesiyle bitki, bol ışık alan aydınlık yerlerde bulundurulmalı ancak doğrudan güneş ışığından korunmalıdır. Hacim olarak 3 kısım turba, 3 kısım yaprak çürüntüsü, 2 kısım tınlı toprak, 2 kısım yanmış ahır gübresi, 3 kısım kum ve 2 kısım perlitin karışımıyla elde edilen harç da kullanılabilir. Saksı değiştirme her yıl Nisan ayında yapılır. Gübreleme, Haziran-Ekim ayları arası haftada bir kez 1-2 g/l kompoze olarak verilir. Bitki, Haziran'dan Eylül'e değin sürgün verme esnasında ılık su ile bolca sulanmalı, sıcak havalarda yapraklarına su püskürtülmelidir. Çiçeklenme süresince (Aralık-Ocak ayları) verilen su miktarı azaltılmalıdır. Çiçekli halde iken bitkiye çok su verilirse yapraklarının döküldüğü görülür. Dinlenme dönemi olan Ocak ortasında Nisan ortasına kadar ise çok az su verilmeli veya toprağı tümüyle tutulmalıdır. Yaşlı bitkiler çiçeklenmesi bittikten sonra Nisan ayında topraktan itibaren 10–15 cm kalacak şekilde kesilerek budanmalıdır. Tahsin Ã–nalp Hasan Tahsin Önalp (12 Mayıs 1919, Aziziye,31 mayıs 2015 İstanbul Türkiye), makine yüksek mühendisi. 1940'ların başında RWTH Aachen'de eğitim görüp, II. Dünya Savaşı sonunda ETH Zürih'e gitmiştir. 1948 yılında yayınlanan doktora tezi "Das Ellipsengesetz in der Berechnung von Dampf- und Gasturbinen" ile eğitimini tamamlamıştır. Karayolları Genel Müdürlüğü ile 12 Eylül darbesi sonrası kurulan Bülend Ulusu Başbakanlığındaki 44. Türkiye Hükûmeti'nde 20 Eylül 1980 ile 13 Aralık 1983 tarihleri arasında Bayındırlık bakanlığı yapmıştır. Süleyman Uludağ Süleyman Uludağ (d. 1937, Akyazı köyü, Amasya), akademisyen, ilahiyatçı. Uludağ Üniversitesi İlahiyat Fakültesi öğretim üyesi. Uzmanlık alanı olan tasavvuf tarihinin yanı sıra iktisattan siyaset bilimine ve toplum bilimine birçok alanda telif ve tercüme eserlerin ve makalelerin yazarıdır. Çorum İmam-Hatip Okulu'nu ve İstanbul Yüksek İslam Enstitüsü'nü bitirdi. Kastamonu İmam-Hatip Okulu'nda üç yıl görev yaptı. 1970'te Kayseri Yüksek İslam Enstitüsü'nde göreve başladı. 1975'te Bursa Yüksek İslam Enstitüsü'ne nakledildi. 2007'de Uludağ Üniversitesi İlahiyat Fakültesi Tasavvuf Anabilim Dalı'ndan emekli olmuştur. Kuruluşundan itibaren TDV İslâm Ansiklopedisi'nde 232 maddenin yazarlığını yapmıştır. Orta Asya, Kafkasya ve Balkanlar'a yaptığı seyahat izlenimlerini 2002'de "İran'a ve Turan'a Seyahat" adıyla kitaplaştırmıştır. Batum göçmeni bir aileden gelmesi itibarıyla Sovyetler'in çöküşünün ardından bu bölgenin dînî uyanışına katkıda bulunmaya çalışmıştır. Kendi düşünce hayatında önemli bir yer tutan İbn Haldun'dan yaptığı "Mukaddime" çevirisi Süleyman Uludağ'ın Türkçeye kazandırdığı önemli eserlerdendir. Bunların dışında "Nesil", "Hareket", "Dergâh", "İslamiyât", "İslâmî Araştırmalar", "Köprü", "Rahle", "Türkiye Günlüğü", "Yeni Dünya", "Keşkül" dergilerinde ve "Milliyet" gazetesinde makaleleri ve yazıları yayınlanmıştır. Yetiştirdiği öğrencilerden Prof. Dr. Mustafa Kara özellikle tasavvuf tarihi alanında çalışmalarını sürdürmektedir. Mehmet Necat Eldem Mehmet Necat Eldem (1928, Mardin, Türkiye - 18 Kasım 2016, Ankara, Türkiye), Türk Hukukçu. 1950 yılında Ankara Üniversitesi Siyasal Bilgiler Fakültesi'ni bitirdi. Kaymakamlık, Mülkiye Müşavir Müfettişliği, Çankırı, Burdur ve Yozgat Valilikleri, Otomotiv Sanayiinde Genel Koordinatörlük, Anavatan Partisi Kurucu Üyeliği, XVII. Dönem Mardin, XVIII. Dönem İstanbul Milletvekilliği ile Adalet Bakanlığı yaptı. Evli ve iki çocuk babasıydı. 18 Kasım 2016 tarihinde, Ankara'da vefat etti. Büyükköy, Korkuteli Büyükköy Antalya'nın Korkuteli ilçesine bağlı bir mahalledir. Ekonomisi hayvancılık, tarım, mantarcılık ve seracılık oluşturur. Mr. Bean Mr. Bean, Rowan Atkinson'un canlandırdığı eski bir komedi televizyon serisidir. İlk olarak ITV isimli İngiliz televizyonunda 1990 yılında gösterilmiştir. Rowan Atkinson, Robin Driscoll, Richard Curtis ve Ben Elton bu dizinin yapımını üstlenmişlerdir. Toplam 15 bölümden oluşan "Mr. Bean" serisinin dışında 7 tane Mr. Bean skeçi ve 2 de filmi bulunmaktadır. İlk bölümü 1 Ocak 1990'da yayınlanan dizinin son bölümü 15 Aralık 1995'te yayınlanmıştır. Dizi, Atkinson'un tabiriyle ""yetişkin adam bedeninin içindeki çocuk"" olan Mr. Bean'in maceralarını anlatır. Rowan Atkinson'un canlandırdığı ana karakter. Sakar, şanssız bir kişiliğe sahiptir. Çoğu hareketleri çocuksudur. Sadece tek tip bir takım elbise giyer. Beyaz gömleğin üstüne bir kravat ile kadife pantolon ve ceket giyer. Fazla konuşmaz. Genelde söylediği sadece soyadı "Bean"'dır. Sadece Mr. Bean Filmi ("Mr. Bean the Ultimate Disaster Movie") ve Mr. Bean Tatilde ("Mr. Bean's Holiday") filmlerinde isminden farklı şeyler söylemiştir. Oyuncak Ayı, Mr. Bean'ın en yakın arkadaşıdır. Çoğu zaman onunla mutludur. Mr. Bean, ayısını hipnotize ederek uyutur. Ayısına çizgi roman okur ve onunla televizyon izler. Tek arkadaşı ve dostudur. Irma karakteri ilk defa 3. bölüm olan "The Curse of Mr. Bean" adlı bölümde görülmüştür. "Mutlu yıllar Mr.Bean"'da onu terkedip gitmiştir. Mr.Bean, Irma'nın sadece kendisi ile ilgilenmesini ister. Ayrıca Mr.Bean Anime Serisinde kendisi, dişi oyuncak ayısı ile görülmüştür. Mr. Bean temalı üretilmiş 2 film vardır. 2 Ağustos 1997'de vizyona girmiştir. Konusu, Bean'ın Los Angeles'ta yaşadığı maceralardır. Bütçesi 22 milyon $ olan film, dünya genelinde 230 milyon $ gelir elde etmiştir. 24 Mart 2007 tarihinde İngiltere'de vizyona girmiştir. Mr. Bean'ın bu filmi Fransa'ya gezisi ve başından geçen olayları anlatmaktadır. En İyi Uyarlama Senaryo Akademi Ödülü En İyi Uyarlama Senaryo Akademi Ödül, ABD'nin en seçkin sinema ödülleri olan Akademi Ödülleri'nden biridir. Ödül, her sene başka bir kaynaktan (roman, oyun, kısa hikâye ya da başka bir film olabilir) uyarlanan en iyi senaryonun yazarına verilir. Bu standarda göre bütün devam filmleri otomatik olarak uyarlama kabul edilir. Ferdi Özbeğen'le 45 Dakika Ferdi Özbeğen'le 45 Dakika, Ferdi Özbeğen'in 1977 yılında Atlas Plak tarafından yayımlanan, ilk albümü. Albümün düzenlemelerini Mustafa Özkent yapmıştır. Viktor Meyer Viktor Meyer (d. 8 eylül 1848 - ö. 8 ağustos 1897) Organik ve inorganik kimyaya katkılarıyla tanınan Alman kimyacı. Heidelberg Üniversite'sinde , analitik kimyacı Robert Bunsen, organik kimyacı. Emil Erlenmeyer ve fizikçi Gustav Kirchoff'un öğrencisi oldu. 1867'de doktora çalışmasını tamamladı. 1872-85 arasında Zürih Politeknik Ensititüsü'nde 1885-89 arasında Göttingen Üniversite'sinde kimya dersleri verdi. 1889'da Heidelberg Üniversitesi'ne dönerek Bunsen'in yerine geçti ve ölümüne kadar orada kaldı. 1871'de yüksek sıcaklıklarda inorganik maddelerin buhar yoğunluklarını ölçmeye yarayan bir yöntem geliştirmişti, iki atomlu iyot ve brom moleküllerininin ısıtıldığında atomlarına ayrıştığını saptadı. Daha sonra alifatik nitro bileşikleri ile aralarında oksimlerin de bulunduğu pek çok yeni organik nitro bileşiğini buldu. Afrika-Avrasya Avrafrasya, Avrasika, Afrika-Avrasya ya da Afro-Avrasya Afrika ve Avrasya'yı tek bir kıta olarak tanımlayan terimlerdir. Bütünü oluşturan kıtalar Dünya nüfusunun yaklaşık %85'ini (yaklaşık 5,7 milyar insan) kapsar. Ayrıca bu kıta Eski Dünya olarak bilinir. Bazı akademisyenler Avrafrasya olarak bahsederler, buna rağmen bu terimler genel kullanıma geçmedi. Jeopolitikada, Afrika-Avrasya'nın anakarası (Britanya Adaları, Japonya ve Madagaskar gibi adalar hariç) Dünya Adası olarak bahsedilir. Bu gezegenin en büyük kıtasıdır. Coğrafî olarak, Afrika ve Avrasya Süveyş Kanalı ile bölünmüştür. Avrasya, buna ilaveten, Avrupa ve Asya olmak üzere bölünmüştür (jeolojik olarak bölünmesinden çok kültürel olarak bölünmüştür). Ancak gelecekte jeolojik olarak Afrika-Avrasya, Afrikanın Avrupa'ya çarpmasıyla bir süperkıta olacaktır. Bu olay tahminen günümüzden 600.000 yıl sonra, İspanya'nın güney tepelerinin Afrika'ya eriştiğinde meydana gelecektir. Bu gerçekleştiğinde, Akdeniz, Atlas Okyanusu'ndan ayrılacaktır. Afrika'nın Avrupa'ya günümüzden 50 milyon yıl içinde tamamen çarpması, Akdeniz'in kapanması ve yeni sıradağların (Alpler'e eklenerek) meydana gelmesi beklenmektedir. Eski Dünya Afrika-Avrasya ve çevresindeki adaları kapsar. Manyeto Manyeto, manyetik alanın sürekli mıknatıslarla sağlandığı, çıkış enerjisi çok küçük olan alternatif akım elektrik üreticisi. Daha çok uçak, deniz, traktör ve motosiklet motoru gibi içten yanmalı motorlarda, ateşlenme gerilimi elde edilmesi amacıyla kullanılır. Manyetoda süreli mıknatıstan oluşan bir rotor ile iki sargılı bir armatür, kamlı bir devre açıcı ve bir sığaç bulunur. Merinos Merinos, İspanya'da geliştirilen beyaz ve ince yapağılı koyun soyu. Kökenlerinin Kuzey Afrika'dan İspanya'ya Araplar tarafından getirilen koyunlara dayandığı sanılan bu soy ortaçağ boyunca İspanya'nın tekelinde kalmıştır. Günümüzde ise birçok ülkede yetiştirilen koyun soyları arasında önemli bir yer tutar. YukarÄ±kardere, BahÃ§e Bahçe, Osmaniye ilinin Bahçe ilçesine bağlı bir köydür. Nur dağlarının kuzey doğu bölümü üzerinde kurulmuştur. Mahallelerinden bazıları; Kuzgeçe, Mandal, Munsuzlar, Çiçekli, Yenimahalle, Çitlikabir mahalleleridir. Doğusunda Gaziantep'in Nurdağı ilçesi, güneyinde Kaman, Kızlaç ve Arıklıkaş köyleri, batısında Aşağıkardere köyü ve ilçe merkezi, kuzeyinde Bilalik ve İnderesi Köyleri bulunmaktadır. Köyün ortasından, doğusundaki Yelli dağlarından doğan Kocadere geçmektedir. İl merkezine 23 km uzaklıktadır. Galler Futbol Federasyonu Galler Futbol Federasyonu (Galce:Cymdeithas Bêl-droed Cymru), Galler'deki bütün futbol faaliyetlerinin başındaki kurum. FIFA, UEFA ve Uluslararası Futbol Birliği Kurulu üyesidir. 1876'da kurulan Galler Futbol Federasyonu, dünyanın en eski 3. futbol federasyonudur. İngiltere Futbol Federasyonu, İskoçya Futbol Federasyonu, Kuzey İrlanda Futbol Federasyonu ve FIFA ile "Futbolun Kuralları"nı belirleyen Uluslararası Futbol Birliği Kurulu'nun kurucuları arasında yer alır. Galler Futbol Federasyonu; ayrıca Galler millî futbol takımı, Galler 21 yaş altı millî futbol takımı, Galler 18 yaş altı millî futbol takımı, Galler 16 yaş altı millî futbol takımı, Galler kadın millî futbol takımı ve Galler Kadın 16 yaş altı millî futbol takımından da sorumludur. Nabizâde Nâzım Nabizâde Nâzım (d. 1862 (?) - ö. 6 Ağustos 1893) Tanzimat dönemi Osmanlı-Türk yazarıdır. Şiir, anı, hikâye, roman türlerinde ve bilimsel konularda eserler veren Nabizade Nazım, ilk Türkçe gerçekçi köy romanı olarak kabul edilen Karabibik’in ve Türk edebiyatındaki ilk psikolojik roman denemesi olan Zehra’nın yazarıdır. 1862 yılında İstanbul’da, Nişantaşı’nda dünyaya geldi. Tam adı Ahmet Nazım idi. Babası Nabi Efendi’yi ve annesini genç yaşta kaybetti. Ninesi tarafından büyütüldü. “Yadigarlarım' adlı yapıtında anlattığı anılarından öğrenildiğine göre mutsuz bir çocukluk geçirdi. İlköğrenimini Tophane Mahalle Mektebi’nde tamamladıktan sonra önce Fevziye Rüştiyesi’nde sonra Beşiktaş Askeri Rüştiyesi’nde öğrenim gördü. Okulun İdadi (lise) bölümünü de bitirdikten sonra yükseköğrenimini Mühendishane-i Berri-i Hümayun (Kara Askeri Mühendis Okulu)'da yaptı. 1884'te topçu mülazım-ı sanisi (topçu üsteğmen) olarak mezun oldu. Öğrenimine Mekteb-i Harbiye-i Şahane (Genelkurmay Okulu)’da devam etti. İlk yazısını henüz öğrenci olduğu 1880 yılında Vakit Gazetesi’nde "A.Nazım" imzasıyla yayımlandı. Bu yazı, “"Esaret"” başlıklı bir denemedir. Öğrencilik ve askerlik yaşamının devam ettiği 1880-1890 yıllarını aynı zamanda çok verimli bir yazım adamı olarak geçirdi. Çok başarılı bir öğrenci olan Nabizade Nazım, 1886’da Erkan-ı Harbiye (genelkurmay) yüzbaşısı olarak mezun olduktan sonra kendi okulunda askeri öğretmenlik yaptı; yüksek cebir, istihkam ve topoğrafya dersleri verdi. Keşif ve araştırma yapmak üzere iki yıl Suriye'de görev yaptı. 1890'da İstanbul'a döndü. O yıl, ilk Türkçe gerçekçi köy romanı olan Karabibik adlı eserini yayımladı. 1891’de çıkmaya başlayan ve o günlerde bir bilim dergisi niteliği taşıyan Servet-i Fünun Dergisinin ilk yazarlarından birisi oldu. İstanbul’a dönüşünden bir süre sonra sevdiği kızla evlendi ancak mutlu bir evlilik yaşamı olmadı. Evlendikten kısa bir süre sonra kemik veremi hastalığına yakalandı. Haydarpaşa Hastanesi’nde iki yıl kadar tedavi gördü ama iyileşemedi; 6 Ağustos 1893'te öldü ve Üsküdar'da Miskinler Tekkesi yakınındaki mezarlıkta toprağa verildi. Nabizade Nazım, daha çok Natüralizmden etkiler taşıyan şiirlerini, bilimsel konuları işleyen makalelerini, öykülerini Hazine-i Evrak, Mir'at-i Aem , Rehber-i Fünun, Afak, Berk, Manzara gibi dergilerle Tercüman-ı Hakikat, Servet, Mürüvvet gibi gazetelerde yayımlamıştır. Şiirlerinde ölüm, tabiat, tanrı gibi terimleri işledi. Şiirleri Heves Ettim adındaki şiir kitabında toplanmıştır. 1890 yılında yayımlanan Karabibik adlı uzun hikâye denilebilecek romanı, edebiyatımızda ilk köy romanı olma özelliğini taşır, kendisinin “hakikiyyun” dediği realist bir eserdir. “Zehra” (1896) romanı ise bir psikolojik roman denemesidir. Bu romanda Şehzadebaşı tiyatrolarının tulumbacı kahvelerini, kadın kavgalarını gerçekçi bir görüşle aktarmıştır. Eser, bir psikolojik roman kabul edilmez ama Türk edebiyatında psikoloji öğelerinin kullanıldığı ilk roman kabul edilir. BioShock (soundtrack) Orijinal orkestra müziği, Garry Schyman tarafından Bioshock'un etkileyici ve gizemli dünyasına katkıda bulunmak için yapılmıştır. 24 Ağustos 2007'de 2K Games Garry Schyman tarafından yapılan müzikleri resmi web sitesinde yayınlamıştır. Bioshock Cult Of Rapture Resmi Web Sitesi Moby tarafından yapılan, 3 parçadan oluşan Limited Edition adında oyun müziği vardır. Ayrıca çeşitli sanatçılar tarafından yapılmış çoğunlukta 1960'ların caz müzikleri bulunan çeşitli parçalar da oyun içerisinde kullanılmıştır. Bioshock'un resmi web sitesinde paylaşıma sunulan 12 parçadan meydana gelen orkestra oyun müzikleri. Oyun içerisinde kullanılan, çeşitli sanatçıların seslendirdiği lisanslı parçalar. Oyun içerisinde kullanılmış Moby'nin yaptığı oyun müzikleri. Cult Of Rapture AnasayfasıCult Of Rapture "Bioshock orkestra oyun müziklerini indirin."Cult Of Rapture Forum "Bioshock Soundtrack Başlığı" Bioshock Wiki Stefan Holm Stefan Christian Holm (d. 25 Mayıs 1976, Forshaga), atletizmin yüksek atlama dalında yarışan İsveçli atlet. Dünya şampiyonalarında üç altın ve bir gümüş madalya kazanmış, 2004 Yaz Olimpiyatları'nda ise Olimpiyat altın madalyasını almayı başarmıştır. En iyi dereceleri 2005'te salonda yaptığı 2,40 metre ve 2004'te açık havada elde ettiği 2,36 metredir. Stefan Holm'un babasının adı Johnny, annesinin adı Elisabeth'tir. Kendisinden üç yaş büyük Veronica adında bir ablası vardır. 2005'te Anna ile evlenmiştir. 2004'te doğan Melwin adında bir oğulları vardır. Holm'un çıkışı 2000 Yaz Olimpiyatları'nda 2.32 metrelik derecesiyle 4. olduğu zamandır. O zamanlar 24 yaşında olan sporcu, hayatının sadece yarısını yüksek atlamayla geçirmişti. Osaka'da düzenlenen 2007 Dünya Atletizm Şampiyonası'nda 4. olmuştur. Babası Johnny Holm ile antrenman yapmış Stefan Holm'un tüm spor hayatı yüksek atlama değildir. 1991'de yüksek atlamaya futbola kıyasla daha bir potansiyeli olduğu ortaya çıkıncaya kadar çocukluk yıllarında futbol oynamıştır. Yüksek atlamaya onu bağlayan, 8 yaşındayken İsveçli yüksek atlamacı, eski dünya rekoru sahibi Patrik Sjöberg'i televizyondaki turnuvalarını izlemesi olmuştur. Holm'un altı ayrı şekilde 2 metreden yüksek atlama tekniği var. Kendi boyunun (1,81 m) 59 cm üstünde atlayabilmesiyle resmi olmayan bir dünya rekoruna sahiptir. 1993'te katıldığı bir dekatlon yarışmasında yüksek atlamada elde ettiği derece (2,04 m) sırıkla yüksek atlamayla elde ettiği dereceden (2 metre) daha iyidir. Karlstad, İsveç'te oturuyor olup Kils AIK'in sporcusudur. İsveç buz hokeyi takımı Färjestads BK'nın taraftarıdır. 2004'te, Svenska Dagbladet Altın Madalyası ile ödüllendirilmiştir. Aruba millî futbol takımı Aruba millî futbol takımı, Aruba'yı uluslararası organizasyonlarda temsil eden futbol takımıdır. Güney Schleswig Seçmen Birliği Güney Schleswig Seçmen Birliği (Danca: "Sydslesvigsk Vælgerforening", Almanca: "Südschleswigsche Wählerverband", Frizce: "Söödschlaswiksche Wäälerferbånd"; SSW kısaltmasıyla bilinir), Almanya'nın kuzeyinde Danimarkalı azınlık tarafından kurulan siyasi parti. Almanya'daki Danimarkalı azınlığın resmi siyasi temsilcisi kabul edilen parti, Seçim Kanunu uyarınca 1955'ten beri Schleswig-Holstein eyalet parlamentosu için geçerli yüzde 5 barajından muaftır. SSW, yine 1953'ten beri Almanya Federal Parlamentosu'na girebilmek için geçerli yüzde 5 seçim barajından, Federal Seçim Yasası'nın 6. maddesi'nin 6. paragrafı 2. bendinde ifade edildiği üzere muaf tutulmaktadır. Birlik, Schleswig-Holstein'in kuzeyinde, Danimarka sınırında yaşayan Danimarkalı azınlığın temsilcisi sıfatıyla "bölgesel parti" konumundadır. Ancak Danimarkalıların yanı sıra başta "Milliyetçi Frizler" oluşumunda faaliyet yürüten Frizler olmak üzere Kuzey Frizonya'daki Friz azınlığın da sözcülüğünü yapmaktadır. 600 kadar üyesi bulunan Friz İttifakı'nın (Friisk Foriining) üyeleri parti ile işbirliği içindedir. Siyasi olarak merkezde yer alan parti program ve hedeflerini belirlerken İskandinav ülkelerinin siyasi yapısından esinlenmektedir. Federal Parlamento verilerine göre parti 2005 yılında yaklaşık 500.000 Euro gelir elde etmiştir. Bunun 62.000 Euro'luk kısmını aidat gelirleri, 350.000 Euroluk kısmını ise bağışlar keydana getirmektedir. Kamu kaynaklarından da 60.000 Euroluk katkı elde edilmiştir. Parti bütçesi 2005 yılında 67.000 Euroluk açık vermiştir. Aynı yıl yurtdışından yapılan bağışların tutarı 331.800 Euroyu bulmuştur. Adına kayıtlı taşınmaz mal bulunmamakta, toplam mal varlığı 190.000 Euroyu bulan oluşumun Flensborg Avis AG isimli matbaa ve yayıncılık şirketinde hisseleri bulunmaktadır. Eyalet teşkilatına bağlı dört il teşkilatından meydana gelir. Faaliyetleri, Schleswig ile Helgoland adasıyla sınırlıdır. İl teşkilatları altında, Nordfriesland, Schleswig-Flensburg, Rendsburg-Eckernförde ve Flensburg'da toplam 103 yerel birim faaliyet göstermektedir. "SSW-Jugend" (SSW Gençliği) adlı bir gençlik organizasyonuna sahiptir. En üst düzey organı, her yıl sonbaharda Husum'da toplanan eyalet kongresidir. Kongre, il ve ilçe teşkilatlarınca gönderilen yaklaşık 175 delegeden meydana gelir. Ayrıca gelişmelere bağlı olarak olğanüstü kongreler de yapılmaktadır. "Die Stimme des Nordens" (Kuzeyin Sesi) başlıklı resmi yayını, ilk kez 2005 yılının Eylül ayında yayımlanmış ve yılda dört kere basılması kararlaştırılmıştır. 1948 - 1973 yılları arasında, "Südschleswigschen Heimatzeitung" (Güney Schleswig Vatan Gazetesi) başlıklı bir parti yayını çıkarılmıştır. Daha çok Danca yazıların yer aldığı, Flensburg'da basılan Flensborg Avis Güney Schleswig Seçmen Birliği'ne yakın bir yayın çizgisi izlemektedir. 2003 yılında yapılan yerel seçimlerde Flensburg 43 belediye meclis üyeliğinden 11'ini elde etmiştir. Ayrıca, Schleswig-Flensburg'da 6, Nordfriesland'da 4 sandalye elde edildi. Diğer belde ve belediye meclislerindeki sandalye sayısı partinin verilerine göre toplam 134'ü bulmaktadır. En başarılı olduğu bölgeler, 7 sandalye ile Harrislee, beşer sandalye ile Achtrup ve Schleswig, dörder sandalye ile Handewitt ve Schafflund öne çıkmaktadır. Parti, eyalet seçimlerinde yüzde 5 barajından muaf tutulurken söz konusu muafiyet yerel seçimler için geçerli değildir. Siyasi gözlemcilere göre Schleswig-Holstein eyaletinin birçok beldesinde yönetimin yalnızca 7 sandalyeden oluşması, küçük partilerin yönetime katılımını imkânsız kılmaktadır. 21 Haziran 2005 tarihinde düzenlenen genel kurulda, delegelerin üçte iki çoğunluğu, Eylül 2005'te yapılması kararlaştırılan federal seçimlere katılmama kararı aldı. Federal Almanya parlamentosunda ilk dönem bir milletvekiliyle temsil edilen parti, 1960lı yıllardan beri ülke genelinde düzenlenen seçimlere katılmadı. Eyalet kongresi, 10 Eylül 2005'te, partiye uzun yıllardır liderlik yapan Karl Otto