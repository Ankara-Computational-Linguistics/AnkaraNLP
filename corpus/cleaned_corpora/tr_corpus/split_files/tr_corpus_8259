idi. Fakat sonradan anlaşıldı ki bunların altında I. Romanos Lecapenus'un evlilik dışı oğlu olan hadım Basileios olayları idare etmekteydi. Kendisi bir hadımdı ve yüksek bir saray mevkine geçmişti. Kendine bağlı olan uşaklarını ve taraftarlarını toplayıp halkın toplanmış olduğu Forum'a gitti ve orada idareyi üstüne aldı. Önce şehrin her tarafına yeni imparatorun geldiğine dair haberci tellallar gönderdi. Sonar güruh Bringas'in kendi özel konağına gidip onu talan edip yakıp yıkıp yerle bir etti. Sonra diğer bu talan yıkım şehrin diğer taraflarına yayıldı. Basileos duruma ancak üç gün sonra şehirde buyuk zararlar ortaya çıktıktan sonra hakim olabildi. O zaman Basileios ve adamları Haliç kıyılarına indiler ve orada demirli bulunan bütün gemiler ve deniz araçlarını ellerine geçirerek buyuk bir filo halinde Üsküdar'a geçtiler. Basileios orada Bringas'in taşıdığı "Basmabeyinci" görevi verildi. Ertesi gün 16 Ağustos 963'te İmparator Nikiforos Fokas İmparatora ait "dramon" tipi gemiye binip orada kurulmuş simli gölgelik altında gümüş tahtına oturarak İstanbul kıyısına geçti. Orada özel imparator için seremoni giysilerin giyerek özel takımları olan bir beyaz at üzerinde binerek şehir içinden geçerek Aya Sofya'ya erişti. Orada kendine ortak olan çocuk imparatorlar da bulunmaktayken Patrik Polyeuktos elinden İmparatorluk tacı giydirildi. Nikiforos Theofono'yu ilk olarak sembolik olarak Saray'dan attırdı ve Fener civarında bulunan Petrion kalesine gönderdi. Bundan 1 ay 4 gün sonra 20 Eylül'de de Nikiforos ve Theofano (bir kilise olan) Nea'da evlendiler. 969 yılının 10 Aralık'ı 11 Aralık'a bağlayan gece yarısı general Çimiskes ile karısı Theofano'nun planladığı bir suikast sonucunda öldürülen II. Nikiforos yerine I. İoannis tahta çıktı. 2008 Yaz OlimpiyatlarÄ±'nda halter - Erkekler 62 kg Erkekler 62 kg halter oyunu halter yarışmasının ikinci en hafif yarışmasıydı, haltercilerin ağırlıkları en fazla 62 kg idi. Bütün yarışmalar 11 Ağustos'ta başladı fakat yarışmaya katılan sporcuların sayıca fazla oluşu nedeniyle iki kısma bölündü. Grup B de yarışan halterciler saat 10.00 da ve Grup A daki halterciler ise saat 19.00 yarışmaya başladı. Her bir halterci Koparma ve Silkme kategorilerinin ikisinde de yarıştı. Final skor haltercilerin en iyi dereceyi yaptığı kaldırışta elde ettiği skordu. Her bir halterci üç kaldırış denemesi ile skor elde etti. Haltercinin skoru en başarılı kaldırışındaki elde ettiği skordu. Yarışma öncesine ait Dünya ve Olimpiyat rekorları aşağıdaki gibiydi. Oyunlar içi 17 halterci seçildi. Asal Zeta Fonksiyonu Matematik'te, Asal zeta fonksiyonu Riemann zeta fonksiyonu'nun bir analoğudur. sonsuz seriler içinde tanımlanır, yakınsaklık için formula_1 olmalıdır: formula_2. Meromorfik devamlılık içinformula_3, ve formula_4 tabii sınırlardır. formula_5 formula_6 Ilana (Lost) Ilana Verdansky, Amerikan drama televizyon dizisi "Lost"ta yer alan kurgusal karakterdir. Zuleikha Robinson tarafından canlandırılmaktadır. Ilana, dizinin beşinci sezonunun altıncı bölümünde, gözaltına aldığı Sayid ile birlikte Ajira Havayolları 316 no'lu sefer sayılı uçağa binen bir polis memuru olarak diziye girdi. Bununla birlikte, Ilana, ada ve adanın lideri Jacob ile derin bağlantıları olan biri olduğu ortaya çıktı. 6.sezon 12.bölümde "Everybody Loves Hugo" Ajira Havayollarına ait uçağı patlatmak için Black Rock gemisinden aldığı dinamitlerin patlaması sonu hayatını kaybetti. Linea interspinalis Linea interspinalis; kürek kemiği dikenlerinin (spina scapulae) kürek kemiğinin (scapula) en uzun iç kenarından başladığı yer olan üçgen şeklindeki bölgeleri birleştiren hayali çizgidir. Bu çizgi klinik olarak bazı önemli noktalara denk gelir. Bu çizgiden geçen horizontal düzlem, önde angulus sterni'den (Louis açısı), arkada 4. ve 5. sırt omurlarının arasından (T4/5 omurlarının arasındaki diskten) geçer. Bu düzlem üst mediasten ile alt mediasten arasındaki sınırı belirler. Soluk borusunun ikiye bölünmesi (bifurcatio trachea) bu çizginin seviyesinde bulunur. Aort arkının başlangıcı ve bitişi de bu seviyededir. Spor Toto (erkek voleybol takımı) Spor Toto (erkek voleybol takımı), Spor Toto Spor Kulübü’nün voleybol takımdır. Ankara’da faaliyet göstermektedir. Maçlarını Başkent Voleybol Salonu’nda oynamaktadır. 2019-2020 sezonu öncesinde Maliye Milli Piyango'nun haklarını alarak yoluna yeni ismi ile devam etmektedir. Takım 2019-2020 sezonunda da Efeler Ligi'nde mücadele etmektedir. Diltaş Eğitim Kurumları SK 2009-10 sezonunda Erkekler Türkiye 1.Voleybol Ligi’nde mücadele etmiştir. Sponsorluk arayışlarının olumsuz sonuçlanması ve maddi sebeplerden ötürü 22 Temmuz 2010 tarihi itibarıyla Erkekler Voleybol 1. Ligi'nden çekilmiştir. Antrenör: Ünsal İsmail Kırıcı Tokat Belediye Plevnespor (erkek voleybol takımı) AntrenÃ¶r : Saip Demirel Walibi World Walibi World bir Hollanda'nın en büyük eğlence parklarından biridir. Park ve Flevoland Hollanda ilinde (Dronten belediye) Biddinghuizen bulunur. Eskiden parkı "Six Flags Holland", "Walibi Flevo" ve hatta daha uzun "Flevohof" önce önce aradı. Park nerede kentsel bilgi tarıma yapabilirdiniz çiftlik park olarak "Flevohof" başlayan isim altında. Zaman erken "Flevohof" iflas dokuz yıl gitti gitti, park "Walibi Flevo" değiştirildi. Bu parkın Premier parklar tarafından 1998 yılında ve 2000 yılında parkı Six Flags at Holland değiştirildi satın alınmıştır. 2005 yılından beri kullanılan şimdiki adı. Rulo bardak ve diğer birçok "thrill rides dahil birçok konumlar," Six Flags ve Walibi Flevo dönemi vardır. Son yıllarda park kendisi bir aile parkı olarak daha sunmaya çalışır. "Walibi World" en büyük yedi silindir bardak, ve Benelüks the"Goliath en uzun roller coaster en hızlı". Walibi World da 5 için, yedi bardak gelir toplam getiren ve üzerinde 50 konumlar ve gösteren bir ahşap lunapark treni ve diğer rides vardır. Cauchy-Schwarz eşitsizliği Cauchy-Schwarz eşitsizliği (bazen Schwarz eşitsizliği veya Cauchy eşitsizliği veya Cauchy-Schwarz-Bunyakovski eşitsizliği olarak anılıp) Matematik bilimi teorisinde önemli bir eşitsizlik olup, çok önemli matematiksel uygulamalarda da kullanılmaktadır. Bunlar arasında vektörlere uygulanan lineer cebirde, sonsuz seriler ve çarpımların entegrasyonu uygulanmasinda matematik analizde ve varyans ve kovaryans uygulaması icin istatistik ve olasilik kurami'nda bu eşitsizlik çok kullanılmaktadır. Toplamlar için bu eşitsizlik ilk defa Augustin Louis Cauchy tarafından 1821de ve integraller için ise bu eşitsizlik ilk defa Viktor Yakovlevich Bunyakovsky tarafından 1850da ve sonra tekrar olarak Hermann Amandus Schwarz tarafından 1888de ortaya atılmıştır. Cauchy-Schwarz eşitsizliğine göre bir reel içsel çarpım uzayında veya kompleks bulunan tüm x ve y vektörler için şu ifade geçerlidir: Bu ifadenin her iki tarafının da karekökü alınırsa ifade vektörlerin normları kullanılarak ayni özdeş şekilde yeni bir ifade ile şöyle yazılır: Buna ek olarak ifadenin iki tarafının birbirine eşit olması ancak ve ancak x ve y vektörleri birbirlerine lineer olarak bağımlı olmaları halinde (yani geometrik açıklama ile birbirlerine paralel oldukları veya her iki vektörün de sıfır değerli olması halinde) gerçekleşir. Cauchy-Schwarz eşitsizliği aynı yerli çarpım tarafından endüklenen topolojiye nazaran yerli çarpımın bir surekli fonksiyon olduğunu ispat etmek için kullanılır. Cauchy-Schwarz eşitsizliği Bessel eşitsizliğini test etmek için kullanılır. Heisenberg belirsizlik ilkesi genel formülasyonu fiziksel dalga fonksiyonlarinin icsel çarpımı uzayında Cauchy-Scwarz fonksiyonları iç ürün alana Schwarz eşitsizliği kullanılarak yapılmaktadır. 1994 Dünya Erkekler Voleybol Şampiyonası 1994 Erkekler Dünya Voleybol Şampiyonası , 29 Eylül-8 Ekim tarihleri arasında Yunanistan’da düzenlendi. Maçlar Selanik ve Atina’da oynandı. On üçüncü şampiyonaya kıta elemelerini geçen on altı ülke katıldı. 1994 Dünya şampiyonluğunu İtalya kazandı. Değişiklik yönetimi Değişiklik yönetimi, servise dayalı vakaların sayısını ve etkisini azaltmak için kontrol altındaki IT altyapısına yapılacak değişikliklerin etkili ve hemen halledilebilmesini, standartlaştırılmış metotları ve prosedürleri kullanarak sağlama işidir. IT altyapısında yapılacak değişiklikler problemlere cevap vermekte veya haricen empoze edilmiş gereksinimlerin belirgin bir şekilde ortaya çıkmasına sebep olur (yasamayla ilgili değişiklikler gibi). Değişiklik yönetimi, bütün değişiklikler için standartlaştırılmış metotların, süreçlerin ve prosedürlerin kullanıldığını temin eder ve değişikliğe olan ihtiyaçla değişimin getirdiği potansiyel etkilerin uygun bir dengede kalmasını sağlar. Değişiklik yönetimi; değişiklik oluşturmak ve kaydetmek, değişikliklerin etkisini, maliyetini, faydasını ve riskini değerlendirmek, iş doğrulaması geliştirmek, onay almak, değişiklik uygulamasını yönetmek ve koordine etmek, uygulamaları gösterme ve raporlama, gözden geçirme ve değişiklik isteklerini kapatma gibi işleri kapsar. Değişiklik yönetimi şunları yönetmekle görevlidir: Argleton Argleton, Google Earth ve Google Maps'te yer alan fakat gerçekte bulunmayan kurgusal bir yerleşim yeridir. Konumu, West Lancashire'in Aughton yerel yönetiminden geçen A59 yolunun bitişiği gösterilmekte, fakat gerçekte burası sadece boş bir arazi parçasıdır. Google kaynaklı bu bilgiler ardından başka internet sitelerince kullanılmış ve hatta bu sözde kasabanın posta kodunun L39 olduğu gösterilmiştir. Ayrıca Argleton ile ilgili emlak ve iş ilanları, hava durumu raporları yayınlanmıştır. İlanlarla birlikte buralarda adı geçen kişiler de gerçek olup aynı posta kodu alanındaki bölgelerde yaşadıkları bilinmektedir. Bu anormalliği ilk defa fark eden Edge Hill Üniversitesi'nin internet servisi müdürü Mike Nolan, konuyu Eylül 2008'te kendi blogunda ele almıştır. 2009 yılının başlarında Nolan'ın iş arkadaşı Roy Bayfield incelemede bulunmak üzere Google Maps'te gösterilen bölgeye gelmiş ve ardından konuyu kendi bloguna taşımıştır. Gittiği yerde boş bir arazi ile karşılaşan Bayfield, sözde kasabanın "göründüğünden daha normal" olduğunu söylemiştir. Kasım 2009 itibarıyla "Argleton", Twitter'daki ünlü bir hashtag hâline gelmiş, diğer taraftan da kasaba hakkında çıkan haberler dünyanın dikkatini çekmiştir. 4 Kasım 2009 itibarıyla Google Arama Motoru, "Argleton" kelimesi için 52.100 hit vermiş, ayrıca "argleton.com" isimli bir internet sitesi de açılmıştır. Bazı ticari siteler de sloganlarında kasabanın adına yer vermiştir. "Argleton" adının haritaya Google tarafından, Google haritalarını kopyalamak suretiyle yapılan telif hakkı ihlallerini yakalamak amacıyla kasıtlı olarak eklendiği düşünülmektedir. Diğer taraftan Argleton adı, "Not Large" veya "Not Real G" kelimelerinin bir anagramı olabilir. Ayrıca "Argle" kelimesi "Google" kelimesine benzemektedir. Bunlara ek olarak, kasabanın adı "Aughton" kelimesinin yanlış yazılmasıyla oluşmuş olabilir. Çünkü haritada iki isim de yan yana bulunmaktadır. Haritacılar Topluluğu Başkanı Prof. Danny Dorling, Argleton'un sadece masum bir hata olduğunu söylemiştir. Google sözcüsü durumla ilgili "Bu bilginin tamamına yakını doğru iken zaman zaman hatalar olabiliyor." demiş ve kullanıcıların ortaya çıkan sorunları doğrudan veri sağlayıcısına bildirmeleri gerektiğini belirtmiştir. Google Maps'in veri sağlayıcısı olan Hollanda merkezli Tele Atlas, veritabanılarına böyle bir yanlışlığın nasıl girdiğini açıklayamasa da Argleton'un haritadan çıkarılacağını söylemiştir. Paçanga böreği Paçanga böreği, yufka ile yapılan bir börek türüdür. İç malzemesi, kaşar peyniri, pastırma, domates, maydanoz ve biberden oluşmaktadır. Her bir malzeme ince ya da küçük parçalar halinde doğranır. Bu iç malzemesi yufkanın içine koyulur ve yufka, sigara böreğinde olduğu gibi sarılır. Ancak daha büyük ve irice bir görünümdedir. Son aşama olarak kızgın yağda kızartılan börekler sıcak olarak servis edilir. Zebani (roman) Zebani Andrew Davidson'ın çıkış romanıdır. Romanın ana karakteri alkollü araç kullanma ve uyuşturucudan kaynaklanan bir trafik kazasında korkunç bir şekilde yanan ve sorunlu bir çocukluk geçirmiş ateist, eski porno film yıldızı bir kişidir. Hikâye onu yanık ünitesinde ziyaret eden şizofren veya manik depresif olduğu sanılan bir heykeltıraş olan Marianne Engel'in yüzlerce yıl önce onunla tanışması ve bunun çevresinde meydana gelen olaylar üzerine kurulmuştur. Bu tanışıklığı hikâyenin ileri kısımlarında evlilik ve aşk şeklinde belirtmekte ve ana karakterin hatırlamadığı eski anıları anlatmasıyla sürmektedir. Bu hikâyeler ana karakterimizin kişisel duyguları ve hayat felsefi üzerine olumlu etkiler bırakarak kendisi pozitif şekilde kontrol etmesini sağlamaktadır. "Zebani'nin baş kahramanı çok etkileyici bir karakter: Hem çok ciddi hem tam bir kaçık, hem ağırbaşlı hem de coşkulu. İnsanı düşündüren ve egzotik bir maceranın içine sürükleyen bir roman. Her şeyden öte, yetenekli ve hayal gücü yüksek, yeni bir yazarın eseri." - "The Daily Telegraph", Simon Baker "Romanın dili şampanya köpüğü gibi fışkırıyor.. - Stuart Evers, Word Magazine "Sizi okumaya mecbur bırakıyor... Sayfalar sanki kendi kendilerini çeviriyorlar." - Metro "Andrew Davidson'ın Zebani'si ayaklarımı yerden kesti. İnsanı hipnotize eden, dehşete düşüren, şaşırtıcı bir roman ve bütün bunlara rağmen aynı zamanda da insanın ruhunu arındıran bir roman" - Sara Gruen Gabourey Sidibe Gabourey "Gabby" Sidibe (d. 6 Mayıs 1983) Amerikalı oyuncu. Oyunculuk kariyerine 2009 yapımı film "Precious" filmiyle başlamış ve bu filmle 67. Altın Küre Ödüllerinde En İyi Kadın Oyuncu - Drama ödülüne aday gösterilmiştir. Sidibe, Brooklyn yakınlarında Bedford-Stuyvesant'da doğmuş ve Harlem'de büyümüştür. Annesi Alice Tan Ridley, bir R&B ve gospel şarkıcısı, Senegal doğumlu babası Ibnou Sidibe ise bir taksi şoförüdür. AklÄ± Havada Up in the Air 2009 yapımı Amerikan filmi. Yönetmenliğini Jason Reitman, sernaryo yazarlığını Reitman ve Sheldon Turner yapmıştır. Walter Kirn'ün 2001 yılında yayınlanan "Up in the Air" isimli romanından uyarlanmıştır. George Clooney, Vera Farmiga ve Anna Kendrick'in rol aldığı film 67. Altın Küre Ödüllerinde En İyi Film: Drama kategorisi de dahil olmak üzere altı (6) ödüle aday gösterilmiştir ve o yıl en fazla ödüle aday gösterilen sinema filmi olmuştur. Anna Kendrick Anna Kendrick (doğum 9 Ağustos 1985), Amerikalı sinema ve tiyatro oyuncusu. Stephenie Meyer'in aynı adlı romanından uyarlanan 2008 yapımlı Alacakaranlık adlı filmde Jessica Stanley rolüyle tanınmıştır. BAFTA, Tony ödülü, Altın Küre ve Akademi Ödülü adaylığı olan oyuncu 2009 yapımı "Up in the Air" filmiyle tanınmaktadır. Ve 2012 yılında Pitch Perfect filminde Beca rolünü canlandırmıştır. Chenonceau Åžatosu Chenonceau Şatosu, Fransa'da Indre-et-Loire ilinde Loire (Luar) Vadisi'nin Chenonceaux kasabasında kurulmuş olan kaledir. Cher Nehri üzerinde inşa edilmiş olan şatonun tarihi 13. yüzyıla dayanmaktadır. Tarihte hanımlar şatosu olarak bilinmektedir. Şato II. Henri'nin metresi Diane de Poitiers'nin Cher Nehri üzerinde yaptırdığı kemer köprü şeklindedir. Şatonun son hali ve günümüze ulaşan yapısı, Fransız Rönesansı mimarlarından Philibert Delorme tarafından tasarlanmıştır. Şato, 1940 yılında Cher Nehri'nin taşması sonucu hasar görmüştür. Chenonceau Şatosu, 2000'da UNESCO Dünya Mirasları listesine "Val de Loire entre Sully-sur-Loire et Chalonnes" adıyla eklenen alanın bir parçasını teşkil etmektedir. Martin Petrov Martin Petyov Petrov (Bulgarca: Мартин Петьов Петров; d. 15 Ocak 1979; Vratsa, Bulgaristan), Bulgar futbolcudur. Sol açık mevkiinde görev alan oyuncu, Premier League ekiplerinden Bolton Wanderers'da forma giymektedir. Petrov, profesyonel futbol kariyerine Bulgaristan'ın Botev Vratsa takımında başladı. İyi geçen birkaç sezonun ardından CSKA Sofya'ya transfer olan Petrov, UEFA Kupası'nda rakipleri olan Servette karşısında sergilediği oyunun ardından, İsviçre ekibine 667 bin £ karşılığında transfer oldu. 2001'de Bundesliga ekiplerinden Wolfsburg ile anlaşan Petrov, burada 4 sezon forma giydi. 2005 yazına gelindiğinde, İspanya'nın köklü kulüplerinden Atlético Madrid, kendisini 10 milyon € karşılığında transfer etti. 24 Temmuz 2007'de, basında çıkan transfer dedikodularının ardından kulübü Atlético Madrid, oyuncuya 6,2 milyon £ değer biçti. Ertesi gün takımın antrenmanlarına, geleceği hakkında biraz düşünmek istediğini belirterek katılmadı. Bu sıralarda oyuncu, Premier League ekiplerinden Tottenham Hotspur ve Manchester City tarafından izlenmekteydi. 25 Temmuz'da İspanyol basınında çıkan haberlere göre Petrov, Manchester City'nin teklifini kabul etmiş, sağlık testinden geçmiş ve transferin bitmesi için sadece ufak pürüzler kalmıştı. 26 Temmuz 2007'de Manchester City, Martin Petrov'u 4,7 milyon £ (7 milyon €) karşılığında transfer ettiğini açıkladı. Kulübe gelişinden kısa bir süre sonra, 11 Ağustos 2007'de, ligdeki ilk maçına çıktı. Manchester City'nin West Ham'a karşı aldığı 2-0'lık galibiyette sol açıkta forma giydi. Takımı adına ilk golünü 22 Eylül 2007'de Fulham'a karşı attı. Aynı maçta Elano Blumer'in asistiyle ikinci golünü atan Petrov, maçın 3-3 sonuçlanmasında büyük rol oynadı. O günün ardından, 3-1'lik Newcastle United ve 2-1'lik Reading galibiyetlerinde de birer gol atmış ve asist sayısını 6'ya yükseltmişti. Petrov, Bulgaristan millî futbol takımı forması altında ilk resmi maçına 1999 Haziranında 2000 Avrupa Futbol Şampiyonası elemelerinde İngiltere karşısında çıktı. Bu maça sonradan, Hristo Stoiçkov'un yerinde giren Petrov adına bu maç, millî takım kariyeri için çok kötü bir başlangıç oldu. Oyuna girdikten sadece sekiz dakika sonra gördüğü kırmızı kart sonucunda oyun dışı kalan Petrov, sahayı ağlayarak terk etti. Petrov, Bulgaristan'ın başarısız geçen 2004 Avrupa Futbol Şampiyonası serüveninde, ülkesinin önemli oyuncularından biri konumundaydı. Hatta Bulgaristan'ın turnuvada yaptığı üç maçtaki tek golünü, İtalya'nın 2-1 kazandığı maçta penaltıdan kendisi atmıştı. 2 Eylül 2006'da, 2008 Avrupa Futbol Şampiyonası elemelerinde Romanya'ya karşı oynanan maçta çok önemli roller üstlenen Petrov, maçın son dakikalarında iki gol atarak adeta yıldızlaştı. 2006 FIFA Dünya Kupası elemelerinde gösterdiği üstün performans, ona 2006 yılında Bulgaristan'da Yılın Futbolcusu Ödülü'nü kazandırmıştır. LetÃ­cia Birkheuer Letícia Birkheuer (d. 25 Nisan 1978, Passo Fundo, Rio Grande do Sul, Brezilya), Alman kökenli Brezilyalı model ve oyuncu. En ünlü Brezilyalı modellerden olan Letícia Birkheuer, Brezilya'nın güneyinde yer alan Porto Alegre'de voleybol oynarken keşfedildi. Modelliğe başladıktan sonra New York'a giderek burada, içinde Victoria's Secret, Chanel, Armani ve Dior'un da yer aldığı pek çok organisyonda görev aldı. Birkheuer Amerika Birleşik Devletleri'nde yaptığı çalışmaların ardından, tekrar Brezilya'ya döndü. Burada oyunculuğa başlayarak pembe dizilerde boy gösterdi. Podyum ve televizyondaki çalışmalarına Brezilya'da devam etmektedir. Elton Mayo George Elton John Mayo (26 Aralık 1880 - 7 Eylül 1949), Avustralyalı psikolog, sosyolog ve organizasyon kuramcısı. Pennsylvania Üniversitesi'ne geçmeden önce, Queensland Üniversitesi'nde 1911'den 1923 yılına kadar dersler verdi. Fakat kariyerinin büyük bir bölümünü endüstri alanında araştırmaları ile profesör olarak (1926 - 1947) Harvard Üniversitesi İş İdaresi Okulunda geçirdi. 18 Nisan 1913 yılında Brisbane'de Dorothea McConnel ile evlendi ve iki kızları oldu, Patricia ve Gael. Mayo, "Hawthorne çalışmaları" adı ile anılan, iş yaşantısında insan faktörünü ortaya koyan çalışmaları ile tanındı. Ã–znur Asrav Öznur Asrav (d. 21 Haziran 1985, Weinheim, Almanya), Türk manken. Mankenliğin yanı sıra 2008 yılında Playboy'a nü pozlar veren ve 2008 Nisan ayında Playmate seçilen ilk Türk fotomodeldir. Ayrıca, Almanya'da yerel güzelik yarışmasında Aralık 2006 Miss Reutlingen'i kazanmıştır. Miss Haziran 2008 (Playboy Çek Cumhuriyeti), Miss Ağustos 2009 (Playboy Macaristan), Miss Ekim 2011 (Dergi Kapağı ve Magazin Playboy Kolumbiya), Miss Aralık 2011 (Playboy Meksika), Özel Edisiyon 2013 Playboy dergilerinde yer almıştır. Playboy Almanya edisyonuna 2011 ve 2012 yıllarında Sıla Şahin ve Aylin Alp' de verdikleri nü pozlar ile Playmate olmuşlardır. İlk nü modelliği sonrasında erotik-nü modellik kariyerine birçok set çekim ile devam etmiştir. Model olmasına rağmen hafta içi sanayi odasında yaptığı görevine devam etmektedir. Ä°hsaniye, Seferihisar İhsaniye, İzmir'in Seferihisar ilçesine bağlı bir mahalle. The Punch The Punch, 1971 yılında Nijerya'daki ilk yayınını yapmaya başlayan bir günlük gazetedir. Ülkenin en büyük 2. gazetesidir. "The Punch", bir muhasebeci olan James Aboderin ve bir köşe yazarı olan Sam Amuka tarafından kurulmuştur. Sam Amuka, Punch Gazetesi'nin ilk editörü oldu. Siyasi sorunlardan dolayı "The Punch"'tan ayrıldılar. Shehu Shagari, bazı "The Punch" editörlerine darbe vurulduğunu anladı ve "The Punch"ın son günlerinin olduğunu düşündü. "The Punch" ülkede otoriter rejimlere ve aşırı karışıklığa neden olduğu için 1990 yılında editörü 54 gün hapis yattı, 1993 ve 1994 boyunca gazetenin yayın izni alındı. 2008 Yaz Olimpiyatları'nda halter - Kadınlar 48 kg Kadınalr 48 kg halter müsabakası halter yarışması içinde en hafif olanıydı ve haltercilerin maksimum ağırlıkları 48 kilogramdı. Yarışma 9 Ağustos saat 10.00 da başladı ve neticelenecek ilk halter oyunuydu. Her bir halterci koparma ve silkme branşının ikisinde de üçer kaldırış yapma hakkına sahipti ve final skor haltercinin yapmış olduğu en iyi kaldırış onun derecesini belli edecekti. Koparma ve silkmede yapılan en iyi derecelerin toplamı da haltercinin toplamdaki derecesini verecekti. Bu yarışma öncesine ait Dünya ve Olimpiyat rekorları aşağıdaki gibidir. Oyunlar için 14 halterci seçildi. Her bir halterci koparma ve silkme kaldırma yöteminde üç hakka sahipti. Her bir yöntemdeki en iyi kaldırışı haltercinin finaldeki sıralamada ve madalya kazanmadaki durumunu belirliyordu. Her bir halterci kendilerinin koparmadaki maksimum 88 kg ile yaptığında, Chen kendi denemesine 90 kg ile başladı ve 95 kg ı kaldırdı. POFK Botev Vratsa POFK Botev Vratsa (Bulgarca: "Ботев Враца") 1921'de kurulan Bulgar futbol kulübü. Bulgaristan'ın Vratsa şehrinde kurulmuştur. 1921'de kurlan kulüp; iç saha maçlarını, 1948'de inşa edilen ve 32.000 kişi kapasiteli olan Hristo Botev Stadyumu'nda oynamaktadır. Noor Deen Mi Guangjiang Noor Deen Mi Guangjiang (米廣江, d. 1963) veya Hacı Noor Deen İslam hattında uzman, özellikle Çin İslam kültürünün öğelerinden olan sini tarzında eserler veren, Çinli hattat. Geleneksel tarzda eserler verdiği gibi çağdaş hat sanatı bağlamında da eserler verir. Çin'in Shandong vilayetinde doğmuştur. Henan vilayetindeki Zhengzhou'da bulunan İslam Koleji'nde öğretmenlik yaptığı gibi, Henan Bilimler Akademisi'nde de İslam kültürü dalında araştırmacıdır. 1997 yılında Mısır tarafından verilen Arapça Hattatı Sertifikası'nı alarak bu ödülü almış ilk Çinli olmuştur. Hristo Botev Stadyumu Hristo Botev Stadyumu Vratsa, Bulgaristan'da bulunan çok amaçlı stadyum. Şimdilerde daha çok futbol maçlarında kullanılmaktadır. 60 yıldan beri Botev Vratsa'nın iç saha maçları bu stadyumda oynanmaktadır. Stadyum, 1948'de inşa edilmiş olup 32.000 seyirci kapasitelidir. Graeme Mercer Adam Graeme Mercer Adam, (d. 25 Mayıs 1839, Loanhead, İskoçya - ö. 30 Ekim 1912, New York, ABD) Kanadalı yazar, editör ve yayıncı. Adam, doğduğu İskoçya'da yayıncılığa yoğun bir ilgi duymaktaydı. Toronto'ya bir kitabevi işletmek üzere yerleşti. Kısa bir süre "Rollo & Adam" adıyla bir ortaklığa girişti. Bu ortaklıkla beraber "British American Magazine" adlı dergi ilk yayınları oldu. Kanadalı bir jeolog ve yazar olan Henry Youle Hind derginin editörlüğünü yaptı. Bu yayın kısa sürmesine rağmen Adam'ın ilerideki uzun serilerinin ilk ayağı oldu. New York'ta ölen yazar, Toronto'daki St. James Mezarlığı'na defnedildi. Moğolların Japonya seferleri Moğolların Japonya seferleri (Japonca: 元寇, Genkō), Yuan Hanedanı'nın imparatoru Kubilay Han tarafından Kore Yarımadası'ndaki Goryeo Krallığı'nın ele geçirilmesinden sonra Japonya'ya karşı düzenlenen 1274 seferi (文永の役, Bunei no Eki) ve 1281 seferi (弘安の役 Kōan no Eki) olmak üzere iki askerî sefer ve savaşı kapsar. İşgal girişiminin başarısız olması tarihsel açıdan büyük önem taşır. Başarısızlık sonucunda Moğol İmparatorluğu'nun yayılmasının doğal sınırları belirlenmiş ve Japon ulusal tarihi de derinden etkilenmiştir. Japonlar adalarını başarıyla savunurlar ancak Moğol donanmasının yaklaşık %75’inin çok şiddetli fırtınada batmasının da istilanın başarısız olmasında payı büyüktür. İşgal çok sayıda esere kaynaklık edecek ve Japon edebiyatında ilahi rüzgâr anlamına gelen kamikaze kelimesinin ilk olarak bu dönemde kullanıldığı görülecektir. Ayrıca Japonya’nın II. Dünya Savaşı sonrası ABD Silahlı Kuvvetleri tarafından işgal edilmesi sayılmazsa adanın yıkıcı bir işgal tehlikesiyle yüz yüze kaldığı tek durumdur. 1231 ila 1259 yılları arasındaki Moğol saldırıları sonucunda Kore’de iktidarda bulunan Goryeo Hanedanı Moğollarla antlaşma imzalayarak Moğolların tabiyetine girer. Kubilay Han 1260 yılında Moğol İmparatorluğu'nun büyük hanı ilan edilir. 1264 yılında ise Dadu (günümüzdeki Pekin) kentinde başkenti kurar. Bu dönemde Japonya Hōjō klanından Shikken Şogun yönetimi tarafından yönetilmektedir. İktidar 1203 yılında ölen Kamakura Şogunundan alınmıştır. Hōjō klanı iktidarında ne Hyōjō (評定) olarak bilinen Şogun konseyine, ne de Kyoto’daki imparatorluk sarayına danışmaz olunmuştur. Ülkeyi ilgilendiren önemli kararlar yöneticilerin evlerindeki özel toplantılarda alınırdı. Kubilay Han, 1266 yılı tarihli mektupla birlikte elçilerini Japonya’ya göndererek ada yönetiminden kendisine biat etmesini talep eder: Kubilay bu mektupla aslında Japonya’dan ona tabi olmasını istemekte, aksi halde zora başvurmakla tehdit etmektedir. Bu tehdite rağmen elçileri elleri boş döner. Bundan iki yıl sonra 1268 yılında gönderilen elçiler de red cevabıyla dönerler. Elçiler Chinzei Bugyō ile görüşürler ve istekleri Japonya’nın Kamakura’daki lideri olan Shikken Hōjō Tokimune’ye ve Kyoto’daki İmparatora iletilir. Japon liderler mektupları aldıktan sonra atılacak adımlara dair tartışma yürütseler de Tokimune kararını vermiştir, elçiler cevapsız geri gönderilir. Sonraki tarihlerde gönderilen Moğol ve Koreli elçilerin Kyūshū’ya inmelerine bile izin verilmez. İmparatorluk Moğol korkusundan teslim olmayı önerse de, iktidar Jōkyū Savaşından sonra artık elinde olmadığından bu yönelimin uygulanma şansı olmaz. Tokimune liderliğindeki Kamakura Şogun yönetimi anakaraya en yakın olan Kore sahillerinin karşısındaki Kyūshū bölgesindeki feodal beylere topraklarına dönmelerini ve olası çıkartma bölgelerine askeri yığınak yapılmasını emreder. İmparatorluk ise iktidarsızlığının bilincinde olarak ayinler düzenlemekten öteye geçemez. Kubilay iki kez reddedildiği için 1268 yılında hemen Japonya’ya saldırmak istese de imparatorluğunun kısa sürede kendisine istediği büyüklükte bir donanma sağlayamayacağını görür. Moğol hanedanının Kore sarayına evlilikler sayesinde dahil olmasıyla beraber gelişen ilişkiler sayesinde Kore sahillerinde donanma inşa süreci başlar. Ayrıca 1272 yılında Kore hükümdarının da Kubilay’ı Japonya’ya teşvik edici olduğu belirtilmelidir. Sonunda 1274 yılında Kubilay’ın kurmuş olduğu ve Ming Hanedanına kadar Çin’de hüküm sürecek olan Yuan Hanedanına ait donanma, 15 bin Moğol ve Çinli asker, 8 bin Koreli asker ve 300 büyük, 400-500 küçük gemiden oluşacak şekilde yola çıkar. Donanma Kore ile Japonya arasındaki Tsushima Boğazında bulunan Tsushima Adası'nda karaya çıkarak ada halkını katlederler. 19 Kasım günü Hakata Körfezi (günümüzdeki Fukuoka şehri) işgal edilir ve bir gün sonra Bun'ei Muharebesi (文永の役) veya Hakata Körfezi Muharebesi olarak bilinen çarpışma yaşanır. Japonlar seferber edilen tüm Kyūshū bölgesi askerlerinin sevk ve idare edilmesinde sorunlar yaşayacak ve Moğollar ilerleyecektir. Japon komutanlar hem bu kadar büyük kuvvetlerle daha önce savaşmamış olmalarından ve en son elli yıl önce (1221 yılında Go-Toba isyanında) büyük bir savaş yaşandığından ötürü deneyimsizdir. Bunun yanı sıra feodal Japonya’daki savaş geleneği teke tek düello şeklinde gerçekleşen savaş şekline alışkın Japon askerler kendilerine toptan saldıran Moğol ordusu karşısında şaşkınlığa uğramıştır. Moğol ordusunun kullandığı roket benzeri silahlar da onlara taktik avantaj veren etkenlerdendir. Savaşın ilk gününün ardından Japonların destek birliklerine ihtiyacı kaçınılmazdı ve bu desteğin gelmesiyle istilacı Moğollar adadan atılabilecektir. O akşam patlak veren bir kasırga, Moğol kaptanların kara ordusunun yeniden gemilere binmesini istemesine neden olur. Bunun gerekçesi sürüklenebilecek ve kaybolacak gemiler yüzünden kara ordusunun Japon topraklarında gemisiz kalması riskiydi. Ancak Moğol ordusu gemilere bindirildikten sonra kasırga şiddetlenecek ve neredeyse donanmanın tamamı batacaktır. Batmayan gemileri ise daha küçük ve daha hızlı Japon gemileri takip edecek ve bordalanan gemilerde Japon samuraylar teke tek dövüşteki üstünlüklerini göstereceklerdir. Bu sırada Kamakura’da ise beklenen istila gelip çattığı için korku içinde bekleyen Tokimune, danışmanı konumunda olan Bukko’yu çağırarak ondan akıl ister. O da hükümdardan meditasyon yaparak içindeki korkaklığın kaynağına inmesi önerisini yapar. Öneriye uyan Tokimune bir süre düşündükten sonra zafere olan inancı yükselmiş bir şekilde yönetime dönecek ve onu bu zor durumunda kurtaran Zen Budizm inancını samuraylar için zorunlu kılacaktır. Başarısız çıkartmadan sonra kurtulan az sayıdaki gemi Kore’ye geri dönecektir. 1275 yılından itibaren Kamakura Şogun yönetimi yeniden gelmesi beklenen Moğol istilasına karşı savunma önlemlerini artırmaya girişti. Samuray eğitimlerine ağırlık verilmesinin yanı sıra olası karaya çıkma noktalarına duvar inşaatına başlandı. En muhtemel işgal bölgesi olan Hakata Körfezi'ne 2 metre yüksekliğinde duvar engeli öngörüldü. İşgal beklentisiyle dini ayinler yoğunlaşacak, kıyıların sürekli olarak gözlenmesi kurumsallaşacak ve sahil güvenliğinden sorumlu samuraylardan 120 tanesi ödüllendirilecektir. İşgal gerçekleşmeden Kore sahillerine saldırılması general Shōni Tsunesuke tarafından önerilse de saldırı gerçekleşmeyecektir. Başarısız çıkartmadan sonra Kubilay, elçilerinin görmezden gelinmesine ve gemilerinden inmelerine bile izin verilmemesine çok kızarak Eylül 1275 yılında Kyūshū’ya gönderdiği elçilere cevap almadan ayrılmama emri verir. Bunun üzerine iktidardaki Tokimune elçileri Kamakura’ya yollayarak burada idam eder. Ardından 29 Temmuz 1279 tarihinde gönderilen ikinci bir heyetin sonu da ilki gibi olur. Artık ikinci çıkartmayı bekleyen tüm Japonya’da imparatorluk sarayı 21 Şubat 1280 günü zafer duası edilmesi için çağrı yapar. 1281 yılı baharında Moğollar iki ayrı kuvvetle saldırıya geçerler. İlk kuvvet, toplamda 900 gemilik filo ve 40 bin Koreli, Çinli ve Moğol askerinden oluşmaktadır. İkinci kuvvet ise 3500 gemiden oluşmakta ve 100 bin askeri taşımaktadır. Moğol saldırıları koordineli olarak planlanmışsa da Yuan’dan hareket eden büyük filo erzak ve çok sayıda geminin bir arada sevk edilmesi güçlüklerinden dolayı geç kalacaktır. Kore’den yola çıkan görece daha küçük olan filo Tsushima’da yenilgiye uğrayarak geri döner. Yazın ise yeniden bir araya gelen filolar Iki-shima’yı alarak ilerler ve Kyūshū’ya çıkartma yaparlar. Sahil boyunca pek çok yere çıkan Moğol ordusu Kōan Muhaebesi (弘安の役) olarak bilenen muharebeyle yenilerek gemilerine geri dönmeye mecbur kalır. Sayısal olarak dezavantajlı konumda olan Japonlar savaştan önce hazırlanan istihkam ve engeller sayesinde işgalci orduyu püskürtür. Savaşın ardından artık efsane haline gelen kamikaze isimli şiddetli tayfun iki gün boyunca etkili olacak ve Moğol donanmasına büyük zayiat verecektir. Moğol kayıplarını arttıran bir diğer etken de ilk işgalden sonra ikinci işgal hazırlıklarında aceleci davranılarak çıkartma gemilerinin okyanusa dayanıklı olmayan ve imalatı kolay gemilerden yapılmasıdır. Kore’de yapılan ve okyanusa dayanıklı gemilerin yapımı hem çok zaman almakta hem de pahalıya mal olmaktadır. Bunun yerine yapılan altı düz gemilerin ise sevk ve idaresi açık denizde zor olmakta ve alabora riski barındırmaktaydı. Askeri açıdan bakıldığında Kubilay’ın askeri seferleri Japon samurayların kendi aralarında değil de yabancı kuvvetlerle çarpıştığı iki dönemden birisidir. (Diğeri de 1592 yılındaki Kore işgalidir.) Aynı zamanda bu işgal girişimleri sırasında önceden kendi aralarında savaşan samuray klanları, Japonya için ilk kez birleşmiş ve küçük hesaplar arka plana atılabilmiştir. İşgal sırasında Japon tarzı savaşın eksik olan yanları ortaya çıkmıştır. O zamana kadar asil görülen ve tercih edilen teke tek savaş, istilacı Moğol ordusunun cepheden saldırısıyla gündemden kalkacaktır. Moğol Ordusunun savaş alanında sevk ve idare edilmesine dair kullanılan zil, davul veya savaş naraları Japonya’da bilinmemekteydi. Ayrıca grup halinde ok atan Moğol okçularına karşı Japon okçuları tekil olarak atış yapmaktaydı. Savaş sırasında ve sonrasında Tokimune’nin faydalandığı Zen Budizmi samuraylar arasında gelişecektir. Bunun yanı sıra ilahî bir önem atfedilen kuvvetli tayfunu tanımlamak için kullanılan "kamikaze" ilk olarak bu dönemde kullanılır. Bu dini motiflerle birlikte, savaştan sonra Japonlarda, uluslarının yenilmez olduğuna dair bir inanış boy gösterecek ve II. Dünya Savaşı'na kadar giden dönemdeki yayılmacı siyasi anlayış bundan beslenecektir. Ayrıca bu işgal girişimleri yüzyıllar boyunca Japon Adaları'nın geçireceği tek işgal tehlikesi olacaktır. Çıkartmadaki başarısızlık Moğol İmparatorluğu'nun denizde karada olduğu kadar başarılı olmadığını da gözler önüne serecektir. (Vietnam’ın işgalinde de benzer bir sonuçla karşılaşılacaktır.) İşgal girişiminin püskürtülmesiyle beraber Japonya bağımsızlığını koruyacak ancak samuray yönetimi imparatorluk karşısında güç kazanacaktır. Henry Youle Hind Henry Youle Hind (d. 1 Haziran 1823 – ö. 8 Ağustos 1908) Kanadalı jeolog ve kâşif. İngiltere, Nottingham'da doğan Hind, 1846 yılında Toronto'ya göç etti. Toronto'da Trinity Koleji'nde kimya ve jeoloji dersleri verdi. 1857 ve 1858 yıllarında Kanada'nın geniş düzlüklerini keşfetmek üzere Manitoba ve Saskatchewan'a seferler düzenledi. 1857'de Kızıl Nehir ve Assiniboine Nehri'nin keşfetti ve havzasını araştırdı. 1858 yılında Souris Nehri, Qu'Appelle Nehri, Güney Saskatchewan Nehri ve vadilerini araştırdı. Hind'in keşif raporları "Narrative of the Canadian Red River Exploring Expedition of 1857" ve "Reports of Progress on the Assiniboine and Saskatchewan Exploring Expedition" adlarıyla açıklandı. Hind, Graeme Mercer Adam'ın "British American Magazine" adlı dergisinin de editörlüğünü yapmıştır. Environmental Media Ödülleri Environmental Media Ödülleri, çevresel bir mesajı olan en iyi televizyon bölümü ya da film dalında 1991 yılından beridir Environmental Media Association tarafından verilmekte olan ödül törenidir. Environmental Media Association (EMA), kâr amacı gütmeyen bir organizasyon olarak 1989 yılında kuruldu; televizyon, film ve müzik boyunca eğlence sektörünün, milyonlarca insanın dikkatini çevreye çekebilecek gücünün olduğuna inanmaktadır. Gordon Stewart Anderson Gordon Stewart Anderson (d. 8 Temmuz 1958, ö. 1991) Kanadalı yazar. Anderson; Hamilton, Ontario'da doğdu, Sault Ste. Marie şehrinde büyüdü ve uzun yıllar Toronto'da yaşadı. Waterloo Üniversitesi ve Western Ontario Üniversitesi'nde eğitim gördü. Gay olan yazar, AIDS'e bağlı nedenlerle öldü. Ölümünden üç yıl sonra annesi Marlene Lloyd, yazarın "The Toronto You Are Leaving" adlı romanının el yazmalarının küçük bir yayınevinde bulunduğunu keşfetti. Roman 1970'lerin sonlarındaki Toronto'daki eşcinsel topluma dair kesitler sunmaktaydı. Marlene Lloyd başka yayınevlerinde başarısız girişimlerde bulundu, ancak 2006 yılında, ölümünden 15 yıl sonra romanı yayınlandı. Roman "The Globe and Mail" gazetesi gibi birçok yayında olumlu eleştiriler aldı. Marlene Lloyd, 1998 yılında basılan kendi yazdığı "Not a Total Waste: The True Story of a Mother, Her Son and AIDS" adlı kitabında Anderson'u ve ölümünü anlatmıştır. 2008 Yaz Olimpiyatları'nda halter - Kadınlar 53 kg Kadınlar, 53 kg halter müsabakası halter yarışmalarında kadınların ikinci en hafif olan yarışmaydı ve haltercilerin vücut ağırlığının maksimum 53 kilogram olmasına izin verildi. Bütün yarışma 10 Ağustos saat 15:30 da başladı. Bu sonuçlandırılacak olan ikinci halter müsabakasıydı. Her bir halterci koparma ve silkme kaldırışlarnın ikisinde de performans gösterdi. Final skor haltercinin yapmış olduğu en iyi kaldırış kilosu, her iki klasmandan elde ettiği toplam kiloydu. Haltercilerin her branşta üç kaldırış yapma hakları vardı. Önceki Dünya ve Olimpiyat rekorları aşağıdaki gibidir. Oyunlar için 9 halterci seçildi. Joleon Lescott Joleon Patrick Lescott (d. 16 Ağustos 1982; Birmingham), İngiliz futbolcudur. Aston Villa takımında forma giymektedir. Lescott, genellikle stoper oynamasına karşın sol bekte de görev yapabilmektedir. Bristol Rovers'ta oynayan Aaron Lescott'un küçük kardeşidir. 16 Ağustos 1982 doğumlu Lescott, İngiltere'nin Birmingham şehrinde doğdu ve büyüdü. Çocukluğunda sıkı bir Aston Villa taraftarıydı. 5 yaşındayken, okul çıkışında kendisine araba çarpmış ve kafasından sakatlanmıştır. O kazanın izlerini bugün bile görmek mümkündür. Kulüp adına ilk maçını 13 Ağustos 2000'de daha 17 yaşındayken Sheffield Wednesday'e karşı Molineux Stadyumu'nda oynadı. Başarılı geçen iki sezonunun ardından, iki yıl üst üste Wolves taraftarları tarafından "Yılın En İyi Genç Oyuncusu" seçildi. Kulüpteki 3. yılında takımın değişmez ismi oldu. 2002-03 sezonunda ligde sadece bir maç kaçırırken FA Cup'taki bütün maçlarda forma giydi. Lescott ayrıca Milenyum Stadyumu'nda Sheffield United ile yapılan ve Wolverhampton'ın 3-0 üstünlüğüyle sona eren maçta da oynadı. Bu maç sonunda Wolverhampton Wanderers Premier League'e yükseldi. Daha sonra yaptığı açıklamada bu maçın kariyerinin en gurur verici anı olduğunu ifade etti. Claude Lelouch Claude Lelouch (30 Ekim 1937, Paris, Fransa), Fransız film yönetmeni, senarist, görüntü yönetmeni, aktör ve yapımcı. Cezayir asıllı Musevi bir aileden gelen Lelouch'un en tanınmış filmi olan 1966 tarihinde çektiği Un homme et une femme (Bir Kadın ve Bir Erkek), hem Oscar hem de Altın Palmiye ödüllerini kazanmıştır. Kariyeri boyunca 11 ödül alan, 12 ödüle de aday gösterilen Lelouch 1967'de Cannes Film Festivali'nde jüri üyeliği de yapmıştır. "Les Films 13" adında kendine ait bir de yapım şirketi vardır. Film eleştirmeni Atilla Dorsay, Fransız sinemasının 'en büyük gözboyayıcısı' olarak nitelendirdiği Claude Lelouch'un aslında sinema aşığı bir kamera ustası olduğunu, Francis Lai gibi müzisyenlerin etkili müzikleriyle süslediği albenili filmleriyle seyirciyi hemen tavladığını, ama onun yüzeysel kişiliği ve boş aydın tavrıyla çok da önemli bir sinemacı olmadığını yazmıştır. Daha çok gişeye yönelik albenili filmler yaptığını kendisi de kabul eden yönetmen, ""Şayet bir gün sokağa atacak kadar çok param olursa, film eleştirmenleri için de bir film yapacağım"" demişti. Sinemaya, oyuncuları en doğal biçimde oynatmayı getirdiğini söyleyen Lelouch'a ait şu söz de oldukça ilginçtir: ""Film yapma işi tıpkı spermlere benzer. Aralarından sadece bir tanesi başarılı olur"" Claude Lelouch 1973 yılında Türkiye'yi tanıtan 15 dakikalık bir belgesel film de çekmişti. Cumhuriyet'in 50. yılı dolayısıyla Turizm ve Tanıtma Bakanlığı'nın davetlisi olarak Türkiye'ye gelen Fransız yönetmenin çektiği Türkiye adlı bu belge-filmin müziğini Francis Lai yapmıştı. Yurt dışında Türkiye'nin tanıtımı amacıyla yapılan bu film, çekildiği yıl yurt içinde de sinemalarda programdaki asıl filmlerden önce gösterildi. İlk gösterimi ise Türk Sinematek Derneği'nde yapılmıştı. Türkiye'de gösterilen, dolayısıyla Türkçe adı olanlar belirtilmiştir. İlker Avcıbay İlker Avcıbay (d. 1 Ekim 1978), Türk kaleci. İlk önce Denizlispor'un formasını giymiştir. Denizlispor'dan ayrılmasını ardından Antalyaspor'a transfer olmuştur. Orada forma şansı bulamadığı için Adana Demirspor'a transfer olmuştur. Ufuk Ceylan'nın kadro dışı bırakılmasının ardından Manisaspor'a transfer olmuştur. Manisa'da uzun süre kaptanlık yapan Avcıbay bu takımda son sezonunda 30 maçta forma giymiş fakat takımının küme düşmesine engel olamamıştır. 2012-2013 transfer döneminde Süper Lig'in yeni ekiplerinden Kasımpaşa'ya transfer olmuştur.2014-2015 Tarnsfer döneminde 1. Lig ekiplerinden Gaziantep Büyükşehir Belediyespor'a transfer olmuştur.2015-2016 Transfer döneminin son gününde Bayrampaşa'ya transfer olmuştur. Mayıs 2011 tarihinde Güney Bölgen ile nişanlanmıştır ve çiftin yüzüklerini, Adanaspor teknik direktörü Levent Eriş takmıştır. Naz isminde bir kız çocuğu var Simpson ailesi Simpson ailesi, Amerikan animasyon televizyon dizisi "Simpsonlar"da yer alan ve şova adını veren kurgusal karakterlerden oluşan ailedir. Simpsonlar, ebeveynler Homer ve Marge ile onların üç çocuğu Bart, Lisa ve Maggie'den oluşan bir çekirdek ailedir. Springfield kasabasında 742 Evergreen Terrace'de yaşamaktadırlar. "Simpson ailesi" fikri, James L. Brooks'un lobisinde beklemekte olan karikatürist Matt Groening tarafından ortaya çıktı. Groening, yarattığı karakterlere kendi ailesindeki üyelerin adını verdi fakat kendi adı yerine "Bart" ismini kullandı. Aile, 19 Nisan 1987 tarihinde "The Tracey Ullman Show" kısası "Good Night" ile çıkış yaptı ve 17 Aralık 1989 tarihinde yayınlanmaya başlayan kendi dizisine sahip oldu. Beş ana aile üyesinin yanı sıra, ailede küçük ve büyük birçok karakter mevcuttur. Homer'ın babası Abraham Simpson; Marge'ın kızkardeşleri Patty ve Selma Bouvier ve ailenin iki evcil hayvanı olan Santa's Little Helper ile Snowball II, en çok tekrarlanan karakterlerdir. Homer'ın annesi Mona Simpson, Homer'ın "Vegas karısı" Amber, Marge'ın annesi Jacqueline Bouvier ile ikincil akrabaların tümü, diğer aile üyelerini oluşturmaktadır. Simpsonlar, Amerika Birleşik Devletleri'nin Springfield kasabasında 742 Evergreen Terrace'de yaşayan bir ailedir. Ailenin babası Homer, Springfiel Nükleer Santrali'nde çalışmaktadır, dikkatsiz, şaklaban bir kişiliği vardır. Homer, klişe Amerikan evkadını ve annesi Marge Simpson ile evlidir. Çiftin, 10 yaşındaki problemli çocuğu Bart; erken gelişmiş 8 yaşındaki aktivist Lisa ile nadiren konuşan ve emdiği emzik ile iletişim kuran bebek Maggie adlarında üç çocuğu vardır. Aile, Santa's Little Helper adında bir tazı ile Snowball II adında bir kediye sahiptir. Her iki hayvanın merkezinde olduğu birçok bölüm mevcuttur. Tatiller ya da doğum günleri gibi yıllık yaşanan olayların dizide var olmasına rağmen, Simpsonlar'ın fiziksel bir yaşı yoktur ve hâlâ çizildikleri 1980'lerin sonlarındaki görünümlerine sahipler. Ailenin disfonksiyonel oluşuna rağmen, çoğu bölüm aile üyelerinin ilişkilerini örnek göstermekte ve aile üyelerinden biri, bir diğeri için önem arz etmektedir. Groening, "Simpsonlar" fikrini James L. Brooks'un ofis lobisinde beklerken düşündü. Brooks, Groening'den bir kısa canlandırma serisi için fikir üretmesini istemişti. Groening de başta kendisinin "Life in Hell" adlı karikatür bandı serisini önermeye niyetlenmişti ama Life in Hell'in canlandırılması için hayatının eserinin yayım haklarının feshedilmesi gerektiğini anlayınca başka bir yol seçti ve kendi yorumu bir bozuk işlevli aile versiyonu geliştirdi. Karakterlere kendi ailesindekilerin —babası Homer, annesi Margaret, kızkardeşleri Lisa ile Maggie— adını verdi. Kendi adı yerine "yumurcak" anlamına gelen "brat" kelimesinin anagramı olan "Bart" ismini tercih etti ve ağabeyi Mark'tan etkilenerek karaktere şekil verdi. Beş aile üyesini, basit bir tasarım ile çizdi böylece karakterlerin yüzlerindeki duygular, hiç efor sarfetmeden kolayca değişebilmekte ve karakterler, siluetlerinden tanınmaktadır. Groening, sadece temel çizimleri animatörlere gönderdi ve figürlerin, prodüksiyon aşamasında duzeltileceğini sanıyordu, fakat animatörler sadece çizimleri tekrar kopyaladılar. Bu da ilk kısa bölümlerde karakterlerin üstünkörü görünüşleriyle yer almalarına sebep oldu. Simpson ailesi, 19 Nisan 1987 tarihinde "The Tracey Ullman Show" kısası "Good Night" ile çıkış yaptı. 1989'da, kısalar, Fox Broadcasting Company'de yayınlanmak üzere yarım saatlik altın saatler dizisi olarak "Simpsonlar"'a uyarlandı. Simpson ailesi, bu yeni şovda ana karakterlerle devam etti. Dan Castellaneta, Julie Kavner, Nancy Cartwright ve Yeardley Smith, karakterlerini "The Tracey Ullman Show"dan beridir seslendirmekteler. Nancy Cartwright, grupta, seslendirme sanatçısı olmak için eğitim almış tek kişidir. Castellaneta ise Chicago'da birkaç seslendirme çalışmasında yer almıştı. Castellaneta ile Kavner, "The Tracey Ullman Show"un düzenli kadrosunun bir parçasıydılar ve kısalar için seslendirmeye ihtiyaç duyulunca, yapımcılar başka aktörler tutmak yerine ikiliden Homer ile Marge'ı seslendirmelerini istemeye karar verdiler. Yapımcılar, Lisa ile Bart rolleri için ise seçmeler yapmaya karar verdi. Yeardley Smith, ilk olarak Bart rolü için seçmelere katıldı fakat casting yönetmeni Bonita Pietila, Smith'in sesini çok tiz buldu. Smith, bu olayı sonradan "Her zaman, daha çok bir kız gibi ses çıkarıyordum. Bart olarak iki satır okudum ve bana, 'Geldiğiniz için teşekkürler.' dendi." diyerek andı. Smith'e Bart rolü yerine Lisa rolü verildi. 13 Mart 1987 tarihinde Nancy Cartwright, Lisa rolü için seçmelere gitti ve seçmelere vardığında Lisa'yı basitçe "orta çocuk" olarak tanımladı ve karakterin o dönem, fazla kişiliği olmadığına inandı. Cartwright, "hilekâr, başarısız, okuldan nefret eden, saygısız, [ve] zeki" olarak tanımladığı ve çok ilginç bulduğu Bart rolü ile daha çok ilgilendi. Matt Groening, Cartwright'a rol için deneme fırsatını verdi ve okuma esnasında, Cartwright'ı duyunca rolü ona verdi. Homer Jay Simpson, Simpson ailesinin babasıdır. Dan Castellaneta tarafından seslendirilmektedir. Birçok Amerikan işçi sınıfı stereotipini temsil etmektedir, kaba, şişman, beceriksiz, sakar, düşüncesiz ve alkolik sınırında olan birisidir. Olaylar elverdiğinde Homer, zaman zaman bir an için çok zeki ve formda bir tavır sergilemektedir. Sesi, Walter Matthau'dan etkilenerek çıkarıldı fakat yarım saatlik şovun ikinci ve üçüncü sezonları boyunca daha çok gürbüz bir ses olarak gelişti. Homer, en çok sözü geçen kurgusal karakterlerden biri olmaya başladı ve Birleşik Krallık gazetesi "The Sunday Times" tarafından modern zamanın en mükemmel komik yaratılışı olarak tanımlandı. Geniş bir ticari alana ilham verdi ve kızgınlık homurtusu "D'oh", "Oxford İngilizce Sözlüğü"'ne eklendi. Marjorie "Marge" Simpson (kızlık soyadı Bouvier), Simpson ailesinin iyi niyetli ve aşırı sabırlı annesidir. Julie Kavner tarafından seslendirilmektedir. Sık sık mantığın sesi olarak rol yapmaktadır fakat klişeleşmiş annelerin görüntülerini abartılı davranış özellikleriyle sergilemekte ve diğer eksantrik aile üyelerinin aksine, disfonksiyonel ailesini idare etmektedir. Marge'ın kendine özgü kovan şeklindeki mavi saçı, en dikkat çekici fiziksel özelliğidir. Primetime Emmy Ödülleri'nde, Kavner üçüncü sezonun "I Married Marge" bölümündeki Marge dublajı ile bir Primetime Emmy Ödülü kazandı. "Simpsonlar Sinema Filmi"ndeki performansıyla, Kavner, "Animasyonda En İyi Seslendirme" dalında 2007 Annie Ödülleri'ne aday gösterildi fakat "Ratatouille" filmindeki performansıyla ödülü Ian Holm kazandı. Kavner'ın filmdeki duygusal performansı olumlu yorumlar aldı ve bir eleştirmen şöyle dedi: "Kavner, en içten performansını sergiledi." Kavner'ın kontratının bir bölümünde Kavner'ın hiçbir zaman videoda Simpsonlar'ı promosyonunu yapmak zorunda kalmayacağı yazmaktadır ve Kavner, umumi yerlerde nadiren karakterin seslendirmesini yapmaktadır çünkü bunun "illüzyonu ortadan kaldırdığına" inanmaktadır. 2008 yılında CityNews, "Tüm Zamanların En Mükemmel 10 Annesi" adında bir liste yayımladıı ve Marge, listenin sekizinci sırasında yer aldı. Bartholomew "Bart" JoJo Simpson, Simpson ailesinin 10 yaşındaki en büyük çocuğudur. Nancy Cartwright tarafından seslendirilmektedir. Bart'ın yaramazlığı, asiliği ve otoriteye karşı olan saygısızlığı en dikkat çeken özellikleridir. Şovun ilk iki sezonu boyunca "Simpsonlar"ın ana karakteriydi. "Bart"ın adı, İngilizce "brat" ("yumurcak") kelimesinin bir anagramıdır. Matt Groening, Tom Sawyer ile Huckleberry Finn gibi karakterlerin uçta olan özelliklerinin tümünün tek bir kişide birleştirilerek Bart'ı, tipik yaramaz çocuk karakterlerin uçta olan versiyonu olarak tasarladı. Groening'in ağabeyi Mark, Bart'a model oldu. Bart'ın en bilinen sözü "Şortumu Ye" (orj. "Eat My Shorts"), orijinal okumaların birinde Cartwright tarafından doğaçlama ile ortaya çıktı. 1998 yılında "TIME" dergisi Bart'ı 20. yüzyılın en etkili 100 kişisi içinde 46. olarak seçti ve Bart, listedeki tek kurgusal karakter oldu. Ayrıca Bart, önceden derginin 31 Aralık 1990 sayısındaki kapağında yer almıştı. Bart'ın isyankâr doğası ve cezadan kaçması, bazı aileler ile muhafazakârlar tarafından çocuklara kötü rol modeli olduğu ifade edildi. Bu, George H. W. Bush'un "Biz, Amerikan ailesini kuvvetlendirmeye çalışıyoruz. [Aileleri] daha çok Waltonlar'a daha az Simpsonlar'a benzeteceğiz." demesine yol açtı. Bart ve diğer Simpson karakterleri, 1990 ile 2001 tarihleri arasında Nestlé'nin Butterfinger şekerlemeleri için çeşitli televizyon reklamlarında yer aldılar. Lisa Marie Simpson, Simpson ailesinin en büyük kız çocuğudur. Yeardley Smith tarafından seslendirilmektedir. 8 yaşında çok zekidir ve şovdaki en zeki karakterlerden biridir. Lisa, genellikle sosyal liberal politik görüşlere sahiptir. Bir vejetaryen ve Özgür Tibet hareketinin bir destekleyicisidir. Hristiyan kilisesinin destekleyicisi iken bir budist olur, Sekiz Aşamalı Asil Yol'u takip etmeye karar verir. "The Tracey Ullman Show" kısalarında, Lisa, daha çok "dişi Bart" gibiydi ve yaramazlıkta onunla aynıydı. Dizinin gelişmesiyle, Lisa, gerçek zekasının tamamen gösterildiği ilk bölümlerden olan "Krusty Gets Busted" bölümü ile daha zeki ve daha duygusal bir karakter olarak geliştirildi. Lisa'ya odaklanan çoğu bölümün bir duygusal yapısı mevcuttur, bunlardan ilki "Moaning Lisa" bölümüdür. Bölümün fikri, Lisa'nın mutsuz olduğu anlatılan duygusal bir bölümün olmasını isteyen James L. Brooks tarafından ortaya kondu. 2001 yılında Lisa, Environmental Media Ödülleri'nde özel bir "Board of Directors Ongoing Commitment Ödülü" aldı. "Lisa the Vegetarian", "En İyi TV Bölümlük Komedi" dalında Environmental Media Ödülü ve "En İyi TV Komedi Dizisi" dalında bir Genesis Ödülü kazandı. Japonya'da, dizinin yayıncıları diğer dizilerin aksine bu dizide izleyicilerin dikkatini, Lisa karakterini piyasaya sürerek çekebileceklerini keşfettiler. Lisa'nın iyi niyeti ama bir o kadar da kötü kaderiyle, mantığın sesi, ailesinde ve şehirde iyiliğin gücü olması Japonlarla güçlü bir bağ oluşturmasına sebep olmuştur. Margaret "Maggie" Simpson, Simpson ailesinin en genç üyesidir ve her daim bir bebek olarak görünmektedir. "The Tracey Ullman Show" kısalarında tamamen dikkat çekmekteydi, bazen Bart ve Lisa ile birlikte ön plana çıkardı fakat sonradan Simpson ailesinin beş ana üyesi içinde en az görünen ve duyulan karakteri olmaya başladı. Maggie'nin üstün artistik yetenekleri olduğu ortaya çıktı. Karakter, nadiren konuşmaktadır ve Jodie Foster, Elizabeth Taylor, James Earl Jones, Harry Shearer, Yeardley Smith ve Nancy Cartwright gibi farklı aktörler tarafından seslendirildi. Santa's Little Helper, Simpsonlar'ın evcil tazısıdır. Önceleri Frank Welker tarafından seslendirilirken şimdiyse Dan Castellaneta tarafından seslendirilmektedir. İlk defa dizinin prömiyerinde Homer ile Bart tarafından sahiplenilen bir yarış köpeği olarak göründü ve o zamandan beridir şovda yer almaktadır. Snowball II, Simpsonlar'ın ev kedisidir. Dizi boyunca birçok Snowball adında kedi dizide yer aldı. Snowball I, sadece flashback ve rüyalar serisinde kısaca göründü fakat birçok defa kendisinden bahsedildi. Snowball II, Snowball neslindeki ikinci kedidir fakat "I, D'oh-Bot" bölümünde öldürüldü. Lisa, Snowball III ve Coltrane (Snowball IV) ile Snowball II'nin yerini değiştirmeye teşebbüs eder fakat onlar da kazalarda ölür. Crazy Cat Lady görünür ve Lisa'ya atlar ardından Lisa tarafından hemen sahiplenilir ve Snowball V olarak adlandırılır fakat ismin yazıldığı yeni bir tabağa çok fazla para harcamayı önlemek ve tüm bu kazaların hiç olmadığını farz etmek için kediyi Snowball II olarak çağırmaya karar verir. Snowball V, ailenin şu anki ev kedisidir. Abraham "Grampa" Simpson, Simpson ailesinin patriğidir ve Homer'ın babasıdır. Dan Castellaneta tarafından seslendirilmektedir. Sonradan Springfield Emekliler Yurdu'na gönderilen bir II. Dünya Savaşı gazisidir. Uzun gezi öyküleri ve "Matlock" hayranlığı ile bilinmektedir. Abraham'ın adı, Matt Groening'in büyükbabasının adı ile aynıdır. Fakat Groening, karaktere isim vermeyi reddetti ve karakter için bir isim seçmeyi diğer yazarlara bıraktı. Tesadüf olarak, yazarlar "Abraham" ismini seçtiler. Mona Penelope Olsen, Homer'ın merhum annesidir. Glenn Close tarafından seslendirildi. İlk önemli görünümünü "Mother Simpson" bölümünde gerçekleştirdi ve bu bölümde, hippi hareketi ile çeşitli politik aktivitelerden ötürü yakalanmasından sonra ailesini terk etmeye mecbur kaldığı anlatılır. Senaristler, birçok küçük parçayı çözmek için -örneğin Lisa'nın zekasının nereden geldiği- bölümü bir fırsat olarak kullandılar. Yedinci sezondan önce Mona Simpson sadece iki kısa flashbackte göründü: bunlardan ilki ikinci sezonun "Oh Brother, Where Art Thou?" bölümünde, ikincisi ise altıncı sezonun "Grampa vs. Sexual Inadequancy" bölümünde gerçekleşti ve her iki bölümde Maggie Roswell tarafından seslendirildi. Mona, "Mona Leaves-a" bölümünde ölür ve Homer, onun ölümüyle mücadele etmeye çalışır. Karakterin ismi Richard Appel'ın eşinin kızlık adı olan "Mona Simpson"dan gelmektedir. Mona, üst dudağı ile burnu gibi yüz hatları bakımından az biraz Homer'a benzemektedir. Yönetmenlerin karakteri çekici yaşlı ve genç kadın olarak tasarlamaya çalışmasıyla Mona'nın tasarımı defalarca değişti. Ayrıca karakteri, onuncu sezonun "D'oh-in the Wind" bölümde Tress MacNeille seslendirdi. Herbert "Herb" Powell, Homer'ın üvey kardeşidir. Danny DeVito tarafından seslendirildi. Homer'dan daha zayıftır ve kel değildir. İlk kez ikinci sezonun "Oh Brother, Where Art Thou?" bölümünde göründü ve bu bölümde, Homer, annesinin varlığını gizli tuttuğu bilinmeyen bir üvey kardeşinin olduğunu öğrenir. Herbert, Homer'ın babası ile bir karnaval fahişesi arasındaki kısa süreli bir skandalın ürünüdür. Kolej boyunca birçok işte çalışır, daha sonra Detroit'te yer alan bir araba şirketi olan Powell Motors'u kurar. Herb, bir ailesinin olduğunu öğrenince çok sevinir, yeğenleri ve yengesiyle ilişki kurar, Homer'ın bir araba tasarlamasına izin verir. Homer'ın kötü tasarladığı araba sonucu, şirketi iflas eder ve Herb, evsiz kalır. Bölüm, Jeff Martin tarafından yazılırken karakterin Danny DeVito tarafından seslendirilme fikri ise Sam Simon tarafından ortaya kondu. Bazıları, bölümün mutsuz son ile neticelenmesinden üzüntü duyunca yapımcılar, bir devam yazmaya karar verdi. Herb, sonraki sezonda "Brother, Can You Spare Two Dimes" bölümünde tekrar göründü ve bölümde kısaca, Homer'a olan antipatisi devam etmesine rağmen Simpsonlar'ın evinde oturmaya başlar. Homer, Herb'e 2000 dolar borç para verir. Herb, parayla, Maggie'yi gözlemledikten sonra bebek konuşmalarını anlaşılabilir İngilizceye çeviren bir iş kurar. Başarılı olunca, ailenin her üyesine hediye, Homer'a titreşimli sandalye alır ve borç parasını öder. Ayrıca Homer'ı affeder. Bu bölümden sonra Herb, dizide görünmedi fakat Homer, bir keresinde ondan "nadir görünen üvey kardeş" olarak bahseder. Amber Pai Gow Simpson, Homer'ın onuncu sezonun "Viva Ned Flanders" bölümündeki eski "Vegas eşi". Homer ile Ned Flanders, bir haftasonu Las Vegas'a giderler, orada içerler ve ardından tanımadıkları iki kadın ile evlenirler. Amber, "Brawl in the Family" bölümünde tekrar görünür ve bu bölümde, Simpson ailesi, büyükbaba ile evlenmesi için onu oyuna getirir. "Jazzy and the Pussycats" bölümünde, Simpsonlar, aşırı doz uyuşturucu alarak ölen Amber'in cenazesine katılırlar. Jacqueline Ingrid Gurney, Julie Kavner tarafından seslendirilmektedir, Marge Simpson, Patty ve Selma Bouvier'in nadir görülen annesidir, Clancy Bouvier ölmüş kocasıdır. O ilk kez "Moaning Lisa" bölümünde, flashback ile görüldü, ama ilk fiziksel görünüşü "Bart vs. Thanksgiving" bölümünde olmuştur. Ayrıca kardeşinin ismini de Gladys koymuştur, ama şu anda ölmüştür. Tüm Bouvier kadınları gibi, Julie Kavner tarafından seslendirilmiştir, ve Marge'a çok yakından benzemektedir, sadece saçının rengi hafif mordur. Patty ve Selma Bouvier, ikisi de Julie Kavner tarafından seslendirilmektedir, Marge'ın ikiz ablalarıdır. Springfield Motorlu Araçlar Departmanı'nda çalışmaktadırlar, ve enişteleri Homer'a büyük bir antipati duymaktadırlar. Selma, iki dakika önce doğmuştur ve kız kardeşi Patty, gay olduğu açıkça bilinen yinelenen tek karakterdir. Kavner, karakterleri, "her şeyin dışındaki yaşamı emen kişiler" olarak tanımlamaktadır. Kavner, Patty'in sesini daha erkeksi ve daha az dişi olarak çıkarırken, Selma'nın sesini daha tatlı olarak çıkarmaktadır. İsimlerinin kaynağı bilinmemektedir, Matt Groening'in Patty diye bir kardeşi var, ama diğer Simpson yakınlarının aksine, bu bilgi, açıkça açıklanmadı. Clancy Bouvier, Harry Shearer tarafından seslendirildi, Patty ve Selma Bouvier ile Marge Simpson'ın merhum babası ve Jacqueline Bouvier'ın kocasıdır. İlk kez "The Way We Was" bölümünde göründü. İlk erkek uçuş görevlilerden biri olduğu ortaya çıkktığı "Fear of Flying" bölümüne kadar bir daha görünmedi. Marge, ilk zamanlar onun kahraman bir pilot olduğunu bilgisine sahipken bu gerçeği öğrenince Marge'da, uçuş korkusu belirir. Ölüm zamanı ve nedeni bilinmemektedir. Ling Bouvier, Nancy Cartwright tarafından seslendirilmektedir, Selma Bouvier'ın evlatlık kızıdır. "Goo Goo Gai Pan" bölümünde, Selma, menopoza girdiğini fark eder ve Çin'deki Ling'i evlatlık alır, Homer Simpson ile evli olduğu yalanını söyleyerek Çin yetkililerini, Ling'in bekar bir kadının yanında değil de geleneksel bir ailenin bir parçası olduğu konusunda kandırır. Yetkililer, durumu öğrenince Ling'i geri alır, fakat evlatlık bürosu, çocukluğuna dair deneyimlerini öğrenir ve Selma'nın Ling'i evlatlık almasına izin verir. Ling, yinelenen bir karakter olmaya başladı ve birçok bölümde yer aldı. Gladys, Julie Kavner tarafından seslendirilmektedir, Marge'ın teyzesi ve Jacqueline'ın ablasıdır. "Selma's Choice" bölümünde, bağırsak düğümlenmesi sonucu ölmüştür. 1990 Dünya Erkekler Voleybol Şampiyonası 1990 Erkekler Dünya Voleybol Şampiyonası, 18-28 Ekim tarihleri arasında Brezilya’da düzenlendi. Maçlar Brasilia ve Rio de Janeiro’da oynandı. On ikinci şampiyonaya kıta elemelerini geçen on altı ülke katıldı. 1990 Dünya şampiyonluğunu İtalya kazandı. Egemen Gençalp Egemen Gençalp (d. 21 Aralık 1987 - İzmir), Türk futbolcudur. 1. Lig ekiplerinden Altay'da oynamaktadır. İlk kaleciğiye Gözepe'nın altyapısında yetişmiştir. Orada beş yıl kaldıktan sonra forma şansı bulmuştur. 2006 Manisaspor'a transfer olmuştur. 2009-10 sezonunun 2. transfer döneminde Giresunspor'a kiralanmıştır. [2010 2011 sezonunda ise Pendikspor'a kiralanmıştır. 2011-12 sezonunun başında 1. Lig ekiplerinden İstanbul Güngörenspor'a transfer olmuştur. 1986 Dünya Erkekler Voleybol Şampiyonası 1986 Erkekler Dünya Voleybol Şampiyonası, 25 Eylül-5 Ekim tarihleri arasında Fransa’da düzenlendi. Maçlar Montpellier, Tourcoing, Clermont-Ferrand, Orléans, Toulouse, Nantes, Evreux ve Paris’te oynandı. On birinci şampiyonaya kıta elemelerini geçen on altı ülke katıldı. 1986 Dünya şampiyonluğunu ABD kazandı. Mars Exploration Rover Mars Exploration Rover Mission (MER) (Türkçesi "Mars Keşif Aracı Misyonu"), NASA tarafından Mars'a gönderilen uzay araçlarından meydana gelen bir projedir. Proje 2003 yılında başlamıştır. Spirit ve Oppurtunity, bu proje kapsamında şimdiye kadar gönderilen uzay araçları olmuştur. Projenin amacı Mars yüzeyini ve jeolojisini tanımlamaktır. Mehdi Savaşı Mahdist Savaşı, 19. yüzyılda yaşanan bu savaşın nedeni sömürgeciliktir. İlk olarak Mahdist Sudan ve Mısır arasında yaşanmıştır. Fakat sonradan İngilizler de katılmıştır. 1819 yılında Muhammed Ahmed 'in işgali ardından, Sudan bir Mısır yönetimi tarafından yönetilmeye başlandı. Orada yaşayan insanlar bu sömürgecilik yönetiminden rahatsız oldu. Yüksek vergi koyuldu çünkü Mısırlılar köle ticaretini bitirmeye çalıştı. Sonuç olarak Mısırlılara karşı bir isyan başladı. Mısır Hükümeti İngiliz'in sömürgesi olmaya başladı. Avrupalı devletler Sudan'da çıkan isyanlardan haberdar olmuştu. Mısır hükümetine İngiliz danışmanlar başka bir sefer için zımni onay verdi. 1883 yazı boyunca, 7.000 piyade, 1.000 süvari, 20 Makineli tüfek gücü bir emekli İngiliz Hint Çalışanlar Kolordu subayı; William Hicks, ve on iki Avrupa subayın komutası altında yerleştirildi. Winston Churchill, "Belki savaşa giden en kötü orduydu." demiştir. Simpsonlar (7. sezon) Amerikan animasyon televizyon dizisi "Simpsonlar"ın yedinci sezonu, orijinal olarak 17 Eylül 1995 ile 19 Mayıs 1996 tarihleri arasında Fox Broadcasting Company'de yayınlandı. Yedinci prodüksiyon sezonunun "show runner"ları Bill Oakley ile Josh Weinstein oldu ve ikili, bu sezonda 21 bölümde yönetici yapımcı olarak görev aldı. Sezonun geri kalan 4 bölümünün yönetici yapımcılığını ise David Mirkin üstlendi. Şovun yedinci sezonu, En iyi Animasyon Programı dahil iki dalda Primetime Emmy Ödülü adaylığı elde etti ve En İyi Animasyon Televizyon Programı dalında bir Annie Ödülü kazandı. Sezonun DVD kutu seti, 1. Bölge'de 13 Aralık 2005'te; 2. Bölge'de 30 Ocak 2006'da ve 4. Bölge'de 22 Mart 2006'da piyasaya çıktı. DVD setinin dağıtımı 20th Century Fox tarafından yapıldı. Kovaryans matrisi Kovaryans matrisi (veya varyans-kovaryans matrisi veya varyans matrisi) "istatistik" ve "olasılık kuramı"' bilimlerinde veya bir rassal vektör'ün elemanları arasındaki kovaryansların bir matematik matris olarak ifade edilmesidir. Kovaryans matrisi , bir skaler-değerli rassal değişken için varyans kavramının, çoklu değişken bulunması halinde çoklu boyutlara doğal olarak genelleştirilmesidir. Eğer şu sütun vektörü içine giren değişkenlerin her biri sonlu varyansı olan rassal değişken iseler, o halde ("i", "j") elemanı bir kovaryans olan matris Σ kovaryans matrisi olur: burada "X" vektöründeki "i"inci değişkenin beklenen değeri olur. Diğer bir deyişle, elimizde şu vardır: Bu matrisin "tersi olan matris, yani formula_5, ters kovaryans matrisi ya da konsantrasyon matrisi veya kesinlik matrisi"' olarak anılır. Bu "ters kovaryans matrisi"nın elemanları kısmî korelasyonlar veya kısmî varyanslara yapılan atıflarla açıklanabilirler. İstatistik literatüründe bu kavram için isimlendirme tek-örnek olarak degil, değişik şekillerde yapılmaktadır: BÃ¶ylece Ama iki vektör "arasındaki karşılıklı-kovaryans için notasyon sadece tek bir standarta uyar: Özel var notasyonu William Feller'in "An Introduction to Probability Theory and Its Applications", adlı eserinde kullanılır; ama her iki alternatif notasyon da standart olarak kullanılmaktadır; bu iki değişik başta açılanıp öğrenilmekte ve anlayıp kullananlar için bir anlam karışıklığına neden olmamaktadır. formula_9 matrisi ise çok zaman varyans-kovaryans matris olarak anılır; çünkü bu matrisin diagonal elemanları varyanslardır. "X" "p"-boyutlu bir rassal degisken ve "Y" "q"-boyutlu bir rassal degisken iÃ§in formula_10 ve formula_11, olarak verilmisse, su temel ozellikler bulunmaktadÄ±r: formula_21 burada formula_22 ve formula_23 rassal "p"×1 derecede vektör, formula_20 rassal "q"×1 derecede vektör, formula_25 ise "q"×1 derecede vektör, formula_26 ve formula_27 ("q"×"p") dereceli matrislerdir. Bu kovaryans matrisi değişik alanlarda uygulamaları bulunan bir matematik araçtır. Bu matrisden bir transformayon matrisi çıkartılabilir ve bu veride bulunan bütün korelasyonların elimine edilebilmesini mümkun kılar. Bu transformasyon matrisi bularak tüm korelasyonları elimine etme analizine temel bileşenler ("principal components) analizi adı verilir. Bazı uygulamalarda (örneğin sadece kısmen gözumlenen verilerden veri modeli kurmada) bir verilmiş belirli (gözümlenen kovaryanslardan oluşmuş) bir simetrik matrise "en yakın" kovaryans matrisi bulmak istenebilir. 2002 yılında, Higham "ağırlıklı Frobenius normu" kullanarak en yakınlılık kavramını formalize etmiştir ve böylece en yakın kovaryans matrisi bulmak için gereken yöntemi vermistir. Bir çoklu değişirli normal dağılım için kovaryans matrisinin maksimum-olabilirlilik kestrimcisininin elde edilmesi, belki çok zeki bir ince tranformasyon ile kolayca yapılabilir. Bakın kovaryans matrisleri kestimi Bir formula_28 tane korelasyonlu rassal değişken dizisi için olasılık yoğunluk fonksiyonu, "n" dereceli bir Gauss-tipi vektor olan birlesik olasılık fonksiyonu olup Maksimum olabilirlik maddesinde aciklanmaktadir. Simpsonlar (13. sezon) Amerikan animasyon televizyon dizisi "Simpsonlar"ın on üçüncü sezonu, 16 Kasım 2001 ile 22 Mayıs 2002 tarihleri arasında Fox Broadcasting Company'de yayınlandı. Sezon, "Treehouse of Horror XII" bölümüyle başladı ve final bölümü "Papa's Got a Brand New Badge" ile sona erdi. Toplam 22 bölümden oluşan sezonun tüm bölümleri, geleneksel "cel animation" kullanılan son sezon oldu. Al Jean, ilk defa "show runner" görevini bu sezonda üstlendi ve iş birliği yaptığı Mike Reiss ile bu sezonda çalışmadı. Kanna Kanna ("Sceletium tortuosum"), Aizoaceae familyasından, Afrika'nın güneyindeki yarı çöl bölgelerde yetişen ender bir etli ("sukkulent") bitki türü. Afrikalı yerliler tarafından tarih öncesi zamanlardan beri ruh halini geliştirici olarak kullanılmıştır. Ek olarak iştah kapatıcı ve fiziksel-zihinsel dayanıklılığı artırıcı olarak çobanlar ve avcılar tarafından kurak bölgelerdeki uzun mesafe yürüyüşlerinde kullanılmıştır. Ilımlı bir zindelik ve öfori duygusu (kendini mutlu, keyifli ve coşkulu hissetme) verir. Benzersiz özelliği çoğu insanın yaşadığı alışılmış zihinsel gerginliği gevşeterek enerjiyi salıp serbest bırakmasıdır. Kannanın aynı anda hem gevşeme hem de olumlu ruh halini uyarmaya sebep olarak duygusal dengeyi sağlayıcı eşsiz bir kabiliyeti vardır. Toplum içinde rahatlatır, sempati yaratır, sosyal kaynaşma sağlar. Sıkılgan ve çekingenlik hissini azaltır. Moral bozukluğu, stres, depresyon ve asabiyete iyi gelir. Sigara, içki gibi alışkanlıklardan kurtulmada etkilidir. Nikotin veya diğer bağımlılık yapan maddelere karşı olaşan şiddetli arzu ve özlemi azaltır. Aynı zamanda bu maddeleri bırakınca oluşan etkileri küçültür. Bunu bu tip kişilerde ciddi oranda düşen serotonin seviyesini yükselterek gerçekleştirir. Diğer kullanım alanları: sosyal fobi, dikkat eksikliği bozukluğu, hiper aktivite, bipolar ve obsessif kompulsif bozukluk. Kanna, mesembrin adlı bir madde içerir. Mesembrin güçlü bir serotonin gerialım inhibitörüdür, bu şekilde vücutta doğal olarak üretilen nörokimyasal seviyelerini dengeleyerek mutluluk-keyif hissine imkân verir ve stresle başa çıkmaya yardım eder. Vücudumuzdaki serotonin seviyesi yaşanan olaylar ve sıkıntılar, muhtelif maddelerin kullanımına bağlı azalır; sağlık ve ruhsal durumlara göre düşer. Nörokimyasal seviyeleri normalleşmezse sinirli, tahammülsüz, kederli ve sıkıntılı olma eğilimindedir. Bu durum hayata bakış açımızı kaybettirip ilişkilerin, iş ve kişisel takdirin yozlaşmasına hatta intihar düşüncesine sebep olabilir. Kanna hayatın baskılarıyla başa çıkımaya yardımcı olur ve nihayetinde daha az stresli, daha mutlu hisstemeyi sağlayarak yaşamımızı bir armağan gibi ele alabileceğimiz şekilde bizim psikolojimizi düzenler, böylece hayatı yeni bir bakışla yaşama fırsatı verir. Herhangi bir yan etkisi yoktur, bağımlılık yapmaz. Antidepresanlarla ve MAO inhibitörleriyle birlikte kullanılmamalıdır. II. Gennadios II. Gennadios ve Gennadios Skolarios (Yunanca: Γεώργιος Κουρτέσιος Σχολάριος) (d. 1400 – ö. 1473), 1454 yılından 1464 yılında kadar Rum Ortodoks Patrikhanesi lideri idi. Aristo'nun fikirlerini savundu. VIII. İoannis döneminde 1438-1439 yılları arasında Basel Konsili, XI. Konstantinos döneminde İstanbul'a gidip Pantokrator Manastırı oldu. Osmanlı Padişahı II. Mehmed döneminde 1453–1456, 1458, 1462–1463 ve 1464 yıllarında 3 kez patrik oldu. II. Mehmed, patriğin ikâmet ettiği kilise olan Hazret-i Meryem Kilisesini ziyaretinde Hristiyanlık inancı ile ilgili birçok soru sordu. Gennadios Skolarios uzun açıklamalarda bulundu. Gennadios, padişahın isteği üzerine anlattıklarını ayrıca yazıya dökerek teslim etti. 1473'de öldü. II. Gennadios ayrıca felsefe öğretmeni idi. II. Gennadios, VIII. John (1425-1448) altındaki hukuk mahkemelerinde yargıç olarak 1438-1439'da Ferrara ve Floransa'da düzenlenen Ferrara-Floransa Konseyine eşlik etmiştir ve bu tarihsel bir önem arz etmektedir. Amacı ise, o sırada desteklediği Yunan ve Latin Kiliseleri arasında bir birlik sağlamaktı. 1448 yılında VIII. John'un ölümünden sonra Georgios, Konstantin XI (1448-1453) altında olan Konstantinopolis'teki Pantokrator manastırına girdi ve değişmez geleneğe göre yeni bir isim aldı: Gennadius. 1444'te Efes Mark, ölüm döşeğinde Gennadius'un Latinler ve sendikaya karşı uzlaşmaz tutumunu övdü. Gennadius'a öfkeli insanlar, büyük Ayasofya kilisesinde Doğu Katolik Kilisesi hizmetlerini gördükten sonra gittiler. Kendini sakladığı, ancak hücresinin kapısında bir not bıraktığı söyleniyor: "Ey mutsuz Romalılar, neden gerçeği terk ettiniz? İtalyanlara değil Tanrı'ya neden güvenmiyorsunuz? şehrinizi kaybedeceksiniz." Konstantinopolis'in yıkılmasından sonra Gennadius Türkler tarafından esir alındı. Yeni fetihini yöneten Fatih Sultan Mehmet, Türk hakimiyeti altındaki Yunanlılar için birlik figürü olarak bulabileceği en Batı karşıtı din adamını aradı. Gennadius uygun bir seçimdi. Şehrin yıkılmasından sadece üç gün sonra 1 Haziran 1453'te, yeni Patriğin alayı Mehmet'in Gennadius'u nezaketle karşıladığı sokaklardan geçti. Gennadius, Osmanlı altındaki tüm halefleri gibi siyasi bir otorite olduğu kadar dini bir otorite haline geldi. Şehrin ünlü ataerkil bazilikası olan Ayasofya, Fatih Sultan Mehmet tarafından zaten bir camiye dönüştürülmüştü, bu yüzden Gennadius, Kutsal Havariler Kilisesi'ne geldi. Üç yıl sonra harap durumda olan yapı (1461'de Fatih Camii'ne yol açmak için Osmanlılar tarafından yıkıldı), yeniden Pammakaristos Kilisesi'ne taşınan Patrik tarafından terk edildi. 1454 baharında Heraclea Perinthus metropolü tarafından kutsandı, ancak Gennadius patrik olarak mutsuzdu ve 1456'da pozisyonunu en az iki kez çekmeye çalıştı. Bunun nedeni, padişahın Hristiyanlara muamelesinde yarattığı hayal kırıklığıydı. Sonunda ise, Yunanlılar ile Osmanlılar arasındaki gerginliği ezici buldu. Daha sonra, İsidore Patrikhanesi'ni izleyen çalkantılı dönemde Hıristiyan topluluğuna Patrik olarak rehberlik etmesi için iki kez çağrıldı. Gennadius, haleflerinin çoğu gibi, eski bir patrik ve bir keşiş olarak günlerini sona erdirdi. Makedonya'daki Serrae yakınlarındaki Vaftizci Yahya manastırında yaşadı ve 1473'te ölene kadar kitap yazdı. Gennadius Bizans tarihinde önemli bir yere sahiptir. Yazıları onu sadece Batı felsefesinin değil, Yahudi ve Müslüman tartışmalarının üstadı olduğunu gösteriyor. Türkler altındaki ilk Konstantinopolis Patriği olarak başka bir önemi daha var. Bu açıdan Kilisesinin tarihinde yeni bir dönemin başında rol almaktadır; Türk İmparatorluğu'ndaki Ortodoks Hristiyanların durumunu düzenleyen ilkeler, II. Mehmed'in kendisiyle yaptığı anlaşmanın sonucudur. 2012 tarihli Fetih 1453 filminde Adnan Kürkçü tarafından canlandırılmıştır. İsa Başlıoğlu İsa Başlıoğlu ( d. 1936 Kirazlı, Şarköy/ Tekirdağ - 23 Eylül 2018) Türk ressam, akademisyen 1944 yılında başladığı ilkokuldan 1949 yılında mezun oldu. Dönemin “Köy Estitüleri”nden olan Kepirtepe Köy Enstitüsü’ne sınavla girdiği 1951 yılından itibaren üç yıl süreyle öğrenimini sürdürürken; resim öğretmeninin yeteneğini keşfetmesiyle 1954 yılında İstanbul Çapa İlköğretmen Okulu Resim Semineri’ne gönderildi. 1957 yılında öğretmen olarak mezun olan Başçıoğlu öğretmenlik yapmayarak; 1958 yılında Ankara Gazi Eğitim Enstitüsü yetenek sınavını kazandığı Resim Bölümü’ne kaydını yaptırdı. Üç yıl boyunca resim eğitimi gördü. 1961’de yüksek öğrenimini tamamlayarak dönemin “Öğretmen Okulları”, “Liseler” ve “Orta Okullar”da resim öğretmenliğinin yanı sıra yöneticilik görevlerinde de bulundu. 1973 yılında bir süre Milli Eğitim Bakanlığı Ortaöğretim Genel Müdürlüğü’de Şube Müdürlüğü yaptı. 1974 yılında sınavla, daha sonra aynı adla yüksek öğretmen okuluna dönüşecek olan; dönemin İstanbul Atatürk Eğitim Enstitüsü’ne atandı. 1980’den 1982’ye kadar İstanbul Atatürk Yüksek Öğretmen Okulu’nda Öğretmenliğinin yanı sıra yöneticilik görevinde bulundu. Marmara Üniversitesi’nde 1984 yılında lisans tamamalayan sanatçı, 1985’te doktoraya eşdeğer “Sanatta Yeterlik” diplomasını aldı. doçentliğe 1987’de yükselen Başlıoğlu, Profesörlük unvanını 1997 yılında aldı. 2003 yılına kadar Marmara Üniversitesi Atatürk Eğitim Fakültesi Güzel Sanatlar Eğitimi Bölümü’nde öğretim üyesi olarak; değişik dönemlerde Resim Eğitimi Ana Sanat Dalı Başkanlığı , Bölüm Başkan Yardımcılığı ve Fakülte Kurulu üyeliklerinde bulunan sanatçı kendi isteği ile 2003 yılında emekli oldu. Görevde olduğu dönemde bilimsel yayınlarının yanı sıra, juri üyelikleri, tez danışmanlıkları ve sergi koordinatörlükleri yapan ve 24 Kasım Öğretmenler Günü anısına yırmi beş resim sergisine eser veren İsa Başlıoğlu kişisel segilerinin yanı sıra yurt içi ve yurt dışı sergilere de katıldı. Simpsonlar (3. sezon) Amerikan animasyon televizyon dizisi "Simpsonlar"ın üçüncü sezonu, 19 Eylül 1991 ile 7 Mayıs 1992 tarihleri arasına Fox'ta yayınlandı. Al Jean ile Mike Reiss, üçüncü prodüksiyon sezonunun "show runner"larıdır. İkili, sezonun 22 bölümünde yönetici yapımcı olarak görev alırken, diğer iki bölümün yapımcılığını James L. Brooks, Matt Groening ve Sam Simon yaptı. "Brother, Can You Spare Two Dimes?" adında ilave edilen bir bölüm, üçüncü sezonun resmî olarak bitiminden sonra ağustos ayında gösterildi ve sezonun DVD setinde yer aldı. Üçüncü sezon, "En iyi Seslendirme Performansı" dalında altı Primetime Emmy Ödülü kazandı ve "Radio Bart" bölümüyle "En İyi Animasyon Programı" dalında bir adaylık elde etti. Sezonun tamamı, DVD olarak 1. bölgede 26 Ağustos 2003'te; 2. bölgede 6 Ekim 2003'te ve 4. bölgede 22 Ekim 2003'te piyasaya çıktı. 2003 yılında "Entertainment Weekly", 25 favori bölümden oluşan bir liste yayımladı ve "Homer at the Bat", "Flaming Moe's" ile "Radio Bart" bölümleriyle sırasıyla 15., 16. ile 20. sırada yer aldı. IGN.com, şovun tarihindeki en iyi konuk oyuncuların bir listesini yaptı ve Aerosmith'in 24., Spinal Tap'i 18., "Homer at the Bat" beyzbol oyuncularını 17., Jon Lovitz'i 8. ve Michael Jackson'ı 5. sırada gösterdi. IGN, daha sonradan "Flaming Moe's" bölümünü, üçüncü sezonun en iyi bölümü olarak adlandırdı. "Planet Simpson" kitabının yazarı Chris Turner, üçüncü sezonu "Simpsonlar"ın "Altın Çağı"nın başlangıcına işaret ettiğine inanmakta ve "Homer at the Bat"i bu çağın ilk bölümü olarak görmektedir. Barış Çakmak Barış Çakmak (5 Temmuz 1979) sinema, televizyon, seslendirme ve tiyatro alanlarında çalışmış Türk oyuncu. İstanbul Üniversitesi Edebiyat Fakültesi Antik Yunanca ve Antik Latince Bölümü'nde klasik filoloji eğitimi alan Barış Çakmak; Can Gürzap ın Dialog Anlatım İletişim Kursu'nda spikerlik eğitimi aldıktan sonra eğitimini İstanbul Üniversitesi Devlet Konservatuvarı Tiyatro bölümünde tamamladı. 2000 yılında başladığı oyunculuk kariyeri birçok dizi, tiyatro oyunu ve sinema filmi içermektedir. Bunlardan bazıları Zerda, Hanımın Çiftliği, Fikrimin İnce Gülü, My Name Is Red, Gönderilmemiş Mektuplar ve Arzu Tramvayı adlı yapımlardır.2004-2006 yılları arasında Eczacıbaşı'nın kurumsal sesi olmakla birlikte, halen Greenpeace örgütünün seslendirmelerini yapmaktadır.2008 yılında İngiliz yayın kurumu BBC tarafından çekilen, Orhan Pamuk'un Benim Adım Kırmızı adlı romanının drama adaptasyonunda ve 2010 yılında Ziegler yapım şirketi tarafından Alman ARD kanalı için çekilen Mordkommission Istanbul isimli filmlerde rol almıştır.2011-2012 yılları arasında kumbaracı50'de "Korku İmparatorluğu" isimli oyunda ve Bosna Soykırımının anlatıldığı "Mavi Kelebekler" isimli dizide oynamıştır.2012 yazında henüz çekim aşamasında olan 3 ayrı sinema filminde oynamaktadır. 1988 Avrupa Futbol Şampiyonası elemeleri 1988 Avrupa Futbol Şampiyonası finallerine katılacak takımların belirlenmesi için yapılan eleme aşaması, 10 Eylül 1986-20 Aralık 1987 tarihleri arasında 32 takımın katılımıyla gerçekleşti. 7 gruba ayrılan 32 takım arasından gruplarını lider olarak tamamlayan 7 takım