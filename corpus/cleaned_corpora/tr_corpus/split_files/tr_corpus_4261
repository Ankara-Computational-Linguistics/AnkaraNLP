ve yurt dışına çıkma yasağı kararı aldı. 13 Mart 2013 günü görülen karar duruşmasında ise Güven Güneş Esin Güneş’i kasten öldürme suçundan müebbet hapis cezasına çarptırıldı. Beşir Üzüm'e beraat verilmekle birlikte, hakkında suça yardım etmekten mahkeme tarafından suç duyurusu yapıldı. Mahkemenin ODTÜ Fizik Bölümü’nün hazırladığı raporu kabul etmesi ve bu şekilde cinayetin aydınlatılması ile katile müebbet hapis ceza vermesi önemli bir kazanımdı. Ancak mahkeme yine de “iyi hal indirimi” uyguladı. Hala uygulanan indirimler için Kadın Cinayetlerini Durduracağız Platformu mücadelesine devam etmektedir. 3 yıl boyunca verilen adalet arayışı kazanımla sonuçlandı. Esin Güneş’in ailesi ve başka kadınlara adalet için karar umut oldu. Dosyanın kapanmasının ardından tekrar başlayan duruşmaları Kadın Cinayetlerini Durduracağız Platformu takip etti. Her duruşma adliye önünde basın açıklaması yaptı. Dönemin milletvekilleri Melda Onur ve Nursel Aydoğan duruşmaları takip etti. Son duruşmaya Berfin Kadın Danışma Merkezi, ÇHD’li avukatlar, İHD Siirt Şubesi, DÖKH, EHP’li Kadınlar, EKH, DÖKH, BDP kadın meclisi üyeleri, Siirt Barış Anneleri İnisiyatifi, EPİDEM, DİKASUM, Ceren Kadın Derneği, Bağlar Kadın Kooperatifi, Ekin Ceren Kadın Merkezi, Kardelen Kadın Merkezi, Bismil Nujin Kadın Merkezi, Lice Nujiyan Kadın Merkezi, Ergani Selis Kadın Merkezi, Çınar Jinvar Kadın Merkezi çalışanları, CHP'li kadınlar, DİSK ve KESK kadın komisyonu üyeleri, İMECE Kadın Derneği üyeleri de katıldı. Populous: The Beginning Populous: The Beginning, Kalabalık Nüfuslu: Başlangıç, bir strateji ve Tanrı bakışı video oyunudur. Bullfrog Productions tarafından yapılan "Populous" video oyunu serisinin 1998'de çıkan üçüncü oyunudur. Oyunun PC sürümü 30 Kasım 1998'de piyasaya çıkarken PlayStation sürümü daha sonra yapıldı ve 2 Nisan 1999'da piyasaya çıktı. Serinin önceki oyunlarının aksine, düşmanlarına karşı doğrudan kendi kavminin yöneten ve sadık takipçilerini etkileyen oyuncuya bir tanrı rolü veren The Beginning, radikal bir ayrılışa gitti ve oyuncuyu bir şaman olarak oynattı. Savaşın yirmi beş görevi boyunca, bir güneş sisteminin bir tarafından diğer tarafına, bizzat tanrılığa erişen şamanın nihai hedefiyle düşman kabilelere hükmeden ve yeni büyü kaynakları yükleyen oyuncu kavmini yönetir. "Populous : The Beginning" serinin gerçek 3D bilgisayar grafiklerini kullanan ilk oyunuydu; , "Kalabalık Nüfuslu: Muhteşem Tanrıların Denekleri", sonra Bullfrog seride yeni ve farklı bir oyun amacıyla grafik teknolojisinin kendi vizyonlarının seviyesine ulaşabilmesi için dört sene bekledi. Seriye bütünüyle yeni bir boyut katan yapımcılar yer deformasyonu ve manipülasyonunu görevlere otomatik olarak katılan "akıllı" köylüler ile birleştirmeyi düşündü. Beta çıkışından önce "Populous: The Third Coming", "Kalabalık Nüfuslu: Üçüncü", oyunun orijinal ismiydi. Zamanında değişik eleştiriler almış olan "Populous: The Beginning" eski oyunlardan farklıdır. Şikayetler yapay zekaya ve oyun dizaynının gerçek zamanlı strateji ile tanrı oyunu olma arasındaki kararsızlığa yöneltilirken eleştirmenler o zamanki mükemmel grafiklerden söz etmiştiler. "GamePro"dan Peter Olafson şunu yazmıştı: ""Populous: The Beginning" iyi bir oyundu ancak "Populous" vaat edilen mükemmel kalitenin" dışındaydı." Rakel Dink Rakel Dink (d. 1959, Silopi), Türkiye Ermenisi insan hakları aktivisti ve Hrant Dink Vakfı başkanı. Cizre civarında yaşamış Ermeni Varto Aşireti'nin Türkiye'deki son üyesidir. 19 Ocak 2007’de suikast sonucu öldürülmesi Türkiye’de ve dünya genelinde şiddetli demokratik tepkilere yol açan Ermeni asıllı Türk gazeteci ve insan hakları aktivisti Hrant Dink'in eşidir . Tuzla'daki Ermeni Yetimhanesi Kamp Armen'de yetişti ve uzun yıllar kampta yöneticilik yaptı. Eşinin cenaze töreninde yaptığı konuşma ile tanındı. "“Bir bebekten katil yaratan karanlığı sorgulamadan hiçbir şey yapılamaz kardeşlerim"" dediği bu konuşması ile çok sayıda insanı etkiledi Hrant Dink'in öldürülmesinden sonra insan hakları konusunda aktif faaliyet gösteren Rakel Dink, 2007 yılında kurulan Hrant Dink Vakfı'nın başkanlığını yapmaktadır. 1959'da Silopi'de doğdu. Varto aşireti reisi Siyament Yağbasan (Vartanyan) ile eşi Delal'in ikinci çocuğudur. Ermeni Varto Aşireti, 1915 yılında sürgün emri almış, ancak yolculuk sırasında saldırıya uğrayınca Cudi Dağı’na sığınarak 25 yıl boyunca ""Tayanlar"" olarak bilinen Arap Müslüman bir aşiretin yardımıyla dağın içinde yükseklerdeki kaya kovuklarında, mağaralarda saklanarak dış dünyayla temas olmadan yaşamıştı. Türkiye'nin kurulduğunu, II. Dünya Savaşı’nın yaşandığını ancak 25 yıl sonra Cizre'ye indiklerinde öğrenen aşiret, Kürt nüfusa asimile olmuş ve çoğunlukla Kürtçe konuşmaya, Hristiyan dinine ait ibadetlerini Kürtçe yapmaya başlamıştır. Bir süre kıl çadırlarda göçer hayatı yaşadıktan sonra bugünkü adı Yolağzı olan Varto köyüne yerleşen aşiretin üyeleri 1978'de İstanbul'a seksenli yıllarda Belçika ve Fransa’ya göç etmiş ve Siyament Ağa 2004 yılında Brüksel’de hayatını kaybetmiştir. Rakel Dink, aşiretin Türkiye'deki son üyesidir. Varto köyünde büyüyen Rakel Dink, 1967'de, 8 yaşındayken annesini kaybetti. Babası, Anadolu Ermenilerinin İstanbul’a yerleştirilmesi için bir program yürüten Ermeni Protestan vaiz Hrant Güzelyan'n (Küçükgüzelyan adıyla da bilinir) aşiretini ziyareti sırasında 12 çocukla birlikte İstanbul'a götürüldü. Rakel Dink, İstanbul'a gönderilen ikinci grupta yer aldı. 1968'de iki erkek kardeşiyle beraber İstabul'a gitti; Tuzla'daki Ermeni Yetimhanesi Kamp Armen'e yerleştirildi. Yazları Tuzla'da, kışları Gedikpaşa Yetimhanesi'nde kaldı. O sırada Kürtçe'den başka lisan bilmeyen Rakel Dink, İstanbul'da Türkçe ve Ermenice öğrendi. Gedikpaşa İncirdibi Ermeni İlkokulu'nu bitirdi. Nüfus kaydı Türk olarak yapıldığı için Ermeni okuluna devam etmesi mümkün olmadı. Beşinci sınıftan sonra bir Türk okuluna devam etmesine babası izin vermeyince örgün eğitim sisteminin dışında kaldı. Gedikpaşa Yetimhanesi'nde özel eğitim görerek yetişti. Tuzla Ermeni Çocuk Kampı'nda tanıştığı Hrant Dink ile 19 Nisan 1976'da kampta evlendi. Kilise nikâhları 23 Nisan 1977’de kıyıldı. Delal (1978), Arat (1979), Sera (1986) adlı üç çocukları oldu. 1979'da Tuzla kampının yöneticisi Güzelyan'ın Ermeni militan yetiştirdiği gerekçesiyle tutuklanmasından sonra Rakel Dink, eşi le birlikte Tuzla Ermeni Çocuk Kampı'nın yöneticiliğini yaptı. Aşireti Belçika'ya göç ettiğinde kampta kalmayı tercih etti. 1987 yılında Tuzla Kampına el konuldu. Eşi Hrant Dink, 19 Ocak 2007'de kurucusu olduğu ve yayın yönetmeliğini yaptığı Agos Gazetesi'nin önünde öldürüldü. Hrant Dink için 23 Ocak 2007 tarihinde, on binlerce insanın katıldığı bir cenaze törenini düzenlendi. Törende Rakel Dink de bir konuşma yaptı. ""Sevgiliye mektup"" başlıklı konuşmasında bir bebekten bir katil yaratan karanlığı sorgulamak gerektiğini söyledi. Rakel Dink, benzer acıların yeniden yaşanmaması, Hrant Dink'in daha adil ve özgür bir dünyaya yönelik hayallerini, dilini ve yüreğini yaşatmak amacıyla diyalog, barış ve empati kültürünü geliştirmek adına 2007 yılında kurulan Hrant Dink Vakfı'nın başkanlığını yapıyor. Rakel'in Hrant Dink'in cenazesinde yaptığı konuşmanın bir kısmı şöyledir; Ovidiu HaÈ›egan Ovidiu Alin Haţegan (d. 14 Temmuz 1980) 2008 yılından beri FIFA kokartına sahip Rumen hakem. 2012 Avrupa Futbol Şampiyonası elemelerinde, 2014 FIFA Dünya Kupası elemelerinde ve 2016 Avrupa Futbol Şampiyonası'nda maçlar yönetmiştir. Pavel Královec Pavel Královec (d. 16 Ağustos 1977) Çek futbol hakemi. 2005 yılından itibaren uluslararası karşılaşmalarda görevlendirilmektedir. "İstatistikler Çek Cumhuriyeti'ndeki lig maçlarına göre belirlenmiştir." Ferah Tiyatrosu Ferah Tiyatrosu, İstanbul Şehzadebaşı'nda 1924'te kurulan kısa ömürlü tiyatro. Kısa ömürlü olmasına rağmen Türk tiyatrosunda kalıcı bir etki yaratmış: etkin olduğu süre ve alınan verim sebebiyle de Ferah Dönemi, Ferah Sezonu veya Türk Tiyatrosunun Rönesansı diye tanımlanmıştır. Direklerarası'ndaki Ferah Sinemasi uzun süreler tiyatro ve sinema salonu olarak faaliyet göstermişti. Muhsin Ertuğrul İsveç'ten döndükten sonra arkadaşları Behzat Butak ve İsmail Galip Arcan'la beraber bir tiyatro topluluğu kurarak burada gösterimlere başladı. Kurdukları topluluğun adı ise "Sabık Darülbedayi Sanatkârları Ertuğrul Muhsin ve Arkadaşları"'ydı fakat kısaca Ertuğrul Muhsin ve Arkadaşları diye anılıyordu. Topluluğun kurulmasına sebebiyet veren etkenlerden birisi de Darülbedayi içerisinde yaşanan disiplinsizlikler ve karışıklıklar olmuştur. Kurulan topluluk Behzat Budak'ın bir tanıdığından adlığı borç para ile çalışmalara başlamıştır. Bu tiyatro etkinliği çağdaş ve iyi tiyatro sergilemeyi kendisine misyon olarak yüklemiştir. Ekonomik anlamda zor durumda olmalarına rağmen Türk tiyatrosuna yeni bir hava getirebilmek adına yeni ortaya çıkan akım ve sahne tekniklerinden yararlanmış, o döneme kadar Türk tiyatro seyircisinin görmediği klasik oyunlar ile Avrupa sahnelerinde ilgi toplayan yeni oyunları sahnelemişlerdir. Tiyatronun kurucuları dışında Bedia Muvahhit, Vasfi Rıza Zobu, Neyyire Neyir, Hazım Körmükçü ve Kınar Hanım gibi isimler de tiyatro kadrosunda yer almıştır. Bu isimler genellikle Darülbedayi'den ayrılmış oyunculardı. Ferah Tiyatrosu 24 Aralık 1924 tarihinde Muhsin Ertuğrul'un Hans Müller'den uyarladığı "Renkli Fener" adlı oyunla perdelerini açtı. İlerleyen dönemlerde ise Leonid Andreyev'den "İhtilal", Lev Tolstoy'un Kreutzer Sonat'ından uyarlama "Bir Mumya", Ahmed Vefik Paşa'nın "Yorgaki Dandini ve Azarya" August Strindberg'den "Cehennem", Henry Kistemaeckers'den "Kasırga" ile William Shakespeare ve Henrik Ibsen'den oyunlar sergilendi. Topluluk yerli yazarlara verdiği önemi göstermek adına da: Faruk Nafiz Çamlıbel'in "Canavar", Vedat Nedim Tör'ün "İşsizler", Vedat Örfi Bengü'nün "Vefa en Ferağ", Sermet Muhtar Alus'un "Duvar Aslanı" ve Osman Cemal Kaygılı'nın da "İstanbul Revüsü" adlı eserlerini ortaya koydu. Kısa sürede birçok oyunu sahneleyen Ferah Tiyatrosu, aynı zamanda da çocuklar için ilk kez indirimli gösteriler düzenledi. Kısa sürede sergiledikleri oyun sayısı dönemsel toplulukların ortaya koyduğu oyunlardan daha fazlaydı. Oyuncular ilk zamanlarda ücret almadan çalışıyordu. İlerleyen dönemlerde ise kazanılan para eşit olarak dağıtılmaya başlandı. 1925 yılının Mayıs ayında Trabzon'a ilk ve son turnelerini gerçekleştirdiler. Topluluğun dağılışı ise Temmuz 1925'te ekonomik sorunlar ve Muhsin Ertuğrul ile Behzat Budak arasındaki tartışmalardan dolayı olmuştur. PIA'nın 661 sefer sayılı uçuşu PIA'nın 661 sefer sayılı uçuşu, 7 Aralık 2016 tarihinde Pakistan'ın Chitral kentinden başkent İslamabad'a gitmek üzere planlanan, ancak Havelyan yakınlarında uçağın düşmesi ile sonuçlanan uçuştur. Uçakta bulunan 47 kişinin tamamı hayatını kaybetmiştir. Jhumpa Lahiri Nilanjana Sudeshna "Jhumpa" Lahiri (; d. 11 Temmuz 1967), Hint-Amerikalı roman ve öykü yazarı. İlk öykü kitabı "Interpreter of Maladies" ile 2000 Kurgu dalında Pulitzer Ödülü'nü kazanmış, ilk romanı "The Namesake" ise aynı adla sinemaya uyarlanmıştır. Lahiri, Amerika Birleşik Devletleri Başkanı Barack Obama tarafından President's Committee on the Arts and Humanities üyeliğine atanmıştır. Yazarın 2013'te yayımlanan "The Lowland" adlı kitabı Man Booker ve Kurgu dalında National Book Award'a aday gösterilmiştir. Lahiri Princeton Üniversitesi'nde yaratıcı yazarlık dersleri vermektedir. Halid bin Velid Ordusu Halid bin Velid Ordusu (), Suriye'nin güneyinde faaliyet gösteren cihatçı Selefi silahlı örgüt. Mayıs 2016'da; Yermük Şehitleri Tugayı ile İslami Müsenna Hareketi'nin birleşmesi ve sonrasında Ceyş el-Cihad'ın katılmasıyla kurulmuş olup, Irak ve Şam İslam Devleti'nin müttefiki olarak Suriye İç Savaşı'nda savaşmaktadır. Suriye İç Savaşı'nda Irak ve Şam İslam Devleti'nin müttefiki olarak mücadele eden Yermük Şehitleri Tugayı ile İslami Müsenna Hareketi'nin birleşmesiyle kuruldu. Kuruluşunu deklare eden belge 21 Mayıs 2016 tarihli olup, örgütün lideri sıfatıyla Abu Haşim el-Şami'nin imzasını taşımaktaydı. Aynı hafta Ceyş el-Cihad da bu örgüte katıldı. Kurucu örgütler, Irak ve Şam İslam Devleti ile birlikte hareket etseler de bu örgütün parçası olmadıklarını belirtmekteydi. 14 Ağustos'ta, Fetih Ordusu'nun kontrolündeki Havud el-Yermük köyüne bir saldırı düzenlese de herhangi bir toprak kazanımı elde edemedi. International Union of Railways UDB () veya Uluslararası Demiryolları Birliği bir uluslararası demiryolu taşımacılığı sanayi kurumudur. Avrupa demiryolları pek çok ayrı meseleler sonucunda oluşmuş olup, Birinci Dünya Savaşı, Versailles Antlaşması'ndan sonra birçok sınır değişikliği meydana gelmişti. Sömürge ülkelerdeki demiryolları bağlı bulunduğu ana ülkenin sorumluluğundaydı. Böyle bir ortamda UDB, 20 Ekim 1922 'de demiryolu sanayi uygulamalarını standartlaştırma amacıyla kurulmuştur. Bilet hasılat paylaşımı UDB Frangı eşdeğerince taahhüt edilmişti. UDB sınıflandırma ve UDB Ülke Kodları ile, vagonlara atanmış eşsiz UDB vagon numaraları ile demiryolları katarlarının yetenekleri ve mülkiyetlerinin kesin belirlenmesi sağlanır. 90'lardaki GSM-R radyo telekomünikasyon sistemi UDB projesi olan ERTMS tarafından spesifikasyonları belirlenen, uluslararası birlikte çalışan demiryolu iletişimi için ses ve sinyalleri ileten bir sistemdi. UDB'nin misyonu demiryolu taşımacılığı dünya genelinde teşvik, hareketliliğin ve sürdürülebilir kalkınmanın getirdiği zorluklara göğüs germektir. UDB'nin ana hedefleri şunlardır: UDB 1922 yılında kurulduğunda 29 ülkeden Japonya ve Çin'i kapsamak üzere 51 üyesi vardı. Daha sonra SSCB, Orta Doğu ve Kuzey Afrika ülkeleri katıldı. Bugün, UDB'nin 5 kıtada 195 üyesi bulunmaktadır. Üyelerin: Ortak bir anlayış sağlamak ve olası karışıklığı azaltmak amacıyla, UDB standart uluslararası demiryolu terminolojisi ve üç dilli (İngilizce-Fransızca-Almanca) kavramlar dizinini hazırlamıştır. Bu kavramlar dizini Avrupa Konferansı Bakanlar Taşıma (ECMT) ile olan işbirliği neticesinde oluşmuş olup, 1995 yılında yayınlanmıştır. UDB lokomotifler ve aks düzenlemeleri, yolcu ve posta arabaları ve yük vagonları sınıflandırmaları için sistemler kurmuştur. Uluslararası Demiryolları Birliği UDB () veya Uluslararası Demiryolları Birliği bir uluslararası demiryolu taşımacılığı sanayi kurumudur. Avrupa demiryolları pek çok ayrı meseleler sonucunda oluşmuş olup, Birinci Dünya Savaşı, Versailles Antlaşması'ndan sonra birçok sınır değişikliği meydana gelmişti. Sömürge ülkelerdeki demiryolları bağlı bulunduğu ana ülkenin sorumluluğundaydı. Böyle bir ortamda UDB, 20 Ekim 1922 'de demiryolu sanayi uygulamalarını standartlaştırma amacıyla kurulmuştur. Bilet hasılat paylaşımı UDB Frangı eşdeğerince taahhüt edilmişti. UDB sınıflandırma ve UDB Ülke Kodları ile, vagonlara atanmış eşsiz UDB vagon numaraları ile demiryolları katarlarının yetenekleri ve mülkiyetlerinin kesin belirlenmesi sağlanır. 90'lardaki GSM-R radyo telekomünikasyon sistemi UDB projesi olan ERTMS tarafından spesifikasyonları belirlenen, uluslararası birlikte çalışan demiryolu iletişimi için ses ve sinyalleri ileten bir sistemdi. UDB'nin misyonu demiryolu taşımacılığı dünya genelinde teşvik, hareketliliğin ve sürdürülebilir kalkınmanın getirdiği zorluklara göğüs germektir. UDB'nin ana hedefleri şunlardır: UDB 1922 yılında kurulduğunda 29 ülkeden Japonya ve Çin'i kapsamak üzere 51 üyesi vardı. Daha sonra SSCB, Orta Doğu ve Kuzey Afrika ülkeleri katıldı. Bugün, UDB'nin 5 kıtada 195 üyesi bulunmaktadır. Üyelerin: Ortak bir anlayış sağlamak ve olası karışıklığı azaltmak amacıyla, UDB standart uluslararası demiryolu terminolojisi ve üç dilli (İngilizce-Fransızca-Almanca) kavramlar dizinini hazırlamıştır. Bu kavramlar dizini Avrupa Konferansı Bakanlar Taşıma (ECMT) ile olan işbirliği neticesinde oluşmuş olup, 1995 yılında yayınlanmıştır. UDB lokomotifler ve aks düzenlemeleri, yolcu ve posta arabaları ve yük vagonları sınıflandırmaları için sistemler kurmuştur. UDB demiryolu parçaları, veri ve terminoloji standardizasyonunda önemli bir rol oynar. Bu nedenle, UDB kodları (UDB broşürü) UDB'e işe başladığından beri geliştirilmektedir. Daha iyi anlaşılırlık için, IRS (International Railway Standard) UDB broşürleri için kullanılan yeni terimdir. Aşağıda UDB kodları'nın bir kısmı bulunmaktadır: Çeçence Vikipedi Çeçence Vikipedi (), Vikipedi'nin Çeçence sürümüdür. 28 Şubat 2005'te oluşturuldu. 16 Şubat 2013'te toplam 1604 madde bulunuyordu. Yönetim kadrosu değiştirildikten sonra takım çalışmasına önem verildi. Günümüzde madde; tanesi aktif toplam kayıtlı kullanıcı bulunmaktadır. İstanbul Antlaşması (1832) İstanbul Antlaşması, Yunanistan'ın Osmanlı Devleti'nden tamamen ayrılarak resmen bağımsızlığını kazandığı 7 Mayıs 1832 tarihinde imzalanan antlaşmadır. İngiltere, Fransa ve Rusya 3 Şubat 1830 tarihinde Yunanistan'ı bağımsız bir devlet olarak ilân eden Londra protokolünü imzaladılar. Büyük devletler, bu bağımsızlık kararını İstanbul Antlaşması ile Osmanlı Devleti'nin tanımasını sağladılar. Nikola Šainović Nikola Šainović (d. 7 Aralık 1948, Bor, Sırbistan, Yugoslavya), bir Sırp politikacı ve Sırbistan'ın Karadağ asıllı eski Başbakanı. Sırbistan Sosyalist Partisinin üyesidir. 2009'da Lahey'deki Eski Yugoslavya Uluslararası Ceza Mahkemesi (ICTY) tarafından insanlığa karşı işlenmiş suçlardan ve 1999'da Kosova Savaşı'nda etnik Arnavut sivillere karşı savaş suçları işlemekten mahkûm edildi. Nikola Šainović, 1977'de Slovenya Ljubljana Üniversitesi'nden Kimya Mühendisi olarak master derecesi ile mezun oldu. Kısa süre sonra Yugoslav Komünistleri Birliği Lideri Sırp şubesine üye olarak siyasete girdi. 1991'de gerçek bir siyasi partiye, Sırbistan Sosyalist Partisine dönüştü. 10 Şubat 1993'te Šainović, Sırbistan Radikal Partisinin desteği ile SPS'nin 20 Aralık 1992 tarihli parlamento genel seçimlerinde en fazla oyu alan Sırbistan Azınlık Hükümetinin Başkanı oldu. Šainović, SPY'nin FRY Federal Meclisi Vatandaş Konseyinde Sırp sandalyelerine en fazla oy kazandığı 3 Kasım 1996'da yapılan parlamento seçimlerinden sonra Karadağ Demokrat Partisi Radoje Kontić tarafından 1996'da FRY Başbakan Yardımcılığına atandı. 1997'de yeni oturumlarda ve nihayet 20 Mayıs 1998'de Karadağ Sosyalist Halk Partisi'nin Momir Bulatoviç yönetiminde yeniden seçildi. Rejim görevden alındığında, Ekim 2000'de Buldozer Devrime kadar bu görevde kaldı. ICTY, Mayıs 1999'da Slobodan Milošević, Milan Milutinović, Dragoljub Ojdanić ve Vlajko Stojilkoviç ile birlikte 1 Ocak 1999'dan 20 Haziran 1999'a kadar Kosova'daki etnik Arnavut nüfusa yaygın terör ve şiddet uygulayan ortak bir suçlu olarak sorumlu oldukları için onu da suçladı. Yugoslav Federal Meclisi, vatandaşlarının Lahey mahkemesine iadesine izin veren tasarıyı onayladıktan sonra, avukatları teslimiyetini görüşmek üzere yetkili makamlarla görüşmüşlerdi. Šainović teslim oldu ve 2 Mayıs 2003'te ICTY'ye teslim edildi. Duruşması 10 Temmuz 2006'da başladı. ICTY 26 Şubat 2009'da tehcir ve zorla nakil, cinayet ve diğer zulümler de dahil olmak üzere insanlığa ve savaş suçlarıyla ilgili suçlu bulunduğu iddiasıyla Šainović'i 22 yıl hapis cezasına çarptırdı. 23 Ocak 2014'te cezası itiraz üzerine 18 yıla düşürüldü. Šainović'e 26 Ağustos 2015'te erken tahliye hakkı verildi ve erken serbest bırakılmasına izin verildi. Günümüzde Belgrad'da yaşamaktadır. 3 Eylül 2015 tarihinde Sırbistan Sosyalist Partisi ana kurulu üyesi olarak atandı. Tihana Lazović Tihana Lazović (d. 1990 Zadar, Hırvatistan) bir Hırvat sinema oyuncusu. Önemli rol oynadığı filmler arasında Oscar adayı olmuş olan "S one strane" (İngilizce: On the Other Side) vardır. Mariya Zaharova Mariya Vladimirovna Zaharova (, 24 Aralık 1975, Moskova), Rus diplomat. 10 Ağustos 2015'ten beri Rusya Federasyonu Dışişleri Bakanlığı Bilgi ve Basın Dairesi direktörü ve sözcüsü olarak görev almaktadır. Mariya Vladimirovna Zaharova 24 Aralık 1975'te diplomat bir ailenin çocukları olarak Sovyetler Birliği'nin başkenti Moskova'da doğdu. 1998 yılında Moskova Devlet Diplomasi Enstitüsü'nün Uluslararası Gazetecilik bölümünden mezun oldu. 1998 yılından beri Rusya Dışişleri Bakanlığı bünyesinde görev alan Zaharova, 2003-2005 ve 2008-2011 yılları arasında Dışişleri Bakanlığı Bilgi ve Basın Dairesi'nde çeşitli görevlerde çalıştı. 2005-2008 yılları arasında arasında Rusya'nın Birleşmiş Milletler Daimi Temsilciliği basın sekreterliği görevini yürüttü. 2011 yılında Dışişleri Bakanlığı Sözcüsü Aleksandr Lukaşeviç'in yardımcılığı görevine getirildi. Dışişleri Bakanlığı sözcülüğünü yürüten Lukaşeviç'in Rusya Devlet Başkanı Vladimir Putin tarafından Avrupa Güvenlik ve İşbirliği Teşkilatı'nın (AGİT) Rusya daimi temsilciliği görevine atanmasının ardından 10 Ağustos 2015'te, Rusya Federasyonu Dışişleri Bakanlığı sözcüsü olarak atandı. Mariya Zaharova bu pozisyona atanan ilk kadın diplomat oldu. Mariya Zaharova 7 Kasım 2005'te Rusya'nın New York Başkonsolosluğu'nda erkek arkadaşı Andrey Mihov ile evlendi. 2010'da çiftin bu evliliğinden Maryana adında kızları dünyaya geldi. Zaharova akıcı derecede İngilizce ve Çince bilmektedir. 2016 yılında BBC'nin en etkili 100 kadın listesinde yer aldı. Khoisan dilleri Khoisan dilleri, ağırlıklı olarak Güney Afrika'da konuşulan şaklamalı seslere sahip dillerin oluşturduğu alansal bir dil ailesidir. 20. yüzyıl boyunca bu dil ailesinin birbirleri arasında bir soy ilişkisi olduğu düşünülmüşse de bu görüş artık kabul edilmemektedir. Khosian dillerinin çoğu yok olmak üzeredir ve çoğunun da herhangi bir yazılı verisi bulunmamaktadır. En yaygın Khoisan dili Namibya'da 250.000 konuşana sahip Khoekhoe dilidir. İkinci sırada 40-80.000 konuşanla Tanzanya'da konuşulan Sandawe dili yer alır. Üçüncü sırayı ise Kuzey Kalahari'de yaklaşık 15.000 kişinin konuştuğu Kung dili takip eder. Khoisan dilleri en çok da şaklamalı ünsüz seslere sahip olmaları ile bilinir. Bu sesler yazıda ǃ and ǂ işaretleri ile gösterilir. Onur Acar Onur Acar (d. 1 Ocak 1983), Kartalspor takımında orta saha pozisyonunda görev yapan Türk futbolcudur. Profesyonel kariyerine 2001 yılında Ankaragücü kulübünde başladı. Daha sonra sırasıyla AB Kızılcahamam Bld., Ankaragücü, Adanaspor, Eyüpspor, Balıkesirspor, Alanyaspor, Yeni Malatyaspor, Fethiyespor, Gölbaşıspor, Kartalspor kulüplerinde oynadı. Ana Karić Ana Karić (d. 13 Mayıs 1941 – ö. 9 Ekim 2014), Hırvat oyuncu. 1963'te Zagreb Drama Sanatları Akademisi'nden mezun olmadan önce 1960'ların başında oyunculuk yapmaya başladı. Başta bir televizyon aktrisi olmasına rağmen birçok film ve tiyatro yapımında da yer aldı. Karić, Hırvatistan'da film üreten Ante Babaja, Nikola Tanhofer, Zvonimir Berković ve Krsto Papić gibi Hırvat yönetmenlerin yönettiği önemli filmlerinde rol aldı. Igor Mirković'in yönettiği romantik bir drama filmi olan "Night Boats" 'daki başarılı oyunculuğuyla 2012 yılında "En İyi Kadın Oyuncu" dalında Altın Arena Ödülü'nü aldı. Oscar Alberto Ortiz Oscar Alberto Ortiz (d. 8 Nisan 1953), kanat pozisyonunda görev yapmış Arjantinli millî futbolcudur. Profesyonel kariyerine 1971 yılında San Lorenzo kulübünde başladı. Daha sonra sırasıyla Grêmio, River Plate, Huracán ve Independiente kulüplerinde oynamıştır. Luis Galván Luis Galván (d. 24 Şubat 1948), pozisyonunda görev yapan Arjantinli millî futbolcudur. Profesyonel kariyerine 1970 yılında Talleres de Córdoba kulübünde başladı. Daha sonra sırasıyla Loma Negra, Belgrano de Córdoba, Central Norte, Bolívar ve Talleres de Córdoba kulüplerinde oynadı. Radoman Božović Radoman Božović (; d. 13 Ocak 1953, Šipačno, Nikšić, Karadağ Sosyalist Cumhuriyeti, Yugoslavya Sosyalist Federal Cumhuriyeti) bir Sırp politikacı ve Sırbistan'ın eski Başbakanı. Božoviç, Piva Nehri kıyısındaki bir köyde dünyaya geldi. Nikšić'deki ilkokul 1-3. Sınıflarını tamamladı. İlkokuldan sonra Sırbistan'a taşındı ve Ortaokul eğitimini Vrbas'da tamamladı. 1975 yılında Subotica Üniversitesi İktisat Fakültesi'nden mezun olduktan sonra asistan olarak göreve başladı. 1978'de yüksek lisansını tamamladı ve 1981'de Belgrad Üniversitesi'nden doktorasını yaptı. İvan Maksimović ve Dragutin Šoškić başkanlığındaki "Sosyal Mülkiyet ve Ekonomik İlişkiler" başlıklı tezi, gelir temelli ekonominin kuramsal tuzaklarından kaçınarak "toplumsal mülkiyetin mülkiyet dışı sahipliğini" kuvvetle destekliyor. Bir süre sonra Karadağ'a döndü ve Titograd'daki Veljko Vlahović Üniversitesi'nde profesör olarak çalıştı. Subotica'da, Subotica Komünist Ligi Belediye Meclisi Sekreteri olarak siyasete girdi. Sırbistan Sosyalist Partisine katıldığında, Slobodan Milošević onda büyük bir gelecek vadettiğini tahmin etti. Daha sonraki yıllarda bir dizi kamu görevlerinde bulundu. 1990'da Voyvodina Parlamentosu'na seçildi. 1991'de Voyvodina Yürütme Konseyi Başkanı oldu. Daha sonra, Yugoslavya Parlamentosu'nda ve sonrasında Vojodina'nın temsilcilerinden biri haline geldi. Sırp Parlamentosu'nda SPS milletvekili olarak partinin meclis grubunun lideri ve Sırbistan dışındaki Sırplarla İlişkiler Meclisi Komisyonunun bir üyesi oldu. Voyvodina'daki tecrübesinden ötürü Voyvodina'nın SPS İcra Komitesine seçildi ve burada eyaletteki medya üzerinde denetime sahip oldu. Ekonomik başarısızlık nedeniyle önceki kabineden istifa ettikten sonra 23 Aralık 1991'de Sırbistan başbakanı oldu. Başbakan olarak sert bürokrattı ve Sırp ekonomisinin yarısından fazlası devlet mülkiyetinde kaldı. Göreve gelmesinden sadece 100 gün sonra, enflasyon şok edici bir şekilde % 10.000'e ulaştı. Onun dönemi, kabineden iki bakanın tutuklandığı ve muhalefet lideri Vojislav Šešelj ile yaptığı sık tartışmalarla, skandallar ile geçti. 10 Şubat 1993 tarihinde, SRS tarafından desteklenen SPS'nin yeni azınlık kabinesi, 20 Aralık 1992 parlamento seçimleri sonucunda kuruldu. Božović, SRS'nin desteğine karşı çıktı, bu nedenle başka bir dönemi reddetti. Daha sonra Yugoslav Federal Cumhuriyeti Federal Meclisi Vatandaş Odasında SPS milletvekili oldu. 3 Şubat 1993'ten 10 Aralık 1996'ya kadar Oda'nın Başkanı olarak görev yaptı. Meclis oturumları sırasında (özellikle DPT Meclisi üyesi Mihajlo Marković'e karşı) muhalefet milletvekillerine aşırı sözlü saldırganlık ve onları kışkırtmakla suçlandı. 1 Haziran 1993'te Yugoslavya Devlet Başkanı Dobrica Ćocić'in devrilmesinde ve Miloşeviç yanlısı bir aday olan Zoran Lilić'in seçilmesinde önemli rol oynamıştır. 1996'dan sonra SPS'den ayrılıp Karadağ'a emekliye ayrıldı ve burada zaman kayağı yapmaktadır. Jorge Olguín Jorge Mario Olguín (d. 17 Mayıs 1952), defans pozisyonunda görev yapmış Arjantinli millî futbolcudur. Profesyonel kariyerine 1971 yılında San Lorenzo kulübünde başladı. Daha sonra sırasıyla Independiente ve Argentinos Juniors kulüplerinde oynadı. Ahu Öztürk Ahu Öztürk (d. 1976, İstanbul) Türk yönetmen ve yazar. 35. İstanbul Film Festivali'nin Ulusal Yarışma bölümünde En İyi Film dalında Altın Lale Ödülü'nü ve en iyi senaryo ödülünü kazanan "Toz Bezi" filminin yönetmeni. Toz Bezi aynı zamanda 66. Berlin Film Festivali’nde gösterildi. Ege Üniversitesi’nin Edebiyat Fakültesi Felsefe bölümünden mezun oldu. 2002’de Marmara Üniversitesi Güzel Sanatlar Enstitüsü Sinema-TV bölümünde yüksek lisans eğitimini tamamladı. 2000 yılından bu yana çeşitli sinema projelerinde yer almaktadır. Öztürk, ilk belgesel filmi Sandık'ı 2004 yılında çekti. 2010 yılında 5 kısa filmden oluşan Kars Öyküleri’ne Açık Yara adlı filmiyle katıldı. Film, Rotterdam, İstanbul, Kudüs, Saraybosna, Beyrut gibi pek çok yerde uluslararası festivallerde gösterildi. İlk uzun metrajlı filmi Toz Bezi'ni 2015 yılında gerçekleştirdi. Öztürk, Bant Mag dergisine verdiği röportajında sinemaya giriş kararını şu şekilde anlatıyor: "Üniversitede sinemayla uğraşan biri değildim, hayatımda daha sonra belirdi. Seçerek değil de eleyerek ulaştığım bir şeydi, ne yapmam gerektiğini el yordamıyla buldum. Bir tür sentez, sentezden daha fazlası benim için sinema. İlk belgeselle başladım, başkalarının belgesellerinde de çalıştım. "Sandık" gözaltında tecavüz meselesiyle ilgiliydi, Türkiye’de herhangi bir yerde göstermedim, yurtdışında gösterildi. Benim için ağır bir hikâyeydi, çekim öncesinden kurguya kadar olan bütün süreçte sağlam bir depresyona girdim. Sonra "Açık Yara"’yı yazdım. Param yoktu ve filmi nasıl çekeceğimi bilmezken Ankara Sinema Derneği tam da"Kars Öyküleri" başlığı altında bir yarışma açtı. Benim hikâyem de köyde geçecek bir hikâyeydi, Karslıyım zaten. Oraya başvurdum ve seçildi, onlarla birlikte çekmiş oldum. Daha sonra başka uzun metrajlı senaryolar üzerinde çalıştım, hatta bir tanesiyle çok ilgiliyken "Toz Bezi"’ni yazmaya karar verdim."İki Kürt gündelikçi kadının hikâyesini anlatan Toz Bezi, 2016’da düzenlenen 35. İstanbul Film Festivali'nin Ulusal Yarışma bölümünde En İyi Film dalında Altın Lale Ödülü'nü kazandı. Ahu Öztürk ödülünü Jüri Başkanı Müjde Ar'dan aldı. Öztürk, yaptığı konuşmada, "Ben ödülü, Şırnak'ta çocuklarının ölüsünü buzdolabında saklayan annelerden, yurtdışında çocuğuyla vedalaşıp burada tekrar cezaevine gelen sevgili Meral Camcı'ya uzanan o yol adına alıyorum. Savaşlar kadınları ve önce çocukları vuracaksa, barışı da kadınlar kuracak" dedi. Aynı yarışmada en iyi senaryo ödülünü de Toz Bezi ile Ahu Öztürk kazandı. 27. Ankara Uluslararası Film Festivali'nde Mahmut Tali Öngören Özel Ödülü’nü Toz Bezi kazandı. Toz Bezi aynı zamanda 66. Berlin Film Festivali’nde gösterildi. Öztürk, Deutsche Welle Türkçeye verdiği röportajında, Toz Bezi filminin Türkiye’nin doğusunda yaşanan çatışmalar, operasyonlar ve sokağa çıkma yasaklarıyla ilgisi olduğunu aktararak bu duruma kalınan sessizliği vurguluyor. Filmdeki karakterlerin gördüğü ayrımcı tavırla bu durumun ilişkisini kuran Öztürk “Bir sinema salonu kadar sessiziz biz, bir cehennemi izliyoruz, yarın öbür gün bunun filmi çekilse, ‘bu çok ağır’ denir ve kimse izlemez bu kez” diyor. Variety dergisinin “Antalya: Türk sinemacılar uluslararası sahnenin gözlerini kamaştırıyor” başlıklı yazısında Özyurt’tun filmi Toz Bezi’nden de bahsediliyor. Dragutin Zelenović Dragutin Zelenović (; 19 Mayıs 1928 - 27 Nisan 2020), Sırbistan'ın eski Başbakanı. Profesör Zelenovic, 1989-1991 yılları arasında Yugoslavya Cumhurbaşkanlığı Üyesi olarak görev yaptı. Novi Sad Üniversitesi Teknik Bilimler Fakültesi ve Rektörü profesörü (1987-89). 1987'den beri Sırp Sanat ve Bilim Akademisi üyesidir. AymorÃ© Moreira Aymoré Moreira (d. 24 Nisan 1912), kaleci pozisyonunda görev yapmış Brezilyalı millî futbolcu ve teknik direktördür. Profesyonel futbolculuk kariyerine 1932 yılında América (RJ) kulübünde başladı. Daha sonra sırasıyla Palestra Itália, Botafogo, Fluminense ve Botafogo kulüplerinde oynadı. Emel Korkmaz Emel Korkmaz (d. 12 Mart 1966), Ali İsmail Korkmaz’ın annesi ve Ali İsmail Korkmaz Vakfı'nın (ALİKEV) başkanı ve kurucusudur. Emel Korkmaz ailesiyle birlikte Eskişehir’de Taksim Gezi Parkı protestolarına destek yürüyüşünde polisler ve karşıt görüşlü gruplar tarafından darp edilerek öldürülen 19 yaşındaki oğlu Ali İsmail Korkmaz adına 2014 yılında bir vakıf kurdu. Ali İsmail Korkmaz 2 Haziran 2013 tarihinde sivil giyimli kişiler tarafından sopalarla dövülmüş, kaldırıldığı hastanede 38 gün komada kaldıktan sonra yaşamını yitirmişti. Antakya'da kurulan ALİKEV, Ali İsmail Korkmaz’ın yarım kalan düşlerini insanlara anlatma ve onun gibi düşünen ve faaliyetler yapan gençlere ulaşma hedefini taşıyor. Vakıf öğrenciler, yaşlılar, hayvanlar, sanatçılar ve esnaflara ulaşacak etkinlikler düzenliyor. Emel Korkmaz, oğlunun adına kurduğu vakıfta daha fazla öğrenciye burs vermek için başlattığı kampanya çerçevesinde 13 Kasım 2016'da düzenlenen İstanbul Maratonu’na katıldı. “Her adımda gençlerden güç alıyorum” diyen Emel Korkmaz, ALİKEV Burs Fonu’na bağış toplamak amacıyla koştuğu maratona, her gün yaptığı antrenman koşuları ile hazırlandı. 38’incisi düzenlenen İstanbul Maratonu’nda Ali İsmail’in annesi Emel Korkmaz ve ağabeyi Gürkan Korkmaz, Ali İsmail Korkmaz Vakfı’nın (ALİKEV) ‘Düşlere ses ver’ kampanyasına destek veren çok sayıda kişiyle birlikte koştu. Grupla koşanlar arasında CHP İstanbul milletvekili Sezgin Tanrıkulu da vardı. 30 bin lira hedefiyle başlatılan kampanyada ulaşılan miktar iki günde 50 bin lirayı bulmuş; bir öğrenciye yıllık burs bedeli olarak 2 bin 500 lira sağlanarak, 20 öğrencinin bir yıllık burs ihtiyacını garantiye almıştı. Koşunun sonunda ise 52 öğrencinin dört yıllık eğitim masraflarının karşılanması için yetecek miktarın toplandığı açıklandı. Emel Korkmaz'ın bu koşusuna destek amacıyla Londra'da da paralel bir koşu daha düzenlendi. ALİKEV, farklı burs fonlarıyla öğrencilere destek olmaya devam ediyor. Melike Kapıcıoğlu Melike Kapıcıoğlu (2 Mart 1985, İstanbul), Türk mücevher tasarımcısı ve Melié markasının kurucusu. Özel Yıldız Koleji’ni ve Bahçeşehir Üniversitesi İşletme bölümünü bitirdi. 2007 yılında başladığı mücevher üretimi eğitimlerine hem İstanbul’da hem de Londra’da markası Melie Jewelry’i 2012 yılında kuruna kadar devam etti. Bilgi Üniversitesi Tasarım Kültürü ve Yönetimi, GIA- Taş, Mücevher Tasarımı ve 3D Modelleme eğitimleri aldı. Londra’da, mücevher üretiminde yaygın olan eski ve yeni tekniklerin eğitimi yanı sıra mücevher tarihi, mücevher firmalarının işletmesi gibi birçok farklı konuda eğitim aldı. Tasarımlarında sanat, mimari, yaşanmış hikâyeler ve edebiyat gibi farklı alanlardan ilham aldığını belirtmektedir. 2013 yılında tasarladığı parfüm kolyeleriyle 2016'da İtalya’da mücevher dalında ödül kazandı ve 2017 mücevher trendlerinde gösterildi. Babası Dünya Göz Hastaneleri’nin kurucusu Eray Kapıcıoğlu'dur. Éder (Brezilyalı futbolcu) Éder Aleixo de Assis (d. 25 Mayıs 1957), forvet pozisyonunda görev yapmış Brezilyalı millî futbolcudur. Profesyonel kariyerine 1975 yılında América kulübünde başladı. Daha sonra sırasıyla Grêmio, Atlético, Internacional (Limeira), Palmeiras, Santos, Sport Recife, Botafogo, Atlético Paranaense, Cerro Porteño, Malatyaspor, Atlético, Atlético Paranaense, União São João, Cruzeiro, Atlético, União São João ve Gama kulüplerinde oynadı. Pontotoc, Mississippi Pontotoc, ABD'nin Mississippi eyaletine bağlı Pontotoc ilçesinin merkezi olan şehirdir. Şehrin nüfusu 2010 sayımına göre 5,625'tir. Cüneyd Cemşid Junaid Jamshed (d. 3 Eylül 1964 –ö. 7 Aralık 2016) ,Pakistanlı müzisyen, şarkıcı ve moda tasarımcısı. Lahor, Pakistan doğumludur. Junaidi dini firmda ilahiler yanında Pakistan yerel müziği ve pop müzikte icra etmiştir. İslami formda hazırladığı ilahi tarzı eserlerle bilinen Junaidi 7 Aralık 2016'da bindiği uçağın İslamabad yakınlarında düşmesi sonucu ölmüştür. Esra Mungan Esra Mungan, Türk akademisyen. Boğaziçi Üniversitesi Psikoloji Bölümü'nde yardımcı doçent doktor olarak görev yapmaktadır. 1990’da Boğaziçi Üniversitesi Fen Edebiyat Fakültesi Psikoloji Bölümü’nden bölüm birincisi olarak mezun oldu. Yüksek lisansını Washington, DC'deki American University'de Davranış, Bilim ve Nörobilim alanında yaptı. Doktorasını da aynı üniversitede, hafıza çalışmalarıyla ilgili teziyle tamamladı. 1998-2002 arasında özel sektörde, araştırma geliştirme bölümünde çalıştı. 2007’den beri Psikoloji Bölümü’nde yardımcı doçent olarak görev yapıyor. Eylemsel bellekteki engelleyici süreçler, müzik belleği, bellek yargıları, evrim ve davranış ile bilinç konularında çalışıyor. Çalıştığı alanda çok sayıda basılı eseri ve makalesi bulunuyor. Esra Mungan ve onun gibi "Bu Suça Ortak Olmayacağız" başlıklı Barış için Akademisyenler bildirisine imza attıkları için "Terör örgütü propagandası yapmak"la suçlanan akademisyenlerden, Kıvanç Ersoy ve Muzaffer Kaya, haklarında çıkarılan yakalama kararı ardından, tutuklama talebiyle sevk edildikleri İstanbul Nöbetçi 5. Sulh Ceza Hakimliği tarafından 16 Mart 2016 tarihinde tutuklandılar. Bir ayı aşkın süre Bakırköy Kadın Cezaevi'nde kalan Esra Mungan ve diğer iki akademisyen, 21 Nisan 2016 tarihinde İstanbul 13. Ağır Ceza Mahkemesi'nde yapılan duruşmada tahliye edildiler. 7,5 yıla kadar hapis cezası istemiyle yargılanan akademisyenlerin duruşmasını, destek amacıyla çok sayıda izleyici takip etti. Esra Mungan 2016 yılında gazeteci Can Dündar ile birlikte, Avrupa Parlamentosu tarafından her yıl verilen Saharov Düşünce Özgürlüğü Ödülü'ne aday gösterildi. Karacehennem Boğazı Karacehennem Boğazı Kanyonu, Küre Dağları üzerinde, Kastamonu ili, Küre ilçesinde, Küre Çayı'nın oluşturduğu kanyon. Kanyonun yer aldığı Küre Dağları Karadeniz'e paralel 250 km boyunca uzanır. Alanda Karadeniz İklimi hakimdir. Dağların üzerinde yer alan Küre Dağları Millî Parkı karstik bir plato görünümündedir. Jura-Kretase yaşlı, Mesozoik döneme ait kireçtaşları alanın şekillenmesinde etkilidir. Kireçtaşları yoğun yağışa bağlı güçlü akış gösteren Zarbana Çayı'nın kolu, Küre Çayı tarafından parçalanmıştır. KB-GD yönünde Uzunluğu 3 km olan kanyon oluşmuştur. Kanyon vadinin yamaçları yaklaşık 80°eğimli ve simetrik yamaçlıdır. Fırat Çakıroğlu cinayeti Fırat Çakıroğlu cinayeti, 20 Şubat 2015'te Ege Üniversitesi'nde başlayan karşıt görüşlü öğrencilerin kavgası sonrası Fırat Yılmaz Çakıroğlu isimli öğrencinin bıçaklanarak öldürülmesi olayıdır. Olay sonrası yapılan yargılamalarda, Ege Üniversitesi Sosyoloji Bölümü öğrencisi Nurullah Semo tutuklandı. Fırat Yılmaz Çakıroğlu, karşıt görüşlü öğrenciler ile girdiği tartışma sonucu bıçaklı saldırıya uğrayarak hayatını kaybeden ülkücü Ege Üniversitesi öğrencisi. 1 Ocak 1991 yılında Konya'nın Akşehir ilçesinde doğdu. Babası Fuat Mahir Çakıroğlu ile annesi Özlem Çakıroğlu'nun tek evladı. 1996 yılında öğretmen olan annesi Özlem Çakıroğlu'nun Diyarbakır'a tayini üzerine çocukluğunu ve ilkokul yıllarını Diyarbakır'da geçirdi. CHP'li bir ailede yetişmişti. Ege Üniversitesi Edebiyat Fakültesi Tarih Bölümü 4. Sınıf Öğrencisiydi. Aynı fakültede formasyon dersleri alıyordu. Ülkü Ocakları Ege Üniversitesi sorumlusu idi. Ölümü üzerine Fırat Çakıroğlu'nun adı, Tarsus'ta adına açılan spor merkezine, Nazilli'de bir parka verilmiştir. Elvankent'te de adına bir hatıra ormanı oluşturulmuştur. İzmir'in Menderes ilçesinde bir spor tesisine ve Aliağa ilçesinde yapılan bir parka, Manisa'da bir kavşağa adı verilmiştir. Cinayetin sanığı Nurullah Semo, 880 gün süren yargılanma döneminden sonra terör örgütü üyeliğinden 15 yıl, kasten öldürme suçundan müebbet hapis cezasına çarptırıldı. Jin Haber AjansÄ± Jin Haber Ajansı (kısaca JINHA), Diyarbakır merkezli haber ajansı. 8 Mart 2012'de kurulmuş olup, Türkiye'nin çalışanlarının tamamı kadın olan ilk haber ajansıdır. Tüm çalışanlarının kadınlardan oluştuğu ajans, 676 sayılı Kanun Hükmünde Kararname (KHK) ile 29 Ekim 2016'da kapatıldı. Kürtçe'de "kadın" anlamına gelen "jin" kelimesini kullanan ajansın kuruluşunda Kürt kadınlar da yer aldı. Kadın odaklı haber yapma ve eril olan basın dilini değiştirme amacıyla kurulan Jinha, yayınladığı haberlerde, erkek soyunun devamına ilişkin anlayışı kırmak için kişinin ismini, önce "adı-soyadı" şeklinde daha sonra da kişinin sadece adını vererek devam ediyordu. JINHA, Türkiye'deki 15 Temmuz darbe girişiminin ardından çıkarılan, 676 sayılı Kanun Hükmünde Kararname (KHK) ile 29 Ekim 2016'da kapatıldı. Editörlerinden Fatma Koçak BBC Türkçe’ye yaptığı açıklamada kararı "Türkiye'de uzun süredir 'Bu kadarı da olmaz' dedirten şeyden sonra ajansımızın da kapatılması sürpriz olmadı" şeklinde yorumladı. JINHA editörlerinden gazeteci ve ressam Zehra Doğan, Nusaybin'de sokağa çıkma yasaklarını takip ettikten sonra gözaltına alınarak 23 Temmuz 2016'da Mardin’de tutuklandı. Zehra Doğan "Terör Örgütü Propagandası Yapmak" ve "Silahlı Terör Örgütüne Üye Olma" suçları ile suçlanıyor. Doğan suçlamaları reddediyor ve sadece "gazeteci" olduğunu söylüyor. Avukatı Aslı Pasinli, Zehra Doğan'ın Nusaybin’deki çatışmalar ve sokağa çıkma yasağı nedeniyle insanların çektiği acıları gösteren ve sosyal medyadan paylaştığı resimlerin suça delil olarak sunulduğunu söyledi. Zehra Doğan 3 Mart 2015 tarihinde yayınlanan "Ezidi Kadınların Çığlığı" başlıklı haberiyle 2015 yılında Metin Göktepe ödülünü kazanmıştı. Başka bir JINHA muhabiri Aysel Işık da Şırnak’ta haber takibi sırasında gözaltına alındı ve çıkarıldığı mahkeme tarafından sosyal medya paylaşımları gerekçe gösterilerek 21 Kasım 2016’da "terör örgütü propagandası yapmak" suçlamasıyla tutuklandı. Türkiye’de 2016 yılı içerisinde yoğun çatışmalar yaşanan Diyarbakır ve çevre illerinde çalışan gazetecilerle dayanışmak için bir grup gazeteci, sekiz hafta boyunca bölgeye giderek farklı haber kuruluşlarında veya bağımsız gazetecilerle birlikte haber yaptılar. Şubat ve Mart 2016’da gerçekleşen bu etkinlik "Haber Nöbeti" olarak biliniyor. Gazeteci Kumru Başer, 21 Mart 2016’da Diyarbakır’da yapılan nevruz etkinliği sırasında, o sırada iki muhabiri tutuklu JINHA ile dayanışmak için Haber Nöbeti’ne katıldı. Ardından JINHA’ya verdiği röportajda da dayanışmanın öneminden bahsetti. Evrensel gazetesinin genel yayın yönetmeni Fatih Polat bir erkek gazeteci olarak 11 Şubat 2016 tarihinde Haber Nöbeti kapsamında JINHA’daki deneyimini yazdı. Zeynep Tüfekçi Zeynep Tüfekçi, teknolojinin siyaset ve toplum üzerine etkileri hakkında çalışmalar yapan Türk sosyal bilimci ve yazar. Nisan 2016'da doçent oldu. Kuzey Karolina Üniversitesi, Chapel Hill'in Enformasyon ve Kütüphane Bilimi Bölümü'nde öğretim üyeliği yapıyor. "Big Data ve Demokrasi ile Sivil Topluma Yönelik Algoritma Tehdidi" başlıklı çalışmasıyla 2015 yılında ilk kez verilen Andrew Carnegie Araştırma Hibesi'ni kazanan isimlerden biri oldu. Zeynep Tüfekçi aynı zamanda Harvard Üniversitesi'nde danışman öğretim üyeliği ve Princeton Üniversitesi'nde de araştırmacı olarak görev yapmaktadır. Tüfekçi'nin araştırmaları teknoloji ile toplumun kesişme noktalarına odaklanıyor. Toplumsal hareketler ve sosyal medyanın ilişkisi, özel hayat ve elektronik izleme ve sosyal etkileşim alanlarında akademik çalışmalar yapıyor. Tüfekçi, The New York Times gazetesine aylık köşe yazıları yazıyor. Tüfekçi, lisans derecesini İstanbul Üniversitesi Sosyoloji bölümünde aldı. Ayrıca Boğaziçi Üniversitesi'nde Bilgisayar Mühendisliği bölümünde eğitim gördü. Akademik kariyerinden önce bilgisayar programcısı olarak çalıştı. Yüksek lisans ve doktorasını ise Austin Teksas Üniversitesi'nde yaptı. Twitter and Tear Gas: The Power and Fragility of Networked Protest (Twitter ve Biber Gazı: Bağlantılı Protestoların Gücü ve Kırılganlığı) adlı kitabı Yale University Press tarafından 2017 yılında yayımlandı. Tüfekçi, bu kitapta Mısır ve Türkiye'de yaptığı saha çalışmalarına dayanarak, 21. yüzyıldaki toplumsal hareketlerin dinamiklerini, güçlü ve zayıf yanlarını inceliyor. Kullanıcıları izleyen, yargılayan ve onaylayan algoritmalarla ilgili bir sonraki kitabı ise Penguin Random House tarafından yayımlanacak. Ayrıca, 2014, 2015 ve 2016 yıllarında düzenlenen TED Konferansları'nda yapay zeka ve çevrimiçi toplumsal değişim konularında konuşmalar yaptı. Åžemo-Marogulov alfabesi Şemo-Marogulov alfabesi, Ermenistan Sovyet Sosyalist Cumhuriyeti hükümetinin kararıyla Erebê Şemo ve İshak Marogulov tarafından 1928-1929 yılları arasında hazırlanan Kürtçenin ilk latin alfabesi. Riya Teze gazetesindeki yazılarda bu Kürt alfabesindeki harfler kullanılarak yayımlanmıştır. Erebê Şemo, bu harfleri kullanarak "Kürt Çoban" isimli ilk Kürtçe romanı kaleme almıştır. Hakan Akman Hakan Akman (d. 9 Ekim 1989, Merzifon), Sakaryaspor takımında forvet pozisyonunda görev yapan Türk futbolcudur. Profesyonel kariyerine 2008 yılında Samsunspor kulübünde başladı. Daha sonra sırasıyla Şanlıurfaspor, Diyarbakır Büyükşehir Belediyespor, Tarsus İdman Yurdu, Tokatspor, Kızılcabölükspor, Sakaryaspor kulüplerinde oynadı. Ekaterini Tanu Ekaterini Tanu (, d. 1 Şubat 1975), Yunan eski kısa mesafe koşucusu. Tanu 2000 Sidney Olimpiyatları'nda Yunanistan'ı temsil etti. 100 metrede Marion Jones'un arkasında gümüş madalya kazandı. Daha sonraki dönemde Jones steroid kullandığı anlaşılarak diskalifiye edildi ancak yarışta üçüncü olan Tanya Lawrence'ı gümüş madalyaya yükselten IOC, altın madalyayı Tanu'ya vermedi. Komite gerekçe olarak Yunan sporcunun geçmişindeki "kendini ve Olimpik hareketi rezil eden" durumları gösterdi. Tanu, ülkesinde yapılan 2004 Yaz Olimpiyatları'nın açılış töreninden sadece bir gün önce, antreanman arkadaşı Konstantinos Kenteris'le birlikte zorunlu doping testine girmemişti. Gerekçe olarak motosiklet kazası geçirmelerini gösteren iki isim, IOC Disiplin Komitesi'nin toplantısı öncesi Oyunlar'dan çekildi. Soruşturma sonucu kazanın kurgu olduğunu belirten Yunan makamları, iki sporcu hakkında görevlilere yanlış bilgi vermekten dava açtı. YaÅŸar Nezihe Yaşar Nezihe Bükülmez (d. 1882 - 5 Kasım 1971 ö.), Osmanlı Dönemi'nin kadın şairlerinden. 1 Mayıs İşçi ve Emekçiler Bayramı için ilk Türkçe şiiri yazan kadın şair olarak biliniyor. Yaşar Nezihe Hanım, edebi kimliğinin yanında hayat hikayesi ve aykırı kimliğiyle, dönemin kadın şairleri arasında farklı bir yer buldu. Yaşamı boyunca yazdığı şiirler, yoksul ve zorlu çocukluğu, aşkları ve evlilikleri gibi hayatından temaları konu aldığı gibi, şiirlerinde yaşadığı yoksulluğu dile getirdiğinden ve çeşitli grev ve işçi hareketlerini desteklediğinden toplumcu bir şair olarak da tanındı. Beş çocuklu yoksul bir ailenin kızı olan Yaşar Nezihe, İstanbul'un Silivrikapı ilçesinde 1882 yılında doğdu. Ailenin hayatta kalabilen tek çocuğuydu. Henüz altı yaşındayken annesi Kaya Hanım'ı kaybeden Yaşar Nezihe’ye, kötürüm teyzesi ve alkol sorunu olan babası bakmaya başladı. Zamanının büyük bölümünü sokaklarda geçirdikten sonra, ailenin ilgisizliğinden dolayı, küçük yaşta okula kaydını kendisi yaptırdı. Babası, bu bağımsız tavrından dolayı Yaşar Nezihe'yi evden kovduğunda, "özgürleşmesinin" kapılarını araladı. Aydınlık Dergisi'nde şiirleri yayımlanan ilk kadın edebiyatçı olarak tanınan Yaşar Nezihe, işçi grevlerine verdiği destek ile aktivist kimliğiyle de öne çıktı. Mürettipler Cemiyeti ile gazete sahipleri arasındaki anlaşmazlık sonucu greve giden işçilere destek olan edebiyatçı, yöneticilere "Gazete Sahiplerine" şiirini yazdı. Lakin 1925 sonrası Türkiye'de solun bastırılması sonrası solla ilişkisi koptu. 1925-1927 yılları arasında yayımlanan "Türk Kadın Yolu" adlı derginin yazarları arasındaydı. Üç mutsuz evlilik yapan şair, iki çocuğunu da besin yetersizliğinden kaybetti. Geçimini kazanmak için yazma bilmeyenlerin mektuplarını yazdı ve dikiş yaptı. 1934 yılında çıkan Soyadı Kanunu ile "Bükülmez" soyadını aldı. Yaşamı boyunca iki kez intihar girişiminde bulunan Yaşar Nezihe, 89 yaşındayken, 5 Kasım 1971 tarihinde İstanbul'da öldü. Şair Yaşar Nezihe Bükülmez, 1896 ile 1953 yılları arasında, dönemin aktif edebiyatçılarından olarak şiir çalışmalarını sürdürdü. İlk şiiri Malumat dergisinde yayımlanan şair, o dönemde Kadınlar Dergisi başta olmak üzere kadınların yazdığı birçok gazete ve dergide şiirlerine yer verildi. 1895'ten itibaren "Malumat ve Terakki", "Nazikter" dergilerinde Mazlume, Mahmure, Mehcure imzalarıyla eserlerine yer verildi. "Hazân Unvanlı Manzûme", "Kardeş Yüreği", "Efsûs", "Leyâl-i Pür-Azâb" eserlerinden bazılarıdır. Mayıs 1923'te, işçi grevlerine destek veren "1 Mayıs" adını verdiği şiiri yayımlandı. Aydınlık dergisinde yazan ilk kadın şair olan Yaşar Nezihe, dergideki yazıları, Amele Cemiyeti'ne üye olması ve grevlere destek vermesi nedeniyle komünizm suçlaması ile gözaltına alınarak tutuklandı. İlk kitabı "Bir Deste Menekşe"'den sonra 1925 yılında Yaşar Nezihe'nin ikinci eseri "Feryâdlarım" yayımlandı. Araştırmacı Taha Toros'un arşivinde şairin şiirlerini topladığı üç defter bulunuyor. Aralarında Toros'a teslim ettiği Şiir Defteri basılmamış son eseridir. Ferhat Çerçi Ferhat Çerçi (d. 2 Eylül 1981), forvet pozisyonunda görev yapmış Türk-Alman futbolcu ve teknik direktördür. Profesyonel futbolculuk kariyerine 2000 yılına doğru Hammer SpVg kulübünde başladı. Daha sonra sırasıyla LR Ahlen, SV Lippstadt 08, DSC Arminia Bielefeld II, DSC Arminia Bielefeld, Kickers Emden, Kocaelispor, Stuttgarter Kickers, Eyüpspor, Tarsus İdman Yurdu ve Hammer SpVg kulüplerinde oynadı. Ben Edlund Ben Edlund (1968) bir Amerikan karikatürist, senarist, televizyon yapımcısı ve televizyon yönetmeni. En çok televizyondaki ilk işi olan, hiciv süper kahraman karakteri The Tick'in yaratıcısı olarak tanınır. Hell in a Cell (2013) Hell in a Cell (2013), WWE tarafından düzenlenen beşinci Hell in a Cell profesyonel güreş izle ve öde etkinliği. 27 Ekim 2013 tarihinde Miami, Florida'daki American Airlines Arena'da düzenlenmiştir. Bu etkinlik 212.000 satışa ulaşarak, 199.000 satış yapan geçen yılki etkinliği geride bırakmıştır. Çağlayan Alpsatan Çağlayan Alpsatan (d. 5 Ocak 1993), Gümüşhanespor takımında orta saha pozisyonunda görev yapan Türk futbolcudur. Profesyonel kariyerine 2007 yılında Ankaragücü kulübünde başladı. Ankaragücü formasıyla Süper Lig'deki ilk maçına 7 Nisan 2012'de Kayserispor karşısında çıktı. Tarık Altuntaş Tarık Altuntaş (d. 23 Ağustos 1991), orta saha pozisyonunda görev yapan Türk futbolcudur. Profesyonel kariyerine 2011 yılında Mersin İdman Yurdu kulübünde başladı. Daha sonra 3. Lig ekibi Balçova Belediyespor'a transfer olan Tarık, 2014 yılında Bölgesel Amatör Lig ekibi Toroslar Belediyespor'a geçti. Tim Minear Timothy "Tim" P. Minear () (d. 29 Ekim 1963) bir Amerikalı senarist ve yönetmen. Kendisi iki defa "American Horror Story" dizisinde yönetici yapımcı olarak Emmy Ödülüne aday gösterilmiştir (2013, 2014). Andrej Plenković Andrej Plenković (; d. 8 Nisan 1970) 19 Ekim 2016'dan beri Hırvatistan'ın 12. Başbakanı olarak görev yapan Hırvat siyasetçi ve diplomat. 2016'dan beri Hırvat Demokratik Birliği (HDZ) Başkanı olarak görev yapıyor. Daha önce, on bir Hırvat üyesi olan Avrupa Parlamentosu üyelerinden biriydi. Daha önce, Hırvatistan'ın Avrupa Birliği'ne 2013 yılında katılmasından sorumlu olan on bir Hırvat üyesi olan Avrupa Parlamentosu üyelerinden biriydi. Başbakanlığa görevine geldiğinde bu görevinden istifa etmiştir. 1993 yılında Zagreb Hukuk Fakültesi'nden mezun olduktan sonra, Hırvatistan'ın Dışişleri ve Avrupa İşleri Bakanlığı'nda çeşitli bürokratik görevlerde bulundu. 2002 yılında yüksek lisansını tamamladıktan sonra Hırvatistan'ın AB misyon başkan vekili olarak görev yaptı. 2005 ve 2010 yılları arasında Hırvatistan'ın Fransa'ya büyükelçisi olarak göreve başlamadan önce Avrupa Entegrasyonu Sekreterliğine geçildi. Ardından 2011'de Hırvatistan Parlamentosu'na seçildi. 11 Eylül 2016 parlamento seçimlerinde partisi HDZ birden fazla sandalyeye çıkardı. Cumhurbaşkanı Kolinda Grabar-Kitaroviç, 10 Ekim 2016'da Parlamento üyeleri tarafından kendisine 91 imza ile Hırvatistan'ın 12. Başbakanı olarak atandı. Kabinesi, 19 Ekim'de 151 milletvekilinin 91'inin çoğunluğu ile meclisin oyuyla onaylandı. Kabinesinde portföy bulunmayan bir bakanın da dahil olmak üzere 20 bakan bulunuyor. Mere Smith Mere Smith bir Amerikan televizyon senaristi. "Angel" isimli The WB dizisinin birçok bölümünü yazmıştır. Kendisi ayrıca 1999 ile 2003 yılları arasında 66 bölüm boyunca dizide yönetici hikâye editörlüğü ve senaryo koordinatörlüğü yapmıştır. Daha sonra, HBO'nun "Rome" isimli dizisi için "Heroes of the Republic" ve "Deus Impeditio Esuritori Nullus" bölümlerini yazmış, ayrıca "Burn Notice", "The Nine Lives of Chloe King" yapımlarının da bazı bölmlerinin senaryolarını yazmıştır. Smith, Brown Üniversitesi'nde okumuştur ki genellikle tiyatro yapımlarını burada geliştirmektedir. Kökeni Houston, Texas'tır. Sezgin Sezgin, Türkçede hem erkek hem de kadınlarda kullanılan bir isimdir. Anlam olarak "anlayışlı kimse" veya "sezgileri kuvvetli kimse" anlamlarını taşımaktadır. Hem isim hem de soy ismi olarak kullanılır. Ä°Tunes LP iTunes LP (Cocktail Kod adı ile ön yayın basımında anılacaktır), Apple Inc tarafından 9 Eylül 2009'da tanıtılan etkileşimli albüm kapağının bir formatıdır. CMX formatı, dört önemli kayıt etiketi tarafından geliştirilmekte ve iTunes 9, iTunes 10, iTunes 11 ve iTunes 12 yazılımında çalışmakta ve kullanıcının müzik yanında çoklu ortam öğelerini görüntüleyebilmesini sağlamaktadır. Bu format, iTunes Store'da seçilen filmlerle ek içeriği (iTunes Ekstraları olarak da bilinir) paketlemek için kullanılır. ITunes LP indirmeleri, esasen HTML, CSS, JavaScript, CSS Animasyonları ve plists'i kullanarak özel sözleşmelere yapışan bir Web Arşivi olan .itlp uzantılı özel bir dosya biçimini kullanır. Bu teknoloji iTunes LP dosyalarında TuneKit olarak adlandırılır. Kasım 2009 itibarıyla, bu formatta sınırlı sayıda yayın bulunmakta olup, formatların varlığının ilk birkaç ayında kademeli olarak daha fazla başlık eklenmektedir. 28 Kasım 2009'da, iTunes LP SDK halka açıklandı.. MTV, 2011 yılında bu çevrimiçi ödül şovunda sanatçılar, hayranlar ve yenilikçileri hedefleyen "O Music Awards"ı tanıttı. OMA'ların açılış kategorilerinden biri Best iTunes LP'dir. Bu kategorinin galibi Pink'in "Greatest Hits... So Far!!!" albümü oldu. Belladonna (film) Belladonna Dubravka Turić tarafından yazılıp ve yönetilen 2015 Hırvat drama filmidir. . 72. Venedik Film Festivali'nde En İyi Kısa Film ödülüne layık görüldü. Ayrıca film 2016 Sundance Film Festivalinde gösterildi. Semih Baran Mustafa Semih Baran (d. 1915 - ö. 3 Mart 1977, Ankara) Türk büyükelçi. Japonya Geçici Maslahatgüzarı, Paris Başkonsolosu (1960-1961), New York Başkonsolosu (1963-1968) ve Endonezya Büyükelçisi olarak görev yapmıştır. 1977 yılında vefat etmiştir. Survivor Series (2013) Survivor Series (2013), WWE tarafından düzenlenen yirmi yedinci Survivor Series profesyonel güreş izle ve öde etkinliği. 24 Kasım 2013 tarihinde Boston'daki TD Garden'da düzenlenmiştir. Bu izle ve öde etkinliği, 1987 yılından beri düzenlenen Survivor Series'in en az satış yapan etkinliği olmuştur. 179.000 satış yapan etkinlik, 212.000 satış yapan geçen yılki etkinliğin altında kalmış ve 2011 yılındaki etkinliğin en az 100.000 atında kalmıştır. 2011 etkinliği 281.000 satış gerçekleştirmiştir. Columbia, Mississippi Columbia ABD'nin Mississippi eyaletine bağlı Marion ilçesinin merkezi olan şehirdir. Şehrin nüfusu 2010 sayımına göre 6,582'dir. Forest, Mississippi Forest ABD'nin Mississippi eyaletine bağlı Scott ilçesinin merkezi olan şehirdir. Şehrin nüfusu 2010 sayımına göre 5,684'tür. I. Kirillos I. Kirillos ya da I. Kirillos Lucaris (Yunanca: Κύριλλος Λούκαρις), (d. 13 Kasım 1572, Kandiye - ö. 27 Haziran 1638, İstanbul) Konstantinopolis Ekümenik Patrikhanesi'nin 190. Ekümenik Patriği. Avrupa'daki mezhep çatışmalarının yaşandığı zamanda İstanbul'daki, Cizvit Tarikatı taraftarı Fransız ve Avusturya elçilerinin Osmanlı Devleti'ni Patrik'in Kalvinci olduğuna ikna etmeleri sonucunda Rumelihisarı'nda asıldı ve cesedi denize atıldı. Sovyetler Birliği Komünist Partisi 27. Kongresi Sovyetler Birliği Komünist Partisi 27. Kongresi Sovyetler Birliği Komünist Partisi'nin 25 Şubat ile 6 Mart 1986 tarihleri arasında Moskova'da gerçekleşen kongresidir. Mihail Gorbaçov'un Sovyetler Birliği Komünist Partisi Merkez Komitesi (SBKP MK) Genel Sekreteri olarak başkanlık ettiği ilk kongredir. 20 yıl önce Leonid Brejnev'in oluşturduğu görüntüye uyumlu olarak, bir önceki SBKP Kongresinden beş yıl sonra toplanmıştır. Bu geçen beş yılda çok şey değişmişti. Sovyet politikasının anahtar isimleri Mihail Suslov, Leonid Brejnev, Yuri Andropov, Dmitri Ustinov ile Konstantin Çernenko ölmüş ve Mihail Gorbaçov Parti'nin Genel Sekreteri olmuştu. Bu nedenle Gorbaçov'un yeni politikalarını ve istikametini görmek için Kongre hem içte hem de dışarıda geniş bir merakla bekleniyordu. Kongreye 4,993 delege katıldı. 27. Sovyetler Birliği Komünist Partisi Merkez Komitesi seçildi. Bu kongre, Sovyetler Birliği Komünist Partisi Tarihinde sondan bir önceki olma özelliğine sahiptir. III. Parthenios III. Parthenios (Yunanca: Παρθένιος), (d. Midilli - ö. 24 Mart 1657, İstanbul) Konstantinopolis Ekümenik Patrikhanesi'nin 202. patriği. Eflak voyvodasının isyanını desteklediği ve buna dair mektuplar gönderdiği anlaşılınca suçlu bulundu ve sadrazam Köprülü Mehmed Paşa'nın emriyle asılarak idam edildi. Cesedi üç gün asılı kaldıktan sonra denize atıldı. Rumlar denizden çıkartıp Heybeliada'daki Panaiya Manastırı'na defnettiler. Sovyetler Birliği Komünist Partisi 26. Kongresi Sovyetler Birliği Komünist Partisi 26. Kongresi ("SBKP 26. Kongresi", ) 23 Ocak 1981 tarihinde Sovyetler Birliği Komünist Partisi Genel Sekreteri ve Yüksek Sovyet Prezidyumu başkanı Leonid Brejnev'in beş saatlik konuşması ile açılmıştır. Bu, 1982 yılında ölen Brejnev'in son kongresiydi. Sovyet televizyon izleyicileri sadece hasta liderlerinin konuşmasının başını ve sonunu gördüler; konuşmanın kalanından alıntılar stüdyoda spiker tarafından okundu. Brejnev, silahların kontrolü görüşmeleri için başka bir oturum önerdi. Yaşlı Sovyet liderliği, düşen ekonomik büyüme, içeride şiddetli yiyecek sıkıntıları, Amerika Birleşik Devletleri ile ilişkilerin geleceğinde ağır belirsizlikler ve 1980-81 Polonya krizinden devam eden rahatsızlık verici olaylar ile karşı karşıyaydı. Kongre oybirliği ile var olan liderliğin onaylanması ile aynı hafta içinde bitti. Kongre, 26. Sovyetler Birliği Komünist Partisi Merkez Komitesi'ni seçti. 26. Merkez Komitesi'nin Birinci umumi oturumu Sovyetler Birliği Komünist Partisi 26. Politbürosunu seçti. 28. Politbüronun üyeleri, 26. Politbüronun tüm üyeleriydi. ortalama yaşı 69 olan 14 oy kullanan üye ile ortalama yaşı 65 olan 8 oy kullanmayan üyenin tamamı yeniden seçildi. Var olan hiçbir üye 74 yaşındaki Brejnev'in uzun dönemde ardılı olamazdı. 1964 yılında Nikita Kruşçev'in azlinden sonra, Brejnev yönetim pozisyonuna daha genç birisini atayan Kruşçev'in hatası tekrarlamadı. Kongrede On Birinci Beş Yıllık Plan görüşüldü. Tufan Tosunoğlu Tufan Tosunoğlu (d. 22 Temmuz 1988), orta saha pozisyonunda görev yapan Türk-Alman futbolcudur. Profesyonel kariyerine 2007 yılında MSV Duisburg II kulübünde başladı. Daha sonra sırasıyla Kickers Offenbach, Kickers Offenbach II, 1. FSV Mainz 05, FSV Frankfurt, SVN Zweibrücken, Wormatia Worms ve Türk Gücü Friedberg kulüplerinde oynadı. Japon ekonomik mucizesi Japon ekonomik mucizesi veya Japon mucizesi, Japonya'nın II. Dünya Savaşı sonrası dönemden Soğuk Savaş'ın sona ermesine kadar süren ekonomik büyüme dönemiydi. Japonya II. Dünya Savaşı sonrasında ağır bir yıkım yaşadı ve ABD tarafından işgal edildi. Bu dönemde Japonya militarist bir diktatörlükten bir parlamenter demokrasi haline getirildi. 1950'lerden itibaren ülke hızla kalkınmaya başladı ve 1970'lerde dünyanın en büyük ekonomilerinden biri haline geldi. Ülkede 1980'lerde de olağanüstü ekonomik büyüme devam etmiş olup 1991 yılında varlık fiyatları balonunun patlaması sonucu ülke Kayıp Onyıl olarak bilinen büyük bir ekonomik durgunluğa girdi. Japonya'nın ekonomik mucizesi başta Asya Kaplanları olmak üzere Asya'nın diğer gelişmekte olan ülkelerine örnek olmuştur. Nâzikedâ Kadınefendi Nâzikedâ Kadınefendi (Osmanlı Türkçesi: نازك ادا قادین افندی‎), (d. 1845(?) - ö. 10 Nisan 1895, İstanbul) Sultan Abdülhamid'in eşi ve ilk çocuğu Ulviye Sultan'ın annesi, başkadınefendi. Çerkeslerin soylu ailelerinden olduğu ve küçük yaşta İstanbul'a getirilip Ali Paşa'nın veya Ahmed Fethi Paşa'nın hanımına satıldığı söylenir. Sultan Abdülhamid'in haremine şehzadeliği sırasında aldığı başkadınıdır. 10 Nisan 1895'te vefat etmiştir. Yeni Camii Cedid Havatin Türbesi'ne defnedilmiştir. Emre Turan Emre Turan (d. 16 Kasım 1990, Berlin), Berliner AK 07 takımında defans pozisyonunda görev yapan Türk-Alman futbolcudur. Profesyonel kariyerine 2009 yılında Ankaraspor kulübünde başladı. Daha sonra sırasıyla Eintracht Braunschweig, Eintracht Braunschweig II, Berliner AK 07 kulüplerinde oynadı. 2015-16 Bundesliga 2015-16 Bundesliga Almanya'nın en üst düzey futbol ligi Bundesliga'nın 53. sezonu. 14 Ağustos 2015 tarihinde başlayan lig, 14 Mayıs 2016'da sona ermiştir. Bayern Münih 25. Bundesliga şampiyonu olmuştur. Lig, 15'i 2014-15 sezonunda yer alanlardan, ikisi lige direkt yükselenlerden, biri de play-offla yükselen olma üzere 18 takımdan oluşmuştur. "Eintracht Frankfurt toplamda 2-1 kazandÄ±." Bedrifelek KadÄ±nefendi Bedrifelek Kadınefendi (d. 4 Ocak 1851 , Poti, ö. 6 Şubat 1930, İstanbul) Sultan Abdülhamid'in ikinci eşi. Bedrifelek Kadın 4 Ocak 1851'de Poti, Gürcistan'da doğdu. Natukhai Çerkes prens ailesinin bir üyesi, Kerzedzh Hanesi. Babası Prens Kerzedzh Mehmed Bey, annesi Prenses İnal-lpa Faruhan Hanım, bir Abhaz idi. Ablası Prenses Bezmigül Dilber Hanım ve küçük bir erkek kardeşi Prens Kazım Paşa vardı. Sultan'ın Abdülmecid karısının Şayeste Hanım anne yeğeniydi. Annesi babasının ikinci eşi Melekyar Hanım Vorkoj olan üç küçük kız kardeşi Prenses Şazıdil Hanım, Prenses Nevrestan Hanım ve Prenses Melekistan Hanım vardı. On üç yaşında 1864 yılında, Çerkeslerin etnik temizliği sırasında, babası Teyze Şayeste Hanım'ın bakımında kendisine ve kız kardeşlerine emanet edildiği İstanbul'a getirilmişti. Burada Osmanlı mahkemesinin geleneklerine göre adı Bedrifelek olarak değiştirildi. Bedrifelek, 15 Kasım 1868'de Dolmabahçe Sarayı'nda Abdul Hamid ile evlendi. Evliliğinden sonra küçük kardeşi Kazım Paşa'ya Bağdat 'da Altıncı Ordu Süvari gÃ¶revini verildi. Evlendikten bir yıl sonra, 11 Ocak 1870'te çiftin ilk çocuğunu, bir oğlu Mehmed Selim Efendi, iki yıl sonra 21 Ocak 1872 doğan Zekiye Sultan. Abdul Hamid'in 31 Ağustos 1876'da tahta çıkmasından sonra, kendisine "İkinci Kadınefendi" unvanı verildi. 1877'de Bedrifelek ve imparatorluk ailesinin diğer üyeleri Yıldız Sarayı, Abdul Hamid 7 Nisan 1877'de oraya taşındıktan sonra. Burada 11 Şubat 1878'de çiftin üçüncü çocuğunu, bir oğlu, Şehzade Ahmed Nuri. O güzeldi gözlü güzel ul kadın. Abdul Hamid'in diğer eşleri üzerinde kıskançlık göstermeyen ve her zaman Abdul Hamid'in diğer eşlerine nezaket ve gülümseme ile yaklaşan tek Abdul Hamid'in eşlerinden biriydi. 16 Eylül 1895'te Abdül Hamid'in ilk karısının ölümünden sonra Nâzikedâ Kadınefendi, Bedrifelek "Baş Kadın" unvanı ile asıl konsorsunu kurdu. Rahîme Perestû Sultan 1904'te öldükten sonra, imparatorluk hareminde ana hanım oldu. 27 Nisan 1909'da Abdülhamit tahttan indirildi ve Selanik 'de sürgüne gönderildi. Bedrifelek yapmadı onu takip etmedi ve İstanbul'da kaldı. Selanik 1912'de Yunanistan'a düştükten sonra Abdul Hamid, İstanbul'a döndü ve Beylerbeyi Sarayı 'na yerleşti. 1918'de öldü. İmparatorluk ailesi 1924'te sürgüne gönderildikten sonra Bedrifelek, 6 Şubat 1930'da öldüğü Serencebey'de bir köşkün içine yerleşti. İstanbul Yahya Efendi mezarlığına gömüldü. John Glenn John Herschel Glenn Jr. (18 Temmuz 1921 - 8 Aralık 2016), Amerikalı havacı, mühendis, astronot ve Ohio'dan ABD Senatörü. 1959 yılında NASA tarafından Mercury Projesi uzay aracını uçurmak için seçilen askerî test pilotlarının oluşturduğu "Mercury Seven" grubunun üyelerinden birisiydi. 20 Şubat 1962'de, Glenn "Friendship 7" göreviyle uzaya çıkarak Dünya yörüngesinde dönen ilk Amerikalı ve kozmonotlar Yuri Gagarin ile Gherman Titov ve kısmen yörüngeli uzay uçuşu yapan Mercury astronotları Alan Shepard ile Gus Grissom'un ardından uzaya çıkan beşinci insan olmuştur. 1943 yılında evlendiği eşi Annie Glenn, COVID-19 virüsü nedeniyle hayatını kaybetmiştir. Paula Hawkins Paula Hawkins (26 Ağustos 1972, Salisbury), Britanyalı gazeteci ve yazar. Hawkins, şiddet ve madde bağımlılığı temalı gerilim türündeki Trendeki Kız adlı romanı ile tanındı. Paula Hawkins 26 Ağustos 1972 yılında Rodezya'nin Salisbury (günümüzde Zimbabve'nin başkenti Harare) şehrinde doğdu. Mirela Brekalo Mirela Brekalo (d. 6 Şubat 1956) Hırvat oyuncu. 1978 yılından bu yana kırktan fazla filmde rol aldı. Mirela Brekalo, 6 Şubat 1956'da Hırvatistan'ın Zagreb kentinde dünyaya geldi. Ruza Vjetrova (2011), Nasi I Vasi (2000) ve These Are the Rules (2014) filmleriyle tanınır. 1985'ten beri Sinisa Popovic ile evli ve bir çocuğu vardır. Sovyetler Birliği Komünist Partisi 25. Kongresi Sovyetler Birliği Komünist Partisi 25. Kongresi 24 Şubat ile 5 Mart 1976 tarihleri arasında Moskova'da toplanmıştır. Sovyetler Birliği Komünist Partisi Genel Sekreteri Leonid Brejnev, 4998 Sovyet delegesi ve 96 yabancı ülke temsilcisini selamlamıştır. Komünizm ile yönetilen uluslar arasında, sadece Çin ve Arnavutluk temsilci yollamamıştır. Siyasi ve iktisadi istikrar ve gelecekte başarıların devamı beklentileri üzerine kongre birkaç sürpriz doğurmuştur. Brejnev, SSCB'nin diğer ülkeler ile kavga etmeyeceğini ya da işgal etmeyeceğini açıklamış fakat Yumuşama siyasetine rağmen ulusların bağımsızlık hareketlerini destekleyeceğini bildirmiştir. Sovyetler Birliği'nin karşı karşıya olduğu iktisadi büyümenin yavaşlaması, büyük yatırımlara rağmen düşük tarım üretimi gibi temel sorunlardan çok az bahsetmiştir. Sadece yabancı komünistlerden önemli sesler yükselmiştir. Fransız Komünist lider Georges Marchais Sovyetler Birliği'nde aykırı seslerin bastırılmasını eleştirdikten sonra kongreyi boykot etmiştir. Sovyet liderlerin karşılaştığı ama sürekli kaçınılan ana sorun, 25. Merkez Komitesi'nin Birinci umumi oturumunda seçilen Politbürosunun gençleştirilmeye olan ihtiyacıydı. 25. Politbüro, fiilen bir önceki 24. Politbüro ile aynı kaldı, üyelerin ortalama yaşı 66 oldu. Brejnev'in kendisi 69 yaşındaydı. İki yeni üye Dmitri Ustinov ve Gregory Romanov'un Politbüroya seçilmesi ile üye sayısı 16 oldu. Kongrede Onuncu Beş Yıllık Plan görüşüldü. Å uruppag Şuruppak veya Şuruppag (Sümerce: , "Şifa Yeri"), bugünkü ismiyle Tell Fara, Irak'ın Al-Qādisiyyah vilayetinde, Fırat nehri kıyısında bulunan antik bir Sümer şehridir. Ayrıca Nippur'un da 56 km güneyindedir. Hava ve tahıl tahrıçası Sud'a adanmıştır. 1900'de Hermann Volrath Hilprecht tarafından yapılan ölçüm ve gözlem çalışmaları sonunda ilk kazı 1902'de Robert Koldewey ve Friedrich Delitzsch tarafından yapılmış ve kazı 8 ay sürmüştür. Kazıda ayrıca bugün Berlin ve İstanbul Müzelerinde muhafaza edilen Sargon öncesine ait hüzlerce tablet de ele geçirilmiştir. 1931 martında Amerikan Oryantal Araştırmalar Okulu ve Pennsylvania Üniversitesi'nin işbirliğiyle bir araya gelen ortak bir ekip Schmidt ve Samuel Noah Kramer rehberleğinde 6 haftalık bir dönem boyunca kazı çalışması yürütmüştür. Kazı sonucunda çoğunluğu Sargon öncesinden kalan bikonveks ve ham 87 tablet bulunmuştur. 1973'te Harriet P. Martin üç gün süren bir yüzey incelemesi çalışması yürütmüştür. Bu inceleme sonucunda Çanak çömlek buluntuları Shruppak şehrinin en azından Jemdet Nasr dönemine tarihlenebileceğini, ve Erken Krallık döneminde şehrin geliştiğini göstermiştir. Thulani Serero Thulani Serero (d. 11 Nisan 1990), AFC Ajax ve Güney Afrika Cumhuriyeti millî futbol takımında Orta mevkinde oynayan Güney Afrikalı millî futbolcudur. Ajax'a transfer olmadan önce Güney Afrika ligi takımlarından Ajax Cape Town forması giydi. " on 12 Kasım 2016 tarihinde oynanan son maça göre. Müşfika Kadınefendi Müşfika Kadınefendi (doğum adı:Ayşe), (Osmanlı Türkçesi: مشفقه قادین افندی), (d. 10 Aralık 1867 veya 1872 - ö. 17 Temmuz 1961, İstanbul), II. Abdülhamid'in eşi, Ayşe Sultan'ın annesi. Padişah eşleri arasında ailesi bilinen nadir kadınlardandır. Abaza olan Müşfika Kadınefendi'nin babası Ağır Mahmud Bey annesi Emine Hanım'dır. Babasının Osmanlı-Rus Harbi'nde şehit olmasından sonra annesi Emine Hanım İstanbul'a gelerek yetim iki kızını Valide Sultan Pertevniyal'a vermiş. Ardından eğitime tabi tutulmuşlar. Ayşe olan adı saray adetlerince "Destizer" olarak değiştirilmiş. 14 yaşında 1886'da Yıldız Sarayı haremine alınarak padişahla nikâhlanarak ikbâl olmuştur. Abdülhamid yeni eşine "Müşfika" adını vermiştir. Sultan Abdülhamid'in Yıldız Sarayı'nda devamlı olarak bulunan tek eşidir. Abdülhamid 1906 yılında geçirdiği bir kriz esnasında doktorların hazırladığı ilaçları zehir olabileceği kuşkusuyla içmeyince eşi Müşfika Kadınefendi'nin içmesi sevgi ve sadakatinin bir delili olarak sunulur. Selanik'e sürülen Abdülhamid'le beraber gitmiştir. Selanik'ten 1912 senesinde İstanbul'a dönüldükten sonra Abdülhamid'in öldüğü 1918 yılına kadar beraber yaşamışlardır. II. Abdülhamid, Selanik'te Müşfika Kadınefendi'yi dördüncü Kadınefendilik'e yükseltmiştir. Hanedan'ın 1924'te Türkiye dışına çıkarılmasından sonra Türkiye'de kalmış ve hayatını Gazi Osman Paşa Konağı'nın selamlık dairesinde idame ettirmiştir. 1934 yılında Soyadı Kanunu'ndan sonra "Kayı" soyadını almıştır. Kızı Ayşe Sultan'ın 1952 senesinde Türkiye'ye dönmesinden sonra beraber yaşamışlar ve kızı annesinin saray hatıralarını yazmıştır. Kendisi ve kızıyla röportaj yapan Nezihe Araz Müşfika Kadınefendi'nin cariye kökenli olduğu için kızı Ayşe Sultan hanedan mensubu sultanefendi olduğundan odaya kızının her girişinde saray adabı gereği toparlanıp ayağa kalkışına defalarca şahit olduğunu anlatmıştır. Uzun bir ömür sürerek kızı Ayşe Sultan'ın ölümünden 1 sene sonra Serencebey Yokuşu'nda 17 Temmuz 1961'de vefat etmiştir. Beşiktaş'taki Yahya Efendi Türbesi'ne defnedilmiştir. Sovyetler Birliği'nde veteriner tıp Sovyetler Birliği'nde veteriner tıp, Sovyetler Birliği'ndeki veteriner tıp çalışmalarıdır. Ekim Devrimi öncesinde 1916 yılında, Rus İmparatorluğu'nda 1.636 veteriner istasyonu bulunmaktaydı. 1926 yılında bu sayı 2.762'ye yükseltilmiştir. 1925 yılında ülkedeki hayvan sayısı 1914 yılında I. Dünya Savaşı öncesi seviyesine getirildi. Hayvan sayısının hızla artırılması ve büyük hayvan çiftlikleri oluşturulması, çeşitli bulaşıcı hastalıkların yayılmasına yol açtı. Bu gelişmelerle paralel olarak veteriner hekim sayısında artışa gidildi. Bu kapsamda Rusya Sovyet Federatif Sosyalist Cumhuriyeti Halk Komiserleri Kurulu 1926 yılında veteriner işleri üzerine bir kararname yayınlayarak veteriner hekimliğe dair yüksek öğretim kurumları kurulması bunların genişletilmesi çağrısında bulundu. Ardından çok sayıda tesis ve tanı laboratuvarı kuruldu ve buralarda aşı, serum gibi teknik araçlar üretilmeye başlandı. Sunni tohumlamanın çiftlik hayvanlarındaki ilk uygulamaları Sovyetler Birliği’nde gerçekleşmiştir. 1927 yılında sığırlarda, 1928 yılında da koyunlar üzerindeki uygulamalar yapılmıştır. Sovyet bilim insanı Ilya Ivanoviç Ivanov, başta atlar olmak üzere tüm çiftlik hayvanlarında sunni tohumlamanın pratikte kullanılması sürecini ilk başlatan kişi unvanını elde etmiştir. 1930 ve 1931 yılında Orenburg, Kirov, Türkmenistan SSC ve Azerbaycan SSC'de tarım Enstitüleri açıldı. 1932 yılında, bu bölümler Tiflis ve Mahaçkale'de de açıldı. Sonraki dönemde Harkov, Leningrad, Omsk, Voronej, Kursk gibi birçok bölgede veteriner istasyonları kuruldu. 1929 ve 1935 yılları arasındaki kolektivizasyon döneminin başlangıç zamanlarında, çiftlikler ve çalışan personel genel olarak düşük düzeyde idi. Hayvanlar büyük gruplar halinde birleştirilmiş ve genellikle yem eksikliğine bağlı olarak epizootik hastalıklar ortaya çıkmıştı. Bu dönemde kolibasilloz, salmonella, tüberküloz, bruselloz gibi birçok hastalık kitlesel olarak görülmüştür. Çalışma ve Savunma Konseyi 1931 yılında veteriner işlerinin yeniden düzenlenmesine dair bir kararı kabul etti. Aynı yıl Merkez Kontrol Komisyonu, İşçi Halk Komiserliği ve Köylü Teftiş Kurulu Başkanlığı veteriner işlerinin durumu ve epizootik hastalıkları ile mücadele ile ilgili çeşitli kararlar aldı. 1933 yılında Sovnarkom veteriner işlerinin organizasyonu üzerine bir kararname yayınladı. Ardından veteriner işlerinin iyileştirilmesi Temmuz 1934'te Sovyetler Birliği Komünist Partisi Merkez Komitesi Plenumu'nda tartışıldı. Bu düzenlemelerde hastalıkların önlenmesi amacıyla veteriner hekimlerin becerilerini ve ana faaliyetleri geliştirme, veterinerlik hizmetleri, gerekli ilaç ve ekipmanın sağlanması ve hayvan hastalıklarının ortadan kaldırılması üzerinde duruldu. Bu kapsamda şarbon, kuduz, yanıkara, domuz erizipeli, ayak tırnak hastalıkları, ağız hastalıkları, hemorajik septisemi, koyun çiçeği gibi birçok hastalığa karşı önlemler alındı. Tüm bunlarla birlikte tüm araştırma kurumları epidemiyolojik hastalıkların önlenmesi için araştırmalar yapmaya ve yöntemler geliştirmeye devam etti. Bu kapsamda çeşitli kongre ve konferanslar örgütlendi. O dönemde tedavi edilemeden hayvan hastalıklarının önlenmesi, veteriner personellerinin geliştirme bu toplantıların ana konusunu oluşturmuştur. Bu kongrelerden ilki Eylül 1930 yılında, ikincisi Ocak 1932'de Moskova'da gerçekleşti. 1934 yılından itibaren veteriner ilaçlarının kontrolü için veteriner klinikleri kuruldu. Salgın halinde görülen sığır pnömonisi büyük ölçüde ortadan kaldırıldı, Şarbon, at ensefalomiyelitisi, koyun çiçeği görülme oranları ciddi ölçüde azaldı. 1936 yılında, hükûmet yeni bir veteriner tüzüğü onayladı. Tarımda meydana gelen değişiklikleri konu alan tüzükte salgın hastalıklara karşı halkın sağlığının korunmasını sağlamak önlemleri kapsamaktaydı. Bu kapsamda birçok aşı ve serim üretildi. 1940'lı yılların başına gelindiğinde ülkede 600'den fazla aşı ve serum üreten laboratuvar, 20'den fazla biyolojik fabrika ve yaklaşık 10 bin öğrencisi ile 25 veteriner fakültesi ve enstitüsü bulunmaktaydı. Çalışmalarıyla öne çıkan K.I Skryabin, ülkenin farklı bölgelerinde solucan ve helmint enfeksiyonlarının yayılmasını engellemek için çeşitli araştırmalar yaptı. seferler, temel çalışmaları düzenledi. Bu kapsamda kendisine Stalin Ödülü verildi. Aynı ödül 1940 yılında bulaşıcı hayvan hastalıkları ile ilgili çalışmalar yapan S. N. Vyshelesski'ye de verildi. Büyük Vatanseverlik Savaşı döneminde veteriner tıp konusunda gerileme görüldü. Nazi Almanyası'nın SSCB'ye saldırmasından kalkınma planları ve veteriner ilaç üretimleri engellendi. Bu dönemde özellikle salgın hastalıkları engellemek için hayvanlar ülkenin doğu bölgelerine tahliye edildi. Savaş boyunca yaklaşık 17 milyon at, 20 milyon sığır, 27 milyon domuz Naziler tarafından öldürüldü. Hayvan barınakları ve çiftlikler yıkıldı. Bu dönemde çeşitli bilimsel buluşlar da gerçekleşti. Doku tedavisi, ayak hastalıklarına karşı yapılan tedavi metotları geliştirildi. N. N. Ginzburg tarafından yeni bir şarbon aşısı geliştirildi. Bununla paralel olarak yeni bir koyun çiçeği aşısı da üretildi. 1949 yılında kolektif çiftliklerde verimli hayvanların gelişimi için üç yıllık bir plan kabul edildi. Eylül 1953'te Sovyetler Birliği Bakanlar Konseyi hayvancılığın geliştirilmesi için tedbirler almak amacıyla bir kararname kabul etti. Bu dönemde veteriner bilimlerinin gelişimi geniş bir kapsam halinde yürütüldü. Pek çok yeni bilimsel okul kuruldu. Pratik uygulamaların da yapıldığı bu kurumlarda daha önce deneyimli olan eğitmenler tarafından hazırlanan kitaplarla çeşitli eğitimler verildi. Uzay Yarışı kapsamında 1950'li ve 1960'lı yıllarda Sovyetler Birliği yörünge altı ve yörüngesel uzay uçuşlarında insanlı uçuşların mümkün olup olmayacağını belirlemek için pek çok köpek kullanmıştır. Bu kapsamda köpeklere dair veteriner tıp çalışmaları hızlanmıştır. Sovyet bilim insanları, köpeklerin uzun süreli hareketsizliğe alışkın olduklarını düşünerek onları görevler için en uygun hayvanlar olarak belirledi. Eğitimlerinin bir parçası olarak köpekler 15-20 gün boyunca küçük kutularda tutuldu. Uzay uçuşlarının aşırı koşullarına daha fazla dayanabilecekleri düşünüldüğü için evlerde yaşamaya alışmış köpeklerden çok sokak köpekleri seçildi. Bununla birlikte huyları ve dışkı toplamak üzere yapılan alet sadece dişilerde çalıştığı için uçuşlarda sadece dişi köpekler kullanılmıştır. Dezik ve Tsıgan 1951'de uzaya çıkan ilk köpeklerdi. Layka ise 1957'de yörüngeye çıkan ilk köpek oldu. 1970'li yıllarda veteriner tıp alanında pek çok yeni buluş yapılmış, bu kapsamda çeşitli ilaçlar kullanıma sunulmuştur. Türkiye ile Sovyetler Birliği arasında 1920'li yıllarda sunni tohumlama ile ilgili çalışmalar yürütülmüştür. 1925 yılında Türkiye Tarım Bakanı Mehmet Sabri Toprak Sovyetler Birliği'ne resmi ziyarette bulunmuştur. Bu ziyaret sırasında Sovyetler Birliği'ndeki hayvancılığın tanıtılması amacıyla çiftlikler gezdirilmiş ve atlardaki sunni tohumlama uygulaması gösterilmiştir. Dönemde dünyanın ilk biyoteknolojisi olan bu uygulamayı gören ve bu tekniğin İzmir İktisat Kongresi'nde saptanan ana hedeflerden biri olan hayvanların ıslahı çalışmalarında kullanılabileceğine inanan Bakan Sovyetlerden bu konunun uzmanı bir kişinin Türkiye’ye gönderilmesini rica etmiştir. Bunun üzerine Sovyetler Birliği'ndeki sunni tohumlamanın kurucusu sayılan İlia İvanoviç İvanov’un asistanlarından Mihailov 1926 yılında Türkiye'ye gelmiş ve Karacabey Harası'nda veteriner hekimlerine atlarda sunni tohumlama kursu düzenlemiştir. Bu kurs daha sonra Çifteler Harası'nda da düzenlenmiş ve böylece atlarda sunni tohumlama Türkiye'deki öteki devlet hayvancılık kurumlarına da yayılmıştır. Daha sonra özellikle koyun ve sığırlardaki sunni tohumlama ve kısırlık konularında yetiştirilmek üzere Ahmet Fahri Araz, Tahsin Muslu ve İsmail Hakkı Ünveren gibi veteriner hekimler Sovyetler Birliği'ne gönderilmiştir. Türkiye ile Sovyetler Birliği arasında, sınırın iki yanında bulunan meralardan iki taraftaki halkın da yararlanması konusunda anlaşmalar imzalanmıştır. İlk anlaşma 1929'da uygulamaya sokulmuş, ardından, Gürcistan Sovyet Sosyalist Cumhuriyeti sınırında bulaşıcı hayvan hastalıklarının yayılmasına karşı alınacak çift taraflı önlemlere ilişkin antlaşma 23 Şubat 1929 tarihinde Türkiye Büyük Millet Meclisi'nden geçirilerek 1399 sayı ile yürürlüğe girmiştir. Bu antlaşmadan sonra, 10 Temmuz-10 Eylül 1930 tarihleri arasında Moskova'da, Türkiye, Sovyetler Birliği ve İran Delegelerinin katılımı ile bir toplantı gerçekleştirilmiş ve hayvan hastalıklarına karşı alınacak ortak önlemler üzerinde görüş birliğine varılmıştır. 1930 yılında Moskova'da gerçekleştirilen toplantı üzerine, Türkiye'nin teklifi ile Tahran'da bir araya gelen Türkiye ve İran Delegeleri, Gürbulak bölgesinde ortak bir gümrük ve veteriner hekimliği teşkilatının oluşturulması konusunun da yer aldığı 16 maddelik bir antlaşma düzenlemişlerdir. Bu Antlaşma 1937'de yürürlüğe girmiştir ve Gürbulak Sınır Kapısı kurulmuştur. Tahran Toplantısının kararları uyarınca, iki ülkenin sınır komisyonları 24 Haziran 1938 tarihinde Trabzon'da toplanarak bir talimatname hazırlamışlardır. Göksel Göksu Göksel Göksu (d. 1961, İstanbul), gazeteci, feminist. 1998'den bu yana CNN TÜRK'te televizyon muhabiri olarak çalışan Göksu, ""Güneydoğu'nun Kayıp Çocukları"" belgeseli, ""Namlunun Ucundaki Kadınlar"" haber dizisi, ""Hizbullah'ın Dünü Bugünü"", ""Ölüm Yolunda Ezidiler"" başlıklı haberleri ile gazetecilik ve televizyon alanında birçok ulusal ödüle değer görülmüştür. Türkiye Gazeteciler Cemiyeti yönetim kurulu üyesi ve Kadın Komisyonu Koordinatörüdür. 1961'de İstanbul'da doğdu. İstanbul Üniversitesi Mühendislik Fakültesi, Jeoloji Mühendisliği bölümünden mezun oldu. Radikal gazetesinde muhabirlik, “""Rüstem Batum’la 360 Derece"" programında yapımcılık yaptı. Özel bir