değil senin için, senin üzerine. Siroz, o, doktorların bileceği iş. Kolay teşhis. Seni yalnızlıklar öldürdü. Seni umutsuzluklar öldürdü. Seni yalnızlık, iç yalnızlık öldürdü. Seni hikâyelerinde yarattığın insanların insan olamayışları öldürdü. Nice anılar yanmıştır, doğru. Biz yakmak istemişizdir de, edemeden geçemeyeceğim. Üç yolculuğun vardı senin de benim gibi, dışarı. Benim edeceğim, son Paris yolculuğun. 1951'de bir cuma günü müydü, yoksa perşembe mi, Sen geldin, ben gidiyorum, dedin. – Nereye. dedim. – Paris'e. İçim burkulmuştu o gün, ben de dönmek için gelmiştim Paris'ten. Ama biliyorsun, gelişimin 16'ncı sabahı götürülmüştüm birkaç yıl önce çıkan Rüzgârlarım Konuşuyor (1947) kitabım için. Sorgu sual mahkeme sürüp gidiyordu Bir akşamüstü Beyoğlu'nda dolaşıyordum. Beş gün olmuş olmamıştı sen Paris'e gideli. Öpüşerek ayrıldığımız. Karşılaşmıştık – Ulan, hani Paris'e gidiyordun. dedim. – Şimdi geldim, dedin, bavulu eve bırakıp fırladım. – Neden. – Sıkıldım. – Ama neden. – Sıkıldım be, sıkıldım bu sefer sevemedim Paris'i... Sonra durdun bir süre – Yalnızlığımı duydum orda. Koca şehir boğdu beni. Bir gece, iki gece, üç gece... Bir boğuntu geldi bana... Ne işim var burda dedim, kalktım geldim. Hemen özledim be sizi... Ama sen orda olsaydın, vallahi kalırdım be... Kalırdım vallahi. dedin. Sonra daldık Balıkpazarı'na, Cumhuriyet Meyhanesi'ne. İkinci kata çıktık. Hani sen, ben, Orhan Veli, tam köşedeki fırına bakan pencere önüne. Orda içmiştik üçümüz. Adamlara bakmıştık, ekmeklere bakmıştık, seslere, şiirlere bakmıştık. Rezilleri anmıştık. Umutlanmıştık, umutlanmıştık. İnsanlara dostlara inanmıştık. – Rakı. dedin, rakı. oh, beyaz peynir, turşu, beyaz peynir ve turşu. Piyaz. Okusana ulan şu şiiri. Piyaz şiirini... Özlemişim seni ulan, özlemişim sıçayım Paris'in içine. Oku ulan şu şiiri, oku. Özlemişim gel öpeyim seni. Ve sonra Sait bana anlattı – Ne işim var benim Paris'te. İnsanlar burda. Benim insanlarım burda. Burda, burda ama bir kadın sevmiştim orda. Bir oğlum olmuştu. O gün bugün görmemiştim. Kadın bir bistrot istiyordu. Vakit akşamüstüydü. Okul dönüşü. Bekledim oğlum gelecek diye. O sevgilim, oğlumun anası, oturttu beni en güzel yerine bistrot'nun. Önüme de koydu konyağı. Gözlerim hep kapıdaydı. Trak trak içeri dışarı açılan kapıda. O sevgilim, ilk sevgilim, benim sevdiğim karşımda. Bir yudum, iki yudum, bir kadeh daha, bir kadeh daha, kapı trak açıldı içeri doğru. Uzun yakışıklı bir adam girmişti içeri. Kocasıymış. Kocasıymış ilk sevgilimin, çocuğumun anasının. Vav anasını be. Anlıyorsun değil mi. Tanıştırdı bizi. Adam gayet efendi davrandı, merdivenleri çıktı, yalnız bıraktı bizi. Suspustuk ikimiz de. Saatin tik-takları duyuluyordu. Kapı bir daha açıldı, koca bir oğlan girdi içeri, elinde okul çantası. Bu benim oğlumdu, oğlum. Kadın bizi tanıştırdı – Baban. Ve yalnız bıraktı bizi. Gerçek yalnızlık buydu işte. Masanın bir yanında o, bir yanında ben. Sustuk, sustuk, sustuk. Neden sonra. – Nasılsın. diyebildim. – İyiyim, dedi, siz Türk müsünüz. – Evet, dedim. – Babam mısınız. – Evet, dedim. – Ben sizi yeni görüyorum. İlk defa. Nasılsınız. İstanbul nasıl. ... ... Boğdu beni Paris, ve işte kalktım geldim, dedin. Ama ne olur aramızda kalsın, dedin. Sonra bunu birilerinden duydum. Bu hikâye yazmak için tasarladığın bir hikâye miydi, gerçek miydi bilmiyorum. Bana anlattığın buydu kısaca. Seninle anılar yazmakla bitmez, anlatmakla tükenmez. Cahit Sıtkı'lı anılar, Abidin Dino'lu anılar, Orhan Veli'li anılar, Attilâ İlhan'lı anılar, ölenlerimizle kalanlarımızla yığın yığın anılar. Burgaz'daki evinde, Kalpazankaya'da, Bomonti'de. Sabır sabır sabır acıydı ama yemişi tatlıydı bizim için. Zalim aldı biz verdik, zalim aldı biz verdik. Hep biz verdik. Hep biz verdik. Her yıl Mayıs'ın 11'inde, ölüm gününde senin için kocaman kocaman la ar edilecek. Senin hiç sevmediğin kocaman la ar. Anılacaksın. Oysa senin ruhun duymayacak. Duysa basarsın küfürü. Basarsın küfürü yalan dünyaya, yalan insana. Hiç de haksız değilsin. Seni yalnızlıklar öldürdü. Seni umutsuzluklar öldürdü. Seni insan acıları, insan acılıkları öldürdü. Mutsuzdun. Ve Attilâ İlhan'ın dediği gibi Biz hepimiz bir kıyıda kaldık. Elimizden bir halt gelmiyor. Yüreklerimizi eski gazeteler gibi buruşturup atıyoruz. 2 Cahit Irgat, İnsan , Irgatın Türküsü, s. 130. Reşat Nuri Güntekin (1889-1956) Anılar insanları aldatırmış. Beni de aldattığı olmuştur. Ama tüm anılar değil. O, karıncayı bile ezmezdi. Damga [1924], Dudaktan Kalbe [1925], Akşam Güneşi [1926], Çalıkuşu [1922], Bir Kadın Düşmanı [1927], Hırçın Kız [.] şunlar bunlar. Olağan İşler [1930] ve daha bir yığın eser diye başlamayacaktım, böyle başlamak istemiyordum yazıya. Onun sanat yönü başka şey benim için, insan yönü bambaşka. Reşat Nuri deyince akla Çalıkuşu gelirmiş. Reşat Nuri de bilirdi bunu. Biliyor da bununla övünüyor muydu. Övünse de haklıydı. Her sanatçı yapıtı ile övünecek elbet. Reşat Nuri'nin bir de tiyatro yazarlığı vardı, tiyatroyu biliyordu. Onunla da övünecekti. Tiyatroculuk ve romancılık da onunla. Ben Reşat Nuri'yi çocukluk yıllarımda tanıdım. Okuldan, ta öğretmen okulundayken, Müfettiş geliyor diye korkutmuşlardı bizi. Müfettiş gelir de öğrenci korkmaz mı. Korktuk elbet bütün okul. Ama romancıydı gelen müfettiş. Çalıkuşu'nu yazan müfettiş. Gele gele ufak tefek incecik, zarif bir adam girdi sınıfa. Üstelik güleç yüzlü bir müfettiş. Rap, biz ayakta tabii. – Oturun çocuklar, oturun oturun, dedi. Sapır sapır oturduk. Ben tepeden tırnağa ona bakıyordum. Romancı adam nasıl oluyor diye... O da bakıyordu hepimize, teker teker. Hep gülümsüyordu – Siz. dedi. Dedi ama kimseye dememişti bu siz'i. Cemal kalkmıştı ayağa. Sınıfın en çalışkanıydı. O devam etti – Siz, dedi, bir sigara yakmama izin verir misiniz. Ben sigara içmeden yapamam. Cemal hâlâ ayaktaydı, sınıfın birincisi ya... – Edebiyat, dedi Reşat Nuri, mesela Ahmet Haşim kimlerdendir. – Sembolistlerden, dedi Cemal. – Sen nerelisin, oğlum. – Göçmenim efendim. Gümülcineli. Talebenin biri fısıldadı arkalardan – Güzel keman çalar efendim. – Sahi mi. – Evet, çalarım efendim. – Şimdi çalar mısın. – Çalarım efendim. Klasikleri bir geçti baştan aşağı. Reşat Nuri kulak kesilmişti. Cemal'in kemanı iyi miydi değil miydi bilmem. Ama çoğumuz voleybol futbol oynarken o durmadan gıy gıy gıy kafamızı şişirirdi. Bir de hastalığı vardı Cemal'in. Geceleri hemen hemen hiç uyumazdı, uyuyamazdı. Reşat Nuri uzun uzun dinledi, sigarayı sigaraya ateşledi – Dikkat edin bu çocuğa, dedi. Dedi ama çok yıllar sonra Cemal intihar etmiş diye duydum. Sınıfın birincisi keman çalsın, kendinden çok şeyler umulan çocuk geleceğe umutla bakamamış. Sınıa dolaplarımız vardı. Kitap mitap dolapları. Onları açmaya başladı. Sıra benimkine gelmişti. Ha açtı ha açacak derken açtı – Kimin bu dolap. dedi. – Benim. – Bu ne dağınıklık böyle. Sanatçı dağınıklığı. Muzibin biri fısıldadı – Şairdir efendim, müsamerelerde de birinci. – Bir şiir oku bakalım. – İniyor kayık çıkıyor kayık... – Yeter yeter tamam. Müfettiş gittikten sonra ben bir haa tard-ı muvakkat [geçici uzaklaştırma] almıştım. Ben romancı ve müfettiş Reşat Nuri'yi böyle görmüştüm ilk. Şehir Tiyatrosu, sene bilmem kaç. Muhsin Ertuğrul'un odasındayız, şıp diye tanıdı beni Reşat Nuri. Muhsin Ertuğrul – Soyadına bakma sen Reşatcığım, o sanatın ırgatı dedi. Bu sefer Reşat Nuri anlattı beni Muhsin Hoca'ya. Ve günlerden bir gün romancılar üremekteydi memlekette. Hececilerin kötü şiirleri gibi kötü romanlar, kötü romancılar. Hele kadın romancılar . Erkekleri de vardı bunların tabii. Ama arkadan Sabahattin Ali, Kemal Tahir, İlhan Tarus, Sait Faik, Orhan Kemal, Yaşar Kemal, Fakir Baykurt ve başkaları yükleniverdiler. Cebeci Konservatuvarı'nda talebeydim. Dünyanın artık oyuncularından Carl Ebert (ki beni çok severdi) diye biri, kurucu idi, yapıcı idi, hoca idi Cebeci Konservatuvarı'nda. Ve bir gün Reşat Nuri gelmişti bu konservatuvara – Rahat mısın. Memnun musun. dedi. – Değilim, dedim. – Olacaksın, dedi, lazımsın sen. En iyi talebemiz sensin, bütün hocalar memnun senden. – Yalan şeyler bunlar, dedim. Doğru öğretilmiyor burda. Sivas'tan gelenin dili bozuk, Çemişkezek'ten gelenin dili bozuk. Kayseri'den gelenin dili bozuk. Sabahattin Ali diksiyon hocamız, onun da dili bozuk. Alman hocaları ne anlar Türk dilinden. Önce Türkçe lazım sahneye. – Yemen içmen rahat, otur sen şiirini yaz. Ercüment Ekrem seni dilinden düşürmüyor, gelmez böyle kabiliyet diyorlar. Bak Nurullah Ataç senin bir şiirin için Akşam'da ne güzel yazmış. Ne sevinmiştim onun bu sözüne Ataç senin için yazı yazmış. En iyisiydim ya Cebeci Konservatuvarı'nın nedeni uzun, bir gün kovuldum ordan. Ve benimle beraber beş kişi daha. Hallaça dinlen demişler ayağa kalkmış. Ben de o gün ayağa kalktım. – Paran var mı. dedi Reşat Nuri. – Var, dedim ve gösterdim. Tam 210 liram vardı. İyi paraydı o yıllar. Okulda aslan gibiydim, kırk lira aylığımdan biriktirmiştim. Çektim arabamı geldim İstanbul'a, Cebeci suyu daha fazla içilmezdi. Ankara'da son görüşüm buydu Reşat Nuri'yi. Süründüm ama sürüngen olmadım hiç. Muhsin Ertuğrul şıp diye aldı beni tiyatroya. Yeniden girdim o havaya. Cebeci havasından iyi bir tiyatro havasına. Aylar mı geçti, yıllar mı. Birkaç yerli lmde birincilik verdiler. Heykelleri durur hâlâ... Ve bir gece de balo gibi bir şey yapıldı bunun şere ne. Liman Lokantası salonunda. Reşat Nuri hanımıyla bir masada oturuyordu. Çağırdı masasına – Tiyatro, dedi, tiyatro. Senin yerin tiyatro. Ressam dostum Hasan Kavruk'la konuşuyorduk son resim sergisinde. Paris günlerimizi andık. 1947-1950 arası. Yorgun Paris, mahzun Paris, harp sonrası güzel Paris günlerini. Bugüne hiç benzemeyen o günlerin Juvert'li, Dalin'li, Leger'li, Tristan Tzara'lı, Fikret Muallâ'lı ve daha kimlerin sağ olduğu yaşayan Paris günlerini. Söz döndü dolaştı Reşat Nuri'ye geldi. Hasan Kavruk tek böbrekle yaşıyor, sabahlara dek resim yapıyor, atölyelere devam ediyordu. Devlet hesabına okuyan bir talebeydi Hasan. Zayı adıkça zayı ıyordu. Gurbet elde ölmesinden korkuluyordu. Memlekete iadesi düşünülüyordu. Talebe müfettişi Reşat Nuri ortaya çıkıyor Siz deli misiniz. diyor, Hasan Paris'ten, atölyelerden, resim üstatlarından ayrılır da dönerse işte o zaman ölür. Hasan Kavruk bu sayede durmadan resim yaptı, isim yaptı ve ayakta. 1954'te Londra'daydım. Reşat Nuri de Londra'daymış. Habersizdim aynı şehirde olduğumuzdan. Kanserden orda ölmüş. Romancılığın bir yana, müfettişliğin bir yana, tiyatro yazarlığın bir yana, ben seni insan olarak tanıdım. Bu bile yeter bana. Sen karıncayı bile incitmez, karıncaya bile iyilik etmek isterdin. Akşam, 13.7.1968, s. 5 Reşat Nuri Güntekin Çizgi Zahir Güvemli Hafızamı yokluyorum, ta 1938 yıllarına dönmek gerekiyor. Şükrü Kaya'ların dahiliye vekili olduğu senelere. Ankara'da Raşit Rıza'nın Sür bakalım Shakespeare'in tarlalarını dediği senelere. Lozan Palas Oteli'ne bir adam geldi. Orta boylu, kalın cam gözlüklü, bir gözü ha f şehla, şapkasını başından hiç çıkarmayan bir adam. Oturduğu zaman da köşelere oturan, saçlarını hemen toplayan veya tarayan, Tristan Tzara'ya çok benzeyen bir adam. Raşit Rıza Bey'in yakın dostu, o devrin tüm oyuncularının dostu, piyes yazarı, hikâye, roman yazarı Mahmut Yesari'ydi bu. Piyes üstüne piyes yazan, roman üstüne roman yazan, hele Tipi Dindi'si [1933] hiç unutulmaması gereken bir garip, ama büyük bir adam. Bugünkü kuşaklara sorsanız Mahmut Yesari kim. diye, çoğu okumamıştır. Bilmez. Bence Mahmut Yesari'yi yeniden ele almalı, yazdıklarını seçerek yeniden basmalı, oyunlarını yeniden oynamalı (Tabii. Devletten ve belediyelerden yardım gören tiyatrolar). Öyle çok eseri var ki bu sahifelere sıralamakla bitmez. Hele gündelik gazetelerde, haalık dergilerde çıkan yığın yığın hikâyeleri. Darma dağınıktır bunların çoğu. Bir editör mü ele alır, yoksa devlet mi. A f Yesari bu işi kendine görev bilmeli ve o görevlendirilmeli. Çirkinlik ve yalnızlık kompleksleriyle yüklüydü Mahmut Yesari. Başındaki ur, gözlerinin kaygınlığı ona bu duyguyu veriyor, kendini dünyanın çirkin yaratıklarından biri sanıyordu. Oysa büyük esprisi, büyük zekâsıyla zamanının en sevilen kişilerinden biriydi. Ankara'da yaşadığı sürece akşamları Çi ik Lokantası'nda köşelerde otururken görürdünüz onu. Çevresinde ya şair, ya gazeteci, ya fıkracı, ya romancı, ya maarifci, ya tiyatrocu birileri. Tüm kompleksleri yanı sıra güzel günleri de olmuştur Mahmut Yesari'nin. Ama tam bir mutluluk ona tam yaklaşmadı sanırım. Çoğu zaman o tekmeledi lütu arı, ihsanları, bağışları. Özgürlüğünü satamadı. 1938 yılında büyük aktör Raşit Rıza ve aktör Şadi Fikret Karagözoğlu, Ankara'da Şehir Tiyatrosu kurmak üzere İstanbul Şehir Tiyatroları'ndan Şaziye Moral, H. Kemal Gürmen, Avni Dilligil, Yaşar Özsoy, Feriha Tev k, Nezahat Dilligil ve Fikri Çöze'yi izinli olarak almışlar. Ankara'da bulunan Ercüment Behzat Lav ve birkaç amatör gencin katkısıyla kadroyu kurmuşlardı. (Cebeci Konservatuvarı'ndaydım o yıl.) 3 Ocak 1938 tarihinde bu tiyatro topluluğu Ankara'ya varmıştı. Bu tiyatro topluluğunun ve Falih Rıı Atay'ın tavassutuyla Mahmut Yesari de Ulus gazetesinde çalışmak üzere Ankara'ya gelmişti. Bir öğleden sonra Ulus gazetesinde Falih Rıı'yı görmeye gelen Yesari, Mümtaz Faik Fenik'le aynı odada çalışmak zorunda olmadığını ve çalışamayacağını söylemiş, bir daha da gazeteye uğramamıştı. Fakat gazeteden muntazaman ücret almış, yazılar yazmış, rahat bir hayat sürmeye başlamıştı. 17 Nisan 1938 sabahı, Raşit Rıza Tiyatrosu, Yeni Türk Tiyatrosu adıyla Bağdat turnesine çıkmıştı. İlk uğrak Konya idi. Mahmut Yesari yaşlı gözlerle arkadaşlarını uğurlamıştı. Ve ertesi günü Yeni Türk Tiyatrosu mensupları, İstanbul'dan Sirkeci Tan Oteli'nden, Mahmut Yesari'nin çektiği şu telgrafları almışlardı Ankara siz'siz pek hüzün verici geldi bana, akşam treniyle İstanbul'a hareket ettim. Cebeci Konservatuvarı'ndan kovulup da İstanbul'a dönüşümde cebimdeki parayı kıtı kıtına harcamak zorundaydım bir süre yaşayabilmek için. Abanoz Sokağı'na 1 bakan bir sokakta ayda beş lira kira ile gün görmez bir pansiyon odacağı bulmuştum. Aynı katta, tam karşıki cumbalı pencereli odada ev sahibi Rum madam oturuyordu. Bu cumbada geçirirdim çoğu vaktimi. O mahut Abanoz Sokağı'nın cünbüşüne bakarak. Bir lirayaydı giriş çıkış o kapılardan. Küçücük pencereli demir kapılarda öbek öbek biriken erkek sürüsü. Hayvanlaşarak giren, utanarak iğrenerek çıkan. Herkesin kadını, herkesin olan sokak. Ve bir günün öğleden sonrası ne görsem. Mahmut Yesari kıvrıldı pansiyonumun sokağına. Elinde ufak bir paket, gazeteler, kâğıtlar. Anahtarıyla açtı girdi bizim pansiyona. Aynı pansiyonda oturuyormuşuz meğer. Hani Şemsi Muhtar'a sormuşlar Ankara için ne düşünüyorsun. diye. Çankaya'da oturmaktansa İstanbul'da Kasımpaşa'da ayakta durmayı, demiş. İşte bu minval üzere nükteler savurdu Yesari. Sonra, Babıâli'ye kadar gideceksin benim için, dedi. Bu hikâyeleri vereceksin, biraz para alacaksın. Ve bir ‘kırkdokuzluk'2 şu köşeden gelirken. İki buçuk lira verdiler hikâye başına o gün. Kaç hikâyeydi unuttum. Dönüşümde onu beş liralık pansiyon odacığında mezelerini hazırlamış buldum Birkaç kara zeytin, beyaz peynir, sucuk, salatalık, domates. Ve elinde kalem, yazıyordu. Tanıdığım bildiğim, unutmadığım ve belki de unutmam gerek nice ölüler vardır Sadri Ertem, Ercüment Ekrem, Sabahattin Ali, Halide Edip Adıvar. Mutlu yaşamışlardır. Herkesin mutluluğu kendine. Ama ben yoruldum artık, korktum ölülerin sözünü etmekten. Şu satırları yazarken bile, devrilip yıkılıvermekten. Taştan mantar tarlası Çok yaşasın ölüler.3 Ama bir ölüden, son ölüden konuşmazsam rahat etmem, edemem Mehmet Ali Ermiş'ten. 2 Kırkdokuzluk rakı. 3 Arif Dino, Çok Yaşasın Ölüler, s. 102. Mahmut Yesari (1895-1945) Çizgi Zahir Güvemli Bir insan doğar. Doğarken ağlar. Sonra güldürür onu mamalar, analar, babalar. Gerekirse komşular. Bir çocuk büyür, iki ayak üstünde yürür. Düşe kalka ve hep insanlara doğru yürür. Gülerek, sesler çıkararak. Sonra okur, okumazsa okutulur. Okumuyorsa okuldan kovulur. Ya düşünüyorsa. Düşüncesi. Kov bakalım, elindeyse. Belki oyuncu olmak ister, belki yazar, belki şair, belki adam. İşte ben o günlerde tanımıştım Mehmet Ali Ermiş'i. Lâmbo günleriydi bu. Orhan Veli günleriydi bu. Sait Faik günleriydi bu. Hepimizin adamlığımızı ilan ettiğimiz günlerdi bugünler... Bir selamımız, bir kelamımız vardı önceden. Bana gelmiştin, oyuncu olmak için. Sonra gitmiştik Küçük Sahne'ye, Muhsin Ertuğrul'u görmeye. Ufak tefek roller verilmişti sana. Ya sen bu işi sevmemiştin yeteri kadar, ya gereğince dayanamadın. Ya da yeterli görmedin oyunculuğu kendine. Daha çabuk adam etmek için insanları, yayın yolunu seçtin. Ama kim okur. Derken biz, daha çok okumaya, uyanmaya başladı memleket. İnançlarına baştan kara vurdun kendini. Adadın. Adam dediğin de başka hangi türlü olurdu. Çok uzun görmemiştik birbirimizi. Benim açlık yıllarım, benim yokluk yıllarım, benim işsiz yıllarım, dost bildiklerimin kaldırım değiştirdiği yıllarım, Çetin Altan'dan don gömlek istediğim yıllarım, balık sattığım yıllarım. 1 Artık işe yaramaz dedikleri yıllarım. Mehdi Baba Kahvesi'nde karşılaşmıştık. Sen yayımladığın, yayımlayacağın kitaplardan konuştun. Asturias'ın kitabını kime çevirteyim. diye sormuştun. Mîna'ya [Urgan] git demiştim, sana. İyi fikir, demiştin. Tavla attın Sami Ayanoğlu'yla. Ben, Orhan Kemal ve Macit ile konuşmuştuk öbür köşede. Sonra merhabalarla ayrılmıştık. Ve sonra bir gözünü ameliyat ettirmişsin. Ve sonra kalbinden rahatsızlanmışın. O günlerde, ölümünden üç ay kadar önce Tophane'de dolmuşa bindim. – Eee, nasılsın. dedi bir ses. Sendin. Dalgınmışım, görmemişim önce seni. Çıkaracağın kitapları anlattın Galatasaray'a kadar. – Var mı yeni şiirlerin. demiştin. – Var, var, var. demiştim. Sen Taksim'e doğru gitmiştin. Ben Galatasaray'da inmiştim. Çetin Altan getirsin Akşam'da yazdığı o yazıyla bunun sonunu. Okumayanlar okusun. Okuyanlar bir daha okusun. O bir adamdı. Yirmi bir yıl öncesi Ankara'da Postahane Caddesi. Çelebi'nin lokantasına mutat müşteriler teker teker düşüyorlar. Onu böyle bir akşamda tanımıştım. Bir yazımın çıktığı edebi bir dergide onun da bir şiiri yayımlanmıştı. Bizim o tarihlerdeki en büyük mutluluğumuz şurada, burada tek tük yayımlanan yazılarımız, şiirlerimizdi. Böyle günlerin akşamında imzamızı taşıyan dergiyi, yahut gazeteyi cebimize sokar, hayatımın öteki dönemlerinde hiçbir zaman tadamadığım bir gurur sarhoşluğuyla, Çelebi'nin lokantasına gelirdik. Nobel Ödülü'nü kazanmanın zevkini bilir misiniz, deseler, ilk gençliğimde ilk çıkan yazılarımın heyecanını hatırlayarak – Bilirim, diyebilirim. Mehmet Ali Ermiş, benden biraz daha büyüktü. Şiirleri de daha moderndi ve daha çok yayımlanıyordu. Ünlü bir üstatla tanışmanın kıvancıyla sıkmıştım elini. Ve polis daha o yıllarda, körpe bir ciğerin peşinde dolaşan bir kedi gibi peşindeydi onun. Nerede bir iş bulsa, arkasından bir sivil geliyor, ertesi gün de işine son veriyorlardı. Üç gün önce sorgu yargıcının karşısında yere yığılıncaya kadar gölgesi polisin gölgesine karışarak yaşadı. Mehmet Ali Ermiş'in çektiği sıkıntılar, acılar, benim kuşağımdan bütün namuslu aydınların çekmiş olduğu acılar ve sıkıntılardır. Bizim yaşlarımızda olup da, bu acıları, sıkıntıları çekmemiş olanlar varsa, kişilikleri hakkında hiç tereddüt etmeden şu yargıya varabilirler. – Bizler bir sürüngen tırtıldan başka bir şey değiliz. Yıllar geçti. Uzun uzun yıllar. Basınköy'deki evde bir gün Mehmet Ali Ermiş'i karşımda buldum. O da orada oturuyordu. Komşumuzdu. O da benim gibi çoluk çocuğa karışmıştı. Sosyalist kitaplar yayımlıyordu. Her gidişimde, onu yeni yayımlayacağı bir eserin şevki içinde bulurdum – Çetinciğim çok önemli bu seferki kitap. Sık sık Türkiye'de mutlaka yayımlanması gereken kitaplar üzerinde konuşurduk. Bazan gece yarısı kitaplığımdan bir kitap alır uzatırdım – Mehmet Ali, mutlaka yayımlamalısın bunu. Sosyalist Savunmalar [1967] böyle çıkmıştı. Ve yine sık sık Mehmet Ali yayımladığı kitaplar hakkında alınan toplatma kararlarını haber verirdi. Türkiye'de özgürlük ve demokrasi tekerlemeleriyle adam kandıranların gerçek yüzünü Mehmet Ali Ermiş'in hayatında ve çabalarında seyrederdim. Onlar kitapları toplatır, Mehmet Ali yenisini yayımlardı. Sessiz bir kahraman olarak canını dişine taka taka, Türkiye'nin çirkin ve iğrenç karanlıklarına bir avuç ışık daha serpmeye uğraşırdı. Ben bir inancın ve bir çabanın bu kadar çelikleşmesini az kişide gördüm. İkinci kalp krizi kendisini hastaneye serdiği zaman, sorgu yargıcı doktorlardan gizli olarak odasına süzülüp yatağının başına dikilmişti. Kim bilir kaç yıldan beri dinlediği sorular tekrarlanıyordu – Bu kitabı niçin yayımladınız. Şu satırlarla ne demek isteniyor. Hâlâ bu soruları soruyorlardı. Doktorlar odasına zor yetişmiş ve sorgu yargıcına – Rica ederiz beyefendi, hukukçu olacaksınız, fazla konuşmaması, heyecanlanmaması gereken bir enfarktüslüyü gelip buralarda nasıl sorguya çekersiniz, demişlerdi. Hastaneden çıktıktan sonra dinlenmesi için çok ısrar ettim kendisine. Şeker Bayramı'nda sofra hazırlatmış, bana haber göndermişti. Oysa kıpırdamadan yatması gerekiyordu – Gelmem, dedim. Onun mutlaka istirahat etmesi lazım. Ertesi gün gülerek bize uğradı – Bir şey olmaz Çetinciğim, dedi. Çimento'yu yayımlıyorum. Enfes bir kitap. – Oğlum bilime karşı çıkılmaz. Bak çoluk çocuğun var. O da bana öğüt veriyordu. Ülsersin, kendine dikkat et. Çok yoruluyorsun, falan filan. Dün sabah Akşam'ı elime alınca gözlerim kararır gibi oldu. Mehmet Ali Ermiş, sorgu yargıcının karşısında bir kalp krizinden ölmüştü. Nâzım'ın Yaşamak Güzel Şey Be Kardeşim [1967] kitabını çıkardığı için dava açmışlardı yine. Herhalde sorgu yargıcı soruyordu – Yaşamak güzel şey be kardeşim, ne demek. Buralardan bağırmak isterim o sayın yargıca – Mehmet Ali Ermiş gibi olmak demektir arkadaşım, Mehmet Ali Ermiş gibi olmak, demektir. Bir ömrü polis takipleriyle geçirip, hasta yatağında sorgu yargıçlarıyla uğraşmak ve yine de Türkiye'nin ezilmiş insanlarına gerçekleri anlatmak için çırpına çırpına, sorgu yargıçları karşısında can vermek demektir. Demir Ökçe'nin zulmüne uşak olmak yerine karşı çıkmak demektir. Artık Basınköy'deki evimizde onu hiç göremeyecek, sesini hiç duyamayacağım. Ufacık yavrularının saçlarında elim gezinirken sorgu yargıcının karşısında yıkılan ve yıkıldıkça büyüyen hayali gelecek karşıma. – Çetinciğim, bu son yayımlayacağım kitap. Son yayımladığı kitap kendisi oldu. Benim için bütün yayımladıklarından daha gerçek, bütün yayımladıklarından daha unutulmaz. Bir ömrü bir davaya hesapsız ve art niyetsiz armağan etmenin kitabı. Yaşamak güzel şey be kardeşim. Ölmek de. Celâlettin Çetin, Cahide Sonku ile Irgat gecekonduda yaşıyor. 2 Ç. Altan, Mehmet Ali Ermiş, o bir adamdı , Mahmut Yesari ve eşi Cahit Uçuk (1911-2004) Çizgi Zahir Güvemli Mahmut Yesari Nurullah Ataç (1898-1957) Çizgi Zahir Güvemli Çağımız Türk şiirini, hikâyesini, tiyatrosunu yapanların ya karşısında, ya yanındaydı. Bu tür sanat eleştirmenlerinin en önde'lerinden, belki de en büyüğüydü. Şu anda bu satırları yazarken tüm şair dostlarım, oyuncular, karşıtları, sevenleri, dizi dizi karşımda. Örneğin, onun 1937'de bile Simavna Kadısı Oğlu Şeyh Bedreddin Destanı [1936] için, bugün dünyanın en büyük şairlerinden biri olan Nâzım Hikmet için yazdığı şu sözleri ele alalım Konuştuğu gibi, konusuna, kirlerine de hâkim. Sözlerinin gayet açık olması bence bundan geliyor. Şüphesiz ki bu şairde bir musiki gücü var, koşuklarını birer senfoni haline getirmek istiyor ve buna çoğunlukla ulaşıyor fakat kulak gibi gözü de işliyor, anlatmak istediği şeyi görüyor ve gördüğü için de anlatabiliyor. Destanı okurken bir ses duymakla kalmıyoruz, gözlerimizin önünden sürekli bir görünüm ırmağı akıyor. Ataç yaşadığı sürece günümüz şairlerini şair etmiş, şairliklerini saydırmıştır. Türk şiiri, Türk dili, Türk tiyatrosu için dedikleri de doğrudur. Şair, şairi kıskanıyor bugün, oyuncu oyuncuyu. Eleştirmeci dudak büküyor çok şeye. Ama o şiir yazıp şair olamadığı, aktör olmak isteyip olamadığı, hikâyeci olmak isteyip olamadığı halde, kimseleri kıskanmadan, yapamadıklarını yaptırmak isteyen, büyükce bir insandı bence. Aşk gibi bir şeydi bu onda, âşık olmak gibi. Uzun bir avlusu olan Vaniköy'deki Kadınefendi Yalısı'nda oturuyorduk kışlı yazlı. Şıngır mıngır ederdi avlu kapısındaki çıngırak. Ben geldim işte, demişti. İşte o gün görmüştüm onu ilk. Hiç durmadan, nefes alarak zor'dan, konuştu da konuştu, şiirden, hikâyeden, romandan. Ben hep susmuş dinlemiştim. Orhan Veli'den kötü laf etmişti o gün Şakuli Solucan demişti. – Doğru değil böyle demek, demiştim. – Sen de, sen de, iyi şairsin ama, kötü de yazdıkların var, demişti. Sonra birden kalkıp gitmişti. Aradan yarım saat geçmemişti, bizim avlu kapısı gene şıngır mıngır. (Denizden rıhtıma tekneleriyle Fikret Adil, Bedri Rahmi ve başkaları gelirdi. Avlu kapısından da Ulvi Uraz gibi birtakım oyuncular). Gelen gene Ataç'tı. – Mayomu unutmuşum, dedi. Oysa ne denize girdiği vardı, ne de mayosu. – Bir şiir oku, dedi. – Okumam, dedim. – Neden. dedi. – Şiir göz için, dedim. – Sen Max Jacob'çusun dedi. – Ben Irgat'çıyım, dedim. Ama şıp diye anlamıştım Sol yanımızdaki yalılardan birinde oturan, bugün adını açıklayamayacağım bir kadına âşıktı. Ataç âşıktı. Ben onu böyle tanıdım. Tiyatro üzerine dedikleri Metin And'ın Ataç Tiyatroda [1963] kitabında tüm gerçekçiliği ve doğruluğu ile var. Tiyatrocular için yazdıkları, yerli tiyatro yazarları, eleştirmeciler için yazdıkları, adaptasyon için yazdıkları, tiyatro üzerine tüm düşünceleri var. O gün için yazdıkları bugün için de gerçek. Hiçbir okuldan diploması olmayan Nurullah Ataç, 23 Ağustos 1898'de İstanbul'da doğmuş. Ataç olmuş. 17 Mayıs 1957'de ölmüş. Akşam, 15.7.1968, s. 5 Nurullah Ataç Fotoğraf Ara Güler Raşit Rıza Samako (1890-1961) Kaç bin alkış, gözyaşı ucu Sarmaş dolaş arkadaşlık papucu Aynaların bu kaçıncı öpüşü Bu gece mi bu yağmurun yağışı. Bir oyuncu geçiyor iki büklüm, sus Yaşadığı günlerin doruklarından. Kala kala bir yağmur gözlerinde kalan, Aynalarca uykusuz.1 Sene 1935. Edirne'den, okuldan durmadan Muhsin Ertuğ-rul'a mektuplar yazıyor, fotoğra arımı gönderiyordum oyuncu olmak için. Henüz çocuk denecek yaştaydım. O, nazik bir cevabında bana şu öğüdü veriyordu Oğlum önce okulu bitir, sonra gel beni gör. Laf mıydı bu, o zamanlar benim için. Bir taşra çocuğuydum, dilim diyalekte kaçıyordu. Düzelir miydi. O, Düzelir diyordu cevaplarında. Günlerden bir gün bir tiyatro a şi donatmıştı Edirne sokaklarını Raşit Rıza ve Arkadaşları . Tutabilene aşk olsun, durur muyum hiç, soluğu kaldıkları otelde aldım. Yoklar, provadaymışlar. O zamanlar Cumhuriyet Sineması diye bir sinema vardı, holünde prova yapıyorlardı. Soğuk bir gündü unutmam. Othello provasıydı. Ertesi gün de Tahsin Nahit'in Rakibe'sini provaya koymuşlardı. Bugün gibi hatırlarım. Daha ertesi günü de Alexandre Dumas'nın Aktör Kean 'ini.2 Kadroda Yaşar Özsoy, İbrahim Delideniz, Kemal Tözem, Avni Dilligil, Lebibe [Teker] Hanım, Nezahat [Tanyeli] Hanım, Seniye Perran Hanım ve şimdi hatırlayamadıklarım. Tiyatronun jönü Avni [Dilligil] Bey'di. Onu yakın bulmuştum kendime. Aldı beni Raşit Rıza Bey'e götürdü. Yakışıklı bir adamdı Raşit Bey. Sağ eli sağ kaşında, yolacakmış gibi oynuyor da oynuyor, gözlerini gözlerime dikmiş, sanki kendi kendine mırıldanıyordu Oğlum, önce okulu bitir, sonra gel beni gör. Söz birliği mi etmişlerdi Muhsin Ertuğrul'la. O zaman anladım Bu işi alaylılıktan kurtarmak, haysiyetli bir sanat yapmak, bir kültür işi yapmak ödevleriydi sanki onların. Raşit Rıza Bey o yıl beni tiyatrosuna almadı. Ama oyunlarını kulisten seyrettirdi. Böylesine büyük bir aktörü ilk defa seyrediyordum. Hem de kulisinden. Daha dünmüş gibi hatırlarım, gelini öpüp ayrılırken – Okulu bitir, çok oku, eğer aktör olmak istiyorsan Molièr'i tekrar tekrar oku. Ama sana aktör olma derim. Gerçek aktör olursan çok çekersin sonunda. Bu iş nankör bir iştir. Sen kuvvetli oldukça çekemezler seni. Bu sanat çekememezlik sanatıdır. Mesut olmak istersen sanatkâr olma, aktör olma. Tiyatroda saadet yoktur evladım. Ama olacağın varsa olacaksın, önüne de geçilmez. Üstüne taşlar da yığsalar, olacağın varsa olacaksın. Aktör, taşı çatlatıp çıkan ağaç gibidir. Bu sözler o zamanlar bir kulağımdan girip öbüründen çıkmıştı. Bir yaz günü o günlerin sevimli Taksim Bahçesi sahnesinde O Gece3 piyesi prova ediliyordu. Raşit Rıza Bey gazetelere ilan vermiş, genç elemanlar arıyordu. O Gece'nin provasında Şehir Tiyatrosu'ndan ayrılmış Hüseyin Kemal Gürmen, Şaziye Moral, Halide Pişkin, Hadi Hün, Zihni Rona, Yaşar Özsoy, Mehmet Karaca, Lebibe [Teker] Hanım, Seniye Perran Hanım. Bir elemeden sonra beni de aralarına aldılar. En gençleri bendim. Raşit Rıza, devrinin en büyük aktörlerinden biriydi ve büyük bir sanatçı olarak öldü. Bir aktöre lüzumlu bütün hasletler vardı onda. Fizik yapı, ses rengi ve güzelliği. Her aktöre nasip olmayan sahne zenginliği, sahneyi dolduruşu. Kumarı içkisi olmasaydı dünyanın en büyük aktörleri arasına girerdi, derler, sanki dünya aktörlerinin kumarı içkisi yokmuş gibi. Ben Raşit Rıza ile o gençlik günlerimde altı ay turne yaptım. İlk tiyatro hocam odur. Altı ay Anadolu'yu karış karış, adım adım dolaştık. Hepsi keder, adım başı felaket, ıstırap ve sefalet. Gezginci tiyatrolarda her kadının bir erkeğe ihtiyacı vardır. Bu erkek bu kadına yolculuk boyunca paratoner vazifesini görür. Dışardan gelecek her olaya bu erkek göğüs gerer. Böylece kadın dışardan birine takılıp tiyatroyu bırakamaz. Bir kadının tiyatrodan biriyle yaşaması kampanyanın selameti için elzemdir. O günkü gezginci tiyatroların bir anlayışıydı bu. Yanlış doğru, böyleydi. Raşit Rıza çok para kazandı, çok kaybetti. Güzel günler yaşadı, çok sıkıntı çekti, gördüm. Bir gün gözleri dolu dolu ağladığını gördüm Ankara'daydık. Zamanın dahiliye vekili Şükrü Kaya, Raşit Bey'in en yakın arkadaşlarındandı. Raşit Rıza bu kanalla Ankara Şehir Tiyatrosu'nu kurmak üzereydi. Yeni Sinema'da perde açılmasına bir saat vardı. Seyirci salonu tıklım tıklım doldurmuştu. Raşit Rıza'ya bir haber geldi Aktörlerin kaçtılar. Raşit Bey vurulmuşa dönmüştü, arkadan vurulmuşa. Kaçanlar Halide Pişkin, Hadi Hün, Yaşar Özsoy, Mehmet Karaca, Zihni Rona vb. Kalanlar Hüseyin Kemal, Şaziye Moral ve ben. Oyna oynayabilirsen. Raşit Rıza o gece gözleri dolu dolu perde önüne çıktı Muhterem seyircilerim, dedi, lütfen gişeden paralarınızı alınız, bu gece perdemizi açamıyoruz, arkadaşlarım beni yalnız bıraktılar, hiç habersiz kaçtılar, bizi affediniz, beni affediniz. Tıkanacaktı nerdeyse ağlamaktan. Sonra perde arkasında bir iki dolaştı. Makyaj masasına çöktü. Uzun zaman konuşmadı, konuşamadı. Sağ kaşını sağ eline aldı, aynaya baktı – Ya koca Raşit, işte yalnızsın, sür bakalım Shakespeare'in tarlalarını, dedi. Gözlerini sildi. 1890'da doğmuş, 1941'de öldü. İstanbul Şehir Tiyatrosu'ndan, yeni bir tiyatro kurmak üzere ayrılan Raşit Rıza ve arkadaşları, 1934. Raşit Rıza Samako Çizgi Kozma Togo İnsan yüreği bu, hatır gönül kırmak istemiyor. Tüm boğuntular, yorulmalar arasında, unutulmuş, benim tanıdığım ölüler var mı diye düşünmekten ve yazmaktan kendimi alamıyorum Vâlâ Nurettin geldi aklıma birden. Bu Dünyadan Nâzım Geçti [1965] ilişti kitaplıkta gözüme. Evet, bu dünyadan kocaman bir adam geçti. Nâzım Hikmet'in Bursa Hapishanesi'nden bana gönderdiği o ufacık pusula geçti aklımdan. Şiirlerini seviyorum tebrik ederim. O kısa şiirlerini yazmaya devam et, gözlerini öperim diyordu. Vâlâ Nurettin'le gazete sütunlarında çalışmıştık ilk. Yeni şiire karşıydı o günler. Yazıp duruyordu, atıp tutuyordu. Yeni-eski savaşında yenilere cephe almıştı. Nâzım'dan bu yana kimseyi tutmuyor, veriştiriyor da veriştiriyordu. Öyle ki Saz kalemle modern şiir yazan şair diye yüklenmişti bana, Akşam gazetesindeki yerinden. Ben de ona Tan'da cevap vermiştim. Bu tartışmamız bir süre sürmüştü. dergilerinde. Edebiyat dünyamız ikiye ayrılmıştı Eskiler ve Yeniler . Yeniler kazandı sonunda mücadeleyi, kendini kabul ettirdi, sanatımızı bugüne getirdi Romanda, hikâyede, şiirde, resimde, heykelde, seramikte. Vâ-Nû ile çatışmamız, tartışmamız Adalet Cimcoz'un evinde tanıştığımız güne kadar sürdü. Her haa tertiplenen bu içkili toplantılarda eşi Müzehher Hanım'la beraberdi. Müzehher Hanım yeniyi ve benim şiirleri tutuyordu. Birini de ezbere okumuştu şiirlerimin Her yerde aynı hava, aynı koku, aynı dert Korkuyorum. Sen de kaçma bu şehirden Yalnız bırakma beni Gökler bile değişiyor lahzada, Ardımdan geliyor bak Güneşiyle bulutuyla gökyüzü Bütün şehir, bütün deniz, yeryüzü. Sen de kaçma bu şehirden Yalnız bırakma beni, Ben fakir bir sahilin Kahır yüklü çocuğu, Korkuyorum.2 Vâlâ Nurettin etkilenmişti. Belki Müzehher Hanım'ın etkisiydi bu, belki de Korkuyorum şiirimin. Sonra gittik geldik evlerine, ahbap olduk. Şiirlerimi okumaya, dinlemeye başladı. Yeni şiir var mı. diye sorardı her karşılaşmamızda. Sonra aralıklar, uzaklıklar girdi araya. Benim çöküntülerim, onun hastalıkları. Yaratıcı değildi Vâlâ Nurettin. Sanatçı yapıcılığı yoktu, benim açımdan. İyi bir gazeteciydi herhalde. Yazdığı romanların ve piyeslerin kalacağını sanmıyorum. Hoşsohbetti, yumuşak adamdı. Tüm inkârlarına rağmen yeni şiir i kabullenmişti sonra. Ataç'a yakın savunucusu olmuştu, yeni şiirin ve yeni sanatın. O kadar ki, aynı sütunlarda kötülediği şairleri, aynı sütunlarda övmüş, göklere çıkarmıştı Orhan Veli'leri, Oktay Rifat'ları, Melih Cevdet'leri, Rıfat Ilgaz'ları, A. Kadir'leri, Sabahattin Kudret'leri vb. (tevazuya lüzum yok) şiiri bugüne vardıran hepimizi. Sabahattin Ali'nin ölümünden sonra hiç görmedim kendisini. Müzehher Hanım romanlarını başka isimle yayımlardı. Gene yazıyor mu acaba. Büyük mizah yazarı, fıkracı, hikâyeci ve edebiyat hocam Ercüment Ekrem Talu. Bu toplumun acılarını, yaralarını deşmiş, canlı tipler yaratmış bir güzel adam. Yeni zenginlerin, mirasyedilerin sahteliklerini, mert mahalle külhanbeylerini, harp vurguncularının, azınlıkların gülünçlüklerini açık seçik ortaya dökmüş, kişiliği olan yazar, kişiliği olan hoca. Derse girişlerinde, geçmiş acı günlere dair hatıralar anlatırdı önce. İşgal yıllarına dair, Atatürk'e dair, yazar dostlarına dair. Ağzımız açık dinlerdik. Gözlerimiz doluncaya kadar anlatırdı. Bütün sınıf ağlamaya başlar başlamaz da gülünçlü bir hikâyeye geçerdi. Gülmekten kırılırdık hikâyesini bitirdiğinde. Edebiyat derslerini o alışılmış, klişeleşmiş havadan çıkarır, yepyeni bir türe sokardı. Onun Meşhedi'si 3 Nasreddin Hoca'ydı bir bakıma. Hiçbir edebiyat imtihanına sokmamıştır beni, hocam olduğu süre. Mümeyizler kim olursa olsun imtihanlarda, hors concours derdi benim için. Aruzu, heceyi didik didik ettirmişti. Serbest şiirin de tadını, özelliklerini bilirdi. Fransız romancılarına düşkündü. Meşhedi ile yaşar, Gün Batarken'i [1922] severdi. Kopuk [1922] en sevdiğim eserlerimden biri demişti bana. Toplumun haksızlıklarına, kalleşliklerine, kancıklıklarına meydan okuyan Kopuk. Eski yazı ufak bir kitaptı hatırladığıma göre. Bugünkü lmcilerimiz, iyi bir rejisör eğilse üstüne, dört başı mamur bir film olur sanırım. Rauf Yener adında bir müdürümüz vardı Cebeci Konserva-tuvarı'nda. İsmet İnönü'nün sınıf arkadaşıymış Mekteb-i Harbiye'de. Yarbaylıktan veya albaylıktan tekaüt olunca Konservatuvar Müdürlüğü'ne atanmış. İsmet İnönü başbakandı o zaman. Yarının sahne sanatçıları olacak gençlerin kız-erkek ilişkilerini aklı almıyordu bu asker müdürün. Ritmik jimnastik derslerinde kız erkek bir arada. Hem de mayolarla. Nasıl olurdu bu. Kızlar arkada yapsın, diyordu, bu dersi erkekler önde. Kızları mayolu görmemeleri için. Oysa müzikli bir jimnastik dersiydi bu, bale gibi bir ders. Önü arkası olmazdı bu dersin çeşit çeşit hareketleri, yana öne geriye gidiş gelişleri vardı. Sıçramalar, eğilmeler, bükülmeler. Müzikli bir dans dersi. İsveçli genç güzel bir kadındı, ritmik jimnastik hocamız. Sonra bu müdürümüze göre, tüm derslerde erkekler önde, kızlar arkada oturmalıydı. Aşna şne olmaması için derslerde. Ama sahne dersleri vardı, karşılıklı sarılmalar, el ele diz dize, göz göze konuşmalar. Yarının tiyatrocuları, operacıları yetişecekti bu okuldan. İşte böyle bir müdürdü o günkü müdürümüz. Ercüment Ekrem Talu çarptı bir gün müdürün kapısını, bastı istifayı Böyle konservatuvar olmaz, konservatuvarda böyle müdür olmaz. diye. Sonra, Degüstasyon akşamlarında, çoğu zaman, kızı Esin'le [Talu] 4 caddeye bakan pencere kenarında otururdu. Ya da pasaja. Tokatlıyan Oteli'nde kalıyorlardı, devamlı. Hastaydı artık, yorgundu, hüzünlüydü. Bir iki kadehten fazlasını yasak etmişti doktorlar. Bu bir iki kadehi de uzun aralıklarla, zamanı öldürerek yudumluyordu. Mizah edebiyatımızın en büyüklerinden biri gülen gözlerle bakamıyordu artık dünyaya. Bir akşamüstü onu Çiçek Pasajı'nda Lüks Birahanesi önünde, bir masada tek başına otururken gördüm. Herkes yağmurdan kaçışıyor, içiciler birahane içlerine öbekleniyordu. Sevinmişti beni görünce. – Yalnız mısınız hocam. dedim. – Esin bir işim için Ankara'ya gitti. Otur otur, bir tek kadehe indirdi doktorlar içkimi. Son günlerimi dolduruyorum artık evladım, dedi. Öleceğini biliyordu. Hem de yakın günlerde öleceğini. Umutlarını yitirmişti. Pek göstermek istemiyordu ama, insanlara küsmüştü. Dünyadan elini ayağını çekmek istiyordu bir an önce. Eğilmeden, boyun eğmeden insanoğluna. – İçkisiz de tadı yok bu dünyanın, çekilmez. Getir bakalım bir duble daha. demişti. Güzel Çiçek Pasajı'nda, açıkta, bir o vardı, bir de ben. Yağan yağmura dalmıştık. Akşam, 17.7.1968, s. 5 1 Ahmet İhsan'ın kurduğu ve yönettiği dergi Servet-i Fünun, Cumhuriyet döneminde Servetifünun-Uyanış (1940'lar) olarak yayınına devam etti. 2 Cahit Irgat, Korkuyorum , Irgatın Türküsü Bütün Şiirleri, s. 23. 3 Ercüment Ekrem Talu'nun, mizah yazarı olarak ünlenmesinde Meşhedi tiplemesinin de önemli bir yeri vardır. Meşhedi etrafındaki anlatılarından bazıları şunlardır Meşhedi ile Devriâlem (1927), ( Çimdik imzasıyla) Meşhedi Ankara'da (1933), Meşhedi Aslan Peşinde (1934), Meşhedi'nin Hikâyeleri (1947). 4 Esin Talu Çelikkan (1931-1998) Ercüment Ekrem Talu'nun kızı, gazeteci, şarkı sözü yazarı, çevirmen. Hani büyük adamların ölürken söyledikleri son sözleri hatırlanır hep, Aman ne büyük söz diye. Ahmet Haşim helaya gitmek için doğrulurken, on beş günlük karısı, terliklerini ayaklarına geçirmeye çalışıyormuş yerlere çıplak ayakla basmasın diye Ahmet Haşim. Kadın terliklerle uğraşırken Ahmet Haşim zor durumda, Aman, demiş, aman hanım, bırak şu terlikleri. ve yatağına yıkılmış. Son sözü bu Ahmet Haşim'in. Kendisini tanıyamadığım, yakınlarından duyduğum bu büyük şairin bu son sözü nasıl hatırımdaysa, Dokuzuncu Hariciye Koğuşu [1930] yazarı Peyami Safa bütün çizgileriyle gözlerimin önünde şimdi. Sirkeci'de, İstanbul Lokantası'nda, Elif Naci olmasaydı yanında, dövmek, suratına tükürmek gelmişti içimden. Ortalığı Elif Naci yatıştırmıştı o gece. Nedeni açıktı Tasvir gazetesinde durup dinlenmeden gençliği, genç sanatçıları jurnal eder dururdu bu korkak, bu dönek yazar. Âdeta tefrikaya bindirmişti rastgele pislik atmak için yazdığı iğrenç yazıları. Beni de ele almıştı o günlerde. Islak bir fare kadar çirkin olan bu adamın tam tersi, iyi bir adam vardı aynı kuşaktan. İyi bir hikâyeci, romancı, dünyaya pırıl pırıl bir açıdan bakan müspet adam. Sadri Ertem'di bu. Reşat Nuri gibi ağzından hiç eksilmeyen sigarasıyla herkese yardım için kardeşim, kardeşim diye çırpınan bir sanatçı mebus. Genç şairler, genç hikâyeciler çevresindeydi hep mebuslukları arasında. Hikâye, roman, etüt, seyahat notları türünde yirmiyi aşkın eser vermiştir. Düşkünler [1935], Çıkırıklar Durunca [1931], Yol Arkadaşları [1945], Silindir Şapka Giyen Köylü [1933], Bacayı İndir, Bacayı Kaldır [1970] benim çok, çok sevdiklerimdir. Türk köylüsünü ilk anlatanlardan biridir edebiyatımızda. Şehiri de bilirdi, köyü de şehirliyi de köylüyü de. Sosyal açıdan modern anlamda hikâyeci ve romancıydı kendi çağında. İstanbul'a gelişlerinde Nisuaz Kahvesi'ne [Pastanesi'ne] düşerdi genç kuşak sanatçılarıyla beraber olabilmek için. Mevsim ılık veya yaz ise, Marmara Bahçesi'ne çıkılır, biralı sohbetler yapılırdı sanat edebiyat üzerine. Derginin biri battı veya kapatıldı mı, hemen bir yenisi çıkardı. Arif Dino, Muzaﬀer Şerif [Başoğlu], Abidin Dino, ölmüş, kalmış şairler, Sadri Ertem'le olurduk akşamları. Kardeşi İhsan Ertem'in 1945'te Sadri Ertem'in ölümü üzerine yazdığı bir yazıdan parçalar alırsam, daha iyi tanırız onu Üsküdar Sultanisi'ne devam ederken tatillerde Tercüman-ı Hakikat gazetesinde çalışırdı. Gazetecilik hevesi o kadar büyüktü ki daha on dört yaşındayken bu mesleğe derin bir iptila ile atıldı. Üniversiteye devam ederken de Tanin gazetesinde çalışıyor, musahihlik, muhabirlik yapıyordu. O ömrünü hiçbir zaman boş yere harcamamıştır. E âtun'un ‘tetkik ve tetebbu'ya tahsis edilmeyen hayat yaşanmaya değmez' dediği gibi o da tam bir insan olabilmek için durmadan çalıştı. Mebus olduktan sonra daha fazla çalıştı. Mütemadiyen okur ve yazardı. Zaten otuz senelik durmadan bir çalışma hayatında belki çok müsait şekillerde elde edebileceği maddi servet, yalnız edebi ve ilmi eserlerle dolu olan kütüphanesi idi. Geceleri saat ikiye, üçe kadar çalışırdı. Okur ve yazarken daima sigara içerdi. Kalemi elindeyken o hain hastalığın ilk krizini geçirdi. Fakat yine makalesini tamamlayıp yazılarını postayla gönderdi. İki saat sonra genç ve faal hayatını terk ettiği yatağa bir daha kalkmamak üzere yatırıldı. Ne kadar gürültü ve kalabalık olursa olsun o çalışmalarına devam edebilirdi. Etrafıyla değil, dimağıyla meşguldü. Evde daima nazik ve uysaldı. Kimseyi kırmazdı, merhametli ve cömertti. Sadri'nin arkadaşlarına da dostluğu çok kuvvetliydi. Ta çocukluğundan başlayan arkadaşlığını ömrünün sonuna kadar devam ettirdi. İstiklâl Mücadelesi'ne iştirak ederken bir arkadaşına yazdığı mektupta genç ve ateşli ruhunun nurlu feyizlerini aşılamak istediği bir kız talebesini işaret ederek yazdığı şu iki satır onun dostlarına ne kadar bağlı olduğunu gösterir ‘Ona söyle içimdeki nihayetsiz âlemlerin yıldızlarını birbirine bağlayan ruhlar var. Dostlarım ve o da içimde yaşıyor.' Çınarların en büyüğünü Bursa'da, Uludağ'a çıkarken bir köycükte görmüştüm. Beş asırlık bir çınar ağacı. Bir dalı bir tarlayı kaplar da aşar. Ne zaman bir çınar görsem Halide Edip Adıvar'ı hatırlarım. Bir dalı edebiyatta, bir dalı üniversitede, bir dalı ta eski ve Milli Mücadele'ye dayanan bir kadın. Bu büyük kadının sanat ve edebi yönünü, yetiştirdiği talebelerine, asistanlarına, doçentlerine, profesörlere bırakmak gerek. Seveni vardı, sevmeyeni vardı, yakından bilirim İnsan yönü başka, hoca yönü başka, edebi yönü başkaydı onlarca. Asıl söz sahipleri elbette onlardır. Ben sadece ve kısaca bir iki anımı anmakla yetineceğim. Adnan Adıvar, Muhsin Ertuğrul'u sevmezdi. Halide Edip Adıvar da tam tersi Muhsin Ertuğrul'u çok severdi. Muhsin Ertuğrul, Adnan Bey'i sever miydi bilmiyorum ama, Halide Edip'i severdi. Ben Muhsin Bey'i de, Halide Hanım'ı da, Adnan Bey'i de severdim. Adnan Adıvar gürül gürül akmış, durulmuş, pırıl pırıl gerçekçi bir adamdı. Değeri değer bilen, değerlere yer verilmesini isteyen, durmuş oturmuş bir adam. Benim bir uzun hikâyemi okuyordu Halide Hanım. Beğenirse Remzi'ye [Remzi Kitabevi Yayınları] verecekti. 1 Nitekim beğenmişti ve basılmıştı. Beyazıt'ta Soğanağa Mahallesi'ndeki evlerindeydik. Konumuz tiyatroya geldi. Halide Hanım göklere çıkarıyordu tiyatromuzu ve Muhsin Bey'i. Bir ara Adnan Bey dayanamadı – Sus da bu işin kompetanı konuşsun... dedi. Bu kompetan da bendim. Söz Muhsin Bey'e dayanınca da – Yooo. İşte ben bu kirde değilim Muhsin, Türk Tiyatrosu diye bir şey yapmamıştır. Maalesef, bu böyle. Rusya'ya gitti, ne görmüşse aynen aldı getirdi. Almanya'ya gitti, ne gördüyse aldı getirdi. Fransa'ya gitti geldi, aynen öyle. Kopya. Hepsi kopya. Dekorların kenar çizgilerine kadar kopya. Aynen [Laaurence] Olivier'nin tahtındaki gürlerdi burada oynanan Kral Lear'in 2 (16051606) tahtındaki figürler. Halide Hanım, Muhsin Bey'i savunuyordu – Sanat kopyayla başlar ama Adnan. – O zaman da ben ona sanat diyemem Halide'ciğim. Halide Edip durumu idare eder, zaten tatlı bir insan olan Adnan Bey'i hemen yumuşatırdı. Kumrular gibi sevişmek denir hani. Ben o yaşta insanlarda yalnız onlarda gördüm bu muhabbeti. Şakalarıyla, nükteleriyle, karşılıklı saygılarıyla. Romanlardaki gibi değil. Filmlerdeki gibi değil, gerçek aşk, gerçek sevgi, gerçek mutluluktu o yaşta onlarınki. Tüm sanatçılara açıktı kapıları, kucakları. Sinekli Bakkal'ı3 (1936) biz çevirecektik on küsur yıl önce. Petegrini'yi ben oynayacaktım. Halide Edip şart koşmuştu bunu. Bütün rol tevziatını kendi yapmıştı. Sezer Sezen'i Vurun Kahpeye 4 (1926) lminde sevdiği halde bu lmde gözü tutmuyordu. Olmaz, imtihan etmesi lazım onu, bu şart... Naci Duru'ya gidiyormuş sık sık ( Sinekli Bakkal'ın prodüktörüydü). Bize de her gün gidip geliyor, kapımı aşındırıyor, yalvarıyor ama, olmaz. Kendisine de söyledim imtihan edeceğini. O gün bugün görünmedi. Bu rol için okumuş, oyun gücü kuvvetli bir kız lazım. Sesini, konuşmasını da sevmiyorum ben o kızın. Burnunda kemik mi var nedir... diyordu. Bir de senaryoyu beğenmeyince müsade etmedi Sinekli Bakkal'ın film yapılmasına. Ve kıçına giydiği pantolon eskiydi Mücap O uoğlu'nun ona o günlerde 12,5 liraya elbise satmıştım Lâmbo'da. Yani, eskimi. Demiştim ya. Kompleksler vardır, işte bu tip kompleksler de var. Örneğin Markopaşa çıkıyordu ve mesul müdürdü Mücap. 5 Sonra korkular, şunlar bunlar, egolar insanların yerlerini gösterdi. Herkes de yerini buldu. En iyi arkadaşı Kemal Edige, birkaç gömlek iyi aktörken ondan, öldü. İşte o sıralar bu kısır oyuncuyu da tavsiye etmiştim Halide Edip Hanım'a sevmemiş, beğenmemişti. Buna benzer nedenlerle çevrilmemişti Sinekli Bakkal. Sanat yönü, büyük insan sarra ığı, bir ağaç gibi dal budak salışı, yeteri kadar adam yetiştirişi, Milli Mücadele ve o korkunç enerji keşke her kula nasip olsa. Adnan Adıvar'ın ölümünden sonra kolu kanadı kırıldı, neşesi kalmadı. Köşesine çekildi dünyadan. Dalgın, unutkan oldu. Her sözün Doktor şöyle der , Doktor o zaman diye başlardı. Adnan Bey siz söz etmezdi. Onu Soğanağa Mahallesi'ndeki evinde tek başına, yanan kütüklere bakarken görmüştüm en son. Tek başına, ocak başında. Akşam, 18.7.1968, s. 5 1 Sözü edilen roman , Remzi Kitabevi Yayınları'ndan Geri Dönemezsin (1948) adıyla basıldı. 2 Kral Lear, Türkiye'de İstanbul Belediyesi Şehir Tiyatroları'nda ilk kez 1959'da sahnelendi. 3 Sinekli Bakkal 1967'de, Mehmet Dinler tarafından lme alındı, Türkân Şoray ve Erol Günaydın başrollerini paylaştı. 4 Vurun Kahpeye, ilk kez 1949'da Ömer Lüt Akad tarafından lme alındı, başrolünü Sezer Sezin oynadı. 5 Mücap O uoğlu, siyasi yergi dergisi Markopaşa ile olan ilişkisini anı kitabında anlatıyor (Bkz. Bir Avuç Alkış, 1985). Peyami Safa Çizgi Zahir Güvemli Nâzım Hikmet'e göre Peyami Safa. Çizgi Zahir Güvemli Küçük Kemal (1901-1936) Böylesine büyük bir aktörü, ne kırk beş eser seyrettiğim Paris'te gördüm, ne elli eser gördüğüm İngiltere'de. Sene 1935-1936. İlk tramvay sızlanarak geldi geçti Tepebaşı'ndan. Arpa boyu zaman vardı şehrin uyanmasına. Soğuk inat ediyordu, yağmur aklına estikçe serpiştiriyordu. Bir sabahçı kahvesindeydim ki, elbisemden birini satmıştım, pardösümü de. Sultanahmet'teki evimizden Tepebaşı'na git-gelden yorulmuştum. Oyuncu olacağım için evden de kovulmuştum. – Vazgeç çocuğum, bir zamanlar ben de senin gibiydim, bunca yıl sonra elime ayda üç yüz lira geçiyor. Bu durum bundan sonra da hep böyle sürüp gidecek. Ben de bu iş için yaratılmışım. Ama iş senin umduğun kadar kolay değil. Gün gelecek, güzel yaşamaya, rahata hasret çekeceksin, pişman olacaksın, iş işten geçince dönemeyeceksin, yaş ilerlemiş çamura batmışsındır. Artistlik bu memlekette çingene hayatı bile yaşatmıyor. Tiyatro denen yerde kimse kimseyi muhabbetle sevmez. Sahne tozunu yutmaya gör bir daha vazgeçemezsin. Verem olursun ölürsün, vazgeçemezsin. Veremdi, otuz dört yaşındaydı, otuz dört yaşında öldü. Kırk gürandık Şehir Tiyatrosu'nda Karamazov Kardeşler 'de.1 Yeter yeter. diyen bir papaz rolü baştaydı. Muhsin Ertuğrul kırkımıza da teker teker söyletti bu yeter yeter i. Bana verildi. Kim bu çocuk. demiş Küçük Kemal, ben bu yeter yeter i söylerken. Bu çocukta iş var, demiş. Bir ikindiüstü Tepebaşı Dram Tiyatrosu'nun bahçesinde yağmur çiseliyordu. Şimdi yıkılmış, eski Asrî Sinema o yıllar Komedi ve Çocuk Tiyatrosu idi. Sabahları tarihi matineler Dram'da, öğleden sonraları Çocuk Tiyatrosu 2 (haada üç defa) burada oynanırdı. Muhsin Ertuğrul'un kurduğu ilk Çocuk Tiyatrosu'nu Kemal Küçük yönetiyordu. Yazarı da, rejisörü de oydu o zaman. Tiyatro Dersi , İstanbul çocuklarının seyrettiği ilk çocuk oyunudur. Kimler oynamazdı o günün Çocuk Tiyatrosu'nda, Neyire Ertuğrul'lar, Behzat'lar, Sait'ler, Talât'lar, Nevin'ler, Sami'ler ve biz yeniler. Soyadının Küçük lüğü ne tevazusundandır, ne de boyunun küçüklüğünden. Tiyatroda iki Kemal oluşundan Hüseyin Kemal, Küçük Kemal. Dili, ha f tatlımsı Girit şivesine çalardı. Sanırım oralıymışlar. İncecikti ufak tefekti, zarif oya gibi bir yüzü vardı. Çok hassastı, çok sinirliydi. Gözü tiyatrodan başka bir şey görmez, tiyatrodan başka bir şey düşünmezdi. Dekorda, aksesuvarda ufak bir noksan görsün, ufacık vücuduyla tekmeyi indirirdi. Sahnede en küçük bir ihmali, en küçük bir hatayı, yanlışlığı, hele laubaliliği hiç aﬀetmezdi Küçük Kemal. Hayatını tiyatroya adamıştı. Sahneye adımını atar atmaz o, bütün salon, bütün seyirci nefes alamaz hale gelir, büyülenir, donar kalırdı. Onun oyununda en küçük rol, büyür büyür genişledikçe genişler, devleşir, renkleşir şekillenir eser bitip de son perde kapanınca, onunla kimler oynarsa oynasın, sanki hemen unutulur, hafızalarda yalnız o kalırdı, haalarca, aylarca, senelerce. Aradan tam otuz iki yıl geçtiği halde onun Hamlet'teki Me-zarcı sını 3 (Ölçüye Ölçü'deki Cellâd ını,4 Suç ve Ceza'daki Yalnız Adam ını 5 ) ben hâlâ hatırlarım. Küçük Kemal ağabeyim yüreğimi, gözlerimi doldururken onun yerine koyacak bir aktör bulamıyorum. O çapta bir oyuncunun geleceğine de inanamıyorum. 1902'de doğmuş, 1936'da öldü. Gencecik, otuz dört yaşındayken. Aylarca darılırdı onu kırana. Sıhhatini düşündüğünden, değerini bildiğinden. Onun gibisi gelmeyeceğinden. Aktör gidiyor, dekorlar kalıyor. Akşam, 19.7.1968, s. 5 2 Cahit Irgat'ın, çocuk tiyatrosu diye tanımladığı aslında, çocuk oyunları dır. İBŞT'nin bu alandaki ilk çalışması Çocuklara İlk Tiyatro Dersi 'dir (19351936 sezonu). Çocuk tiyatrosu için Küçük Kemal, ilk sezon için ikinci bir oyun olan Gülmeyen Çocuk'u da yazar (1947-1948 sezonu). Ayrıca şu da belirtilebilir, Şehir Tiyatrosu Tiyatromuz 70 Yaşında - Şehir Tiyatroları 70. Yıl Özel Sayısı'nda verilen (1985, s. 440) çizelgelerde Küçük Kemal –Irgat'ın anımsadığının tersine– yönetmen olarak anılmıyor. Sanatçının, çocuk oyunu yazarı olarak adı geçen listelerde yönetmen haneleri boş bırakılmıştır belli ki, yönetmen kaydına rastlanamamış. Bu nedenle de Cahit Irgat'ın tanıklığı, yeni çalışmalarda Kemal Küçük'ün –çocuk oyunları için– yönetmenlik de yaptığı kaydedilebilir. Çocuk tiyatrosu yazarlığında da Kemal Küçük, –Irgat'ın anımsadığının tersine– tek değil. Irgat, bu sahnelemeyi görmüş olamaz. İBŞT'de aynı yapıt ikinci kez, İstanbul Üniversitesi Semineri'nin çevrisini Muhsin Ertuğrul, 1941-1942 sezonunda sahnelendi. Kemal Küçük, 1936'da öldüğüne göre Hamlet'i, bir başka tiyatro topluluğuyla çalışmış olmalı. İstanbul Şehir Tiyatrosu'nun tanınmış oyuncularından bir grup (soldan sağa) ., Küçük Kemal, ., ., Emin Belig, ., Behzad Butak, Vasfi Rıza Zobu ve Bedia Muvahhit. Küçük Kemal Küçük Kemal Çizgi Agop Arad Neyyire Neyir (1903-1943) Ve bir gün Çapek'de gördüm Kardeşlerin mevzi değiştirdiğini Bir aktörün astığını kendini Gorki'de...1 Gorki'den Shakespeare'e dek tüm oynadıklarını en güzele, doruğa doğru vardırmış eli öpülecek tek aktrisimiz. Hiçbir kadın oyuncumuz onun vardığı çizgiye erişemedi daha. Elbette nedeni var bu işin Darülmalûmat [Öğretmen Okulu] mezunuydu, formasyonu vardı, dil bilirdi, piyano çalardı, inançları vardı. Türk tiyatrosunun, tümümüzün hocası Muhsin Ertuğrul onun kocası, öyle sanıyorum ki en büyük hocasıydı da. Yaratıcıydı. Her türlü rolü kendine çekerek değil, kendini vererek oynardı. Her role, her insana doğru. 15.11.1968 perşembe günü yolum Tepebaşı Tiyatrosu'na düştü. Ne görsem orada. Neyyire Neyir'in fotoğrafının fuayede olmayışını. Yoktu ölenler arasında. İhmalmiş, unutulmuşmuş. Bir büyük kadın bu unutulan. Türk tiyatrosunun en büyük kadını bu unutulan. Shakespeare'deki tüm rolleri en doruğa vardırmış Neyyire Neyir, bu gerçek büyük aktris, nedense sevmezdi beni. İnsan sahne tozunu bir yutmaya görsün artık hapı yutmuşsundur, bir daha oradan ayrılamazsın, artık geri dönemezsin. Yıllar boyunca aynı sahnede aynı çileyi doldurmuş, aynı sahnede çürümüş çürütülmüş, ölümüne dek aynı sahnede kan tüküren, çile dolduran aktörlerin arasına katıldım. Yalnız bayram sabahları gülen şehrin havasında her zaman insanların şikâyeti vardır. Bu şehrin havasında benim de şikâyetlerim vardı. Başım İstanbul gibi uğulduyordu. Kapıcının karanlık odasından provaya yetişmek için çıktığım zaman güneş gözlerimle alay ediyordu. Prova saat 10'da başlıyordu. Aktörler daha gelememişlerdi. Bizim ihtiyar Rum kahveci İstelyo bu yoklukta bana büyük bardakla veresiye çay veriyordu. Bu sahnede öyle bir tek cümle değil, tek bir kelime bile zor elde edilirdi. Biz yeniler kırk kişiydik, kırkımız da birbirimizi tanımıyorduk. Ve ... sahipsiz kalacak bir tek kelimeyi, sahiplerinin eliyle atılacak bir tek lokmayı kapmak için bekleyen kırk kobay gibiydik. Karamazov Kardeşler 'deki ikiz iki kelimenin, yeter yeter in provasını yapmadan önce veresiye içtiğim çay bana günümü sevdirdi. Demir kapıdan sahneye girdiğim zaman bir kadın fısıltısı duymuştum – İskelet geldi, tiyatromuzun iskeleti. O kadına, o aktrise hiç nefret duymadım. Kendime, kendi halime acıdım. Kapıcının apartman aydınlığına bakan gün görmez odacığında yatıyordum. Apartman kapıcısı bu küf kokan sürülerle kara böceklerin dolaştığı hela kokulu odada bana bir yatak vermişti. Buna karşılık benden ayda dört lira alıyordu. Veresiye veren Agop ustanın lokantasında günde bir öğün yemek yiyordum. Bu bir öğünlük yemek de bir çeyrek ekmekle bir tabak yemeği zor aşıyordu. Agop usta üç tencereden fazla kaynatmayan fakir bir lokantacıydı. Onun dükkânı, koltuklarında ekmekleriyle gelen işçilerin yedikleriyle dönerdi. Her pazar günü aç kalıyordum, çünkü Agop usta pazarları dükkânı açmaz, tencere kaynatmazdı. Matine-suare olduğu günler, yani pazar günleri aktörler tiyatroya en ne s, en kokulu yemekleriyle gelirler, salatasından tatlısına kadar birbirlerine ikram ederlerdi. Biraz görmemişçesine, birbirleriyle yarışırcasına. Yemekten sonra hemen kalkıp gitseler, onlardan iyi şeyler artıyordu. Ama bugün nedense hiçbir şey artmamıştı onlardan. Bana İskelet diyen aktrisin önünde biraz ekmek kalmıştı, onu da kapıcının kedisi Tekir'e verdiler. Artık ne olursa olsun, açlığımı istismar ederek para isteyecektim. Kimden. Kimden olursa olsun. Aklıma ilk gelen rejisör oldu. Mademki kırk kişi arasından yeter yeter i bana söyletmişti, beni de koruyacak, tutacak demekti. Bir mektup yazdım, antetli bir zar a para geldi. Bunu gönderen Muhsin Hoca'ydı. Tiyatroda açların karnını doyurmak, tokların burnunu kırmak âdetmiş. Bunu zamanla öğrendim. Zaten tüm güranlar, yeniler yarı aç, yarı tok yaşardı o zamanlar. Bir salon vardı tiyatroda, piyanolu bir salon. Ancak birinci ve ikinci sınıf oyuncular girebilirdi oraya. Bizi kapısının önünden bile geçirmezlerdi. Hemen her gün uzun zaman piyano çalışırdı, Neyyire Hanım orada. Sanırım kötü piyano çalardı, çok sert basardı tuşlara. Yere de sert basardı yürürken. Sert mizaçlı bir kadındı, hırçındı, ama kişiliği olan bir sanatçıydı. Kimi sevdiği, kimi sevmediği pek bilinmezdi. Beni sevmediği muhakkaktı. Piyano çalışıyordu gene bir gün, camlı kapıyı tıkırdattım girdim, çok şaştı böylesine girişime içeri. Öyle ya birinci ve ikinci sınıf oyunculardan başkaları giremezdi buraya – Neden. dedim, neden İskelet adını taktınız bana... Açlık ayıp mı. Az kazanmak ayıp mı. Ona soru sormak kimin haddine. Piyanoyu kesti bir zaman. Muhsin Bey'in beni sevdiğini düşündü belki – Yanlış, dedi, ben böyle bir şey demedim. – Ama duydum, dedim. Galip Arcan da duydu, dedim. Sert baktı gözlerime, sert bastı tuşlara. Daha fazla konuşabilmek ne haddime. Provalara en erken o gelirdi. Rolünü en çabuk o ezberlerdi. Bir gün beş dakika geç gelmişti provaya. Ayaklarının ucuna basa basa – Aman çocuklar, dedi, susun, geciktiğimi Muhsin duymasın, kızar ceza verir, beni azarlar. Karısı bile böyle korkarsa Muhsin otoritesi nden, biz ne yapmalıydık. Türk tiyatrosuna gelmiş bu en büyük kadın oyuncu 1904'te doğdu. 13.11.1943 cumartesi günü biri beş geçe Alman Hastanesi'nde öldü. Çok genç, otuz dokuz yaşında. Akşam, 19.7.1968, s. 5 1 Bu dizelere Cahit Irgat'ın şiir kitaplarında rastlanmıyor. Neyyire Neyir Çizgi Agop Arad Muhsin Ertuğrul (1892-1979) Fotoğraf Ara Güler Naşit Özcan (1886-1938) Çizgi Zahir Güvemli Şehzadebaşı cıvıl cıvıldı çocukluğumuzda. Sinemalarıyla, tiyatrosuyla... Şehzadebaşı deyince Naşit, Naşit deyince Şehzadebaşı gelirdi akla. Adı üstünde, Millet Tiyatrosu'ydu Naşit'in tiyatrosunun adı. Caddeyi boydan boya kaplayan bez ilanda şu yazılıydı Halk Sanatkârı NaşitHakkı Ruşen'in iştirakiyle . Hakkı Ruşen'i yıllarca sonra, şimdiki Acar, o zamanki Atlas Film Stüdyosu'nda kapıcılık, kahvecilik, madencilik ederken tanıdım. Yokluk içinde, sürünerek öldü. Yazık. Bir sonbahar akşamıydı. Karınca yuvası gibi insanlar kaynaşıyordu. Şehzadebaşı Millet Tiyatrosu sonraki adıyla Turan Tiyatrosu merdivenlerinde itişip kakışanlar, fıstıkçılar, gazozcular, kâğıt helvacılar... Yirmi beş kuruştu galiba o zaman tiyatronun yatı. Ekmeğin okkası on kuruşa olduğu günler. Aldım bileti, en ön tahta koltuklardan birine oturdum. Yüz paraya gazozumu içtim, simidimi yedim. Perde arkasında olan biten, bütün konuşulanlar duyuluyor oturduğum yerden. Yığınların insanı, toplumun sanatçısı Naşit'ten önce, yani oyundan önce kantolar, düettolar, monologlar, varyete vardı tabii. Şamran Hanımlar, Akardeon Saadet, Kazaskalar, davay davay, vb. Oyundan önceki bu numaralar büyük bir ciddiyet içinde yapılır, sonra bir perdelik dramlar oynanırdı. Sait Köknar'ın dramlarını, melodramlarını ilk burada görmüşüzdür. Bütün bunlar olup bittikten sonra, büyük halk sanatçısı Naşit, iki perdelik, üç perdelik, dört perdelik komedilerini oynardı. O gün Naşit, İbnürre k Ahmet Nuri'nin (18741935) Sekizinci'sini* oynayacaktı. Perde ardından Naşit'in o bozuk,– Yok mu gelmedi mi daha bu hergele. Çifte kâğıdı fazla kaçırmıştır gene... Gelmeyen Hakkı Ruşen'di, jön oynuyordu, Yusuf'u Sekizin-ci'de... Raşit Rıza Tiyatrosu'ndan ayrılıp Şehir Tiyatrosu'na gireceğim boşluğa rastlar bu. Raşit Rıza'da Sekizinci'yi oynardı yanında çalıştığım sıralar. Bir rastlantıydı bu, orada Yusuf u oynamıştım, rol ezberimdeydi. Kulise girdim, isterlerse bu rolü oynayabileceğimi söyledim. Denize düşen yılana sarılırca kabul edildim. Ama ne haddime onunla oynayabilmek. Hele o yaşta. O başka telden çalıyordu, ben başka telden. Ben piyesten konuşuyordum, o tuluattı. Seyirciyi almıştı avucunun içine, ne isterse onu veriyordu. Bir ara o hale geldik ki, bana ağzının içinden su e etmeye başladı. O ne derse tekrarlıyordum, o da nüktesini savuruyordu. Sırılsıklam ter içinde bitirebildim oyunu. Ha yuhalandım, ha yuhalanacağım gibi geldi bana oyun sonuna kadar. Eski İstanbul efendisiydi Naşit Bey. Beni oyundan sonra odasına çağırdı, teşekkür bile etti – Kaabiliyetlisin oğlum, ama sen bizim tarzımız değilsin. Mekteplisin belli, kitaptan, piyesten oynarsınız siz. Darülbedayi usulü. Oysa bizimki tuluat. Elime kâğıt bir iki buçukluk sıkıştırdı. Epey paraydı o zaman. – Gene gel ama oynamaya değil, kahve içmeye. Kapıya kadar da uğurlamıştı beni. O günden sonra hep uzaktan gördüm Naşit Bey'i, yanına varmaya pek cesaretim kalmamıştı. Salâh Birsel bir yazısında Naşit'ten söz ederken şöyle der Sahneden salona laf atan oyuncular seyircinin gönlünü kazanmakta hiç gecikmezler, tuluatçıların, Naşit'in başarısı da burdadır Naşit salondaki seyircilerin adlarını bile anardı. Hâzım ise sadece orkestrada çalanlarla yetinir ve kabak kafalı bir kemancıyı göstererek yanındaki oyuncuya, ‘Bir bostana girdik galiba.' derdi. Naşit'in oyununda, tuluatında, seyirciye söz atmalarında bayağılıklar, ucuzluklar, aşağılıklar bulanlar vardır. Oysa benim bildiğim Naşit'te ucuzluklar, aşağılıklar, bayağılıklar yoktu. Mademki bu bir tiyatro türüdür, zaten bu tür tiyatroda halka laf atmak bir gelenektir. Hatırlarım Talât Artemel askerliğini yapıyor, geceleri de Shakespeare'in Yanlışlıklar Komedisi'nde oynuyordu. Hâzım, Vas Rıza, Hüseyin Kemal, Talât paylaşmıştı rolleri. Bizim de rollerimiz vardı piyeste. Muhsin Ertuğrul koymuştu sahneye. Bir gece oyunu locadan seyreden Talât'ın generaline, Koca Hâzım sahneden öyle zarif espriler yapmış, öyle güzel la ar atmıştı ki, paşa dayanamamış, ertesi gün bir ay izin vermişti Talât'a. Shakespeare'in sahnesinden locaya atılan la ar kimseyi şaşırtmamış, yadırgatmamış alkışlanmıştı. Günlerden bir gün gene bir bez ilan gördüm Şehzadebaşı'n-da Othello Ertuğrul Sadi-Othello Naşit Bey ... rolünde. Olur mu. Olmuş işte. Aldım biletimi, girdim tiyatroya. Ama bu defa en arkalarda oturdum. Naşit Bey demek, gülmek, eğlenmek, kahkaha demekti seyirci için. Öyleyse neden kabullenmişti böyle bir rolü. Nasıl. Belki Ertuğrul Sadi girmişti kanına. Belki kendi özenmiş istemişti... Ama katıla katıla gülüyordu seyirci onun bu ciddi haline. Kabahat seyircinin değildi, Naşit Bey'indi. Öyle alıştırmıştı seyircisini. Naşit Bey çok kızmıştı bu duruma, birkaç adım attı seyirciye – Beyler. dedi, beyler, tuluat değil oynadığımız, ciddi eser bu. Şekispiyerden Othello. Nam-ı diğer Arabın İntikamı... Kıskanç Arabın İntikamı... Susun gülmeyin efendiler. Adaba davet ediyorum sizi. Ve sonra oyuna devam etti. Bir daha ciddi bir eser oynamamıştır herhalde, o günkü Othello rezaletinden sonra. Fıstıkçı Rasim adında biri varmış, Naşit'in hayatına kan doğramış. Ömrü boyunca istismar etmiş onu, sırtından hanlar apartmanlar yapmış. Ama yanına kalmamış bu kötülük de onun kötü can vermiş. Bir bahçede jübilemsi bir şey yapmışlardı Naşit'e. Halide Pişkin idare ediyordu geceyi. Naşit sahnenin ortasına oturtulmuş teşhir ediliyordu. Ne söylenenlerden bir şey anlayabiliyordu ne de sorulanlara cevap verebiliyordu. Felçliydi, hafızasını kaybetmişti. Kahkahalar kralına oradakiler sadece acımıştı o gece. Akşam, 20.7.1968, s. 5 * İbnürre k Ahmet Nuri, Sekizinci [Alfred Savoir 'in La Huitieme femme de Barbe-Bleu adlı yapıtından uyarlanmış], İkbâl Kütüphânesi, İst., 1923. Bkz. Mehmed Rebii Hatemi Bara (Haz. 89-149. Naşit Özcan Naşit Özcan Sait Köknar (1901-1944) Çizgi Agop Arad Burnunu yarı yarıya kaybetmiş adam acıyor kendine. Sağırlığını bilmez gibi insanların, döküyor içini. İçini boşaltıyor... İçini boşaltıyor... Topraktan bir şey arar gibi bastonuna dayanarak duruyor ikide bir koca gövdesiyle. Sulanan gözler ara sıra, alınan soluk ara sıra – Lanet olsun sana sanat, beni bu hale koydun. Köpekler gibi havlayarak havlayarak geçiyor taşıtlar. Kepenkler korkunç takırtılarla iniyor. Caddeler doluyor, tenhalaşıyor, doluyor. İnsanlar insanları sömürüyor tiyatroda da. Tüm acıların sentezi tiyatroda da. Bu koca vücut nasıl da sarsılıyor. Bir ağaç gibi devrilecek. O gene bastonuna dayanıyor yeni bir umutla. İri gövde kayboluyor sahne kapılarında. Naşit'in tiyatrosunda eskiden, çok eskiden birer ikişer perdelik melodramlar oynardı. Birkaç kez görmüş alkışlamıştım. Birini hâlâ hatırlarım. Bir Faciayı Aşk'tı sanırım adı. Bir kıskançlık, bir ihanet yüzünden karısını kaşkoluyla boğar, cezasını çekmeye gitmeden önce uzun ve kocaman la ar eder, alkışlanırdı. Bir bakıma tiyatronun en kolay türü. İyi oyuncu muydu, değil miydi tam diyemeyeceğim bugün o gün için. Çocuk Tiyatrosu'nda ve Beyaz Gömlekliler'de1 oynamıştık ilk. Çocukla çocuk, büyükle büyük olurdu. Okumamış olmanın, alaydan yetişmenin, tuluattan gelmenin acısını duyardı. Biz okumamış oyuncular, derdi sık sık Biz alaydan yetişmeler, biz tuluattan gelmeler. Kişileri temsil için taklit yapan oyuncu kötü oyuncudur, yaratıcı değildir. Rol oyuncuyu değil, oyuncu rolü sürüklemelidir. ‘Oldum' diyen oyuncu kuyruklu bir ahmaktır. ‘Oldum' dediği yerden yuvarlanır. Oyuncu halka kapılmamalı, halka kapılan oyuncu artık sanat için değil, alkış için sahneye girip çıkıyor demektir. Bu sözler Küçük Kemal'indir. Sait bu sözleri iyi bilirdi ve bu sözlere saygı duyardı. Uymaya çalışırdı bu sözlere. Okumuş adamın hali başkadır, ben okuyamadım ah çocuklarım okusa. derdi. En büyük isteğiydi bu. Yeni ne kitaplar var. Haydi gidip Ergun'a [Köknar]2 alalım. Ben bilmem sen seç, derdi. Ergun'un bir gün oyuncu olacağı aklının köşesinden bile geçmezdi, Babıâli'ye, saha ara giderdik sık sık. Varlık Yayınları'nı alırdık, hep Ergun'a zengin bir kitaplık bırakmak için. Tuttururdu arada bir Ben çok yaşamam, uzun yaşamam. Ah şu oğlan iyi okusa, adam olsa adam. Vezir demedim, adam dedim, adam. Hamalbaşı'nda otururlardı. Aksesuvarist Hamdi Şarlıgil, su ör Fikri Çöze, aktör Yaşar Özsoy aynı mahallede, birbirine bakan karşılıklı iki apartmanda. Misa rliğe giderdik bazı geceler, bir iki kadeh atıp dertleşmek için. O, alkolün etkisiyle coşar, Kaçakçılar lmini çevirirken Maslak'ta geçirdikleri kazadan yakınır, ameliyatlı yüzünü okşar okşar, eski yakışıklılığını, muntazam burnunu hatırlar, bazı meslektaşlarına atar tutardı. – Şanssızım ben, derdi, mutsuzum, öyle doğmuşum. Bir ka-za olur, benim yüzüm parçalanır. Bu yüzden bütün sıhhatim bozulur aldıran olmaz. Bu sakat halimle beni Çocuk Tiyatrosu diyor oynatıyorlar, tarihi matine diyor oynatıyorlar, oynatıyorlar oğlu oynatıyorlar. Dolap beygiri gibi koşmuşlar işe. Sonra başlardı lanetler yağdırmaya. – Düşünün bir kere, turnede kimsenin başına kaza gelmez, ben vapurun güvertesinden ambarına düşerim. Hani o gece ambarın kapağını açık bırakmışlar, öküzlerin üstüne düşmüştüm ta güverteden. Geberip gitmiştim şimdi bok yoluna. Yok turneymiş yok kültür götürüyormuşuz, sanat taşıyormuşuz halkımıza. Çoluk çocuğum perişan kalırdı vallahi pisi pisine ortalıkta. Hamdi Şarlıgil boşluğu yakalamış durur mu. – Sen ne diyorsun be Sait, ambara düştün sana bir şey olmadı ama zavallı öküzlerden biri ölüverdi altında. Biri de sakat kalmış dediklerine göre. Ya bir önceki turnede sen üstte yatıyordun, yataklıda, ranza çökmüştü de Talât'ın [Artemel] üstüne yuvarlanmıştın. Yarı yoldan dönecektik senin yüzünden. Zavallı Talât az mı çekmişti günlerce. Kızgınlıkları da, kırgınlıkları da uzun sürmez, keyfi yerinde olunca şaka üstüne şaka yağdırırdı. Arkası açık kadın ayakkabıları modaydı o sene. Sait Köknar kadın topuklarına bayılırdı, pembe kadın topuklarına. Beyoğlu'nun rastgele tramvay duraklarında bastonuna dayanır durur sıra sıra gelip geçen, otobüs tramvay bekleyen kadın topuklarını bir bir gözden geçirirdi. – Bunlar işe yaramaz, bunlar güzel işte. Bunlar avuca alınır, okşanır, okşanır. Açık seçik yüksek sesle konuşurdu. – Haydi dublaja geç kaldık, deyince, soluya soluya – Ya. Geç kaldık ha. Gidelim öyleyse. Ferdi Tayfur'umuzu bekletmeyelim, titiz adamdır o kızdırmayalım. Gene böyle bir gün, o, kadın topuklarının pembelerini seçerken ikinci mevki tramvayın ikinci sahanlığına atladık. Tramvay çın çın edip giderken bir de ne görsün Beyoğlu'nun sağ yanı. Sulanıyor. – Ayıp değil mi bu yaptığın. dedim. – Ne ayıbı. – İşedin Beyoğlu'nun göbeğine. Hem de tramvaydan. Herkes tanıyor seni, ya görseler ne derler. – Ne derlerse desinler, vız gelir vız, daha büyüğünü yapmalıyım bunlara. Bizi anlamayan bunlara... Anlamıyorlar bizi. Anlamayacaklar da. Kötü zamanda gelmişiz biz, kötü zamanda. İpek Film Stüdyosu'nun karanlığına varınca Ferdi Tayfur seslendi – Geldiler, saatlerinizi ayar edin çocuklar. Halkın sevdiği bir oyuncuydu. Yaşamak için de büyük hırsları yoktu, büyük oyuncu olmak için de. Dinlenmek, sakin bir hayat sürmek isterdi. Tüm özlemi buydu. Bir de çocuklarını yetişmiş görmek. Sonra dinlenmek, dinlenmek. Şehir Tiyatrosu'nda yeri olmuş her tiyatroda da yeri olacak, sahne tahtalarına sağlam basan bir oyuncuydu. Kalıbıyla oyunuyla. Komedilerde de, farslarda da, dramlarda da, trajedilerde de. Tiyatronun her türünde. 1901'de doğmuş, 1944'te bir ağaç gibi devriliverdi. Hâzım'ın gittiği yıl, kırk üç yaşında. Akşam, 21.7.1968, s. 5 (Bkz. Şehir Tiyatrosu - Tiyatromuz 70 Yaşında - Şehir Tiyatroları 70. Yıl Özel Sayısı, 1985, s. 440.) 2 Ergun Köknar (1934-2000) Tiyatro ve sinema sanatçısı, Sait Köknar'ın oğlu. Sait Köknar Sait Köknar Nevin Seval (1920-1958) Çizgi Zahir Güvemli Ölülere toprak lazım Zengine para, Diriye ekmek, Deşile deşile Koşulmuşum yeşile Cam yeşili, göz yeşili, aşk yeşili O yeşil lazım. * İri yağıyor, iri damlalarla yağmur. Üşüyor insanlar üşüyor. Saçları darmadağınık sarı bir kız caddelerde uçuyor. İri yağıyor yeşil üzerime. İri iri yeşil yağıyor aşkı sererek alnımdan tabanlarıma. Başını kısan, yemyeşil yelesini savuran yeşil bir kısrak uçuveriyor ordan burdan, sokaktan, caddeden, Tepebaşı'ndan, tiyatrodan, tiyatrolardan. Tepebaşı Dram Tiyatrosu'nun bahçe duvarına oturmuş, dağınık saçları arasında iki güzel dudağa dolanan yılan gibi susamlı simit. Bu tiyatroya girmiş belli. Bu salon almaz onun kabiliyetini, taşırır. Umutsuz, yalnız dolaşıp duruyor tek başına. Topukları biraz aşınmış ıskarpinlerinin. Yalnız, yapayalnız, besbelli. Bir şey duymalı insan onun önünde, bir şey, çok şey, umut vererek, derli toplu. Sahnede ufacık, incecik, yemyeşil gözlü bir kız, yenici, yaratıcı, çığlık gibi bir kız. Saroyan'ın Su-ki'si gibi, benim yaşattığım Su-ki gibi, Kazancakis'in Su-ki'si gibi, öylesine temiz, öylesine içten aşk, yetse de yetmese de verilmeliydi ona. Sahtekâr değildi sahtekâr, yalancı değildi yalancı, korkak değildi korkak. Yaşamayı seviyordu, aşkı seviyordu, seviyor da seviyordu. Sözde olan ve olmayan Türk tiyatrosu. Ve hep ordan burdan kapmalarla basamayan, iki ayaktan da mahrum Türk tiyatrosu. Elden ayaktan da mahrum dilenci Türk tiyatrosu. Biri gitmiş o zaman, Fransa'da ne varsa almış onu getirmiş öbürü gitmiş bilmem nereye, onu görmüş onu getirmiş. Sevdirmiş, sevindirmiş, aramamış, bulamamış kendini. Umutsuz, gidip geliyor hâlâ Türk tiyatrosu. Kendine yönelmemiş oyuncunun, yöneticinin her marka araba var altında. Türkün acısı yok, sevinci yok hâlâ kendi tiyatrosunda. Umutsuz dolaşıyordu, elini ince boynuna götürüyordu, bileklerini kavramış bilezikleri vardı ince kolunda. Önce onları sattı aktris olmak için. Sonra kendini sahnede buldu. Tiyatroda ayak uçlarına basarak yürüdü. Kulisi tanıdı, kulis onu. En küçüğünden en büyüğüne sevdi onu. Bir yudum kara kahveden kırk yıl hatıra, işçiden en yaşlı oyuncuya kadar tiyatro selamladı onu. Neye. Neden. Tiyatroya, gerçekten büyük bir kadın gelmişti. Pırıl pırıl başladı oynamaya. En güzel rüyalar gibiydi sahnede, yeşil. Meltem gibi, su gibi, tülbent gibi, ha f rahat, tüy gibi, ince, çimen gibi ve çığlık gibi, gene rahat. Nerden geliyordu o göz yaşları Nevin. O acı ağlamalar, gülmeler nerden. Bir şey diyorlardı senin için, bir şey kullanıyor, yazık ediyor kendine. Diyorlardı bunu, diyorlardı da ne yapıyorlardı. Sadece dedikodunu mu. İşsiz ve aç bırakmak için mi. Seni... Seni... Sonra da Konuş Türk tiyatrosu. diyorlar değil mi. Eğer bu bir baz ise, eğer bu bir mor n ise, eğer bu bir alkol ise neden Fransız tiyatrosu mor nini, niçin Amerikan, İngiliz, şu bu zehirini soktular Türk tiyatrosu damarlarına. Seni ben aşkla sevdim, tiyatro aşkıyla. Gelmezlerden biriymişsin benim kuşağımda. Bundan böyle de mersiyeler yazılmayacak ölenlere, şimdiye dek yazılmadığına göre. Ama sen umutsuz bir halde dolaşıp duruyorsun hâlâ Türk sahnelerinde. Biri gelmedi ve konmadı daha senin yerine. Öldün diye demiyorum bunu O gelenler zorlama acıklı ve monoton. Sen bir şarkı getirmiştin Türk sahnelerine oysaki. Bunlar kendi ipleriyle kendilerini bağlıyorlar, denizsiz bir sandal gibi. Kendi ipleriyle kendilerini boğuyorlar. Sen yeni bir şarkı getirmiştin Türk tiyatrosuna. 1918'de doğmuşsun. Benden iki yıl sonra. 1958'de öldün, beraberdik Adana'da. Kızım Zeynep ufaktı, öpüşürdünüz hasta yatağında. Tifo dediler sana, ben hâlâ inanmıyorum. O gün maçtaydım ben. Beşiktaş-Adanaspor maçında. Oyuncular sahaya yeni çıkıyorlardı. Biri geldi kulağıma eğildi – Bir hastanız varmış, hastanede, ağırlaşmış. En hızlı araç paytondu o anda bulduğum. Tiyatro önüne varmadan biri seslendi – Başınız sağ olsun. Aşksız yaşayamam ben, derdin... Aşkla yaşadın, hızlı yaşadın. Aradan on yıl geçti, mezarının numarası belli ama yerin kaybolmuş. Sen bir şarkı getirmiştin tiyatromuza. Bu şarkı unutuldu. Ölümden öte köy yok. Akşam, 22.7.1968, s. 5 * Cahit Irgat