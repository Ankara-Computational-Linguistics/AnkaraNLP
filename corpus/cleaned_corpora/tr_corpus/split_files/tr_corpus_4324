ilk turda elendi. 2012 Avrupa Futbol Şampiyonası'nda çeyrek finalde İngiltere'yi, yarı finalde ise Almanya'yı eleyen İtalya, finalde İspanya'ya 4-0 kaybetti. 2013 FIFA Konfederasyonlar Kupası yarı finalinde tekrar İspanya ile karşılaşan İtalya, golsüz tamamlanan maçı penaltılarda 7–6 kaybederek üçüncülük maçı oynamak zorunda kaldı ve turnuvayı Uruguay'ın önünde 3. sırada tamamladı. 2014 FIFA Dünya Kupası elemelerinden mağlubiyet yüzü görmeden çıkan İtalya, 2014 FIFA Dünya Kupası grup maçlarında İngiltere galibiyetinin ardından gelen 1–0'lık Kosta Rika yenilgisiyle büyük şok yaşadı. Son grup maçında ise Uruguay'a kaybedip kupadan elendi. Turnuva sonrası Prandelli'nin yerine geçen Antonio Conte yönetimindeki İtalya, 2016 Avrupa Futbol Şampiyonası son 16 turunda önceki şampiyon İspanya'yı 2–0 yenerek Almanya ile eşleşti. Ancak çeyrek finalde Almanya'ya 1–1 tamamlanıp penaltılara giden maçta 6–5 kaybederek elendi. FIFA sıralamasında 17. sırada yer aldığı için ikinci torbadan 2018 FIFA Dünya Kupası elemeleri gruplarına giren İtalya, Conte'nin ayrılmasının ardından takımın başına geçen Gian Piero Ventura'nın yönetiminde İspanya'nın ardından grubu 2. sırada tamamladı. Baraj maçları kapsamında ilk maçta 1-0 yenildiği İsveç ile kendi sahasında golsüz berabere kalan İtalya, 1958 FIFA Dünya Kupası'dan bu yana ilk kez Dünya Kupası finallerine gidemedi. Bu maçın ardından takımın tecrübeli isimlerinden Giorgio Chiellini, Andrea Barzagli, Daniele De Rossi ve kaptan Gianluigi Buffon millî takımı bıraktıklarını açıkladı. Bu başarısızlık üzerine Kasım 2017'de teknik direktör Gian Piero Ventura'nın görevine son verilirken Futbol Federasyonu Başkanı Carlo Tavecchio görevinden istifa etti. Şubat 2018'de takımın başına geçici olarak Luigi Di Biagio getirilince önceki kararlarına rağmen Buffon ve Chiellini İtalya'nın hazırlık maçları kadrolarına çağrıldı. Nisan 2018'de İtalya, FIFA sıralamasında 6 basamak birden düşerek tarihinin en kötü derecesi olan 20.'liğe geriledi. Mayıs 2018'de Roberto Mancini'nin takımın başına geçerken 2018 FIFA Dünya Kupası'nın oynanmasının ardından İtalya FIFA sıralamasında 21.'liğe kadar geriledi. Ancak, Mancini yönetiminde 2020 Avrupa Futbol Şampiyonası elemelerinde oynadığı 10 maçın tamamını kazanarak turnuvaya katılma hakkı elde eden İtalya, ülke tarihine geçerek ilk kez Avrupa Şampiyonası elemelerinde üst üste 10 galibiyet aldı. Dünya futboluna Roberto Baggio, Dino Zoff, Paolo Rossi, Franco Baresi, Gianluca Vialli gibi birçok yıldız kazandırmışlardır. İtalya millî takımı formasını en çok 163 kezle Gianluigi Buffon giymiştir. Millî takım için en fazla golü ise Luigi Riva (35) kaydetmiştir. İtalya'nın eleme maçları ve hazırlık maçları 2014 Aralık ayına kadar RAI tarafından yayınlanmaktadır. Şampiyon İkincilik Üçüncülük Dördüncülük Aşağıdaki oyuncular UEFA Euro 2020 elemelerinde, 5 Eylül 2019 tarihinde Ermenistan ile ve 8 Eylül 2019 tarihlerinde Finlandiya ile oynadı. Jenna Haze Jenna Haze (d. 22 Şubat 1982; Fullerton, Kaliforniya) Amerikalı bir porno yıldızıdır. Çekilen filmleri genelde çok eşlilik ve ters ilişki içerir. Darth Vader Darth Vader, Yıldız Savaşları serisinin orijinal üçlemesi ve serinin sonradan çekilen öncül üçlemesinin üçüncü filmi olan "" filmlerinde yer alan Yıldız Savaşları karakteri. Filmlerde giysinin içindeki hâli David Prowse tarafından canlandırılmış ve James Earl Jones tarafından seslendirilmiştir. 2005'te çekilen son film olan ""nda ise Hayden Christensen bu rolde yer almıştır. Vader, Amerikan Film Enstitüsü tarafından hazırlanmış olan AFI's 100 Years…100 Heroes and Villains listesinde sinema tarihindeki en önemli üçüncü kötü karakter olarak yer almıştır. İmparatorluğun gerçek yüzünü yansıtan ve yarı mekanik yarı insan olan Sith Lordu Darth Vader seride gücün kötü yüzünü yansıtan bir karakterdir. Galaktik İmparatorluk'un yöneticisi İmparator Palpatine'in (Darth Sidious) üçüncü çırağı olan Darth Vader'ın eski adı Anakin Skywalker'dır. 2000'li yıllarda çekilen sonraki üçlemede Skywalker'ın Jedi Şövalyesi oluşu ve Palpatine sayesinde Güç'ün karanlık tarafına geçişi anlatılır. Anakin Skywalker, Güç'ün karanlık tarafına geçtikten sonra ustası tarafından Vader ismini almıştır. Karanlık tarafa geçen Anakin Darth Sidious'un çırağı olan bir Sith olmuştur ve Darth Vader adını almıştır. Bundan sonraki ilk görevini gerçekleştirmek için Jedi Tapınağına gider ve bütün Jedi öğrencilerini, Jedi savaşçılarını ve Padawanları Klon Askerleriyle beraber öldürür. 2. görevi olan yere, yani Mustafar Sistemine gider. Orada olan Nute Gunray ve yardımcılarını da yok eder. Darth Vader dışarı çıkar ve Padme'nin geleceğini hisseder. Dışarıda Padme'yi bekler. Sonunda Padme'nin gemisi gezegene iner. Bir süre konuşurlar. Vader, Obi-Wan'ı görür ve ikisini kıskanır. Öfkesine yenilir, gücü kullanarak Padme'nin boğazını sıkar. Padme yere düşer ve kısa bir tartışmadan sonra Vader, Obi-Wan ile dövüşür. Dövüşün sonlarına doğru Vader iyice kibirlenir ve Obi-Wan'ın üstüne atlarken Obi-Wan, Vader'ın sol elinden dirseğine kadar olan kısmı ve iki bacağını keser. Vader, kardeşi gibi bildiği kişiye "Senden nefret ediyorum" der, bir anda Vader'ın kalan vücuduna lavlar sıçrar, Vader yanmaya başlar ve Obi-Wan; onu sevdiğini söyleyip "Kardeşimdin, seçilmiş kişiydin, güce denge getirecek kişiydin." diyerek Vader'ın ışın kılıcını alarak gezegeni terkeder. Vader çok ölümcül bir yara alır. Kısa süre sonra Darth, Sidious tarafından bulunur ve Coruscant'a götürülür. Hastanede tedavi edilir ama yaşamına devam edebilmesi için için yarı biyonik yarı mekanik bir giysi giydirilir. Bu sırada karısı Padme Amidala ise Polis Massa'da ikiz çocukları Leia ve Luke'u doğurur. Ardından Obi-Wan Kenobi'ye: "içinde hala iyilik var." diyerek ölür. Yoda, çocukların yaşamasını sağlamak için Luke ve Leia'yı ayırır. Yoda, Leia'yı Padme'nin yakın arkadaşı Senatör Bail Organ Alderaan'a götürür. Obi-Wan-Kenobi ise Luke'u gizli gözetimiyle Anakin'in Tatooine gezegenindeki üvey kardeşi Owen Lars'a teslim eder. Vader ve Grand Moff Tarkin (Peter Cushing) Asiler tarafından çalınan Ölüm Yıldızı süper silahının gizli planlarını geri kazanmakla görevlendirildi. Vader, planları droid R2-D2 içine gizleyen ve Vader'in eski Jedi Ustası Obi-Wan Kenobi'yi Tatooine gezegeninde bulması için gönderen Prenses Leia'yı yakalar ve işkence eder. Leia'nın Obi-Wan'ın müttefikleri Luke Skywalker ve Han Solo tarafından kurtarılması sırasında Vader, ışın kılıcı düellosunda Obi-Wan'ı öldürür. Ölüm Yıldızı'ndaki Asi saldırısı sırasında Vader, TIE savaşçısına biner ve Asi X kanatlı savaşçıları vurmaya çalışır, ancak Solo müdahale eder ve Vader'in gemisini rotadan uzaklaştırarak Luke'un Ölüm Yıldızını yok etmesine izin verir. Vader, kuvvete duyarlı Luke'u bulmaya takıntılı hale gelir ve fırtına askerlerini İsyancıların kaçtığı Hoth'taki Asi üssüne saldırmaya yönlenir. İmparator ile hologram aracılığıyla sohbet ederken, Vader onu Luke'un karanlık tarafa döndürülebilirse değerli bir müttefik olacağını ikna eder. Vader, Luke'un arkadaşlarını takip etmek için bir grup ödül avcısı tutar ve Bespin yöneticisi Lando Calrissian ile Luke'u yemlemek için bir tuzak kurmak için görüşür. Han, Leia, Chewbacca ve C-3PO geldikten sonra Vader, Han'a karbonitte işkence yapar ve dondurur ve onu ödül avcısı Boba Fett'e verir. Luke geldiğinde, Vader bir ışın kılıcı düelloda elini koparır. Vader, Luke'a babası olduğunu söyler ve onu karanlık tarafa katılmaya ve İmparator'u devirmesine yardım etmeye ikna etmeye çalışır. Dehşete kapılmışken Luke bir hava şaftından kaçar. Vader telepatik olarak Luke'a karanlık tarafa katılmanın kaderi olduğunu söyler. Jedi'nin Dönüşü'nde Vader ve İmparator, ikinci Ölüm Yıldızı inşaatının son aşamalarını denetler. Babasında hala iyilik olduğunu düşünen Luke, Vader'e teslim olur ve onu karanlık taraftan dönmeye ikna etmeye çalışır. Vader, İmparator'la buluşmak için Luke'u Ölüm Yıldızına götürür. Oradayken, İmparator Luke'u öfkesine teslim etmeye kışkırtır, bu da Vader'in bir kez daha Luke ile düello yapmasına neden olur. Leia'nın Luke'un ikiz kız kardeşi olduğunu fark eden Vader, Luke Karanlık Tarafa katılamazsa onu karanlık tarafa katılması ile tehdit eder. Öfkeli Luke, Vader'e öfke ile saldırır ve robotik elini koparır. İmparator, Vader'i öldürmek ve yerini almak için Luke'dan babasını öldürmesini ister. Luke reddeder ve İmparator ona Güç yıldırımıyla işkence eder. Oğlunun ölmesine izin vermek istemeyen Vader, İmparatoru ölümüne bir reaktör kanalına atar(Bu olay üzerine Palpatine'in öldüğü sanılsa da ölmediği ortaya çıkar.). Vader imparatoru kanala atarken Güç yıldırımlarından büyük hasar alır. Sistemleri bozulur. Vader, ölmeden önce oğlundan kafasındaki başlığı çıkarmasını ister. Bunun sebebi oğlunu gerçek gözleriyle görmek istemesidir. Oğlunu gördükten sonra ölür. Luke da Vader'ın cesedini yakar. Darth Vader, en yakınındaki kişiyi başarısızlıklarından dolayı gözünün yaşına bakmadan silebilecek kadar zalim bir portre çizmektedir. Amiral Ozzel ve Kaptan Needa olayı buna güzel iki örnektir. En kudretli Güç kullanıcılarından biri olan Darth Vader siyah bir pelerin, pelerini gibi siyah mekanik donanımlarla kaplı zırh gibi tasarlanmış yaşam ünitesi, nefes almasını sağlayan kara maskesi ve kırmızı ışın kılıcı ile Jedi savaşçıları için güçlü bir rakiptir. Serinin ilk üçlemesinde Darth Vader, seyircinin karşısına tamamen dönüşmüş, Güç'ün kötü yönünü temsil eden gizemli bir "Sith Lordu" olarak çıkmaktadır. Serinin daha sonradan çevrilen üçlemesinde ise Anakin Skywalker'ın güçlerini keşfetmesi ve Palpatine'in de etkisi ile Güç'ün kötü tarafına geçip Jedi şövalyeliğinden Sith lordluğuna geçişi ve Darth Vader ismini alması anlatılmaktadır. Nesodden Nesodden, Norveç'in başkenti Oslo'ya 40 km uzaklıktaki Akershus bölgesinde bulunan yerleşim alanı. "Hytte" adında ufak evlerle dolu deniz kenarı kasabası. Polis, sağlık hizmetleri, yabancılar bürosu, kafeterya, çiçekçi ve gazeteci kasaba merkezini ("Tangen") oluşturmaktadır. Alexander Rybakın yaşadığı yer Zakk Wylde Jeffery Phillip Wiedlandt ya da Zakk Wylde, 14 Ocak 1967 New Jersey doğumlu Amerikalı ünlü müzisyen. Ozzy Osbourne'un eski gitaristi ve Black Label Society grubunun kurucusudur. 1987'de Ozzy Osbourne ile birlikte çalışmaya başlamasıyla ünlenmiş, daha sonraları gitaristi ve vokalisti olduğu Pride & Glory grubu ile Southern Rock tarzı müzik yapmıştır. Gitar çalmaya 8 yaşında başlamış olan Zakk Wylde 15 yaşında Amerika'da en yetenekli gitarist seçilmiştir. Zakk Wylde'ın sıradan bir gününün yaklaşık 12 saati gitar çalmakla geçmektedir. Çocukken ilk gitarı Fender Stratocaster'dır büyüdükçe tarzıda değiştiği için gitarı da değişmiştir.Zakk Wylde, müzik kariyerinin başlangıcından itibaren Gibson Les Paul gitarlar kullanmıştır. Gitarlarında daima EMG 81/85 aktif manyetikler bulunur. Zakk Wylde'ın ""Bullseye"" adı verilen gitarlarının çıkış öyküsü şu şekildedir: Gitarist, beyaz renkli Les Paul gitarını yeniden boyatmak üzere atölyeye yolladığında gitarı bir hata sonucu iç içe geçmiş sarı-siyah halkalı bir desenle boyanmış ve bu desene ""Bullseye"" (İngilizce ""öküz gözü demektir ve tam isabet" anlamına gelir") adı verilmiştir. Gitarın Zakk Wylde'ın simgesi haline gelmesi üzerine Gibson, onun adına imzalı ("signature") modeller üretmeye başlamıştır. Gitaristin kullandığı amfiler genellikle Marshall JCM 800 olmuştur. Kullandığı analog efekt pedalları ise başlarda "Boss SD-1", "Boss CH-1", "Jim Dunlop Jimi Hendrix Wah" ve "Jim Dunlop Rotovibe" olmuştur. Daha sonraki yıllarda Overdrive pedalı ve Wah pedalı Jim Dunlop ve Mxr marka pedallarla değişmiştir: Mxr ZW-44 Overdrive, Jim Dunlop ZW-45 Wylde Wah. Zakk Wylde, performanslarında aynı zamanda Dean gitarları da kullanmaktadır.2009'dan itibaren Reklam Olarak ve Cd'li lisanslı derslerinde Fender kullanacaktır. Zakk Wylde genellikle değişik biçimlerde kullandığı "Pinch Harmonic" adı verilen teknikle tanınmıştır. Kalıp olarak Pentatonik Minör üzerinde hızlı ve sert melodiler işlemiştir. Ayrıca country müziğin önemli bir parçası olan bir penalama tekniği olan "Chicken Picking" de kullanır. Heavy metal, groove metal, Southern rock ve Southern metal tarzlarını benimsemiştir. Pantera'nın efsane gitaristi "Dimebag Darrell'a atfettiği "In This River" adlı eseri (Yine kendi şarkısı olan "Queen of Sorrow"dan uyarlamıştır.) dinlenmeye değerdir. 2001 yılında Rockstar, Satan's Top Forty ve Bones adlı filmlerde oynamıştır. 19 Ağustos 2009 da kan pıhtısı tedavisi nedeniyle hastaneye kaldırılmıştır. İngiltere millî futbol takımı İngiltere millî futbol takımı, İngiltere'yi ulusal organizyasyonlarda temsil eden futbol takımıdır ve İngiltere Futbol Federasyonu tarafından yönetilmektedir. 1872 yılında kurulmasıyla dünyanın en eski millî takımı unvanına sahiptir. İngiltere'de oynanan maçlar genelde Wembley Stadyumu'nda oynanmaktadır. Futbolun beşiği diye adlandırılan İngiltere Dünya'da millî takımlar arasında ilk resmî futbol maçını 1872'de İskoçya ile oynamış, karşılaşma 0-0 berabere sonuçlanmıştır. 1966 yılında FIFA Dünya Kupası finalinde Almanya'yı mağlup eden İngiltere tarihindeki tek Dünya Şampiyonluğu'nu kazanmıştır. Avrupa Şampiyonluğu'nu kazanma şansını iki kere yarı finalde kaybeden İngiltere millî takımı, en farklı galibiyetini 1882 yılında İrlanda'yı 13-0 yenerek elde etmiştir. Şampiyon İkincilik Üçüncülük Dördüncülük Aşağıdaki 23 oyuncu UEFA Avrupa 2020 elemelerinde Bulgaristan ve Kosova ile karşılaşacakları maçın kadrosuna seçildi. Darth Maul Darth Maul, Star Wars evreninde yer alan karakterlerden biridir. 'de, dövüş sanatları uzmanı olan "Ray Park" tarafından canlandırılmış ve İngiliz aktör Peter Serafinowicz tarafından seslendirildi. Birçok Star Wars fanatiğine göre, bu karakterin ilk bölümde ölmesinin nedeni Darth Vader'dan daha fazla ilgi toplaması ve çok beğenilmesidir. Darth Sidious'un ilk çırağı olan ve gerçek ismi Khameir Sarin olan "Darth Maul" iki taraflı ışın kılıcı kullanan, vücudunun her tarafı dövmelerle kaplı ve konuşmamayı tercih eden bir karakterdir. Siyah cüppesi, kötülüğü temsil eder. Vahşeti ve acımasızlığı yansıtan Darth Maul karakteri filmde acımasızca diğer karakterleri katletti. Darth Sidious'un acımasız eğitimi altında yılmadan başarıya ulaşmış ve bir Sith çırağı olmuştur. Ustasına ihanet edecek tavırda olmasa da tum galaksiyi karşısına alabilecek durumdadir. Bütün her şeyden nefret etmesinin sebebi küçüklüğünde ailesinin katledilmesidir. Sith olmasının nedenlerinden biri de budur. Zabrak erkeği olan Darth Maul, "Ticaret Federasyonu"’nun başı Nute Gunray ve teğmeni Rune Haako'nun elinden kaçan Kraliçe Amidala'nın mekiğini Tatooine’e kadar takip etmiş ve Qui-Gon Jinn’e sürpriz bir saldırı düzenledi. Daha sonra Naboo’ya gönderilen Darth Maul bir kez daha Qui-Gon Jinn ve çırağı Obi-Wan Kenobi ile karşılaştı. Çift taraflı ışın kılıcıyla ikisiyle de eşit bir şekilde dövüşüp uzak bir kesimde Obi-Wan düellodan uzak kalınca Darth Maul, Qui-Gon Jinn'i öldürmüştür. Obi-Wan'ın öfkesiyle bir kez bile olsa karanlık tarafın enerjisini kullanan Darth Maul onu yandaki egzoz boşluğuna itti. Obi-Wan, tekrar aydınlık tarafın gücünü kullanarak Qui-Gon'un kılıcını alıp sürpriz bir atakla Darth Maul'u eninden ikiye bölmüştür. Egzoz boşluğuna düşerek kaybolan Darth Maul kibirinin kurbanı olmuştur.Daha sonra ise kardeşi Savage Opress tarafından bulunmuştur ve aklı yerinde değildir. Sonradan Şef Talzin onun beynini yerine getirdi. Sonra da iki kardeş Mandalore'ye saldırmış ve gezegenin yönetimini ele geçirdi. Darth Sidious Darth Maul'un yaşadığını hissedince onu öldürmek için Mandalore'ye gitti. Öldürmek istemesinin tek nedeni ise Sith Düzenidir. Bir öğrenci bir çırak olması gereklidir. Onun için Darth Maul ölmelidir. Darth Sidious onlara saldırır ve ilk önce Savage Opress'i öldürür sonra ise Darth Maul'u esir alır. Maul, Kont Dooku tarafından işkenceler görür ve sonraları kaçmayı başarır. Yaptığı strateji sonrası Kont Dooku ve General Grievous’u esir alır.Sidious'un gelmesiyle Kont Dooku ve Grievous elinden kaçar. Annesi olan Şef Talzi’nin yanına döner burada Ayrılıkçıların saldırısına uğrar ittifakı olduğu Black Sun sisteminin ihaneti sonrası annesi ölür ancak Maul kaçmayı başarır. Daha sonraları Darth Vader ile yaptığı ışın kılıcı düellosunda Vader’a ağır yaralar verir. Ancak Vader gücü kullanarak Maul'u öldürür. Karen Hughes Karen Parfitt Hughes (d. 27 Aralık 1956), Amerikan politikacı. ABD Başkanı George W. Bush'un ABD'nin Müslüman ülkelerde bozulan imajını düzeltmesi için görevlendirdiği ABD Dışişleri Bakanlığı'nın kamu diplomasisinden sorumlu büyükelçi seviyesindeki müsteşarı. 1956 yılında son Amerikan Panama Kanalı bölgesinin yöneticisi Harold Parfitt’in kızı olarak Paris‘de dünyaya geldi. 1977 İyi bir dereceyle Teksas’da bulunan Protestan kilisesine bağlı Güney Metodist Üniversitesi’nden mezun oldu. 1984’e kadar televizyon muhabirliği yaptı, başkanlık seçimlerini takip etti. 1990’lardan beri ise George W. Bush ile çalışan Hughes, ilk önce Bush’un Teksas valiliği sırasında iletişim danışmanlığını sonra başkanlığı döneminde ise başkan danışmanlığı görevini yürüttü. 2002’de Beyaz Saray Irak Ekibi’ne dahil edildi. Bush’un parti kongresi ve 2004 başkanlık seçimleri sırasında aktif olarak görev yaptı. Amerikan basınında, “bugüne kadar Beyaz Saray’a hizmet eden en güçlü kadın”, “Bush’un en gerekli akıl hocası” gibi haberlerle anıldı. 9 Eylül 2005'te ataması onaylandıktan sonra yemin ederek göreve başladı. 26 Eylül 2005'te başlayan Mısır gezisinden sonra aralarında Türkiye’nin de bulunduğu bir dizi Müslüman ülkeyi ziyaret etti. Ziyaret ettiği Müslüman ülkelerde genellikle ülkenin kadın ve çocukları ile bir araya gelmeye çalıştı. Allah’ın birliği, Irak İşgali’nin gerekliliği, kadının Müslüman toplumlarda yeri merkezli konuşmalar yaptı. Hâlen görevini sürdürüyor. FIFA Dünya Kupası FIFA Dünya Kupası, uluslararası alanda futboldan sorumlu en üst düzey yönetim organı olan Uluslararası Futbol Federasyonları Birliği (FIFA) üyesi ülkelerin erkek millî takımlarının katılabildiği uluslararası futbol turnuvası. 1930'daki ilk turnuvadan beri, II. Dünya Savaşı sebebiyle gerçekleştirilemeyen 1942 ve 1946 yılları dışında dört yılda bir düzenlenmektedir. Turnuvanın geçerli statüsünde, turnuva öncesindeki üç yıl boyunca süren eleme aşaması vardır. Günümüz itibarıyla FIFA üyesi 211 ülkenin katılabileceği elemeleri geçmeyi başaran takımlar, FIFA Dünya Kupası Finalleri adını taşıyan final aşamasında mücadele eder. Finallerde, o yılın turnuvasına ev sahipliği yapmasından ötürü eleme oynamaksızın direkt olarak katılan ev sahibi ülke veya ülkelerle birlikte toplamda 32 millî takım yer alır. Dörder takımdan oluşan sekiz gruba ayrılan katılımcılar, bu ilk aşamada grubundaki diğer takımlarla birer maç yaptıkları birinci turda yarışır. Grupları ilk iki sırada tamamlayan takımlar, tek maçlı eliminasyon sistemiyle gerçekleştirilen ikinci aşamaya geçer. Final maçını kazanan takım şampiyon olurken üçüncü takımı belirleme amacıyla yarı finalde kaybedenler arasında bir üçüncülük maçı oynanır. Günümüze kadar düzenlenmiş olan toplam 21 turnuvada 8 farklı takım şampiyonluğa ulaşmıştır. Her turnuvaya katılmış olan tek takım konumundaki Brezilya, kazandığı beş şampiyonluk ile kupanın en başarılı takımıdır. İtalya ve Almanya dörder; Arjantin, Fransa ve Uruguay ikişer; İngiltere ve İspanya ise birer şampiyonluk kazanmıştır. Son şampiyon, 2018'deki turnuvada şampiyon olan Fransa'dır. Dünyada ilk uluslararası millî futbol maçı 20 Kasım 1872'de Glasgow'da İskoçya ve İngiltere arasında oynandı ve 0-0 bitti. İlk uluslararası turnuva ise 1884 yılında düzenlenmeye başlanan British Home Championship'ti. 20. yüzyılda tüm dünyada popülerleşmesinin ardından futbol, 1900 ve 1904 Yaz Olimpiyatları'nda madalya verilmeyen gösteri sporu olarak yer aldı (daha sonraları Uluslararası Olimpiyat Komitesi tarafından resmî yarışma olarak kabul edildi). 1906 Ara Olimpiyatları'nda da futbol kendine yer buldu. 1904'te kurulan Uluslararası Futbol Federasyonları Birliği (FIFA), 1906'da İsviçre'de Olimpiyatlar dışında bir uluslararası futbol turnuvası organize etmeye çalışsa da bu girişim başarılı olamadı. Londra'da düzenlenen 1908 Yaz Olimpiyatları'nda futbol ilk kez resmî yarışma olarak kabul edildi. İngiltere amatör millî takımı tarafından temsil edilen Büyük Britanya, hem bu etkinlikte hem de Stockholm'deki 1912 Yaz Olimpiyatları'nda altın madalya kazandı. 1914'te FIFA, Olimpiyat Oyunları'ndaki futbol müsabakalarını "dünya amatör futbol şampiyonası" olarak tanıdı ve organizasyonunu üstlendi. Bu hamleyle birlikte resmî olarak tanınan ilk kıtalararası futbol turnuvası olan 1920 Yaz Olimpiyatları kapsamındaki futbol turnuvası, on üç Avrupa takımının yanı sıra bir Afrika takımı olan Mısır'ın katılımına sahne oldu. Bu turnuva Belçika'nın şampiyonluğuyla sona ererken 1924 ve 1928'de düzenlenen sonraki iki Olimpik futbol turnuvasını Uruguay kazandı. Olimpiyatlar'daki futbol turnuvalarındaki organizasyon başarılarının ardından FIFA Başkanı Jules Rimet'nin önderliğinde, Olimpiyatlar dışında uluslararası bir futbol turnuvası düzenlemek için çalışmalara başlandı. 28 Mayıs 1928'de Amsterdam'daki FIFA Kongresi'nde ayrı bir dünya şampiyonası düzenlenmesine karar verildi ve ertesi yıl düzenlenecek olan ilk Dünya Kupası'na Uruguay'ın ev sahipliği yapması kararlaştırıldı. Seçilen ülkelerin ulusal futbol federasyonlarına kupaya katılım için davet gönderildi. Ancak Avrupa takımları için Uruguay'a yapılacak yolculuk uzun süreli ve pahalı olacağından turnuvaya iki ay kala hâlâ turnuvaya katılacağını açıklayan Avrupa takımı yoktu. Rimet'nin ikna çabaları sonrası Belçika, Fransa, Romanya ve Yugoslavya turnuvaya katılmayı kabul etti. Turnuvaya; yedisi Güney Amerika, dördü Avrupa ve ikisi Kuzey Amerika'dan olmak üzere toplam 13 takım katıldı. 13 katılımcı, üçer takımdan oluşan üç grup ile dört takımdan oluşan bir gruba bölündü. İlk Dünya Kupası maçları, aynı anda oynanan Fransa-Meksika ve Amerika Birleşik Devletleri-Belçika maçlarıydı. Fransa Meksika'yı 4-1, Amerika Birleşik Devletleri ise Belçika'yı 3-0 mağlup etmeyi başardı. Dünya Kupası tarihindeki ilk golü ise Fransız Lucien Laurent atmıştı. Her takımın grubundaki diğer takımlarla birer maç yapması sonrasında, gruplarını ilk sırada tamamlayan takımlar yarı finale çıktı. Montevideo'daki Yüzüncü Yıl Stadyumu'nda oynanan final maçında Arjantin'i 4-2 yenen Uruguay ilk Dünya Kupası'nın şampiyonu oldu. Dünya Kupası'nın oluşturulmasının ardından Los Angeles'ta yapılan 1932 Yaz Olimpiyatları'nda futbol, Olimpiyat programına dâhil edilmedi. Amerikan futbolunun popülerliğinin artması, Amerika Birleşik Devletleri'nde futbola yönelik ilginin az olması ve FIFA ile IOC'nin amatör futbolcuların durumu üzerinde anlaşamamaları üzerine bu karar alınmıştı. İtalya'da düzenlenen 1934 FIFA Dünya Kupası'yla birlikte takım sayısı 16'ya çıkarılırken turnuva için 32 ülkenin katılma girişimi olduğundan ilk defa bir eleme aşaması gerçekleştirildi. Turnuvada ilk defa Afrika'dan bir takım, Mısır yer alırken şampiyonluğu İtalya kazandı. Fransa'nın ev sahipliğindeki 1938 FIFA Dünya Kupası'nda, son şampiyon ve ev sahibi ülkenin takımları ilk defa eleme aşaması oynamadan turnuvaya dâhil oldu. Avusturya'nın Almanya tarafından ilhak edilmesi sonrasında turnuvadan çekilmesi sebebiyle 15 takımın katılımıyla gerçekleştirilen 1938 Dünya Kupası'nda ilk defa ev sahibi ülkenin takımı şampiyon olamazken İtalya üst üste ikinci şampiyonluğunu elde etti. 1942'deki turnuva, ev sahipliği yapacak ülke dahi belirlenemeden patlak veren II. Dünya Savaşı nedeniyle iptal edildi. Savaşın 1945'te sona ermesi sonrasındaki ilk turnuva olan 1946 Dünya Kupası da, savaşın yakın zamanda sona ermesi sebebiyle düzenlenemedi. Brezilya'da düzenlenen 1950 Dünya Kupası, kendisiyle savaşan ülkelerle maç yapmamak için 1920 yılında FIFA üyeliğinden ayrılan Britanya takımlarının, 1946'da FIFA'nın daveti üzerine federasyona tekrar üye olduktan sonra katıldığı ilk Dünya Kupası'ydı. Son iki turnuvayı boykot eden Uruguay da bu turnuvayla birlikte organizasyona geri döndü. Hindistan, İskoçya ve Türkiye'nin çekilmesi sonrasında turnuvaya 13 takım katıldı. Diğer tüm turnuvaların aksine ikinci turun tek maçlı eliminasyon sistemiyle değil de grup sistemiyle oynandığı 1950 Dünya Kupası'nda bir final maçı da yoktu. Ancak şampiyonu tayin edecek son maç olan Brezilya-Uruguay maçı, turnuvanın finali gibi nitelendirilmektedir. Maracanã Stadyumu'nda oynanan ve resmî sayılara göre 173.830 biletli seyircinin, tahminlere göre ise 200.000'in üstünde kişinin izlediği finalde Uruguay, ev sahibi Brezilya'yı 2-1 yenerek turnuva tarihindeki ikinci şampiyonluğunu elde etti. İsviçre'deki 1954 Dünya Kupası; en çok gol atılan, maç başına gol ortalaması en yüksek ve bir maçta en çok gol atılan turnuva gibi çeşitli gol rekorlarının kırıldığı Dünya Kupası olarak tarihe geçti. Batı Almanya, Bern Mucizesi olarak da adlandırılan final maçında 2-0 geriye düştüğü Macaristan'ı 3-2 yenerek ilk şampiyonluğunu yaşadı. İsveç'in ev sahipliğinde düzenlenen 1958 Dünya Kupası'nı, finalde İsveç'i 5-2 yenerek kazanan Brezilya, kendi kıtası dışında şampiyon olan ilk takım oldu. Final maçında Çekoslovakya'yı 3-1 yenen Brezilya, Şili'deki 1962 Dünya Kupası'nı da şampiyonlukla tamamladı. 1966 Dünya Kupası öncesinde Afrika ülkeleri; Afrika, Asya ve Okyanusya'dan yalnızca bir takımın katılmasını protesto etmek amacıyla elemelere katılmadı. Ev sahibi İngiltere, normal süresi 2-2 berabere biten final maçında Batı Almanya'yı 4-2 yenerek turnuvadaki tek şampiyonluğunu yaşadı. Beş kıtasal konfederasyondan en az bir takımın yer aldığı ilk Dünya Kupası olan Meksika'daki 1970 Dünya Kupası'nı Brezilya, finalde İtalya'yı 4-1 yenerek üçüncü kez şampiyon oldu ve bu başarısıyla Jules Rimet Kupası'nı daimi olarak alma hakkı kazandı. 1974 Dünya Kupası öncesinde, hiçbir takıma daimi olarak verilmeyeceği yönünde yönerge değişikliğinin de yapıldığı yeni bir kupa tanıtıldı. Batı Almanya'da düzenlenen organizasyonda yine format değişikliğine gidildi ve ilk turdaki gruplarını ilk iki sırada tamamlayan takımlar, dörder takımdan oluşan iki gruba ayrıldı. Gruplarını birinci sırada tamamlayan Batı Almanya ile Hollanda'nın karşılaştığı final maçını 2-1 kazanan Batı Almanya, kendi evinde şampiyonluğa ulaştı. 1978 Dünya Kupası finalinde Hollanda'yı uzatma süresinde 3-1 yenen Arjantin ilk Dünya Kupası şampiyonluğunu elde ederken kendi evindeki organizasyonda şampiyonluk yaşayan beşinci ülke oldu. Turnuva, 1982'de ilk kez 24 takımla ve 6 farklı kıtasal konfederasyondan katılan takımlarla oynandı. Dörder takımdan oluşan altı gruba ayrılan katılımcılardan gruplarını ilk iki sırada tamamlayanlar, üçer takımdan oluşan dört grubun yer aldığı ikinci tura yükseldi. Bu aşamadaki grup birincileri ise yarı finalde karşılaştı. İspanya'nın ev sahipliğindeki turnuvayı, finalde Batı Almanya'yı 3-1 yenen İtalya kazandı. 1986 Dünya Kupası'nın Meksika'da düzenlenmesiyle ilk defa bir turnuva aynı ülkede ikinci kez düzenlenmiş oldu. Tekrar format değişikliğine gidilerek grupları ilk iki sırada tamamlayanların yanı sıra en başarılı dört grup üçüncüsü, tek maçlı eliminasyon sistemiyle oynanan eleme aşamasına yükseldi. Aynı zamanda her gruptaki son maçlar, herhangi bir adaletsizlik olmaması adına eş zamanlı olarak başlatıldı. Arjantin, finalde Batı Almanya karşısındaki 3-2'lik galibiyetiyle ikinci Dünya Kupası şampiyonluğunu kazandı. Maç başına en düşük gol ortalamasının yakalandığı İtalya'daki 1990 Dünya Kupası finalinde son finalistler tekrar karşı karşıya gelirken bu kez kazanan taraf 1-0'lık skorla Batı Almanya oldu. Amerika Birleşik Devletleri'nin ev sahipliğindeki 1994 Dünya Kupası, maç başına ortalama yaklaşık 69.000, toplamda ise 3.580.000'in üzerinde seyirci çekerek en fazla seyirci çeken Dünya Kupası oldu. Normal süresi ve uzatmaları 0-0 biten finalde Brezilya, penaltı atışları sonrasında İtalya'yı 3-2 yenerek kupanın sahibi oldu. Böylece ilk defa bir şampiyon, penaltı vuruşları sonrasında belli olmuştu. Fransa'daki 1998 Dünya Kupası'yla birlikte turnuvadaki takım sayısı 32'ye çıkarıldı. Bu kararla Afrika, Asya ve Kuzey Amerika'dan daha fazla takım katılmaya başladı. Dünya Kupası tarihinde altın gol kuralının ilk kez uygulandığı turnuvanın ikinci turundaki Fransa-Paraguay maçının galibi altın golle belirlenmişti. Finalde Brezilya'yı 3-0 yenen Fransa, tarihindeki tek Dünya Kupası şampiyonluğunu kendi evinde kazandı. İlk kez Asya'da, Güney Kore ile Japonya'nın ortak ev sahipliğinde gerçekleştirilen 2002 Dünya Kupası, finalde Almanya'yı 2-0'la geçerek beşinci şampiyonluğunu elde eden Brezilya'nın oldu. Öte yandan Güney Kore de turnuvayı dördüncü sırada tamamlamış ve Avrupa, Güney Amerika ve Kuzey Amerika takımları dışında ilk dörde giren ilk ve günümüz itibarıyla tek takım olmuştu. Almanya'da organize edilen 2006 Dünya Kupası'ndan itibaren son şampiyonlar da bir sonraki turnuvaya katılabilmek için eleme oynamaya başladı. İtalya-Fransa karşılaşmasına sahne olan finalin normal ve uzatma sürelerinin 1-1 sona ermesi sonrasında geçilen penaltı vuruşlarında rakibine 5-3'lük üstünlük kuran İtalya, dördüncü kez Dünya Kupası şampiyonluğu yaşadı. İlk kez Afrika'da düzenlenen ve Güney Afrika Cumhuriyeti'nin ev sahipliği yaptığı 2010 FIFA Dünya Kupası'nda, finalin uzatma süresinde gelen golle Hollanda'yı 1-0 yenen İspanya ilk şampiyonluğunu elde etti. Brezilya'daki 2014 Dünya Kupası ise üst üste üçüncü kez bir Avrupa takımın şampiyonluğuna sahne oldu. Final karşılaşmasında Almanya, Arjantin'i uzatma süresinde attığı golle 1-0 yendi ve dördüncü şampiyonluğunu yaşadı. Son olarak Rusya'da düzenlenen 2018 FIFA Dünya Kupası'da Fransa, tarihinde ilk kez finale yükselen Hırvatistan'ı 4-2 yenerek tarihindeki ikinci Dünya Kupası şampiyonluğunu elde etti. Bir sonraki organizasyon olan 2022 FIFA Dünya Kupası ise Katar'da düzenlenecektir. Ekim 2016'da FIFA Başkanı Gianni Infantino, 2026 Dünya Kupası'nın 48 takımla düzenlenebileceğini belirtti. 10 Ocak 2017'de ise FIFA tarafından yapılan açıklamayla, 2026 Dünya Kupası'nda 48 finalistin yer alacağı duyuruldu. 13 Haziran 2018'de gerçekleştirilen FIFA Kongresi'nde, turnuvaya Amerika Birleşik Devletleri, Kanada ve Meksika'nın ev sahipliği yapması kararlaştırıldı. Bu kararla birlikte ilk kez bir Dünya Kupası, üç ülkede birden düzenlenecekti. Dünya Kupası organize edilmeye başladığında, şampiyon olan takımlara dört seneliğine Jules Rimet Kupası verilmekte, bir sonraki turnuvanın şampiyonuna ise kupa devredilmekteydi. Konulan kurala göre üç kez şampiyon olan takım daimi olarak kupayı alacaktı. Brezilya, 1970 Dünya Kupası'nda 3. kez şampiyon olarak bu kupayı müzesine götürme hakkı kazandı. Ancak kupa, 1983'te Brezilya'da çalındı ve o zamandan beri bulunamadı. Julet Rimet Kupası'nı Brezilya'nın alması sonrasında turnuvada şampiyonluğa ulaşan takımlara verilmek üzere yeni bir kupanın tasarlanması ihtiyacı doğdu. Yedi farklı ülkeden gelen 53 farklı tasarım arasından İtalyan heykeltıraş Silvio Gazzaniga'nın tasarımı seçildi ve 1974'ten itibaren şampiyon olarak takımlara verilmeye başlandı. Yeni kupa 36,5 cm (14,4 in) yüksekliğinde 6,175 kg (13,6 lb) ağırlığındaydı ve 18 ayar altından yapılmıştı. Dünya'yı tutan iki insan figüründen oluşan üst kısım, 13 cm (5,1 in) çapındaki dairesel, iki katmanlı malahit kaide üzerine oturtulmuştu. Kupanın tabanına ise 1974'ten itibaren düzenlenen turnuvaların yılları ile turnuvaları kazanan ülkelerin adı yazılmaktadır. Değiştirilen FIFA yönetmeliklerine göre bu kupa hiçbir ülkeye daimi olarak verilmemekte, ancak bunun yerine altın kaplama bir replika takdim edilmektedir. İlk üçe giren takımların federasyon başkanına ve tüm ekibe (futbolcular, teknik direktör ve antrenörler) üzerinde FIFA Dünya Kupası şekli olan madalyalar verilir. Şampiyon takım altın, ikinci takım gümüş, üçüncü takım ise bronz madalya ile ödüllendirilir. İstisnai olarak 2002 Dünya Kupası'nda dördüncü olan Güney Kore'ye de ev sahibi olduğu için madalya verilmişti. 1978 öncesinde madalyalar sadece ilk üçte yer alan takımdaki final ve üçüncülük maçında ilk 11'de yer alan oyunculara verilirken Kasım 2007'de FIFA, 1930-1974 arasında Dünya Kupası kazanan kadroda yer alan tüm oyunculara madalyalarının verileceğini bildirdi. 1930'daki ilk Dünya Kupası'na katılan takımlar FIFA'nın davetiyle belirlendi; 1934 Dünya Kupası'yla birlikte ise turnuvaya katılacak takımlar eleme aşaması sonrasında belirlenmeye başladı. Günümüzdeki elemelere, FIFA'ya bağlı 6 kıtasal konfederasyon (Afrika, Asya, Avrupa, Güney Amerika, Kuzey, Orta Amerika ve Karayipler ve Okyanusya) katılmakta ve konfederasyonlar elemeleri kendileri düzenlemektedir. FIFA, her turnuvada yer alacak takımlar için, konfederasyonlarına bağlı takımların başarılarına göre kontenjan belirler. Elemeler turnuvadan yaklaşık üç sene önce başlar ve iki yıllık bir sürece yayılır. Her konfederasyon kendi elemeleri için farklı düzenlemeler yapabildiğinden konfederasyonların eleme formatları farklılık gösterir. Bazen, bir veya iki kontenjan kıtalararası playoff maçlarının galiplerine ayrılır. 1938 Dünya Kupası'ndan itibaren ev sahipleri turnuvaya eleme oynamadan otomatik olarak katılmaktadır. 1938 ile 2002 arasında son şampiyonlar da eleme oynamadan bir sonraki turnuvaya katılırken 2006 Dünya Kupası'yla birlikte bu uygulamaya son verildi. 1998 Dünya Kupası'ndan beri uygulanan günümüzdeki formata göre final turnuvasında 32 farklı millî takım, ev sahibi olarak belirlenen ülke veya ülkelerde bir ay boyunca mücadele ederler. Turnuva, grup aşaması ve devamında uygulanan eleme aşaması olmak üzere iki aşamadan oluşur. Grup aşamasında öncelikle her grupta dörder takımın yer aldığı sekiz grup oluşturulur. Grupların oluşturulma aşamasında dört torba belirlenir. Ev sahibi takım ve FIFA Dünya Sıralaması'ndaki en iyi yedi takım seri başı olarak birinci torbada yer alır. Diğer takımlar ise kalan üç torbaya yer aldıkları konfederasyona göre yerleştirilir. 1998'den beri ikiden fazla Avrupa takımının ve aynı konfederasyondan birden fazla takımın aynı grupta yer alması kısıtlanmıştır. Grup aşamasında lig usulü turnuva sistemi uygulanarak her takım grubundaki diğer takımlarla birer maç yapar. Her grupta toplam altı maç oynanır. Her bir gruptaki son iki maç, dört takım arasındaki adaletin sağlanması için 1986 Dünya Kupası'ndan beri aynı zamanda başlar. 1994'ten beri kazanan takıma üç puan, beraberliğe bir puan verilir, kaybeden ise puan kazanamaz (öncesinde, kazanan takıma iki puan verilmekteydi). Sıralamayı belirlemek için öncelikle alınan puanlara bakılır. Gruplarında ilk iki sırayı alan takımlar eleme aşamasına yükselirler. Grup maçlarından sonra takımlar arasındaki sıralama, sırasıyla şu kriterlere göre yapılmaktadır: Eleme aşamasında tek maçlı eliminasyon sistemi uygulanarak her takım rakibiyle birer maç yapar. 90 dakika sonunda eşitlik bozulmamışsa, galip gelen takımı belirlemek için önce uzatma süresi oynanır, eşitliğin devamı durumunda ise penaltı vuruşlarına geçilir. Son 16 turunda (veya diğer adıyla ikinci tur) grup birincileriyle diğer grupların ikincileri eşleşir. Bu turu çeyrek finaller, yarı finaller, yarı finallerin kaybedenleri arasındaki üçüncülük maçı ve final takip eder. İlk Dünya Kupası'nın ev sahipleri FIFA kongrelerinde belirlenmekteydi. O dönemlerde Avrupa ile Güney Amerika arasının gemiyle ancak üç haftada alınabilmesi nedeniyle Dünya Kupası'nın düzenlenmeye başladığı ilk zamanlarda ev sahipleri seçimleri tartışma yaratmış, Uruguay'da düzenlenmesine karar verilen ilk Dünya Kupası'na Avrupa'dan sadece dört takım katılmıştı. Sonraki iki Dünya Kupası ise Avrupa'da düzenlendi. 1934'te İtalya'da düzenlenen Dünya Kupası'nın ardından 1938'in de Fransa'da düzenlenmesi kararı turnuvanın ev sahipliğinin iki kıta arasında sırayla yapılmasını isteyen Güney Amerika ülkeleri tarafından tepkiyle karşılandı. Bu nedenle Arjantin ve Uruguay 1938 Dünya Kupası'nı boykot ederek turnuvaya katılmadı. FIFA, gelecekteki boykot ve tartışmaları önlemek için 1958 Dünya Kupası'ndan 1998 Dünya Kupası'na kadar Amerika ve Avrupa ülkelerinin sırayla ev sahipliği yaptığı bir sistem uyguladı. 2002 Dünya Kupası'nı ise Güney Kore ve Japonya'nın ortaklaşa düzenlemesine karar verildi. Bu turnuva Asya'da düzenlenen ve iki ülkenin birden ev sahipliğini yaptığı ilk turnuva oldu. Güney Afrika, 2010 FIFA Dünya Kupası'na ev sahipliğini yaparak Afrika kıtasında turnuvaya ev sahipliği yapan ilk ülke oldu. 2014 Dünya Kupası'nın Brezilya'da düzenlenmesiyle 1978'den sonra ilk kez bir Güney Amerika ülkesi organizasyona ev sahipliği yaptı ve ilk defa üst üste iki turnuva Avrupa'da düzenlenmemiş oldu. Günümüzde ev sahipleri FIFA Yönetim Kurulu'nda yapılan oylama sonucunda belirlenmektedir. Oylamada, aday sayısının bir eksiği kadar tur gerçekleştirilir. İlk turda oylamaya tüm adaylar girer, sonrasında her turda en az oyu alan adaylar elenir ve sonda iki aday kalana kadar turlar devam eder. Son turda iki adayın oylarının eşit çıkması durumunda kararı FIFA başkanının verdiği oy belirler. FIFA her adaylık süreci öncesinde aday ülkelerin ev sahipliği için sahip olması ve yapması gereken şartları açıklar. Adaylık başvurusu için verilen sürenin dolmasının ardından FIFA müfettişleri aday ülkelere giderek gerekli şartların sağlanıp sağlanmadığını inceler. Dünya Kupası'nın ev sahibi genelde turnuvadan 6-7 sene önce belirlenir. Ancak birden fazla turnuvanın aynı anda açıklandığı da olmuştur. 2010 yılında 2018 Dünya Kupası ve 2022 Dünya Kupası'nın sırasıyla Rusya ve Katar'da düzenleneceği açıklanmıştır. 2010 ve 2014 Dünya Kupası'nın hangi konfederasyona bağlı ülkelerce düzenleneceği FIFA tarafından önceden belirlenmişti. Adaylık süreci başlamadan önce 2010'un Afrika, 2014'ün ise Güney Amerika'da düzenleneceği açıklanmış ve bu turnuvalara sadece bu konfederasyonlara bağlı ülkeler aday olabilmişti. Bu politikanın uygulanmasına 2006 Dünya Kupası adaylığı oylamasında Almanya'nın Güney Afrika'yı geçmesinin ardından karar verilmişti. Daha sonra bu uygulamaya 2018'deki turnuvanın adaylık sürecinde de devam edildi ve ev sahipliğine sadece Avrupa ülkeleri aday oldu. 2022'deki turnuva için ise Avrupa ve Güney Amerika ülkeleri hariç tüm ülkelerin aday olma şansı vardı. Şampiyon olan sekiz takımdan altısı kendi evinde şampiyon olmayı başardı. Şampiyon takımlardan Brezilya ve İspanya ise kendi evinde şampiyonluk yaşayamadı. Brezilya, ev sahipliğini yaptığı 1950'de, son maçta Uruguay'a kaybederek ikinci oldu, 2014'te ise yarı finalde Almanya'ya yenilerek elendi. İspanya, ev sahipliğini yaptığı 1982'de ikinci turda elendi. İngiltere (1966) ve Fransa (1998) kazandığı tek şampiyonluğu kendi evinde kazandı. Uruguay (1930), İtalya (1934) ve Arjantin (1978) ilk şampiyonluğunu kendi evinde kazandı ve daha sonra tekrar şampiyon olmayı başardı. Almanya (1974) ise ikinci şampiyonluğunu kendi evinde kazandı. Turnuvaya ev sahipliği yapan diğer ülkelerden İsveç (1958 finalisti), Şili (1962 üçüncüsü), Güney Kore (2002 dördüncüsü), Meksika (1970 ve 1986 çeyrek finalisti) ve Rusya (2018 çeyrek finalisti) ev sahipliğini yaptığı turnuvada ilk turu geçmeyi başardı. Şimdiye kadar sadece Güney Afrika (2010) ev sahibi olduğu turnuvada ilk turda elendi. Televizyonda yayınlanan ilk Dünya Kupası 1954 Dünya Kupası, renkli olarak yayınlanan ise 1970 Dünya Kupası'ydı. FIFA tarafından hazırlanan rapora göre 2006 Dünya Kupası'nın tüm maçlarını televizyon aracılığıyla kümülatif olarak 26,29 milyardan fazla kişi izlemişti. Yine rapora göre 2006 Dünya Kupası'nda takımların gruplara dağıtıldığı kura çekimini 300 milyon, final maçını ise 715,1 milyon kişi izlemişti. Kurumun diğer bir raporunda, 2010 FIFA Dünya Kupası'ndaki maçları televizyondan en az 1 dakika izleyen kişi sayısı 3,2 milyarı, 20 dakikanın üzerinde izleyen kişi sayısı ise 2,2 milyarı aşmıştı. 2014 Dünya Kupası'nı televizyondan izleyen kişi sayısının da son turnuvayı geçtiği açıklandı. İlk Dünya Kupası finalinde her iki takım da kendi topunu getirdi ve maçın kendi topuyla oynanmasını istedi. Bunun üzerine maçın ilk yarısında Arjantin'in, ikinci yarısında ise Uruguay'ın getirdiği top kullanıldı. Bu tarihten sonraki turnuvalarda oynanan tüm maçlarda aynı model top kullanılmaya başlandı. 1934'te İtalya'da üretilen Federale 102, 1938'de Fransa'da üretilen Allen, 1950'de Brezilya'da üretilen Super Duplo T kullanıldı. 1954'teki Swiss WC Match Ball model top, FIFA tarafından belirlenen boyutu ve ağırlığı standartlarına göre Dünya Kupası'nda kullanılan ilk toptu. 1958'de FIFA, Stockholm'de test ettiği yüz kadar topun arasından Top Star'ı seçti. 1962'de Mr. Crack, 1964'te Slazenger Challenge 4-Star'ın kullanılması sonrasında Dünya Kupası'nda kullanılan toplar Adidas tarafından üretilmeye başlandı ve her turnuva için ayrı bir top tasarlandı. 1970'te Telstar, 1974'te Telstar Durlast, 1978'de Tango, 1982'de Tango España, 1986'da Azteca, 1990'de Tango Etrusco Unico, 1994'te Questra, 1998'de Tricolore, 2002'de Fevernova, 2006'da Teamgeist (finalde Teamgeist Berlin), 2010'da Jabulani (finalde Jo'bulani), 2014'te Brazuca (finalde Brazuca Final Rio), 2018'de Adidas Telstar 18 (eleme aşamasında Telstar Meçta) model top kullanıldı. FIFA Dünya Kupası için ilk maskot 1966 Dünya Kupası'nda tanıtıldı. Üzerinde Birleşik Krallık bayrağı bulunan bir tişört giyen aslan olan bu maskotun adı World Cup Willie idi. 1970 Dünya Kupası'nın maskotu Juanito, ev sahibi Meksika'nın forması ile ülkenin sembollerinden olan ve üzerinde "MEXICO 70" yazan bir sombrero giyen bir çocuktu. 1974'te, üzerlerinde turnuvayı temsilen sırasıyla "WM" (Almancada Dünya Kupası anlamına gelen "Weltmeisterschaft"ın kısaltması) ve "74" yazılı Almanya forması giyen Tip ve Tap adlı iki çocuk maskot olarak kullanıldı. Üzerinde "ARGENTINA '78" yazan şapka, fular, kırbaç ve Arjantin forması bulunan bir "gaucho"yu temsil eden çocuk olan Gauchito, Arjantin'deki 1978 Dünya Kupası'nın maskotuydu. Ev sahibi İspanya'da yetişen tipik meyvelerden olan ve ülkenin formasını giyen bir portakal olan Naranjito 1982'deki maskot olarak kullanıldı. 1982'de, ev sahibi Meksika mutfağının tipik biberlerinden jalapeño Pique adıyla maskot olarak seçilmiş, sombrero giydirilmiş ve bıyık eklenmişti. 1990 Dünya Kupası'nın maskotu, İtalya bayrağının renklerinden oluşan Ciao adlı bir çöp adamdı. Üzerinde "USA 94" yazan bir Amerika Birleşik Devletleri forması giyen Striker adlı köpek, 1994 Dünya Kupası'nın maskotu olarak kullanıldı. Göğsünde "FRANCE 98" yazan ve ev sahibi Fransa'nın bayrağında yer alan lacivert bir giysi giyen Footix adlı ülkenin ulusal sembollerinden horoz, 1998 Dünya Kupası maskotu olarak belirlendi. 2002'de; Ato, Kaz ve Nik adlarını taşıyan sırasıyla turuncu, mor ve mavi renklerdeki bilgisayarla üretilen üç maskot vardı. Üzerinde "06" yazan Almanya forması giyen Goleo adlı Almanya'nın ulusal sembollerinden olan aslan ile Pille adlı konuşan bir futbol topu, 2006 Dünya Kupası'nın maskotlarıydı. "South Africa 2010" yazılı beyaz tişört giyen, Güney Afrika formasını temsilen yeşil şort giyen ve yeşil saçları olan, yine formayı temsilen sarı renkteki Zakumi adlı ülkedeki yaygın hayvanlardan biri olan leopar, 2010 FIFA Dünya Kupası'nın maskotu oldu. 2014'te, "Brasil 2014" yazılı beyaz bir tişört ile Brezilya bayrağındaki renklerden olan yeşil bir şort giyen, yalnızca Brezilya'da yaşayan Brezilya üç kemerli armadillosu türündeki Fuleco maskot olarak belirlendi. 2018 Dünya Kupası için ise; gövdesi beyaz, kolları mavi renkte olan ve gövde kısmında "Russia 2018" yazılı bir tişört ile kırmızı renkte bir şort giyen; turuncu çerçeveli bir gözlük takan; kahverengi ve beyaz renklere sahip bir Avrasya kurdu ("Canis lupus lupus") olan Zabivaka (Rusçada "golcü") maskot olarak kullanıldı. Dünya Kupası'nda şampiyonluk yaşayan her takım, formasındaki armasının üzerinde bir yıldız koymaktadır. İstisnai olarak Uruguay, iki Dünya Kupası şampiyonluğuna ek olarak FIFA tarafından organize edilen 1924 ve 1928 Yaz Olimpiyatları'ndaki futbol müsabakalarında elde ettiği şampiyonlukları temsilen armasının üzerinde iki yıldız daha bulundurmaktadır. Diğer yandan 1962 ve sonrasındaki Dünya Kupası turnuvalarında bir veya birden fazla şarkı, organizasyonların şarkıları olarak benimsenmiş ve kullanılmıştır. FIFA Dünya Kupası tarihindeki toplam seyirci sayısı, Brezilya'daki 1950 Dünya Kupası'nda ilk defa 1 milyonu geçti. Takım sayısının, dolayısıyla maç sayısının da artması sonrasında İspanya'daki 1982 Dünya Kupası ile birlikte toplam seyirci sayısı 2 milyonu buldu. Amerika Birleşik Devletleri'nin ev sahipliğindeki 1994 Dünya Kupası, toplam maçlar bakımından sonrasındaki turnuvalardan geride kalsa da toplamda 3.587.538 seyirciyle en çok izlenen Dünya Kupası konumundadır. Maç başına ortalama seyirci bakımından en yüksek ortalama da 68.991 seyirciyle bu turnuvada bulunur. FIFA tarafından sunulan resmî sayılara göre turnuvalarda elde edilen seyirci verileri şu şekildedir: Dünya Kupası sonunda takım ve oyunculara gösterdikleri performans ve başarılar dolayısıyla çeşitli ödüller verilir. Hâlen verilmekte olan altı ödül vardır: En Eğlendirici Takım, oyuna pozitif olarak yaklaşan ve halkı en çok eğlendiren takıma 1994-2006 yılları arasında verilen ödüldür. Günümüze kadar düzenlenen tüm Dünya Kupası turnuvalarında şampiyon olan takımlar Avrupa veya Güney Amerika'dan çıktı. FIFA, zaman içerisinde dağılan ülkelerin ardıllarını da tek bir ülkeymiş gibi kabul ettiğinden şu ana kadar FIFA Dünya Kupası'nda 77 farklı takım mücadele etti. Ardıl takımlar ayrı birer takım olarak kabul edildiğinde bu sayı 83'e ulaşmaktadır. 20 turnuvanın tamamına da katılan tek takım olan Brezilya, aynı zamanda kazandığı beş şampiyonlukla en çok şampiyon olan takım konumundadır. 18 turnuvaya katılarak bu alanda ikinci sırada olan Almanya ve İtalya, aynı zamanda dörder şampiyonlukla Brezilya'nın ardından en başarılı takımlardır. Arjantin ve Uruguay ikişer; İngiltere, Fransa ve İspanya ise birer şampiyonluk kazanmıştır. Diğer taraftan yalnızca Brezilya ve Almanya hem kendi kıtalarında hem de kendi kıtaları dışında şampiyon olmayı başarırken hem kendi ülkesindeki turnuvada hem de başka kıtada şampiyon olan tek takım Almanya'dır. Günümüze kadar 42 farklı takım, herhangi bir Dünya Kupası organizasyonunda en iyi sekiz takım arasında yer almıştır. Katıldığı 18 turnuvanın 17'sinde en iyi sekiz takım arasında yer alan Almanya ile katıldığı 20 turnuvanın 17'sinde bu başarıyı elde eden Brezilya bu alandaki liderliği paylaşmaktadır. Almanya, son 16 turnuvada da en iyi sekiz takım arasında yer alarak bu seriyi en uzun sürdüren takım konumundadır. Dünya Kupası tarihinde her kıtasal konfederasyondan katılım oldu. Turnuvalarda toplam 425 takım katılımı gerçekleşirken bu katılımların 231'ini UEFA, 80'ini CONMEBOL, 39'unu CONCACAF ve CAF, 32'sini AFC, 4'ünü ise OFC üyesi takımlar gerçekleştirdi. İlk organizasyonda üç konfederasyon; CONCACAF, CONMEBOL ve UEFA'dan katılım olmuştu. CAF üyesi bir takımın ilk katılımı 1934'te, AFC üyesi bir takımın ilk katılımı 1950'de, OFC üyesi bir ülkenin ilk katılımı ise 1974'te gerçekleşti. Son 8 arasına hiçbir OFC üyesi takım kalmayı başaramazken son 4 takım arasına ise hiçbir CAF üyesi takım kalamadı. Yalnızca UEFA ve CONMEBOL üyesi takımların yükselebildiği finalde 26 kez UEFA, 14 kez CONMEBOL takımı yer aldı. 11 turnuvada şampiyon takım UEFA'dan, 9 turnuvada ise CONMEBOL'dan çıktı. Dünya Kupası tarihindeki en farklı maç 15 Haziran 1982'de, Macaristan'ın El Salvador'u 10-1 yenmesiyle elde edildi. 26 Haziran 1954'teki 7-5 sona eren Avusturya-İsviçre maçı ise en gollü maç oldu. Dünya Kupası'nda en çok maç oynayan takım 106 maça çıkan Almanya iken, en çok galibiyet alan takım 70 galibiyetle Brezilya'dır. En çok gol atan takım ise 224 golle Almanya'dır. Dünya Kupası tarihindeki ilk gol, ilk turnuvanın açılış maçı olan Fransa-Meksika karşılaşmasında Fransız Lucien Laurent'dan geldi. Dünya Kupası'nda en çok gol atan isim 2002 ile 2014 yılları arasında toplam 16 gol atan Alman Miroslav Klose'dir. 1998-2006 arasında toplam 15 gol atan Brezilyalı Ronaldo ikinci, 1970-1974 arasında Batı Almanya formasıyla 14 gol kaydeden Gerd Müller ise üçüncü sıradadır. En golcü dördüncü isim olan Fransız futbolcu Just Fontaine ayrıca bir Dünya Kupası'nda en çok gol atan isimdir, attığı 13 golü de 1958 Dünya Kupası'nda atmıştır. 1994'te Kamerun karşısında beş gol atan Rus Oleg Salenko bir maçta en çok gol atan oyuncu, aynı maçta Kamerun adına bir gol kaydeden Roger Milla ise 42 yıl 39 günle turnuva tarihinde gol atan en yaşlı oyuncu oldu. Dünya Kupası'nda atılan en hızlı gol 2002 yılında üçüncülük maçında Hakan Şükür tarafından Türkiye adına Güney Kore'ye karşı maçın 10,8. saniyesinde atılmıştı. En çok Dünya Kupası'nda oynama rekorunu 1950-1966 arasında oynayan Meksikalı Antonio Carbajal ve 1982-1998 arasında oynayan Alman futbolcu Lothar Matthäus paylaşmaktadır. Bu iki isim beş farklı turnuvada forma giymiştir. Matthäus oynadığı 25 maçla en çok Dünya Kupası maçına çıkan futbolcu rekorunun da sahibidir. Kolombiyalı Faryd Mondragón 2014'te 43 yıl 3 günlükken oynadığı maçla en yaşlı oyuncu, Kuzey İrlandalı Norman Whiteside 17 yıl 41 günlükken 1982'de oynadığı maçla en genç oyuncu konumundadır. Batı Almanya adına Franz Beckenbauer 1966, 1970 ve 1974'te üç kere All-Star Takımında yer almıştır ve bu alandaki tek isimdir. Brezilyalı Pelé üç şampiyonlukla en çok şampiyonluk yaşayan, aynı ülke forması giyen Cafu da üç Dünya Kupası finalinde oynayan tek futbolcudur. 20 futbolcu ise iki şampiyonluk madalyasına sahiptir. Altı futbolcu ise üç farklı Dünya Kupası madalyasına (şampiyonluk, ikincilik, üçüncülük) sahiptir; bu altı isimden Franz Beckenbauer'in de dâhil olduğu beşi 1966-1974 arasında Batı Almanya kadrosunda yer alan isimlerken diğer isim; 1982, 1990 ve 1994 kadrosunda yer alan İtalyan Franco Baresi'dir. Dünya Kupası tarihinde en çok gol atan oyuncular sıralamasındaki ilk 10 sıra şu şekildedir: 1934 ve 1938'de İtalya ile birer şampiyonluk yaşayan Vittorio Pozzo, iki Dünya Kupası şampiyonluğu yaşayan tek teknik direktördür. Brezilyalı Mário Zagallo 1958 ve 1962'de futbolcu, 1970'te Brezilya teknik direktörü, 1994'te ise Brezilya yardımcı antrenörü olarak dört farklı turnuvada Dünya Kupası şampiyonluğu yaşayarak en çok şampiyon olan isimdir. Alman Franz Beckenbauer ise 1974'te futbolcu, 1990'da ise teknik direktör olarak kupayı kazanan ikinci kişi konumundadır. Brezilyalı teknik direktör Carlos Alberto Parreira beş farklı takımla altı farklı turnuvaya katılırken Sırp Bora Milutinović de beş turnuvada beş farklı takımın teknik direktörlüğünü yaptı. Arjantinli Juan José Tramutola 27 yıl 267 günlükken çıktığı 1930'daki maçla turnuva tarihinin en genç, Alman Otto Rehhagel ise 71 yıl 317 günlükken 2010'da çıktığı maçla en yaşlı teknik direktör oldu. 1954 Dünya Kupası'ndan itibaren her turnuva için FIFA tarafından resmî bir belgesel film yayınlanmaktadır. Bunun yanında bazı turnuvalar filmlere konu olmuş veya tema olarak işlenmiştir. 2003 yapımı Alman filmi "Das Wunder von Bern", 1954 Dünya Kupası finalinde Batı Almanya'nın kazanarak şampiyonluğa ulaşmasını konu alır. 2005 yapımı Amerikan filmi "The Game of Their Lives", Amerika Birleşik Devletleri'nin 1950 Dünya Kupası'nda İngiltere'yi 1-0 yendiği maçın hikâyesini işler. Bunların yanında "Karavan" ("The Van", 1996), "Phörpa" (1999), "Les collègues" (1999), "Sixty Six" (2006) ve "Africa United" (2010) filmlerinde de Dünya Kupası temaları kullanılmıştır. FIFA Dünya Kupası'nı konu alan ilk video oyunu 1986'da "World Cup Carnival" adıyla yayımlanan 1986 Dünya Kupası temalı oyundu. 1990 Dünya Kupası'nı konu alan "World Championship Soccer" (Avrupa'da "World Cup Italia '90" adıyla yayımlandı) 1989'da piyasaya sürüldü. 1994 Dünya Kupası temalı "World Cup USA '94" turnuvayla aynı yıl satışa sunuldu. 1998 Dünya Kupası'yla birlikte FIFA Dünya Kupası video oyunları EA Sports tarafından geliştirilmeye başlandı ve sırasıyla "World Cup 98", "2002 FIFA World Cup", "2006 FIFA World Cup", "2010 FIFA World Cup South Africa" ve "2014 FIFA World Cup Brazil" turnuvalarla aynı yıl içerisinde çıkarıldı. Bu oyunlara ek olarak diğer modlara ilaveten bir Dünya Kupası modu içeren ve 1997'de yayımlanan "" ile yalnızca 2006 Dünya Kupası'nın UEFA elemelerini içeren "" da EA Sports tarafından yayımlanmıştı. Barla, EÄŸirdir Barla, Isparta ilinin Eğirdir ilçesine bağlı bir köydür. Köyün adı, 150 ve 961 yıllarındaki Yunanca kayıtlarda Parláos olarak geçmektedir. 1912'den beri aynı adı taşıyan köy, 1960 yılı kayıtlarında Kocapınar olarak yer almıştır. Barla'nın Osmanlı yönetimine geçiş tarihi 1376'dır. Lozan Antlaşması'na kadar Barla'da Rumlarla Türkler birlikte yaşamışlardır. 7 Mart 1953 yılında beldeye çevrilen köyün belediye statüsü, nüfusunun 2000 kişinin altına düşmesi üzerine 2013 yılında sona ermiştir. Said Nursî, 1 Mart 1927 tarihinde bu köye sürgüne gönderilmiş ve 8 buçuk yıl bu köyde hayatını sürdürmüştür. Dini konulara ilişkin bakış ve yorumlamalarını içeren “Risale-i Nur Külliyatı”nın çok büyük bir bölümü Barla sürgününde hayat bulmuştur. Köy, Isparta il merkezine 45 km, Eğirdir ilçe merkezine 23 km uzaklıktadır. Barla, mekânsal olarak Eğirdir Gölü kıyısına yakın ve etrafı yüksek dağlarla kaplı bir yerdir. Yalovaspor Yalovaspor, 10 Ocak 1963 tarihinde Yalova'da kurulan, forma renkleri yeşil-kırmızı olan spor kulübüdür. Yalovaspor 2016-2017 sezonu itibarıyla Bölgesel Amatör Ligde mücadele etmektedir. Kulübün faaliyet gösterdiği diğer branşlar, voleybol, basketbol, güreş, su sporları ve taekwondo sporlarıdır. 1953 yılı öncesi Yalova'nın ilçe olduğu dönemde, kentin tek futbol takımı Gençlikgücüydü. 1950'lerin başlarında yeşil-beyaz renklere sahip takımda kulüp içi rekabetten doğan ihtilaflar meydana geldi. Bunun sonucunda Gençlikgücü'nden ayrılan grup 1953 yılında Mehmet Kızılkaya başkanlığında Kayaspor adında yeni bir kulüp kurdular. Renkleri kırmızı-beyaz olarak belirlendi. İlçede iki ayrı kulübün varlığı, hem kulüplerin güçlerinin zayıflamasına neden oldu hem de ciddi bir rekabeti de beraberinde getirdi. Zaman içerisinde bu kulüplerin tek çatı altında birleşmesi fikri ilçe halkında yayıldı. İlçe'nin ileri gelenleri ve tabandan gelen istekler karşısında iki kulüp arasında görüşmeler başladı. Nihayetinde 10 Ocak 1963 tarihinde iki kulüp "Yalovaspor" çatısı altında birleşti. Renkleri ise Gençlikgücü'nün yeşili ve Kayaspor'un kırmızısı olarak yeşil-kırmızı şeklinde belirlendi. Emin Uyansoy'un başkanlığında kurulan kulüp 1964 yılında tescil ettirildi. Yalovaspor, 1963-1964 sezonu itibarıyla İstanbul 2. Amatör Küme'de mücadelesine başladı. Sezonu şampiyon tamamlayarak İstanbul 1. Amatör Küme'ye yükseldi. 1977-1978 sezonu ve 1980-1981 sezonlarında İstanbul 1. Amatör Küme şampiyonluğunu kazandı. Ara dönemde 3. Lige yükselememesinin nedeni Türkiye Futbol Federasyonu'nun 3. Lig uygulamasını kaldırmış olması sebebiyledir. 1984-1985 sezonunda, yeniden kurulan 3. Ligde tarihinde ilk kez yer aldı. Bu ilk sezonunda son haftasına kadar sürdürdüğü şampiyonluk iddiasını Gölcükspor'a kaptıran Yalovaspor, 3. Lige çıkmasından itibaren daima zirveye oynadı. 1988-1989 sezonunda da ligi ikinci tamamlayan Yalovaspor, nihayet 1989-1990 sezonunda, en yakın rakibi Düzcespor'un yirmi puan önünde, namağlup şampiyon olarak tarihinde ilk kez 2. Lige yükseldi. 2. ligdeki ilk sezonunda A Grubunda yer alan Yalovaspor, güçlü takımlar arasında ligi dördüncü sırada bitirmeyi başardı. 1990-1991 ve 1992-1993 sezonlarında Türkiye Kupası'nda 5.tura kadar çıkmıştır. 2. ligdeki ilk sezonunda A Grubunda yer alan Yalovaspor, güçlü takımlar arasında ligi dördüncü sırada bitirmeyi başardı. 1990-1991 ve 1992-1993 sezonlarında Türkiye Kupası'nda 5.tura kadar çıkmıştır. 1993-1994 sezonu sonunda 3. lige düşen yeşil-kırmızılılar, 1994-1995, 1995-1996, 1996-1997, 1997-1998, 1998-1999 sezonlarını 3. ligde geçirdi. 17 Ağustos'ta meydana gelen deprem nedeniyle 1999-2000 sezonunda liglere katılamadı. 2000-2001 sezonunda yeniden 3. Ligde mücadelesine başlayan Yalovaspor, 2001-2002 sezonu öncesi Beşiktaş JK kulübü ile anlaşarak bazı Beşiktaş paf takımı oyuncularını kiralık olarak kadrosuna kattı. Bu kadro ile sezonu çok iyi geçiren Yalovaspor son haftalarda kaybettiği puanlar ile şampiyonluğu elde edemedi. 2002-2003 sezonu öncesi lige yine fırtına gibi giren Yalovaspor, sezon sonunda da şampiyonluluğu elde ederek 10 sezon sonra 2. lige dönmüş oldu. 2003-2004 sezonunda 2. ligde son iki haftaya girilirken lider durumda bulunan Yalovaspor, lig ikincisi Sarıyer SK ile oynadığı maçı 81. ve 89. dakikalarda yediği goller ile 2-1 kaybederek Bank Asya 1. Lige yükselme şansını değerlendiremedi. 2004-2005, 2005-2006, ve 2006-2007 sezonlarını da 2. ligde geçiren Yalovaspor, 2006-2007 sezonu sonunda küme düşerek tekrar 3. lige döndü. 2007-2008 sezonunda ligi orta sıralarda bitiren Yalovaspor, 2008-2009 sezonunda extra play-off maçları neticesinde önce Kastamonuspor'u, ardından Hatayspor'u aynı skorlarla 2-1 mağlup ederek tekrar 2. lige yükseldi. 2. lig macerası ise sadece bir sezon sürdü. 2009-2010 sezonunun son haftasında mutlak galip gelmesi gereken Yalovaspor, Sakaryaspor karşısında 1-0 öne geçmesine rağmen 85. dakikada yediği golle maçın 1-1 bitmesine engel olamadı ve tekrar 3. lige düştü. 2010-2011 sezonunda 3. ligde de tutunamayan Yalovaspor 27 sene sonra amatör kümeye düşmüş oldu. 2011-2012 sezonunu sonunda ise Süper Amatör Lige düştü. 2012-2013 sezonunda yeniden doğuş politikasıyla yeni bir yapılanmaya giden takım sezon sonunda Bölgesel Amatör Lig'e yükseldi. Genel Koordinatörlüğünü Kartal Tekin'in yapmakta olduğu kulüp, 7 Haziran 2013 tarihi itibarıyla teknik direktörlüğe Necdet Toker'i getirmiştir. 2012 Aralık ayında yapılan anlaşma ile İstanbul Deniz Otobüsleri A.Ş.(İDO), Yalovaspor'un resmi sponsporu olmuştur. 2013-14 Bölgesel Amatör Ligi sezonunu 11. grupta 13. tamamlayarak Yalova Süper Amatör ligine düşmüştür. Bölgesel Amatör Lig 11.Grup 2015-2016 sezonunda grubu 10.sırada tamamlamıştır. 2018-19 sezonunda Yalova Süper Amatör ligini şampiyon tamamlayan Yalovaspor, Altınova Belediyespor ile oynadığı play-out baraj maçını 2-1 kazanarak Bölgesel Amatör Lig'ine yükseldi. 2019-2020 sezonunda BAL 10. Grup'ta 22. hafta sonunda lider iken COVID-19 pandemisi nedeniyle iptal edilen sezonda şampiyon olarak tescil edildi ve tekrar 3. Lig'e yükseldi. 1990-1994 1984-1990, 1994-2001, 2003-2007, 2009-2010 2001-2003, 2007-2009, 2010-2011 2011-2012, 2013-2014, 2015-2017, 2019 1963-1984, 2012-2013, 2014-2015, 2017-2019 Fransa millî futbol takımı Fransa millî takımı, Avrupa'da üst düzey futbol oynayan ekipler arasında yer alır. 1998 yılında Zinedine Zidane önderliğinde kariyerinin zirvesine çıkan Horozlar, aynı jenerasyonla 2000 yılında da Avrupa Futbol Şampiyonası'nı kazandı. 1980'li yılların başına kadar en büyük başarısı 1958'deki Dünya Üçüncülüğü olan Fransızlar, 1982'de Michel Platini önderliğinde Dünya Dördüncüsü oldu, 1984'teki Avrupa Şampiyonası'nda kupayı Fransa kazandı. 1986'daki Dünya Kupası'nda tıpkı 1982'de olduğu gibi yarı finalde elenen Fransa bu sefer Dünya Üçüncülüğü'nü kazandı. 1990'lı yılların ortasında yeni jenerasyon kendini belli etmeye başladı. Zinedine Zidane önderliğindeki Fransa 1996 Avrupa Şampiyonası'nda yarı finale kadar yükseldi. 1998'de kendilerinin düzenlediği Dünya Kupası'nda finalde Brezilya'yı 3-0 ile geçip Dünya Şampiyonu oldu. Aynı başarıyı 2000 yılındaki Avrupa Şampiyonası'nda finalde İtalya'yı 2-1 yenerek gösteren Fransa ardından düşüşe geçti. 2002 FIFA Dünya Kupası'na sürpriz bir şekilde ilk turda veda eden Fransa, 2004 Avrupa Şampiyonası'nda da çeyrek finalden öteye gidemedi.2006 FIFA Dünya Kupası'nda finale kadar çıkmış, uzatmalarda Zinedine Zidane'ın Marco Materazzi'ye attığı kafa darbesi yüzünden, rakibi İtalya'ya karşı son 10 dakikayı 10 kişi olarak oynamıştır. Penaltı atışlarında 5-3 mağlup olarak FIFA Dünya Kupası'nda ikinci olmuştur. 2008 Avrupa Futbol Şampiyonası'na Hollanda ve İtalya karşısında alınan farklı yenilgilerin ardından daha ilk turda 1 beraberlik ve 2 mağlubiyetle veda etmek zorunda kaldı. Turnuvada Fransa 1 gol atıp 6 gol yedi. 2010 Dünya Kupası elemelerinde, 10 maçta 18 puan toplayarak grubunda Sırbistan'ın ardından 2. sırada yer alan Fransa, Dünya Kupası baraj maçında İrlanda Cumhuriyeti'yle eşleşti. İlk maçta rakibini deplasmanda 1-0'lık skorla geçen Fransa, rövanş karşılaşmasında 90 dakikalık normal süreyi 1-0 mağlup kapatınca maçta uzatmalara geçildi. 103. dakikada Henry'nin topu eliyle taşıyarak Gallas'a verdiği pas golle sonuçlanınca 1-1'lik skorla turu geçen taraf ev sahibi Fransa oldu. Bu maçın ardından İrlanda'nın yaptığı karşılaşmanın tekrarı yönündeki itirazlar FIFA tarafından kabul edilmedi. 2016 Avrupa Futbol Şampiyonası'na ev sahibi olarak direkt katılma hakkı elde etti.Finalde Portekiz'e uzatmalarda 1-0 kaybederek turnuvada ikinci oldu. Şampiyon İkincilik Üçüncülük Dördüncülük "13 Ekim 2013 itibarÄ±yla." Aşağıdaki oyuncular 7 ve 10 Eylül 2019 tarihlerinde Arnavutluk ve Andorra'ya karşı UEFA 2020 Avrupa Şampiyonası'na çağrıldı. Ralph Fiennes Ralph Nathaniel Fiennes (d. 22 Aralık 1962; Ipswich, Suffolk), İngiliz oyuncudur. Mark Fiennes ve eşi Jennifer Lash'in altı çocuğundan en büyüğüdür. Bishop Wordsworth Boys Okulu ve Chelsea Sanat ve Tasarım Üniversitesi ve Drama Sanatı Kraliyet Akademisinde eğitim almıştır. 1987 yılında Britanya Ulusal Kraliyet Tiyatrosuna katılmıştır. Steven Spielberg'in 1993 yılında yönettiği Schindler's List (Schindler'in Listesi) adlı filmde "Amon Goeth" karakterini canlandırmıştır ve en iyi yardımcı erkek oyuncu daldında Oscar'a aday gösterilmiştir. Bu filmden sonra kariyerine Quiz Show (1994) ve English Patient (1996) ile devam etmiştir. English Patient filmindeki "Laszlo" rolüyle en iyi erkek oyuncu dalında Oscar'a aday gösterilmiştir. 2005 yılı itabariyle Harry Potter serisinde Lord Voldemort rolünü canlandırmaya başlamıştır. Ayrıca Jennifer Lopez ile birlikte Made in Manhattan filminde rol alan İngiliz aktör, Coriolanus ve The Invisible Woman filmlerinde yönetmenlik koltuğuna oturmuştur. 1993-1997 yılları arasında Alex Kingston ile evli kalmıştır. Kendisi gibi oyuncu olan Joseph Fiennes'in ağabeyidir. Dimebag Darrell Darrell Lance Abbott (d. 20 Ağustos 1966 - ö. 8 Aralık 2004), ünlü Amerikalı gitaristtir. Kariyerinin en büyük ve başarılı dönemini 1981 yılında davulcu kardeşi Vinnie Paul ile kurduğu Pantera adlı glam/groove metal grubu döneminde yaşamıştır. Gençliğinde ilk olarak davula yönelmiştir fakat bu konuda yeteneksiz olduğunu fark edip gitara geçmiştir. Genç yaşta kendini geliştirmeye başladı ve henüz 16 yaşına geldiğinde her seferinde kazandığı için yerel gitar yarışmalarına girmesi yasaklandı. Ancak jüri üyesi olarak yarışmalara davet edildi. Bestelerinde genelde kesik ve sert gitar riffleri kullanırdı. Solo teknikleri iki elli klavye kullanımı (Finger Tapping), pena ile tuşeleme (Pick Tapping), doğal ve hızlı penalama (Alternate Picking) gibi ileri teknikler içeriyordu. Sololarında genelde Pentatonik kalıplar izlerdi. Etkilendikleri Eddie Van Halen, Ace Frehley, Randy Rhoads. 1981 de davulcu kardeşi Vinnie Paul ile Pantera'yı kurdu. 1990 yılına kadar grubun yaptığı müzik türü Glam Metal tarzıdaydı. Grubun dağılana kadar solisti kalacak olan Phil Anselmo'nun 1988 yılında aralarına katılmasının ardından 1990 yılında çıkardıkları Cowboys From Hell adlı albümleri ile büyük bir başarı yakaladılar. Grup bir anda ani bir tarz değişimi yaşamıştı ve bir daha unutulamayacak türde sert ve değişik bir akım başlattılar. Ayrıca grunge ve rap müziğin, heavy metalin önüne geçtiği yıllarda heavy metali yeniden eski popülerliğine kavuşturan grup olarak anıldılar. Daha sonra Groove Metal ve Southern Metal adı verilen türün ilk örneklerinden olan bu albüme genelde sert bir Heavy Metal/Thrash Metal havası hakimdi. Kesik, hareketli, sert ritimler ve Dimebag'in şok edici gitar soloları çok kısa sürede ilgi topladı. Grup 2003 yılında resmi olarak dağılana kadar bu tarzda müzik yapmaya devam etti. Dağılmanın sebebi vokalist Phil Anselmo'nun uyuşturucu bağımlılığı yüzünden ortaya çıkan sorunlar, aynı zamanda yine Anselmo'nun ikinci grubu Down'a daha çok önem verip, ona daha çok vakit ayırmasıydı. Dimebag Darrell'ın 3 tane solosu dünyanın en iyi 100 solosu içinde yer buldu. 57. sırada Walk 35. sırada Cemetery Gates ve 15. sırada Floods . Pantera dağıldıktan sonra Dimebag ve kardeşi Vinnie müzik kariyerlerine kurdukları bu grup ile devam ettiler. Grubun vokali Rob Halford'un gitaristi Pat Lachman, basçısı ise dövme yaptırırken tanıştıkları Bob Zilla oldu. Grubun tarzı genelde Pantera'ya yakındı fakat biraz daha modern bir havası vardı. 2004'te ilk albümleri New Found Power'ı çıkarmış Drowning Pool ve SOiL ile tura çıkmışlardı fakat aynı yılın sonunda Dimebag Darrell bir konserdeyken cinayete kurban gitti. 8 Aralık 2004 tarihinde Ohio eyaletindeki bir Damageplan konserinde Dimebag Darrell, Nathan Gale adında ordudan atılmış şizofren bir Deniz Subayı tarafından sahnede vuruldu. Vurulduğunda 38 yaşındaydı. Silahlı saldırıda 3 kişi daha hayatını kaybetti: Konser görevlisi Nathan Bray (23), kulüp görevlisi Erin Halk (29) ve Damageplan'ın güvenlik görevlilerinden birisi olan Jeff Thompson (40). Saldırgan etraftakiler için tehlike olmaya devam ettiğinden ve bir kişiyi rehin aldığından olay yerine gelen ilk polis görevlisi onu bir pompalı tüfekle vurarak öldürdü. Cinayetin sebebi ile ilgili teoriler, cinayeti işleyen şahsın kaçık bir Pantera hayranı olduğu ve grubun dağılmasından Dimebag'i sorumlu tuttuğu için bu eyleme yöneldiği yönündedir. Ancak katil arkasında bir not bırakmadığı için cinayetin gerçek sebebi asla öğrenilememiştir. Cinayetten sonra rock ve Metal dünyasının tüm ünlü isimleri bu konudaki üzüntülerini dile getirdi ve Dimebag'in anısına birçok etkinlik düzenlendi. Cenazesi, hayranı olduğu Kiss grubu desenlerinin bulunduğu bir tabut içinde, Eddie Van Halen'ın orijinal Bumblebee gitarı ile yakılmıştır. "Elektro gitarlarÄ±": Dimebag kariyerinin başlangıcından 1996 yılına kadar "Dean" gitarların "ML" modellerini tercih etti ve onları kendiyle bütünleştirip dünyaya tanıttı. Dean gitarlarının üretiminin durduğu 1996'dan 2004'e kadar geçen sürede Washburn gitarlarla anlaştı ve adına çeşitli modeller piyasaya sunuldu. Gitarlarında "Bill Lawrence" marka XL500 model manyetikler kullandı. Kariyerinin ilerlemesiyle "Seymour Duncan" manyetikler onun için "SH-13 Dimebucker" modelini çıkardı ancak Dimebag kendi gitarlarında Bill Lawrence kullanmaya devam etti. Gitarlarının köprülerinde daima orijinal Floyd Rose tremolo sistemi yer aldı. Ölümünden kısa bir süre önce tekrar üretime başlayan Dean gitarlara geçti, yeni Razorback ve Razorbolt gitarlarını tasarladı. DR firmasının kendisine özel olarak ürettiği "DBG-9" setini kullanmaktaydı. "Amfileri": Dimebag, kariyerinin başından 2004 yılına kadar Randall marka amfileri tercih etmiştir. Randall'ın Dimebag Darrell Signature Model amfileri de üretilmiştir. 2004 yılında Krank Amps ile anlaşmıştır. Somerset Arthur Gough-Calthorpe Sir Somerset Arthur Gouch Calthorpe (d. 23 Aralık 1865 - ö. 29 Temmuz 1937), İngiliz filo amirali. I. Dünya Savaşı sonunda İtilaf Devletleri Akdeniz donanması komutanı olarak Mondros Mütarekesi'ni imzaladı. Türk Kurtuluş Savaşı yıllarında İstanbul'da İngiliz yüksek komiseri olarak görev yaptı. Osmanlı yönetimine direniş yanlısı subayların halkı silahlandırmaması yönünde baskı yaptı. 14 Mayıs 1919'da İzmir Valisi İzzet Paşa'ya İzmir'in işgal edileceğine dair bir not verdi. Haziran ve temmuz 1919'da Harbiye Nezareti'ne gönderdiği yazılarla defalarca Mustafa Kemal Paşa'nın Anadolu'dan geri çağrılmasını istedi. 5 Ağustos 1919'da İstanbul'dan ayrıldı. Yerine Amiral John de Robeck atandı. 1939'da Londra'da öldü. Diyalektik materyalizm Diyalektik Materyalizm (Eytişimsel Maddecilik ya da Eytişimsel Özdekçilik), materyalizmin Karl Marx tarafından yorumlanmış biçimi, Marksist felsefenin adlandırılma biçimi ya da Marksizmin felsefi öğretisidir. Marx ve Engels'in öncülük ettiği, ancak Marx'tan çok -sistematik bir felsefe olarak- Engels'te açılımları bulunabilecek felsefe akımı. Engels, Marx daha hayattayken söz konusu kuramı şekillendirmeye başlamıştır ve Marx'ın buna yönelik bilinen bir itirazı yoktur. Bununla birlikte, Marx kendi felsefi çalışmalarını bu şekilde adlandırmaya ve kategorize etmeye çok eğilim göstermemiştir. Marx, diyalektik yöntemin üstünlüğünü ve Hegel'de "idealist bir kabuk" içinde saklı ve "baş aşağı çevrilmiş" olarak bulunan diyalektiğin rasyonel özünü ortaya çıkarabilmek için onu tamamen materyalist temelde yeniden ele almak gerektiğini savunmuştur. Bu anlamda, Marx'ın diyalektik materyalizmden söz ettiği ve onu çalışmalarında kullandığı bilinir, ancak sistematize edilmiş "bir disiplin ya da yöntem olarak" diyalektik materyalizm daha çok Marx'ın ardılları tarafından onun teorik çalışmalarından ve analizlerinden yararlanılarak geliştirilmiştir. ""Benim diyalektik yöntemim, Hegelci yöntemden yalnızca farklı değil, onun tam karşıtıdır da. Hegel için insan beyninin yaşam-süreci, yani düşünme süreci —Hegel bunu "Fikir" (""Idea"") adı altında bağımsız bir özneye dönüştürür— gerçek dünyanın yaratıcısı ve mimarı olup, gerçek dünya, yalnızca "Fikir"in dışsal ve görüngüsel ("Phenomenal") biçimidir. Benim için ise tersine, fikir, maddi dünyanın insan aklında yansımasından ve düşünce biçimlerine dönüşmesinden başka bir şey değildir."" (Das Kapital, Almanca ikinci baskıya ön söz) Diyalektik materyalizm uzun bir felsefi geleneği, karşıt eğilimleri ve çatışmalarıyla birlikte mas ettiği ve onu aştığı iddiasındadır. Bir yandan Hegel'den diyalektiği, öte yandan Feuerbach'tan materyalizmi almıştır. Bunlar belirli bir anlamda işlemlerden geçirilmiş ve birleştirilerek her iki eğilimin kendinde taşıdıkları teorik sorunların bu şekilde aşıldığı ve yepyeni bir felsefi düzleme ulaşıldığı savunulmuştur. Böylece teorik düzlemde, diyalektiğin değişimci teorisi ile materyalizmin maddeci açıklaması birleştirilmek istenmiştir. Buradan da bilginin, düşüncenin, doğanın ve toplumun açıklanmasında başka tür bir teorik modellemeye gidilmiştir. Buna göre sürekli bir değişkenlik içindeki madde bu değişkenliği ile birlikte bilinebilmekte, ve bilgi bu süreçlerin akışı içinde maddi gerçekliğe her geçen gün daha da çok yaklaşmaktadır. Dolayısıyla tek ve biricik olan gerçeğin, biricik yöntemi ve teorisi de diyalektik materyalizmdir. Diyalektik materyalizmin bu noktada hem bir yöntem hem de teori niteliğini kazanır. Diyalektik Materyalizm, genel felsefi kategorileri ve kavramları (var oluş-öz, biçim-töz, gerçeklik-yanılsama, nesnellik-hakikat, nedensellik-olasılık, zorunluluk-özgürlük vb.) da kullanır ve onlarla çalışır. Aydınlanma Çağı'ndaki felsefi akımların çatıştıkları ve çözümleyemedikleri konuları (bilginin kaynağı, düşüncenin temeli, aklın yapısı ve işleyişi, duyumların yeri vb.) özgün -ve pozitif bilimlerce de kanıtlandığı üzere- çözümlere bağlamış, temel aldığı yasaların, gerçekliğin yasaları olarak formüle etmiştir. Yani, buna göre gerçekliğin(doğanın) işleyiş süreçlerinin "yasaları", diyalektik materyalizmin bilgi mekanizmalarının da yasalarıdır. Düşünceyi maddenin, bilgiyi gerçekliğin bir yansıması olarak alması dolayısıyla Yansıma Teorisi olarak bilinen teoriyle aynı zemine dayandığı söylenebilir. Böylece de kendisini gerçekliğin işleyiş süreçlerine uyduran, daha doğrusu o süreçlerin zihinsel yansımalarının sonucu olan bir teori olarak ayrıcalıklı bir yere oturtur. Rus Marksizminin kurucusu Georgi Plehanov ve ardından İlyiç Lenin diyalektik felsefi materyalizmi çeşitli eserlerinde geliştirmeye çalıştılar. Plehanov "Militan Materyalizm", "Monist Tarih Anlayışının Gelişimi" gibi eserlerinde, Marks ve Engels'in ölümlerinin ardından Avrupa Marksizminde etkisini giderek arttıran "yeni-Kantçılık" eğilimine savaş açtı. E. Bernstein gibi düşünürlerin başını çektiği bu yeni eğilimin Marksist felsefeyi ileriye değil, geriye götüren bir hareket olduğunu kanıtlamaya çalıştı. Lenin de onun izinden giderek materyalist diyalektiğin çok yönlü ve gelişmiş bir bilimsel yöntem olarak vazgeçilmezliğini savundu. Rusya'da kapitalist üretim biçiminin gelişimi üzerine ayrıntılı çalışmalarında bu yöntemi uygulamaya çalıştı ve diyalektik materyalizmin yeterince kavranamamasından doğan yanlış anlayışları göstermeye çalıştı. Lenin bir dizi makalesinde "Felsefe Defterleri"'nde Marks, Engels ve Plehanov'un izinden giderek diyalektik düşünceye Hegel'in yaptığı katkıların önemini ve büyüklüğünü vurguladı. Lenin'in bu alandaki en önemli katkısı 1908 tarihinde yayınlanan "Materyalizm ve Ampriokritisizm" oldu. Burada Lenin bir tür fideizm olarak gördüğü ve özellikle Avusturyalı fizikçi Ernst Mach'ın felsefi çalışmalarının etkisinde kalan Bogdanov, Bazarov, Lunaçarski gibi bazı önde gelen Rus Marksistlerinin "diyalektik materyalizmi aşan" ve "en yeni bilimsel bulgulara uygun bir felsefe" olarak sundukları yeni-Kantçı "Ampiriokritisizm" felsefelerini kıyasıya eleştirdi. Bu eser aynı zamanda Lenin'in 1905 Rus devriminin yenilgisinden sonra gerek halk kesimleri, gerekse de aydınlar arasında hızla yaygınlaşan kaderci, fideist, tanrı-yaratıcı görüşlere karşı sert bir tepki niteliğindeydi. Lenin'in eseri Rus Marksistleri ve devrimci çevreleri arasında derhal büyük bir yankı uyandırdıysa da, Avrupa'daki Marksistler arasında Lenin'in uluslararası işçi hareketinin önde gelen bir otoritesi olarak kabul göreceği Ekim devrimi sonrasına kadar hemen hiç bilinmeden kaldı. Lenin bu eserinde ayrıca Marx, Engels ve Plehanov'un çalışmalarından olduğu kadar, "diyalektik materyalizm" felsefesini Marx ve Engles'den bağımsız olarak geliştiren işçi-filozof Joseph Dietzgen'in eserinden de yararlandı, büyük Rus devrimci yazar Çernişevski'nin bu alandaki katkılarını tekrar hatırlattı. Stalin'e göre ""Diyalektik materyalizm, Marksist-Leninist partinin dünya görüşüdür. Doğa olaylarına yaklaşımı, onları inceleme ve anlama yöntemleri diyalektik, doğa olaylarını yorumlayışı, bu olayları kavrayışı ve teorisi materyalist olduğundan, bu dünya görüşü, diyalektik materyalizm adını almıştır."" (Diyalektik ve Tarihsel Materyalizm, 1938) Sovyet düşüncesinde oturmuş olan anlayışa göre : ""Materyalist diyalektik, doğayı ve toplumu incelemenin felsefi yöntemidir. Nesnel gerçekliğin karmaşık niteliğini, bilimin gelişmesinin her aşamasında, mutlak ile göreli'nin, sabit ile değişir'in unsurları arasındaki ilişkiyi; bir dizi genelleştirme formundan, daha derin diğer formlara geçişin anlaşılmasını yalnız ve yalnız diyalektik yaklaşım tarzı sağlar. Hiçbir katılaşma ve kalıplaşma taşımayan materyalist diyalektik'in devrimci özü, toplumun yeniden kurulmasında anahtar vazifesi görür."" (M. Rosenthal, P. Yudin, Materyalist Felsefe Sözlüğü) SSCB'de diyalektik materyalizmin toplum bilimlerinde olduğu kadar doğa bilimlerinde de uygulanması -her zaman eşit başarıyla olmasa da- teşvik edildi. Geç sovyet felsefesinde özellikle Evald İlyenkov özgün çalışmalarıyla SSCB'de ve dışında adından söz ettirebildi. İlyenkov, Hegel diyalektiğini inceledi, bir dizi çalışmasında, Marx, Engels ve Lenin'in, eserlerinde diyalektik yöntemi çeşitli olguların analizine nasıl uyguladıklarını ayrıntılı olarak göstermeye çalıştı ve Lenin'in izinden giderek, yeni-Kantçı ve yeni-pozitivist okulların çağdaş biçimlerini diyalektik materyalizm açısından eleştirisine girişti. Daha çok ve asıl olarak Marx sonrası Marksizm'in benimsediği bir tanımlama olmuştur Diyalektik Materyalizm; özellikle Engels'in bu disiplini belirginleştirdiği söylenebilirse de daha çok Lenin'den sonra "belirli yasaları ve formülasyonları olan bir yöntemsel disiplin" olarak anlaşılmaya başlanmıştır. Lenin sonrasında ise genel Marksizm yorumunda tamamen bir felsefi ilkeler ve prosedürler şeklini almıştır. Sovyet Rusya'da, Stalin'in formülasyonlarıyla "Dia-mat" olarak aldığı biçim bunu gösterir. Georgi Plehanov, 1891'de Alman Sosyal Demokrat Partisinin "" dergisinde yazdığı "Hegel'in Ölümünün Altmışıncı Yıldönümü Adına" makalesinde Diyalektik Materyalizm terimini ilk kez kullanmıştır. Bu terim daha öncesinde Marx tarafından hiç kullanılmamıştır. Plahanov'un kendi oluşturduğu bir terimdir. CSI: NY CSI: NY (Crime Scene Investigation: New York), suç mahali araştırmasını konu alan bir ABD dizi filmidir. 22 Eylül 2004'te yayınlanmaya başlamıştır. Dizi adli tıpçılar ile polislerin gizemli ve alışılmadık ölümlerin altındaki durumları ortaya