İli'nin bir parçası iken, dah sonradan ayrıca bir il olmuştur. Başkenti Necef'tir. Diğer önemli kenti Kufa'dır. Her ikisi de Şii Müslümanlar için kutsal şehirlerdir ve nüfusun çoğunluğunu Şiiler oluşturur. Solitary Man "Solitary Man" ünlü Amerikan rock and roll sanatçısı olan Neil Diamond'ın 1966 yılında yayınladığı ve birçok farklı sanatçı tarafından zaman içinde yeniden yorumlanan parçasıdır. Anbar (il) El Anbar ili (Arapça: الأنبار‎ محافظة; al-’Anbār or Anbar), Irak Cumhuriyeti'nin yüzölçümü bakımından en büyük ili. Ülkenin batısıda yer alır Suriye, Ürdün ve Suudi Arabistan ile çevrilidir. Nüfusunun büyük çoğunluğunu Sünni Araplar oluşturur: Başkenti Ramadi'dir. İlin ismi Farsça'dan gelmektedir. Anbār (انبار) Farça'da kelime anlamı olarak "cephanelik" demektir. İran'ın İslamiyet'e geçişi sırasında bazı Farsça kelimelerin Arap dilinde asimile olmasından Arapçada bu isim "tahıl deposu" anlamında kullanılmıştır. Bu ismi almasının nedeni Lahmî Krallığı zamanında batıda bir depo olarak kullanılmasıdır. İlin ismi 1962 yılına kadar Dulaim daha sonra Ramadi olarak değişitirildi. En son 1976 yılında El Anbar olarak değiştirildi. Önceki rejime göre nüfusu Felluce (650,000) ve Ramadi (700,000) olmak üzere nüfus 1.3 milyon kişidir. BM istatistiklerine göre El anbar'ın 2003 nüfusu 1,230,169 kişidir. Demy de Zeeuw Demy de Zeeuw (d. 26 May覺s 1983, Apeldoorn) Hollanda Antilleri as覺ll覺 Hollandal覺 eski futbolcudur. De Zeeuw, futbolculuk kariyerine doğduğu şehrin takımı olan AGOVV'da başladı. Burada gösterdiği etkileyici performansla İkinci Lig takımlarından Go Ahead Eagles'a geçti. Dört yıl bu takımda oynadıktan sonra 2005 yazında 100.000 € karşılığında AZ'ye transfer oldu. İlk sezon 26 maça çıktı ve gösterdiği performansla takdir topladı. Sezon sonunda kulübüyle olan sözleşmesini 2010 yılına kadar uzattı. 2007-08 sezonunda AZ hayal kırıklığı yaratarak ligi 11. sırada bitirdi. Bunun sonucunda de Zeeuw, 2008 Avrupa Futbol Şampiyonası'nda iyi bir izlenim bırakıp, başka bir takıma transfer olma amacı taşımasına rağmen, şampiyonada fazla varlık gösteremedi. Hiçbir takımla anlaşamayınca AZ Alkmaar'da kalan futbolcu, 2008-09 sezonunda takımıyla lig şampiyonluğu yaşadı. 24 Temmuz 2009 tarihinde 7,5 milyon € karşılığında dört yıllığına AFC Ajax'a geçti. 2011 yazı itibarıyla 7 milyon € karşılığında Rus ekibi Spartak Moscow'ya transfer olmuştur. 2006 yılında takımıyla Avrupa 21 Yaş Altı Futbol Şampiyonası şampiyonluğu yaşayan de Zeeuw, millî takımının formasını ilk kez 28 Mart 2007'de Slovenya ile oynanılan ve 1-0 kazanılan Euro 2008 elemeleri maçında giydi. Ülkesinin Euro 2008 kadrosunda da yer almasına rağmen bu turnuvada yalnızca bir maça çıkabildi. AZ Alkmaar Millî takım Burak Gürpınar Burak Gürpınar, Türk müzisyen. 23 Mart 1975 tarihinde İstanbul'da doğdu. Müzik hayatı lisede davul çalmasıyla başladı ve okullar arası düzenlenen müzik yarışmalarında dereceler aldı. Daha önce çaldığı gruplar arasında Virüs, Badluck, Blue Blues Band ve The End bulunan Gürpınar, 1995 yılında, o zamanlar Cockroach adını taşıyan Kurban grubuna katıldı. 1999 senesinde ise The Climb adlı gruba katıldı. 2001'de hücumkedi grubunu kurdu. 2002'de askerliğini yapmak üzerine müzik hayatına ara verdi. Burak Gürpınar, Kurban ile Kurban, Sert ve İnsanlar stüdyo albümlerini kaydetti. Kurban grubu 2005'in Haziran ayında dağılınca, daha önce albüm kayıtlarında çalıştığı Athena grubuna geçti ve İt adlı EP'ye ve Athena adlı albüme imza attı. Teoman'ın En Güzel Hikayem albümünün davul kayıtları da Burak Gürpınar’a aittir. Şebnem Ferah'ın Artık Kısa Cümleler Kuruyorum albümünde de bazı parçaları Burak Gürpınar çalmıştır. Serdar Öztop'un Dünya adlı parçasına ise davuluyla eşlik etmiştir. Kurban'ın Sahip albümünün logo ve konsept tasarımını yapmıştır. Tarkan'ın 2011 Acımayacak adlı şarkısının klibinde oynamıştır. 2014'te Roland YİV (Hybrid Drums - SPD-SX) için çalmıştır. 2015'te ise Bir de Benden Dinle - Drum Experiment’ta ülkemizden ve dünyadan 19 farklı davulcu ile birlikte katkıda bulunmuştur. 1995 yılında Cockroach adını taşıyan Kurban grubuna katıldı. 1999 yılında Kurban ile Kurban albümünü kaydetti.1999 olaylı Metallica konserinde çaldı. 2004 yılında Sert albümünü kaydettiler. 2005 yılında ise İnsanlar albümünü kaydetti. Kurban ile birçok konserde çaldı fakat asıl ünlenmesini sağlayan şey o zamanlar dikkat çeken kırmızı saç ve sakallarıydı. 2005'te grup dağılınca Athena'ya geçti fakat 2006'da grup tekrar birleşince yoluna Kurban ile devam etti. 2010 yılına kadar grupla birlikte konserlerde İnsanlar albümünden hemen sonra dağıldıkları için çalamadıkları şarkıları çaldılar. 2010 yılında Kurban'la birlikte Sahip albümünü çıkarttı. Albümün logo ve tasarımını kendisi yapmıştır. 2012 yılında İnsanlar albümüne eklemedikleri Usulca'yı single olarak çıkardılar. 2014 sonbaharında Nafile'yi ve son olarak 2015'te İyi ol adlı single'ı çaldı. Yol Türküsü (film) Yol Türküsü, 1955 Hindistan yapımı dramatik filmdir. Özgün adı Pather Panchali (Bengalce: পথের পাঁচালী) olan film 1970'lerde TRT'de Zorlu Yaşam adıyla, Nisan 1995'te 14. Uluslararası İstanbul Film Festivali'nde de Yol Ağıtı adıyla gösterilmiştir. Film uluslararası gösterimlerde Song of the Little Road adıyla da gösterilmiştir. Senaryosunu Bengalli yazar Bibhutibhushan Bandyopadhyay'in aynı adlı yarı otobiyografik romanından kendisinin uyarlayıp yazdığı filmi Bengalli sinemacı Satyajit Ray yönetmiştir. Ray'in senaryosunun yazılmasına da katkıda bulunduğu filmin yapımcılığını Batı Bengal Hükûmeti üstlenmiştir. "Yol Türküsü" sanatçı bir aileden gelen Ray'in ilk sinema filmidir. Üniversitedeyken hümanist şair Rabindranath Tagore'la da tanışmış ve ondan dersler almış olan Ray, Londra ziyaretinde İtalyan Yeni Gerçekçiliği sinema akımından çok etkilenmiş, hattâ akımın en ünlü filmi olan Vittorio De Sica'nın Bisiklet Hırsızları'nı seyrettikten sonra bu filmi yapmaya karar vermiştir. Tamamen amatör oyuncularla ve deneyimsiz bir teknik ekiple çekilen ve 3.000 dolar gibi komik derecede düşük bir bütçeyle tamamlanan "Pather Panchali" (Yol Türküsü), Satyajit Ray'in "Apu Üçlemesi"'ni oluşturan filmlerinin ilkidir. Üçlemenin diğer filmleri ise: 1956 tarihli Aparajito (Yenilmez) ve 1959'da tamamlanan Apur Sansar (Apu'nun Dünyası)'dır. Her üç film de Bandyopadhyay'ın kitaplarından uyarlanmış ve müzikleri Ravi Shankar tarafından bestelenmiştir. 1920'li yıllarda Bengal'in kırsalında geçen film, Apu adlı çocuğun yoksul ve umutsuz dünyasını anlatır. Bunu yaparken duygu sömürüsüne başvurmaz. 1947 yılında bağımsızlığını kazanmış olan Hindistan'dan çıkmış uluslararası çapta ilk önemli film olan "Yol Türküsü", 1956 yılında Cannes Film Festivali'nde Altın Palmiye'ye aday gösterilmiş aynı festivalde "İnsanlık Belgesi Ödülü" ve "OCIC Özel Mansiyon Ödülü" nü almıştır. Ayrıca "En iyi film" dalında Bodil Ödülü'nü kazanmış, BAFTA ödülüne de aday gösterilmiştir. Film 1920'li yıllarda Hindistan'ın Batı Bengal bölgesinde "Nishchindipur" köyünde yaşayan fakir bir aile hakkındadır. Nesillerdir bu köyde yaşayan ailenin reisi Harihar (Kanu Bannerjee) beceriksiz, kaderci ve hayalperest bir adamdır. Toprak sahiplerinin ufak tefek işlerine koşan, dini törenlerde de dualar ederek kıt kanaat ailesini geçindirmeye çalışan eski bir Budist rahibidir. Sürekli olarak gezginci tiyatrolar için piyesler ve şiirler yazma hayalleri kurar. Eğitimli olmakla öğünür ama bu karınlarını doyurmaya yetmemektedir. Gamsızdır, ölen kardeşinin borçlarını ödeyebilmek için atadan kalmış meyve bahçelerini bile komşularına bırakmıştır ancak bunun için pek tasalanmaz. Kocasının aksine becerikli ve otoriter bir kadın olan karısı Sarbojaya (Karuna Bannerjee) ondan çok daha gerçekçidir. Evi çekip çeviren de odur. Evin iki çocuğu Durga (Uma Das Gupta) ve Apu (Subir Bannerjee)'nun sorumluluğu onun üzerindedir. Evde bir de iki büklüm yürüyen, dişleri dökülmüş ihtiyar halaları Indir Thakrun (Chunibala Devi) vardır. Sarbojaya, Indir halayı çocuklarından Durga'yı şımartmak ve onu komşuların bahçesinden meyve çalmaya teşvik etmekle, bir de mutfaktan sürekli yiyecek aşırmakla suçlar. Indir hala ara sıra bu konuda biraz aşırıya kaçtığında Sarbojaya'nın öfkesinden uzaklaşmak için yegane eşyaları olan su çanağını ve üzerinde oturduğu hasır örtüsünü yanına alarak, senli benli olduğu başka bir akrabasının evine sığınır. Bazı zamanlar Sarbojaya tarafından açık açık kovulduğu da olur. Durga cana yakın, güzel ve hayat dolu bir kız çocuğudur. Komşunun bahçesinden (bir zamanlar kendilerine ait olan bahçe) çaldığı meyveleri ihtiyar halasıyla paylaşmaktan ve onunla vakit geçirmekten çok mutludur. Zaten kendisini ailede en çok halasına yakın hisseder. Mahallelerinden sıklıkla geçen seyyar tatlıcıdan bir şeyler satın alacak paraları bile yoktur, ama satıcının peşinden mahalle mahalle giderler ve başka çocukların yaptıkları alışverişleri seyrederler. Durga mahallenin 'fakir kızı' olarak aşağılanmaktan hoşlanmaz ama buna katlanmak durumundadır. Mahalledeki kızlardan birinin süslü kolyesini çalarak saklar. Sorulduğunda bunu inkar edecektir. Kolyesi çalınan kızın annesi evlerine hesap sormaya gelince Durga kendi annesinden sıkı bir dayak yer. Durga'nın erkek kardeşi yeni yetme Apu ise her şeyi gözlemlemekle yetinir. İki kardeş bir yandan iç parçalayan bir yoksulluğu ve çaresizliği aileleriyle birlikte iliklerine kadar yaşarlarken, diğer yandan da çocukluklarını keyifle ve doyasıya yaşarlar. Çevrelerindeki ormanlar onların oyun alanıdır. Evlerinden biraz uzaklaştıklarında hayatlarında ilk kez buharlı bir tren görürler ve büyülenirler. Dönüşte ormanda Indir halanın ölüsünü bulurlar, oturur vaziyette kalbi durmuştur bu çok yaşlı kadının. Yaşadıkları her acı deneyim onları biraz daha olgunlaştırır. Artık kendi köyünde iş bulmakta zorlanan baba Harihar gurbete para kazanmaya gider. Onun yokluğunda aile daha da derin bir yoksulluğa gömülür. Sarbojaya evin bazı eşyalarını satarak idare etmeye çalışır. Sonunda Muson mevsimi de gelmiştir, hiç dinmeyen fırtına ve yağmurlar Durga'yı hastalandırır. Tıbbi yardım almak aile için ulaşılması imkânsız bir lükstür. Evleri fırtınada temellerinden sarsılırken Durga yüksek ateşten ölür. Baba Harihar sonunda eve döndüğünde kaybettiklerinin kazandıklarından çok daha fazla olduğunu acı içinde görür. Ailecek eşyalarını toparlayıp kente göçmeye ve orada yeni bir hayata başlamaya karar verirler. Bir kağnı arabasına sığan eşyalarıyla kente doğru yol alırlarken film sona erer. Satyajit Ray 1955 yılında çektiği "Yol Türküsü" nün uluslararası alanda yarattığı büyük sansasyon üzerine ilk filmin kahramanı Apu'nun öyküsünün devamını da yapmaya karar verdi. 1956 ve 1959'da tamamlanan devam filmleri ilki kadar ses getirmedi. Bu üç filme birlikte "Satyajit Ray'in Apu Üçlemesi" adı verilmektedir. "Yol Türküsü" (Pather Panchali) Satyajit Ray'in ilk filmidir. Ödenek yokluğundan film parça parça çekilebilmiş ve tam 5 yılda tamamlanabilmişti. Sonunda Batı Bengal Hükümetinin mali desteği ile filmin tamamlanabilmesi mümkün olmuştur. Filmin uluslararası büyük başarısı üzerine hükûmet projeye desteğini sürdürmüş, o zamanki Hindistan Başbakanının da özel ilgisiyle daha sonra gelecek olan üçlemenin son iki filmi daha rahat tamamlanabilmişti. Yönetmenin kendisi de dahil tüm ekip tamamen amatörlerden oluşuyordu. Hatta söylenenlere göre çekimlerin başladığı güne kadar ne Satyajit Ray tek bir sahne film yönetmiş, ne de kameramanı tek bir makara film çekmişti. Oyuncular da tamamen amatörler arasından seçilmişlerdi. Hatta Apu rolünü oynayan çocuk Ray'in mahallesinde oturan komşulardan birinin oğluydu ve Ray'in karısı onu terasta otururken görmüş ve beğenmişti. Kameraman Subrata Mitra ise aslında bir fotoğrafçıydı ve hiç film kamerası kulllanmamıştı. Ödünç aldığı 16 mm'lik bir film kamerasında alıştırma yaparak sinema kameramanlığını kendi kendine öğrenmişti. Ravi Shankar bile filmin müziğini yaptığında hiç tanınmamış bir sitar sanatçısıydı. O da sonradan dünya çapında ünlü olmuştur. Filmin dört dörtlük tamamlanmış bir senaryosu da ortada yoktu. Satyajit Ray aslında 1945 yılında filmin uyarlandığı kitabın çocuklar için yayımlanan bir versiyonunun resimlendirilmesiyle görevlendirilmişti. Ray çekimler sırasında senaryodan çok 10 yıl önceki bu kendi çizimlerine ve notlarına başvurmuştur. Çekimlere başlanacağı zaman kitabın yazarı Bibhutibhushan Bandyopadhyay ölmüş olduğu için telif hakları için karısından izin alınmıştır. Film 3.000 dolar gibi çok düşük bir bütçeyle kotarılmıştır. Ray, ilk aşamada çekimleri finanse edebilmek için çok sevdiği long play plaklarını ve hayat sigortasını satmış, karısı da mücevherlerini rehinciye vermişti. Projenin ortasında bu paralar da suyunu çekince Bengal hükûmeti destek vermiş ve film o şekilde tamamlanabilmişti. Filmi Hollywood'da tanıtan kişi ise John Huston olmuştur. Filmin kurgusu yapılmamış ilk halini seyreden Huston filmden çok etkilenmiş ve Amerikan sinema camiasının dikkatine sunmuştur. Yol Türküsü (anlam ayrımı) Type 56 Type 56 (), Çin yapımı bir piyade tüfeğidir. Silah, AK-47 ve AKM tüfekleri üzerinden geliştirilmiştir ve 1956 yılında üretimine başlanmıştır. 1981 yılında yerini Type 81'e bırakmış olup günümüzde Norinco tarafından ihracat amacıyla üretilmektedir. Mor Salkımlı Ev Mor Salkımlı Ev, Halide Edib Adıvar'ın çocukluk günlerinden 1918 yılına kadar anılarını anlattığı kitabıdır. 1955 yılında Yeni İstanbul Gazetesi'nde tefrika edilmiş, 1963 yılında, yazarın ölümünden hemen önce kitap olarak yayımlanmıştır. Yazarın aynı dönemi kapsayan anıları daha önce İngilizce olarak yayımlanmıştır (Memoirs of Halide Edip, Londra, 1926). Biri İngilizce, diğeri Türkçe olan iki kitap, öz itibarıyla aynı olmakla birlikte Türkçe kitap, İngilizce'nin çevirisi değildir. Yazar bunu, Türk'ün Ateşle İmtihanı adlı kitabının önsözünde belirtmiştir. Mor Salkımlı Ev, yazarın iki anı kitabından ilkidir. İkinci kitap, hayatının farklı bir döneminde kaleme aldığı ve 1918-1923 yıllarındaki anılarını içeren Türk'ün Ateşle İmtihanı'dır. Can Yayınları'nda 2007 yılında gerçekleşen basım, Mehmet Kalpaklı, Gülbin Türkgeldi tarafından yayıma hazırlanmıştır, 1963 baskısını esas alır. İngilizce hatıratta yer alan Epilog bölümünün çevirisi ile Selim İleri'nin kaleme aldığı sönsözü de içerir. Yazar, eserin birinci bölümünde anılarını üçüncü tekil kişi anlatımı ile kaleme almış, daha şuurlu hatırladığı anılarını anlatmaya başladığı ikinci kısımdan itibaren birinci tekil şahıslı anlatıma geçmiştir. Selim İleri'nin değerlendirmesi şöyledir: 2009 Genç Kızlar Dünya Voleybol Şampiyonası 2009 Genç Kızlar Dünya Voleybol Şampiyonası (2009 FIVB Women's Junior Volleyball World Championship), 16-25 Temmuz 2009 tarihlerinde Meksika’nın Mexicali ve Tijuana kentlerinde yapıldı. On beşincisi düzenlenen şampiyonaya kıta elemelerinde başarılı olmalarına karşın, Meksika'daki domuz gribi salgını nedeniyle İtalya, Japonya ve Mısır katılmadı. Bu takımların yerine Çek Cumhuriyeti, Tayland ve Kenya şampiyonaya dahil edildi. Finalde Dominik Cumhuriyeti’ne 3-0 üstünlük sağlayan Almanya, tarihinde ilk kez dünya şampiyonluğunu kazandı. Şampiyonaya katılan on altı ülke, dörder takımlı A, B, C ve D gruplarına ayrıldı ve tek devreli lig usulü karşılaştı. Maçlar sonucunda gruplarında ilk iki sırayı alanlar E ve F grubunu, üç ve dördüncü sırayı alanlar G ve H grubunu oluşturdu. Takımlar yine tek devreli lig usulü karşılaştılar ve E ve F grubunda ilk iki sırayı alanlar yarı final maçları yapmaya hak kazandılar. Yarı finalde çapraz olarak eşleşen takımlardan rakiplerine üstünlük sağlayan takımlar finale yükseldi. 2008-09 La Liga La Liga 2008-09 La Liga'nın kuruluşundan itibaren düzenlenen 78. sezonudur. Real Madrid bir önceki sezonda şampiyonluğunu koruyarak 31. kez mutlu sona ulaşmıştı. Şampiyona 30 Ağustos 2008'de başlayıp 31 Mayıs 2009'da sona erdi. Ligde üçü La Liga 2 ve 17'si de La Liga'da tutunan takımlardan oluşmak üzere 20 takım boy gösterdi. Ek olarak resmî futbol topu olarak Nike T-90 Omni kullanılmaya başlandı. 16 Mayıs 2009'da ligin bitimine 2 hafta kala Villarreal'in Real Madrid'i 3-2 yenmesiyle Barcelona'nın şampiyonluğu kesinleşti. Katalan kulübünün forma sponsoru bulunmamaktadır. Bunun yerine insancıl yardım kuruluşu UNICEF'in simgesini seçmişlerdir. Barcelona ayrıca, UNICEF'e her yıl 5 milyon Avro yardım yapmaktadır. Pichichi Ödülü sezonun en golcü oyuncusuna verilir. Zamora Ödülü sezonun en iyi kalecisine verilir. Maç başına ortalama en az gol yiyen kaleci ödülü almaya hak kazanır. Vur/YaÄŸmala/Yeniden Vur/Yağmala/Yeniden (İngilizce Shoot/Get Treasure/Repeat), İngiliz oyun yazarı Mark Ravenhill tarafından 2007'de yazılan ve yaklaşık 20 dakikalık 17 kısa oyundan oluşan epik oyun serisi. 2007 Edinburgh Festival Fringe için özel olarak yazılan oyunlar, ilk defa festival kapsamında Ravenhill for Breakfast adı altında okuma tiyatrosu olarak sergilendi. 2008'de Londra'da birkaç farklı topluluğun ortak prodüksiyonu olarak sahnelenen oyunlar, İngiltere dışında ilk defa İstanbul'da DOT tarafından sahnelendi. Terörizmle Savaş'ın her iki taraftaki ülkelerde yaşayanlar üzerindeki etkilerini işleyen oyun, eleştirmenler tarafından suratına tiyatro akımının en başarılı oyunlarından biri olarak değerlendirildi. Oyunlarda genel tema olarak terörle savaş konusu işlenir. Margaret Thatcher'ın ""toplum diye bir şey yoktur"" sözüyle de tanımlanmış olan, İngiltere'deki toplumsal yaşamda bireylerin son derece yalıtılmış oluşu olgusundan hareketle yazar bu oyunda, ""bireysel yaşamları irdeledi, çağdaş ve acımasız dünyadaki parçacıkları art arda dışarı vurdu"". ""Size özgürlük ve demokrasi getirdik"" cümlesi gibi sürekli yinelenerek leitmotiv hâline getirilen yıkıcı ironi etmenleri ile birkaç oyunda ortaya çıkan başı kopmuş asker, tek kanadı kırık melek, bahçe malzemeleri satılan dükkân gibi simgeler kullandı. Bir tiyatroda önceki gece oyunculardan biri kimliği belirsiz birinin saldırısına uğramıştır. Diğer oyuncular, arkadaşlarını yaralayan kişiyi bulmak isterler ve seyircileri sorgulamaya başlarlar. Çünkü o anda tiyatroda olan seyircilerden birinin, olayın görgü tanığı olduğunu ancak ortaya çıkmadığını düşünmektedirler. Düzensiz iş saatleri sebebiyle uyumakta zorluk çeken bir hostes, birkaç gecedir üst kat komşusunun gürültüsü sebebiyle hiç uyuyamamaktadır. Komşusunu çığlık atmaması için uyarmak üzere üst kata çıkar. Genç kadını hırpalanmış biçimde bulur. Olanları anlatmasını sağlamaya çalışırken iki adam eve gelir ve komşuya işkence etmeye başlar. Olayların gelişimiyle birlikte hostes, önce onlara engel olmaya çalışır, ardından topluma karşı eylem planladığını öğrendiği komşusuna kendi de şiddet uygulamaya başlar. Rüyalarında sürekli kafası kopmuş bir asker gören Alex odasında uyurken, annesi ve babası akşam yemeği yemektedir. Çift yemek boyunca, Alex'se dair kaygılarından ve daha güvenli bir mahalleye taşınmaktan bahseder. Ardından, cinsellikle ilgili konuşmaya ve sonrasında da tartışmaya başlarlar. Alex, Körfez Savaşı'nda başı kopmuş askerle birlikte odasındadır. Alex ile asker savaştan, ölmekten ve öldürmekten, sınıfsal farklılıklardan bahseder. Oyunun sonunda Alex askerin silahını alır ve askeri vurarak bir kez daha öldürür. Savaş açılan bir ülkenin vatandaşları olan bir grup kadından oluşan koro, kendilerinin demokrasi içinde uygarca yaşayan ve alışveriş yapan iyi insanlar olduklarını söyleyerek, art arda "Bizi neden bombalıyorsunuz?" sorusunu sorar. Barış içindeki bir ülkenin insanları, savaşın yıkımına uğramış olan bir topluma ait video görüntülerini izlerler ve bu haberleri gördükçe o insanlar adına ne kadar çok acı çektiklerinden bahsederler. Oyun ilerledikçe, çektiklerini söyledikleri acıların sahte ve yapmacık olduğu, ayrıca savaş kurbanı insanların aslında bunu hakedecek davranışlar sergilediklerini düşündükleri ortaya çıkar. Sürekli bir mide ağrısından şikayet eden Helen, tek başına bir bankta oturmaktadır. Hastalığı sebebiyle vitamin hapları ve probiyotik yoğurt kullanmak zorundadır. Oğlundan ve eşinden bahseden Helen, ülkesinin bombalanmasına sebep olsa dahi, teröre karşı savaşın sürmesi gerektiğini savunur. Hastanedeki ağır bir kanser hastası ile onu her gün ziyarete gelen sevgilisi, ilişkilerinin geçmişinden ve güzel anılarından bahseder. Sevgili, hastanın dışarıdaki olayları duymamasını sağlamaya çalışır. Ancak, erkek arkadaşı savaşa gitmiş bir asker olan hemşirenin getirdiği televizyondan, savaşın tüm ayrıntıları yayınlanmaktadır. Ölümcül bir hastalığı atlatmış olan Peter ile sevgilisi Alan, bahçelerindeki bankta oturup ilişkilerini tartışırlar. Biri daha güvenli bir siteye taşınmak isterken, diğeri güvensiz bir mahallede yer alan fakat kendi emekleriyle dekore ettikleri evi bırakmak istemez. İkili, zaman zaman kavgaya dönüşen konuşmaları süresince hastalık, bağlılık, bireysel özgürlük sadakat ve güven gibi konulardan bahseder. İşgal altındaki bir ülkede bir iş kadını olan Marion, işgalci askerlerden biri tarafından 24 saat evinde korunmaktadır. İşgal sırasında Marion'un kocasını yanlışlıkla öldürmüş olan asker, kendi ülkesinde bıraktığı kız arkadaşını özler ve Marion'u kendisiyle birlikte olmaya zorlar. Susan, yardım gönüllüsü olarak gittiği işgal edilmiş bir ülkede, günlerdir yiyecek bulamadığı için şikayet dilekçesi veren Jane'i sorgulamaktadır. Jane, Susan'ın yemeğinden bir parça almak ister ancak Susan, uzun süre yemek yemeyen kişilerin birden karnını doyurduğunda ölümle sonuçlanabilecek derecede hasta olduklarını öne sürerek Jane'i engeller. Aynı işyerinde çalışan Emma ile oğlu yaşındaki Honor arasında bir ilişki vardır. Her ikisi de dindar olmalarına rağmen, kendilerine engel olamazlar ve bir motelde buluşurlar. İkili birlikte iken, televizyondaki haberde Emma'nın savaşa giden oğlunun öldüğü bildirilir. Oğlunu savaşa göndermiş olan Bayan Morrison, günlerini evinde tek başına televizyon izleyip içki içerek geçirmektedir. Bir gün kapısına iki asker geldiğinde, oğlunun ölüm haberini almayı geciktirmek için onları oyalamaya çalışır. Önce onlara kahvaltı sunmak ister, askerler kabul etmeyince hakaretler ve küfürler savurur. Sonunda askerler haberi verip kadını tek başına bırakır gider. Bir grup sanatçı, savaşın ardından yıkılmış bir ülkedeki toplumsal hayatı yeniden canlandırmak için ülkeye giderler. Çeşitli alanlarda çalışan sanatçılar, kendi kişisel deneyimlerinden yola çıkarak toplumsal travmanın sanat yoluyla nasıl aşılacağını anlatırlar. Oğlunu ve kocasını işgal sırasında kaybetmiş olan bir kadın, işgalci askerlerden biri tarafından sorgulanmaktadır. Kadın kayıplarının hesabını sormaya çalışırken, asker ise kadından sürekli olarak kendisine sevgi göstermesini ister. Karşılık vermeyen kadına önce tecavüz eder, sonra da onu vurarak öldürür. Uzun süredir ülkelerinden uzakta savaşta olan askerler, sonunda evlerine dönecekleri gün geldiği için sevinçlidir. Her biri, geri dönünce neler yapacaklarını anlatır. Ancak oyunun sonunda evlerine değil, işgal edilmesi gereken başka bir ülkeye gönderileceklerini öğrenirler. Yıllar önce birlikte yaşamış olan Matt ile Tom tekrar görüşürler. Tom savaşa gitmiş, ilişkileri de böylece sona ermiştir. Matt ise sürekli bomba tehdidi altındaki şehirde kalmış, bu süre boyunca zenginleşmiş ve kendine çok daha genç olan yeni bir sevgili bulmuştur. İki eski aşık yüzleşirler ve geçmişten bahsederler. Yazar tarafından "epik oyun dizisi" olarak adlandırılan "Vur/Yağmala/Yeniden"'de Bertolt Brecht'in kurduğu epik tiyatro türünün izleri görülür. Oyun bunun yanı sıra, In-yer-face türünün birçok tipik unsurunu içerir: Ayrıca, In-yer-face isminin akıma verilmesini sağlayan eleştirmen Aleks Sierz'e göre "Vur/Yağmala/Yeniden", 11 Eylül'den sonra tekrar gelişmeye başlayan siyasi tiyatro türünün güzel bir örneğidir. Ravenhill oyunları kurgularken, Bertolt Brecht'in 1930'larda yazdığı ve 24 kısa sahneden oluşan bir tür oyunlar dizisi olan "III.Reich’in Korku ve Sefaleti" isimli oyunundan esinlendi. Tüm serinin başlığı olan "Shoot/Get Treasure/Repeat" ifadesini ise, bir video oyunu üreticisinin, oyunlarından birini tanımlamak için kullandığı slogandan aldı. Bir oyun dışında, oyunların isimleri Euripides, Homeros, John Milton, D. H. Lawrence gibi yazarların klasikleşmiş yapıtlarından alındı. "Aşk (için her şeyi yaparım ama bunu yapmam)"'ın isminde ise Meat Loaf'un bir şarkısından esinlenildi. Yazar oyunların içeriği için, kendisinin, arkadaşlarının, komşularının deneyimlerinden, haberlerde gördüğü olaylardan ve kendi rüyalarından faydalandı. Ravenhill, Edinburgh Festival Fringe boyunca her gün bir kısa oyun yazmayı planlamıştı. Oyun öğleden sonra prova edilecek, ertesi sabah da sahnelenecekti. Ancak yazar, 2007'nin başında bir hafta boyunca hastanede kalmasına ve hayatının son iki ayını hatırlayamamasına sebep olan bir epilepsi krizinin ardından evinde dinlenirken, festival sırasında kısa sürede yazacağı oyunların ya çok kısa ya da çok kötü olacağına karar verdi. Oyunların 14 tanesini, festivalden önceki üç ay boyunca yazdı, son üçünü ise festival sırasında tamamladı. Oyunlar ilk defa 2007 Edinburgh Festival Fringe kapsamında, İskoçya'nın Edinburg kentinde okuma tiyatrosu olarak sergilendi. Bu sergilemeler, "Ravenhill for Breakfast (Kahvaltıda Ravenhill)" başlığı altında, Traverse Theatre'da 7-26 Ağustos tarihleri arasında sabah 09:30'da yapıldı. Oyunların Londra'da ilk sahnelenişi, 2008 yılında A Gate Theatre, National Theatre, Out of Joint, Paines Plough ve The Royal Court ortak prodüksiyonu olarak gerçekleştirildi. 5 farklı sahnede 3-20 Nisan tarihleri arasında gerçekleştirilen sahnelemelerin yanı sıra, "Dün Meydana Gelen Bir Olayda..." radyo tiyatrosu olarak BBC Radyo 3'te yayınlandı. Oyunların İngiltere dışındaki ilk sahnelenişi DOT tarafından İstanbul'da yapıldı. Ekim 2008 - Mayıs 2009 tarihleri arasında sekiz ayrı gösteri olarak sahnelenen oyunlar, Haziran 2009'da bir gün süren toplu gösterimlerde tekrarlandı. Bu prodüksiyon kapsamında da, "Dün Meydana Gelen Bir Olayda..." NTV Radyo'da radyo oyunu olarak yayınlandı. Yılan ısırığı Yılan ısırığı veya yılan sokması, yılanın dişleri ile sebep olduğu yaralanmadır. Yılanlar çoğu zaman avlarını ısırırlar, ancak sık görülmese de, genellikle savunma amaçlı olarak insanları da ısırdıkları olur. Çoğu yılan zehirsizdir ve avlarını genellikle zehir kullanmadan boğarak öldürürler. Bununla birlikte zehirli yılanlar -Antarktika haricinde- her kıtada bulunur. Isırıklar için önerilen ilk yardım yöntemleri yılanın yaşadığı bölgeye göre değişir. Bazı türlerin ısırığında etkili olan bir tedavi başka bir türün ısırığında etkisiz kalabilir. Yılanların fiziksel görünüşleri farklı olabileceği için, genellikle bir türü tanımlamanın pratik bir yolu yoktur ve böyle durumlarda profesyonel tıbbi yardım aranmalıdır. Isırığın sonucu; yılanın türü ve yaşı, ısırığın vücuttaki yeri ve derinliği, enjekte olan zehir miktarı, ısırılanın yaşı, sağlığı ve büyüklüğü gibi birçok etkene bağlı olarak değişir. Bütün ısırıklarda, ısırılanın yaşadığı panikten kaynaklanan ve psikolojik olan dehşet ve taşikardi gibi semptomlar belirir. Zehirli olmayan yılanların ısırıkları da sıklıkla dişin sebep olduğu yırtılma veya sonuçta oluşan enfeksiyon yüzünden hasar verebilir. Bir ısırık ayrıca potansiyel olarak ölümcül olan anaflaktik reaksiyonu tetikleyebilir. Isırıklar için ilk yardım önerileri yılanın yaşadığı bölgeye bağlıdır, bazı türlerin ısırıklarında etkili olan tedaviler diğer türlerin ısırıklarında etkisiz olabilir. Yılanlara atfedilen ölümlerin sayısı bölgelere göre değişiklik gösterir. Avrupa ve Kuzey Amerika'da ölüm oranı göreli olarak düşük olsa da yılan ısırıkları ile birlikte gelen morbidite ve mortalite dünyanın pek çok bölgesi ve özellikle sağlık tesislerinin kısıtlı olduğu kırsal kesimler için ciddi bir sağlık problemidir. Güney Asya, Güneydoğu Asya ve Sahraaltı Afrikası ısırığın en çok göründüğü yerlerdir. Ayrıca neotropik ve diğer ekvatoryal ve subtropikal bölgelerde de vaka sayısı yüksektir. Her yıl on binlerce insan yılan ısırıkları sebebiyle ölmektedir. Ancak, koruyucu ayakkabılar giymek, tehlikeli yılanların yaşadığı bilinen yerlerden uzak durmak gibi alınabilecek çok sayıda tedbir bulunmaktadır. Yılan ısırıklarındaki en yaygın semptomlar, panik, korku ve duygusal dengesizliktir. Bunlar bulantı, kusma, ishal, senkop, vertigo, taşikardi ve soğuk ve nemli cilt gibi semptomlara sebep olabilir. Çoğu yılan ısırığı kurbanında ölüm korkusu görülür. Bu korku azaltılmazsa hiperventilasyon riski artar. Zehirli olmayan yılanlardan kaynaklanan kuru yılan ısırıkları da kurbana ciddi zararlar verebilir. Bunun birçok sebebi vardır. Gereğince tedavi edilmeyen yılan ısırıkları enfeksiyona sebep olabilir (dişleri derin yaralanmalara sebep olabilen engerek ısırığı kurbanlarında rapor edildiği gibi), ısırık belli kurbanlarda anafilaksiye sebep olabilir. Kuru ısırıklar ya da zararsız yılanların sebep olduğu ısırıklar da tedavi gerektirir. Bu ısırıklarda şişme ve hisedilen acı az miktardadır. Ancak yılanın oral mikroflorası "Clostridium tetani" gibi patojenik mikroorganizmalar barındırır. Bu sebeple zehirsiz yılanların ısırıkları ihmal edilip tedavi uygulanmazsa ısırık akabinde tetanozun gelişme tehlikesi vardır. Bunun dışında yılanın salyasında barınan diğer patojenik bakteriler de enfeksiyona sebep olabilir. Eğer ihmal edilirse enfeksiyon vücuda yayılıp kurbanı öldürebilir. Zehirli olsun ya da olmasın çoğu yılan ısırıkları, bir takım lokal etkilere sebep olur. Genellikle küçük bir acı ve kızarıklık meydana gelir, ancak bu bölgeye bağlı olarak değişir. Engerek ve bazı kobraların ısırıkları çok büyük acıya sebep olabilir ve bazen de lokal doku hassaslaşıp 5 dakika içerisinde ciddi bir şekilde şişmeye başlar. Ayrıca bölge su toplayıp kanayabilir. Çukur engerek ısırıklarındaki diğer başlangıç semptomları da uyuşukluk, cansızlık, bulantı ve kusmadır. Semptomlar zaman geçtikçe, hipotansiyon, takipne, şiddetli taşikardi, algı değişkenliği ve solunum yetmezliğinin gelişmesiyle daha ölümcül bir hale gelebilir. İlginç bir şekilde "Crotalus scutulatus", mercan yılanı ve "Crotalus mitchellii"nin sebep olduğu ısırıklar ciddi yaralanmalara sebep olurken, bu ısırıklarda çok az acı duyulur ya da hiç duyulmaz. Bazı çıngıraklı yılanlar tarafından ısırılan kurbanlar, "lastiksi", "naneye benzer" ya da "metalik" bir tat tarif edebilirler. Tüküren kobra ve ringhals zehirini kurbanının gözüne püskürtür. Bu ani acı, oftalmoparezi ve bazen de körlüğe sebep olur. Bazı Avustralya yılanları ve çoğu engerek yılanı zehiri koagülopatiye (pıhtılaşma bozukluğu) sebep olur. Bazen kurbanın ağzından, burnundan ve hatta daha önce iyileşmiş gibi görünen yarasından bile kan gelebilir. Beyin ve bağırsakların da dahil olduğu iç organlar kanayabilir ve bunun sonucunda kurbanın cildinde ekimoz görülür. Kanama durdurulamazsa kurban kan kaybından ölür. Mambalar, kraitler, kobralar ve deniz yılanlarının dahil olduğu elapidler ve çoğu Avustralya türünün zehirinde sinir sistemine saldıran toksinler bulunur ve bunlar nörotoksisiteye sebep olur. Sinir zehirinin etkisi ısırıktan 2-4 saat sonra görülür ancak bu süre uzayabilir. Kurbanın görüşünde bulanıklık gibi bazı tuhaf bozukluklar olur. Kurbanlarda ayrıca vücut boyunca parestezi (his kaybı) ve konuşma ve solunumda zorlanma görülür. Sinir sistemi problemleri bir dizi semptoma yol açar. Kurbanlara acil tedavi uygulanmazsa solunum yetmezliğinden ölebilirler. Bütün deniz yılanlarının, hemen hemen bütün engereklerin ve bazı Avustralya elapidlerinin zehiri kas dokusunda nekroza sebep olur. Kas dokusu rabdomiyoliz olarak bilinen bir durum sonucunda vücut boyunca ölmeye başlar. Ölü kas hücreleri proteinleri süzgeçten geçiren böbreği dahi tıkayabilir. Bu hipotansiyon ile birleşince akut böbrek yetmezliğine ve nihayetinde de tedavi uygulanmazsa ölüme sebep olur. Çukur engereklerin el veya parmaklarda sebep olduğu zehirli ısırık vücudun diğer bölgelerindeki ısırıklara oranla daha agresif müdahale gerektirir. Bu durumda zehirin yayılması için yeterli hacim bulunamayacağından, yerel doku nekrozu daha büyük ve daha erken gerçekleşir. Zehirleme tamamen istençli bir şekilde yapılır. Bu yüzden, bütün zehirli yılanlar kurbanlarına zehir enjekte etmeden onları ısırabilme yetisine sahiptir. Yılanlar sıklıkla, kendileri için çok büyük, yenilemeyecek yaratıklara karşı zehirlerini ziyan etmekten ziyade "kuru ısırıkla" yetinirler. Bununla birlikte çıngıraklı yılanlar gibi bazı yılan cinsleri savunma amaçlı ısırıkları saldırı amaçlı ısırıklarıyla karşılaştırıldığında çok daha fazla miktarda zehir ihtiva eder. Kuru ısırık deride delinmeye yol açan ancak bölgesel, sistemik etkilere ya da pıhtılaşma bozukluğuna sebep olmayan ısırığa denir. Yine de kuru ısırık oranı türlere göre değişiklik göstermektedir; normalde ürkek olan mercan yılanı ısırıklarının %50'si, kobraların %45'i zehirsiz iken çukur engereklerde kuru ısırık oranı sadece %25'tir. Engerek ısırıklarının kuru ısırık olarak nitelendirilebilmesi için, altı saat içinde hiçbir lokal belirtinin görülmemiş olması gerekir. Mercan yılanlarının ısırığında genellikle başlangıç semptomları görünmez, bu yüzden bu yılanların bütün ısırıkları zehirli kabul edilir. Bazı kuru ısırıklar yılanın kötü zamanlamasının sonucunda olabilir. Bu durumda yılanın dişleri kurbanın etine girmeden zehir boşalır. Zehirli olmamasına rağmen bazı yılanların özellikle de "Boidae" ve "Pythonidae" ailelerine dahil olan boğucu yılanların ısırıkları zarar verici olabilir. Büyük türler sıklıkla, kurbanın veya yılanın kurtulmaya çalışması sonucunda, kurbanda derin yırtılmalara sebep olur. Bunun sebebi kurbanın etine gömülen, yılanın dişlerinin geriye dönük ve iğne kadar keskin olmasıdır. Zehirli yılanların ısırığı kadar ölümcül olmasa da bu tür ısırıklar en azından geçici zayıflığa ve yanlış tedavi uygulandığında da enfeksiyona sebep olabilir. Kurbanlar cilt bozukluğu, deformiteler ya da kronik yara enfeksiyonu gibi hem kronik hem de akut sekellere maruz kalabilir. Mercan yılanları daha kısa dişlere ve daha küçük bir ağza sahiptir, bu yüzden zehiri enjekte edebilmek için ısırdığı bölgeyi çiğnemek zorunda kalır. Yılanların çoğunun ısırırken ağızlarını açmaları gerekirken, "Atractaspididae" ailesindeki Afrika ve Ortadoğu yılanları ağızlarını açmadan, dişlerini kafalarının yan tarafına kıvırabilme ve kurbanı ısırabilme yeteneğine sahiptir. Yılanların, Miyosen evre içindeki bir zamanda zehir oluşturma ve zerketme yeteneğini geliştirdiği ileri sürülmektedir. Tersiyer zamanda ilkel yılanların büyük bölümü "Henophidia" (ilkel yılanlar) süperailesine ait pusuya yatan (ambush predator) ve avlarını boğarak öldüren avcılardı. Dünyada geniş otlakların yerini ormanlık alanların almasıyla bu yılanlar da daha küçük ve böylece daha çevik bir yapıya evrimleştiler. Ancak daha küçük yılanlar için avlarını kontrol altına almak ve öldürmek daha zor bir hale geldi ve bunun sonucu olarak yılan zehirinin evrimleşmesi başladı. Bütün yaşayan yılanların atası olduğu düşünülen varsayımsal soy Toxicofera üzerinde yapılan diğer bir araştırma yılan evrimi için daha erken bir zaman dilimi önermektedir. Bu zaman dilimi Geç Kretase esnasında muhtemelen on milyon yıllar mertebesindedir. Yılan zehiri normalde salya salgılamakla görevli olan modifiye olmuş parotis bezinde üretilir. Zehir gözün arkasındaki alveol denilen yapılarda depolanır ve borumsu, içi boş dişler yoluyla istemli bir şekilde enjekte edilir. Tek tür moleküler ya da farmakolojik aktif bileşen içeren yılan zehiri yoktur. Zehir yüz binlerce protein ve enzim ihtiva eder, bunların tamamı, avın kardiyak sistemine karışması veya zehirin daha hızlı absorbe edilmesi için doku geçirgenliğini artırması gibi, çeşitli amaçlara hizmet eder. Yılan zehiri en kompleks yapıya sahip hayvan zehiridir. Çukur engereklerde olduğu gibi çoğu yılanın zehri, sitotoksin, hemotoksin, nörotoksin, miyotoksin gibi birçok toksinin kombinasyonu olabilir ve insan vücudundaki her organ sistemini fiilen etkiler. Nörotoksin temel aminoasitler bakımından zengindir ve moleküler seviyede etki ederek kas aktivitesini sınırlandırır. Hemotoksin dolaşım sistemi dışında diğer organ sistemlerinde de doku yıkımına sebep olur. Genellikle nörotoksinler daha az molekül ağırlığına sahip olduğu için hemotoksinlerden daha hızlı etki gösterir. Herhangi bir yılan zehirinin içeriği ve gücü, yılanın büyüklüğüne, yaşına ve diyetine, iklime ve yılın hangi zamanını olduğunda göre değişiklik gösterir. Yılan zehiri yaz aylarında daha az toksiktir, ancak yılanlar çevrenin ısınmasıyla saldırganlıklarını ve salgıladıkları zehir miktarını artırırlar. Yazın en sıcak zamanlarında yılanlar ürettikleri zehirin miktarını maksimuma çıkarırlar. Zehirin gücü türler arasında önemli ölçüde farklılıklar gösterir ancak Avustralya yılanları özellikle güçlü zehirde egemen olarak bilinir. Farelerdeki ortalama öldürücü doz (LD, farelerin %50'sini öldürebilecek doz) ile ölçüldüğünde dünyanın en zehirli 10 yılanı bu kıtada yaşamaktadır. Bu yılanlardan "Oxyuranus microlepidotus" dünyanın en güçlü zehirine sahip yılandır, ancak ürkek olması ve insanlarla seyrek karşılaşması, bu yılandan kaynaklanan ısırıkların son derece nadir görülmesine sebep olur. Üretilen zehir miktarı da türler arasında değişiklik gösterir. Tek bir ısırıkta 5–7 ml (450–600 mg) zehir salgılayabilen Gabon engereği bu kategoride birinci sırada yer alır. Yılanın enjekte ettiği zehir miktarı, son ısırık üzerinden geçen süre, yılanın hissettiği tehdit ve avın büyüklüğüne bağlıdır. Yılanın zehirli olmasının yanında, zehirin toksitesi de zehirlenmelerde önemli bir faktördür. Toksitenin belirlenmesinde ""maksima"" terimi kullanılmaktadır. Maksima; yılan zehirinin tamamı boşaltıldığında bir ısırışta 70 kilogramlık kaç insanı öldüreceğini tanımlamaktadır. Kobralar için maksima 15'tir. Yılanlar büyük olasılıkla tehdit hissettiklerinde, korktuklarında, provoke edildiklerinde veya köşeye sıkışıp kaçacak bir yer bulamadıklarında ısırırlar. Bir yılanla karşılaşmak her zaman için tehlikeli kabul edilir ve o civardan uzaklaşılması önerilir. Görünümleri çarpıcı bir şekilde değişiklik gösteren yılan türlerinin zehirli ya da zehirsiz hatta tehlikeli ya da tehlikesiz olduğunu belirlemenin pratik bir yolu yoktur. Kemiriciler gibi avlar tarafından ilgisi çekilen yılanların yerleşim yerlerine yaklaşmaları muhtemeldir. Düzenli yapılan haşere mücadelesi yılan tehdidini önemli ölçüde düşürebilir. Yerel bölgelerde veya gezi veya yürüyüş yaparken yılan türlerinin yaygın olarak bulunduğu yerleri bilmek faydalıdır. Afrika, Avustralya, Neotropikler ve Asya'nın güneyi gibi Dünya'nın belli başlı bölgeleri birçok tehlikeli türe ev sahipliği yapmaktadır. Vahşi yaşamda iken, şiddetli bir şekilde adımlamak yerde titreşimler yaratır, bu da yılanın o çevreden kaçmasını sağlar. Ancak bu yöntem genellikle sadece Kuzey Amerika'da uygulanır. Dünyanın diğer bölgelerinde yaşayan, kral kobra ve kara mamba gibi daha büyük ve daha agresif yılanlar kendi bölgelerini koruyacaklardır. Doğrudan karşılaşmalarda, en iyisi sessiz ve hareketsiz beklemektir. Eğer yılan henüz kaçmamış ise, yavaşça ve dikkatlice ortamdan uzaklaşmak önemlidir. Gece odun toplamak gibi bir kamp aktivitesi ile uğraşılıyorsa, fener kullanmak faydalı olabilir. Yılanlar olağan dışı hallerde, özellikle de ortam sıcaklığının 21 °C'yi (70 °F) aştığı ılık gecelerde aktif olabilirler. Boş kütüklere körü körüne dokunulmaması, büyük taşların ters çevrilmemesi ve eski kulübelere veya bir yılanın potansiyel olarak bulunabileceği yerlere girilmemesi tavsiye edilir. Kaya tırmanışında, çıkıntıların veya yarıkların incelenmeden tutulması güvenli değildir, yılanlar ektoterm (soğuk kanlı) hayvanlardır ve sıklıkla kaya çıkıntıları üzerinde güneşlenirler. Evcil hayvan olarak yılan besleyenler yılanın yaralanmalara sebebiyet verebileceği konusunda bilinçli olmalı ve dikkatle hareket etmelidir. Alkollü iken yılana dokunmak asla mantıklı değildir. Birleşik Devletler'de yılan ısırığı kurbanlarının %40'ından fazlası, vahşi yılanları yakalamaya çalışmaları ve tehlikeli ev hayvanlarını dikkatsizce tutma teşebbüsleri ile kendilerini tehlikeye sokmuşlardır (bu kurbanların %40'ında kan alkol oranı %0.1 veya daha fazla oranda çıkmıştır). Fırtına ya da sel gibi doğal afetler sonrasında yılan ısırığı vakalarının arttığı bilinmektedir. Ölü gibi görünen yılanlardan da sakınmak önemlidir. Bazı türler potansiyel tehditleri kandırmak için gerçekte sırt üstü dönüp, dillerini dışarı çıkarırlar. Bir yılanın kopmuş kafası ani hareket edip refleks ile ısırması ihtimal dahilindedir. Uyarılmış ısırık da canlı yılanınki kadar ciddi olabilir. Ayrıca ölü yılanlar enjekte ettikleri zehirin dozunu ayarlama yeteneğine sahip değildir, yani ölü bir yılanın ısırığı genellikle daha büyük miktarda zehir içerir. Herhangi bir yılan ısırığının hayatı tehdit edici olup olmadığını belirlemek kolay değildir. Kuzey Amerikalı bakır kafalının, sağlıklı yetişkin bir insanın ayak bileğindeki bir ısırığı genellikle orta dereceli bir yaralanmaya sebep olurken, aynı yılanın bir çocuğun karnı veya yüzündeki bir ısırığı ölümcül olabilir. Bütün yılan ısırıklarının sonucu bir yığın faktöre bağlıdır: yılanın büyüklüğü, fiziksel durumu ve sıcaklığı, kurbanın yaşı ve fiziksel durumu, ısırılan bölge ve doku (örneğin ayak, gövde, damar, veya kas gibi), enjekte edilen zehir miktarı, hasta tedavi bulana kadar geçen süre ve son olarak tedavinin kalitesi. Tehdidi ortadan kaldıran acil kaliteli tıbbi müdahale izlenebilecek en iyi yoldur. Buna rağmen dünyadaki yılan ısırığı kurbalarının yaklaşık %80'ine gelenekçi yöntemlerle mühahale edilmektedir. Yılanın tanımlanması sadece tekdeğerli (monovalan) panzehirin bulunabildiği dünyanın belli bölgelerinde tedavinin planlanması açısından önemlidir, ancak bu her zaman için mümkün olmamaktadır. İdeal olarak ölü yılan hasta ile birlikte götürülmelidir, tabii yılan ısırıklarının daha yaygın olduğu yerlerde, yerel tecrübe yılanın tanımlanmasında yeterli olabilir. Ancak, Kuzey Amerika gibi çokdeğerli (polivalan) panzehirlerin elde edilebildiği yerlerde yılanın tanımlanması öncelikli konu değildir. Büyük klinik problemlerin çoğunluğuna sebep olan üç zehirli yılan türü engerekler, kobralar ve kraitlerdir. Her bir türün sebep olduğu zehirlenmelerin karakteristik belirtileri ve semptomlarının bilinmesi kadar, hangi türün bölgesel olarak bulunduğunun bilinmesi de çok önemlidir. Skorlama sistemleri, klinik özellikler temel alınarak yılanın tanımlanmasında kullanılabilir, ancak bu skorlama sistemleri belli coğrafi bölgeler için son derece spesifiktir. Farklı yılanlar farklı zehirlere sahip olduğundan, yılan ısırığı konusundaki ilkyardım önerileri kısmen çeşitlidir. Bazılarında küçük lokal etkiler olur ama hayati tehlikenin söz konusu olduğu sistemik etkiler de görülür, böyle durumlarda baskılı sargı yoluyla zehirin ısırılma bölgesinde kontrol altına alınması arzu edilir. Yılanlar bölgeden bölgeye çeşitlilik gösterdiği için, ilk yardım metodları da aynı şekilde değişir. ABD'deki bir çıngıraklı yılan ısırığına karşı yapılan müdahale, Avustralya'daki kaplan yılanı ısırığına karşı uygulandığında ölümcül olabilir. Yine de çoğu ilk yardım kılavuzu aşağıdakiler konusunda mutabıktır. Amerikan Tıp Derneği ve Amerikan Kızılhaçı'nın da dahil olduğu pek çok kurum ısırılan bölgenin sabun ve su ile yıkanmasını tavsiye eder. Ancak bölge, herhangi bir kimyasal kullanılarak temizlenmeye çalışılmamalıdır. Avustralyalılar yılan ısırığında yaranın temizlenmemesini tavsiye ederler. Saldırı sonrasında deride veya sargıda kalan zehir izi, yılanın tanımlanmasında kullanılabilir. Bu da acil serviste kullanılacak panzehirin belirlenme süresini hızlandırır. 1979'da Avustralya'nın Ulusal Sağlık ve Tıbbi Araştırma Konseyi, Avustralya'daki yılan ısırığı vakalarındaki ilk yardımda baskılı sargıyı tercih edilen yöntem olarak resmen benimsedi. 2009 yılı itibarıyla klinik bulgular baskılı sargının halen sınırlı olarak kullanıldığını gösterir. Şu anki bulgularda bu vakaların neredeyse tamamı anektodsal kayıt temellidir. Bu da birçok uluslararası otoritenin yöntemin yeterliliğini sorgulamasına yol açtı. Buna rağmen Avustralya'daki bütün hatırı sayılır ilk yardım kurumları baskılı sargı tedavisini önermektedir. Ancak bu fazla sadık kalınan bir yöntem değildir, yapılan bir araştırmaya göre ısırılan hastalar içinde baskılı sargı deneyenin oranı üçte birdir. Baskılı sargı, çoğu engereğin sebep olduğu sitotoksik (hücreye zehirli) ısırıklarda uygun değildir. Ancak çoğu elapidin sebep olduğu nörotoksik ısırıklarda etkili olabilir. Tıbbi araştırmacı Struan Sutherland tarafından 1978'de geliştirilen, baskılı sargının amacı, zehiri ısırılan uzuvda toplamak ve lenfatik sistem yoluyla hayati organlara yayılmasını önlemektir. Bu terapi iki bileşenden oluşur; lenfatik drenajı önlemek için baskı yapılması ve iskelet kasının pompa etkisini önlemek için ısırılan uzvun sabitlenmesi. Baskı elastik sargı bezi ile uygulanır, ancak acil bir durumda herhangi bir kumaş da bu işi görecektir. Sargılama ısırığın 5, 10 cm yukarısından başlar (kalp ile ısırık arasında) üst üste dolanarak kalbe doğru devam ettirilir, sonra ısırılan yere geri dönülür. Sonra uzuv sabit tutulmalıdır, ve eğer mümkünse sabitleme işlemi cebire veya kayış ile yapılmalıdır. Sargı burkulan bir ayağa uygulandığı gibi sıkı olmalı ancak kan akışını kesmemeli ve hatta rahatsız edici olmamalıdır. Eğer rahatsız edici olursa hasta, uzvunu bilinçsizce esneterek terapinin sargı kısmını engelleyebilir. Isırığın yeri sargı dışında dikkatli bir şekilde işaretlenmelidir. Bazı periferal ödemler bu işlemin beklenen bir sonucudur. Baskılı sargı mümkün olan en kısa zamanda uygulanmalıdır, semptomlar görülebilir oluncaya kadar beklenirse tedavi için en iyi zaman da kaçırılmış olur. Baskılı sargı uygulandıktan sonra hasta bir tıp uzmanına ulaştırılana kadar, sargı kaldırılmamalıdır. Baskı ve sargı kombinasyonu, 24 saaten daha fazla sürede hiçbir semptom görülmeyeceği şekilde kuru ısırık yanılsaması vererek, zehiri çok etkili bir şekilde frenleyebilir. Ancak bu sadece bir ertelemedir, sargının çıkarılması zehirin hastanın vücudunda hızlıca yayılmasına ve muhtemel ölümcül sonuçlara neden olur. Acil serviste ısırığın zamanı, ilk yardıma ne zaman başlandığı ve yılanın tarifi dahil olmak üzere ayrıntılı bir hikâye alınır. Hastaya daha önce ısırılıp ısırılmadığı, eğer ısırıldıysa ne tür bir tedavi uygulandığı, herhangi bir alerjiye sahip olup olmadığı ve son tetanoz aşısını ne zaman yaptırdığı soruları sorulur. Mümkünse yılanın tanımlanması yapılır. Ardından ısırığın derecesi tespit edilir. Laboratuvarda kan sayımı, trombosit sayımı, idrar tahlili gibi rutin testler yapılır. Zehirlenme derecesine bakılmaksızın bütün hastalar en az 3 saat boyunca gözlem altında tutulmalıdır. Gecikmiş etkiler görülebileceğinden, bu durum 0. derece için de geçerlidir. Yılan ısırma olgularında derecelendirme bir kez yapılmamalı, sık aralıklarla tekrar değerlendirilmelidir. Çünkü bu olgular dinamik olgulardır, saatler içerisinde zehirlenme derecesinin yükselmesi mümkündür. 1. ve 2. derecede genellikle hastanın hastanede tutulması tercih edilir. Basit gözlem hafif ve orta dereceli zehirlenmelerde genellikle yeterlidir. 3. derecede zehirlenmelerde hasta yoğun bakım ünitesinde tutulur ve acil tedavi intravenöz sıvılarla ve antivenin ile yapılır. Kuru ısırıklarda, zehirlenme bulgularına göre daha çok destekleyici tedavi yapılır (tetanoz profilaksisi ve lokal yara bakımı yeterlidir ancak lokal komplikasyon gelişen olgular haricinde profilaktik antibiyotik verilmesi tartışmalıdır), eğer zehirlenme bulguları endikasyonları karşılıyorsa antivenin verilir. Antivenin (panzehir, antivenom, antidot, yılan serumu veya antiserum) bulununcaya kadar, bazı yılan türlerinin ısırığı neredeyse evrensel olarak ölümcüldü. Acil terapideki büyük ilerlemeye rağmen, antivenin hala genellikle zehirlenme için yapılan tek etkili müdahaledir. Antivenin lokal etkilerde yetersiz olmasına rağmen zehirin sistemik etiklerini önler. Bu nedenle uygun yılan antivenomu ile tedavi uygulandığında çoğu zaman sınırlı bir nekroz haricinde ciddi komplikasyonlar geliÅŸmemektedir. İlk antivenin 1895'te Fransız doktor Albert Calmette tarafından, Hint kobrası ısırıklarının tedavisi için geliştirildi. Antivenin küçük miktarda zehirin bir hayvana (genellikle bir at veya koyun) enjekte edilmesi ile üretilir. Zehir hayvanın bağışıklık sisteminin tepki vermesini sağlar. Sonuçta oluşan antikorlar hayvanın kanından alınır. Antivenin üreten ilaç firmaları ürünlerini, belli bir bölgenin yerlisi olan türlere göre üretirler. Yılan ısırığı hikâyesi ya da diş izlerinin varlığı antiveninle tedavi için yeterli sebep değildir. Yalnız şiddetli sistemik zehirlenmelerde (hipotansiyon, kardiyovasküler kollaps, bilinç bozukluğu, pıhtılaşma defektleri ve spontan sistemik kanama görülünce) verilir. "Bungarus" ve "Micrurus" gibi bazı türler için, ısırık sonrası yılan tanımlandıktan sonra, semptomlar ya da belirtilerin açığa çıkmasına bakılmaksızın antivenin uygulanır. Bu tür ısırıklarda semptomlar belirgin hale geldiğinde semptomları antiveninle dahi durdurmak çok güç olabilir. Lokal ve sistemik semptomlar görüldükten sonra hastanın vücuduna intravenöz yolla yavaş bir şekilde uygulanmaya başlanan antivenin (dakikada 1 ml), zehir enzimlerine bağlanır ve onları nötralize eder. Zehirin zaten verdiği hasarlarda etkisizdir, dolayısıyla antivenin tedavisi olabilecek en kısa zamanda yapılmalıdır. Birkaç dakika içerisinde hiçbir alerjik reaksiyon gözlenmezse verilen antivenin miktarı giderek artırılır. Antivenine verilen tepki çarpıcı ve hızlıdır. Nötrleştirici miktarda antivenin verildiğinde nörotoksik belirtiler 30 dakika içinde gelişebilir ancak genellikle birkaç saat sürer. Ani sistemik kanama genellikle 15-30 dakika içinde sonlanır, kanın koagülabilitesi 6 saat içinde düzelir. Ciddi belirtiler 1-2 saat sonra da sürüyorsa ya da kanın pıhtılaşması 6 saat sonunda düzelmemişse antivenin tedavisi tekrarlanmalıdır. Yılanın ne kadar zehir enjekte ettiğini belirlemek imkânsız olduğundan, verilecek antiveninin dozu konusu tartışmalıdır. Bu konuda Dünya Sağlık Örgütü'nün önerisi, yakalanan yılanın sağılmasıyla elde edilen ortalama miktardaki zehiri nötralize edebilecek kadar antivenin verilmesi yönündedir. Ancak bu konuda genellikle ampirik yöntem tercih edilir. Yılanlar çocuklara yetişkin insana olduğu kadar zehir enjekte ederler. Bu yüzden çocuklara da yetişkinle aynı miktar veya daha fazla antivenin verilmelidir. Bazı insanların antivenine karşı anafilaksi, anafilaktoid, pirojenik (endotoksin) reaksiyon ve serum hastalığı gibi çok ciddi yan etkiler göstermesine rağmen, acil durumlarda bunlar genellikle tedavi edilebilir olduğundan antivenin kullanılmadığında doğabilecek sonuçlara karşı tercih edilir. Anaflaksi ve anafilaktoid klinik açıdan eşdeğerdir ve antivenom uygulanmaya başlanmasından 10 ile 180 dk sonra %3-4 oranında görülür. Belirtileri kaşıntı, bulantı, kusma, palpitasyon ve sistemik anaflakside hipotansiyon ve bronkospazm şeklindedir. Erken reaksiyonlar görüldüğünde panzehir tedavisi bırakılır ve reaksiyona müdahale edilir. Anafilaksiye epinefrin (adrenalin), kortikosteroid ve anti-histamin infüzyonu gibi bilindik yöntemlerle karşılık verilir. Pirojenik reaksiyon tedavi başlangıcından sonra 1-2 saat içerisinde görülür ve belirtileri üşüme, titreme ve ateştir, bu durumda hastaya parasetamol verilir. Pirojenik reaksiyonda ayrıca hasta fiziksel olarak ve ateş düşürücüler (antipiretik) ile soğutulmalıdır. Eğer sadece hafif reaksiyonlar gözleniyorsa (daha yavaş bir şekilde) infüzyona tekrar başlanır. Panzehir verildikten sonra hasta birkaç gün boyunca gözlem altında tutulmalıdır. Verilen antivenin miktarıyla orantılı olarak gecikmiş etkiler görülebilir. En çok karşılaşılan geç komplikasyon, antivenin verildikten 5 ile 24 gün sonra görülen serum hastalığıdır. Beş viyal panzehir verilen hastaların yaklaşık %75'inde serum hastalığı görülür. Çoğu geleneksel veya son zamanlarda moda olmuş ilk yardım yöntemleri işe yaramaz ve tehlikelidir. Buradaki müdahaleler bir dönem tavsiye edilmiş ve artık etkisiz veya bütünüyle tehlikeli olduğu düşünülen yöntemlerdir. Kuru ısırık gibi durumlarda bu müdahalelerin bazıları işe yarayabilir. Kurbanın uzak bölgelerde bulunduğu aşırı durumlarda, tedavide bu tür yanlış denemelerin uygulanması ağır olmayan yılan ısırıklarından çok daha kötü yaralanmalara sebep olur. Kötü durum senaryolarında, ısırılan uzuvlara uygulanan turnikeler, bölgeye olan kan akışını tamamen durdurur. Uygun bir sağlık kurumuna ulaştırıldğında kurbanın organı kesilmek zorunda kalınır. Hayvanlar genellikle avlanırken, otlanırken ya da bahçede oynarken ısırılırlar. En fazla ısırıldığı rapor edilen hayvanlar köpekler ve atlardır. Bütün memeliler yılan zehirine karşı duyarlıdır. Ancak evcil hayvanların duyarlılığı biraz daha farklıdır. En duyarlı türler azalan sırayla, atlar, koyunlar, keçiler, sığırlar, köpekler ve domuzlardır; kediler zehire karşı en dirençli hayvanlardır. Atlar ve sığırlar yılan zehirine karşı son derece hassas olmalarına karşın vücut kitleleri nedeniyle bu vakalarda ölüm nadiren görülür. Atlar ve özellikle taylar sıklıkla boyun, burun ve baş bölgelerinden ısırılırlar. Daha az sıklıkla bacaktan ve göğüsten ısırıklar da görülür. Kastan ziyade tendon ve kemikten oluşan bacağın alt kısmındaki ısırklar az şiddetlidir. Bacağın üst kısmı, boyun ve göğüsteki ısırıklar çok tehlikelidir. Kaslar yoluyla kan dolaşımı, zehiri kalbe ve vücuda hızlıca taşıyacağından bu ısırıklar hayati tehlike arzedebilir. Zehirlenme belrtileri büyük çeşitlilik gösterir. At burnundan veya başından ısırılmışsa, sonuç hızlı bir şişme ve yara bölgesinde acı şeklinde olur. Genel bir zayıflık hissi belirir, öncelikle arka bacaklar ardından ön bacaklar ve son olarak boyun bölgesi güçsüzleşir. Burunlardan kanlı bir akıntı boşalır, baş şişebilir ve bu şişme göz kapaklarının kapanmasına yol açabilir. Şişme şiddetli ise burunda ve boğazdaki hava geçişleri sıkışarak solunumu yavaşlatabilir ve potansiyel bir boğulmaya sebep olabilir. Solunum yetmezliği ve büyük miktarda zehirin kaslar tarafından absorbe edilmesi ölüm sebepleri arasındadır. Ancak ölüm çok nadiren görülür. Rakibinin büyüklüğünün farkında olan yılanlar, zorlu bir biyolojik süreç sonucunda ürettiği zehirini avı olarak görmediği canlılara karşı ziyan etmek istemez ve bu gibi durumlarda kaçma fırsatı yakalayabilmek için kuru ısırıkla yetinir. Atın zehirli bir yılan tarafından ısırıldığından şüphe edildiği anda hızlıca gerekli önlemler alınmalıdır. Bu durumda sakin olmak önemlidir. Eğer at binerken ısırık meydana gelmişse hemen attan inilmeli ve at sakin tutulmalıdır. Atın sakinleşmesi kalp atış hızını ve toksinlerin emilimini yavaşlatır. Isırık bölgesine kesinlikle turnike uygulanmamalıdır. At hareket ettirilmemeli ve biran önce veteriner çağırılmalıdır. Eğer veteriner gelemiyorsa, at yavaşça onu veterinere götürecek bir araca kadar yürütülmelidir. Kediler ve köpekler en fazla rapor edilen ev hayvanı kurbanlardır. Kedilerdeki ısırıklarının %90'ı baş veya ayaklarda meydana gelmektedir. Yılan ısırığı hayvanlara bağışıklık kazandırmaz ya da onların meraklı doğalarını ortadan kaldırmaz. Bu yüzden ısırık öncesi bazı önlemler almakta fayda vardır. Köpeklerin tasmayla ve açık alanlarda gezdirilmesi, kaya altlarında ya da deliklerde arama yapmasına izin verilmemesi ve köpeğin çimlerin arasına gizlenmiş bir şey yüzünden tuhaflaştığı görüldüğünde oradan hızlıca uzaklaştırılması yılan ısırıklarına karşı alınabilecek önlemler arasındadır. Gerçekleşmiş ısırık sonrasında ilk yardım için önerilenler; hayvanı sakinleştirmek, mümkünse ısırık bölgesini kalbin aşağısında tutmak ve hayvanı hızlıca bir veterinere götürmek şeklindedir. Zehirlenmeye karşı uygulanabilecek tek tedavi antivenin uygulamaktır kedi ve köpeklere uygulanan antivenin dozu ortalama 1-2 viyal civarındadır. Avustralya'daki bir araştırmaya göre zehirlenme sonrasında antivenin tedavisi uygulanan köpeklerin 75'i ve zehire karşı daha dirençi olduğu bilinen kedilen %91'i hayatta kalmaktadır. Antivenin uygulanmadığında bu oranlar kedilerde %60'a ve köpeklerde %31'e düşmektedir. Çoğu yılan ısırığı zehirli olmayan yılanlardan kaynaklanır. Dünyada kabaca 3000 yılan türü bulunur, bunların sadece %15 kadarının insanlar için tehlikeli olduğu kabul edilir. Yılanlar Antarktika dışında bütün kıtalarda bulunur. En çeşitli ve yaygın bulunan yılan ailesi, yaklaşık 700 türü zehirli olan kırbaç yılanlarıdır ("Colubridae"). Bu yılanların çoğu insanlar için tehlike oluşturabilecek kadar zehir üretemez, ancak familyanın en az beş cinsi ("Dispholidus", "Thelotornis", "Rhabdophis", "Philodryas" ve "Tachymenis") insan ölümlerine sebep olmuştur. Dünyanın çoğu yerinde yılan ısırığının rapor edilme zorunluluğu yoktur, ve yılan ısırıkları genellikle bildirilmez. Bu sebeple hiçbir zaman uluslararası seviyede yılan ısırıklarının sıklığıyla ilgili hassas bir çalışma yapılamadı. Yine de bazı tahminlere göre yılda 5.4 milyon yılan ısırığı ve muhtemelen 125.000'i ölümle sonuçlanan 2.5 milyon zehirlenme gerçekleşmektedir. Diğer tahminlere göre ise yılda 1.2 ve 5.5 milyon arası ısırık 421,000 ve 1.8 milyon arası zehirlenme ve 20,000 ve 94,000 arası ölüm gerçekleşmektedir. Isırık sonrası hayatta kalan birçok insan, zehir sebebiyle sakatlığa kadar giden kalıcı doku hasarına maruz kalır. Yılan ısırığından kaynaklı zehirlenme ve ölüm en fazla Güney Asya, Güneydoğu Asya ve Sahraaltı Afrikası'nda görülür. En fazla ölümün rapor edildiği ülke Hindistan'dır. Dünya çapında yılan ısırıkları en sık olarak, insanların dışarıda ve yılanların da daha aktif olduğu yaz mevsiminde gerçekleşir. Tarımsal ve tropik bölgelerde diğer yerlere oranla daha çok ısırık vakası meydana gelir. Kurbanlar genellikle 17 ve 27 yaşları arasındaki erkeklerdir. Isırılan bölge %90-98 oranında ekstremiteler olmakla beraber, baş ve gövde ısırıkları en tehlikeli ısırık bölgeleridir. Çocuklar ve yaşlıların ölme ihtimali daha yüksektir. Eski medeniyetler yılanlara saygı gösterir onlara tapar ve onlardan korkarlardı. Antik Mısırlılar daha On üçüncü hanedanda, Brooklyn Papirüsleri'ne yılan ısırıkları için belirledikleri tedavi yöntemlerini kaydettiler. Bu kayıtlarda, boynuzlu engerekler gibi bugün bölgede bulunan en az yedi yılan da yer almaktadır. Musevilikte Nehushtan, Asklepios'un asasına benzer bir görünüme sahip, bakırdan yapılmış bir yılanın etrafında dolandığı bir direkti. Nesne, çölü kuşatmış yılanların sebep olduğu ısırıkları iyileştirme gücüyle kutsal sayılıyordu. İnanışa göre kurbanın yakında gelecek ölümden kurtulmak için sadece ona dokunması yeterliydi. Tarihte yılan ısırığı bazı kültürlerde idam yöntemi olarak görülüyordu. Orta Çağ Avrupası'nda insanları yılan çukuruna atıp kurbanı birçok zehirli ısırıkla başbaşa bırakmak bir ölüm cezası şekliydi. Buna benzer bir yöntem Çin'in Beş Hanedan On Krallık döneminde Güney Han'da ve Hindistan'da kullanılan yaygın bir cezalandırmaydı. Yılan ısırıkları ayrıca intihar amacıyla da kullanılıyordu. Bunun en bilineni Mısır kraliçesi Kleopatra VII, söylentiye göre Marcus Antonius'un öldüğünü duyduktan sonra zehirli bir yılana—muhtemelen Mısır kobrası—kendisini ısırtarak intihar etti. Ancak Mısır bilimci Joyce Tyldesley "Cleopatra: Last Queen of Egypt" adlı kitabında Kleopatra'nın zehirle intihar etmiş olabileceğini ancak yılan hikâyesini kabul etmenin biraz güç olduğunu belirtmektedir. Tıp literatürüne geçmiş en az bir tane yılan ısırığı ile intihar teşebbüsü bulunmaktadır. Bu olaydaki kişi elini bir şişen engereğe ısırtmıştır. Yılan ısırığı Sir Arthur Conan Doyle'un "Benekli Şerit" (The Adventure of the Speckled Band) adlı hikâyesinde de yer aldığı gibi hikâyelerde gizli cinayet şeklinde yer alır ancak gerçekte böyle bir şey pek duyulduk değildir ve sadece birkaç belgelenmiş olay bulunmaktadır. II. Dünya Savaşı'nda Nazi Almanyası'nın müttefiği olan Bulgaristan'ın çarı III. Boris'in zehirli bir yılanın ısırması sonucu öldüğü ortaya atıldı ancak bunu destekleyen herhangi bir kesin kanıt bulunmamaktadır. Ekim 1978'de ABD'de bir tarikatın üyesi olduğu bilinen iki kişi, daha önce tarikat aleyhine dava açan avukata zarar vermek için yılan kullanmak suçuyla tutuklandı. Avukat posta kutusuna yerleştirilen çıngırağı kesilmiş bir elmas sırtlı tarafından ısırılmıştı. Zehirli yılan ısırığıyla öldürülen tavuklar ("Snake-bitten Chicken") Çin'in güneyinde Guangdong ve Çongçing'deki restoranlarda popülerdir. CZ-99 CZ-99, 1989 yılında Yugoslavya Ordusu'nun kullandığı Zastava M88, M57 ve M70'lerin yerini alması için tasarlanmıştır. Günümüzde Sırbistan Silahlı Kuvvetleri'nin standart tabancasıdır. Silah SIG P226'ları baz alınarak geliştirilmiştir. Tek ve çift hareketli yarı otomatik bir mekanizmaya sahiptir. Ayrıca bu silah "Arkan" kod adlı Sırp mafya babası Željko Ražnatović cinayetinde kullanılmıştır. Yaratıcı Yaratıcı Tanrı ya da Yaratıcı, evrenin ve evrenlerin kusursuz bir şekilde bir birine uyum içinde ve sayısız yaşam formuyla yapan bir gücün tanrı olduğunu ima eder. Monoteist olarak tek bir tanrı olabileceği gibi, aynı zamanda birden fazla tanrı da olabilir. Jasmine Tame Jasmine Tame, diğer bilinen sahne adları Jamie Lynn, Jasmine, Jazmine olan Amerikan porno yıldızı. Jasmine Tame, 15 Şubat 1986'da Amerika Birleşik Devletleri'nin New Rochelle kentinde doğdu. Şu an yaşamını Kaliforniya'da sürdürmektedir. 2005 yılında 18 yaşındayken yetişkin video sektörüne adımını attı. Red Light District, Evil Angel ve Zero Tolerance gibi yapım şirketleriyle çalıştı. JM Productions yapımı, Pop Tarts adlı yirminin üzerinde kadın porno yıldızının oynadığı iki filmlik seri filmde yer aldı. Uruguay asıllıdır ve Latin etnisitesi taşımaktadır. Saçları aslen siyah olmakla birlikte sarıya boyatmıştır. Süs aksesüarı olarak göbeğinde piercing (delme süs) taşımaktadır. Genellikle anal ve yüzüne yapımlarda yer almıştır. Renna Ryann Renna Ryann, 25 Ocak 1988'de doğan Amerikalı porno yıldızı. Doğum yeri Plantation'dur. Porno sektörüne 2007'de on dokuz yaşındayken başlamıştır. Reena Ryan ve Renna Ryanne sahne adlarını da kullanmaktadır. Tarz olarak genellikle solo çalışmalarda yer almaktadır. Ryann, pornoya pornoyu sevdiği için başladığını söylemiştir. Onun porno filmlerle tanışması Yüzbaşı Stabbin'nin fimlerini izleyerek olmuştur. Henüz küçükken Playboys'a bakıp, oradaki mankenler gibi olmak istemiştir. 19 yaşına geldiğinde hayallerini gerçekleştirebileceği bir ajans olan Reality Kings ile yetişkin video sektörüne girmiştir. Bu sektöre girmeden önce bir barda garsonluk yapmıştır. Verdiği demeçte fetiş yapıtlardan zevk aldığını belirtmiştir. Ayrıca çıplak poz vermenin kendisi için bir hobi olduğunu, yüzüne sahneleriyse pek sevmediğini söylemiştir. Endgame (albÃ¼m) Endgame, Megadeth'in 2009 yılında Roadrunner Records etiketiyle çıkan 12. stüdyo albümü. Albüm Dave Mustaine'in kayıt için kurduğu San Marcos, Kaliforniya'da bulunan Vic's Garage'da Dave Mustaine ve Andy Sneap tarafından kaydedildi. Albümün ilk single'ı 7 Temmuz tarihinde "Head Crusher" olarak belirlendi. Ayrıca albüm Glen Drover'in yerine gelen Chris Broderick ile kaydedilen ilk Megadeth albümüdür. Albümün turnesi sırasında grubun kurucu üyelerinden David Ellefson gruba geri dönmüştür. Albümün ikinci single'ı "The Right To Go Insane" olarak belirlenmiş ve aynı parçaya klip çekilmiştir. Ansızın Çektin Gittin Ansızın Çektin Gittin, Suat Suna'ın piyasaya çıkardığı birinci albümüdür. "Ansızın Çektin Gittin" ve "Gözlerin Benden Çok Uzakta" şarkılarına klip çekilmiştir. Canterbury (anlam ayrımı) Sherlock Holmes (film, 2009) Sherlock Holmes (2009), Arthur Conan Doyle tarafından 1854 yılında yaratılan ve dünyanın en çok bilinen kurgusal dedektifleri arasında yer alan Sherlock Holmes'den esinlenen film 2009'un Aralık ayında vizyona girdi. Yönetmenligini Guy Ritchie'nin yaptıgı filmin baş rollerinde BAFTA Ödülleri ve Altın Küre sahibi Robert Downey Jr. ve ünlü ingiliz oyuncu Jude Law yer alıyor. 90 milyon dolar bütçeyle çekilen film gişelerde büyük ilgi görmüş ve 524 milyon dolar hasılat elde etmiştir. 2011 yılında devam filmi olan vizyona girmistir. Arthur Conan Doyle'un efsane dedektif karakteri Sherlock Holmes’ün modern tekniklerle hazırlanmış bu filminin konusu şöyle ilerliyor: Dövüş tekniklerini, efsanevi zekası gibi silah olarak kullanan Holmes ve ortağı Watson, yine şaşırtıcı biçimde zeka unsurları içeren bir senaryoda, ülkesini yokedebilecek bir tehlikeye karşı savaşma kararı alırlar. Holmes’un vazgeçilmez belalı aşkı Irene Adler de senaryo içinde yine boy gösteriyor. Robert Downey Jr. - Sherlock Holmes Jude Law - Dr. Watson Rachel McAdams - Irene Adler Mark Strong - Lord Blackwood Kelly Reilly - Mary Morstan Eddie Marsan - Müfettiş Lestrade William Hope - John Standish Hans Matheson - Lord Coward Senkretizm Senkretizm (Türkçeye Fransızca "syncrétisme" 'den, o da modern Latince "syncretismus" 'dan, o da Yunanca "sunkrētismos" kelimesinden, o da Yunanca "sunkrētizein" [üçüncü bir partiye karşı birlik(te)] sözcüğünden gelmiştir), sıklıkla çeşitli düşünce okullarının uygulamalarını ve yollarını karıştırarak ayrı veya çelişkili inançları birleştirmek veya birleştirmeyi denemektir. Özellikle teolojide ve din mitolojisinde başta birbirinden farklı olan geleneklerin birleştirilmesi ve kıyaslanmasına yönelik olan, böylece farklı inançlarda temelde yatan bir birliği öne sürerek farklı inançlara karşı daha kapsayıcı bir duruşu savunan hareket ve denemeler için de bu terim kullanılabilir. Terim, "Oxford İngilizce Sözlüğü" tarafından basit bir şekilde ""farklı din, kültür veya düşünce okullarının birleşimi"" olarak tanımlanırken, Türk Dil Kurumu Güncel Türkçe Sözlük'te ""Birbirinden ayrı düşünce, inanış veya öğretileri kaynaştırmaya çalışan felsefe sistemi"" olarak tanımlanmıştır. Kültürel bir fenomen olarak senkretizm, edebiyat, müzik, mimarî, temsilî sanatlar ve diğer kültürel ifadelerde de gerçekleşebilir. Bununla birlikte eklektizmden farklıdır. Ayrıca senkretik siyasetten de söz edilebilirse de siyasî sınıflandırma açısından bu bağlamda terimin anlamı biraz daha farklıdır. Elista Elista (Kalmıkça: Элст, Rusça: Элиста), Rusya'ya bağlı Kalmık Cumhuriyeti'nin başkenti. Rus İmparatorluğu'nun Astrahan Guberniyası'na bağlı küçük bir yerleşim olarak 1856'da kuruldu ve Şubat 1918'de Sovyetlerin eline geçti. 1927'de şehir kurulmaya başlanıp 4 Kasım 1920'de kurulmuş olan Kalmık Özerk Oblastı'nın idarî merkezi oldu ve 1930'da şehir (gorod) statünü aldı. 1935'te Kalmık Özerk Sovyet Sosyalist Cumhuriyeti kurulunca onun başkenti oldu. II. Dünya Savaşı'nda Mavi Durum sırasında 12 Ağustos 1942'de Nazi Almanyası'nın ve 31 Aralık 1942'de Kızıl Ordu'nun eline geçti. Stalin rejim karşıtı olan Kalmıkların Almanlara yardım ettiği gerekçesiyle 1943'te Kalmık Özerk Sovyet Sosyalist Cumhuriyeti feshedilip 1944'te Kalmıkların çoğu Sibiriya'ya sürgüne gönderildi. Ardından Kalmıkların yerine Ruslar yerleştirildi ve şehrin adı da Stepnoy (Степной) olarak değiştirildi. Stalin'in ölümünden sonra Kruşçev döneminde 1957'de Kalmık Özerk Oblastı tekrar kuruldu (1958'de Kalmık Özerk Sovyet Sosyalist Cumhuriyeti oldu) ve Kalmıkların dönüşüne izin verilip şehrin adı tekrar Elista oldu. 5 Ekim 1996'da Kalmık Cumhuriyeti'nin en büyük Budist tapnağı olan Syakyusn-Syume (Сякюсн-Сюме) tamamlandı. Avrora (kruvazör) Avrora (Rusça: Аврора), Rusya İmparatorluk Deniz Kuvvetleri'nde korumalı kruvazör olarak, Sovyet Deniz Kuvvetleri'nde eğitim gemisi olarak hizmet eden savaş gemisi. 1957'den itibaren Sankt-Peterburg'da Neva Nehri kenarında müze gemisi olarak demirlemektedir. 23 Mayıs 1897 (Julius takvimine göre)'de Pasifik Filosu'nda kullanılması üzere Sankt Petersburg-Admiralti Tersanesi'nde Pallada sınıfı korumalı kruvazör'ün üçüncü gemisi olarak inşaata başlandı. 15 Ekim 1904'te Zinovi Rojestvenski (Зиновий Петрович Рожественский) komutasında Libau (bugünkü Liepāja)'nun Karosta Deniz Üssü'nden Vladivostok'a doğru hareket eden 2. Pasifik Filosu'na bağlı olan Oskar Enkvist komutasındaki Kruvazör takımı (Крейсерский отряд) na katıldı. Geminin kapitanı Evgeni Egorov (Евгений Романович Егорьев) idi. Ancak Trafalgar Muharebesi yıldönümüne denk gelen 21 Ekim'i 22 Ekim'e bağlayan gece meydana gelen Dogger Bank Olayı'nda aynı filoya bağlı zırhlı "Oryol" 'un attığı top mermilerden beşi "Avrora" 'ya isabet etti. 27 Mayıs - 28 Mayıs 1905 tarihleri arasında Japon Denizi'nin girişindeki Tsushima Boğazı ve çevresinde gerçekleştirilen Tsushima Deniz Muharebesi'nde muharebe alanından ayrılmaya başardı. 3 Haziran'da zırhlı "Oleg" ve kruvazör "Jemçuk" (Жемчуг) ile birlikte ABD yönetimi altındaki Filipinler'in Manila Limanına ulaştı ve orada el konuldu. 1906'da Baltık Denizi'ne döndükten sonra Baltık Filosu'na bağlı eğitim gemisi oldu. 1914'te I. Dünya Savaşı patlak verdiğinde tekrar kruvazör olarak kaydedildi. 1915'te silahları değiştirilerek on dört 152 mm top ile donatıldı. 1916'da Sankt-Peterburg'a gönderildi. 1917'de Şubat Devrimi başladığında Aleksandr Belişev başkanlığındaki devrim komitesi kuruldu ve Bolşevikleri destekledi. 23 Ekim 1917'de Kerenski hükûmeti tarafından Neva Nehri'ni terketmesi emredildi. Ancak "Avrora" bu emri reddederek 25 Ekim 1917 saat 9.45'te ön kesimindeki top ile ateş etti ve bu top atışlarıyla Kerenski hükûmetinin bulunduğu Kışlık Sarayı'na karşı saldırları başladı. "Avrora" 'nın mürettebatı da bu saldırıya katıldılar. Sovyet döneminde Ekim Devrim'inde "Avrora" 'nın oynadığı rolü önemsendi. Fakat Sovyetler Birliği'nin dağılmasından sonra yeni tartışmalar yaşandı. 25 Ekim 1917'de "Avrora" 'nın Neva Nehri'nde olmadığına dair tez, hatta şu an Neva Nehrinde demirleyen geminin Avrora'nın kopyası olduğuna dair iddia ortaya atıldı. 1922'de tekrar eğitim gemisi oldu. II. Dünya Savaşı'nda Barbarossa Harekâtı başladığında karada kullanılması üzere topları kaldırıldı ve gemi Oranienbaum (bugünkü Lomonosov)'daki limanda bulunan havuza alındı. 30 Eylül 1941'de Luftwaffe'nin düzenlediği bombardıman saldırısı sonucu havuzada battı. 20 Temmuz 1944'te havuzdan çıkarıldı ve 1945 - 1947 yılları arasında büyük ölçüde tadilat gördü. 1948'de eğitim gemisi olarak Neva Nehri'nde demirledi ve anıt gemisi olarak ebediyen korunmasına karar verildi. 1957'de müze gemisi olarak halka açıldı. LiÃ¨ge Muharebesi Liège Muharebesi, I. Dünya Savaşı'nın Batı Cephesinde yaşanmış ve Belçika'nın Almanlar tarafın istilası ile sonuçlanmıştır. 4 Ağustos'ta başlayan Alman taarruzu 16 Ağustos'ta bitmiş, Kral I. Albert İngiltere'ye sığınmıştır. Schlieffen Planına göre Fransa'nın istilası Benelüks ülkeleri üzerinden (aynı plan II. Dünya Savaşı'nda aynısı Fransızların başına gelmiştir fakat II. Dünya Savaşı'ndaki Alman taarruzu Yıldırım Saldırısı ile Fransayı tamamıyla ele geçirmiştir) ani saldırı ile Fransa Cephesi bastırarak yok etmek idi. Belçika Almanların kadar güçlü bir orduya sahip değildi. 4 Ağustos'ta başlayan taarruz 16 Ağustos'ta sona ermiştir ve Belçika Ordusu dağınık bir şekilde geri çekilmiştir. Almanlara Brüksel'in yolu açıldı. Mayıs sineği Mayıs sineği veya birgün sineği, Ephemeroptera takımına ait kısa yaşamlı böceklerin ortak adı. Gerçek sinekler (Diptera) ile karıştırılmamalıdır. Kız böcekleri ve Yusufçukları kapsayan eski bir grubun içerisinde yer alırlar. Sucul böceklerdir ve olgunlaşma süreleri tatlısularda bir yıl sürer. Olgunlaşma evresinden sonra yeryüzüne çıkıp kabuk değiştirirler. İlk olarak erkekler ortaya çıkar ve kabuk değişimindem hemen sonra göl üzerinde dișileri ararlar. Daha uzun kuyruklu olan dişiler ortaya çıkınca erkekler grup halinde çiftleşmeye başlar ve hemen ölürler bu duruma "QPLOT" da denir. Dişiler nehrin üst kısmına giderek yumurtlar ve 40,000'e yakın yumurta bırakıp ölürler. Santo Spirito (Floransa) Santo Spirito, İtalya, Floransa'da ana kiliselerden biridir. Oltrarno mahallesinde konumlanır ve aynı isimdeki alana bakar. Yapı iç kısmıyla Rönesans mimarisi'nin üstün, seçkin örneklerinden biridir. Günümüzdeki kilise 13ncü yüzyılda var olan Agustinyan manastırının yıkıntıları üzerine inşa edildi, 1471 yılında bir yangında tahrip oldu. Filippo Brunelleschi 1428 yılının başlarında yeni bir yapının dizaynına başladı. Onun 1446 yılında ölümünden sonra işler onun takipçileri olan Antonio Manetti, Giovanni da Gaiole ve Salvi d'Andrea geçti. Salvi daha sonra ayrıca kubbenin yapımından da sorumluydu. Farklı San Lorenzo Basilikası (Floransa), orada Brunellechi'nin fikirleri önlendi, burada, onun fikirleri sadakatin bir derecesiyle yerine getirildi, en azından zemin plan ve pasajın üst seviyesi. Latin haçı planı gridin okunabilmesi için maksimize edildi. Kilisede halkın toplandığı orta alana (nave) ile haç şeklindeki kilisenin iki yanı (transept) arasındaki uyum S.Lorenzo'da böyle bir zorluğa sebeb oluyordu. Burada bundan kaçınıldı. Brunelleschi'nin yapının ön cephesi asla inşa edilmedi ve boş bırakıldı. 1489 yılında kutsal eşyaların korunduğu oda (sacristy) yapının sol tarafına inşa edildi ve bir kapı kilise ile bağlantıyı sağlaması için şapelin içine açıldı. Simone del Pollaiolo tarafından dizayn edildi ve sekizgen bir plana sahipti. Bir barok çok renkli mermer gölgelik 1601 yılında yüksek sunak üzerine Giovanni Battista Caccini ve Gherardo Silvani inşa edildi. Kilise, duvarlar badana edildiğinde 18nci yüzyıla kadar dekore edilmeden kalıyordu. Yapının içi Salvi d'Andrea tarafından yapıldı ve hâlâ Pietro Perugino tarafından dizayn edilen orijinal Pentekost lu cam pencerelere sahiptir. Çan kulesi 1503 yılında Baccio d'Agnolo tarafından dizayn edildi. Yapının dış kısmı 1977-78 yıllarında restore edildi. Michelangelo Buonarroti on yedi yaşındayken kendisinin koruyucusu olan Lorenzo de' Medici'nin ölümünden sonra manastırın araştırmasıydı. Burada manastırın hastanesinden gelen ölüler üzerinde anotomikal çalışma yapabilirdi. Buna karşılık olarak İsa'nın çarmıha gerilişini sembolize eden (crucifix) heykelini ağaçtan yaptı ve bu heykel yüksek sunağın üzerine yerleştirildi. Bugün bu heykel sekizgen biçimli kutsal eşyaların korunduğu oda (sacristy) içinde olup, ona kilisenin batı yan kısmının sol tarafından ulaşılabilir. Coenagrion puella Coenagrion puella, Avrupa'nın büyük bir kısmında bulunan bir kız böceği türü. Yetişkin erkeklerde baş ve göğüs kafesi mavi-siyah desenlidir. Onların karnı gökyüzü mavisi ve siyah işaretler ile desenlidir. Yetişkin dişilerde baş ve göğüs kısmı erkeklerdekine benzer. Onlarda mavi ve yeşil kısımları mattır. Ä°ngilizce Vikipedi Marissa Nadler Marissa Nadler, (d. 5 Nisan, 1981, Washington), Amerikalı müzisyen, söz yazarı ve ressam. Gazze Åžifa Hastanesi Şifa Hastanesi (Arapça مستشفى الشفاء : "Mustashfa al-Shifa") Rimal mahallesinin kuzeyinde yer alan, Gazze'nin en kapsamlı tıp merkezi ve merkez hastanesidir. Şimdiki başhekimi Halid Hasan'dır. İtalyan bakalit tanksavar mayınları Bakelite tanksavar mayını type I ve type II II. Dünya Savaşı sırasında İtalyalar tarafından geliştirilen bir tür tahripli tanksavar mayınıdır. Adından da anlaşılacağı gibi yapımında Bakalitten yapılma mayın kasası kullanılmasından ötürü az metalli mayın sınıfına girer. Bu sayede mayın tarama aygıtları tarafından tespit edilmesi engellenmiştir. Asıl kullanım amacı geri çekilme esnasında düşman unsurlarının takibini yavaşlatmaktı. Type I mayını silindir şeklinde olup ve üst kısmında içerisinde yayla çalışan fünye barındıran kubbe şeklinde bir baskı plakası bulunuyordu. Baskı plakası ve mayının ana gövdesi kanvas kumaşından yapılma bir şerit bir arada tutuyordu.Type II mayınında ise mayının üst kısmını tamamiyle kapatmayan çok daha küçük baskı plakası kullanılmıştır. Diğer tüm özellikleri özdeşti. Her iki mayını çalıştırılmak ve kapatılmak için pirinçten yapılma ateşleme anahtarı kullanılıyordu. Mayın üzerinde bulunan baskı plakasına yapılan 490 Newton kuvvetindeki bir basınç plakanın aşağıya doğru hareket etmesine ve altında bulunan fünyeyin harekete geçmesine neden oluyordu. Fünye içerisindeki dokuz adet yaya bağlı iki adet pirinç ateşleme iğnesi bulunuyordu. Baskı plakasına yapılan basınçla yaylar serbet kalıyor ve ateşleme iğnelerini harekete geçiriyordu. İğneler ilk ateşleyicileri yakıyor buda ana patlayıcının infilak etmesine neden oluyordu. Gjøvik FF "Gjøvik FF", Gjøvik, Norveç'te 2008 yılında kurulan futbol takımıdır. Halen Norveç'in üçüncü ligi sayılan 2. Divisjon'da mücadele etmektedirler. Birleşmiş Milletler Irak-Kuveyt Gözlem Misyonu Birleşmiş Milletler Irak-Kuveyt Gözlem Misyonu (İngilizce: United Nations Iraq-Kuwait Observation Mission (UNIKOM)), 1991 ve 2003 yılları arasında Irak ve Kuveyt sınırında görev yapan Birleşmiş Milletler Barış Gücü. Misyon, Kuveyt'i işgal eden Irak silahlı kuvvetlerinin I. Körfez Savaşı sonucunda bu ülkeden temizlenmesinden sonra oluşturulmuştur. Görevi iki ülke arasında silahsızlandırılan sınır ve bölgenin gözlemlenmesi, sınır ihlallerinin önlenmesiı ve herhangi bir düşmanca tutumu rapor etmekti. Kuveyt'in Irak işgalinden kurtarılmasının ardından Birleşmiş Milletler Güvenlik Konseyi (BMGK) 687(1991) sayılı kararı ile iki ülkenin sınıra mücavir alanlarında askerden arındırılmış bölge oluşturulmasına ve bu bölgenin bir BM Gözlemci Gücü ile gözlemlenmesine karar verildi. Birleşmiş Milletler Genel Sekreteri Boutros Boutros-Ghali'nin de olumlu raporuyla, 689 (1991) sayılı BMGK kararı ile BM Irak-Kuveyt Gözlem Misyonu'nu tesis etti ve kurulan barış gücünün öncü birlikleri 13 Nisan 1991'de bölgeye konuşlandı. ABD önderliğindeki koalisyon güçlerinin Irak'a taarruz etmelerinden önce Birleşmiş Milletler Genel Sekreteri Kofi Annan 17 Mart 2003'te, askeri harekatın UNIKOM'un faaliyetlerini sıkıntıya ve tehlikeye sokabileceği gerekçesiyle anılan barış gücünün operasyonlarının askıya alınmasını tavsiye etti ve 31 Mart'ta Güvenlik Konseyi'ne yaptığı sunumda UNIKOM'un faaliyetlerini mevcut durumdan ve yaklaşan savaş tehdidinden ötürü yürütemediğini ifade etti. BMGK, 3 Nisan'da Genel Sekreter'in tavsiyesi ile aynı fikirde olduğunu açıkladı ve 6 Ekim 2003'te barış gücünün görevi sona erdi. ABD,