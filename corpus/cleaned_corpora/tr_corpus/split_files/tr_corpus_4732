yeni kelime bulma yönünden etkileri olmuştur. XVII. yüzyıl divan sanatçılarından Nef'i, Naili, Neşati, Fehim-i Kadim, Kamil gibi ozanlar, bütünüyle bu akım içinde yer almamakla birlikte ondan etkilenmişlerdir. Nabi hikemi üslup içerisinde yer almakla birlikte bu akımdan etkilenmiştir ancak onun şairliği hikemî tarzda daha baskındır ve bu yönüyle bilinir. Bu akımın 18. yüzyıldaki en önemli temsilcisi Divan edebiyatının son ve en büyük şairi Şeyh Galip'tir. Böylece, Sebk-i Hindi’nin, "Bilmeceyi andıran karmaşık mazmun ve anlatımlar, hayal oyunları, güçlükle anlaşılır, beklenmedik ve alışılmamış benzetmeler, sentetik bir şiir dili" (Fahir İz) olarak sıralanabilecek özellikleri, divan şiirinin kalıplarını kırmak yerine bu kalıplarla oynamak ustalığına yol açmıştır denilebilir. Bir bakıma bu, şiiri bütünüyle zihinsel çalışmanın ürünü yapıyor, çevreden, yaşamdan kopararak düşünceyle sınırlıyordu. Şiirde bilgece tutumun, atasözlerini kullanmanın, özdeyiş niteliği taşıyan dizeler düzmenin yaygınlaşması da bunun sonucudur. Yerlileşme eğilimi (edebiyat) Yerlileşme eğilimi, divan edebiyatında ortaya çıkmış bir edebi akımdır. Anlamları aynı yazılışları farklı olan sözlerin bir arada kullanılmasıyla oluşan sanat dalıdır. Türki-i Basit (Basit Türkçe) adı verilen bu akımın temsilcileri XVI. yüzyıl ozanlarından Tatavlalı Mahremi ile Edirneli Nazmi’dir. Nazmi’nin Basit Türkçe şiirleri 45.000 beyti aşan divanına serpiştirilmiştir. Fuad Köprülü, Nazmi’nin bu yoldaki şiirlerini seçip divan biçiminde yeniden düzenleyerek "Divan-ı Türki-i Basit" adıyla yayımlamıştır (1928). 285 manzumeyle 56 müfretten oluşan yapıttaki şiirlerin sanatsal değer taşıdığını söylemek güçtür. Konular divan şiirinin konularıdır, ölçü olarak da aruz kullanılıştır. Ama gerek sözcük dağarcığı, gerekse ad ve eylem bildiren sözcüklerin çekimleri bakımından bu şiirlerin değeri yadsınamayacağı gibi Arap-Fars etkisindeki divan şiirine bir tepki olduğu da gözden uzak tutulamaz. Ayrıca Türkçeye yöneliş, Nazmi’yi, halk şiirlerinde çokça görülen cinas örneklerine itmekle kalmamış, benzetmelerde yaşadığı çevreden, yaşamdan yararlanmasına da yol açmıştır. Yine de, "Yargılanmak umusun komayalım gel Nazmi Ki çalap kullarını suç ile yindek karamaz" benzeri, yabancı sözcükler kullanmadan, salt Türkçe şiirler yazılabileceğini de kanıtlamayı amaçlayan bu eğilim yaygınlık kazanamaz. Bunun nedeni, yalnız anılan ozanların güçsüzlüğünde değil, yetiştikleri çevrede, içinde bulundukları yazın ortamında, divan şiirinin dünyasından kopamayışlarında da aranmalıdır. XVIII. yüzyılın sonunda Nedim’le belirginlik kazanan yerlileşme eğilimi ise öze ilişkindir. Nedim’in divan şiirine yenilik getirdiğini söyleyenler, kalıpları kırdığını, bilinen mazmunlarla yetinmediğini, yaşamı yansıttığını, yalın, akıcı bir söyleyişi olduğunu; şiirlerinde neşe ve alayın, ten zevkinin dile getirildiğini söylerler. Ama ondan önceki divan şiirine bakıldığında, bu sayılanların hiç de yeni olmadığı görülür. Dahası Nedim’deki neşeyi ve alaycılığı Baki’de bile bulabiliriz. Hele Rumelili ozanlarda yerlilik, neredeyse genellenebilecek bir özelliktir. Kısacası Nedim’i gelenekten koparmak olası değildir. Ama onun şiirini, divan geleneği içine oturttuktan sonra "kendi içinde ele alacak olursak, onda kendisinden önce gelenlerden, hatta çağdaşlarından ayrılan, realite ile hepsinden başka ve çok daha sıcak bir şekilde kaynaşmış bir tarafın da bulunduğu görülür" (Ahmet Hamdi Tanpınar). Başka bir söyleyişle Nedim, dış dünyadan aldıklarını duyduğu gibi verir. İzlenimlerini ve gözlemlerini soyutlaştırarak bir süs biçiminde kullanmaz. Minyatürle resim arasındaki ayrım neyse, kendinden öncekilerle Nedim arasındaki ayrım da odur. Yeni mazmunları, yeni benzetme ve buluşları bir yana, divan yazınının ölü sevgilisini canlandırır. Onunla kendisi arasında öyle bir ilişki kurar ki, dünya dışı varlığın kıpırdadığı, soluk aldığı görülür. Asıl yeni olan da budur. Nesnelerle, genel anlamda dünyayla kurulan bağ, yaşama karşı takınılan tutum onu yeni yapar. Nedim’in şarkı biçimini yeniden canlandırması, bu biçimin en güzel örneklerini vermesi de bu tutuma bağlanmalıdır. Yansıttığı dünya ne ölçüde gerçekse, gerçekliğe yaklaşırsa; duyguları ne ölçüde içten ve yürekten geliyorsa, dili de o ölçüde gerçeğe yaklaşır. İstanbul Türkçesi’nin en güzel örnekleri sayılabilecek, "Sen böyle soğuk yerde niçin yatar uyursun Billahi döğer dur hele dayen seni görsün Dahı küçüceksin yalınız yatma üşürsün Serd oldu heva çıkma koyundan kuzucağım" benzeri yüzlerce dize buna örnek gösterilebilir. Ayrıca divanında rastlanan heceyle yazılmış bir türkü, tek örnek olsa da, kimi denemelere giriştiğini göstermesi açısından ilginçtir. Ama Nedim’in açtığı bu çığır da yaygınlık kazanamaz. Geleneğin dışına çıkamaz çünkü. Ardında onu hazırlayan ya da dayanabileceği yeni bir düşünce devinimi, kültürel bir birikim yoktur. Lale döneminin (1718-1730) ozanıdır ve dönemin Patrona Ayaklanmasıyla kapanması onun da sonu olur. Bir başka büyük ozanın, Şeyh Galip’in (1757-1799) Nedim öncesi şiirle bağlantı kurması ve Sebk-i Hindi’den etkilenmesi, onun şiirinin yanlış yorumlanmasına, salt uçarı özüyle ve dış görünüşüyle alınmasına yol açar. Ali Arif Ersen Ali Arif Ersen (d. 1958, İstanbul), Türk ressam ve fotoğraf sanatçısı. Devlet Güzel Sanatlar Akademisi'nin resim ve gravür atölyelerinden mezun oldu. Resim ve fotoğraf çalışmaları, yurt içinde ve yurt dışında gerek bireysel gerek toplu sergilerde yer aldı. Ersen'in resim ve fotoğraf tekniklerinin karışımdan oluşan biçem anlayışı ABD'deki, Arjantindeki ve Kuba'daki çalışmalarının örneklerini kapsayan fotoğraf albümünde yayımlanmıştır; "Tres Americas". Tomris Uyar'ın "güzel yazı defteri" adlı uzun öyküsünün özel resimleri de sanatçı tarafından hazırlanmıştır. Tres Americas sergisini "Sarajevo" sergisi takip etmiştir. Millî Reasürans Sanat Galerisi'nde 2006 yılında gerçekleşen bu sergiden sonra 2007 yılında yine aynı galeride 'Masallar" serisi sergilendi. "Sanatçının fotoğrafları 2011 yılından bu yana Cumhuriyet Gazetesi'nde Mine Kırıkkanat'ın köşesinde yayınlanmaya devam ediyor. 2014 Ocak ayından itibaren İTÜ Radyosu'nda arkadaşı Turgut Uyar ile Kış Bahçesi isimli caz programını yapıyor. Çalıkuşu (roman) Çalıkuşu, Reşat Nuri Güntekin'in ilk defa 1922'de tefrika edilmeye başlanıp 1923'te kitap olarak yayımlanan, 1937'de büyük değişikliklerle tefrika edilen romanıdır. Romanda, İstanbullu köklü bir ailenin kızı olan çocuk ruhlu Feride'nin çok sevdiği nişanlısı tarafından ihanete uğramasıyla kendini öğretmenlik mesleğine adaması ve hayatını kazanabilmek için Anadolu'da şehir şehir dolaşması anlatılır. Melodram öğeleri ile yüklü bir aşk öyküsünün yanı sıra bürokrasi eleştirisi, kadınların Osmanlı toplumunda var olma mücadelesi, öğretmenlik mesleğinin icrası gibi pek çok konuyu ele alır. Eserin sinema, televizyon dizisi, tiyatro ve bale uyarlamaları vardır. Reşat Nuri Güntekin, Çalıkuşu'nu ilk olarak ""İstanbul Kızı"" adıyla dört perdelik bir piyes şeklinde kaleme almış ve Darülbedayi'ye sunmuştur. Ancak yazar, gerek Dârülbedayi piyesin içeriğindeki köy sahnelerini hoş karşılamadığı; gerekse kendisi eseri Türkçeyi iyi konuşamayan o zamanki kadın oyunculara oynatmak istemediği için eseri gerçi çekti ve ""Çalıkuşu"" adıyla romana çevirdi. Babasının mesleği ve öğretmenliği dolayısıyla Anadolu'yu gezip görmüş olan Reşat Nuri, Anadolu'nun yoksulluğunu ve eksiklerini gerçekçi bir bakış açısıyla eserine yansıttı. Çalıkuşu, 1 Ağustos 1921 -1 Aralık 1921 tarihleri arasında Vakit gazetesinde tefrika edildi ve büyük bir ilgi gördü. İyi bir aileye mensup neşeli bir genç kızın Anadolu'ya giderek öğretmenlik yapması kurtuluş mücadelesi veren Türk toplumu için bir umut, Türk edebiyatı için de Anadolu'ya geçişin sembolü idi. Feride'nin macerasını gerçekmişçesine benimseyen halk arasında onun bir roman kahramanı değil, yaşayan biri, yazarın kız kardeşi olduğuna dair söylentiler çıkmıştı. Reşat Nuri, Çalıkuşu'ndaki esas konunun tamamen fantezi olduğunu ifade etmiştir. 1922, 1923, 1924, 1928 yıllarındaki ilk dört baskıdan sonra Reşat Nuri, 1937'de eseri önemli ölçüde değiştirerek okuyucuya yeniden sundu. Yazar, bu değişikliğin ""tamamıyla şekle ait"" olduğunu ifade etmişse de içeriğe ait önemli değişiklikler yapıldığı tespit edilmiştir. Özellikle Feride'nin çocukluğu, okul yılları, Kâmran’a olan aşkı ve nişanlanmasının anlatıldığı birinci bölümde değişiklik yapıldı, bu bölüm bir anlatıcı tarafından anlatılmak yerine Feride'nin günlüğüne yazdığı şeylerden oluşan bir bölüm haline getirildi. Eser, bu yeni haliyle "Yedigün" dergisinde tefrika edildi. Bir hatıra defteri olarak düzenlenmiş olan romanda Feride, kendisine ya­bancı bir şehirde, bir otel odasında anılarını yazarken geriye dönerek, çocukluk ve ilk genç kızlık dönemlerini anlatır. İstanbullu bir subayın kızı olan Feride, küçük yaşta annesini kaybetmiştir; yanına gönderildiği babaannesinin de ölümü üzerine "Notre Dame de Sion" Fransız yatılı okulunda okur. Yaramazlıkları yüzünden arkadaşları, okulda, ona ""Çalıkuşu"" adını takarlar. Feride, yaz tatillerini "Besime" teyzesinin köşkünde geçirir. Teyzesinin yakışıklı oğlu "Kâmran" ile birbirlerini severler ve nişanlanırlar. Feride'nin de desteklemesiyle Kâmran, üç yıl Avrupa'da bir elçilikte görev yaptıktan sonra döner. Bu arada okulunu bitiren Feride ile düğün hazırlıkları yaparlar. Feride, düğün günü, bir kadının getirdiği mektuptan Kamran'ın İsviçre'de iken "Münevver" adında hasta bir kızla ilişkisi olduğunu, ona evlenme sözü verdiğini öğrenir, her şeyi yüzüstü bırakıp kaçar. Anadolu'da öğretmenlik yaparak Kamran'ı unutmak isteyen Feride, İstanbul rüştiyelerinde öğretmenlik teklifini kabul etmez; tüm zorluklara ve bürokratik engellere rağmen, istediğini elde eder ve İstanbul’dan ayrılır. Anadolu'nun çeşitli yerlerinde öğretmenlik yapan Feride, idealist bir eğitimcidir ancak gittiği yerlerde güzelliği başına bela olur; hakkında çeşitli dedikodular çıkar. İlk öğretmenlik deneyimi, Zeyniler köyü denilen, hiçbir öğretmenin gitmeyi kabul etmediği kuş uç­maz kervan geçmez yerdedir. Zeyniler'de evlat edinip yanına aldığı "Munise"'ye bütün sevgisini verir. Kuşadası'nda öğretmenlik yaparken savaş başlar; okul hastaneye çevrilir ve Feride hastabakıcılık yapmaya başlar. Kuşadası'ndaki hastaneye başhekim olarak Zeyniler Köyü'nde iken tanıştığı "Doktor Hayrullah Bey" atanmıştır. Beş yıl sonra okullar yeniden açılır. Babacan bir adam olan Hayrullah Bey, emekli olup Kuşaadası'na yerleşir ve Feride'yi kızı gibi korur. Munise'nin kuşpalazına yakalanıp ölmesinden sonra hastalanan Feride, Hayrullah Bey ile kalır. Halkın dedikodusu üzerine onunla kâğıt üzerinde evlenirler; fakat aralarında sadece "baba – kız" ilişkisi vardır. Feride, öğretmenliğe başlayınca bir "günlük" tutmuş, başından geçen her şeyi günü gününe bir deftere yazmıştır. Hayrullah Bey bu defteri bulur, okur ve saklar. Hastalanınca, Feride'ye kendisinin ölümünden sonra ara sıra teyzesinin yanına gitmesini ve verdiği kapalı zarfı Kâmran'a teslim etmesini vasiyet eder. Kısa bir süre sonra Hayrullah Bey, bütün mal varlığını Feride'ye bırakarak ölür. Hayrullah Bey'in ölümünden sora, vasiyeti yerine getirilir. Feride, zarfı Kâmuran'a verir. Zarfın içinde Hayrullah Bey’in bir mektubu ile Feride'nin günlüğü vardır. Hayrullah Bey, Kâmran'a yazdığı mektupta Feride'yi bir daha bırakmamasını salık vermektedir. Kamuran Feride'nin günlüğünü sabaha dek okur, her şeyi öğrenir. Ertesi gün gidecek olan Feride'yi bırakmaz ve evlenirler. Roman ilk defa 1966 yılında yönetmen Osman Seden tarafından sinemaya uyarlandı., 1986 yılında Osman Seden tarafından televizyon dizisi olarak çekilen eser; 2005 yılında Yeniden Çalıkuşu adıyla, 2013 yılında Çalıkuşu adıyla tekrar diziye uyarlandı. Çalıkuşu romanı, Necati Cumalı tarafından tiyatroya uyarlanmıştır. 1962, 1963 sezonundan itibaren çeşitli defalar Devlet Tiyatroları tarafından sahnelendi. Çalıkuşu romanı, koreograf Merih Çimenciler'in libretto ve koreografisi ile 2003 yılında Türk Sanat müziği parçaları ile baleye uyarlandı. İki perdelik bale, Devlet Opera ve Balesi tarafından sahnelendiği her ilde on iki yol boyunca kapalı gişe olarak oynamıştır. Romanın gerçek bir hayat hikâyesine dayandığı ve romanda adı geçen öğretmen Feride'nin, Zeyniler köyünde öğretmenlik yapan "Feride Polat" olduğu söylenmektedir. Kuşadası'nda bir ev restore edilerek kültür merkezi haline gelmiştir. Zeyniler Köyü'nde de romanın anısını yaşatmak için ""Reşat Nuri Güntekin Çalıkuşu Evi"" adıyla bir tesis açılmıştır. Çalıkuşu (anlam ayrımı) Çalı kuşu, Regulidae familyasını oluşturan kuşların ortak adı. Bu sözcük ile şunlardan biri de kastedilmiş olabilir: Bahçeşehir Bahçeşehir, ilk olarak 1898 yılında Birleşik Krallık'ta Ebenezer Howard tarafından başlatılan bir kentsel planlama yöntemidir. Bahçeşehirler, orantılı alanlarda konut, endüstri ve tarım alanlarını içeren yeşil kuşak ile çevrili, kendi kendine yeten topluluklar için planlanmaktaydı. Letchworth şehri ilk örneklerinden biridir. Balık (anlam ayrımı) Balık aşağıdaki anlamlara gelebilir: Filmler KiÅŸiler YerleÅŸim yerleri Meral YapalÄ± Prof. Meral Yapalı, (d. 1940, Üsküp) Türk müzisyen, piyanist, müzik eğitmeni, pedagog, İstanbul Üniversitesi Devlet Konservatuvarı eski müdürü. 1956'da orta eğitimini tamamladı. 1967 yılında Belediye Konservatuvarı Piyano Bölümü Lise Devresinden mezun oldu. 1969'da Ankara Devlet Konservatuvarı'nda Lisansını pekiyi derece ile tamamladı. 1979 yılında Académie Internationale d'Eté de Nice'de üç aylık stajını başarıyla tamamladı. 18 Nisan 1986 günü İstanbul Üniversitesi Devlet Konservatuvarı Müzik Bölüm Başkanlığı görevine seçilip bu görevi 3 yıl yaptı. 13 Ekim 1986’da profesörlüğe yükseldi 2 Mayıs 1989'da Piyano Anasanat Dalı Başkanlığına yükseldi. 15 Mayıs 1989 günü Yönetim Kurulu üyeliğine seçildi. 15 Şubat1990'da Müzik Bölüm Başkanlığı'nda tekrar 3 yıl görev yaptı. 27 Haziran 1997 günü müdürlüğe atandı. Oldukça başarılı öğrenciler yetiştiren Prof. Meral Yapalı ,10 öğrenciye Yüksek Lisans ve Doktora danışmanlığı yapmış, mezun olan 10 öğrencisinden ikisi Profesör, biri Doçent, biri Yrd. Doç. ve dört öğrencisi öğretim görevlisi diğer üç öğrencisi ise Araştırma Görevlisi olarak konservatuvarda görev yapmaktadır. Mezun ettiği bir öğrencisi halen İzmir Devlet Opera ve Balesi'nde Orkestra Şefi, bir diğer öğrencisi ise İstanbul Teknik Üniversitesi'nde öğretim görevlisi olarak çalışmaktadır.Birçok öğrencisi uluslararası piyano yarışmalarında önemli dereceler almıştır. Ayrıca Radyo ve TV bantları yaptı. İstanbul Belediye Şehir Orkestrası, İstanbul Devlet Senfoni Orkestrası, İzmir Devlet Senfoni Orkestrası'nda solist olarak çaldı. Yurt içinde ve dışında tek ve iki piyanolu resitaller verdi. No Problem (MFÖ albümü) No Problem, MFÖ'nün 1987 yılında çıkardığı dördüncü stüdyo albümdür. Tim Plak'tan çıkan bu albümdeki şarkıların çoğunda grup Garo Mafyan ile çalıştı. Albüme adını veren şarkı ilk olarak 1987 Eurovision Türkiye Elemeleri'nde seslendirildi ancak Türkiye'yi temsil etme şansı kazanamadı. Albümden "Tam Ortasındayım" ve "Muhabbetler Sana Doğru"nun Yaprak Özdemiroğlu ile beraber söylenmiş bir versiyonu bir sene sonra yayınlanan ve başrolünde Mazhar Alanson'un oynadığı Atıf Yılmaz filmi "Arkadaşım Şeytan"'da yer aldı. Albüm, uzun yıllar boyunca MFÖ'nün plak formatında çıkan son albümü oldu. 2013'te WePLAY tarafından CD olarak piyasaya sürülen albüm, 2017'de Rainbow 45 Records tarafından tekrar plak olarak piyasaya sürüldü. Vak the Rock Vak the Rock, 1986 yılında yayınlanan MFÖ albümü. Grubun üçüncü stüdyo albümüdür. Ayrıca Balet Plak'tan çıkan son MFÖ albümüdür. Bir önceki albüm "Peki Peki Anladık" gibi bu albümde de grup Peter Schön ile çalıştı ve şarkıları Hollanda'da kaydetti. Grup, bu albüm ile tekrar tamamen Türkçe şarkılardan oluşan albümler kaydetmeye başladı. Grup, albüme adını veren şarkı "Vak the Rock" ve Disney krakterleri Cin, Can ve Cem'li kapakları ile ilk kez çocuklara yöneldi. "Vak the Rock"ın klibi Ali Murat Erkorkmaz tarafından çizilen animasyon karakterler ile İzzet Öz'ün çektiği grup görüntülerinin birleşiminden oluşmuş ve bu klip Türkiye'nin ilk animasyon klip olmuştur. Ancak albümün geri kalanında çocuklara yönelik bu tarz devam ettirilmedi. Grubun üç elemanın da söz ve beste olarak katkıda bulunduğu albümdeki "Adımız Miskindir Bizim", Yunus Emre'nin bir eseri olup, ilk olarak 1974 yılında çıkan Mazhar ve Fuat albümü "Türküz Türkü Çağırırız"'da yorumlanmıştı. "Sanatçının Öyküsü" ise Mazhar Alanson tarafından 1970'lerin sonunda TRT ekranlarında seslendirilmişti. Ele Güne Karşı Yapayalnız Ele Güne Karşı Yapayalnız, 1984 yılında yayınlanan MFÖ albümü. Grubun ilk albümüdür. Bir ilk albüm olmasına rağmen haftalarca liste başı olan albüm, yıllar sonra da ilgi görmeye devam etti. Hürriyet Gazetesi tarafından Türk müziğinin de en iyi albümü seçildi. 1970'lerin sonunda bir üçlü olarak çalışmaya karar veren müzisyenler Mazhar Alanson, Fuat Güner ve Özkan Uğur, tamamen kendi bestelerinden oluşan bir albüm yayınlamak için çalışmalara başladı. 1983 yılının ikinci yarısında şarkıların çoğu İstanbul Gelişim Orkestrası ile kaydedildi. Grup bu şarkılarla yapımcı Yeşil Giresunlu'ya gitti. Giresunlu, bu şarkıların tutmayacağını iddia edip albümü basmaya yanaşmasa da ısrarlar sonucu kararını değiştirdi. Albümdeki bütün şarkılar Mazhar Alanson ve Fuat Güner tarafından besteledi ve birçoğu daha önce farklı şekillerde gün yüzüne çıkmıştı. Bu şarkılardan "Ele Güne Karşı" ve "Yalnızlık Ömür Boyu", aslen Fuat Güner tarafından Ferhan Şensoy'un Şahları da Vururlar oyunu için bestelenmiş ve farklı sözlerle söylenmişti. Şarkılar daha sonra Mazhar Alanson'un yeni sözleri ile bilinen hallerine getirildi. "Güllerin İçinden" ilk olarak 1974 yılında çıkan Mazhar - Fuat albümü "Türküz Türkü Çağırırız"'da farklı bir düzenleme ile yayınlanmıştı. Bu şarkı ve "Bu Sabah Yağmur Var İstanbul'da"da Erkan Oğur, perdesiz gitar sololarıyla gruba katkıda bulunmuştur. "Olmuyor Olamıyor" Fuat Güner tarafından "Ben" adıyla, "Ondan Şikayet Bundan Şikayet" ve "Sen ve Ben" Mazhar Alanson tarafından, "Bodrum" ise Mazhar ve Fuat tarafından TRT ekranlarında 1970'lerde yayınlanmıştı. Taner Öngür'ün mandolini ile eşlik ettiği "Bodrum" bu kaydı ile albüme alınmıştır. Holden Caulfield Holden Caulfield, J. D. Salinger'ın "Gönülçelen" (özgün adıyla: "The Catcher in the Rye") romanının baş karakteridir. Holden, on altı yaşında, çevresindeki sahte dünyayla kendini bağdaştıramadığı için asosyal olan bir çocuktur. Zengin ailesinin yolladığı tüm okullardan "kendini derslerine yeterince vermemesi" nedeniyle atılmıştır. Holden; kardeşinin genç yaştaki ölümü, çevresindeki sahte davranışlar, değişimler ve büyüklüğün getirdiği sorumluluklar içinde kaybolarak bir çöküşe geçer. "Çavdar Tarlasında Çocuklar" da Holden'ın bu süreçteki deneyimlerini anlatır. Holden Caulfield yazıldığı günden beri, ergenlik dönemden geçen birçok çocuğun duygularına yer vermesi ve kitabın 'rahat' bir uslupla yazılmış olmasından birçok kişinin kahramanı olmuştur. Karakterin yaratılmasındaki başarıya rağmen, aynen kitap gibi karakter de birçok yönden eleştirilmiştir. Karakter, 1941'de "The New Yorker" gazetesinde yayınlanan "Are You Banging Your Head Against a Wall?" adlı Salinger öyküsünde yer aldı. Daha sonra 1946'da yayınlanacak "Madison Dışındaki Küçük Ayaklanma" adlı öyküye çevrilecek olan bu hikâyede Holden'ın, Sally Hayes ile kaçma isteği, Carl Luce ile içmesi ve sarhoşken Sally'yi araması anlatılmıştır. Daha sonra bu öykü Çavdar Tarlasındaki Çocuklar kitabında yer alacaktır. 1945 tarihli "Ben Deliyim" öyküsü de Holden'ın futbol maçı izlemesi, öğretmeni Mr. Spencer ile geleceğini tartışması ve sonra eve dönüp kardeşiyle konuşmasını anlatmaktadır. Daha sonra bu öykü de kitabın başlangıcına çevrilecektir ve Holden'ın kardeşi Phoebe'nin Salinger eserleri içinde ilk ve son kez görünümü bu hikâyededir. 1944 tarihli "Last Day of the Last Furlough" ve yayınlanmamış kısa öyküler "Peter Pan'ların En İyisi ve En Sonuncusu" (1942) ve "Bovling Toplarıyla Dolu Okyanus" (1945) Caulfield ailesini içermektedir. "Last Day of the Last Furlough"ta ana kahramanın Holden'ın ağabeyi Vincent Caulfield (D.B. Caulfield) ile konuşması anlatılmaktadır. Bağıntısal cebir Bağıntısal cebir, cebirin bağıntılar üzerine yoğunlaşıp birinci düzey mantığı kullanan bir dalıdır. Bilgisayar bilimlerinde, ve özellikle veritabanı kuramlarında uygulamalarına rastlanır. İlk Yunan tanrıları Günümüzde genellikle Hesiod'unki baz alınsa da tarih boyunca birbirinden çok farklı Yunan theogoniaları olmuştur. Bunların dışında, Yunan filozof ve düşünürleri de kendi primordiyal tanrılarıyla, kendi theogonilerini oluşturmuşlardır. BrasÃ­lia Brasília, Brezilya'nın başkentidir. 1956-1960 yılları arasında 41 ayda inşâ edilmiştir. Nüfusu 2008 yılı itibarıyla 2.557.000'dir. Brasília, şehir planlamacısı Lúcio Costa ile baş mimar Oscar Niemeyer'in öncülüğünde tasarlanmış ve ve 3,5 yıl gibi kısa bir sürede tamamlandıktan sonra Rio de Janeiro'dan sonra ülkenin yeni başkenti yapılmıştır. Brezilya, ulusal başkenti olarak Brezilya hükûmetinin bütün yapıları bu şehirdedir. Şehir ayrıca Brezilya çıkışlı büyük firmaların ("örneğin Banco do Brasil, Caixa Econômica Federal, Correios ve Brasil Telecom") genel merkezlerini de barındırmaktadır. Şehir, inşası ve barındırdığı değişik bölgeleri ile 21. yüzyıldaki fazla nüfusun yaşadığı büyük şehirlerin planlanmasında, şehir ve bölge planlama açısından dünyada kaynak gösterilen bir konumdadır. Porto Alegre Porto Alegre, Brezilya'nin 26 eyaletinden biri olan Rio Grande do Sul'un başkenti ve en büyük nüfuslu şehridir. Portekizce ismi "Mesut Liman" anlamına gelir. Porto Alegre Brezilya eyaletleri arşında başkent olan şehirlerin en güneyinde bulunanıdır. Porto Alegre şehrinin sınırları içinde alanı 496.827 km² olup 2010 nüfus sayımına nazaran Porto Alegre şehrinin sınırları içindeki nüfus 1,509,939 kişidir ve böylece bu şehir Brezilya içinde 10. sırada gelmektedir. Şehir ve sınırları dışında bulunup şehre bağlı olan varoşları ile birlikte Porto Alegro Metropoliten Bölgesi nüfusu 2010 itibarıyla 4,405,760 kişiye ulaşmaktadır. Porto Alegre Brezilya'nın en önemli olan kültürel, politik ve ekonomik merkezlerinden biridir. Porto Alegre 1742 yılında Azor Adaları üzerinden gelen Portekizli sömürgeciler tarafından kurulmuştur. 19. yüzyıl sonlarında şehir Avrupalı, özellikle Alman, İtalyan ve Polonyalı göçmenlerin yerleşmeleri ile Brezilya'nın önemli şehirleri arasına girdi. Günümüzde bu şehirdeki nüfusun çok büyük bir oranı Brezilya'ya yerleşen beyaz ırktan Avrupalı asıllılardan gelmişlerdir. Şehir Rio Guaiba (Guaiba Gölü)'nun doğu sahillerinde kuruludur. Bu gol beş değişik akarsuyu birleşme mevkiidir. Bu birleşen akarsular gayet büyük bir tatlısu sahil golü "Lagoa des Patos (Ördekler Sahil Gölü)"'nu oluşturmaktadır. Bu sahil golü o kadar çok derindir ki günümüzde en büyük gemiler bile hiç problemsiz bu sahil golüne girebilmektedirler. Bu beş akarsunun birleşme mevkii günümüzde Port Alegro ismi ile Brezilya'nın en başta gelen sınai ve ticari merkezi haline gelmiştir. Porto Alegro ekonomis gayet geniş alanlarda tarımsal ve sanayi malları üretmekte ve bunları ulusal ve uluslaarası piyasalarda satmaktadır. Porto Alegro limanı yerel tarımsal ürünlerin nakledilmesinde gayet önemli bir rol oynamaktadır. Şehrin etrafında bulunan kırsal arazilerde küçük çiftçiler tarafından büyük miktarlarda erik, ve şeftali gibi meyveler; pirinç ve kasava yetiştirilmektedir. Bunlar Porto Alegro limanı vasıtası ile tüm Brezilya sahillerine nakledilebilmektedir. Şehir sanayileri arasında dericilik ve ayakkabı yapımı önemli sanayiler olmaktadır. Bu sanayi alanında özellikle metropolitan Porto Alegro'nun bir parçası olan Novo Hamburgo Brezilya ekonomisine önemli katkılar yapmaktadır. Porto Alegre'nin "Guaiba Gölü" kıyılarında gayet uzun bir sahili bulunmaltadır.. Bu sahiller ve yakınlarında 50 tane irili ufaklı tepe bulunmaktadır. Gayet büyük bir su alanı olan gölde şehre bakan ve birbiri içine girmiş birçok ada bulunmaktadır ve bu adalarda gayet nadir bulunan ve gayet yaygın ve değişken vahşi hayvanlar ve bitkiler ihtiva eden çevresel sistem yaratılmıştır. Bu bölge Rio Grande do Sol eyaletinde bulunan Atlantik tipi yerli bitkilerin %28ini içinde bulundurmakta ve 9,266 türde bitki ihtiva etmektedir. Bu bitkılaer arasında "Atlantik Sahili Oranları"'ndan kalan birçok ağaç bulunmaktadır. Şehir böldgessiende ki tepelerde ve adalarda gayet çok değişik tur bitkiler yaygın olarak bulunamaktdır. Porto Alegro şehri ve metropoliten bölgesinde doğal çevre çok sayıda ağaçlıklı parklar, meydanlar ve sıra sıra ağaçlı sokaklar ihtiva etmektedir. Son yıllarda Porte Alegre yerel ve yörel idaresi çok sayıda kamu devlet sektörünün parçası olmayan sosyal amaçlı organizasyonların gelişmesine sahne olmuştur. Sehir Dünya Sosyal Forumu adlı uluslararası tıplantıya misafirlik etmiştir. Şehrin yerel idaresi dünyada ilk defa "halkın katıldığı yıllık bütçe hazırlama" girişiminin uygulaması ile isim yapmıştır. Şehirde futbol önemli spordur. 1950 FIFA Dünya Kupası maçları bu şehirde de oynanmıştır. Şehir 2014 FIFA Dünya Kupası maçlarının bazılarına da misafirlik yapmaya hazırlanmaktadır. Porto Alegre şehrinin şu şehirlerle resmi kardeş şehir baġlantısı bulunmaktadır: Rio de Janeiro Rio de Janeiro, bulunduğu eyaletin başkenti ve Brezilya'nın en büyük ikinci kentidir. Rio de Janeiro (Türkçe: Ocak Irmağı), (Portekizce telaffuzu: [ˈhiw dʒi ʒʌˈnejɾu]). Şehrin tam adı: São Sebastião do Rio de Janeiro (Saint Sebastian'ın Ocak Irmağı) şeklindedir. São Paulo'dan sonra, Brezilya'nın ikinci büyük şehridir. Maracanã Stadyumu ve Kurtarıcı İsa heykeli burada bulunmaktadır. Rio de Janeiro, 2016 Yaz Olimpiyatları ve 2012 Dünya Gençlik Kongresi'ne ev sahipliği yapmıştır. Dünyanın en büyük karnavalı olan 'Rio Karnavalı' bu şehirde düzenlenmektedir. Günümüzde samba dansıyla kutlanmasına rağmen ilk olarak 1840 yılında polka ve vals dansı yapılarak kutlanmıştır. Pedro Álvares Cabral'ın filosundaki bir geminin kaptanı olan komutasındaki Portekizli gezginciler 1 Ocak 1502’de Guanabara Körfezi’ne ayak basan ilk Avrupalılar oldu. Bu tarihten sonra bu körfeze Rio de Janeiro denildi. Bir iddiaya göre, Floransalı kâşif Amerigo Vespucci de bu seyahate Kral Birinci Manuel'in davetiyle katılmıştır. Portekizliler karaya ayak bastığında bu topraklarda Tupi (Amazon halkı), Puri, Botocudo ve Maxakali halkları yaşamaktaydı. Guanabara Körfezi’nin adalarından biri olan Villegagnon 1555'te Fransız amiral Nicolas Durand de Villegaignon komutasındaki 500 asker tarafından işgal edildi. Amiral, bu bölgede Fransız kolonisi () kurmak için çabalamış ve adaya denilen kaleyi inşa ettirmiştir. Rio de Janeiro şehri 1 Mart 1565 yılında Aziz Sebastian’a ithafen São Sebastião do Rio de Janeiro adıyla kurulmuştur. Aynı zamanda dönemin Portekiz kralı da aziz ile aynı ismi taşımaktaydı. Rio de Janeiro, Guanabara Körfezi'nin adıydı. 18. yüzyılın başlarına kadar, şehir Fransızlar ve korsanlar tarafından birçok defa saldırıya uğramış ve istila edilmiştir. ve bu istilacılardan bazılarıdır. 17. yüzyılın sonlarında, ’in komşu eyalet Minas Gerais'te altın ve elmas bulmasıyla Rio de Janeiro kuzeydoğu kıyılarına çok uzak olan Salvador, Bahia şehrinin yerini alarak ihracat için çok daha işlevsel bir limana dönüşmüştür. (Altın, değerli taş ve şeker ihracatı yapılmaktaydı.) 27 Ocak 1763’de Portekiz Amerikası koloni başkenti Salvador’dan Rio de Janeiro’ya taşınmış ve bu konumunu 1808’e kadar korumuştur. Napolyon’un Portekiz’i istila etmesiyle kraliyet ailesi ve birçok soylu aile Lizbon'dan Rio de Janeiro’ya kaçtı. Bu zamandan sonra şehir krallığın başkenti statüsünü elde etti ve Avrupa dışında bulunan tek Avrupa başkenti oldu. Ancak, aniden çıkıp gelen yüzlerce asilzadenin yerleşmesi için şehirde uygun hiçbir yapı yoktu. Bu yüzden birçok yerli halk evlerinden çıkarıldı ve bu mülkler soylulara teslim edildi. Afrika kökenli kölelerin Rio de Janeiro'ya büyük bir akını vardı. 1819'da 145.000 olan köle sayısı 1840'ta 220.000'e ulaşmıştır. 1822’de Prens Pedro Brazilya’nın bağımsızlığını ilan ettiğinde Rio de Janeiro'nun başkent statüsünü sürdürmesine karar verdi. 1889’dan sonra monarşinin yerini cumhuriyete devretmesinden sonra bile Rio başkent olarak kalmaya devam etti. 20. yüzyılın başlarına kadar Rio, tarihi şehir merkezi olarak bilinen Guanabara Körfezi’nin ağız kısmıyla sınırlıydı. Yine bu yüzyılın başlarında şehir merkezi güney ve batı yönlerinde Zone Sul'a ( Güney Bölgesi) doğru kaymaya başladı. Daha sonra dağların altından geçen ilk tünelin yapımıyla Botafogo ve bugün Copacabana diye bilinen bölge birbirine bağlandı. 1905'ten sonra Rio'nun tramvay sisteminin yenilenmesi ve elektrikleştirilmesiyle, şehir kuzey güney hattında genişleme imkânı elde etti. 1930'da Botafogo’nun doğal güzelliği, Amerikalıların lüks ’nin ünüyle birlikte anılmaya başlandı ve Rio'nun plaj partisi şehri (beach party town) olarak ün yapmasını sağladı. (Günümüzde bu ün gecekondu bölgelerindeki uyuşturucu ticaretinden kaynaklanan şiddet olayları yüzünden bir miktar kırılmıştır.) Başkenti ülkenin daha merkezi bir bölgesine taşıma planları zaman zaman tartışma konusu olmuştur. 1955'te Juscelino Kubitschek'in yeni bir başkent inşa etme vaadi devlet başkanı seçilmesinde etkili oldu. Birçok kişinin bunu sadece seçimi kazanmak için öne atılan bir söz olduğunu düşünmesine rağmen, Kubitschek büyük bir masrafla yeni başkent Brazilya'yı 1960'ta inşa ettirdi. Aynı yıl, 21 Nisan’da Brezilya’nın başkenti resmi olarak Brazilya’ya (Brasilia) taşındı. 1960 ve 1975 tarihleri arasında Rio, Guanabara Eyalet’i adı altında bir şehir devletiydi (city-state). Ancak yönetimsel ve politik nedenlerle, ‘’The Fusion’’ olarak bilinen başkanlık kararnamesiyle şehrin federal yapısı ortadan kaldırıldı ve şehri çevreleyen ve başkenti Niteroi olan Rio de Janeiro Eyaleti (State of Rio de Janeiro) ile 1975'te birleştirildi. Bugün bile Rio’nun eskide kalan şehirsel özerkliğini savunanlar vardır. Şehir 2007 Pan Amerika Oyunları’na ve 2014 FIFA Dünya Kupası’na ev sahipliği yapmıştır. 2 Ekim 2009’da Uluslararası Olimpiyat Komitesi Rio de Janeiro’nun 2016 Olimpiyat Oyunları ve Paralimpik Oyunları’na ev sahipliği yapacağını duyurdu. Rio, diğer finalist şehirler Chicago, Tokyo ve Madrid’in arasından seçildi ve böylelikle şehir Olimpik oyunlara ev sahipliği yapan ilk Güney Amerika şehri ve ikinci Latin Amerika şehri konumuna erişti. Ayrıca şehir Brazilya’da ilk olarak 2013'te Dünya Gençlik Günü’ne ev sahipliği yaptı. Zengin ve fakir arasındaki ciddi eşitsizlik, sosyo ekonomomik grupların çoğunlukla şehrin farklı bölgelerinde yaşamalarına sebep olmuştur. Rio dünyanın başlıca metropolleri arasında anılmasına rağmen, nüfusun oldukça büyük bir bölümü favelas denilen kenar mahallelerde yaşamaktadır. Bu gecekondu mahallelerinde yaşayan halkın %95'i yoksulluk çekmektedir ve bu oran Rio popülasyonunun %40'ına denk gelmektedir. Hükümet birtakım konut projeleriyle bu yoksul bölge halkının yaşam koşullarını düzeltmeyi, buradaki yaşamı şehrin diğer kesimleriyle birleştirmeyi hedeflemektedir. Bu kopukluğun giderilmesi kaynakların daha etkili kullanılabilmesi için de önem arz etmektedir. Rio'nun koordinatları 22° 54' güney, 43° 14' batıdır. Rio de Janerio'nun kent nüfusu 6.136.652'dur. Alanı ise 1.182,3 kilometrekaredir. Ekvatoral iklimin görüldüğü Brezilya'da, Rio tropikal iklime sahiptir. Rio de Janerio'da görülen en yüksek sıcaklık 43,2 °C'dir (110 °F). Ocak 1984'te görülmüştür. Khaos (mitoloji) Khaos (Xάος), Yunan mitolojisinde (boş uzam, boşluk, uçurum, kaos'un tanrısı) ilk tanrı olan Khaos, Düzen'den ya da öteki adıyla Evren'den (Kosmos) önce gelmiştir. Platon'un Timaios diyaloğunda ele aldığı şekliyle, Khaos'u yaratan ve babası olan İlk Tanrı Kronos, var olan şeyleri düzene koymuş, onlara biçim vermiş, ama onları yaratmamıştır. İlk önce Khaos Toprak Ana-Gaia ve Erebus'u yarattı. Erebus ile Gaia ise birlikte Aether'i yarattı sonra Aether ile Gaia birlikte Gök-Baba Uranos'u yarattı daha sonraGaia ve Uranos'un birleşmesinden Brontes, Steropes ve Arges ('gökgürültüsü', 'parıltı' ve 'şimşek') isimli üç Kyklop doğdu. Kykloplar alınlarının ortasında taşıdıkları tek gözleri ile yer altı alevini gökyüzü ateşine dönüştürüyorlardı. İkinci olarak Gaia ve Uranos elli başlı yüz kollu Kottos, Briareus ve Gyes ('öfke', 'güç', 'dehşet') adlı Hekatonkheirleri yarattılar. Ve nihayet Titanlar (6 tanrı ve 6 tanrıçadan oluşan) oluşturuldu. Titanlar: Kronos, Iapetos, Okeanos, Hyperion, Krios, Koios. Titanisler: Rhea, Themis, Tethys, Theia, Mnemosyne, Phoebe. Sonra Kronos babası Uranüs'ü tahtan indirdi ve Rhea ile evlendi bu evlilikten Tanrılar ( 3 Tanrı, 3 Tanrıça ) Tanrılar: Zeus, Poseidon, Hades, Hera, Demeter, Hestia. Ur Ur, aşağıdaki anlamlara gelebilir: Şevket Altuğ Şevket Altuğ (13 Mart 1943, Bandırma, Balıkesir), Türk tiyatro ve sinema sanatçısı. 1960 yılında Galatasaray Lisesi'ni bitiren Altuğ, aynı yıl girdiği İstanbul Üniversitesi Sinema ve Konservatuvar Bölümü'nde dört sene eğitim görmüştür. Tiyatro hayatı 1962 yılında başladı. 5 yıl süreyle "AEG" reklamlarında oynadı. İlk olarak "Seyahatname" isimli bir televizyon dizisinde rol aldı. 1975 yapımı İşte Hayat Altuğ'un ilk sinema filmi olmuştur. Perihan Abla dizisindeki "Şakir" ve Süper Baba dizisindeki "Fikret" rolleri ile birçok filmde rol almıştır. 11 kez Altın Portakal Sinema Ödülü alarak Sinema Tarihine adını kazımıştır. Şevket Altuğ, son olarak 2002-2003 yayın döneminde yayınlanan "Unutma Beni" adlı dizide bir Hırsız'ı canlandırdı. 1971 yılında kendisi gibi tiyatrocu olan Jale Altuğ ile evlendi. Kezban ve Kerem adında iki çocuğu vardır. 2002 yılından beri yazlarını Datça'da geçirmektedir. Susurluk Susurluk, Balıkesir'in bir ilçesidir. İlçe merkezinin nüfusu 23.800'dür. Susurluk ilçesi Balıkesir iline bağlı bir ilçe olup, ilin kuzey doğusunda yer almaktadır. İlçenin doğusunda Bursa'ın Mustafakemalpaşa ilçesi, kuzeyinde yine Bursa'nın Karacabey ve Balıkesir'in Bandırma ilçeleri, batısında Manyas, güneybatısında Karesi, güney ve güney doğusunda Kepsut ilçesi yer almaktadır. Ayranı ve tostu ile bilinir. 1996'daki trafik kazası ise dünyaca tanınmasına neden olmuştur. İlçe Lidyalılar, Romalılar, Bizanslılar ve Selçukluların egemenliklerinden sonra, Karesi Beyliği’nin idaresine geçmiştir. Osmanlı idaresine geçmesi Orhan Gazi zamanında gerçekleşmiştir. Susurluk'un bulunduğu yer, Karesi Beylerinden İne Bey Vakfına ait ormanlık ve bataklık boş bir alan iken İne Bey’in torunları burasını Susığırlık adı altında bir çiftlik halinde idare etmiştir. Daha sonra 1634'te Karaman tarafından gelen akıncılar, Hacı Hatip Oğulları buraya yerleşmişlerdir. Susığırlık çiftlik halinde iken, Bursa ve İstanbul’a geçen kervanların konaklama yeri olmuştur. 1858 ve 1878 Türk-Rus savaşında Anadolu’ya göç eden Bulgaristan ve Kafkas Göçmenleri ve sonraları Ahmet Vefik Paşa tarafından iskan ettirilen Türkmen aşiretleriyle kalabalıklaşmıştır. Susurluk 1892'de bucak, 1926'da ilçe olmuştur. 5 Eylül 1922 Susurluk’un düşman işgalinden kurtuluş günüdür. Her yıl 5 Eylül'de “Kurtuluş Bayramı” törenlerle kutlanmaktadır. 3 Kasım 1996'da meydana gelen trafik kazası ve ardından patlak veren skandalla (Susurluk davası) tanınan Susurluk ilçesi, Türkiye'nin gündemine derin devlet tartışmalarını getirmiştir. Doğu kesimini Çataldağ (1336 m), batı kesimlerini Sularya dağlarının uzantısı olan Keltepe (881 m) engebelendirir. Dağlık alanlar ormanlarla kaplıdır. Susurluk ilçesi deniz seviyesinden ortalama olarak 63 m yüksekliktedir. Fazla yüksek olmayan engebeli arazilerden oluşan ilçe toprakları,ilin kuzey doğusunda yer almaktadır. İlçe merkezinin doğusundan (Simav) Susurluk Çayı geçmekte ve şehri eski Susurluk ve Karşıyaka Mahallesi olarak ikiye bölmektedir, ilçenin güney batısından gelip şehrin içinden geçen Hatap deresi, şehrin doğusunda Susurluk Çayı'yla birleşmektedir. Şehrin doğusunda yer alan Çataldağ'dan gelen ve Susurluk Çayı'yla birleşen Çaylak Deresi ilçenin su kaynağı olmuştur. Kıyısında Çaylak Mesire Yeri vardır. Ulaşım imkânları bakımından ilçe merkezi çok elverişli bir konumda olup, İstanbul, İzmir, Balıkesir ve Bandırma (Hızlı Feribot) karayolu üzerindedir. İlçe merkezi etrafında bulunan dinlenme tesisleri birçok vatandaşa istihdam sağlamaktadır. İlçenin Balıkesir’e uzaklığı 45 km, Bursa iline uzaklığı 108 km'dir. Susurluk merkezinden çevre il, ilçe ve köylerin hepsine ulaşım imkânı vardır. 9 mahallenin ulaşımı stabilize yol, 35 mahallenin ulaşımı asfalt yol ile sağlanmaktadır. İzmir-Bandırma demiryolu ilçeden geçmekte olup, en yakın sivil hava alanı ise 108 Km. uzaklıktaki Bursa hava alanıdır. Bandırma’dan her gün karşılıklı olarak düzenlenen Bandırma-İstanbul Hızlı Feribot seferleri ilçe için de ayrı bir yarar sağlamaktadır. İlçe elektrik bakımından “Ulusal Enterkonnekte” şebekeye bağlı olup; şehir içi şebekesi yeterlidir. Balıkesir ile Susurluk arasına ikinci bir enerji nakil hattının istimlak çalışmaları devam etmektedir. Şehrin içme suyu miktar olarak yetersiz olup, dağıtım şebekesi eskidir. Mevcut suyun fazlalaştırılması için Çataldağ İçme ve Sulama Göleti programa alınarak, 13.11.2001 günü temeli atılmış, 2008 yılında tamamlanmıştır. İlçeye bağlı 44 mahallenin içme suyu şebekelidir. İlçe merkezinde 9.216, çevre mahallerinde 6.241 olmak üzere toplam 15.457 abonelik otomatik telefon santralleri mevcut olup, merkezde 1, köylerde ise 14 santral bulunmaktadır. Bütün köylerde telefon hattı mevcuttur. Adrese Dayalı Nüfus Kayıt Sistemi'ne (ADNKS) göre Susurluk'a bağlı belde ve köylerin 2008, 2009, 2010 ve 2011 yılı nüfus bilgileri aşağıdaki tabloda yer almaktadır. Adrese Dayalı Nüfus Kayıt Sistemi'ne (ADNKS) göre Susurluk'a bağlı belde ve köylerin 2008, 2009, 2010 ve 2011 yılı nüfus bilgileri yukarıdaki tabloda yer almaktadır. İlçenin 54 Mahallesi bulunmaktadır. 2014 yılında Balıkesir ilinin büyükşehir statüsü alması ile birlikte ilçedeki 44 köy ve 2 kasaba mahalle statüsüne dönüşmüştür. Merkez ilçede belediye vardır. İlçe merkezinde 6 İlköğretim Okulu, 5 Ortaöğretim Okulu, 1 Genel Lise, 1 Anadolu Lisesi, 1 Teknik Lise ve Endüstri Meslek Lisesi, 1 İmam-Hatip Lisesi, 1 Kız Meslek Lisesi bulunmaktadır. Ayrıca Mesleki Eğitim Merkezi Müdürlüğü 2001-2002 Öğretim yılında eğitim öğretime açılmıştır. Balıkesir Üniversitesine bağlı Susurluk Meslek Yüksek Okulu mevcut olup; bünyesinde Süt Ürünleri, Et Ürünleri, Elektronik ve Otomasyon, Gıda İşleme, Veterinerlik programlarını bulundurmaktadır. Susurluk, ayranı ile meşhurdur. İlçe sınırlarında, Bursa-İzmir karayolunda olması sebebiyle, pek çok dinlenme tesisi bulunur. Dinlenme tesisleri ve beraberindeki fabrika satış mağazaları ilçe ekonomisine ve istihdama çok büyük katkılar sağlamaktadır. İlçe topraklarının engebeli yapısı hayvancılıkta yol alınmasına neden olmuştur. İlçe ekonomisi büyük oranda küçük ve büyük baş hayvancılığa ve ondan elde edilenlerin işlenmesine dayanır. Yörsan Süt ve Süt Ürünleri Fabrikası ile Susurluk Şeker Fabrikası ilçe merkezinde bulunur. İlçe köylerinde ise Assan Aş ve Fide Aş Konserve Fabrikaları, Ümiteli Köyünde Ahi Güven ve Uçar Donmuş Gıda Fabrikaları ile Askon Meyve Suyu Fabrikası bulunmaktadır. Dört Mevsim Et Aş Entegre Tesisi, Türkiye'nin en önemli hijyenik et ve et ürünleri üretim tesisleri arasında bulunmaktadır. İlçede tarımsal ekonominin şah damarı hayvancılıktır. Tümü saf ırk olan 30.000 büyükbaş hayvan, bunun yanında 30.000 küçükbaş damızlık hayvan bulunmaktadır. Bu nedenlerle hayvancılık ve hayvan beslemeye yönelik yem bitkileri ekilişleri ilçenin en önemli ekonomik kaynağını oluşturmaktadır. İlçede Tarım faaliyetleri, oldukça çeşitli ve yoğundur. En önemli Tarım ürünleri; Şekerpancarı, Domates, Biber, Ayçiçeği, Buğday ve diğer tarım ürünleridir. İlçe sanayisi de; potansiyelimiz olan Tarım ürünlerimize dayalı olarak çalışmaktadır. İlçemizde bolca, Salça ve Konserve, hazır yemek ve dondurulmuş gıda, konsantre fabrikaları bulunmaktadır. İlçede aynı zamanda, meyveciliği geliştirme projesi kapsamında, meyve üretimi de teşvik edilmekte, İlçe Tarım Müdürlüğü ve S.S. Susurluk ve Köyleri Yaş Sebze Meyve Yetiştiricilikleri Kooperatifi fidan desteği sağlamakta, Seracılık faaliyetleri de yaygınlaşmaktadır. Tarım arazilerinin % 92'si tarım arazisi, %6'sı Sebze - Meyve alanı, %0,5'i Bağlık arazi, geriye kalan %1,5'i nadas alanı olarak kullanılmaktadır. İlçede 2 adet kaplıca vardır. Biri Bandırma yolundaki Ilıcaboğazı Kaplıcaları (şehir merkezinden yaklaşık 23 km) diğeri ise Yıldız Köyü Kaplıcaları Balıkesir yolunda şehir merkezine yaklaşık 17 km mesafededir. Ayrıca Türkiye'nin en büyük alışveriş merkezlerinden Festiva Outlet Park Balıkesir karayolunda Susurluk'a 10 km mesafede yer almaktadır. Bristol Bristol, Birleşik Krallık'ın İngiltere ülkesinin "Güney-Batı" bölgesinde bulunan bir törensel kontluk ve tek-seviyeli-yerel-idare-bölgesi ve bir şehirdir. Bristol'a şehir olma krallık beratı 1155'te ve idari kontluk olma beratı ise 1373'te verilmiştir. 13. yüzyıldan beri 500 yıl Bristol İngiltere'nin en büyük üç şehri arasında bulunmuş ve sıralamada yerini ancak 18. yüzyıl sonlarında Kuzey ve Kuzey-Batı İngiltere'deki sanayi şehirlerinin gayet hızla gelişmeleri sonucu kaybetmiştir. Şehir Avon Nehri kenarında kurulmuştur ve Atlantik Okyanus'una Bristol Körfezinde katılan Severn Nehri Halici kenarlarında da bulunmaktadır. Bu nedenle yüzyıllarca Bristol İngiltere'nin en büyük limanlarından biri olmuştur. Ticarî Bristol Limanı önce yüzyıllarca şehir merkezindeyken günümüzde Severn Halicinin ağzına doğru yer değiştirmiş ve şehir sınırlarının hemen batı kenarında bulunan Avonmouth ve Royal Portbury Doklarına geçmiştir. Bristol şehri Somerset ve Gloucestershire kontlukları ile sınırlıdır ve güney-batısında Bath şehri ve kuzeyinde Gloucester şehri bulunmaktadır. 2009 tahminine göre tek-seviyeli-yerel-idare sınırları içinde nüfusu 433.100 kişi ve etrafındaki şehirleşmiş bölgedeki varoşlar, kasabalar ve köyler katılmasıyla tanımlanan "Büyük Şehirsel Bölge (LUZ)" nüfusu 1.006.600 olarak tahmin edilmektedir. Bristol nüfus bakımından Birleşik Krallık'ın altıncı büyük şehri ve Güney-Batı İngiltere bölgesinin en büyük şehirdir. Bristol bölgesinde ticaret, kültür ve eğitim açısından liderdir. Şehrin ekonomik gücü, mühendislik, havacılık, finansal servisler, medya ve turizm gibi alanlardan gelmektedir. Şehir birçok eğlence, spor ve alışveriş aktivitesini gerçekleştirebileceğiniz bir yer olduğu gibi aynı zamanda büyük şehirlerde olmayan topluluk hissini de vermektedir. Bristol, karnavalları, festivalleri, barları, müzeleri, sanatçıları ile hem hareketli bir şehirdir hem de dinlenmek isteyenler için birçok olanak sunar. Şehir 1000 yıllık bir limana sahiptir ama bu tarihi limanlar kapanmış ve eğlence ve sanat aktiviteleri için tekrar düzenlenmiştir. Şehir nüfusuna göre yaşayan insanlar için çok fazla açık alana sahiptir. Aynı zamanda çok iyi bir ulaşım ağı vardır. Londra ve sahil kentlerine günü birlik gitmek mümkündür. Bristol Uluslararası Havalimanı'nın genişletilmesi ile birlikte daha uzak yerlere gitmek oldukta kolaydır. Canterbury Canterbury, Birleşik Krallık'ın İngiltere ülkesinin Güney-doğu (South-East) İngiltere bölgesinde bulunup Kent Kontluğu'na bağlı ikincil Canterbury Şehir Yerel İdaresi merkezi ve Orta Çağ'dan beri "şehir" statüsü de taşıyan bir yörel idare ve yerleşim birimidir. Canterbury "Cantiaccı" adlı bir Kelt kabilesinin yerleşkesi iken MS 1. yüzyılda Britanya'yı fetheden Romalılar tarafından bir Roma şehrine dönüştürülmüş ve "Durovernum Cantiacorum" (Cantiacı'lerin kızılağaç korusu yanında tahkimli mevki) adı verilmiştir. Romalılar bu şehri birbiriyle kesişen sokaklarla yeniden kurmuşlar; şehre bir forum, bir tapınak ve bir hama yaptırmışlar ve şehrin etrafına surla inşa etmişlerdir. Romalılar MS 410'da Britanya'dan ayrıldıktan sonra bu şehri çökmüş ve boş bırakılıp harabeye dönmüştür. Bu adaya geçen Angle-Saksonlar yavaş yavaş bu eski şehre yerleşmişler ve sonra göç eden Jutland'lılar için bu eski şehir merkez şehir olmuştur. Bunlar tarafından eski İngilizce olarak Cantwareburh ("Kent halkının tahkimli mevkii") veya Canterbury olarak anılmaya başlamıştır. Kent Krallığının Hristiyanlığı kabul etmesi 597'de St Augustine adlı sonradan aziz olan ve çok önemli bir teoloji düşünürü ve yazarı tarafından sağlanmıştır. St. Augustine bu şehirde bir Başpiskoposluk kurmuştur ve ilk Canterbury Başpiskoposu olmuştur. Bu nedenle Canterbury'de bir katedral inşa edilmiş ve bir de manastır kurulmuştur. 630'da şehirde kurulan darphane altın sikkeler basmaktaydı. 672'de Hereford'da toplanan bir yörel konsil Canterbury Başpiskoposluğunu tüm İngiltere için Hristiyan Katolik Kilisesi başı olarak kabul etmiştir. Günümüzde Canterbury Başpiskoposu Anglikan Protestanların en yüksek dinsel lideridir. 9. yüzyıldan 11 yüzyıl başına kadar Canterbury şehri Danimarkalı Vikinglerin hücumlarına uğramış ve büyük hasarla görmüştür. 978'de Saint Augustine Manastırı kurulmuştur. 1066'da Normanların İngiltere'yi istilasından sonra Norman Kralı Canterbury'de sonradan taşla yapılan çok savunmalı bir kale kurdurmuştur. 1170'te Başpiskopos Thomas Beckett'in Kral taraftarı şövalyeler tarafından Canterbury Katedrali içinde öldürülmüş ve bundan sonra Katedral, içindeki Beckett şapeli ve Canterbury İngiliz Hristiyanlara tarafında bir hacılık merkezi haline gelmiştir. İngiliz edebiyatının büyük yazarlarından bir olan Chaucer'in en önemli eseri Canterbury Tales (Canterbury Öyküleri) 15. yüzyıl İngilizce edebiyatı şaheserlerinden bir sayılmaktadır. 1348'de Büyük Veba Salgını Canterbury'nin o zaman yaklaşık olan 10.000 nüfusunu çok azaltmış ve şehrin nüfusu ancak 16. yüzyıl başlarında 3.000'e erişebilmiştir. 1378-1402 döneminde daha önce harap olan şehir surları yenilenmiş ve yeni sür kuleleri yapılmıştır. 1381'de ortaya çıkan büyük Köylüler İsyanı'nda Canterbury kalesi ve Başpiskoposluk Sarayı talan edilmiş ve başpiskoposun Londra'da kafası kesilmiştir. 1413'te Londra dışında mezarı bulunan tek İngiliz Kralı IV. Henry Canterbury Katedralinde gömülmüştür. 1448'de bir krallık beraatı verilerek Canterbury Şehir statüsünü almış ve şehir için bir "lord başkan (lord mayor)"; ve bir "yüksek şerif (high sheriff)" görevleri kurulmuştur ve bu görevlere atamalara günümüzde de devam etmektedir. 1504'te Katedralin ana kulesi olan "Can Herry Kulesi" tamamlanmış ve katedralin 400 yıl süren inşası sona ermiştir. VIII. Henry'nin protestan reformundan sonra 1536-1541 döneminde manastırlar kapatılmıştır. Canterbury'de bulunan büyük servetli St. Augustune Manstırı da kapatılmış; kilisesi ve kesişlerin avlusu yıkılmış ve 15 yıl içinde tümü yerle bir edilmiştir. Sadece bir Saray'a döndürülen kısmı kalmıştır. Katedraldeki Beckett şapelide yıkılmış ve içinde bulunan altın, gümüş ve mücevherat kilise süsleri Londra'ya Londra Kulesine götürülmüştür. İngiltere'nin her tarafında Beckett'in resimleri, ismi ve kutlama günleri kaldırılmış ve Beckett'e yapılan haçlar da sona ermiştir. 17. yüzyılda Canterbury şimdiki Belçika'da İspanyolların Katolik zulmünden kaçan Fransızca konuşan Huguenot'larının göç ettiği bir şehir olmuştur ve o zaman 7,000 olan nüfusun 2.000'ini Huguenotlar oluşturmuştur. Bunlar şehre ipek dokuma atölyeleri getirmiş ve şehir bir ipek dokuma merkezi haline de geçmiştir. 1647'de İngiltere İç Savaşı sırasında Noel'de Katedralin kapanmasını protesto eden Canterbury halkı isyan etmiştir ama Parlamento güçleri Maıdstone Savaşı'nı kazanınca teslim olmuşlardır. 1770'li yıllarda Canterbury kalesi harabeye dönmüş ve sonar yıkılmıştır. Şehir surları da aynı akıbete uğramıştır ve 1787'de hapishane olarak kullanılan Westgate hariç bütün surlar ve şehri kapıları atlı arabaların kolayca geçişini sağlamak üzere yıktırılmıştır. 1820'li yıllarda Hindistan'dan gelen tülbent bezleriye rekabet edemeyen şehrin ipek sanayii çökmüştür. 1830'da şehre Canterbury-Whitstable Demiryolu hattıyla yolcu demiryolu gelmiş ve bir gar yapılmıştır. 1808'de şehir sınırları dışında büyük bir hapihane yapılmıştır. Birinci Dünya Savaşı sırasında şehrin etrafına birçok hastane ve kışlalar kurulmuştur. İkinci Dünya Savaşı'nda şehri Alman bombardıman hücumlarına hedef olmuş ve büyükçe hasar görmüştür. Harpten sonra şehri yenileştirme planlarına protestolar yapılmış ve bu plan ancak 1955'ten sonra uygulanmaya koyulmuştur. Bu plana uyularak şehrin surları etrafında çevre yolu yapılmış ve surlara içindeki şehir sonradan yayalara bırakılmıştır. 1960'lı yıllarda şehrin etrafında yeni mahalleler kurulup şehirdeki özel ve yerel idare ev stoku yenileştirilmiştir. Aynı yıllarda şehirde iki yükseköğretim kurumu açılmıştır. Bunlardan "Christ Church College" 1962 Anglikan Kilisesine bağlı bir yüksek öğretmen okulu olarak kurulmuş; sonra yükseköğretim üniversite kolejine dönüştürülmüş ve 2005'te "Canterbury Christ Church Üniversitesi" olarak üniversite statüsü almıştır. "Canterbury'de Kent Üniversitesi" ise 1965'te, o zaman kurulan üniversitelere verilen isimle, bir "camekanlı üniversete (plateglass university)" olarak kurulmuştur.Son olarak da ana kampüsü KKTC'de bulunan Girne Amerikan Üniversitesi Canterbury'de kampüs açmıştır. Canterbury'nin şu resmî kardeş şehir anlaşmaları vardır: Cambridge (anlam ayrımı) ve ve Derby Derby (okunuşu: "Darbi"), Birleşik Krallık İngiltere ülkesinin Doğu Midlands bölgesinde bulunan yerleşim merkezidir. 1997'den itibaren tek-seviyeli Derby Şehri yerel idaresinin merkezidir. Derby kenti bir şehirsel bir yerleşkedir ve coğrafi ve sosyal niteliklerinin incelenmesi gerekir. Yerleşkeyle ilişkili yerel hukuki ve idare nitelikleri Derby Şehri ile Derbyshire idari kontluğu ve törensel kontluğu kavramsal olarak coğrafi Derby'den ince ayrı tutulması gerekmektedir. Derby yerleşkesinin sınırları hukuki ve idari Derby Şehri sınırlarından daha büyüktür. Derby yerel idaresi sınırları içinde bulunan şehir ile civarında bulunan başka yerel idarelere bağlı varoşlarndan oluşan büyük Derby şehirsel alanı (2001 itibarıyla) 230.000 kişilik nüfusuyla İngiltere'nin en büyük 18. yerleşim yeridir. Derby kenti "Doğu Midlands" bölgesinde törensel "Derbyshire Kontluğu"'nun güneyinde "Derwent Nehri" kenarında konumlanmıştır. Şu tablo Derby etrafındaki kentler, kasabalar ve köyleri yönlerine göre göstermektedir: Derby şehrinde iki büyük sanayi üretim şirketi bulunmaktadır: Yaklaşık 12.000 işçinin çalıştığı Rolls Royce ve Toyota Motor Corporation otomobil fabrikası, Derby, eskisi kadar büyük olmakla beraber, İngiltere'de çok önemli demiryolu makinaları üretim merkezi de olmaya devam etmektedir. Bu sektörde çalışan "Railways Systems Engineering" ve "Bombardier" firmaları Derby'de bulunmaktadır. Derby istasyonu İngiltere demiryolu ağı sisteminde tarihsel önemli yerini hala korumakta olup bu istasyona bağlı bakım ve revizyon birimleri hala önemlidir. Derby'de yeni sektör bilgisayar ve video oyunları tasarımcısı ve geliştiricisi "Core Design" şirketi bulunmaktadır ve bu şirket kahramanı "Lara Croft" olan Tomb Raider oyunları serisinin yaratıcısı olarak bilinmektedir. Bu oyun serisinin çok popüler olması dolayısıyla bu şirketin merkezinin bulunduğu Derby şehri çevresini dolanan "içeri çevre yolu"'nun bir kısmına "Lara Croft Yolu" adı verilmiştir. Exeter Exeter, İngiltere'nin Güney-batı (South-West) bölgesinde, seremoni için Devon kontluğunun merkezi ve günümüzde Devon Kontluğu Yörel İdaresinin bulunduğu bir metropoliten olmayan yörel idareye de sahip, ve Orta Çağ'dan beri katedrali bulunduğu için şehir statüsünü de taşıyan bir idare merkezi ve yerleşkedir. Şehir içinden geçerek denize dökülen Exe nehrinin doğusunda konuşlanmıştır. Tarihsel olarak Exeter Güneybatı İngiltere'nin merkezidir. Bir zamanlar Exeter İngiltere'nin nüfusça beşinci büyük ve çok önemli bir kenti idi ama günümüzde nispeten küçük bir taşra şehri havası taşımaktadır. Şehrin etnik karışımı, şehirde bulunan üniversiteler, belli zamanlarda dil öğrenmeye gelen öğrenciler ve iç turistler şehre bir kozmopolitan nitelik vermekle beraber bunlar şehrin rahat bir İngiltere küçük şehir atmosferini değiştirmemektedir ve şehir İngiltere'deki yerleşkeler için hayat kalitesi iyiliği hakkında yapılan anketlerde çok yıl üçüncü sırayı almaktadır. Exeter'in mevki etrafında çok mümbit topraklar olan ve üzerinde kayık ve gemi seyredebilir derinlikte ve balık dolu bir nehir ve kenarında selden etkilenmiyecek kadar yüksek yaşama yeri olacak bir tepe bulunması dolayısıyla hemen bir yerleşke kurulmasına yol açmıştır. Arkeologlar şehirde bir kazıda yazı kullanılmasından öncesinden kalma bir antik Yunan sikkesi bulmaları bu yerleşkede yaşayanların yabancılarla MÖ 250 civarlarında ticaret ilişkileri olduğuna işaret etmektedir.. Antik Romalılar'in İngiltere'yi işgal başlamaya tam olarak başlamadan Exeter'in startejik önemi hemen anlaşılmış kve MS 50 de Exe Deniz'inin sığ geçiş noktasını tutmak için deniz kenarında bir Roma muhkem kampı inşa edilmiştir. Yedi sene sonra İngiltere'nin işgali tamamlandığı zaman bu Roma üssü önemli bir idare merkezine dönüşmüştü. Burada Dünmomi adlı bir kabile bulunmaktaydı ve şehir Dunmomi kabilesinin merkezi olmuştu. Şehrin Latince ismi "İşça Dumnomiorum" olup "Dunmommi kabilesi Isca şehri" anlamına gelmektedir ve belki de Romalılardan önceki Keltlerin bir şehri olduğuna işaret etmektedir. Şehrin Roma surlarını bulmak hala mümkündür ve bu surların küçük bir kısmı günümüzde ayaktadır. 1970'lerde Katedrale yakın bir Roma hamamı kalıntısı bulunmuş ama bunu sergilemek imkâni bulunamamıştır. Exeter "Fosse Way" adını verilen Romalı askeri yolunun en batı mevkindeydi. Romalılar Britanya adasını 5. yüzyıl başında terk ettikten sonra karanlık bir dönem yaşanmış ve 250 kusur yıl, ta 680'de bir önemli Hristiyan papaz ve sonra evliyanın Exeter'de bir manastırda yetiştiği bilgisi bu yerleşke için elimize geçen ilk kaynak olmuştur. Bu karanlık dönemde de Exeter'in yöresel önemini kaybetmediği kabul edilmektedir. 2006 sayımlarına göre nüfusu 119.600 civarındadır. Yabancı ülke öğrencilerine İngilizce öğretim veren "" dil okuluyla ve "" ile tanınan, ve bu sebeple talebelerin çok olduğu küçük bir şehirdir. İngiltere'de şehir ve kent anlayışı Türkiye'dekinden çok farklıdır. Bu ayrım, nüfusla değil, Katedral'le yapılmaktadır. Nüfusu çok az dahi olsa Katedral'e sahip bir yöre, "şehir"dir. Bunun tersi de geçerlidir: nüfusu çok yüksek bir yöre, şayet Katedral'e sahip değilse, "kent"dir. Exeter sehrinin şu resmî kardeş şehir anlaşmaları vardır: Kingston upon Hull Kingston upon Hull veya yaygın olarak kullanılan kısa adıyla Hull, Birleşik Krallık'ın İngiltere ülkesinin Yorkshire ve Humber bölgesinde bulunan "Kingston-upon-Hull Şehir Yerel İdaresi" adlı tek-seviyeli-yerel-idare merkezi ve 1897'de Kraliçe Victoria berat ile şehir olma statüsü de kazanan bir yerleşkedir. Kingston upon Hull coğrafi olarak ve kraliyet seremonileri için "East Ridings Yorkshire" törensel kontluğuna bağlıdır. Kingston upon Hull İngiltere ülkesinin kuzeydoğu sahillerine ana iki nehir olan Trent Nehri ve Yorkshire Ouse Nehrinin yarattığı Humber Halicinin kuzey kıyısında ve bu haliçe katılan Hull Nehri'nin ağzında Kuzey Denizi'nden 40 km içeride konumlanmıştır. Londra'nın 248 km kuzeyindedir. Kingston upon Hull Şehri çok düz, genellikle denizden ancak 4-6 metre rakımlı alüvyon arazi üzerine kurulmuştur. Şehrin bazı kısımları denizden kazanılan topraklar üzeride olup ya deniz seviyesinde hatta deniz seviyesinin altında olarak inşa edilmiştir. Bu nedenle Kingston upon Hull şehri çok yüksek özellikle hızlı rüzgarların da yükseltiği gelgit olaylarından (sürge) çok etkilenmesi ve şu baskınına uğraması tehlikesi altındadır. Bu yüksek gelgit olaylarına karşı korunmak için Hull Nehrinin Humber halicine girişine büyük bir yatırımla devasa bir indirilebilir kaldırılabilir kapak şeklinde olan "Hull Gelgit Yükselmesi Bariyeri" inşa edilmiştir. Bu yaklaşık 10.000 evi şu baskınından korumak için yılda 8-12 defa indirilmektedir. Kingston upon Hull şehrinin konumlandığı Humber Nehri'nin kuzey yakası ve Humber nehri vadisinde "Cilalı Taş Devrinden" beri yerleşim merkezleri bulunduğu arkeolojiciler tarafından ortaya çıkartılmıştır. Ama günümüzdeki Kingston upon Hull şehri mevkiinde bu devirde önemli bir bu yerleşim merkezi bulunduğu hakkında elimizde kesin delil bulunmamaktadır. Fakat şehrin deniz ulaşımına uygunluğu ve Humber vadisi hinderland içine nehir üzerinden ucuz ulaşım sağladığı için bu nehir ağzındaki sahiller insan yerleşimi için çekici idi. İlk belgelenen yerleşke şimdi şehrin uzak bir varoşu olan Myton köyü olmuştur ve ilk ismi İskandinav dillerinde bulunan "dere" anlamına gelen "Wyke" köyü idi. Orta Çağlarda bu mevkide ve yakınında, yeni kurulan bir manastırdan yapılan yün ihracatı için kurulan liman dolayısıyla günümüzdeki şehir mevkinde bir kasabanın geliştiği bilinmektedir. Günümüzdeki şehre ait ilk yazılı belge 1293de İngiliz Kralı I. Edward'ın yerleşkeyi manastırdan satın almasına aittir. 1299da I. Edward bu şehre özel "kraliyet berati" vermiştir ve bundan dolayı yerleşke kralın ismini alıp "King's town upon Hull (Hull üzerinde kralın kasabası)" kısaltılması olan Kingston upon Hull olarak anılmaktadır. Bu berat şehirde bulunan "Guildhall (Yerel Idare Konağı)"'nda saklı bulunmaktadır. Bu olayın hikâyesi J.C.Graggs tarafından yazılmıştır. Buna göre Kral Edward ve efradı bir avda iken bir yabanı tavşan peşinde iken bu tavşan onları Humber Nehri sahillerde Wyke köyüne getirmiştir. Kral bu koyun etrafındaki kırlardan ve nehir üzerinde köyün konumdan çok hoşlanmıştır. Ülkesinin bilinmeyen bu köşesinin bir ticaret limanı ve Avrupa kıtasındaki düşmanları için bir karaya çıkma mevkii olması olasılığı nedeniyle stratejik önemini hemen anlamistir. Bu düşüncelerine dyanarak köyü ve etrafındaki araziyi Meux Manastırı Başkesişi'nden hemen satın almistır. Bu araziye kendisi için bir konak yaptırip; bir bildirge yayınlayarak bu yerleşkenin gelişmesine destek sağlayacağını ilan etmis ve şehre "King's Town (Kralın Kasabası)" adını taşıması imtiyazı vermistir. Bu yeni kasabanın limanı I. Edward'a İskoçya'yı işgal etmesi için bir üs oldu. Daha sonra liman İngiltere ülkesinin doğusunda bulunan en önemli ihraç ve ithal limanı haline gecti. Orta Çağlarda Doğu Anglia'da bulunan önemli limanların alüvüyonla doldurulup battal olmaları dolayısıyla önemli İngiliz mali ham yün ve yünlü kumaş ihracatı ve tüm İngiltere'ye şarap ithalatı için Hull baş liman oldu. Özellikle Baltık Denizi üzerinde ticaret imtiyazı olan Hansa Birliği'nin limanları ile çok karlı ve büyük mikyaslı ticarete katıldı. 1440'ta kasabayı bir belediye yapan ve bir belediye reisi, bir şerif ve 12 kişiden oluşan bir "ihtiyarlar heyeti (eldermen)" şekilli bir yerel belediye idaresi kuran yeni bir kral berati verildi. İlk belediye reisi şehirde servetli bir tüccar olan Sır William de la Pole oldu. Orta çağlardan beri Kingston upon Hull'in tüccarlarının ana bağlantıları İskoçya, İskandinavya, Baltık Deniz sahilleri ve Hollanda ve Belçika bölgeleri idi. Bunların yanında Fransa, İspanya ve Portekiz ile de deniz ticareti yapılmaktaydı. Amerika'nın bulunmasından sonra şehir ve limanı İngiltere'nin doğusunda olup Atlantik'ten uzakta olmakla beraber bu kıta ile ticarete de büyük katkılar yaptı. Ne yazık ki Amerika'dan gelen çok tehlikeli frengi bakterisinin da Avrupa'ya ilk defa Kingston upon Hull limanından girdiği belgelenmiştir. 16. ve 17. yy. şehir zenginliğini korudu. Bu dönemlerden şehirde kalmış büyük binalar (örneğin şimdi bir müze olan "Wilberforce House") bu zenginliğe nişanelerdir. İngiliz İç Savaşı (1642 - 1651) sırasında Hull şehri Parlamentocular tarafını tutan milletvekilleri seçti ve yerel Hull Belediye Meclisi açıkça Parlamento taraftarı olduğunu ilan etti. 1642de Kral I. Charles buna bir karşıt olarak Hull şehrini kuşattı ve bu "Hull Kuşatması" bu iç savaşta iki tarafın ilk defa açıkça çatışmaya girişmesi oldu. 19. yüzyılda ticaretin ahşap yelkenli yük gemilerinden daha büyük ebadda demir tekneli istimli yük gemilerine kayması, Hull limanının ticaretine aksi etkiler yapmadı. Şehir limanında büyük yatırımlarla gelgite karşı limanın işlemesini devam ettirmek için büyük doklar yaptırıldı. Avustralya, Yeni Zelanda ve Güney Amerika'dan yapılan dondurulmuş et ithalatı için Hull dokları ana ithal merkezi oldu. Hull limanı ve şehri deniz üstü ticaret için bir merkez olmakla beraber hem Humber Nehri ve digğer nehirler sistemi ve İngiltere'de 18. yüzyılda geliştirilen kanal sistemi dolayısıyla denizden uzak ülke içinde ve hem de Kuzey Denizi kıyıları bulunan İngiltere ve İskoçya limanları ile bağlantıları ile Birleşik Krallık için ulaştırma ve ticaret merkezi de oldu. 19.yy ikinci yarısında Kuzey Avrupa'dan, özellikle Ruslar tarafından Yahudilere yapılan büyük pogrom mezalimleri dolayısıyla Doğu Avrupa'dan, Kuzey Amerika'ya gitmek isteyen çok büyük sayıda göçmen Avrupa kıtasında önce Hull limanına gelmişlerdir. Sonra da açılan yeni demiryolları ile Hull'dan Liverpool'a geçerek oradan Atlantik'i geçmek için göçmen gemilerine binmişlerdir. 19.yy. Hull'in bir diğer önemi de Birleşik Krallık balina avcılığı filosunun ana üssü olması idi. Balina türlerinin çok avlanıp bitmesinde sonra Hull şehri İngiltere'nin önemli bir derin deniz balıkçılık troller filosunun merkezi oldu ve şehir balıkçılık dokları filonun ikmali, avlanıp getirilen balıkların bir kısmının imalat işlemine tutulması ve diğer kısmının hızlı trenlerle İngiltere ülkesinin içlerine yayılması için önemli bir merkez oldu. Hull şehri gemi sahipliliği (armatörlük) üzerinde de önemli rol oynamıştır. 1825'de Thomas Wilson tarafından şehirde kurulan "Wilson Line of Hull" adlı yolcu ve yük gemicilik şirketi 20. yy başlarında dünyanın en büyük özel denizcilik şirketi haline gelmiştir. Sonra bu denizcilik şirketi yine Hull'da kurulan "Ellerman Line" denizcilik şirketine satılmıştır. Hull 1897de Kraliçe beratı ile İngiltere "Şehir Statüsü" kazanmıştır. Genellikle şehir statütüsünü orta çağlardan beri koruyan ve yeniden krallık beratı ile şehir statütüs alan yerleşimler şehirlerinde bir Anglikan Katedral kurmuşlar veya eski büyük bir kiliseyi katedral olarak ilan etmişlerdir. Kingston upon Hull "şehri" buna tek bir istisnadır ve bu şehir statülü yerleşimde bir katedral bulunmamaktadır. Kingston upon Hull için en şaşaalı dönem 20. yy. başları olmuştur. Fakat bu yy. ilerledikçe şehir bir ekonomik felaket alanı halini almıştır. II. Dünya Savaşı sırasında yine liman olarak önemini koruyan Hull Alaman havagüçleri tarafından büyük havadan bombardımanlara maruz kalmıştır. Savaştan önce yaklaşık 320.000 kişiden oluşan sehir nüfusundan yaklaşık 192.000 kişinin evleri bomdardımanlar neticesi oturulmaz hale gelmiş; 1.200'den fazla kişi ölmüş ve 3.000 kişi hayat değiştirici önemde yaralar almışlardır. Hull'da balina avcılığı sona erdikten sonra derin deniz balıkçılık filosu da küçülmeye başlamış ve yapılan büyük uğraş ve yatırımlara rağmen 1975-76 yıllarında İzlanda ile morina balığı avcılığı üzerine yapılan çatışmadan "(Cod War)" sonra tümüyle ortadan kaybolmuştur. Eskiden Hull limanında yüzlerce örneği varken, günümüzde trol tipi balıkçılığa özel olan balıkçı gemisinin tek örneği şehirdeki müzede görülebilir. Ülkenin Avrupa ile ticareti Londra batısındaki Thames ağzına çekilmiş ve diğer kıtalarla ticaret ise adanın batısındaki limanlara yönelmiştir. Hull'un büyük yolcu limanının trafiği sadece Hollanda ve Belçika'ya feri sistemine dönüşmüştür. Hull limanı böylece büyük bir çöküntüye uğramış ve büyük doklar kapanmıştır. Birleşik Krallık iç ticaretinde nakliyatın karayolu vasıtalarına çekilmesi ve Hull'in bu yollara sapa kalması şehrin ülke içi ticarete katkısını da azaltmıştır. Humber Nehrinin kuzeyinde sapa kalan Hull şehrini güneye bağlamak için yaptırılan ve 1981'de açılan Birleşik Krallık'in en uzun asma köprüsü olan "Humber Asma Körpüsü" bu negatif eğilimin önüne geçememiştir. 2001 Nüfus Sayımına göre Kingston upon Hull'da 104.288 hane halkı ve 243,589 kişi nüfus bulunmaktadır. Bu hanehalklarının %47,85'i kiralık evlerde oturmaktadır ve bu rakam İngiltere'nin tümü için %31,38'dir. Hull'da nüfus daha önceki 1991 nüfus sayımına göre %7,5 düşme göstermiştir ve bu trendin devam ettiği bildirilmektedir. Nüfus içinde 16 yaşından küçüklerin sayısı 174.000, 75 ve daha büyük yaştakiler sayısı 17.00 civarındadır. Nüfusun %97,7si ırk aslını beyaz olarak tanımlamıştır. Yabancı asıllılar arasında en büyük gruplar Çinliler ve hükûmetin iltica edenleri yayma politikası dolayısıyla Hull'a getirilen Iraklı Kürtlerdir. Hull şehrinin 19. yüzyılda gelişmesi şehirde bulunan limana ve geliştirilen doklara bağlı idi. 19 yüzyıl sonları ve 20. yüzyıl başlarında Hull Avrupa'dan, özellikle doğu Avrupa'dan, Amerika'ya göç etmek isteyen büyük kitlelrin İngiltere'ye giriş kapısı olmuştur. Bu kitleler buradan trenle Liverpool'a gidip oradan Amerika'ya giden gemilere binmekteydiler. Hull şehrinde bu büyük göçü anmak için, eşi Liverpool limanında olan, bir özel anıt yapmıştır. Hull limanı 19. yüzyılda ve 20. yüzyıl başlarında büyük bir balıkçı limanı olarak da bilinmekteydi. İngiltere'ye ait balina avcı gemileri genellikle bu limana bağlı idiler. Hull'da Kuzey Deniz'de, kuzey Atlantik Okyanus'unda balık avalanmak için uzak deniz balıkçı gemileri barınmakta ve bunların getirdikleri balık ürünlerini işleme tutmak için üretim ve ulaşım tesisleri bulunmaktaydı. Balıkçılık yönünde Hull daha güneyde olan Grimsby balıkçı limanı ile rekabet etmekte idi. Bu balıkçı filosu 20. yüzyılda küçülmeye başlamış ve ikinci yarısından sonra kaybolmuştur ve bunun için bulunan rıhtım ve tesisler işsiz harabelere dönüşlerdir. Şehrin bu önemli geçim alanının hatırasına eski harap rıhtımların birinde "The Deep" adlı büyük bir akuvaruyum ve önünde bir eski balıkçılık gemisi bulunan bir "Denizcilik Müzesi" bulunmaktadır. Ama hala Hull limanı önemli bir nakliye merkezi durumundadır. Bu limana ithalat ve ihracat için gelen malları taşımak için "Network Rail" demiryolu şirketi trenle marşandız taşımak için 2008de tamamlanan büyük yatırım projesi vardır ve günde 10 marsandız treninde 22 trene çıkarma projesi devam etmektedir. Bunun ileride Hull şehrinin deniz taşımacılık alanında büyük gelişmeler sağlayacağı beklenmektedir. Şehrin limanı Avrupa'ya ticari vasıtalar ve özel otolar için RORO feribotu hizmetleri vermektedir. Geçmiş yıllarda bu feribotlar da her yıl 1 milyondan fazla kişi Avrupa ile Birleşik Krallık arasında seyahat etmiştir. Günümüzde Hull Limanı "Associated British Ports" firması tarafından işletilmekte ve doğrudan doğruya yaklaşık 5.000 işçi ve yan sanayilerdeyse 18.000 işçi istihdam etmektedirler. Hull limanının çökmesini ve tesislerin harap dolayısıyla Hull şehri büyük yenileştirme uğraşları vermekte ve yatırımlar yapmaktadır. Eski doklara üzerinde yeni alışveriş merkezleri kurulmuştur; birçok yeni ofis binaları yapılmıştır. Bu bölgeye turist çekmek ve müşteri için özel tesisler ortaya çıkarılmıştır: örneğin "The Deep" akuvaryumu, Denizcilik Müzesi, 270 yat ve yelkenli barındıracak bir marina, Hull Nehri'nin doğu kıyında 600 lüks apartman dairesi ve otel, restoran, bar vb diğer yaşama tesisleri. Şehir ayrıca sanayi olarak kimya maddeleri ve sağlık bakımı sektörlerinde bulunan İngiliz şirketlerinin tesislerini şehre çekmeyi başarmıştır: BP, Smith and Nephew, Seven Seaş ve Reckitt Benckiser. Hull Üniversitesi'nin sağlık alanında araştırma merkezleri açması (örneğin yaralar üzerine özelleşen "Wooundcare" ile birlikte) buna katkılar yapmıştır. Fakat 2009 ve özellikle 2010 yıllarında büyük ekonomik buhran ve aksi hükûmet politikaları Hull'in bu yenileme sürecine büyük bir darbe vurduğu bildirilmektedir. Hull şehrinde devlet okulu olarak yerel idare tarafından destekli 71 adet ilk-öğretim okulu ve 14 tane ikinci derecede eğitim okulu bulunmaktadır. Sadece üniversite girişi gerekli "İleri Seviyede (A-level)" imtihanlara hazırlamak için iki "Sixth-Form" koleji (Wyke Koleji ve Wilberforce Koleji) ve aynı amaçlı ve diploma dışı ileri seviyede ve mesleki eğitim veren bir ileri eğitim koleji (Hull Koleji) bulunmaktadır. Şehirde 1927de üniversite koleji olarak kurulan ve 1954de kraliyet berati ile üniversite olan Hull Üniveristesi bulunmaktadır ve bu üniversite kurulma dönemine atıfla "Kırmızı Tuğla (Redbrick)" üniversiteleri arasında bulunduğu kabul edilmektedir. Üniversitenin 2.300 öğretim üyesi ve 3.565 i diploma üstü çalışma yapan 22.275 öğrencisi bulunmaktadır. En büyük kampüsü kuzey Hull'da Cottingham Road'dadır. 2000de daha kuzeyde bir sahil şehri olan Scarborough'da da bir kampüs açmıştır. Ayrıca eskiden Hull'da yerleşik önce Politeknik olan, sonra Humberside Üniversitesi olan ve günümüzde Hull'dan ayrılarak Lincoln şehrine nakledilip Lincoln Üniversitesi adı alan kurumun Hull'da kampüsü binalarını da Hull Üniversitesi satın almış ve günümüzde (York Üniversitesi ile birlikte idare edilen) Hull-York Tip Okulu ve iş idaresi fakültesi bu yeni yerleşkede bulunmaktadır. Hull'da profesyonel futbol kulübü olan 1904de kurulmuş olan "Hull City AFC The Tigers - (Kaplanlar)" 2008de İngiltere Prömiyer Ligi'ne çıkmış ama 2009-2010 sezonunda Prömiyer Lig'den düşerek 2010-2011 sezonunda İngiliz Futbol Liginin ikinci seviyesinde olan "Championship Ligi"'nde oynayacaktır. Bu takım maçlarını 2002den itibaren yeni "KC Stadyum"unda yapmaktadır. Hull'da kuralları biraz değişik olan iki çeşit rugbi (Rugbi Lig ve Rugbi Union) oyunundan Rugbi Lig'de daha önem olmuştur. Rugbi Lig'in en yüksek ligi olan "Süper Lig" içinde iki önemli Hull takımı bulunmaktadır: "Hull" (bu rugbi lig takımı da KC Stadyumunu kullanır) ve Hull Kingston Rovers. Hull'da rugbi union oyununda profesyonel İngiltere Prömiyer Ligi için oynayan takım bulunmaktadır; ama Hull RUFC ve Hull İonians takımları rugbi union dördüncü seviyesindeki ligde oynamaktadır. Hull'da 200 kişilik kapasiteli "Hull Arena" buz pateni stadyumu bulunmaktadır. Bu salonda şehrin profesyonel buz hokey takımı "Hull Stingrays" oynamaktadır. Ama profesyonel buz hokeyi İngiltere'de pek seyirci çekmemektedir. Bu salon ayrıca pop-müzik ve roğk-müzik konserleri için de kullanılmaktadır. Şehrin batısında "Costello Park" adlı özel atletizm stadyumu bulunmaktadır ve bu stadyumda Hull'daki iki atletik kulübü yerleşiktir: "Hull Athletics Club" ve "Hull Achilies Athletics Club" Şehir yakınında hemen "Humber Köprüsü" altında Hessle köyünde bulunan profesyonel motosiklet yarışlarının yapıldığı bir yarış rinki vardır. Bu rink "Hull Cycle Speedway Club" bisiklet takımı tarafından da kullanılmaktadır. Kingston upon Hull'in şu resmî kardeş şehir anlaşmaları vardır: Okeanos Okeanos, Yunan mitolojisinde, Uranus ile Gaia'nın ilk çocuğu ve ilk Titan'dır. Tüm okyanusların kişileşmiş hali olan Okeanos, genelde kaslı bir adamın uzun sakallı ve boynuzlu yüzüyle simgelenirdi. Okeanos'un alt kısmı bir yılanı andırıyordu. Okeanos'un kardeşi olan bir başka Titan'la, Tethys'le zaman geçirmesi üçbin deniz nymphelerinin oluşmasına neden oldu. Okeanid olarak da bilinen bu nymphelerin her biri ayrı bir ırmak, çay, göl ya da havuzun hakimleri oldular. Bazı araştırmacılar Okeanos'un önceleri tüm tuzlu suları temsil ettiğini düşünüyorlar. Bunun nedeni de o zamanlar Akdeniz ve Atlantik Okyanus'un çok fazla bilinmemesiydi. Ancak daha sonra coğrafya geliştikçe, Poseidon neredeyse tamamı bilinen Akdeniz'i, Okeanos ise daha az bilinen Atlantik Okyanusu temsil etmeye başladı. En bilindik çocukları Metis, Amphitrite, Eurynome, Styks ve Klymore'dir. Okeanos, Thetis ve Themis ile birlikte Olimposlularla Titanların arasında geçen savaşa katılmamışlardır. Titan - tanri savaslarina katılmasa bile yüreğinden titanların kazanmasını geçirmiştir. Bu gün kullandığımız Okyanus kelimesi buradan gelmektedir. İstanbul Arkeoloji Müzesi nde heykeli sergilenmektedir. Manchester Manchester () Birleşik Krallık'a bağlı İngiltere ülkesinin Kuzey-Batı bölgesinde bulunan şehir. Daha geniş bir şehirleşme alanının merkezidir. 514,417 kişilik nüfusuyla ülkenin en kalabalık altıncı şehri konumundadır. "Manchester City" adlı metropoliten bölgenin yerel idare merkezidir. Kuzey-Batı İngiltere bölgesinin Liverpool ile birlikte merkezi olduğu kabul edilir. 1974-1986 döneminde iki seviyeli Greater Manchester Metropoliten Kontluğunun birinci seviyesinin kontluk idaresi Manchester'de bulunmaktaydı; birinci seviye kontluk idaresi lağvedildiğinde geride kalan ve paylaşılan görev ve yetkiler için kurulan kurumların merkezi Manchester'de bulunmaktadır. Bazı Manchester yerlileri kendilerini Mancunian olarak adlandırır. Bunun nedeni Manchester tarihinin Romalı Mamucium'a dayanmasıdır. Manchester 18. yüzyılda dünyanın sanayileşmiş ilk şehri hâline gelmiştir. 1761 yılında Bridgewater Kanalı'nın kurulması Manchester'ı 1853 yılına dek kasaba seviyesinden büyük şehir seviyesine yükseltmiştir. 1877 yılında Manchester Belediye Binası ve 1894 yılında döneminde dünyanın en geniş gemi kanalı olan Manchester Ship Canal kuruldu. Bununla beraber açılan Manchester Limanı şehirden denize dökülmektedir. 1995 yılında patlatılan bomba özellikle şehir merkezinin yenilenmesine yol açtı. Şehir mimarlık, kültür, müzik sahnesi, medya, bilimsel çalışmalar, mühendislik, spor kulüpleri ve sosyal etkinlikler gibi alanlarda başarıları ile tanınmaktadır. Manchester önemli bilimsel gelişmelere sahne olmuştur. Atomun ilk parçalandığı ve dünyadaki ilk demiryolunun kurulduğu yerdir. Ayrıca Birleşik Krallık'ta kapitalizm ve komünizmin başlatıldığı yerdir. Karl Marx ve Friedrich Engels Komünist Beyannamesi adlı kitaplarını şehirdeki Chetham Kütüphanesi'nde yazmışlardır. Bugün Manchester Birleşik Krallık'ın en gelişmiş üçüncü ekonomisine sahip olup bir Beta Dünya şehri konumundadır. Ayrıca Londra ve Edinburgh'dan sonra yabancılar tarafından en çok ziyaret edilen üçüncü şehirdir. "Manchester" isminin aslı bu mevkide "Antik Roma" döneminde bulunan Romalı kalesinin ve etrafındaki yerleşkenin ismi olan Latince "Mamucium"dan gelmiştir. Birçok tarihçiye göre "Mamucium" ismi ise eski İngiltere'de yerleşik olan Kelt kabilelerinin konuştuğu Kelt dilinde "meme şekilli tepe" kelimelerinden geldiği bildirilmektedir ve bu Kelt dili isme Latince "ordu kampı" veye "kaleler" anlamında "castra" kelimesini eklenmesi ile ortaya çıkmıştır. "Mamucium" isminin aslı için alternatif bir açıklama da mevcuttur. Eski "Britonik" dilinde "mamma"(=anne) bu Romalı kalesi ve yerleşkesinin hemen dibinden geçen "Medlock Suyu"nun nehir tanrıçasına atıf etmektedir. Bu yerleşke "Medlock'un Momma tanrıçasının kalesi" olarak isimlendirilmiştir. Günümüzde "Kuzey İngiltere" olarak anılan arazilerde çoğunlukla "Brigantes" adli bir Kelt asıllı kabile yaşamaktaydı. Bu kabilenin günümüzde Manchester Katedrali'nin üzerinde yapılı olduğu bir kumtaşı kayalardan oluşan tepe üzerinde ve Irwell Nehrinin karşı yakasında bir müstahkem mevkileri bulunmaktaydı, Brigantes'lerin yerleşik oldukları topraklar günümüzde Salford ve "Stretford"un üzerinde bulunduğu, gayet mümbit düşük rakımlı ovalardı. Birinci yüzyılda Britanya adasının antik Romalılar tarafından fethedilmesi sırasında Romalı General Agricola 79 yılında Kuzey İngiltere'de Romalıların kurdukları şehirler olan "Deva Victrix" (günümüzde Chester) ve "Eboracüm" (günümüzde York)'u savunmak için yaptırdığı kaleler arasında (günümüzdeki Manchester'deki) "Mamucium" adlı kale de bulunmaktaydı O tarihten itibaren sonradan hızla gelişen bu kale etrafındaki yerleşke devamlı olarak yaşanan bir mevki olarak günümüzdeki Manchester şehrinin merkezini ve kentin nüvesini teşkil etmiştir. Günümüzde Manchester "Castlefield" mevkinde bu antik Romalı kalesinin stabilize edilmiş temelleri halkın görmesi için açık hava müzesine çevrilmiştir. Antik Romalıların idaresi, lejyonların Britanya adasından cekilmeleri ile Manchester'de olasılıkla 3. yüzyılda sona erdi. Kale etrafındaki Romalı sivil yerleşke "Vicus"un 3.yüzyılın ortalarında boşaltıldığı ve belki küçük bir askeri garznizonu içinde barındiaran kalenin ise 3.yüzyıl sonları ve ile 4.yüzyıl başlarında bırakıldığı belirtilmektedir. 1066'da İngiltere'nin Normanlar tarafından fethi'ne gelene kadar yerleşkenin merkez mevkii eski Romalı kalesi ve etrafindan Irwell Nehri ile "Irk Suyu"nun kavuşma noktasına geçmişti. Normanların kuzeyde Sakson ve Viking asıllı yaşayanları bastırmak için yaptıkları Kuzey Seferi (1069)'nde kullandıkları yakıp yıkma taktiği ile yağmalama dolayısıyla yerleşke ve civarının ıssız, viran bir araziye dönüştürüldüğü bildirilmektedir. Büyük toprak sahibi bir lord olan Thomas de la Warre 1421'de eski Manchester köy kilise cemaati için yanında bir keşişler koleji evi de ihtiva eden bir kilise yaptırdı. Günümüzde kilise Manchester Katedrali'ne dönüştürülmüştür ve kolej evi de "Cheetham Müzik Okulu" ve "Cheetham Kütüphanesi" olarak kullanılmaktadır. 1653'te yeniden açılan Cheetham Kütüphanesi günümüzde hala halka açık olmaya devam etmektedir ve Birleşik Krallık'ta bulunan en eski halka açık referans ve halka parasız kitap kiralayan kamu kütüphanesidir. 1282 tarihli bir belgede Manchester bir "pazar şehri" olarak belirlenmektedir. 14.yüzyıl civarlarında Manchester'e çok sayıda Flandra'dan kaçan Protestan