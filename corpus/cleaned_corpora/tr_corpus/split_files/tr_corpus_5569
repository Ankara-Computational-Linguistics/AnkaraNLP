Holding'i bu iddiaların gerçeği hiçbir şekilde yansıtmadığını belirterek yalanladı. Yıldırım'ın kişisel ve aile finansı muhalefetten birçok eleştiri topladı. Mart 2014 tarihinde CHP Genel Başkan Yardımcısı Sezgin Tanrıkulu, Yıldırım'ın oğlunun 30 gemiye sahip olduğunu iddia etti ve 17 Aralık yolsuzluk ve rüşvet soruşturması sırasında Binali Yıldırım ile birlikte isimleri geçen kişilerin ortaklıklarının olduğu şirketlerin hangileri olduğunu sordu. Katıldığı bir programda bu iddiaları "Siyasete girince bütün işlerimi çocuklarıma devir ettim. Çocuklarım, 14 yıldır denizcilikle ilgili çalışıyorlar. Hiçbir kamu kuruluşu ile iş alışverişi ve ilişkileri yok. Çocuklarımın dokunulmazlığı yok buyursunlar istediklerini yapsınlar" sözleriyle yanıtladı. 2005 yılında çekilmiş bir fotoğrafta Binali Yıldırım, Samsun'da bir lokantada 'erkek protokol' ile otururken eşi Semiha Yıldırım'ın ayrı masada tek başına yemek yemesi tartışma konusu oldu. Fotoğrafla ilgili CHP, AK Parti'nin yeni bir toplumsal yapı arayışının sonucu olduğunu iddia etti. Yıldırım yaptığı açıklamada eşi Semiha Yıldırım'ın kendi tercihi ile başka masaya oturduğunu belirtti. 2013 yılında Binali Yıldırım mezun olduğu ve yüksek lisans eğitimini tamamladığı İstanbul Teknik Üniversitesi (İTÜ) tarafından düzenlenen İzmir balosunda yaptığı konuşmada Boğaziçi Üniversitesi'ni kazandığını fakat okulun bahçesinde 'genç kızların ve erkeklerin yan yana oturduğunu' gördüğünü ve bu okula kayıt olduğu takdirde 'yoldan çıkacağı' gerekçesiyle İTÜ'yü tercih ettiğini ifade etmiştir. Boğaziçi Üniversitesi öğrencileri, 'Dert etmeyin, siz zaten yoldan çıktınız' açıklamasını yaparak Yıldırım'a tepki göstermişlerdir. Ulaştırma Bakanlığı döneminde Binali Yıldırım, 2013 yılında katıldığı Türk Telekom davetinde yaptığı konuşmada bulut bilişim hakkındaki bilgisizliği sebebiyle sosyal medyada ve kamuoyunda alay konusu oldu. Konuşmasında “Bu bulut sistemi dedikleri bir şey var şimdi. Herkes oraya bir şey atıyor, gelen oradan işine yarayanı alıyor, ben böyle anlıyorum. Belki farklıdır." ifadelerini kullanmıştı. Ayrıca kullanıcıların bulut bilişimi sıkça kullandıkları takdirde akli dengelerini kaybedeceklerini iddia etti. Yıldırım'ın Başbakan olmasından kısa bir süre sonra konuşmasının bu kısmının Amerika Birleşik Devletleri Başkanı Barack Obama'nın 'Take Your Child to the Lab' projesini desteklemek amaçlı yaptığı konuşmasıyla karşılaştırıldığı video sosyal medyada paylaşım rekorları kırdı. Binali Yıldırım, partisinin 4 Şubat 2014 ve 6 Mayıs 2014 tarihli Türkiye Büyük Millet Meclisi grup toplantılarında kendisine hakaret ettiğini öne sürdüğü CHP Genel Başkanı Kemal Kılıçdaroğlu aleyhine 10 bin Lira manevi tazminat istemiyle dava açtı. Yıldırım'ın avukatı Serkan Bayram aracılığıyla mahkemeye sunduğu dava dilekçesinde, Kılıçdaroğu'nun “devlet ihalelerinin dağıtılmasında usulsüzlük yapıldığını”, “bu paraların bir havuzda biriktirildiğini”, “bu havuzu idare edenin Binali Yıldırım olduğunu” ileri sürdüğü kaydedildi. Dilekçede, Kılıçdaroğlu’nun, “Binali dersek yanlış olur ’Milyon Ali’dememiz lazım buna”, “Milyon Ali devreye giriyor, herkesten 10 bin, 20 bin değil milyonlar istiyor” ve “Sen neymişsin be Milyon Ali, haberimiz bile yokmuş senden" gibi ifadeleri ve sözleriyle Yıldırım'ın kişilik haklarının zedelendiği iddia edildi. İstanbul 6. Asliye Hukuk Mahkemesi, Kılıçdaroğlu'nun Yıldırım hakkında kullandığı ifadelerin eleştiri niteliğinde olduğu kanaatine vararak davayı reddetti. 2015 yılında gazeteci Ahmet Şık "" başlıklı kitabında Yıldırım'a hakaret ettiği gerekçesiyle 4 bin lira manevî tazminat ödemeye mahkûm oldu. Dava dilekçesinde Yıldırım'a yönelik asılsız ithamlarda bulunarak, hakaret ettiği öne sürülerek Yıldırım'ın kişilik haklarının ve manevi şahsiyetinin zedelendiği kaydedildi. Yıldırım, 2016 Türkiye askerî darbe girişimi sonrası oluşturulmaya çalışılan toplumsal mutabakat ortamına katkıda bulunmak amacıyla 4 Ağustos 2016 tarihinde aralarında siyasiler, yazarlar ve gazetecilerin de bulunduğu isimler hakkında açtığı 1500 davayı avukatı aracılığıyla geri çektiğini açıkladı. Ayrıca eşi Semiha Yıldırım ve oğlu Erkan Yıldırım da davalardan vazgeçtiklerini beyan ettiler. 2013 yılında Türkiye Cumhuriyeti Ulaştırma, Denizcilik ve Haberleşme Bakanlığı'ndan ayrılan Yıldırım, 5 Haziran 2014 tarihinde dönemin AK Parti genel başkanı ve başbakanı Recep Tayyip Erdoğan'ın özel danışmanlığı görevine atandı. 2014 Türkiye cumhurbaşkanlığı seçimi'nde Erdoğan'ın %51,79 oy alarak cumhurbaşkanı seçilmesinin ve Ahmet Davutoğlu'nun 62. Türkiye Hükûmeti'ni kurarak başbakanlık görevine başlamasının ardından Yıldırım, Erdoğan'ın danışmanlığı görevini Haziran 2015 Türkiye genel seçimleri'ne kadar gayrıresmi olarak devam ettirdi. Seçimden sonra resmi olarak atanan Yıldırım, Kasım 2015 Türkiye genel seçimleri'nde milletvekili seçilene kadar bu görevini resmen yürüttü. Bu dönemde basın tarafından Erdoğan'ın en yakın destekçisi olarak gösterildi. 2014 Türkiye yerel seçimleri'nde Yıldırım, AK Parti'den "İzmir Büyükşehir Belediye Başkanı adayı" gösterildi. Cumhuriyet Halk Partisi'nin birçok seçimde İzmir'de en yüksek oy alan parti olması nedeniyle, burası "CHP'nin kalesi" olarak görülür. Kampanyasında ""İzmir'e iyi bir bakan lazım"" sloganını kullanan Yıldırım, eğer seçilirse İzmir'in plaka kodu olan 35 sayısı kadar proje yapacağını söyledi. Bu projelerin arasında İzmir'in iki yakasını bağlayacak ve 3,5 milyar liralık yatırımla hayata geçirilmesi planlanan "körfez geçiş projesi" de yer aldı. 2013 yılında yapılan bazı anketler, Yıldırım'ın 1 puan ile CHP'nin önüne geçeceğini belirtti. Ancak Yıldırım oyların %35.9'unu alarak ikinci sırada, İzmir'de 2004 yılından beri yapılan yerel seçimlerde en yüksek oyu alarak İzmir Belediye Başkanlığı görevine seçilen Aziz Kocaoğlu oyların %49.6'sını alarak birinci sırada çıktı. Yıldırım AK Parti'nin 2009 Türkiye yerel seçimleri'ndeki %30'luk oyunu %36'ya çıkardı. Seçim sonrası Yıldırım, partisinin seçimi birinci sırada tamamladığı 6 ilçeye teşekkür ederek bu ilçelere yapılan hizmetlerin artırılacağını ifade etti. 2016 yılında Ahmet Davutoğlu'nun istifa etmesinin ardından İzmir Belediye Başkanı Kocaoğlu, Davutoğlu'ndan sonraki başbakanın Yıldırım olmasını tercih edeceğini belirtti. Ahmet Davutoğlu'nun Başbakanlığı döneminde Binali Yıldırım'ın Adalet ve Kalkınma Partisi'nin sonraki genel başkanı olacağı iddia edilmiştir. Özellikle 12 Eylül 2015 tarihinde gerçekleştirilen 5. Adalet ve Kalkınma Partisi Olağan Kongresi'nde Yıldırım'ın AK Parti genel başkanlık görevi için Davutoğlu'yla yarışacağı iddiaları daha da artmıştır. Fakat AK Parti Sözcüsü Beşir Atalay, tek adaylarının Davutoğlu olduğunu belirterek iddiaları yalanlamıştır. Binali Yıldırım, Ahmet Davutoğlu'nun görevi bırakma kararı sonrasında 22 Mayıs 2016 tarihinde gerçekleştirilen 2. Adalet ve Kalkınma Partisi Olağanüstü Kongresi'nde AK Parti Genel Başkanı seçilmiştir. Cumhurbaşkanı Recep Tayyip Erdoğan tarafından hükûmet kurma görevi ise 24 Mayıs 2016 tarihinde verilmiştir. Yıldırım, 65. Türkiye Hükümeti'ni kurarak başbakanlık görevine başlamıştır. 1996 ve 1997 yılları arasında başbakanlık yapmış Necmettin Erbakan'dan 20 yıl sonra ilk mühendis başbakan olan Yıldırım'ın kurduğu 65. Türkiye Hükümeti, Türkiye Büyük Millet Meclisi (TBMM) tarafından 315 oyla güvenoyu almıştır. 4 Mayıs 2016 tarihinde Recep Tayyip Erdoğan ve Ahmet Davutoğlu arasında, Cumhurbaşkanlığı kaynakları tarafından "haftalık olağan görüşme" olarak açıklansa da, rutin görüşme gününden bir gün önce Cumhurbaşkanlığı Külliyesi'nde ikili bir toplantı yapıldı. Bu toplantıda bir süredir devam eden ikili arasındaki gerilimin sonucu olarak, Davutoğlu'nun doğrudan istifa etmesi yerine Adalet ve Kalkınma Partisi'ni (AK Parti) kongreye götürmesi ve yeniden genel başkan adayı olmaması kararlaştırıldı. Bu toplantıdan bir gün sonra Davutoğlu, 5 Mayıs 2016 günü Kasım 2015 Türkiye genel seçimleri'nden sonra sadece 6 ay görev yapmasını nazara vererek "4 yıllık sürenin daha kısa sürmesi benim tercihim değildir. Zarurettir" şeklinde bir açıklama yaptı ve AK Parti'yi 22 Mayıs'ta yeni Genel Başkan seçimi yapması için 2. Adalet ve Kalkınma Partisi Olağanüstü Kongresi'ni çağırdı. Ahmet Davutoğlu'nun istifasının ardından, yeni AK Parti Genel Başkanı'nın Yıldırım, Recep Tayyip Erdoğan'nın damadı ve Enerji Bakanı Berat Albayrak ya da Erdoğan'a yakınlığıyla bilinen diğer AK Partili siyasetçilerin olacağı iddia edildi. 19 Mayıs 2016 tarihinde Yıldırım, Adalet ve Kalkınma Partisi Merkez Karar Yönetim Kurulu (MKYK) tarafından Genel Başkan adayı olarak açıklandı. 22 Mayıs 2016 tarihinde gerçekleştirilen 2. Adalet ve Kalkınma Partisi Olağanüstü Kongresi'nde Yıldırım 1,411 delegeden 1,405'ini alarak (6 oy geçersiz sayıldı) AK Parti'nin yeni Genel Başkanı seçildi. Birçok üst düzey AK Partili politikacı Merkez Karar Yönetim Kurulu'nda yer almadı. 24 Mayıs 2016 tarihinde kurulan 65. Türkiye Hükûmeti'nde Ekonomik Koordinasyon Kurulu'nun (EKK) başkanlığı, Ekonomiden Sorumlu Başbakan yardımcılığı görevine tekrar atanan Merkez bankası'nın bağımsızlığına yaptığı vurgularla bilinen Mehmet Şimşek'ten alınarak Binali Yıldırım'a verildi. Yeni Ekonomi Bakanı'nın Cumhurbaşkanı Recep Tayyip Erdoğan'ın damadı Berat Albayrak olacağı iddia edilse de Bakanlığa Erdoğan ile yakın görüşler dile getiren Nihat Zeybekci atandı. Maliye Bakanlığı'na ise Şimşek'le uzun süredir beraber çalışan Naci Ağbal tekrar atandı. Yıldırım Ulaştırma, Denizcilik ve Haberleşme Bakanlığı görevini Marmaray gibi birçok büyük projede beraber çalıştığı AK Parti Kars milletvekili Ahmet Arslan'a devretti. 2016 Türkiye askerî darbe girişimi sonrası Türk lirası, Amerikan doları karşısında değer kaybetti. Girişimin öncesinde 2,88 civarında seyreden kur darbe bildirisinin yayınlanması ve Yıldırım'ın ilk açıklaması sonrası 3,05 seviyesine kadar çıkarak son iki ayın en büyük değer kaybını yaşadı. Ayrıca Euro karşısında da %5'lik değer kaybı yaşandı. Girişimin bastırıldığına dair açıklamaların gelmesinden sonra değer kazanmaya başlayan Türk lirası 18 Temmuz Pazartesi günü ABD doları karşısında 2,95 seviyesinden işlem görmeye başladı. Türkiye Cumhuriyet Merkez Bankasının (TCMB) faiz indirimi baskısı, soruşturmalar sırasında açığa alınmalar ve tasfiyelerin artmasıyla birlikte 20 Temmuz Çarşamba günü kur yeniden yükselişe geçerek ABD doları 3,06, euro 3,34, İngiliz sterlini ise 3,97 seviyesine kadar çıktı. Darbe girişimi öncesinde kapanan Borsa İstanbul (BİST), darbe girişimi sonrası haftanın ilk gününü %7,08 düşüşle 76.957 puandan kapayarak son on bir ayın en sert düşüşünü yaşadı. Uluslararası kredi derecelendirme kuruluşu Moody's Türkiye’nin kredi notunu yatırım yapılabilir seviye olan 'Baa3'ten, bir basamak aşağı 'Ba1' seviyesine düşürdü. Moody's Türkiye’nin not görünümünü “durağan” olarak belirledi ve Türkiye’de finansal ve jeopolitik durumun kırılgan olduğu belirtti. 65. Türkiye Hükümeti'ni 24 Mayıs 2016 tarihinde kurarak Başbakan olduktan kısa bir süre sonra Binali Yıldırım, Türkiye Büyük Millet Meclisi'nde (TBMM) hükûmet programını okurken yeni Hükümet'in öncelikli konusunun yeni anayasa başkanlık sistemi de dahil olmak üzere yeni yönetim sistemini belirleyecek değişikliğin olduğunu ve yeni anayasayı gerçekleştirmek için çalışmalara hemen başlanacağını açıkladı. Ayrıca 12 Eylül Darbesi sırasında yazılmış mevcut anayasayla 2023 Hedeflerine ulaşamayacağını belirterek tüm muhalefet partilerine yeni anayasa çağrısı yaptı. Milliyetçi Hareket Partisi (MHP) Genel Başkanı Devlet Bahçeli, partisinin parlamenter sistemden yana olduğunu fakat Başkanlık sisteminin referanduma götürülmesinde herhangi bir sakınca duymadığını bildirdi. Yıldırım, Türkiye'nin fiili durumu hukuki durum haline getirmek mecburiyetinde olduğunu ve Başkanlık sisteminini içeren anayasa teklifini kısa süre içerisinde Türkiye Büyük Millet Meclisi'ne getireceklerini belirtti. 15 Temmuz 2016 tarihinde Türk Silahlı Kuvvetleri bünyesinde kendilerini Yurtta Sulh Konseyi olarak tanımlayan bir grup asker tarafından askerî darbe girişimi gerçekleştirildi. Erdoğan, CNN Türk kanalında telefon ile gerçekleştirdiği görüntülü konuşmada darbecilere hiçbir şekilde imkân tanınmayacağını ifade ederek halkı darbeye tepki göstermek için sokağa çıkmaya davet etti. Çağrının ardından, Türkiye'nin birçok ilinde darbe karşıtı protesto gösterileri düzenlendi. 16 Temmuz sabahı, darbe girişimi bastırıldı ve askerler silahları ile birlikte teslim oldu. Darbe girişiminin bastırılması sonrası Binali Yıldırım, Amerika Birleşik Devletleri Başkanı Barack Obama'ya seslenerek Fethullah Gülen'in terör örgütü lideri sıfatıyla Türkiye'ye iade edilmesi çağrısında bulundu. 20 Temmuz 2016 tarihinde Millî Güvenlik Kurulu (MGK) önerisi ve Bakanlar Kurulu kararı ile üç ay süreli olağanüstü hâl ilân edildi. 29 Ekim 2016 tarihinde Cumhurbaşkanı Erdoğan başkanlığında toplanan Olağan Mill Güvenlik Kurulu toplantısı sonrası olağanüstü hal 3 ay daha uzatılmıştır. Başbakanlık görevini almasından kısa bir süre sonra Binali Yıldırım, yeni hükûmetin nasıl bir dış politika izleyeceğini değerlendirdi. 'Düşmanları azaltacağız, dostlarımızın sayısını artıracağız.' sözü yeni dönemde Türk dış politikasında önemli adımlar atılacağı şeklinde yorumlandı. Bazı yerel yorumcular Yıldırım'ın dış politikada bir 'revizyon' gerçekleştireceğini iddia ettiler. Yıldırım'ın AK Parti Genel Başkanı seçilmesi ve yeni hükûmeti kurma görevini almasının ardından Avrupa Birliği (AB), 23 Mayıs 2016 tarihinde yayınladığı bir bildiride Yıldırım'ı tebrik ettiklerini, Ortak bölgesel ve uluslararası zorluklar karşısında beraber çalışmak ve 18 Mart AB-Türkiye anlaşmasında mutabık kalındığı üzere AB-Türkiye ortaklığının tüm yönleriyle gerçekleştirmeye devam etmeyi istediklerini açıklamıştır. Yıldırım, Türkiye'nin Avrupa Birliği üyeliği için tüm şartlarını yerine getirdiğini belirmiştir. Ayrıca Türkiye'nin Avrupa Birliği'ne üyelik sürecinde çifte standart uyguladığını savunmuştur. 4 Kasım 2016 tarihinde aralarında Selahattin Demirtaş'ın da yer aldığı 9 Halkların Demokratik Partisi (HDP) milletvekilinin terör eylemlerini destekleme suçlamasıyla tutuklanmasının ardından Avrupa Birliği yaptığı açıklamada, HDP eş genel başkanları Figen Yüksekdağ ve Selahattin Demirtaş'ın güven duydukları muhataplar olduğunu söylemiş, tutuklanmalarının endişe verici olduğunu bildirmiştir. Türkiye Dışişleri bakanı Mevlüt Çavuşoğlu, bu eleştirilere yanıt olarak çoğu AB ülkelesinin PKK'ya destek olduğunu belirterek, AB'nin Türkiye'ye 'demokrasi dersi' vermesini kabul etmediklerini açıklamıştır. Bazı uluslararası yorumcular Türkiye'nin AB'ye üyelik sürecinin durdurulması gerektiğini iddia etmişlerdir. Avrupa Parlamentosu (EP) Başkanı Martin Schulz, Türkiye'de idam cezası tekrar getirilirse müzakerelerin sona ereceğeni belirtmiştir. 2 Haziran 2016 tarihinde Almanya Federal Meclisi'nde Hristiyan Demokrat Birliği (CDU), Almanya Sosyal Demokrat Partisi (SDP) ve Yeşiller Partisi tarafından hazırlanan ve meclise gelene kadar içeriği gizli tutulan 1915 yılında Osmanlı İmparatorluğu tarafından günümüzdeki Türkiye topraklarında Ermeni tebaaya yönelik yapılan eylemleri 'Soyırım' olarak tanımlayan tasarı önergesi oy çokluğuyla kabul edilmiştir. Başbakan Yıldırım, oylamadan önce Almanya Şansölyesi Angela Merkel'i uyarmış, oylama sırasında Almanya'nın gerçek bir dostluk testinden geçtiğini iddia etmiştir. Ayrıca tasarının 'akıldışı' olduğunu ifade ederek kabulü halinde Almanya-Türkiye arasındaki bütün ilişkilerin zedeleneceğini belirtmiştir. Tasarının kabulü üzerine Türkiye hükûmeti (Ermeni kırımını soykırım olarak tanıyan önceki 29 ülkeye karşı aldığı önlemlerin benzerini alarak) öncelikle Almanya'daki Türkiye Büyükelçisi Hüseyin Avni Karslıoğlu'nu Berlin'den Türkiye'ye geri çağırdı. Ayrıca Almanya'nın Ankara'daki Büyükelçisi Dışişleri Bakanlığı'na çağrılarak Almanya Federal Parlamento'sunun kararını kınayan ve “tarihi olaylara siyasetçiler değil, tarihçiler karar vermeli” tezini yeniden ortaya koyan bir Diplomatik nota verildi. Almanya'nın, Türkiye'nin başta savunma ve sanayi olmak üzere stratejik alanlarda işbirliği yapmayacağı ülkeleri kapsayan 'kırmızı listesine' alınacağı açıklandı. Başbakan Yıldırım, kararın kabul edilmesinin ardından yaptığı açıklamada Türklerin tarihinde utanç duyulacak hiçbir olayın bulunmadığını iddia etti. Ayrıca 'hatalı' bir karar olduğunu belirterek Türkiye tarafından kabul etmeyeceğini ifade etti. Başbakan Yardımcısı Numan Kurtulmuş, olayların 'çarpıtılmış ve mesnetsiz' olduğunu iddia ederek 'soykırım' olarak kabullenilmesini tarihi bir hata olarak nitelemiş ve Türkiye-Almanya ilişkileri için uyumsuz bir karar olduğunu ifade etmiştir. Oylama sonrası Merkel, Türkiye ve Almanya arasındaki ilişkinin güçlü olduğunu tekrarlamıştır. Yeni Hükümetin programını açıklarken Başbakan Binali Yıldırım, Rusya ile ilişkilerin karşılıklı diyalog kanallarını açık tutarak normalleştirme ve asgari müştereklerde buluşarak ortak menfaatler temelinde geliştirme yönündeki iradenin sürdürüleceğini ifade etti. 24 Kasım 2015 sınır ihlali gerçekleştiren Rus Su-24 uçağının Türk Hava Kuvvetleri tarafından düşürülmesi olayının ardından Türkiye ve Rusya arasında gerek siyasi gerek ekonomik olarak ciddi bir gerilim yaşanmıştı. 65. Türkiye Hükümeti'nin başlıca dış politika hedefleri arasında Rusya ile ekonomik ilişkilerin normalleşmesini sağlamak yer aldı. Yıldırım'ın Başbakanlık görevine başlamasının ardından Rusya Parlamentosunun üst kanadı Federasyon Konseyi Dış İlişkiler Komitesi Başkan Yardımcısı Vladimir Cabarov, Türkiye'de Hükümetin değişmesiyle pratikte hiçbir şeyin değişmeyeceğini iddia ederek Türkiye-Rusya ilişkilerinde olumlu bir değişimin yaşanmayacağını ifade etti. Haziran 2016 tarihinde Rusya Devlet Başkanlığı Basın Sekreteri ve Sözcüsü Dmitri Peskov, Cumhurbaşkanı Recep Tayyip Erdoğan'ın Rusya Devlet Başkanı Vladimir Putin'e yazdığı mektupta Rus Sukhoi Su-24 uçağının düşürülmesi olayında ölen pilotun ailesine başsağlığı mesajı verdiğini belirterek 'af dilediğini' iddia etti. Yıldırım, Rusya ile yaşanan anlaşmazlığın çözüme ulaştığını, sadece üzüntülerini bildirdiklerini ve 6 ayda yaşananları yaşanmamış gibi kabul edeceklerini söyledi. Bu açıklamaların ardından Putin, Hükümetine Türkiye ile karşılıklı ticari anlaşmaları iyileştirmek üzere görüşmelere başlamaları talimatı verdi. Ayrıca Rus turistlerin Türkiye’ye gelmesini engelleyen seyahat kısıtlamalarını da kaldırma kararı aldı. Muhammed Mursi'nin 2012 yılından beri sürdürdüğü Mısır cumhurbaşkanlığı görevine el konulduğu 2013 Mısır askerî darbesinin ardından iki ülke arasındaki ilişkilerin gerginleşmesi ve iki ülkenin diplomatik ilişkilerinin maslahatgüzar seviyesine gerilemesi ile ilgili olarak Başbakan Yıldırım, Türkiye'nin Akdeniz ve Karadeniz'de yer alan ülkelerle ilişkilerini geliştirmesini gerektiğini savunarak Mısır-Türkiye ilişkilerini geliştirmekten yana olduklarını belirtmiştir. Yıldırım, Beşşar Esad'ın Suriye'yi yönettiği sürece Suriye-Türkiye ilişkilerinin normalleşmeyeceğini ve Irak ve Şam İslam Devleti'nin (IŞİD) Esad rejiminin tutumu sonucu ortaya çıktığını ifade etmiştir. 31 Mart 2010 tarihinde Gazze'ye insani yardım taşıyan altı gemiye Akdeniz'de İsrail Savunma Kuvvetleri tarafından gemilerde bulunan aktivistlerden bir kısmının öldürülmesi, bir kısmının yaralanması ve gemilerin yolcularıyla birlikte rehin alınması ile sonuçlanan olayın ardından iki ülke arasında gerek siyasi gerek ekonomik olarak ciddi bir gerilim yaşandı. Olay hakkında Türk Dışişleri Bakanı 2010 yılında, olayın iki ülkenin arasındaki ilişkileri geri dönülmez bir şekilde zedeleyebileceğini belirtti. 20 Aralık 2015 tarihinde AK Parti Sözcüsü Ömer Çelik "İsrail ile kesin bir anlaşma yok. Bir taslak üzerinde çalışılıyor. Kuşkusuz İsrail Devleti ve halkı Türkiye’nin dostudur." açıklamasını yaptı. Haziran 2016 tarihinde İsrail-Türkiye İlişkilerinin normalleşmesi için müzakerelerde Türkiye ile İsrail uzlaşmaya vardı. İsrail'le uzlaşma kapsamında iki ayrı metin düzenlendi. 28 Haziran 2016 tarihinde mutabakata Dışişleri Bakanlığı müsteşarı Feridun Sinirlioğlu ve aynı saatte İsrail Dışişleri Bakanlığı Genel Direktörü Dore Gold da Dışişleri Bakanlığı'nda basına kapalı olarak imza attı. Amerika Birleşik Devletleri yetkililerinin PYD'yi terör örgütü olarak görmediği ve PKK'dan ayrı bir örgüt olduğu yönündeki açıklamaları Türkiye-ABD ilişkileri arasında gerginliğe neden olmuştu. Binali Yıldırım, Başbakanlık görevine başlamasının ardından PYD'nin, YPG'nin ve PKK'nın aynı terör örgütü olduğunu belirterek bu konudaki adımlarının değişmeyeceğini savundu. 2016 Türkiye askerî darbe girişimi sonrası Yıldırım, ABD Başkanı Barack Obama'ya seslenerek ABD'nin Pensilvanya eyaletinde yaşayan FETÖ/PDY lideri olmakla suçlanan Fethullah Gülen'in terör örgütü lideri sıfatıyla Türkiye'ye iade edilmesi çağrısında bulundu. ABD Dışişleri Bakanlığı sözcüsü Mark Toner, incelemenin hâlen devam ettiğini ve bu konuda henüz herhangi bir sonuca varılmadığını belirtti. Yıldırım tarafından kurulan hükûmette Türkiye Cumhuriyeti Dışişleri Bakanlığı görevine devam eden Mevlüt Çavuşoğlu, Fethullah Gülen'in iadesiyle ilgili ikamet ettiği ABD'den yanıt gelmemesi halinde iki ülke ilişkilerine zarar vereceğini ifade ederek ABD'nin bu tutumunu eleştirmiştir. 9 Kasım 2016 tarihinde Donald Trump'ın ABD Başkanlığı görevine seçilmesi sonrası Yıldırım; Trump'ı tebrik etmiş, eğer Fethullah Gülen'in iadesini gerçekleşirse bunun Amerika Birleşik Devletleri-Türkiye ilişkileri için yeni bir başlangıç anlamına geleceğini ifade etmiştir. 2018 Türkiye genel seçimleriyle İzmir Milletvekili olarak TBMM'ye giren Yıldırım, TBMM Başkanı seçildi. 19 Şubat 2019'da 2019 Türkiye yerel seçimlerinde İstanbul Büyükşehir Belediye Başkanlığı'na aday olmak için TBMM Başkanlığı'ndan istifa etti. 2019 Türkiye yerel seçimlerinde Yıldırım, AK Parti'nin İstanbul Büyükşehir Belediyesi başkan adayı olarak yarıştı. Ancak oyların %48,6'sını alarak seçimi ikinci sırada tamamladı ve başkanlığa %48,7 oyla CHP'nin adayı Ekrem İmamoğlu seçildi. 23 Haziran 2019'da Ekrem İmamoğlu tekrar belediye başkanı seçildi. 15-16 Temmuz 2016 tarihleri arasında kendilerini "Yurtta Sulh Konseyi" olarak adlandıran bir grup asker tarafından askeri darbe girişimi gerçekleştirildi. Darbe girişimi esnasında İstanbul'da bulundan ve sonra Ankara'ya yola çıkan Binali Yıldırım, NTV'de katıldığı canlı yayında "çılgınlık" ve "terör saldırısı" olarak nitelediği olayların "darbe değil ancak bir kalkışma" olabileceğini belirtmiştir. Yıldırım ayrıca, Türk halkının darbe girişimine müsaade etmeyeceğini savunmuştur. ""Darbe yapmaya geldiler, darbeyi yediler, gerisin geri gittiler. Şimdi içeride hesabını veriyorlar. Yağma yok, bu ülkenin kazanımlarını, ülkenin kurumlarına kılcal damarlarına sızıp, bin bir türlü entrikalar, kapalı oyunlarla iradeyi ele geçirmeye bu millet müsaade etmedi, etmeyecek."" Başkanlık sisteminin "eyalet sistemini getirecek", "ülkenin bölünmesine sebebiyet verecek" gibi beyanlarda bulunulmaması gerektiğini belirten Yıldırım, Başkanlık Sistemi'nin gelmemesi durumunda Türkiye'nin bölünme riskinin bulunduğunu savunmuştur. Yıldırım, halk tarafından seçilmiş bir cumhurbaşkanının anayasada 'sorumsuz' olarak nitelendirilmesinin doğru olmadığını, başkanlık sisteminin referanduma götürülmesi gerektiğini söylemiştir. Adının Alevi bir aile dostları tarafından koyulduğunu belirten Yıldırım, mezhepsel ve ideolojik farklılıklarla insanlar arasında çatışma çıkarmaya çalışanların hiçbir zaman başarılı olamayacağını savunmuştur. Binali Yıldırım, siyasi kariyeri boyunca dört genel seçim, üç yerel seçime katılmıştır. İyi düzeyde İngilizce ve Fransızca bilen Yıldırım, 1975 yılından beri emekli öğretmen Semiha Yıldırım ile evlidir ve üç çocuk babasıdır: Erkan, Ahmet ve Büşra. Ayrıca beş torunu vardır. Çekmeköy, İstanbul'da çocukları tarafından eşi Semiha Yıldırım için yapılan ""Öğretmen Semiha Yıldırım İlkokulu"" adında bir okul vardır ve 24 Kasım 2012 tarihinde açılmıştır. Binali Yıldırım birçok ulusal ve uluslararası üniversiteden Fahri doktora unvanı almıştır. Mehdi Eker Mehmet Mehdi Eker (1 Ocak 1956, Diyarbakır), Kürt kökenli Türk siyasetçi ve eski Gıda, Tarım ve Hayvancılık Bakanı. Görevini 2005 ve 2015 yılları arasında sürdüren Eker, 2002 ve 2015 yılları arasında yapılan genel seçimlerde Adalet ve Kalkınma Partisi (AK Parti) Diyarbakır milletvekili olarak meclise girmiştir. Haziran 2015 Türkiye genel seçimleri'nde 3 dönem kuralı nedeniyle partisinden aday olamamıştır. Mehmet Mehdi Eker 1 Ocak 1956 tarihinde Abdullah ve Fehmi Eker çiftinin çocuğu olarak Diyarbakır'ın Bismil ilçesinde doğdu. Diyarbakır Ziya Gökalp Lisesini bitirmesinin ardından Ankara Üniversitesi Veteriner Fakültesi'nden mezun oldu. Birleşik Krallık'ta bulunan Aberdeen Üniversitesi'nde Tarım Ekonomisi alanında master, Ankara Üniversitesi Sağlık Bilimleri Enstitüsü'nde doktora yaptı. Hayvancılık Merkez Araştırma Enstitüsü'nde müdür yardımcılığı, İstanbul Büyükşehir Belediyesi Veteriner İşleri Müdürlüğü, Tarım Bakanlığı Tarımsal Üretim ve Geliştirme Genel Müdür Yardımcılığı, Koruma ve Kontrol Genel Müdürlüğü ve Bakanlık Müşavirliği yaptı. 59, 60, 61 ve 62. Hükümet'te Gıda, Tarım ve Hayvancılık Bakanı olarak görev yaptı. TBMM 22, 23 ve 24. dönem AK Parti Diyarbakır milletvekilidir. 7 Haziran 2015 Türkiye Genel Seçimleri'nde 3 dönem kuralı nedeniyle aday olmamıştır. Türkiye Cumhuriyeti tarihinin en uzun süre görev yapan tarım bakanıdır. İngilizce bilmekte olup evli ve 3 çocukludur. Algoritmaların tarihsel sıralaması Aşağıdaki tarihsel sıralama genel olarak algoritmaların ilk kökenlerinden başlayarak gelişimlerini ana hatlarıyla gösterir. Alonj Alonj, bono, çek ve poliçenin arka yüzünde işlem yapmak için yer kalmadığında, yapılacak işlemler için bono, çek veya poliçeye eklenen kâğıt parçasıdır. Alonj üstüne yapılacak işlemler hukuksal açıdan senet üzerine yapılmış olanlarla aynı hükümlere tabidir. Yalnızca kabule arz edilen poliçede (kabul etmeme protestosu), muhatap tarafından kabul edildiği alonja yazılamaz. Kabul poliçenin sadece ön ve arka yüzüne yapılabilir. Amortisman Amortisman, genel olarak, üretim faaliyetleri sonucunda mal ve hizmetler oluşturulurken geçmiş yıllardan devralınan sermaye mallarında meydana gelen aşınma ve eskimenin parasal değeridir. Bir firmada bir yıldan fazla kullanılacağı düşünülen ve herhangi bir biçimde değerden düşmesi söz konusu olan ekonomik değerlerde (taşınmazlar, bunların tamamlayıcı parçaları, ayrıntıları, makine, teçhizat, vb.) oluşacak değerlerin bir yıl içinde uğradıkları değer kayıplarının üretilen malların maliyet tutarlarına eklenmesi veya söz konusu kayıpların o yılın giderleri arasına yazılması amortismanının konusunu oluşturur. Arsa masrafı, amortisman hesabına dahil edilmez. Amortismandan kaynaklı masraf, bir sonraki seneden başlamak üzere giderler arasına aşağıdaki metotlardan birine uygun olarak yazılır. İki uygulanma şekli vardır Sabit amortisman yönteminde ayrılacak amortisman tutarı eşit parçalara bölünerek yıllara yayılır. Azalan bakiyeler yönteminde ise en başta büyük bir kısım ilk yıla ayrılır. daha sonra ise bu miktar giderek azalır. Mali açıdan gelirleri giderlerinden çok olan firmalar daha az vergi vermek için giderleri yükseltmek için azalan bakiyeler yönetimini kullanırlar.Daha az kar eden ve sektöründe ortalama olan bir firma için ise sabit amortisman yönetiminin uygulanması firma için daha uygundur. Ankes Ankes, bankaların, taahhütlerini (mevduat ve cari hesaplardan nakit ödemeler ve diğer nakit ödeme gerektiren durumlar) yerine getirmek üzere hazır bulundurulan efektif parayı ve emisyon yapmaya yetkili bankaların çıkardıkları banknotlara karşılık olarak kasalarında hazır bulundukları menkul kıymet rezervlerini ifade eder. Her bankanın zorunlu olarak gerçekleştirmesi gerektiği günsonu işlemleri neticesinde, her banka elindeki fazla banknot ve dövizleri T.C.M.B.'nın en yakın ilgili şubesine götürerek, o bankaya ait olan hesaba yatırır, böylece ihtiyaç fazlası parasal değer, T.C.M.B. hesaplarında değerlendirilir. Birçok banka, şubelerini akşam gerçekleştirdikleri günsonu neticesinde, kasalarında fazla para bulundurmamaları yönünde yönlendirir. Güvenlik ve atıl paranın değerlendirilmesi anlamında ankes yönetimi, her bankanın nakit işlemleri ile uğraşan tüm birimlerinde iyi yapılması gerekli bir prosedürdür. SaklÄ± yordam Saklı yordamlar, ilişkisel veri tabanı yönetim uygulamalarında saklanabilen, değiştirge alabilen işlevlerdir. Saklı yordamlar, veri tabanı yönetim uygulamasına göre değişen SQL dışında işlevsel diller ile yazılabilir, kendisine verilen parametreler ve kodlanışı doğrultusunda belli işleri gerçekleştirir ve eğer varsa çıktı parametrelerini döndürür. Saklı yordamlar modern ilişkisel veri tabanı yönetim sistemlerinde çok önemlidir. Derlendikleri için çok hızlı bir şekilde çalışırlar. Bunun yanında veri tablolarında belli işleri yerine getirirken üçüncü parti bir program kullanıldığında çok veri alış-verişi olacağından bunun yerine saklı yordamlar kullanmak işlerin çok daha hızlı ve sorunsuz bir şekilde çalışmasını sağlayacakytır. Saklı yordamlar veri tabanında oluşturulduktan sonra bir tetikleyici (İng. "trigger"), bir SQL sorgusu, üçüncü parti bir yazılımdan veya diğer bir saklı yordamın içerisinden çağırılabilirler. Saklı yordamları destekleyen bazı veri tabanı yönetim uygulamaları şunlarıdır: Antrepo Antrepo, gümrük vergisine konu olup da henüz vergi ve resimleri ödenmemiş malların korunduğu, gerekiyorsa küçük tamamlayıcı işlemlerin yapıldığı gümrük binalarına yakın olan bir tür depodur. Ulusal lojistik Antrepo kelime olarak Fransızca’dan Türkçeye geçmiştir ve kelime anlamı olarak gümrüklere gelen ticari eşyanın konulduğu, korunduğu yer, ardiye anlamlarına gelmektedir. Antrepo gümrük gözetimi altında bulunan eşyanın konulması amacıyla kurulan ve kuruluşunda aranılacak koşulları ve nitelikleri yönetmelikle belirlenen yerlere denir. Ayrıca antrepolar eşyanın gümrük mevzuatında düzenlenen şekilde konulması halinde süresiz kalabildiği ve eşyanın antrepoda kaldığı süre içerisinde eşyaya terettüp eden vergilerin ödenmediği bir gümrük rejimidir. Antrepolar; gümrük gözetimi altında bulunan eşyanın veya izin verildiği durumlarda ihraç eşyasının konulduğu genel ve özel antrepolar olmak üzere ikiye ayrılır . I. Özel Antrepo: Sadece antrepo işletmecisine ait eşyanın konulabildiği gümrük antrepolarıdır. Özel antrepolar C, D, E Tipi olmak üzere kendi arasında 3’e ayrılır. II. Genel Antrepo: Eşyanın konulması için herkes tarafından kullanılabilen gümrük antrepolarıdır. Genel antrepolar A, B, F Tipi olmak üzere kendi arasında 3’e ayrılır Hamil Hamil, kıymetli evrakı (çek, bono, poliçe, konşimento, varant, makbuz senedi, hisse senedi, tahviller vb.) kanunlara uygun olarak elinde bulunduran, taşıyan gerçek ya da tüzel kişidir. Keşide Keşide, bir çek veya bir poliçenin düzenlenerek imza edilmesi ve ödeme emri niteliğindeki bu çek ya da poliçenin muhataba ibraz edilmek üzere lehdara veya hamile verilmesi. Keşideci Keşideci, çek veya poliçeyi, düzenleyerek ve imza ederek, muhataba ya da lehdara yapılacak ödeme için, ödeme emri veren gerçek ya da tüzel kişidir. keşideci tahsilat makbuzlarında sıkca rastlanır SÃ¼bvansiyon Sübvansiyon ya da destekleme, devletin kişi ya da kurumlara mal, para veya hizmet biçiminde yaptığı karşılıksız yardımları ifade eder. Sözcük Türkçeye Fransızcadan girmiştir, tam karşılığı TDK Sözlük'te "destekleme" olarak verilmesine rağmen bir iktisat terimi olarak sıklıkla kullanılmaktadır. Devlet, çeşitli sosyal ve ekonomik amaçları gerçekleştirmek üzere sübvansiyon verebilir. Örneğin; geniş halk kitlelerinin tükettiği bir malın fiyatını düşük tutarak aradaki farkı bütçe gelirinden karşılayabilir. Buradaki amaç tüketicinin korunmasıdır. Tersine, üreticiyi korumak amacıyla da üreticiye, piyasa fiyatına ek bir ödemede bulunabilir. Bunun gibi, ihracatı özendirmek üzere, ihracatçıya ülkeye kazandırdığı döviz başına belirli bir sübvansiyon ödeyebilir. Sübvansiyon, dolaysız veya dolaylı yollarla yapılabilir. Örneğin; birim üretim başına para olarak verilen sübvansiyonlar birinci gruba girer. Oysa üretici veya ihracatçıya düşük faizli kredi verilmesi, vergide indirim, malın girdilerinin ucuz fiyatlardan sağlanması gibi uygulamalar da ikinci gruba örnektir. Gelişmiş ülkelerin artan maliyetler ve uluslararası ticari rekabet nedeni ile kendi yerli üretimlerini desteklemeleri, gelişmekte olan ülkelerde olumsuz sonuçlara yol açmaktadır. Bu ülkeler, gelişmekte olan ülkelerin piyasalarını küresel ticarete açmalarını talep ederken kendi ekonomilerini korumak için desteklemelere devam etmektedirler. Örneğin; Amerika Birleşik Devletleri, sayıları 25 bin olan pamuk üreticileri için yılda 12 milyar doları aşkın sübvansiyon yapmaktadır. Bu uygulama, ekonomisi büyük ölçüde bu ürünlere bağlı olan Benin, Burkina Faso, Çad ve Mali gibi ülkelere açlık getirmektedir. Dünya Ticaret Örgütü, Brezilya'nın başvurusu üzerine ABD'nin pamuk üreticilerine yaptığı ödemenin kanunsuz olduğu kararını aldığı halde ABD bu uygulamaya devam etmektedir. Benzer şekilde, Avrupa Birliği'nde özellikle İngiltere ve Fransa'nın yerli şeker üretimini desteklemesi dünya piyasalarında şeker fiyatlarını düşürdüğünden, Mozambik ve Malavi'nin şeker üreticileri sürekli zarar etmektedir. AB 2004 yılında 2 milyar dolar şeker destekleme harcaması yapmıştır. Temdit Temdit, ticari faaliyetlerde bir borcun ifası veya bir işlemin yerine getirilebilmesi için önceden belirlenmiş olan sürenin (vadenin) yeni bir zaman dilimi eklenmek yoluyla uzatılması işlemi. Yedek akÃ§e Yedek akçe, bir işletmede elde edilen dönem sonu kârın, kâr payı olarak dağıtılmayan veya kanun ya da ana sözleşme gereğince dağıtılmayan ve bilançoda çeşitli maksatlara ayrılmış olarak, ayrı kalemlerde gösterilen kısmıdır. Deflatör Deflatör parasal terimlerle ifade edilmiş olan bir iktisadi faktörün (örneğin ücretler, hammadde, maliyetler vb.) değerinin gerçek değere çevrilmesinde kullanılan fiyat endeksini ifade eder. Para darlığını destekleyici etkendir. Bu etkenlerin başında faizlerin yükseltilmesi, kredilerin daraltılması, tasarruf, piyasadaki paranın geri çekilmesi gelir. Bir ülkede bir yıl içinde mal ve hizmetlerdeki ortalama fiyat artışını ifade eder. Parasal terimlerle ifade edilmiş olan bir faktörün değerinin gerçek değere çevrilmesinde kullanılan fiyat endeksidir.Aynı zamanda "Fiyat düşürücü etken" olarak da kullanılır. Enflasyon baskısını hafifletici ve deflâsyonist eğilimleri destekleyici etkenleri belirten terimdir. Fatura Fatura, satıcı firma tarafından alıcı firma adına tanzim edilen, mal veya hizmetin satıldığını gösteren bir belgedir. Genel olarak aşağıdaki hususları içerir: a) Yazarkasa (Makineli Kasa) Kayıt Fişleri Yazarkasa Fişi: Ödeme Kaydedici Cihaz (Yazarkasa) kullanan işletmelerin yaptıkları satışlar için vermek zorunda oldukları fişlerdir. Faturaya göre daha hızlı düzenlendiği için tercih edilir. Üzerinde el yazısı ile imza bulunmaz (istisnalar hariç) Fatura ve Yazarkasa fişi karşılaştırması Toptancılar Fatura kullanır, Yazarkasa fişi kullanamazlar. Çünkü az sayıda ama büyük miktarlarda ürün satarlar. Hız değil, güvenilirlik önemlidir Perakendeciler Yazarkasa fişi kullanırlar. Ancak aşağıdaki durumlarda Fatura keserler: b) Perakende Satış Fişleri Perakende Satış Fişi: Ödeme Kaydedici Cihaz (Yazarkasa) kullanmayan işletmelerin fatura vermek zorunda olmadıkları satışları için düzenledikleri belgeye denir. Fatura’ya göre daha basittir. Günümüzde teknik imkanların artması nedeniyle kullanımı çok azalmıştır. Örneğin yasal olarak hukuka uygun Seyyar (Mobil) Satış yapanlar elektrikli alet kullanma imkanları olmadığında bu belgeyi tercih edebilirler. Ayrıca Özel muayenehane ve özel hastanelerce düzenlenen reçeteler de tıpkı fatura gibi vergilendirmeye kaynak teşkil eder. Murat Başesgioğlu Murat Başesgioğlu (1 Mart 1955, Kastamonu), Türk siyasetçi. Türkiye Gençlik ve Spordan Sorumlu Devlet Bakanlığı görevini 2007–2009 yılları arasında sürdürmüştür. Bu görevinden önce 2002–2007 yılları arasında Türkiye Çalışma ve Sosyal Politikalar Bakanlığı, 1997–1998 yılları arasında ise İçişleri Bakanlığı görevini yürütmüştür. Siyaset hayatına 1984 yılında Anavatan Partisi'nde başlayan Başesgioğlu, ilk defa 1987 Türkiye genel seçimleri'nde ANAP Kastamonu milletvekili olarak meclise girmiştir. Ayrıca 1991, 1995 ve 1999 Türkiye genel seçimleri'nde de ANAP Kastamonu milletvekili olarak meclise girmiştir. 2000 yılında Türkiye Büyük Millet Meclisi Başkanlığı'na aday olmuştur fakat iki oy ile seçilememiştir. 2002 yılında Adalet ve Kalkınma Partisi'ne katılmıştır ve ardından 2002 Türkiye genel seçimleri'nde AK Parti İstanbul milletvekili olarak meclise girmiştir. 2007 yılında tekrar aynı partiden vekil seçilmiştir. 2010 yılında Adalet ve Kalkınma Partisi'nden istifa ederek Milliyetçi Hareket Partisi'ne katılmıştır. 2011 ve Haziran 2015 Türkiye genel seçimleri'nde de Milliyetçi Hareket Partisi'nden İstanbul milletvekili olarak meclise girmiştir. Kasım 2015 Türkiye genel seçimleri'nde ise milletvekili adayı olmayarak meclis dışında kalmıştır. Murat Başesgioğlu 1 Mart 1955 tarihinde Kastamonu'da doğdu. Babası Kore Gazisi, Sendikacı Hacı Mustafa; Annesi Hatice Hanımdır. İki kız, bir erkek kardeşi vardır. İlk ve orta eğitimini Kastamonu’da İsfendiyar Bey ilkokulu, 23 Ağustos Orta Okulu ve Kastamonu Abdurrahman Paşa Lisesi’nde tamamlayıp İstanbul Üniversitesi Hukuk Fakültesi’ni bitirmiştir. Yedek Subay Okulunu derece ilebitirerek askerlik görevini Daday Askerlik Şubesinde Şube Başkanı olarak tamamladı. 7 yıl süreyle Kastamonu Barosuna kayıtlı serbest avukatlık yapmıştır. 1984 yılında, Anavatan Partisi Kastamonu İl Yönetim Kurulu üyesi olarak aktif siyasete girmiştir. 1984 yılında, Anavatan Partisi'nde başlayan siyasi hayatına 1987 yılında seçimlere katılarak aktif olarak devam etmiştir. Milletvekilliği ön seçimini 2.ci sırada kazanarak milletvekili adayı, ardından yapılan seçimlerde 18. Dönem Kastamonu Milletvekili olarak Türkiye Büyük Millet Meclisine girdi. 1991 yılı Milletvekili Genel seçimlerinde en çok tercih oyu alarak 1.sıradan milletvekili seçilmiştir. 1995 ve 1999 Milletvekili seçimlerinde Kastamonu’yu Türkiye Büyük Millet Meclisinde temsil etti. Anavatan Partisi'nde Grup Başkanvekili, Merkez karar Yürütme Üyeliği ve Adalet Komisyonu Üyeliği gibi görevlerde bulundu. 18. 19. Ve 20. Dönem Milletvekilliği seçimlerinde Kastamonu’yu TBMM‘nde temsil etti. 2000 yılında Türkiye Büyük Millet Meclisi Başkanlığı seçimlerinde aday oldu. Refah Partisi ve Doğruyol Partisinin tam desteğini aldığı Başkanlık seçimini iki oy ile kaybetti. 2002 yılında Adalet ve Kalkınma Partisine katıldı. 2002, 2007 Milletvekilliği seçimlerinde bu partiden İstanbul 2. Bölge Milletvekili olarak seçildi. 2010 Yılında Adalet ve Kalkınma Partisinden istifa ederek Milliyetçi Hareket Partisine katıldı. 2011 yılı Milletvekilliği seçimlerinde Milliyetçi Hareket partisi İstanbul Milletvekili olarak parlamentoya girdi. 60. Hükümetde Devlet Bakanlığı, 59. Hükümetde Çalışma ve Sosyal Güvenlik Bakanlığı ve TBMM 22. ve 23. Dönem AK Parti istanbul milletvekillerindedir. Öncesinde 58. Hükümet bünyesinde de Çalışma ve Sosyal Güvenlik Bakanlığı görevini yürütmüş, daha da önce TBMM 18. Dönem, TBMM 19. Dönem, TBMM 20. Dönem ve TBMM 21. Dönem'de ANAP'tan Kastamonu milletvekili seçilmiş ve 55. Türkiye Cumhuriyeti Hükûmeti'nde İçişleri Bakanlığı yapan Başesgioğlu, kabinenin en genç üyesi olarak 13 ay görev aldı. ANAP'tan istifa ederek AKP'ye geçmiştir. İsmi bazen sehven Murat Başeskioğlu şeklinde geçer. Kastamonu iline özellikle son 5 yılda hizmetlerde bulunmuştur. Partisiyle ilkelerinin ters düştüğü gerekçesiyle AK Parti'den 2 Temmuz 2010 tarihinde istifa etmiştir. 28 Ocak 2011 tarihinde Milliyetçi Hareket Partisi'ne katılmıştır. 2011 Genel Seçimleri ve 2015 Genel Seçimleri'nde MHP'den İstanbul milletvekili seçildi. Hâlen Milliyetçi Hareket Partisi İstanbul Milletvekili ve Adalet komisyonu Üyesi olan Başesgioğlu Türkiye Büyük Millet Meclisinde 8 Dönem aralıksız seçilerek görev yapan tek Milletvekili unvanını taşıyordu. 55. Türkiye Cumhuriyeti Hükûmeti'nde İçişleri Bakanlığı yapan Başesgioğlu döneminde, 1. Türk Cumhuriyetleri Yerel Yönetimler Kurultayı gerçekleştirildi. Mernis olarak adlandırılan Merkezi Nüfus İdaresi Sistemi çalışmalarına hız verildi. Çalışma ve Sosyal Güvenlik Bakanı olarak görev aldığı 59. Hükümetdöneminde iş kanununda değişiklikler yapıldı. Yeni kanunla birlikte ilk defaİş Güvencesi Yasası uygulanmaya başlandı. İşsizlik sigortasından, işsizlik ödemeleri yapıldı. Ekonomi kriz anlarında İşvereni ve Çalışanı koruyacak Ücret Garanti Fonu ve Kısa Çalışma Ödeneği gibi koruyucu mekanizmalar getirildi. Kayıt dışı istihdamla mücadele ilgili proje başlatıldı. Mesleki Yeterlilik Kurumu kuruldu. Emekli sandığı, Sosyal Sigortalar Kurumu ve Bağ-Kur birleştirilerek Sosyal Güvenlikte tek çatıya geçildi. Genel Sağlık Sigortası, Sosyal Sigorta ve Primsiz Ödemler Sistemini içeren statüye göre değil, vatandaşlık esasına göre hizmet verecek olan yeni Sosyal Güvenlik Sistemi hayata geçirildi. Vatandaşlara istediği hastaneye gidebilme ve ilaçlarını en yakın eczaneden alabilme kolaylığı getirildi. İnternet üzerinden Sigorta işlemleri sunan, e-devlet sisteminin ilk örneği kabul edilen e-bildirge işlemi gerçekleştirildi. 60. Hükümetde Devlet Bakanlığı yapan Başesgioğlu dönemi ile birlikte memur sendikalarıyla yapılan 2008 yılı toplu görüşmeleri tam bir mutabakatla sonuçlandı, bunu takiben Şişe-Cam, Lastik-İş ve Türk Hava Yolları gibi ülke genelini etkileyebilecek toplu iş sözleşmeleri uzlaşmayla sonuçlandırıldı. Uzun bir aradan sonra Spor Şurası toplandı ve Türkiye Futbol Federasyonu tamamen özerk hale getirildi. Futbol federasyonu seçimleri UEFA ve FIFA kriterlerine uygun olarak çıkartılan yasayla, bütün kulüplerin ittifakı ile gerçekleşti. İstanbul Olimpiyat Oyunları Hazırlık ve Düzenleme Kurulu olarak ülkemizi Olimpiyatlara hazırlama çalışmaları yapıldı. Olimpiyatlara Elit sporcu yetiştirme projesi başlatıldı. Şampiyon Sporcularımıza Devlet Sporculuğu unvanı verildi. Sporcu Şeref aylığı bağlandı. Erzurum kış oyunları ve Trabzon Yaz oyunları organizasyonları desteklendi. Ankara Arena, İstanbul Sinan Erdem Kapalı Spor Salonu projeleri bitirilip inşaatları başlatıldı. Galatasaray Arena stadı temeli atıldı. Anadolu’da birçok stat inşaatı başlandı veya tamamlandı. Gençlik ve Spor Genel Müdürlüğü, müstakil bakanlık haline dönüştürülmek için hazırlık çalışmaları başlatıldı. Dönem içerisinde Gençlik ve Sporlar ilgili çeşitli Derneklerde ve İllerin Hemşehri Derneklerinde başkanlıklar ve yöneticilikler yaptı. Orta derecede Fransızca bilen Başesgioğlu, evli olup Hakan ve Mustafa Çağrı adında iki çocuk sahibidir. Umuttepe YerleÅŸkesi Umuttepe Yerleşkesi, 1999 depremi sonrası zarar gören veya yıkılan yerleşkelerin yerine Kocaeli Üniversitesi tarafından Üç Tepeler mahaline yaptırılan yerleşkedir. 2004 senesinde eğitime açılmıştır.2006 yılında ise mühendislik fakültesi hariç bütün lisans eğitimi veren fakülteler bu yerleşkeye taşınmıştır. Kocaeli Üniversitesi Araştırma Hastanesi bu yerleşkenin içinde yer almakta olup bölgenin en gelişmiş eğitim, araştırma ve hizmet hastanesidir. Yerleşke beş yıl içinde mükemmel bir eğitim kampusü olmuş ve Mühendislik Fakültesi de tümüyle taşınmıştır.2012 yılı itibarıyla Merkez Anıtpark Kampüsünde bulunan Yabancı Dil Hazırlık bölümü de Umuttepe kampüsüne taşınmıştır. Halil Bediî Yönetken Halil Bedi Yönetken(1899, Bursa – 1968, İstanbul) müzikolog, folklor araştırmacısı ve eğitimci. 1899 yılında Bursa'da doğdu. İlk ve orta öğrenimini Bursa'da, yüksek öğrenimini İstanbul' da Musiki Muallim Mektebi’nde tamamladıktan sonra, yurdumuzun çeşitli yörelerindeki okullarda müzik öğretmenliği yaptı. Milli Eğitim Bakanlığı tarafından 1928 yılında pedagoji öğrenimi yapmak üzere Çekoslovakya'ya gönderildi. Prag'da Devlet Konservatuvarını bitirdikten sonra Almanya ve Fransa'ya giderek oralarda çalışmalarını sürdürdü. Yurt dışındaki öğrenimini tamamladıktan sonra 1932 yılında yurda döndü, Gazi Eğitim Enstitüsü müzik öğretmenliğine atandı. 1936'da Ankara Devlet Konservatuvarı'na Kulak Eğitimi ve Koro Öğretmeni oldu. Bir yandan da Ankara Radyosu'nda tonmaysterlik ve gece yayınlanan Plaklarla Batı Müziği adlı açıklamalı bir müzik programı yaptı 1933- 1957 yılları arasında Ankara’da çeşitli görevlerde bulundu; Milli Eğitim Bakanlığı Güzel Sanatlar Genel Müdürlüğünde şube müdürlüğü yaptı. Eğitimciliğinin yanı sıra bir floklor araştırmacısı olan Halil Bedii, Ankara Devlet Konservatuvarının 1937-1951 yılları arasında yaptığı bütün derleme çalışmalarına katıldı. 1957’de İstanbul Çapa Eğitim Enstitüsü müzik öğretmenliğine naklini yaptırdı. Aynı zamanda İstanbul Belediye konservatuvarı folklor uzmanı oldu ve İstanbul Radyosu’nda tonymasterlik yaptı. Emekli olduktan sonra da TRT İstanbul Radyosu müzik danışmanlığına getirildi. Yapı ve Kredi Bankası'nın kurmuş olduğu, Türk Halk Oyunları Yaşatma ve Yayma Tesisi'nin kurucu üyeliğini yaptı. Yönetken, TRT'nin 1967 yılında yaptığı folklor derleme çalışmasına önderlik etmiştir.. Bu derlemeye Yönetken'le birlikte, birçok değerli folklorcumuz katılmış ve bine yakın halk ezgisi derlenmiştir. Halil Bedii Yönetken 28 Aralık 1968 günü İstanbul'da vefat etmiştir. İstanbul, Bakırköy’de bir ilköğretimokulu ile Bursa’da bir müzik kütüphanesine adı verilmiştir. Ali Coşkun (siyasetçi) Ali Coşkun (1939, Erzincan) 58. ve 59. Hükümet Sanayi ve Ticaret Bakanı, TBMM 22. Dönem AK Parti İstanbul milletvekillerindendir. Öncesinde, 21. Dönem'de FP'den ve 20. Dönem'de ANAP'tan İstanbul milletvekili seçilmişti. 1939 yılında Erzincan-Kemaliye'ye bağlı Başpınar'da doğmuştur. 1940'lı yıllarda ailesi, çocuklarını okutabilmek için Ankara'ya göç etti. Yıldız Teknik Üniversitesi Elektrik Mühendisliği Fakültesi'nden mezun olmuş, İstanbul Üniversitesi İşletme Fakültesi'nde İşletme Ekonomileri dalında master yapmıştır. Elektrik Mühendisi, Yeminli Mali Müşavir, Sanayici sıfatları bulunmaktadır. Stajını Bursa Merinos Fabrikaları'nda yaptıktan sonra, Kayseri Pamuklu Sanayii'ne tayininde Çanakkale Seramik'i kurmakta olan İbrahim Bodur'la tanışması kariyerinde dönüm noktası oldu. Kale Grubu Şirketler Topluluğu ve Bisan Bisiklet Sanayi A.Ş. üst düzey yöneticisidir. İstanbul Sanayi Odası Yönetim Kurulu Başkan Yardımcılığı, TOBB Başkanlığı, İslam Ülkeleri Odalar Birliği Başkan Vekilliği, Milletlerarası Ticaret Odası Türk Milli Komitesi Başkanlığı, DEİK Kurucu Başkanlığı yapmıştır. Hamburg Wirtschaff Academie Şeref Diploması sahibidir. Yönetiminde bulunduğu şirketler arasında Çanakkale Seramik A.Ş., Kaleporselen Eloktroteknik Sanayi A.Ş., Kalebodur Seramik San. A.Ş., Türk Suudi Yatırım Holding A.Ş., Türkiye Şeker Fabrikaları A.Ş., Bisan Bisiklet Sanayi ve Ticaret A.Ş., Coşkun Mühendislik Müşavirlik Ltd. Şti. bulunmaktadır. Kuruluşunu bizzat yaptığı şirketlerin sayısı İhlas Finans'la 14 olmuştur. Görev yaptığı mesleki ve gönüllü kuruluşlar; İstanbul Sanayi Odası (İSO) Yönetim Kurulu Başkan Vekili, Milli Prodüktivite Merkezi (MPM) Başkan Vekili, TSE Genel Kurul ve Uluslararası Elektroteknik Komisyonu Delegesi, Türkiye Odalar ve Borsalar Birliği Başkanı, Milletlerarası Ticaret Odası Türk Milli Komitesi Başkanı, Dış Ekonomik İlişkiler Kurulu Kurucu Başkanı, Yıldız Üniversitesi Vakfı Kurucu Başkan Vekili, İş Dünyası Vakfı Başkanı, Fatih Üniversitesi Mütevelli Heyet Kurucu Başkan Vekili, Aydınlar Ocağı Genel Başkan Yardımcısı, Birlik Vakfı ve Türk Musikisi Vakfı Kurucular Heyeti Üyesi, Elektrik Mühendisleri Odası Üyesi, TÜRMOB İstanbul Yeminli Mali Müşavirler Odası Üyesi. Türkiye'nin Enerji Sorunları ve Çözüm Yolları, Ekonomik Kavramlar ve Göstergeler adında kitapları vardır. Birçok gazete ve dergide yayınlanmış araştırma-inceleme yazıları ve makaleleri bulunmaktadır. Ulusal Enerji Forumu un 2008 yılında verdiği "Sürdürülebilir Yaşam Ödülü"nün de sahibi olan Ali Coşkun'un biyografisi kitaplaştırılmıştır. TOBB Ekonomi ve Teknoloji Üniversitesi Mütevelli Heyeti üyesidir. İngilizce ve Almanca bilmekte olup evli ve 2 çocuk babasıdır. Hilmi GÃ¼ler Mehmet Hilmi Güler (15 Temmuz 1949, Ordu, Türkiye), Türk siyasetçi, metalurji mühendisi ve malzeme mühendisliği doktoru. Ordu Büyükşehir Belediye Başkanı. 58. Hükümet'te, 59. Hükümet'te ve 60. Hükümet'te Enerji ve Tabii Kaynaklar Bakanı ve TBMM 22. ve 23. Dönem AK Parti Ordu milletvekillerindendir. İlk, ortaokul ve lise öğrenimini Ordu'da yaptı. ODTÜ Metalurji Mühendisliği'nden mezun oldu ve aynı üniversitede yüksek lisans ve doktora yaptı. ODTÜ ve ADMMA Makina Mühendisliği Bölümlerinde asistanlık ve öğretim görevliliği yaptı. Türk Uçak Sanayii (TUSAŞ) Proje Mühendisi ve Grup Başkanı, TÜBİTAK Başkan Yardımcısı ve Yönetim Kurulu Üyesi, Makina ve Kimya Endüstrisi Kurumu ve Etibank Genel Müdürü ve Yönetim Kurulu Başkanı, Erdemir ve İGDAŞ'ta Yönetim Kurulu Üyesi ve Murahhas Aza, Başbakanlık Başmüşaviri olarak çalıştı. AK Parti kurucu MKYK üyeliği ve AR-GE'den sorumlu Genel Başkan Yardımcılığı yaptı. Araştırma ve Geliştirme, Yatırım, Proje Yönetimi, Şirketlerin Yeniden Yapılanması ile Etkinlik ve Verimlilik konularında danışmanlık yapmaktadır. Günümüzde Turkcell yönetim kurulu üyeliği yaptı. 2019 Türkiye yerel seçimlerinde Ordu Büyükşehir Belediye Başkanı seçildi. Evli ve iki çocuk babası olup İngilizce bilmektedir. Ismael Serrano Ismael Serrano, İspanyol şarkıcı ve söz yazarı. 9 Mart 1974'te Madrid'de doğdu. Latin Grammy ödülü sahibidir. Tabula rasa Tabula rasa veya tabula rosa John Locke'un ortaya attığı "boş levha" önermesine işaret eder. Bir empirist olan Hume'a göre, zihnimizde doğuştan gelen bir fikir yoktur. Bununla birlikte, Hume, nedenselliğe de karşı çıkar. Şeyler arasında kurduğumuz zamansal ve uzamsal ilişkiler, onların kendilerinde özellikleri değil, bizim deneyimsel alışkanlıklarımızla ilgilidir. (Buradaki "deneyimsel" kavramı bilinçli yürütülmüş bir aşama değil, salt tanıklıktır.) Olgular arasındaki bağıntıları, kendi yöntemlerimizle bilemez, sadece onlara atıflarda bulunuruz. Doğa kurallarla işlemez, formülizasyon sahibi değildir. İnsanlar, doğayı ya da olguları algılayabilmek için, sistemler, formüller, öncelik-sonralık ilişkileri kurarlar. Locke, insanın yaşamındaki tek yol göstericinin akıl olduğunu savunur. İnsanın, yol göstericisi olan aklını kullanıp, her türlü gelenek ve otorite baskısından kurtularak özgür düşünceyi seçmesi gerektiğini öne sürer. Ona göre insanı ve toplumu ileri götürecek şeylerin başından özgür düşünce gelir. "Tabula rasa" Locke'u her şeyin doğuştan belirli olduğunu savunan kaderci filozoflardan (örn. akılcılık) ayırır. Sonuç olarak Hume, zihinde yer alır. Bu Locke'un görüşü olarak bilinir. Atilla Koรง Atilla Koç (1 Mart 1946, Aydın, Türkiye), 59. Hükümet Kültür ve Turizm Bakanı, TBMM 22. ve 23. Dönem AK Parti Aydın milletvekilli. Atilla Koç, orta öğrenimini İzmir Özel Türk Koleji'nde tamamlamıştır. Ankara Üniversitesi Siyasal Bilgiler Fakültesi’nden 1969 yılında mezun olmuştur. İçişleri Bakanlığı Bakanlık Müşavirliği, Konya Emniyet Müdürlüğü, Ulubey, Nusaybin ve Bayındır'da kaymakamlıkları, Siirt ve Giresun'da valilikleri yapmıştır. Bir dönem Ankara Büyükşehir Belediyesi Başkanı Melih Gökçek'in Genel Sekreterliğini de üstlenmiş ve Refahyol Hükümeti nde Başbakanlık Müsteşarlığı görevinde bulunmuştur. 3 Kasım 2002 seçimlerinde AK Parti'den milletvekili seçilen Koç, 21 Şubat 2005'te Erkan Mumcu'dan boşalan Kültür ve Turizm Bakanlığı'na atandı. Evli ve 3 çocuk babasıdır. Toplu mekanlarda da zuhur eden uyuklama problemi ile basının özel dikkatini çeken Atilla Koç'un sonradan ABD'de yaşayan bir Türk doktorun uyarması ile polisomnografi çektirmesi sonucunda uyuklamalarının tıkanmaya bağlı uyku apnesi hastalığından kaynaklandığı ortaya çıkmış olup, uygun tedaviyle uyuklamaları kesilmiştir. Kendisi de bunu NTV'de bir canlı yayın sırasında belirtmiştir. Evli ve üç çocuk babasıdır. Çalışma, Sosyal Hizmetler ve Aile Bakanı Zehra Zümrüt Selçuk'un babasıdır. Erotik edebiyat Erotik edebiyat, birey ya da topluluk olarak insanın erotik yaşamını gözlemci, itirafçı, eleştirel, dadaist ve benzeri şekillerde ortaya koyan edebiyat türüdür. İlk ve en başarılı örneklerini Pierre Louys, Sappho, Marquis de Sade gibi isimler vermiştir. Fransız edebiyatında asıl yerini bulan bu tür, Geç Amerikan döneminde de büyük ilgi görmüştür. Dünya genelinde, bu türdeki eserlerin büyük çoğunluğu başta sansürlemeye, yasaklamaya uğramıştır. Osman Pepe Osman Pepe (6 Mart 1954, Akçaabat, Türkiye), Türk siyasetçi. Abdullah Gül tarafından kurulan 58. Türkiye Hükûmeti'nde Orman Bakanlığı, Recep Tayyip Erdoğan tarafından kurulan 59. Türkiye Hükûmeti'nde Çevre ve Orman Bakanı olarak görev yapmıştır. Osman Pepe, 6 Mart 1954 tarihinde İsmail Pepe ve Fethiye Hanım'ın çocuğu olarak Trabzon'un Akçaabat ilçesinde doğdu. Karadeniz Teknik Üniversitesi Makina Elektrik Fakültesi Makina Mühendisliği Bölümü'nden mezun oldu. İstanbul Üniversitesi İşletme Fakültesi İşletme İktisadı Enstitüsünde master yaptı. İller Bankası, Azot Sanayi ve Erdemir Demir Çelik A.Ş.'de mühendis olarak çalıştı. Sonrasında serbest mühendislik ve müteahhitlik yaptı. Pepe, ilk defa 1995 Türkiye genel seçimleri'nde Fazilet Partisi (FP) Kocaeli milletvekili olarak meclise girdi. 1999 Türkiye genel seçimleri'nde tekrar FP Kocaeli milletvekili olarak meclise giren Pepe, Adalet ve Kalkınma Partisi'ne (AK Parti) katıldı ve sadece iki partinin meclise girebildiği 2002 Türkiye genel seçimleri'nde AK Parti Kocaeli milletvekili olarak tekrar meclise girdi. Abdullah Gül tarafından kurulan 58. Türkiye Hükûmeti'nde Orman Bakanı olarak yer aldı. Gül'ün istifa etmesinin ardından Recep Tayyip Erdoğan tarafından kurulan 59. Türkiye Hükûmeti'nde Çevre ve Orman Bakanı olarak yer aldı. 2007 Türkiye genel seçimleri'nde AK Parti Kocaeli milletvekili olarak tekrar meclise girdi. Evli ve dört çocuk babasıdır. Katrancı, Yatağan Katrancı Köyü, Yatağan, Muğla ilçesinin en büyük mahallesidir, Muğla'ya 52 km, Yatağan'a ise 26 km mesafededir. Veri tutarlılığı Veri tutarlılığı, veritabanı sistemlerinde verilerin mantıksal tutarlılık kavramını ifade eder. Bu diğer tablolardaki kayıtlar ile ilgili bir tutarlılık olabileceği gibi aynı tablodaki farklı sütunlar arasındaki tutarlılıktan da bahsedilebilinir. İyi bir veri tabanı yönetim sistemi veri tutarlılığı konusunda çok hassastır. Veri Tutarlılığı Veri tutarlılığı kavramını biraz açalım: İlişkisel veri tabanı sistemleri getirdiği büyük kolaylık ve avantajlarının yanında yumuşak karın misali noktaları vardır... Bunlardan bir tanesi veri tutarlılığı problemidir. Mesela personellerin tutulduğu bir tablomuz olsun. Bu tabloda her personelin bölümünü tutacak olalım. Eğer tablomuz PERSONEL (PERSONEL_NO, PERSONEL_ADI, BOLUM_ADI) şeklinde bir yapıda olsaydı zaten her personelin bölümünün adını personel tablosuna yazsaydık yanlış bir veritabanı tasarımı yapmış olurduk fakat veri tutarlılığı problemimiz olmazdı. Doğru bir veritabanı tasarımı yapmak için ayrı bir bölüm tablosu oluşturmalıyız. Yani yeni durumda tablolar şöyle olur: PERSONEL (PERSONEL_NO, PERSONEL_ADI, BOLUM_NO) BOLUM (BOLUM_NO, BOLLUM_ADI) Bu durumda bizi bekleyen tehlike veri tutarlılığı problemidir. Yani eğer 1 numaralı bölüm "Bilgi işlem" ise ve PERSONEL tablosundaki bazı kayıtların BOLUM_NO alanları da 1 ise o zaman BOLUM tablosundaki 1 numaralı bölümün kesinlikle silinmemesi gerekmektedir. Ya da BOLUM_NO alanının değiştirilmemesi gerekmektedir. Veyahut da değiştirilse bile mesela Bilgi İşlem'in bölüm numarası 10 yapılırsa o zaman PERSONEL tablosundaki BOLUM_NO alanı 1 olanların da tamamının 10 yapılması gerekir. İlişkisel veritabanlarında bu durum veri tutarlılığı olarak adlandırılır. Bu veri tutarlılığını sağlamanın en doğru yolu bu işin veritabanı düzeyinde yapılmasıdır. Uyguluma katmanında bu işin yapılması da uygulanan bir yöntem olmakla birlikte doğru değildir. Çünkü o uygulama dışında veritabanına yapılacak erişimlerde veri tutarlılığı riske atılmış olacaktır. Veritabanı düzeyinde veri tutarlılığı sağlamak için de iki farklı yöntem söz konusudur. 1. YabancÄ± anahtar 2. Trigger Küçük Kadınlar (film, 1978) Küçük Kadınlar, Louisa May Alcott'un aynı adlı eserinden filme uyarlanmış bir televizyon filmidir. Senaryosu Suzanne Clauser tarafından yazılmıştır. İlişkisel veri tabanı yönetim sistemi İlişkisel veri tabanı yönetim sistemi (İVTYS, İngilizce: Relational Database Management System kısaca "RDBMS"), verilerin tablolarda satır ve sütunlar hâlinde tutulduğu ve yüksek bir veri tutarlılığına sahip veri depolama sistemidir. İlişkisel veri tabanını çeşitli tablolar arasında organize edilmiş verilerden oluşan veri tabanı olarak açıklanabilir. Bu farklı tablolar arasındaki veriler, çeşitli anahtarlar vasıtası ile birbirlerine bağlanırlar. İlgili tablolarda, sütunlar arasında bir anahtar sütun yer alır. Bu anahtar sütun aracılığı ile birden çok tablo verileri birbiriyle bağlantı sağlayabilir ve herhangi bir sorgulamada birlikte görüntülenebilir. Bu tür veri tabanları arasında dBase, Informix, Ingres, MySQL, Oracle ve PostgreSQL başta gelmektedir. Örnek olarak isim ve numaralardan oluşan bir liste ilişkisel veri tabanıdır. Yalnızca kişilerin numaralarının gözüktüğü beyaz sayfalar bir çeşit veri tabanını oluşturur. Polis ve itfaiye gibi kurumların sıralaması ise beyaz sayfalardaki gibi kişi adlarına göre değil numaralarına göre yapılır. Belirli bir amaç için yapılan bu sıralama veriye erişim kolaylığı sağlamaktadır. Dr. Slump Dr. Slump (Japonca: Dr. スランプ) : Japon yapımı manga ve anime serisi. Akira Toriyama tarafından hazırlanmıştır. Manga serisi Shonen Jump dergisinde 1980-1984 yılları arası yayımlanmış ve anime versiyonu ise Fuji TV'de 1981-1986 arasında ve 1997-1999 arasında iki ayrı seri olarak yayınlanmıştır. En tanınmış Manga serilerinden biridir. Penguen Köyü diye bir köyde yaşayan başarısız mucit Senbei Norimaki ve icad ettiği çocuk robot Arale'nin komik maceralarıdır. Daha çok Senbei'in icatlarının ve karakterinin başına sardırdığı dertler ve Arale'nin dünyayı anlayışı üzerinde durulur. Seks içerikli espriler, kelime oyunları ve popüler kültürün parodisinin sıkça görüldüğü mizahi bir mangadır. Senbei Norimaki (則巻千兵衛 Norimaki Senbei-Yosuna sarılı pirinç krakeri): Mucit. İcatları genellikle başarısız, fakat egzantriktir. Şehvet düşkünü bir karakteri vardır. Arale Norimaki (則巻アラレ Norimaki Arare-Yosuna sarılmış küçük pirinç krakeri): Senbei Norimaki'nin yanlışlıkla icad ettiği küçük bir kız şeklindeki robot (kendisi aslında yetişkin bir kadın robot yapmak istemişti). Son derece saf, fakat çok güçlüdür. Gözleri bozuk olduğu için gözlüğe ihtiyaç duyar. Gücü; bir arabaya çarpınca onu devirmeye, dünyayı bir yumrukta ikiye ayırmaya veya mach ile ölçülen hızlara çıkacak kadar çoktur. Köy halkına Senbei'in kızkardeşi olarak tanıtılır. Gajira (ガジラ) veya Gatchan (がっちゃん): İsmi Godzilla'nın Japonca adı olan Gajira ve diğer bir Japon hayali film canavarı olan Gamera'nın karışımıdır. Arale'nin Senbei'in icad ettiği zaman makinası ile geçmişe gidip, oradan bulduğu bir yumurtanın içinden çıkmış kanatlı ve antenli bir yaratıktır. Kauçuk dışında her şeyi-metal dahil-yiyebilir. Çıkarttığı sesler sadece Arale tarafından anlaşılabilir. Bölünerek çoğalır ve serinin ortalarına doğru da ikinci Gajira oluşmuştur. Midori Yamabuki (山吹みどり-Yamabuki Midori) Arale'nin gittiği ortaokulun öğretmeni. Senbei, kendisine aşık olmuş ve uzun uğraşlar sonunda kendisi ile evlenebilmiştir. Turbo Norimaki (則巻ターボ): Senbei ve Midori'nin oğlu. Uzaylılar tarafından kazara öldürülmüş, fakat daha bebek denecek yaştaki bu çocuğun ölümüne razı olamayan uzaylılar onu hayata döndürmüş ve bu arada çok büyük yetenekler de vermişlerdir. Babasından daha iyi bir mucittir. Kimidori'ler: Akane Kimidori (黄緑あかね-Kimidori Akane-Ağaç yeşili Kırmızı): Arale'nin okulundan en yakın arkadaşı. Sert mizaçlı ve erkeksi tavırlı bir kızdır. Motosikletiyle dolaşır. Aoi Kimidori (木緑葵-Kimidori Aoi-Ağaç Yeşili Mavi): Akane'nin ablası. Köyün kafesi "Coffee Pot"u işletmektedir. Kon Kimidori (木緑紺-Kimidori Kon-Ağaç Yeşili Lacivert): Akane ve Aoi'nin babası. Pek görünmez. Murasaki Kimidori (黄緑紫-Kimidori Murasaki-Ağaç Yeşili Mor): Akane ve Aoi'nin annesi. Flörtçü bir karakter olarak çizilmiştir, pek görünmez. Soramame'ler: Piisuke Soramame (空豆ピースケ-Soramame Piisuke): Arale'nin sınıf arkadaşı. Ufak tefek, utangaç ve korkaktır. Tavşan kulaklı bir şapka giyerek dolaşır. Taro Soramame (空豆タロウ-Soramame Taro): Piisuke'nin ağabeyi. Arale (iddia edilen yaşı) ve diğerlerinden biraz daha büyüktür. Serseri genç profili çizer. Kurikinton Soramame (空豆クリキントン-Soramame Kurikinton): Piisuke ve Taro'nun babası. Berber. Clint Eastwood model alınarak çizilmiştir. Mame Soramame (空豆まめ-Soramame Mame): Piisuke ve Taro'nun annesi. Fare kulaklı bir şapka takar. Pek görünmez. Not: Soramame, bir tür fasulyeye verilen ad olup mame de kelime anlamı ile fasulye ve geniş anlamıyla bakliyat demektir. Tsun'lar: Tsun'lar Çinli bir ailedir. Ay'a gitmeye çalışırken gemileri Arale tarafından düşürülmüştür ve aile köyde kalmak zorunda kalmıştır. Tsun Tsukutsun (摘突詰): Ailenin oğlu. Arale'lerin sınıfına kaydolur. Savunma sanatlarında iyi bir seviyededir. Herhangi bir kadın kendisine dokunursa kaplana dönüşür. Tsun Tsururin (摘鶴燐): Ailenin kızı. Taro ile aynı sınıfa kaydolmuştur. Doğaüstü güçleri vardır. Tsun Tsuruten (摘鶴天): Yaşlı Çinli mucit. Aynen Senbei gibi başarısız icatlara ve şehvet düşkünü bir karaktere sahiptir, fakat karısı onu yola getirmesini bilir. Tsun Tsunodanoteiyuugo (摘詰角田野廷遊豪): Tsukutsun ve tsururin'in annesi, Tsuruten'in eşi. Savunma sanatlarında uzmandır ve bunu kocasını kıskandığı zamanlar bizzat üzerinde uygular. DiÄŸer karakterler: Dr. Mashirito (マシリト): Senbei'in ezeli düşmanı. "Karamelman" adını taşıyan birçok robot üretip Arale'yi yok etmeye çalışmış ama muvaffak olamamıştır. Obotchaman da onun icadıdır. İsmi, çizer Akira Toriyama'nın patronu Torishima'nın adının ters yazılışıdır. Obotchaman (オボtチャマン-görgülü, terbiyeli çocuk+Man): Mashirito'nun ürünü olan erkek çocuk şeklinde robot, diğer bir deyimle Karamelman-4. Arale ile birebir aynı özelliklere sahiptir, fakat Arale'nin teklifsiz tavrının aksine son derece saygılı konuşur. Arale'ye aşık olup onun tarafına geçmiştir. Suppaman (スッパマン-Ekşi+Man): Superman parodisi karakter. Gücünü ekşi erik turşusundan aldığını söyler, fakat pek bir gücü de yoktur. Kral Nikochan ve yardımcısı (ニコチャン大王-Nikochan Dai oo): Nikochan adlı bir gezegenin kralı ve yardımcısının oluşturduğu iki uzaylı. Gemileri bozulduğu için Dünya'da mahzur kalmışlardır. Yeni bir uzay gemisi alabilmek amaçlı olarak para biriktirmeye çalıştıklarından birçok işe girer çıkarlar. Arale'den hazzetmezler. Nagoya şivesi ile konuşurlar. Kinoko Sarada (皿田きのこ-Sarada Kinoko-Mantar Salata): ailesinden ayrı yaşayan küçük kız. Üç tekerlekli bisikletiyle dolaşır. Taşradan nefret eder. ailesinden istediği oyuncağı almadıkları için ayrılmıştır. Daigoro Kurigashira (栗頭大五郎-Kurigashira Daigoro-Kestanekafa Daigoro): Midori evlenince yerine gelen öğretmen. Bir metre çapında, kestane şeklinde büyük bir kafası vardır. Penguen Köyü (ペンギン村-Pengin Mura): Kahramanlarımızın yaşadığı köy. Burada insanlar ve konuşabilen hayvanlar (domuz, inek, tilki vs.) bir arada yaşarlar, kargalar uçarken "Aptal aptal" diyerek bağırırlar. Anormal olanın normal olduğu çılgın bir köydür. Büyük Şehir Adası (大都会島-Daitokai jima): Büyük şehrin, biraz da Amerika'nın parodisi olan büyük şehir. Zaman zaman kahramanlardan oraya gidenler ve oradan Penguen Köyü'ne gidenler bulunur. Türkiye'de 2000'lerin başlarında bir dönem şimdi kapanmış olan BRT kanalında yayınlandı. Hamule Senedi Hamule Senedi, Tren ile taşımacılıkta kullanılan taşıma belgesi olup "malların demiryolu ile taşınmasına ilişkin uluslararası anlaşma" (Convention Internationale Concernantle Transports Des Marchandises Par Chemins De Fer) - kısa adı CIM - anlaşmasına tabi olarak düzenlenir. Malların mülkiyetini temsil etmez, dolayısıyla ciro edilemez. Demiryolu idaresince belgenin gönderene verilişi sadece malın bir vagonu doldurması (Full Load) durumu ile kısıtlıdır. Aksı halde, yanı bir gönderene ait malın vagon doldurmaması (Less Than Full Load)durumunda demiryolu idaresi hamule senedi vermez. Bu gibi hallerde malın bir taşıma komisyoncusuna teslim edilerek ondan nakliyeci makbuzu alınması gerekir. Komisyoncular aynı yöne mal gönderen satıcılardan teslim aldıkları malları guruplandırarak vagonları doldururlar ve demiryolu idarecilerinden kendi adlarına hamule senedi alırlar. Dolu vagon karşılığında demiryolu idaresinin verdiği belge hamule senedinin ikinci nüshasıdır. Birinci nüsha(Asıl) mallarla birlikte gönderilir. Mallar, alıcısına, müracaatında ve hüviyet ibrazı karşılığında hamule senedi aranmaksızın teslim edilebilir. Bu nedenle kredili işlemlerde hamule senedinde alıcı olarak bankanın kayıtlı olmasının önemi vardır. Hamule, aslen Arapça bir kelime olup, "yük" manasına gelmektedir. Menşe şahadetnamesi Menşe Şahadetnamesi (ya da ürün kimliği, ing. Cerfificate of Origin, CoO), uluslararası ticarete konu olan ürünlerin menşeini belirten belgelerdir. İhracatı yapan firmanın üyesi bulunduğu yerel ticaret ya da sanayi odalarınca onaylanan bir belgedir. Dünya Ticaret Örgütü'ne üye ülkelerin genelde birbirine benzeyen menşe kuralları bulunmaktadır. Ülkeler birbirinden yaptığı ithalatlarda ithal ürünlerinin hangi ülke menşeli olduğunu bilmek isterler. Çünkü, ithalat işlemlerinde, ürünlerin menşeine göre muameleye (indirimli gümrük vergisi vb.) tabi tutulması gerekmektedir. Menşe Şahadetnamesi, ihraç konusu eşyanın düzenlendiği ve onaylandığı ülke menşeli olduğunu veya gördüğü değişiklik ve işlemler dolayısıyla o ülke menşeli sayılması gerektiğini bildirir belgedir. Gümrük işlemleri, ülkeler arsında mevcut ticaret anlaşması hükümlerine göre yapılmakta olduğundan, örneğin malın gönderildiği ülkede Tercihli Gümrük Rejiminden yararlanması veya konulan kota sınırlamasının dolup dolmadığının belirlenmesi için gümrüğe gelen malların menşelerinin belirlenmesi gerekir. İhracatçılar veya kanuni yetkili temsilcileri tarafından düzenlenir; ihracatçı firmanın üyesi bulunduğu Ticaret veya Sanayi Odası ve bazı ülkeler için (genellikle Arap ve Afrika Kıtası ülkeleri) ayrıca ithalatçı ülkenin konsoloslukları tarafından onaylanır (vize edilir). Bir ülke topraklarından çıkarılan madenler, üretilen tarım ürünleri, o ülkede doğan ve yetişen canlı hayvanlar ile bunlardan elde edilen ürünler, o ülkede tutulan veya avlanan av hayvanları ile balıklar, o ülke bandırasını taşıyan ve oraya kayıtlı veya tescilli gemilerle çıkarılan balık ve diğer ürünler ile bu ürünlerden bu fabrika gemilerde elde edilen eşya, kara suları dışındaki denizlerin dibinden ya da toprak altından, münhasır işletme hakkına sahip olarak o ülke tarafından çıkarılan maddeler, imal işleminden veya kullanım kalıntılarından elde edilen artıklar, yukarıda sayılan eşyadan ya da hangi aşamada olursa olsun bunların türevlerinden elde edilen tüm eşya, anılan ülke menşeli sayılır. Eşyanın başka bir ülkede gördüğü değişiklikler ve işlem dolayısıyla o ülke menşeli sayılabilmesi için, bu değişiklik ve işlemler sonunda kıymetinin yüzde yüz oranında artmış bulunması veya gümrük tarife pozisyonlarının değişmiş olması veya o ülkede, esaslı değişiklik sayılabilecek önemli bir işçiliğe ve işlemlere tabi tutulması gereklidir. Menşe Şahadetnamelerinde, aşağıda yazılı bilgiler bulunur: Aradaki özel anlaşmalara istinaden A.TR, EUR.1 ve Form A düzenlenen ülkeler dışında kalan ve aramızda ticaret ve ödeme anlaşması bulunan ülkelere sevk edilecek eşya için, bu anlaşmalar gereğince Menşe Şahadetnamesi zorunlu olarak aranmaktadır. Ayrıca, kendileri özel birer menşe ispat belgesi olmalarına karşın, FORM A ve EUR.1 ve eşyanın AB'de Serbest Dolaşımda Olduğunu gösteren A.TR Sertifikalarının yanında ithalatçı firmalar tarafından Menşe Şahadetnamesi talep edilebilir. İhracatçılar veya kanuni yetkili temsilcileri tarafından yukarıda belirtilen şekilde doldurulan ve imza edilen şahadetnameler, Türkçe faturanın kaşelenip imzalanmış bir fotokopisi ve bir dilekçe ile birlikte Odalara verilir. Bazı ülkelerin (özellikle sanayileşmiş ülkeler) gelişmekte olan ülkelerden sanayi malları ithalatında, bu ülkelerin sanayileşmesine katkı sağlamak amacıyla Genelleştirilmiş Preferanslar Sistemi (GPS) çerçevesinde belirli tavizli gümrük oranlarına konu mallar ile ilgili preferanslar sağlayabilmeleri için gerekli olan bir menşe şahadetnamesi türüdür. Gelişmekte olan ülkelere bu anlamda preferans sağlayan ülkeler şunlardır:ABD, Japonya, Yeni Zelanda, Norveç, İsviçre, Kanada ,Avustralya, Rusya, Polonya, Çek ve Slovak Cumhuriyetleri. Türkiye'den ihraç edilen ürünler için gerekli özel menşe şahadetnameleri, firmalar tarafından tanzim edilmekte, ticaret odaları ve Dış Ticaret Müsteşarlığı'na bağlı taşra birimleri tarafından onaylanmaktadır. Özel Menşe Şahadetnamelerinin mal sevkıyatının gerçekleşmesinden sonra da düzenlenmesi mümkündür. Onay işlemi yapılmış Özel Menşe Şahadetnamesi’nin kayıp veya tahrip olduğu durumlarda ise yeni bir belge düzenlenerek onaylanır. Sadece ticaret odaları tarafından onaylanan ve çeşitli ülkelere her türlü ürünün ihracatında kullanılan menşe şehadetnamesi türüdür. Bu belge A, B ve C olmak üzere üç nüshadan oluşmaktadır. C nüshası Oda’da kalır. Oda üyelerinin (ABC) Formu’nu onaylatmak üzere Oda’ya başvuruları sırasında, eğer söz konusu belge muhteviyatı malın üreticileri kendileri ise kapasite raporu veya malın üreticisi olduğuna dair diğer belgeler ile malın satış faturasının birer örneğini ibraz etmeleri, belgenin usulüne uygun olarak doldurulmuş ve 8. kolonun sağ tarafının firma tarafından kaşelenmiş, imzalanmış olması yeterlidir. Eğer belge muhteviyatı malın üreticisi, ihracatı yapan firma değilse, satış faturası, malın temin ediliş faturaları ve üretici firmanın kapasite raporu aranmaktadır. Üreticinin kapasite raporu olmadığı takdirde, üretici firmanın ihracata konu malları ürettiğine dair ibraz edebileceği diğer belgeler yeterli görülmektedir. İhracatçı firmanın istemi üzerine, ihracattan(malın sevkinden) sonra da Menşe Şahadetnamesi (ABC) Formu düzenlenebilmekte ve Oda tarafından onay işlemi yapılabilmektedir. Antik Çağ Antik Çağ ya da İlk Çağ, insanlık tarihinin başlangıcından erken dönem Orta Çağ'a kadarki zaman dilimindeki belirgin kültürel ve siyasi olayları konu alır. Her ne kadar bu bitiş tarihi (erken Orta Çağ) büyük oranda göreceli olsa da, çoğu Batılı akademisyenler Batı Roma İmparatorluğu'nun 476'daki çöküşünü antik Avrupa tarihinin (geleneksel olarak kabul edilmiş) sonu olarak tanımlarlar. Antik tarih için kullanılan bir başka terim de "antikite"dir (antiquity). Yine de bu terim (antikite) daha çok Antik Yunan ve Antik Roma uygarlıklarını özel olarak tanımlamakta kullanılmaktadır. Sümer çiviyazısının keşfedilmiş en eski yazım türü olduğuna göre, kayıtlı tarihin süresi yaklaşık 5.000-5.500 yıldır. Genetik delillere göre ise insanoğlunun ilk ortaya çıkışı yaklaşık 1,5 milyon yıl öncedir. Ayrıca, "Homo sapiens"in Afrika'yı yaklaşık 60.000 yıl önce terk ettiğine dair gelişen bir düşünce ve deliller vardır. Antik tarihin incelenmesindeki en temel sorun, sadece bir kısmının kayıtlı ve belgelenmiş olması ve bu belgelenmiş kısımından sadece bir bölümünün günümüze ulaşabilmiş olmasıdır. Antik tarihin bitişinden çok sonraya kadar okuryazarlık herhangi bir kültüre yaygınlaşmamıştır, böylece tarihi yazma fırsatına sahip olmuş insan sayısı azdı. Yazılmış tarihler bile yaygınlaşmamış, dağılamamıştır, zira o dönemlerde matbaa makinesi olmadığı için bir eseri çoğaltmanın tek yolu el ile kopyasını çıkartmaktı. Antik Batı'nın okuryazarlık oranı en yüksek uygarlıklarından olan Roma İmparatorluğu'nun en ünlü ve önemli tarihçilerinden birçoğunun eserlerinin çoğu kayıptır. Örneğin, M.Ö. 1. yüzyılda yaşamış Romalı tarihçi Livy Roma'nın tarihini yazmış ve eserinin adını "Ab Urbe Condite" ("Kentin Buluşundan") koymuştur. Eserin 142 cilt olduğu düşünülmektedir, bugüne sadece 35 cildi ulaşabilmiştir. Tarihçilerin antik dünyaya dair bilgi edinmelerinin iki ana yolu vardır: arkeoloji ve birincil kaynakların incelenmesi. Arkeoloji, geçmiş medeniyetlerden kalma eserleri bulmak, tarih ve sanat açısından incelemektir. Antik tarihin incelenmesinde, arkeologlar antik kentlerin kalıntılarında kazılar yaparak o dönemlerde insanların yaşayışlarına ve kurdukları uygarlığın özelliklerine dair ipuçları ararlar. Antik dünya hakkında bilinenlerin çoğu, o dönemlerde yaşayan tarihçilerin çevreleri, geçmişleri ve dönemleri hakkında yazdıklarındandır. Her ne kadar yazarın bakış açısı ve önyargıları eserleri etkilemiş olsa da, onların ilk elden yaptıkları bu izah ve tasvirler antik geçmişi anlamak için büyük önem arz etmektedir. Tanınmış antik yazarlardan bazıları: Kâğıt Kâğıt, çoğunlukla yazma işlemlerinde kullanılan, üzerine baskı ya da çizim yapılabilen veya ambalaj amacıyla kullanılan ince malzemedir. Kâğıdın eş anlamlısı çönge sözcüğüdür. Genellikle nemli ağaç lifleri veya otların bezlerinden elde edilen selüloz hamurunun preslenmesinin ardından esnek levhalar içinde kurutulması sonucunda elde edilir. Kâğıt çok fazla kullanım alanına sahip olan, çok yönlü bir malzemedir. En çok üzerine yazı yazılması veya baskı amacıyla kullanımı yaygın olsa da, endüstriyel ve inşaat sektöründe gerçekleştirilen işlemlerde, pek çok alanda temizlik ve paketleme malzemesi olarak, hatta özellikle bazı Asya kültürlerinde yiyecek katkı maddesi olarak kullanım bulmuştur. Kâğıt özellikle yazı amacıyla kullanıldığından dolayı, belge ve doküman anlamında da kullanılır. Ayrıca borsada işlem gören tahvil veya hisse senedi gibi mali değeri olan malzeme de kâğıt olarak adlandırılır. Bunların yanı sıra kâğıt kelimesi, kâğıt parayı tanımlamak için de kullanılır. Farsça kökenli olan kelime, Türkiye Türkçesi Ağızlarında çeşitli şekillerde telaffuz edilir. Örneğin; Rize ilinde k'aad, Ordu İli ve Yöresinde kaat, Güney-Batı Anadolu grubunda kayıt gibi. Kâğıt ve kâğıt hamurunun yapım sürecinde; kâğıdın arkeolojik olarak ilk defa parçaları Çin'de bulunmuş ve bu parçaların MÖ 2. yüzyıla ait olduğu tespit edilmiştir. Bu dönemde Çin Han hanedanlığında bulunan mahkemelerde görevli Cai Lun (Eski Mısır'da kullanılan papirüs'ten farklı olarak) kâğıt ve kâğıt yapımının mucididir. 2009 yılı verileri doğrultusunda, dünyadaki kâğıt ve karton üretimi yaklaşık olarak 370,7 milyon ton civarındadır. Günümüzde modern kâğıt hamuru ve kâğıt endüstrisinde küresel olarak Çin ve hemen ardından ABD en büyük üreticilerdir. Çin dünya kâğıt ve karton üretiminin %24'ünü yapmaktadır. Türkiye ise yıllık 2,5 milyon ton kâğıt ve karton üretimiyle 25. sırada bulunmaktadır. Çin'de MÖ 2. yüzyıla ait, bugünkü modern kâğıdın temsilcisi olarak sayılabilen eski arkeolojik parçalar bulunmuştur. Kâğıdın yapım süreci, Çin'li Cai Lun'a atfedilir. Kâğıda etkili bir alternatif ise İpek'tir ve Altınçağda Çin büyük miktarda İpek ihracatı yapan ülke konumundaydı. 13. yüzyıl Orta Çağ'da kâğıt Çin'den Orta Doğu ve Avrupa'ya yayıldı ve burada ilk suyla çalışan kâğıt fabrikaları inşa edildi. 19. yüzyılda sanayi üretimine geçilmesiyle birlikte maliyet düştü. Kâğıt önemli oranda kitlesel bilgi alışverişine katkılarda bulundu. 1844 yılında, Kanadalı mucit Charles Fenerty ve Alman FG Keller bağımsız ağaç liflerinin hamurlaştırılması sürecini geliştirdi. Türkçe "kâğıt" kelimesi Farsça kökenli olmasına rağmen, etimolojik olarak İngilizce "Paper" kelimesi, Latince ""Papirüs"" den türetilmiştir. Papirüs ise bir bitki ve Yunanca adı Cyperus papyrus olan πάπυρος ( papuros )'tan gelir. Papirüs, Orta Doğu ve Avrupa'ya kâğıdın gelmesinden önce, yazmak için eski Mısır ve diğer Akdeniz kültürlerinde kullanılan Cyperus papyrus bitkisinin liflerinden üretilen kalın ve kâğıt benzeri bir malzemedir. Kâğıt etimolojik olarak papirüsten türetilmesine rağmen, ikisinin üretimi birbirinden çok farklıdır ve günümüz modern kâğıdının gelişimi ile papirüsün gelişimi birbirinden ayrıdır. Kabukları soyulduktan sonra suyun içerisinde çeşitli kimyasallar ile birlikte seyreltilen ağaç, birbirine geçmiş halde olan hamurlaştırılmış bitki lifleri (fiberler) haline getirilir. Artık hamur haline gelmiş hammadde, ağacın lignin denilen ve lifleri bir arada tutan maddeden arınmıştır. Buradan bir karıştırıcıya gönderilen hamura, kalitesine uygun olarak çin kireci benzeri beyazlaştırıcı malzemeler veya renklendirme için çeşitli kimyasallar, suya dayanıklı olması isteniliyorsa bunun için çeşitli maddeler katılarak karıştırılır ve lifler pürüzsüz hamur haline getirilmiş olur. Bu aşamalar açma, temizleme, dövme, parçalama,öğütme ve katkı maddeleri ilavesi adını alır. Hamurun sudan arındırılması işlemleri ise tel örgü şeklinde yürüyen bir bandın üzerinde yapılır. İşlemin hızlandırılması için presleme ve kurutma işlemleri de bu aşamada gerçekleşir. Silindirlere giren hamur sürekli sıkıştırıldıkça düzleşir ve sudan daha fazla arınır. Biraz daha kurutma işleminin ardından, kâğıt halini alan pürüzlerinin giderilmesi işleminden geçer. Elde edilen kâğıt istenilen boyutlarda kesme işlemi aşamasına gelmiştir. Kâğıt kullanım alanına bağlı olarak oldukça fazla geniş bir yelpazede imal edilebilir. Raistlin Majere Raistlin Majere, Margaret Weis ve Tracy Hickman tarafından yaratılan Ejderha Mızrağı Destanı'ndaki ana karakterlerden birisidir. Raistlin, Margaret Weis, Tracy Hickman ve arkadaşları bir frp oyunu oynamak üzere toplandıklarında Terry Phillips'e verilen karakterdir. Phillips'in Raistlin'i canlandırmadaki yeteneği herkesi şaşkına çevirir. Öyle ki Raistlin'i Ejderha Mızrağı dünyasına kazandıran ona hayat veren bir nevi Phillips olmuştur. Margaret Weis ise Raistlin'in en sevdiği karakter olduğunu söylemiştir. Tracy Hickman Ruhdöveni adlı kitabın önsözünde Margaret'in Raistlin'in sadece kendine ait olduğunu açıkça belirttiğini yazar. Raistlin'in karanlık ruhunu rahatlatabilen tek kişi Margaret'tir. Ejderha Mızrağı dünyasının büyücüsü belki de ikilinin yarattığı en gizemli ve derin karakterdir. Margaret Weis ise Raistlin hakkındaki ilk kitabı Ruhdöveni daha sonra ise Don Perrin ile yazdığı Silah kardeşliği adlı kitabıyla büyücünün hikâyesini ve ötesini en güzel şekilde anlatır. Hikâyeye "kızıl cübbeli" bir büyücü olarak dahil olmuştur. "Solace" doğumlu Raistlin'in annesi Rosamun, babası Gilon Majere'dir. "Caramon" isimli bir ikiz kardeşi ve annesinin önceki ilişkisinden, "Kitiara" isimli üvey bir kızkardeşi vardır. Raistlin ve ikiz kardeşi Caramon, fiziksel olarak birbirlerinin zıttıdır. Raistlin doğumundan itibaren zayıf ve sağlıksız bir insan olmuştur. Ancak büyüye karşı yeteneği vardır ve kendini büyücü olarak geliştirmiştir. Par-Salian tarafından mektup gönderilerek, sınava girilmesi tavsiye edilmiştir. Bu Raistlin'in söylediği "Kardeşimi bir kez öldürdüm bir kez daha yapabilirim." (ing. "I killed my brother once, I can do it again.") sözünden de anlaşılabilir. Sınavı sonrası bir süre kulede kalmasına izin verilen Raistlin Magius asasının büyü gücünü anlamak ve keşfetmek üzere eski kayıtları inceler. Kardeşinin yakın ilgisinden adeta nefret duyarak ve aslında sınavda yaptıkları dolayısıyla kendisinden daha çok nefret eden genç büyücü harap olan bedeninin yarattığı acılara katlanmaya çalışır. Raistlin, hamisi Antimodes, kardeşi Caramon'la beraber Yüksek Büyücülük Kulesi'nden ayrılır. Ancak linch ile yaptığı anlaşma dolayısıyla hiçbir büyücü ustası onu çıraklığa kabul etmez. Beyaz Cübbelilerin başı Par-Salian'ın önerisi üzerine ikizler paralı askerlik yapmaya karar verirler. Bu sınavı geçen büyücülerin kendilerini sokak gösterileriyle komik duruma düşürmemeleri için de iyi bir seçenektir. Ancak bir savaş büyücüsü tarafından eğitileceğini uman Raistlin hiç ummadığı sürprizlerle karşılaşır. İkizler Deli Baron Ivor'un ordusuna katılır ve Raistlin sınava girmemiş savaş büyücüsü Horkin tarafından eğitilir. Kırmızı ejderha İmmolatus ile karşılaşır ve Umudun Sonu kuşatmasına katılır. Ejderha Mızrağı Üçlemesinde Rolü Raistlin bu