özgün senaryosunu yazıp yönettiği filmin başlıca rollerinde William Hurt, Kathleen Turner, Richard Crenna, Mickey Rourke, Ted Danson ve J.A. Preston oynamışlardır. "Body Heat" hem Lawrence Kasdan'ın hem de Kathleen Turner'ın sinemadaki ilk filmleridir. Birkaç önemsiz TV filmi hariç tutulursa Mickey Rourke'un da sinemadaki ilk filmlerinden biridir. O güne kadar henüz bir başrolde oynamamış olan Rourke bu filmde de yine yan rollerden birinde yer alıyor. Kasdan, Turner ve Hurt 1988 yılında Oscarlı The Accidental Tourist (Kazara Turist) filminde yeniden bir araya geleceklerdir. "Vücut Isısı" nın özgün müziğini John Barry bestelemiştir. Filmin senaryosu büyük ölçüde 1944 tarihli bir Billy Wilder filmi olan Double Indemnity (Çifte Tazminat)'den esinlenilerek yazılmıştır. Her iki filmin de karakterleri ve konusu büyük benzerlikler gösterir. Aslında bu mizansen Kasdan tarafından özellikle oluşturulmuştur. "Vücut Isısı" kara filmlere öykünen postmodern bir pastiş'tir (Pastiş: diğer eserlerden az veya çok derecede uyarlanmış bölümleri de içeren yapıt, potpuri). Bir anlamda sinemanın özel bir türüne selam duruşudur. Kasdan'ın saygı duruşunda bulunduğu benzeri diğer filmler ise 1947 tarihli Jacques Tourneur filmi Out of the Past (Geçmişten Kaçış) ve daha yeni tarihli neo-noir'lar olan Blood Simple (Kansız, 1984) ve The Last Seduction (Son Tahrik, 1994)'dır. Yakıcı bir sıcak hava dalgasının kasıp kavurduğu Florida yazında, beceriksiz, tembel bir avukat olan Ned Racine (William Hurt), zengin ve evli bir kadın olan Matty Walker'la (Kathleen Turner) tanışır. Bir kadın düşkünü olan Ned kısa sürede Matty'le de işi pişirir. Ancak Matty'nin sinsi bir amacı vardır: zengin kocasından kurtulmayı ve servetine konmayı planlamaktadır. Bunun için biraz saf bir insan olan Ned'i kullanacaktır. Film Lawrence Kasdan'ın da memleketi olan Florida'da çekilmiştir. Erotizm dozu hayli yüksek olan birkaç sahnesinden dolayı film ABD'de "R" sertifikası ile gösterilebilmiştir. Kathleen Turner "sinemanın yeni yıldızı" dalında hem BAFTA hem de Altın Küre ödüllerine aday gösterilmiş, yönetmen Lawrence Kasdan ise Edgar Ödülü ile "Amerikan Yazarlar Birliği"nin özel ödülüne aday gösterilmişti. Ned Racine (William Hurt) Florida'nın küçük bir kentinde avukatlık yapmaktadır. Bekâr, üstüne başına fazla dikkat etmeyen, biraz da tembel ve naif bir insan olan Ned'in mesleğinde de fazla becerikli olmadığını açılıştaki mahkeme sahnesinden öğreniriz. Geçmişte bazı davalarda yapılmaması gereken bazı basit hatalar yapmış ama bunların üstü bir şekilde örtülmüştür. Ancak bu yakışıklı avukatın en göze batan özelliği kadınlara aşırı düşkünlüğü olan bir çapkın olmasıdır. Samimi arkadaşları savcı yardımcısı Peter Lowenstein (Ted Danson) ve polis dedektifi Oscar Grace (J.A. Preston)'le yaptığı rutin kafe sohbetleri dışında kalan vakitlerinde kadın peşinde koşar ve bu konuda da gerçekten başarılıdır. Yakıcı bir sıcak hava dalgasının kenti kasıp kavurduğu yaz akşamlarından birinde Ned sahilde karşılaştığı çekici bir kadın olan Matty Walker (Kathleen Turner)'a asılmaya başlar. Evli olduğunu söyleyen Matty önce teklifi reddetse de ikili ilerleyen günlerde yakınlaşır ve ateşli bir aşk yaşamaya başlarlar. Matty çok zengin bir adam olan kocası Edmund (Richard Crenna)'dan nefret etmektedir. İşleri şehir dışında olan ve sadece hafta sonları eve gelen Edmund'u terketmeyi düşünmektedir. Ancak anlaşmalı bir evlilik yaptıklarından bu durumda eline fazla bir şey geçmeyecektir. Oysa Edmund'un ölümü halinde servetinin yarısını alacaktır, diğer yarısı ise Edmund'un kızkardeşi Roz Kraft (Lanna Saunders)'a kalacaktır. Matty mirasın tamamını istese de Ned onu fazla aç gözlü olmaması konusunda uyarır. Ned ve Matty birlikte Edmund'un ölmesi gerektiğine karar verirler. Ned bu konuda tavsiyeler almak için eski müşterisi, kundakçılıktan sabıkalı Teddy Lewis (Mickey Rourke)'e başvurur. Teddy Ned'i bu işten vazgeçirmeye çalışsa da başaramaz. Çünkü onun bir dahi olmadığını bilmektedir ve ona göre dahi olmayanlar bu tür işlerde mutlaka arkalarında bir delil bırakacaklardır. Aslında bu söz Ned'e aittir ve yıllar önce Teddy'ye o söylemiştir. Teddy'den zaman ayarlı yangın çıkarma düzeneğini alan Ned, cinayetin işleneceği hafta sonu kendisine bir mazeret yaratabilmek için önce Miami'de bir otele yerleşir. Gece kiralık bir arabayla gizlice geri dönerek Walkerların evine bir hırsız gibi girer ve Edmund Walker'ı öldürür. Sonra cesedi Edmund'un sahildeki kullanılmayan deposuna taşır ve yangın düzeneğini çalıştırır. Cinayete bir kaza süsü verecektir. Edmund'un ölümü resmen ilan edildikten sonra tarafların ve avukatlarının huzurunda vasiyetname okunur. Edmund sözde vasiyetini Ned'e tekrar yazdırmıştır (aslında Ned'in bundan haberi yoktur ama bozuntuya vermemek için sesini çıkarmaz) ve şahit olarak da şimdi ortalarda gözükmeyen Matty'nin kız arkadaşı Mary Ann Simpson (Kim Zimmer)'ın imzası vardır. Bu yeni vasiyetnamede de servetin yarısı Edmund'un kızkardeşine bırakılmıştır. Ancak vasiyetname öylesine kötü ve hatalı yazılmıştır ki geçersiz duruma düşmüştür. Florida eyalet yasalarına göre bu durumda servetin tamamı ister istemez Matty'ye kalacaktır. Daha sonra Matty çok bozulmuş olan Ned'e olanları anlatır: Matty bir zamanlar bir hukuk bürosunda çalışmış olduğu için yasaları ve açıklarını iyi bilmektedir. Ned'in hata yapma konusundaki sabıkasını bildiği için bu oyuna başvurmuş ve taklit imzalarla özellikle hatalı bir vasiyetname düzenlemiştir. Bu arada olayın bir kaza olmadığınından kuşkulanan Roz'un da baskısıyla polis dosyayı kapatmaz. Soruşturma devam etmektedir. Artık Matty'yle ilişkisinde daha dikkatsiz davranmaya başlayan Ned'i dedektif ve savcı arkadaşları uyarır. Bu arada Teddy'nin Matty'ye de benzeri bir patlama düzeneği sattığını öğrenen Ned ihanete uğradığından kuşkulanmaya başlar. Matty'nin kendisini yönlendirdiği kayıkhaneye girmez. Onun kuşkularını dağıtmak için Matty binaya girince büyük bir patlama olur ve yangın çıkar. Adli tıp yanmış cesedin Matty Walker'a ait olduğunu onaylar. Cezaevine giren Ned halâ Matty'nin öldüğüne inanmak istemez. Özel izinle cezaevine getirttiği okul yıllığından geçeği öğrenir. Matty'nin asıl adı Mary Ann Simpson'dır. Bütün bunları okul arkadaşı Matty'nin kimliğine bürünerek yapmıştır. Kayıkhanede yanmış ceset de doğal olarak kimliğini çaldığı kız arkadaşı gerçek Matty'ye aittir. Ned'de bütün bu olaylarda sadece kullanılmıştır. Nitekim filmin sonunda Matty'yi (aslında Mary Ann Simpson) tropik bir tatil adasında güneşlenirken görürüz. Üfürüm Üfürüm, kalbin dinlenmesi sırasında kalp atışları dışında kanın akışının sesinin bir uğultu gibi duyulmasına denir. Değişik türleri bulunan üfürümlerin tamamen zararsız olanlarının bulunmasıyla birlikte yaşamı tehdit edecek boyutta sorunlara yol açabilecekleri de vardır. Üfürümlerin ASD ve VSD gibi kalbin kulakçıkları ya da karıncıkları arasındaki istenmeyen deliklerden kaynaklanması ihtimali olduğu gibi başka nedenleri de olabilmektedir. Pint Shot Riot Pint Shot Riot, Coventry, İngiltere'de kurulan Indie rock grubu. Ocak 2007'de kurulan grup, 'Rocket' (gitar ve vokal), 'Mini Rocket' (Davul), 'Baby Dave' (bas) ve 'Rob' (gitar)'dan oluşmaktadır. Oleg Penkovski Oleg Vladimiroviç Penkovski, kod adı "Agent Hero" (Rusça: Олег Владимирович Пеньковский; 23 Nisan 1919, Vladikavkaz, Kuzey Osetya - 16 Mayıs 1963), SSCB'nin askeri istihbaratı GRU'da görevli bir albaydı. 1950'li ve 60'lı yıllarda Birleşik Krallık ve Birleşik Devletleri SSCB'nin Küba'ya yerleştirdiği füzelerden ve Küba Füze Krizi'nden haberdar etti. Penkovski'nin babası Beyaz Ordu'da görevli bir subaydı ve Rus İç Savaşı'nda öldü. Kiev Topçu Akademisi'nden 1939 yılında teğmen rütbesiyle mezun oldu. II. Dünya Savaşı ve Kış Savaşı sırasında Finlandiya'ya karşı yer aldı ve sonra albay rütbesine yükseldi. Bir GRU subayı olarak 1955 yılında Türkiye'ye Ankara askeri ateşesi olarak atandı. Daha sonra Sovyet Bilimsel Araştırma Komitesi'nde çalıştı. GRU başkanı İvan Serov ve Sovyet mareşal Sergey Varentsov ile dostluğu vardı. Juliet Poyntz Juliet Stuart Poyntz (1886 - 1937) Amerikan Devrimi'nin Kızları() üyesi ve ABD Komünist Partisi'nin kurucu üyesidir. Partideki aktif işlerinden 1937'de istifa ettikten sonra bir daha görülmedi. Birkaç kaynak tarafından kaçırıldığı ve NKVD idam mangası tarafından öldürüldüğüne inanılmaktadır. Poyntz, 25 Kasım 1886'da Omaha, Nebraska'da doğdu. Barnard College ve Columbia Üniversitesi'nde derece kazanan genç bir yetişkin olarak New York'a yerleşti. Columbia Üniversitesi tarih bölümünde ders almadan önce Oxford ve London School of Economics'den eğitim aldı. 1909'da Amerika Sosyalist partisine katıldı. 1913 yılında Columbia'dan ayrılmadan önce işçi reformu hareketine katıldı. U.S Immigration Commission, The American Association for Labor Legislation ve the Rand School of Social Science gibi organizasyonlarla emekçi sol organizasyonlar arasında aracılık yaptı. EyePet EyePet PlayStation 3 için çıkarılan video oyunu. Sony tarafından 2008'de Leipzig'de düzenlenen Games Convention fuarında tanıtılan oyun, Haziran 2009'da E3'te de resmî olarak duyuruldu. "EyePet", SCE London Studio tarafından geliştirilip, 23 Ekim 2009'da Avrupa'da piyasaya sürüldü. Kuzey Amerika'daki çıkış tarihi 17 Kasım 2009 olarak belirlenen oyun, 2010 sonbaharına ertelendi. "Eyepet", Avustralya'da ise 27 Ekim 2009'da raflardaki yerini aldı. Oyun, PlayStation Eye adlı kamerayı kullanarak, oyunculara sanal bir hayvanla oynamaları imkânını sunmaktadır. LihtenÅŸtayn'daki Yahudilerin tarihi 33,987 nüfuslu Lihtenştayn'da 18 kişilik bir Yahudi cemaati bulunmaktadır. 2005'te yapılan bir çalışmaya göre II.Dünya Savaşı'nda 240 Yahudi Nazi bölgelerinden kaçıp tarafsız Alp bölgesi olan bu eyalete yerleşmiştir. Nazi döneminde yüksek tutarlar karşılığında 144 Yahudiye vatandaşlık verildi. Bu yeni vatandaşların () çoğu Lihtenştayn'da yaşamak yerine "Lihtenştayn'lı" olmanın getirdiği avantajla diğer batı ülkelerinde yaşamayı tercih etti. Fakat 1938 ve 1939 yılları arasında en az 132 kişiye vize verilmesi reddedildi. Tarafsız İsviçre ile Nazi Avusturyası arasında kalan Lihtenştayn genelde paralarını ülkede harcayacak veya halka iş imkânı sağlayacak işler açan zengin Yahudileri kabul etti. Diğer batı ve denizaşırı ülkeler gibi Lihtenştayn da 1938'de göç kanunlarına kısıtlamalar getirdi. Lihtenştayn Prensi Franz Josef II'nin ailesi Avusturya ve Çekoslovakya'dan Nazilerin yağmaladığı Yahudi mal ve sanat eserlerinden satın alıp Viyana yakınlarındaki Nazi SS toplama kamplarından Kraliyet binalarında çalışacak Yahudiler kiraladı. Pilot (anlam ayrımı) Genel anlamıyla "pilot", amatör veya profesyonel olarak bir hava taşıtını kullanan, sevk ve idare eden kişidir. Ayrıca aşağıdaki anlamlara gelebilir: Bir dizinin ilk bölümüne 'pilot bölümü' ismi verilir. "Pilot" aşağıdaki dizilerin pilot bölümleri ile ilgili olabilir: Sarayönü Meydanı Atatürk Meydanı veya Sarayönü, Lefkoşa'da bulunan bir meydan. Birleşik Krallık hakimiyeti ve daha öncesinde "Konak Meydanı" olarak bilinmekteydi. Meydanda Saray Otel adında bir otel bulunur. Meydanda Venedik Sütunu veya Dikilitaş olarak bilinen bir sütun da vardır. Mitingler için sıkça kullanılan meydanda bir takım başka tarihi binalar da bulunur. Püsküllü Moruk Püsküllü Moruk, 1971-72 yılları arasında Elhamra Sahnesi'nde Ulvi Uraz Tiyatrosu tarafından oynanmış bir tiyatro oyunudur. Oyun Ben Jonson'un Volpone oyununun Ülkü Tamer tarafından Türkçe uyarlamasıdır. Ülkü Tamer, Elhamra Sahnesi'nde oynanan bazı tiyatro oyunlarının uyarlamasını yapmıştı. Ulvi Uraz, tiyatroyu aldıktan sonra Tamer'e "Vorpone" adlı eserini "Osmanlı Pop Müzikali" olarak uyarlama fikrini sundu. Tamer de 1 hafta içinde oyunu hazırladı. Müzikleri yapmak içinse Cem Karaca'ya teklif sundu. Tiyatroyu sahneye Çetin İpekkaya sunmuştur. Parasızlık nedeniyle, oyuncular iyi bir performans göstermediler. Oyunu izlemeye de her temsilde sadece 10-15 kişi katıldı. Bu yüzden kısa süre sonra oyun kaldırıldı. Tamer'in teklifinden sonra Cem Karaca, o dönemler beraber çalıştığı Kardaşlar grubu ile 10 saatte hazırladı. Müziklerin iki versiyonu vardı. Birincisi sadece enstrümantal olup, oyuncuların oyunda söylemesi için hazırlanmıştır. İkincisi ise Cem Karaca vokallerine sahiptir. Karaca, oyunculara yol göstermek için değişik oyuncuların kısımlarını tek başına söylemiştir. Kadın vokalleri ise annesi Toto Karaca yapmıştır. 6 şarkıdan oluşan albümün girişi "Uvertür" albüm için en son kaydedilen şarkı oldu. Tüm şarkılar kaydedildikten sonra Ülkü Tamer'in isteği üzerine, kısa sürede Karaca tarafından bestelendi. İkinci şarkı "Altın Sevdası" ıklığ enstrümanın kullanımı ile dikkat çekmektedir. Üçüncü şarkı "Püsküllü Moruk" ise blues tonları ile dikkat çekmekteydi. "Galata'nın Yosması" şarkısını tamamen Toto Karaca seslendirmektedir. Albüm kaydı zamanı Cem Karaca, annesine vokalini taklit etmesini söylemiş ama Toto Karaca yine de kendi vokalini korumuştur. Şarkının bir mısrasına bas gitarist Seyhan Karabay sesini vermiştir. "Ey Kadı Hazretleri" ise bir Cem & Toto Karaca düetidir. Cem Karaca birçok farklı karaktere sesini vermiştir. "Kapatın Perdeleri" ise albümün kapanışını yapmaktdır ve bitişindeki İspanyol solo ile dikkat çeker. 1971'de kaydedilen albüm uzun yıllar piyasaya sürülmedi. 2007'de Almanya'da bulunan Destur Records tarafından ilk kez piyasaya sürülmüştür. 500 adet basılan plak, koleksiyon niteliğindedir. KardaÅŸlar Microsoft Office 2010 Office 14 kod adındaki Microsoft Office 2010, Microsoft Office 2013'ün öncülü ve Microsoft Office 2007'nin ardılıdır. Ayrıca Microsoft Windows için uyumlu olan Microsoft Office adlı ürünün 2010 yılında piyasaya sürülen versiyonudur. Microsoft'un mobil üretkenlik paketi için güncelleştirmesi Microsoft Office Mobile 2010, Windows telefonlarında da çalıştırılmak üzere piyasaya çıkacaktır. Office 2010'da OneNote 2010, Publisher 2010, InfoPath 2010, SharePoint Workspace 2010 (Microsoft Office Groove 2007 için yeni bir isim) ve yeni Office Web Uygulamaları da dahil olmak üzere, her uygulama Ribbon'a sahiptir. Office 2010, yerleşik dosya uyumluluğu, kullanıcı arayüzü güncelleştirmeleri ve hafif bir kullanıcı deneyimi içerir. Windows XP SP3 (32 bit), Windows Vista SP1 ve Windows 7'ye uygun olarak piyasada bulunacaktır. Office 2010'un tanıtılmasıyla birlikte yalnızca Windows Vista SP1, Windows Server 2008 SP1, Windows 7 ve Windows Server 2008 R2'ye uygun olmasına rağmen, ilk kez bir 64 bit sürümü bulunacaktır. Windows XP Professional x64 Edition resmî olarak desteklenmiyor ancak 32 bit Microsoft Office 2010, Windows XP uyumluluk modu altına kurulabiliyor. Geliştirme 2008 yılında başlarken Microsoft, Microsoft Office 2007 olarak yayınlanan "Office 12" üzerindeki çalışmayı bitiriyordu. 13 sayısına karşı nefret duyulduğu için 13 sürüm numarası atlandı. Office 2010 fikrini daha önce nakledecekti fakat Steve Ballmer, Office 2010'u 2010'da nakledeceğini duyurdu. 10 Ocak 2009'da Office 2010 alphanın ekran görüntüleri bir testçi tarafından sızdırılmıştır. 15 Nisan 2009'da Microsoft, Office 2010'u 2010'un ilk yarısında resmen piyasaya süreceğini onaylamıştır. Office 2010 teknik testinin Temmuz ayında başlayacağını ve imzalı olanlar için 07/08/09 tarihindeki teste kadar halka açık yayınnlandığını onayladılar. Ayrıca bu, Office'in hem 32 bit hem de 64 bit sürümler halinde nakledilecek ilk sürümü olacaktır. Beta Yapı 4417, 15 Ağustos 2009'da internete sızdırılmıştır. 12 Temmuz 2009 tarihinde bir "Limestone" iç test uygulaması da dahil, resmî önizleme yapımından daha yeni bir dahilî post Beta yapımı sızdırılmıştır. Microsoft, 14 Temmuz 2009 tarihinde Office 2010'un resmî önizleme yapımını Microsoft Connect üzerinden test etmek için davetiyeleri göndermeye başladı. 30 Ağustos 2009'da, beta yapım 4417 torrent ağları yoluyla internet üzerinden sızdırıldı. Genel beta, 16 Kasım 2009 itibarıyla TechNet, MSDN ve Microsoft Connect kullanıcıları aboneleri için hazır olmuştur. 11 Kasım 2009'da yeni ofis paketinin ekran görüntülerinin sağlanmasına karşın, aslen Microsoft tarafından başlatılmış olan beta, 18 Kasım 2009 tarihinde Microsoft Office Beta web sitesinde herkes için resmen yayınlanmıştır. Office 2010 Beta, ücretsiz, tamamen işlevsel sürümdür ve 31 Ekim 2010'da sona erecektir. Office 2010'un dağıtılmasıyla birlikte müşteri ve ortaklara yardımcı olmaya yönelik bir çaba içerisinde Microsoft, hemen indirmek amacıyla araçları ve rehberlikle bir Office 2010 uygulama uyumluluğu programı başlatmıştı. Resmî sürüm adayı yapımı, 5 Şubat 2009 tarihinde Connect ve MSDN testçileri için kullanılır oldu. Bu, torrent sitelerine sızdırılmış olmuştur. Yapı numarası 4734.1000'dir. Birkaç gün sonra, Rus sitesi wzor.net RTM Escrow yapımını sızdırdı. Microsoft, 15 Nisan 2010 tarihinde RTM'i duyurdu ve son sürümün Microsoft OneNote, Microsoft PowerPoint, Microsoft Outlook ve Microsoft Word'deki konuşma metniyle beraber kullanılmak üzere konuşma teknolojilerine sahip olduğunu ilan etti. Office 2010'un, başlangıçta kurumsal müşterilere 12 Mayıs 2010'da ve perakende satış mağazalarına 15 Haziran 2010'da yayımlanması planlanmıştı. Şimdi, Yazılım Güvencesi ile kurumsal müşteriler 27 Nisan 2010'dan itibaren tedarik edecek ve diğer Toplu Lisanslama müşterileri 1 Mayıs'tan itibaren tedarik edecektir. MSDN ve TechNet aboneleri, 22 Nisan 2010'dan beri RTM sürümünü indirmeye yetkili olmuştur. MSDN yüklemeleri sayfasındaki mevcut RTM dosyaları, geleneksel disk görüntüleri (.iso) yerine çalıştırılabilir (.exe) dosyalar olarak yayınlanmıştır. Son RTM sürüm numarası, herhangi bir resmî açıklama ya da yayında henüz Microsoft tarafından doğrulanmış değildir. Microsoft, Office 2010'un, 2010 yılının ilk yarısında piyasaya sürüleceğini tasdiklemiştir. (Bundan önce işletmeler için lisanslama anlaşmaları 12 Mayısta duyuruldu; şimdi RTM 15 Nisan, Microsoft Yazılım Güvencesi (SA) müşterileri için 27 Nisan, Toplu Lisanslama için 1 Mayıs, Haziran ayınnda Genel Kullanılırlılık.) Popüler web tarayıcılarında (Internet Explorer, Mozilla Firefox, Google Chrome ve Apple Safari) çalışacak olan Office 2010, Word, Excel, PowerPoint ve OneNote'un ücretsiz çevrimiçi sürümleri ilk damgasını vuracaktır. Office'in yeni bir sürümü olan Office Starter 2010, güncel ev üretkenlik paketi Microsoft Works'ün alt uçta yerini alacaktır. Nisan 2006'da InfoWorld'de yayınlanan bir makaleye göre Office 2010, önceki sürümlerine göre daha fazla "rol tabanlı" olacaktır. Makalede, Microsoft Teşebbüs ve Ortak Grubu kurumsal başkan yardımcısı Simon Witts, iddia olarak "araştırma ve geliştirme uzmanları, satış personeli ve insan kaynakları gibi roller"de çalışanlara özel özellikleri olacağına değinir. "Web 2.0" olarak adlandırılan fikirlerden ödünç alınırken İnternet üzerinde gerçekleştirildi. Microsoft, büyük olasılıkla SharePoint Server'ın özelliklerini Office 2010'un içine katacaktır. Microsoft göstermiştir ki Microsoft Office 2010, Mart 2008'de ISO/IEC 29500:2008 olarak standardartlaştırılmış olan Office Open XML (OOXML)'in, ISO/IEC uyumlu sürümü için güncelleştirilmiş destek içerecektir. Halbuki Office 2010, ön sürümü (beta) biçiminde OOXML'in ISO/IEC uyumlu sürümünün onaylı Sıkı değişkeni desteklemez ama Geçiş değişkenini destekler. ISO/IEC'nin amacı, OOXML standardının ISO/IEC uyumlu sürümünden Geçiş değişkeninin kaldırılmasını sağlamaktır. Microsoft Office 2010, 2006 Mayısında ISO/IEC 26300:2006 olarak standardize edilmiş olan OpenDocument Format (ODF: Açık Belge Biçimi) v1.1'in, ISO/IEC uyumlu sürümünü de destekleyecektir. Dahilî bir ekran yakalama aracı, bir arka plan temizleme aracı, korumalı belge modu, yeni SmartArt şablonları ve yazar izinleri denilen yeni özellikler de eklenmektedir. 2007 "Office Düğmesi", yazdırma ve paylaşma gibi görev merkezli fonksiyonlara kolay erişim sağlayarak, Arka Görüntü olarak bilinen, bir tam pencere dosya menüsüne götüren bir menü düğmesiyle yer değiştirmiş olacaktır. Office Outlook, Visio, OneNote ve Publisher da dahil olmak üzere, tüm Office uygulamalarında değişkin Ribbon arayüzü mevcut olacaktır. Office uygulamalarında, uygulamalara yönelik son öğeler ve ilgili görevlere kolay erişim imkânı sağlayacak olan, Windows 7'deki zıplayan listeler de olacaktır. Office 2010'un teyitli özellikleri şunlardır: Office 2010'daki Microsoft Office Belge Görüntüleme, Office Belge Tarama ve Office Tanılama bileşenleri kaldırılmış ve bırakılmıştır. Microsoft Office 2010'daki yeni bir özelliklerden biri de Sosyal Bağlayıcı'dır. Bu, kullanıcılara e-postaları yazma imkânı sağlarken, durum güncelleştirmelerini görüntüleme ve iletişim geçmişi ile bireyle beraber ailesinin, arkadaşlarının ve meslektaşlarının izini sürüyor. Kullanıcılar, e-postalarının bir adını, resmini ve başlığını görüntülediklerinde, temas kurduklarından dolayı kişiyi bulabilecektir. Bu yeni özellik sayesinde yaklaşan randevular görüntülenebiliyor ve kullanıcılar arkadaşlar talep edebiliyor. Microsoft, Office 2010'un, 2010 yılının ilk yarısında piyasaya sürüleceğini tasdiklemiştir. (Bundan önce işletmeler için lisanslama anlaşmaları 12 Mayısta duyuruldu; şimdi RTM 15 Nisan, Microsoft Yazılım Güvencesi (SA) müşterileri için 27 Nisan, Toplu Lisanslama için 1 Mayıs, Haziran ayınnda Genel Kullanılırlılık.) Popüler web tarayıcılarında (Internet Explorer, Mozilla Firefox, Google Chrome ve Apple Safari) çalışacak olan Office 2010, Word, Excel, PowerPoint ve OneNote'un ücretsiz çevrimiçi sürümleri ilk damgasını vuracaktır. Office'in yeni bir sürümü olan Office Starter 2010, güncel ev üretkenlik paketi Microsoft Works'ün alt uçta yerini alacaktır. Microsoft, Kasım 2006'da Starter Edition'ın seçilmiş kişilere yönelik gizli bir teknik önizlemesini yayınladı. Office 2010 Starter sürümü, Office 2010'un küçültülmüş bir sürümüdür ki yalnızca "Microsoft Word Starter 2010" ve "Microsoft Excel Starter 2010"'u bünyesinde barındırır. Microsoft Office'in diğer sürümleri ile Başlangıç Sürümü arasında önemli farklılıklar vardır, örneğin: Office 2010 Başlangıç sürümü, Microsoft Works'ün yerine geçecektir. Microsoft, Office Web Apps olarak bilinen Office üretkenlik paketinin ücretsiz bir web tabanlı sürümünü sunmayı planlıyor, bu Office 2010'un sürümüyle ilk olacaktır. Office Web Apps, Word, Excel, PowerPoint ve OneNote'un çevrimiçi sürümlerini içerecektir. Web uygulamaları, belge ve dosyaların paylaşım ve işbirliğini ve masaüstü karşılıklarına benzeyen kullanıcı arayüzleri özelliğini de sağlayacaktır. Sürümün, Office Web Apps'in tam fonksiyonelliğini içermediği; ne OneNote Web App'i ne de Microsoft Word belgelerini düzenleme yeteneğini içermediği de gözlemlenmiştir, ancak bu işlevleri, 2009 sonundaki genel beta sürümü sağlar. Microsoft tarafından Windows Mobile için ofis paketi, Office 2010 ile beraber güncellenmiş de olacaktır. Windows Mobile 6.5, Office Mobile 2010'u çalıştırmak için gerekli olacaktır. Zaten bir beta sürümü mevcut olan Windows Mobile Marketplace üzerinden, Windows Mobile 6.5 telefonlarına uygun bir yükseltme sağlanacaktır. Açıklamalar: Microsoft, Mac OS X sürümünün de 2010 yılında piyasaya sürüleceğini duyurdu. Mac için Microsoft Office 2011, Windows sürümünden daha güçlü kurumsal destek ve büyük özellik benzerliği içerecektir. Outlook'un tam Exchange destekli bütünü yeni bir sürümü, Entourage'in yerini alacak ve 2001'den bu yana ilk kez Mac'e geri dönecektir ve Visual Basic for Applications (VBA, aka "makro" desteği), Office 2008'den çıkartılmasından sonra geri dönecektir. Mac sürümüne uygun genel batası yoktur ama Beta 2'nin bir kopyası (Yapı 14.0.0.100326), birçok Mac dosya paylaşım web sitesi arasında dolaşmıştır. Faith Faith, ÅŸu anlamlara gelebilir: Kiriakos Ä°oannu Kiriakos İoannu (Yunan: Κυριάκος Ιωάννου, 26 Temmuz 1984, Limasol), Kıbrıslı yüksek atlamacıdır. Osaka'da yapılan 2007 Dünya Atletizm Şampiyonası'nda 2.35 metreyle en iyi derecesi yapmış; bu dereceyle Kıbrıs ulusal rekorunu kırmış ve şampiyonada bronz madalya kazanmıştır. Böylece Dünya Atletizm Şampiyonası'nda madalya kazanan ilk Kıbrıslı olmuştur. Berlin'de yapılan 2009 Dünya Atletizm Şampiyonası'nda ise gümüş madalya kazanmıştır. Eleni Artimata Eleni Artimata (, d. 16 Mayıs 1986, Paralimni), Kıbrıs Rumu kısa mesafe koşucusu. Pekin'de düzenlenen 2008 Yaz Olimpiyatları'nda Kıbrıs Cumhuriyeti'ni temsil etti. 200 metre yarışlarında ikinci tura kadar yükselebildi. Pescara'daki 2009 Akdeniz Oyunları'nda, 100 metrede bronz ve 200 metrede altın madalya olmak üzere iki madalya kazandı. Ayrıca 2005 Küçük Avrupa Ülkeleri Oyunları'nda iki altın madalya kazanmıştı. 2009 Dünya Atletizm Şampiyonası'nda, 200 metre yarışlarında finali gördü ve 8. oldu. Bu şampiyonada yarı finallerde, 22.64 saniyeyle kişisel en iyi derecesini geliştirmişti. Prodromos Kaçandonis Prodromos Kaçandonis (d. 20 Ekim 1975) 100 ve 200 metre yarışlarında koşan Kıbrıslı sprint koşucusu. Ayrıca eskiden 110 metre engelli yarışlarında da yer almıştır. 200 metre yarışlarını, 1998 Avrupa Salon Atletizm Şampiyonası'nda altıncı ve 1998 Avrupa Atletizm Şampiyonası'nda ise yedinci olmuştur. Anninos Markullidis Anninos Markullidis (Yunan: Αννινος Μαρκουλλίδης, 8 Şubat 1971, Limasol), 100 ve 200 metre yarışlarında koşan Kıbrıs Rumu kısa mesafe koşucusu. Atlanta, Georgia'da düzenlenen 1996 Yaz Olimpiyatları'nın açılış seremonisinde Kıbrıs bayrağını taşımıştır. 1992 Barcelona, 1996 Atlanta, 2000 Sidney ve 2004 Atina Yaz Olimpiyat Oyunları'nda yarıştı. En büyük başarısı, Atlanta'daki oyunlardaki 100 metre yarışlarında elde ettiği 15.liktir. Reichsparteitag Reichsparteitag (Resmî: ""; "Reich parti kongresi" anlamına gelmektedir), Weimar Cumhuriyeti'nde ve Nazi Almanyası'nda 1923'ten 1938 yılına kadar Nasyonal Sosyalist Alman İşçi Partisi'nin (Nazi Partisi, NSDAP) düzenlediği yıllık mitingi idi. NSDAP tarafından ilk toplanmalar Münih'te 1923'te ve Weimar'da 1926'da gerçekleştirildi. 1927'den sonra sadece Nürnberg'de yapıldı. Nürnberg pragmatik nedenlerle seçildi. Bu kent iyi bir mekân olarak uygundu. Nürnberg polisi bu mitinglere sempati duyuyordu. Parti, ordu ve devletin her kesimden ulaşan katılımcılar ve de yarım milyonun üzerinde katılımcının her yıl büyüyen sayısı ile doruğa ulaşırdı. Bu toplantılarda yapılan güç gösterisi sadece miting alanına sınırlı değildi; coşkulu kalabalıklar tarafından kent merkezine yürüyüş de yapılırdı. Parti kongreleri Alman insanı ve Nazi Partisi arasındaki dayanışmayı simgelemek için yapılırdı. Nürnberg toplanmalarının ilk hedefi, Adolf Hitler'in aşırı yüceltilmesini kuvvetlendirmekti. Hitler'in Almanya'nın kurtarıcısı olacağı tasvir edilirdi. Toplanan kitleler Führer'in konuşmalarını dinler, ona sadakat yemini ederlerdi. Atatürk Meydanı Atatürk Meydanı şu anlamlara gelebilir: Apep (anlam ayrımı) Apep, Aapep , Apophis, Apofis veya Apepi ÅŸu anlamlara gelebilir: Karl Ditters von Dittersdorf Karl Ditters von Dittersdorf (d. 2 Kasım,1738 Viyana - ö. 24 Ekim1799 Nový Dvůr (Neuhof) ) Avusturyalı bir besteci ve kemancıdır. Yedi yaşına geldiği zaman yüksek müzik yetenekli bir çocuk olarak kendini göstermiştir. Özellikle çok kabiliyetli bir kemancı olduğu açığa çıkmıştır. 1751'de Avusturya feld-mareşali rütbeli "Joseph-Frédériç de Saxe-Hildburghausen" desteklenmeye başlamıştır. Bu arada "Giuseppe Bonno" isimli hocadan kompozisyon dersleri aldı. 1761'de Viyana'daki Avusturya İmparatorluk Sarayı'na solist müzisyen olarak göreve alındı. Sonra Christoph Willibald Gluck ile birlikte Almanya'da seyahatler yaptı ve İtalya'ya geçtiler. 1763'de birkaç yıl için Berlin ve Viyana'da saraylarda soloist müzisyen görevlerinde bulundu. 1764de Michael Haydn yerine Grosswardein Başpiskoposu'nun orkestrasının şefi olarak görev aldı. "Václav Pichl" adlı müzisyene de yardımcı orkestra şefi görevini verilemesini sağladı. 1769da ise Breslau katedralinde müzik direktörlüğü görevine başladı. 24 Ekim 1799da "Güney Bohemya'da "Červená Lhota Şatosu"nun bulunduğu Nový Dvůr (Neuhof)'da hayatına gözlerini kapattı. Ölmeden üç gün önce yaşam hatıralarına anlatan kitabını bitirmişti. "Jean-Baptışte Vanhal" gibi yetenekli öğrenciler yetiştirmiştir. Joseph Haydn, Pietro Metastasio ve "Jean Paul Martini Aeğiş" (1741-1816) ile yakın bağlantılar kurmuştur. Joseph Haydn, Wolfgang Amadeus Mozart, Franz Krommer, Christoph Willibald Gluck ve Carl Philipp Emanuel Bach gibi bestecilerle birlikte klasik dönem müziğinin başta gelen bestecilerinden olduğu kabul edilmektedir. Dittersdor'ın kendi hazırladığına dair elimizde delil bulunan 120 senfoni eseri notaları bulunmakta ve diğer 90 senfoni eseri de ona ait olduğu çok muhtemel olduğu bildirilmektedir. Fakat bu senfonilerin çoğu icra edilmeden yazma olarak kalmışlardır. Bu yazma nota kitaplarında "di Carlo de Dittersdorf" ismi kullanılmıştır. Şu senfonileri için icra sayısı, yeri ve yılı bilinmektedir: Robar RC-50 Phoenix Robar RC-50, etkili keskin nişan tüfeklerinden biridir. Anti-materyal özelliğe sahiptir. Mazhar Krasniqi Mazhar Krasniqi (d. 1931), Yeni Zelandalı Müslüman toplum lideri ve insan hakları savunucusu. Kosova'da doğmuş ve Yeni Zelanda'ya 1951 yılında göç etmiştir. 1979 yılında Federasyonu İslam Dernekleri Yeni Zelanda (Federation of Islamic Associations of New Zealand / FIANZ)'nın ilk başkanı seçildi. 2002 yılında Yeni Zelanda hükûmeti Queens hizmet madalyası ile Krasniqi'yi onurlandırdı. Juan Antonio Samaranch Juan Antonio Samaranch (d. 17 Temmuz 1920 - ö. 21 Nisan 2010) 1980-2001 yılları arasında Uluslararası Olimpiyat Komitesi başkanlığı yapmış olan İspanyol spor adamı. Samaranch 15 Temmuz-18 Temmuz 1980 tarihleri arasında yapılan 83. IOC toplantısında başkan seçildi. Döneminde Olimpiyat Oyunları büyük TV ve sponsorluk anlaşmaları ile finansal açıdan kuvvetli hale geldi. 2001'deki seçimde tekrar aday olmadı ve yerini Jacques Rogge'a bıraktı. Samaranch Pierre de Coubertin'in (29 yıl) ardından en uzun süre IOC başkanlığı yapmış ikinci kişidir. Yıllardır hasta olan Samaranch, 21 Nisan 2010'da kalp ve solunum sistemi yetmezliği nedeniyle Barcelona'daki Hospital Quirón'da öldü. Very (albüm) İngiliz elektronik-pop müzik ikilisi Pet Shop Boys'un beşinci stüdyo albümüdür. Albüm "Go West", "Can You Forgive Her?" gibi başarılı şarkıları içinde barındırır. Albüm 5 milyonun üzerinde kopya satarak grubun en çok satan albümü olmuştur. Behaviour (albÃ¼m) İngiliz elektronik-pop müzik ikilisi Pet Shop Boys'un dördüncü stüdyo albümüdür. Albüm "Being Boring", "This Must Be the Place I Waited Years to Leave" ve "How Can You Expect to Be Taken Seriously?" gibi başarılı şarkıları içinde barındırır. İkiye Bölünen Vikont İkiye Bölünen Vikont (İtalyanca: Il visconte dimezzato), Italo Calvino'nun fantastik roman türünde yazdığı bir eseri. İlk kez Einaudi (Torino) tarafından 1952 yılında yayımlandı. Terralba Vikontu Medardo ve yardımcı silahtarı Curzio, 17. yüzyıl Türk savaşları sırasında Hristiyan ordusuna katılmak üzere vebanın kırıp geçirdiği Bohemya ovasından geçer. Acemi olan Vikont savaşa katıldığı ilk gün bir Türk tarafından atından düşürülür. Kılıcını çekerek, korkusuzca savaşmaya devam eden Vikont bir düşman topuna doğru koşarken göğsüne çarpan gülle tarafından ikiye bölünür. Doktorlar Medardo'nun savaş alanında bulunan sağ yarısını mucizevi şekilde yaşatmayı başaracaktır. Dal-yaprak grafikleri Dal-yaprak grafikleri (İngilizce: "stem-and-leaf plot" veya "stemplot"), betimsel istatistik ve "istatistiksel grafik" konusu olup sayısal olarak elde edilen verilerin grafik olarak görsel şekilde özetlemek amacıyla çizilir. Bu çizimi tek değişkenli verileri incelerken kullanılır. Bu gösterim şekli veri setinin yapısını, örüntüsünü veya genel eğilimini gösterir. John Tukey’in yaptığı tanıma bağlı olarak açıklayacak olursak grafikteki satırlara "dal" ("stem") satırların yanındaki açıklamalara (sayısal değerlere) "yaprak" ("leaf") denir. Kısaca bu grafiği çizerken ve okurken kafamızda dallanmış bir ağaç görüntüsü oluşmalıdır. Gösterim 20. yüzyılın ilk çeyreğinde istatistikçi Arthur Bowley’in çalışmalarında görülmektedir. Yaygın olarak kullanılmaya başlaması Amerikalı istatistikçi John Tukey’in 1977’de basılan "Exploratory Data Analysis" adlı kitabından sonradır. En basit dal-yaprak grafiği aralarında bir çizgi bulunan iki sütun sayıdan oluşur; bu sütunlardan soldaki ilki "dal"ler oluşturup sağdaki ikinci sütundakiler "yaprak"lardır. Böylece iki veya bir sayıdan oluşan bir veri seti olduğu gibi dal-yaprak grafiğinde görülür. Bir dal-yaprak grafiği çizimi aşamaları şunlardır: Dal-yaprak grafiği çizilirken öncelikle gözlem değerleri büyüklük sırasına konulurlar. Gözlem değerlerinin kullanılan son sayısı "yapraktır". Buna göre veri değerleri değişik biçimlerde "dal" ve "yaprak" kısımlarına ayrılabilirler. Ayrım biçimlerine örnek için dört sayılı bir veri değeri alınsın 2452: Yaprak değeri dal olan diğer değerler bir dik çizgi ile ayrılır. Bu dik çizginin solundakiler dal, sağındakiler yapraktır. Ã–rnek 1: Veri değerleri 2030 yılında ülkelerin toplam nüfusu içinde olabilecek erkek nüfus oranları: Veri deÄŸerleri: "24,7" , "41,5" , "10,2" , "25" , "13,4" , "51,6" , "20" Sıralanmış veri değerleri: "10,2" , "13,4" , "20" , "23,7" , "25" , "41,5" , "51,6" Bu veri değerleri üç hanelidir: onlar, birler ve ondalıklar. Yaprağın hangisi olarak seçileceği ilk sorun olur ve değişik seçimler değişik dal-yaprak-grafiği verir: En uygun alternatif birler basamağını yaprak olarak farz ederek ve verileri yuvarlayıp onlar ve birlere indirerek çizime devam etmektir. Bu halde dal-yaprak-grafiği çizilmesi için kullanılan veri değerleri şunlar olur: 10 , 13 , 20 , 24 , 25 , 42 , 52 Dallar "onlar" olabilir: yani 1_ , 2_ , 3_ , 4_ , 5_ Kullanana biraz daha destek sağlamak için bir "anahtar" örnek değer, yaprak birimi ve gövde birimi verilir. Bu alternatif için şu "dal-yaprak-grafiği çizimi" elde edilir: Bu çizimde sağdaki her bir yaprak sayı değişik veri değeridir; örneğin 2|0 4 5 üç veriyi gösterir 20, 24, 25. Yani dallanma ve yapraklama şu şekilde yapılmıştır: 1 dalı (Türkiye, Togo) 2 dalı (Çin, İngiltere, Venezuela), 4 dalı (ABD), 5 dalı (Suriye). Dallar yukarıdan aşağıya ister büyükten küçüğe ister küçükten büyüğe sıralanabilir. Dal sayısı azsa yorumlamayı kolaylaştırmak adına her dal için "5 sayı" kullanılabilir. İlk dala 0-4 arası ikinci dala 5-9 arası sayıları yazilir vb.. Bu gösterim biçimiyle hemen bu grafiğin dezavantaji görulebilir. En uygun veriler iki sayılı olanlardır; burada onlar ve birler. Diğer sayılar (burada ondalıklar) basamağındaki ayrıntıyı yitiririz. Dal yaprak grafiğini saatin tersi yönde 90 derece çevirirseniz grafiğin sıklık dağılımı tablosuna ve hatta bir histograma benzediğini görülebilir. Yorumlamalarda yardımcı olabilir. Bu grafikten çıkarabileceğimiz yorumlar şunlardır: • 2030 yılında ülkelerdeki toplam nüfusa göre erkek nüfus oranı yayılımı (yani açıklık) %10 ile %51 arasındadır. • Oranlar özellikle %10 ve %20 arasında yoğunlaşmıştır. • Dağılım tek tepelidir. • Dağılım çarpıktır. Eksi değerleri de görmek açısından şu örneği incelemek uygun olabilir. Ã–rnek 2: Bir n=9 büyüklüğündeki bir örneklem veri seti şöyle verilmiş olsun: Sıralanınca bu veri seti şöyle olur:" "-236,652" "-124,53" "-14" "43,3" "55" "56,78" "167,8" "245" "567.8" Bunları 2 basamaklı ifade etmek için her veri 10 ile bölünüp iki basamaklı hale gelinceye kadar yuvarlanır; yani:"-24" "-12" "-1" "4" "5" "6" "17" "25" "57" "Dal-yaprak gösterimi" şu olur: Dal yaprak grafiklerinin en önemli özelliklerinden biri iki veri kümesini karşılaştırmada sağladığı kolaylıktır. Bu grafiği çizerken dal kısmı ortaya yazılır ve farklı iki veri seti sağ ve sol yana yapraklandırılır. Bu şekilde iki farklı veri seti için sağlıklı yorumlar yapılabilir. Çizilmesinde başta belirtilen kurallar aynen geçerlidir. Ã–rnek 3: Bir değişken hakkında iki örneklem veri seti elde edilsin: Daha önce dal yaprak grafiklerini okumayı açıklanmıştı. Burada da bunu karşılaştırma yoluyla yaparak iki veri seti arasındaki aynılıklar ve farkları görülebilir. Veri setine bakarak Dal yaprak grafiklerini rahat bir şekilde çizebiliriz fakat birkaç işlem yaparak verilere ilişkin bilgileri arttırabiliriz. Bunun içinde beşli özet kullanılır. Beşli özet kısaca veri kümesindeki iki uç değerin, iki dördebölenin, bir de ortancanın bulunup alt alta yazılmasıdır. Åžaul Mofaz Şaul Mofaz (İbranice: שאול מופז‎,Farsça: شائول موفاز, d. 4 Kasım 1948) İsrail Devleti'nin 16.Genelkurmay Başkanı ve Eski Savunma Bakanı. 1948 yılında Tahran'da doğan Mofaz, ailesiyle birlikte İsrail'e göç etti. Liseden mezun olunca İsrail Savunma Güçleri'ne katıldı. İsrail-Arap Savaşları'nda görev aldı. 1982 yılı Lübnan Savaşı sonrası rütbesi yükseltildi. ABD'ye gidip Deniz Kuvvetleri Kurmay Okulu'nda eğitim aldıktan sonra İsrail'deki Harp Okulu Komutanlığı'na atandı. 1988 yılında Tuğgeneral rütbesini kazandı. 1994 yılında Orgeneral olduktan sonra Güney Bölgesi Komutanı olarak görevlendirildi. 1997-1998 yılları arasında Genelkurmay 2.Başkanı olan Mofaz, 1998 yılında Genelkurmay Başkanlığı görevine atandı. 2002 yılında sürpriz bir kararla Savunma Bakanlığı'na atanan Mofaz, 2005 yılında Likud'dan ayrılarak Kadima Partisi'ne geçti ve 2006 yılında kurulan yeni hükümette Ulaştırma Bakanı olarak görev aldı. 2009 yılında Kadima Partisi liderliğine aday oldu ancak az bir farkla Tzipi Livni'ye yenildi. Şaul Mofaz, halen milletvekili olarak Knesset'te görev yapmaktadır ve 27 Mart 2012 tarihinde Kadima Partisi genel başkanı olmuştur. Konakdelen Konakdelen ("Hylotrupes bajulus"), eski ev ve konaklara zarar veren teke böceğigiller (Cerambycidae) familyasından kın kanatlı böcek türüdür. Erginler 15–20 mm boyunda tamamen esmer siyahtan sarımsı esmere kadar değişen renkte olup, thorax üzerinde birisi ortada, ikisinde yanda olmak üzere üç siyah leke ile beyazımsı leke bulunur. Erginler beslenmezler. Larva, tipik birer teke böceğigil (Cerambycidae) larvası olup, düzgün vücutları şişmanca, segmentler arası derin pilelerle bölünmüş ve beyaz renklidir. Baş ön göğsün içine doğru geri çekilmiş olup, rahatlıkla görülmez. Olgun larva 20–22 mm kadar büyüklüğündedir. Erginler Mayıs-Ağustos aylarında aktif hale gelir. Dişiler yumurtalarını ovipozitörleri ile odunların enine kesitindeki yarık ve çatlakların arasına koyar.Yumurtadan çıkan larvalar diri odunu tamamen tahrip ederek geriye ince karton kalınlığında bir tabaka bırakmaktadırlar. Bu nedenle böceğin zararı çoğu kez dışarıdan belli olmayıp, yalnız bazı yerlerde ince talaş yığınları göze çarpmaktadır. Türkiye koşullarında ergin çıkışları Temmuz-Eylül ayları arasındadır. Daha çok, ev kirişlerinde, döşemelerde ve tavan kısımlarında zarar verir. Zarara uğrayan diri odun kısmı tamamen kullanılmayacak duruma gelir. Dışarıdan bakılınca sadece oval şekilde çıkış deliği görülür, böceğin tasallutu görülemez. Bu çıkış deliklerinden ince öğüntüler dökülür. Larva yolları oval, kısa ve birbirine bağlanmış olup derine doğru gider. Özellikle binaların ahşap kısımlarında yaptığı zarar sonucu özellikle çatıları 15–25 yıl gibi kısa sürede çökertmekte, telefon ve telgraf direkleri ile tahta perdelerdeki zararı sonucu, bunların değiştirilmesi ekonomik bir yüktür. İğne yapraklı ağaçlarda da zarar yapmaktadır. Avrupa, Akdeniz, Güney Afrika, Asya, Amerika ve Avustralya'da görülür: Türkiye, Kıbrıs, Almanya, Arnavutluk, Avusturya, Belçika, Bulgaristan, Büyük Britanya, Çek Cumhuriyeti, Danimarka, Finlandiya, Fransa, Hırvatistan, İspanya, İsveç, İsviçre, İtalya, Lüksemburg, Macaristan, Norveç, Polonya, Portekiz, Romanya, Rusya, Slovakya, Slovenya, Yunanistan, Suriye, Irak, İran, Lübnan, İsrail, Madagaskar, Yeşil Burun Adaları, Yeni Kaledonya, Avustralya, ABD, Kanada, Brezilya, Uruguay, Arjantin. Türkiye'deki yayılışı: Ankara, Aydın, Amasya, Antalya, Adana, Artvin, Bursa, Bilecik, Bolu, Çanakkale, Denizli, Düzce, Erzincan, Eskişehir, Erzurum, Giresun, Gümüşhane, Hatay, Isparta, İzmir, İstanbul, Kars, Kastamonu, Kayseri, Karabük, Kahramanmaraş, Konya, Kütahya, Mersin, Muğla, Rize, Sinop, Sivas, Trabzon, Uşak, Zonguldak. Gökbörü Aygar TÃ¼rk basketbolcu. 11 Ocak 1977'de doğdu. Basketbol altyapısını Büyük Kolej'de aldı. 2.06'lık boyuyla pivot mevkiinde oynamaya başlayan Aygar, 1994 yılında Fenerbahçe ve Galatasaray arasında transfer çekişmesinin odak noktalarından biri oldu ve sarı-lacivertli yöneticilerin mücadeleden galip çıkması sonucunda Fenerbahçe'ye transfer oldu. Bu forma altında genç millî takıma yükselse de, uzun boyunun avantajına rağmen zayıf fiziği ile pota altında beklenen verimi gösteremedi ve daha çok süre alarak kendini geliştirebilmesi için 1996 yılında Oyak Renault'ya kiralandı. 1997-99 yılları arasında ABD Gençler Kolej Ligi'nde (NJCCA) mücadele veren Bunker Hill Koleji'nde basketbol oynayan Aygar, 1999 yılında NCAA Ligi'nde oynayan Northeastern Üniversitesi'ne transfer oldu ve iki yıl bu okulun takımında forma giydi. Aygar halihazırda ABD'de yaşamaktadır. Kevin Rankin Kevin Michael Rankin (d. 26 Ağustos 1971; Wheeling, Batı Virginia), ABD ve Türkiye vatandaşı basketbolcu. 26 Ağustos 1971'de ABD'de doğdu. Wisconsin lise takımında basketbolunu geliştirdi ve 2.12 metrelik boyuyla pota altında etkili bir oyuncu olarak dikkat çektiği gibi, giderek dış atışlarını da geliştirdi. NCAA Ligi'nde Northeastern Üniversitesi'nde forma giyen Rankin, 1994 yılında Fenerbahçe'nin başına geçen Murat Didin tarafından Chicago Bulls'un yaz kampları sırasında keşfedildi ve bu takıma transfer oldu. Diğer Amerikalı oyuncu Mitch Smith ile sarı-lacivertli takımın son üç sezonun şampiyonu Efes Pilsen'i üç maç arkaya arkaya mağlup ederek eleyip final oynamasında büyük katkı sahibi oldu. 1995 yılında Ülkerspor'a transfer olan Rankin 2000 yılına dek oynadığı bu forma altında Türk vatandaşlığını da aldı. Turuncu-yeşilli takımın 1998 yılında tarihindeki ikinci şampiyonluğunu ve 1995 yılında ilk Cumhurbaşkanlığı Kupasını kazanmasında, 1997 yılında da Avrupa Şampiyon Kulüpler Kupası'nda çeyrek final oynamasında pay sahibi oldu. Khalid Hafiz Şeyh Khalid Hafiz ("Sheikh Khalid Kamal Abdul Hafiz"; 1.12.1938 – 6.12.1999), bir Yeni Zelanda Müslüman toplumu lideri. Hindistan'da doğdu ve Suudi Arabistan'da öğrenim gördü. Yeni Zelanda'ya 1981 yılında göç etti. 1982 ile 1999 arasında Wellington'un üst düzey Müslüman dini lideri oldu. Canik Canik (), Samsun'un Devgeriş Deresi'yle Mert Irmağı arasında Karadeniz'den içeri doğru uzanmış bir yerleşim yeridir. Cumhuriyet tarihinde 2009 yılına kadar belde olan Canik, 2009 yılında ilçe olmuştur. 2009 yılı sayımına göre ise ilçe merkezinin nüfusu 69.363'tür. İlçenin kuzeyinde Karadeniz, güneyinde Canik Dağları'nın Karadeniz'e doğru uzantısı olan tepeler, batısında Mert Irmağı ve İlkadım ilçesi, doğusunda ise Kutlukent bulunmaktadır. İlçenin en önemli özelliği; sanayi ve ticaret merkezi denilebilecek derecede ticari ve sanayi kuruluşları içinde barındırması ve bunların hatırı sayılır bölümünün içinde olması ve Samsun'un ekonomisine büyük katkı sağlamasıdır. Canik kelimesinin ilk kez geçtiği Türkçe metin 1244/45'te kaleme alınan Dânişmendnâme'dir. Canik kelimesi bu eserde yirmi beş kez geçmektedir. Eserdeki tasvirlere göre o dönemdeki Canik'in sınırları şöyledir: kuzeyinde Karadeniz, batısında Samsun, güneyinde Karakuş (yeni adı Akkuş), doğusunda Trabzon ve Bulgar Dağları bulunan bir sancak. Canik kelimesinin kökeni hakkında bazı görüşler vardır. Halk arasında yaygın olarak kabul gören görüş ise, yerli halk arasında ""Cenik"" şeklinde, sürülerin kışın barındıkları çukur yer manasında kullanılan bu kelimenin daha ziyade coğrafî ve idari bir bölgeyi ifade etttiğidir. Canik adı Osmanlı İmparatorluğu döneminde merkezi Samsun olan sancağa verilmiştir. Coğrafî olarak Karadeniz bölgesinin orta kısmına ve bu bölgedeki dağlara atfedilen bir tabirdir. Ancak yine de kelimenin kökeni hakkındaki tartışmalar henüz kesin bir sonuca ulaşmamıştır. Necati Demir, bir makalesinde Canik adının kaynağının Peçenekler olabileceğini ileri sürmektedir. Buna göre bugün Canik adı verilen dağların ismi büyük bir ihtimalle başlangıçta ""Becenek"" idi ve "bol-" fiilinde olduğu gibi ön seste ünsüz düşmesiyle önce ""Ecenek"" olmuş, daha sonra da bugünkü kullanılış biçimi olan Canik şeklini almıştır. Bu açıklama, Canik isminin Karadeniz’in yerli halkı olan "Can kavmi"nden geldiğine dair tezden daha zayıf olmakla beraber, muhtemeller arasındadır. Ayrıca makalede geçen bilgiler düşünüldüğünde "Can" ya da "Çan" kavminin Peçenekler ile aynı kavim olabileceği veya akrabalığı da akla gelmektedir. Canik adının kökeniyle ilgili Anthony Bryer'in ortaya attığı bir teori ise Canik adının Çanlarla değil, "Çani"lerle (Lazlarla) ilişkili olduğu yönündedir. Lazların yaşadığı ülkeye Gürcüler Çaneti, Ermeniler ise Canik demekteydi. Bununla beraber eski Ermenicede "Canik" dağların arasında kalan "nispeten düz ve barınmaya elverişli alan" anlamına gelmektedir ve Çanilerle bir alakası yoktur. Samsun’un dolayısıyla Canik'in eski tarihine ait bilgiler azdır. Klasik tarih Samsun’un MÖ 6. yüzyılda Miletli denizci göçmenler tarafından kurulduğunu gösterir. MÖ 4. yüzyılda Pers hakimiyetine girmiş ve MÖ 3. yüzyılın ortalarında Pontus Krallığı’na bağlanmıştır. Pontus Kralı Büyük Mithridates, Sinop ile Amisos'u kendisine idare merkezi olarak seçmiştir. Bizans döneminde Amisos, Armeniak temasına (idarî bölge) dahil bulunuyordu. Şehir Türklerin burayı fethine kadar bir ticaret merkezi olarak yaşamaya devam etti. 1960'lı yıllara kadar Canik, yerleşim alanı olarak Hasköy, Hacıismail, Tekkepınar köyleri ve seyrek yayılmış çiftçi evlerinden ibaretti. Bu köyler, Millî Mücadele sonrası yapılan mübadele sonucu Rumlar'dan alınarak Balkanlardan getirilen vatandaşlarımızın yerleştirilmesi ile oluşturulmuştur. Bölgede bugünkü stadyumun yerinde hipodrom, Yeni Mahalle'de küçük bir tayyare alanı ve yer yer bataklıklar vardı. Ordu-Ankara karayolunun geliştirilmesi, küçük sanayi sitelerinin kurulması, garajlar ve hâl gibi kentsel donatıların yapılması ilçede önemli bir hareketlilik oluşturmuş, yerleşim alanlarının hızla büyümesine neden olmuştur. 1994 yılından itibaren Samsun; Atakum, İlkadım, Gazi ve Canik adıyla dört alt beldeye ayrılmıştı. 2009 yılından itibaren ilçe olan Canik'te 19 Mayıs Stadyumu, Doğu Park, Bandırma Vapuru ve Millî Mücadele Parkı Açık Hava Müzesi, Toptepe Tümülüsleri, Meşe Dinlenme Tesisleri ve Canik Başarı Üniversitesi gibi önemli yerler vardır. SturmfÃ¼hrer Sturmführer, Nazi Partisi'ne ait yarı-askeri bir unvandır. "Saldırı önderi" anlamına gelen rütbeyi ilk kez 1925'te Sturmabteilung kullanmıştır. 1934'e dek SS rütbesi olarak kullanılmış; daha sonra ise "Untersturmführer" adını almıştır. Haim Herzog Haim Herzog (İbranice: חיים הרצוג‎, 17 Eylül 1918 – 17 Nisan 1997) İsrail Devleti'nin 6. Cumhurbaşkanı (1983-1993) Herzog 1918 yılında Kuzey İrlanda'nın başkenti olan Belfast'ta doğdu. Babası İrlanda Yahudilerinin hahambaşı İzak Halevi Herzog idi. Herzog Dublin kentinde Wesley Koleji'nde okurken Siyonist Gençlik Federasyonu üyesi oldu. 1935 yılında Filistin'e göç etti ve İsrail yer altı milis örgütü olan Haganah'a hizmet etti. Daha sonra Londra Üniversitesi'nde Hukuk öğrenimi görerek Lincoln Barosu'na avukat olarak kaydoldu. II. Dünya Savaşı'nda İngiltere ordusunda bulundu. Toplama kamplarının boşaltılmasına katkıda bulunduktan sonra 1947 yılında Binbaşı rütbesiyle ordudan ayrıldı. Savaş sonrası Filistin'e dönerek 1948 Arap-İsrail Savaşı'nda çarpışan Haim Herzog, İsrail İstihbarat Birimi olan Aman'ın iki defa başkanlığını üstlendi (1948-50, 1959-62). 1950-1954 yılları arasında ABD'de askeri ataşe olarak görev yaptıktan sonra 1962 yılında Orgeneral rütbesiyle Aman başkanlığından emekli oldu. 1967 savaşı sonrası Batı Şeria ele geçince, Doğu Kudüs'ün askeri yöneticisi olarak atandı. 1972 yılında iki arkadaşıyla birlikte bir hukuk firması açtı. Açtığı bu hukuk bürosu şu anda İsrail'in en büyük hukuk bürosu olarak hizmet etmektedir. 1975 yılında ABD'ye büyükelçi olarak atanan Herzog, 1978 yılına kadar bu görevini sürdürdü. Ardından 1981 yılındaki seçimlerde İşçi Partisi'nden milletvekili seçildi. 1983 yılında Knesset tarafından 5 yıl için cumhurbaşkanı seçilen Herzog bu görevini 1988 yılındaki ikinci kez seçilmesiyle beraber 10 yıl sürdürdü. Cumhurbaşkanlığı döneminde suçluların cezasını hafifleten ve birçok yurt dışı gezisı yapan Herzog, Dublin'de 1985 yılında bir İrlanda Yahudileri Müzesi de açmıştır. 1997 yılında 79 yaşında vefat eden Herzog, İsrail devlet adamlarının gömüldüğü Theodor Herzl tepesine defnedilmiştir. Haim Herzog, Aura Herzog ile evli ve bugün İsrail Sosyal İşler Bakanı olan İzak Herzog'un dahil olduğu 4 çocuk babasıydı. Aynı zamanda İsrail eski Dışişleri Bakanı Abba Eban'ın ise bacanağı idi. Samsun Devlet Opera ve Balesi Samsun Devlet Opera ve Balesi, Türkiye'de Devlet Opera ve Balesi Genel Müdürlüğü'ne bağlı olarak faaliyet gösteren altı opera-bale müdürlüğünden biridir. Kurum temsillerini, İlkadım ilçesinde yer alan 2001 yılında yapımı tamamlanmış, 2008 yılında Kültür ve Turizm Bakanlığı tarafından Devlet Opera ve Balesi Genel Müdürlüğü'ne devredilmiş, mimarisi opera binası olacak şekilde tasarlanmış olan Samsun Atatürk Kültür Merkezi binasında gerçekleştirmektedir. Sahnelenen ilk eser, librettosu Aytaç Yalman'a, bestesi Hasan Niyazi Turan'a ait olan, 'Şehitler Oratoryosu' olmuş, ilk 'Dünya Prömiyeri' ise 2010/2011 Sanat Sezonunda 5 Mayıs 2011 tarihinde 'Amazonlar' isimli bale eseri ile gerçekleştirilmiştir. Türkiye'nin en genç opera ve bale müdürlüğü olan SAMDOB, 1993 yılında Bakanlar Kurulu kararıyla kurulmasına karar verilip, devlet programına alınmış ve 15 yıl sonra 19 Mayıs 2008 tarihinde, Kerim Soysal'ın kurucu müdürlüğünde kurulma aşamalarını tamamlayarak, faaliyetlerine başlamıştır. Açılmasından kısa süre sonra, Eylül 2009'da Kerim Soysal'ın istifa etmesi üzerine, Erdoğan Şanal bu göreve getirilmiştir. Şanal, görevi süresince hayata geçirmeyi planladığı Uluslararası Samsun Müzik Festivali'nin öncü çalışmalarını yürütmüş ancak, festivalin hayata geçmesine kısa süre kala, Ağustos 2012'de Mersin Devlet Opera ve Balesi Müdür ve Sanat Yönetmenliği'ne atanmıştır. Yerine ise 28 Ağustos 2012 tarihinde Volkan Kıran atanmış, göreve geldikten bir süre sonra, Erdoğan Şanal döneminde çalışmaları başlatılan, "Uluslararası Samsun Müzik ve Sahne Sanatları Festivali"'nin birincisi 25 Mayıs - 7 Haziran 2013 tarihleri arasında gerçekleştirilmiştir. Kurumun mevcut Müdür ve Sanat Yönetmeni, görevi vekaleten yürüten Mesut Daşdemir'dir. Kurulması ardından geçirdiği ilk sanat sezonu olan, 2008/2009 sanat sezonunda "2913" biletli seyirci sayısına ulaşan kurum, tüm sezon eser sahnelediği ilk sanat sezonu olan 2009/2010 sanat sezonunda "16.794" biletli seyirci sayısına ulaşmıştır. 2010/2011 sanat sezonunda "16.789" biletli seyirci sayısına sahip olmuş, 2011/2012 sanat sezonunda ise bu sayı "25.532"'ye yükselmiştir. Açıldığı dönemden sonraki en yüksek biletli seyirci sayısına, "34.556" biletle 2012/2013 sanat sezonunda ulaşılmıştır. 2013-2014 sanat sezonunda %81,49 doluluk oranıyla toplam "34.210" seyirci, 2014-2015 sanat sezonunda %77,72 doluluk oranıyla "26.468" seyirci, 2015-2016 sanat sezonunda ise %71,52 doluluk oranıyla toplam "28.321" seyirci tarafından temsiller izlenmiştir. Repertuvar, her sanat sezonu başında genel müdürlük nezaretinde, kurum sanat yönetici ve uygulatıcıları tarafından belirlenerek hazırlanmaktadır. Eserler, 45'i koro, 35'i bale, 57'si orkestra ve 5'i solist olmak üzere, toplam 141 sanatçı tarafından sahnelenmektedir. A Haunting A Haunting, 28 Ekim 2005 yılından 9 Kasım 2007 yılına kadar "Discovery Channel"'da yayınlanan bir Amerikan paranormal yarı belgesel tarzı televizyon antoloji serisidir. Program, lanetli yerleşim bölgelerinde geçen paranormal tecrübeleri; hikâyeler, röportajlar ve dramatik tekrar canlandırmalarla ortaya koyar. Başlangıç senesi olan 2005'ten bu yana program, dört sezon halinde toplam otuz dokuz bölüm üretti. Bunlar son olarak Discovery Channel, Amerika'da yayınlanan "Investigation Discovery" ve İngiltere'deki "Discovery Science"da yayınlandı. "A Haunting" orijinal olarak, baş yazar "Allison Erkelens" tarafından geliştirilen "A Haunting in Connecticut" ve "A Haunting in Georgia" adlı iki film uzunluğundaki bölümler olarak başladı. Bölümler "Tom Naughton" ve "Nicolas Valcour" tarafından New Dominion Pictures'a yaptırıldı. Yüksek reyting alan "A Haunting","Discovery Channel"'da haftalık olarak "Larry Silverman" tarafından yayınlandı. Bölümler, iddia edilen "paranormal" karşılaşmaları, geleneksel korkuları, "şeytan" saldırılarını, esrarlı üne sahip mülkleri anlatır. Bölümlerin çoğu Amerika'da geçen olaylara yer verirken, bunların yanı sıra Kanada, İngiltere, İrlanda ve Tayvan'da da geçen dört bölüm vardır. Sahneler evlerde, apartmanlarda, çiftliklerde ve ticari alanlarda geçebiliyorken aynı zamanda geniş arazilerde de geçer. Çoğu bölüm, tanıkların ve araştırmacıların yorumlarıyla desteklenen sinematik-temsil görüntüleriyle (canlandırma ile) birçok paranormal deneyim sunar. Siverman'a göre; belgeselin yazarları, hikâyeleri araştırır ve sonra işe yarar içeriklerini filtreler. "Discovery Channel", belgesel yapımcıları ve yazarlarını seksüel ve şiddet içeriklerinden dolayı kesin sansürleme yapmak zorunda bırakmasına rağmen, Silverman, ilerleyen bölümlerde kurbanların açıklamalarına büyük yer vermiştir. Bununla birlikte, Billy Bean'in başından geçen gerçek olaylar, belgesel yapımcılarının onun açıklamalarına ağırlık vermiş olduğu "House of Dead" adlı bölümde yayınlandı. Serideki bölümler, paranormal aktivite kurbanlarının sürekli sıklaşan tuhaf olayları farketmeleri ile başlayan tekrarlanan örnekler şeklinde akıp gider. Bunlara karşı ilk reaksiyon; olayları reddetmek, görmezden gelmektir. Bununla birlikte tüm muhtemel açıklamalar araştırılır ve istenilen bulunmaya çalışılır, kurbanlar hem bir paranormal araştırmacı hem de yardım için bir ruhsal medyum ile ilişkiye geçer. Bazı durumlarda kurban bu paranormal durumu başarıyla çözebilirken, başka bir taraftan, evinden kaçmak durumunda kalabilir. Belli bölümlerde ünlü demonolojist ve görülmeyen şeyleri görebilen kişiler olan "Ed and Lorraine Warren" rol aldılar. Bu araştırmacılar aslında, belgesel serisindeki bazı dosyaları araştıran kişilerdir. "The Dark Side" bölümü 2006 yılında ölen Ed'in hatırasına adanmıştır. Ana metin: "Timeless Media Group", dört sezonun hepsini 2007-2008 yıllarında DVD olarak çıkardı. 9 Eylül 2008'de de serinin otuz dokuz bölümünü içeren dokuz disklik bir set piyasaya sürdü. Ä°ngilizce Vikipedi Fettane Hâcc Seyyid Cevâdî Fettane Hâcc Seyyid Cevâdî (; d. 1945, Şiraz), İranlı yazar. İsfahan'da yaşayan Cevadi, Tahran ve İsfahan'daki okullarda edebiyat ve yabancı dil alanlarında yüksek öğrenimini tamamladı. Yıllarca öğretmen olarak çalıştı ve İngilizce eserleri Farsçaya çevirdi. 1995'te yayımlanan "Aşk Sarhoşluğunun Sabahı" (Bâmdâd-ı Humâr) İran'da en çok satan romanlardan biri oldu. 2000 yılında Suhrkamp yayınevi tarafından "Der Morgen der Trunkenheit" adıyla Almancaya çevrildi ve bu ülkede de en beğenilen kitaplar arasında yer aldı. Cevadi'nin hikâyelerinden oluşan ikinci eseri "Uykunun Kuytusunda" (Der Halvet-i Hâb) ise Almancada "In der Abgeschiedenheit des Schlafs" olarak basıldı. Aşk Sarhoşluğunun Sabahı, 2010 yılında Kaktüs Yayınları tarafından Türkçe olarak yayımlandı. Av Mevsimi Av Mevsimi, Yavuz Turgul'un yönetmenliğini yaptığı ve Türk sinemasının üç önemli ismi Şener Şen, Çetin Tekindor ve Cem Yılmaz'ı aynı yapımda buluşturduğu bir filmdir. Bir cinayet araştırması sırasında hayatları altüst olan üç polisin hikâyesini anlatan filmin çekimleri, nisan ayında başlamış ve 51 gün sonunda haziran ayı içerisinde bitmiştir. 3 Aralık 2010 tarihinde vizyona girmiştir. Tecrübesi, sezgileri ve takipçiliğiyle tüm teşkilatın “Avcı” olarak nitelediği Ferman (Şener Şen) ile yalnızca bakışlarıyla bile lakabının hakkını veren “Deli” İdris (Cem Yılmaz) cinayet masasında görevli, baba-oğul kadar yakın iki polistir. Antropoloji mezunu, sessiz sakin Hasan (Okan Yalabık) ise bu ikiliye sonradan dahil olan acemi bir polistir. Acemi olması sebebiyle "çömez" lakabı takılmıştır. Öldürülen genç bir kız onları uyuşturucu taciri Asit’le, Türkiye’nin en zengin adamlarından Battal Çolakzade’yle (Çetin Tekindor), kızın ağabeyleri Abbas, Vakkas ve daha birçok farklı insanla karşı karşıya getirecektir. Hayatını eşine adayan, onun hastalığıyla boğuşan Ferman, boşandığı eşi Asiye’ye (Melisa Sözen) tutkuyla bağlı İdris, yeni mezun ve bu dünyaya yabancı Hasan karakterinin başından geçenler anlatılmaktadır. Çözmeye çalıştıkları cinayet, bu üç polisin hayatını değiştirecektir. Aliii Aliii, 1960 yılında çekilen, yönetmenliğini ve senaristliğini Çetin Karamanbey'in yaptığı bir film'dir. Set amirliğini Basri Büyükcan, kamera asistanlığını Mahmut Demir üstlenmiştir. Yapım şirket Site Film iken hazırlığını Lale Film yapmıştır. Hababam Sınıfı (film serisi) Hababam Sınıfı, Rıfat Ilgaz'ın Hababam Sınıfı adlı Hababam kitap serisinden uyarlanarak yapılan bir film serisidir. Serinin ilk filmi 1975 yılında yapılmış olan Hababam Sınıfı'dır. Bunu daha sonra yine 1975 yapımı olan Hababam Sınıfı Sınıfta Kaldı, 1976 yapımı olan Hababam Sınıfı Uyanıyor ile Hababam Sınıfı Tatilde, 1978 yapımı olan Hababam Sınıfı Dokuz Doğuruyor ve 1981 yapımı olan Hababam Sınıfı Güle Güle filmleri izler. Serinin yeni nesil filmleri ise 2003 yapımı olan Hababam Sınıfı Merhaba, 2004 yapımı olan Hababam Sınıfı Askerde ve son olarak da 2005 yapımı olan Hababam Sınıfı Üç Buçuk'tur. Hababam Sınıfının, 1975 yılından beri yayınlanmış olan sinema filmlerinin sıralamasıdır. 1974 Dünya Kadınlar Voleybol Şampiyonası 1974 Bayanlar Dünya Voleybol Şampiyonası, 12 Ekim-28 Ekim 1974 tarihlerinde Meksika’da yapıldı. Yedincisi düzenlenen şampiyonaya yirmi üç ülkenin ulusal voleybol takımları katıldı. Maçlar Guadalajara, Tijuana, Monterey, Puebla, Meksiko ve Toluca kentlerinde oynandı. Şampiyonluğu Japonya kazandı. 13 Ekim, 1974 14 Ekim, 1974 15 Ekim, 1974 13 Ekim, 1974 14 Ekim, 1974 15 Ekim, 1974 13 Ekim, 1974 14 Ekim, 1974 15 Ekim, 1974 13 Ekim, 1974 14 Ekim, 1974 15 Ekim, 1974 13 Ekim, 1974 14 Ekim, 1974 15 Ekim, 1974 13 Ekim, 1974 14 Ekim, 1974 15 Ekim, 1974 18 Ekim, 1974 19 Ekim, 1974 20 Ekim, 1974 18 Ekim, 1974 19 Ekim, 1974 20 Ekim, 1974 18 Ekim, 1974 19 Ekim, 1974 20 Ekim, 1974 18 Ekim, 1974 19 Ekim, 1974 20 Ekim, 1974 18 Ekim, 1974 19 Ekim, 1974 20 Ekim, 1974 18 Ekim, 1974 19 Ekim, 1974 20 Ekim, 1974 22 Ekim, 1974 23 Ekim, 1974 24 Ekim, 1974 26 Ekim, 1974 27 Ekim, 1974 22 Ekim, 1974 23 Ekim, 1974 24 Ekim, 1974 26 Ekim, 1974 27 Ekim, 1974 22 Ekim, 1974 23 Ekim, 1974 24 Ekim, 1974 26 Ekim, 1974 27 Ekim, 1974 22 Ekim, 1974 23 Ekim, 1974 24 Ekim, 1974 26 Ekim, 1974 27 Ekim, 1974 Ligue 2 Ligue 2, Fransa'da 1934-35 sezonunda başlayan ikinci en yüksek seviye futbol ligi. Ligue 1 ile birlikte LFP'yi oluşturan iki ligden biridir. 20 takım bulunan ligde, her takım birbirleriyle ikişer, toplamda ise 38 maç yaparak sezonu tamamlar. Sezon sonunda ligi ilk üç sırada bitiren takım Ligue 1'e yükselirken, son üç sıradaki takım Championnat National'a düşer. Bedrettin Demirel Caddesi (LefkoÅŸa) Bedrettin Demirel Caddesi, Lefkoşa'da bulunan bir cadde. Birleşik Krallık egemenliği döneminde adı Hilarion Caddesi (İngilizce: Hilarion Avenue) idi. Caddede bir otel, KKTC Sağlık Bakanlığı, KKTC Elektrik Kurumu, KKTC Cumhuriyet Meclisi, Kıbrıs Türk Ticaret Odası genel merkezi bulunur. Ayrıca işyerleri de vardır. Mehmet Akif Caddesi ve Selçuklu Caddesi'yle Başbakanlık Kavşağı'nda buluşur. Bunun dışında Mehmet Akif Caddesi'yle Sanayi Ali Sokak ve Gültekin Şengör Sokak ile doğrudan bağlanır. Caddeden Atatürk Caddesi ile Abdi İpekçi Caddesi de ayrılır. Ayrıca caddede 50 katlı bina yapma izni vardır. Bedrettin Demirel Caddesi Bedrettin Demirel Caddesi aşağıdaki anlamlara gelebilir: NGC 9 NGC 9 Kanatlıat takımyıldızı yönünde yaklaşık olarak 140 milyon ışık yılı uzaklıkta bulunan bir sarmal galaksi. 27 Eylül 1865 tarihinde Otto Wilhelm von Struve tarafından keşfedilmiştir. El-BekrÃ® Abū ʿUbayd ʿAbd Allāh ibn ʿAbd al-ʿAzīz al-Bakrī (Arapça: أبو عبيد عبدالله بن عبد العزيز البكري‎) (1014–1094), Endülüs-Arap coğrafyacı ve tarihçi. Huelva şehrinde, il valisinin oğlu olarak dünyaya geldi. Al-Bakri yaşamının tamamını Cordoba'da geçirdi ve yazdığı yerlere hiç seyahat etmedi. Al-Bakri Avrupa, Kuzey Afrika ve Arap yarımadasını kaleme aldı. İlk çalışmaları Kitāb al-Masālik wa-al-Mamālik ("Book of Highways and of Kingdoms") ve Mu'jam 'dır. Tüccar ve gezginlerin raporlarına ve literatüre göre Yusuf al-Warraq ve Abraham ben Jacob'ı da içeren ilk bahsi geçen çalışması 1068'de tamamlandı. Simon Ammann Simon Ammann (d. 25 Haziran 1981, Grabs, İsviçre), İsviçreli kayakla atlamacı. 2002 ve 2010 Kış Olimpiyat Oyunlarında normal ve geniş tepede altın madalya almıştır. Ammann Grabs, İsviçre'de Margit ve Heinrich Ammann'ın çocuğu olarak doğmuş ve Unterwasser, İsviçre'de büyümüştür.İki erkek, üç kız kardeşi vardır. Kayakla atlama Dünya Kupası'na 1997–1998 sezonunda 16 yaşında iken başlamıştır. Ammann, Nagano, Japonya'da yapılan 1998 Kış Olimpiyatlarına katılma hakkı kazanmış ve 35. sırada bitirmiştir. Salt Lake City, Utah, ABD'de yapılan 2002 Kış Olimpiyatları öncesi sakatlandı. Buna rağmen Olimpiyatlarda normal tepe ve geniş tepede altın madalya aldı. Ammann bunu başaran tarihteki ikinci kişidir. (İlki 1988'de Matti Nykänen'dir.) Olimpiyatların ardında Ammann, İsviçre'de ünlü oldu ve ABD'de yayınlanan "The Late Show" gibi talk şovlara çıktı. (20 Şubat 2002). Ammann ayrıca 2002 ve 2007'de Holmenkollen Ski Festival'de kayakla atlama yarışını kazandı. Bu ona 2007'de Frode Estil, Odd-Bjørn Hjelmeset, King Harald V ve Queen Sonja of Norway ile birlikte Holmenkollen madalyasını getirdi. 2006'da Torino, Italya'da yapılan Olimpiyat Oyunlarına katılan sporcu üçüncü kez Olimpiyat deneyimi yaşamıştı. 24 Şubat 2007'de Sapporo, Japonyadaki Dünya şampiyonasında Bireysel Geniş Tepe yarışını kazanmıştır. O hafta Bireysel Normal Tepe'de de gümüş madalya kazanan Ammann 2009'da Liberec'de yapılan Dünya şampiyonasında, aynı kategoride bronz madalya kazandı. 13 Şubat 2010'da Vancouver, British Columbia, Kanada'da dördüncü Olimpiyatına katılan sporcu Bireysel Normal Tepe'de altın madalya almıştır. Ammann tarihte normal tepede iki Olimpiyat altını kazanan ilk sporcu olmuştur. 20 Şubat 2010'da ayrıca geniş tepede de altın madalya aldı. Böylelikle iki bireysel kayakla atlama yarışmasında da İki Olimpiyatta altın madalya alan ilk sporcu oldu. Mart 2010'da Ammann, 2009–10 FIS Kayakla Atlama Dünya Kupasını Nordic Tournament'daki dört yarışmayı da ve dokuz Dünya kupası yarışı kazanarak genel toplamda birinci bitirdi. Sezonu Planica'daki kayakla uçma Dünya şampiyonasonda altın madalya alarak tamamladı. Ammann 2006'dan bu yana ETH Zurich'de bilişim teknolojisi ve elektrik mühendisliği okumaktadır. Ammann Schindellegi, İsviçre'de yaşamaktadır. Küçük sınıf otomobil Küçük sınıf otomobiller, Avrupa'da B-segmenti ya da Supermini, genellikle 3700 ile 4099 mm arası uzunluğa sahip, donanım bakımından zayıf, kaliteleri nispeten daha düşük, performansları pek başarılı olmayan giriş modelleridir. Son dönemlerde Mini Sınıfın ortaya çıkmasıyla, küçük sınıf otomobiller giderek büyümeye başlamış, alt küçük sınıf ve üst küçük sınıf olarak ikiye ayrılmıştır. Küçük sınıf, sedanlarda iyi bir aile otomobili, SW'lerde geniş bir iç hacim, sportif hatchbacklerdeyse etkileyici bir çeviklik sunabilmektedir. Premium Sınıf Premium Sınıf Premium Sınıf Premium Sınıf Premium Sınıf Premium Sınıf Premium Sınıf Alan Taylor Alan Taylor ÅŸu anlamlara gelebilir: Malezya'daki Yahudilerin tarihi Malezya Yahudileri Malezya'da yaşayan veya Malezya kökenli Yahudilere denir. Başta Penang olmak üzere ülkenin Kuala Lumpur ve Malacca gibi diğer şehirlerinde de yaşarlar. Yahudilerin çoğu Doğulu olmakla birlikte (çoğunluğu Bağdadi Yahudiler) Avrupa (Aşkenaz) ve Çin (Kaifeng) Yahudileri de bulunur. Çin Yahudileri Çin'den Malezya'ya 1949'da Milliyetçi Çin komünistler tarafından ele geçirildiği zaman kaçmıştır. Malay Yarımadası'ndaki yerlilerle Yahudilerin ilk teması Bujang Vadisinde 9. yüzyılda ve ardından Malacca'nın kozmopolit pazarlarında 18. yüzyılda gerçekleşmiştir. Sefarad Bağdadi Yahudiler buraya 19. yüzyıla girerken gelmiştir. Zamanında Birleşik Krallık'a ait bu topraklarda ticaret merkezinin varlığı başta Hindistan Yahudileri Sassoon ve Meyer aileleri olmak üzere Yahudi tüccarların ilgisini çekmiştir. Osmanlı'ya bağlı Bağdat Eyaleti'nin başkanı olan ve 1817-1831 yılları arasında hüküm süren Davud Paşa'nın zulmünden kaçan Yahudilerin bir kısmı de buraya geldi. Malaya'ya yerleştiği bilinen ilk Yahudi Bağdat'tan 1895'te gelen Ezekiel Aaron Menasseh'ydi. Menasseh'ye göre I.Dünya Savaşı'nda başka Yahudiler gelene kadar 30 yıl boyunca bölgede ibadet eden tek Yahudi kendisiydi. Bu döneme ait istatistikler ise biraz farklıdır: Malaya Savaşı'yla Japonya Malaya'yı işgal edince Yahudiler Singapur'a gönderildi fakat ardından Japonya'nın Singapur'u işgal etmesi Yahudileri arada bıraktı. Savaştan sonra çoğu Yahudi Singapur, Avustralya, İsrail ve ABD'ye göç etti. 1963'te Malaya'da sadece 20 Yahudi aile kaldı. Penang'da "Jalan Nagore"de () olan tek sinagog cemaat minyan oluşturamayıca 1976'da kapandı. Bugün Malezya'da çoğu Rus göçmeni olan yaklaşık 100 Yahudi vardır. Eski cemaat üyelerinin çoğu 1970'lerde artan antisemitizm ve anti-İsrail politikaları yüzünden başka ülkelere göç etti. Yahudi nüfusunun çoğunluğunun yaşadığı Yahudi Sokağının adı Zainal Abidin Sokağı ("Jalan Zainal Abidin") olarak değiştirilince Yahudilerden geriye kalan tek şey bir Yahudi mezarlığı ve kullanılmayan bir sinagog oldu. Malezya Yahudilerinin soyundan gelenlerin büyük kısmı Singapur'da yaşamaktadır; Avustralya, Kanada, Yeni Zelanda, Birleşik Krallık ve başta New York olmak üzere ABD'de var olan Malezya Yahudilerinin nüfusu tam olarak bilinmemektedir. Malezya Yahudilerinin çoğu Malay dili ve İngilizce konuşup bazıları Yidiş, Farsça, İbranice ve muhtemelen Arapça bilmektedir. 1805'te kurulan Penang Yahudi Mezarlığı ülkenin bilinen en eski tek mezarlığıdır. 3,538.4 m satır şeklindeki bir arazide eski adı "Yahudi Sokağı" olan ve George Town'da "Jalan Burmah" ve "Macalister Sokağı"nı bağlayan "Jalan Zainal Abidin" üzerinde bulunur. En eski mezar taşı 9 Temmuz 1835 tarihine ait olup mezarlığın bulunduğu araziyi bağışlayan bir hayırsever İngiliz Yahusidi olduğuna inanılan Shoshan Levi'ye aittir. Tabutların çoğu yarım çember çatılı olup mezarlıkta bulunan 106 mezardan en yakın tarihteki mezar 1978 yılına aittir. Bazı Yahudiler Yahudi mezarlığına gömülmemiş olsa da Malezya Yarımadasındaki Yahudilere ait tek mezarlık Penang Yahudi Mezarlığı'dır. Mezarlık 1885'te tasdiklenen mütevelli heyeti tarafından idare edilmektedir. Heyet üyelerinin çocukları Malezya dışında yaşadığından bu heyetin akıbeti belirsizdir. Tony Tarantino Tony Tarantino, (d. 4 Haziran 1940) Amerikalı oyuncu, müzisyen ve bestekâr. Tony Tarantino 4 Haziran 1940'ta Queens, New York'ta doğdu. İtalyan kökenli bir aileden gelen Tarantino, 1952 yılında Los Angeles, Kaliforniya'ya taşındı. Lise eğitimini 1958 yılınad burada bitirdi. Sonrasında Pasadena Playhouse'a girdi. Burada modern dans ve eskrim yapmayı öğrendi. Bu sırada çeşitli gitarlar üzerinde çalıştı ve yerel kahvelerde şarkı söylemeye başladı. Tarantino'nun birçok hobisi vardır, havacılık (uçuş), eskrim, okçuluk ve nişancılıktır. Ayrıca karate ve Kung-Fu'da siyah kuşağı vardır. South Bay (Kaliforniya'da bir semt) içinde birçok grupta gitarist olarak yer almıştır. San Francisco'dan San Diego'ya, Lake Tahoe'den Las Vegas'a kadar bir çevresi vardır. 2001 Los Angeles Müzik Ödülleri'nin sahibidir. Şu anda BMI'nın üyesidir. 1960'tan beri Musician's Union Local'ın üyesidir. Tony Tarantino, ünlü sinema yönetmeni Quentin Tarantino'nun babasıdır. Bir röportajı sırasında Quentin Tarantino şöyle demiştir: “"Babamı hiç tanımadım, bilmedim. oyuncu olmak istedi. Şimdi bir oyuncu çünkü benim soyadımı taşıyor. Ama hiçbir zaman hayatımın bir parçası olmadı. Onu hiç tanımadım. Onunla hiç karşılaşmadım".” Diospyros Diospyros, abanozgiller (Diospyraceae) familyasından yaklaşık 500 kadar bitki türünü kapsayan cinstir. Türkçede üyelerinin bazıları abanoz bazıları da hurma adlarıyla bilinir. Türkiye'de iki türü bulunur. Bunlardan kara hurma ("D. lotus") Kuzeydoğu Anadolu'da yerlidir. Diğer tür olan Trabzon hurması ("D. kaki") ise kültür bitkisi olarak sonradan yayılmıştır. Birleşik ısı ve güç Birleşik ısı ve güç ısı farkından yararlanarak, şehrin sularını ısıtan enerji sistemidir. Enerjide verimliliği sağlar. Termik santrallerde, elektrik üretilirken ısı da üretilir. Enerjinin %35'i, ısı olarak kaybolmaktadır. Birleşik ısı ve güç enerji sisteminde ise, bu %35'lik ısı kaybından azami şekilde yararlanılır. Oluşan ısı ile, şehir suları ısıtılır. Böylece, hem elektrik üretilir hem de şehir suyu ısıtılmış olur. Başka bir "Birleşik ısı ve güç" enerji sisteminde ise, göllerden vs. yararlanılır. Göllerden su getirilir. Getirilen su, buharlaştırılır ve elektrik üretmek üzere türbinlere gönderilir. Türbinlerden çıkan sıcak buhar, bu sefer de şehirden gelen soğuk suları ısıtmak üzere kullanılır. Şehir suları da ısıtılır ve şehre sıcak sular, yer altından iletilir. Suyu da ısıtmış olan buhar, ısı kaybetmiştir. Dolayısıyla, göle geri verilir. Özellikle İngiltere'de bu enerji sistemi oldukça yaygındır. Çünkü çoğu ülke, enerji üretmenin başka yollarını bulmak ve enerji verimliliği için türlü çalışmalar yapmaktadır. Bu ülkelerin başında İngiltere, İtalya, İzlanda, ABD ve Almanya gelmektedir. Türkiye2de ise çalışmalar büyük ölçüde başarıya ulaşmıştır. Ekonomisi gelişmemiş ülkeler ise bu enerji sistemini kullanmamaktadır. Çünkü birleşik ısı ve güç enerji sisteminde, normalden biraz daha az olacak şekilde elektrik üretilir. İmkanları olmadığı için, bu enerji sistemini kullanamamaktadırlar. Cepkenli bÃ¶cekgiller Cepkenli böcekgiller (Staphylinidae), kın kanatlılar (Coleoptera) takımından böcek familyasıdır. Günümüzde 2010 verilerine göre bitki ve hayvan grupları içinde en çok tür barındıran birinci familyadır. Yakın zamana kadar kın kanatlılar takımının hortumlu böcekgiller (Curculionidae) familyasından sonra ikinci büyük familyası sanılıyordu. Yeni bulunan türleriyle birlikte Scydmaenidae familyasının yapılan revizyonla Scydmaeninae adıyla alt familya olarak bağlanması sonucu ilk sıraya yerleşti. 33 alt familyada toplanmış 3624 cins ve 56.768 türle canlılar arasında en çok tür barındıran familyadır. Yılda yaklaşık 600 kadar yeni tür kaydediliyor. Fosillerine 200 milyon yıl önce Trias Döneminden beri rastlanıyor. Ufak böceklerdir. En irileri 3 cm gelir. Larva tipi capodeid larvadır. Cepkeni hatırlatan elitralarının ("kın kanatlarının") son 3-4 abdomen segmenti açıkta kalacak kadar kısa olması familyanın tipik ayırt edici özelliğidir. Üst kanatlarının kısalması alt kanatlarının korunmasını azaltmamış, aksine abdomenin daha etkin hareket etmesine izin vermiştir. Bu da uyumu ve türleşmeyi güçlendirmiştir. Dünya çapında yaygın olan familya üyeleri, her türlü ekosistemde bulunur. Genellikle gübre ve leşlerde, taş altlarında ve çürümekte olan mantar ve yaprak gibi malzemelerde bulunurlar. Çoğu toprak yüzeyinde yaşarken, Leptotyphlinae alt familyası toprağın derinliklerinde bulunır. Kuş ve memelilerin yuvalarında yaşayanlar buradaki akar vs diğer omurgasızları avlarlar. Karınca ve termit yuvalarında da görülürler. Bunlar mimikri ile karıncalara şaşılacak kadar benzerler. Çoğu serbest yırtıcılardır. Diğer omurgasızları avlarlar. Belirli bir besine özelleşme göstermediklerinden tür sayısı böylesine fazladır. Omalinae alt familyasının üyeleri çiçeklerle beslenir. Gyrophaena gibi bazıları da mantarla beslenir. Çok iyi uçucudurlar. Akşamları sürü halinde uçarken insanların gözüne girerler. Gözü yaşartacak kadar can yakıcı olan bu durum, böceğin saldırıya uğradığını sanarak tahriş edici sıvıyı salmasından kaynaklanır. Ciddi bir durum yaratmayan bu tatsızlık dışında insanlara belirgin bir zararları yoktur. 2010 rakamlarına göre Türkiye'de 22 alt familyada toplanan 250 cinse ait 1600 tür ve alt tür bulunur. Bu rakamın % 32'sine denk gelen 511 tür ve alt tür endemik olup yalnızca Türkiye'de bulunurlar. Staphylinidae uzmanı olan Dr. Sinan Anlaş'ın belirttiğine göre Türkiye'deki araştırmalar Batı Palearktik bölgenin diğer kısımlarındaki çalışmalara nazaran daha az ve yetersizdir. Araştırmaların fazlalığına bağlı olarak bu sayıda artış bekleniyor. Elitraları ("kın kanatları") son 3-4 abdomen segmenti açıkta kalacak kadar kısadır ve cepkeni hatırlatır. Cepkenli böcek adı buradan gelir. Malta'daki Yahudilerin tarihi Malta'daki Yahudilerin tarihi MÖ 1500'lere dayanır. Her ne kadar nüfusları hiçbir zaman 1000'i geçmediyse de mevcudiyetleri İsrailoğulları'ndan Zebulun ve Aşer kabilelerin deniz yolculuklarına başlamasına kadar uzanır. Günümüz Malta Yahudilerinin çoğu Sefarad olmasına rağmen Aşkenaz dua kitapları kullanılmaktadır. Gozo adasındaki Xagħra'de Ġgantija'nın güney tapınağının iç apsitinde bulunan yazılar tarih öcesi İbranilerin varlığının kanıtıdır. Fenikece olan bu yazı ("Babamız Yahve'ye olan sevgimiz için") 1912'de keşfedildi. Milattan sonra Malta'ya ayak bastığı bilinen ilk Yahudi, gemisi M.S. 62'de ada yakınlarında batan Pavlus'tur. Pavlus, adaya Hristiyanlığı yaymak için gitmişti. Roma döneminde Malta'daki mezar taşları Yunanca yazılar ve menoralarla dekore edilmişti. Fatımiler döneminde sivil roller üstlendiler ve hatta bir Yahudi Sadrazamlığa kadar yükseldi. Ortaçağ'da Norman hakimiyetinde Malta'daki Yahudi nüfusu doruğa ulaştı. 1090'da adayı işgal eden Normanlar döneminde ana adada 500, Gozo adasında 350 Yahudi bulunuyordu. Yahudi toplumu genel olarak kalkındı ve gettolarda yaşama zorunluluğu yoktu. Yahudilerin çoğu tarımla veye ticaretle uğraştı. Bilinen mistiklerden Abraham Abulafia 1285'ten 1290'larda ölümüne kadar Comino'da yaşadı. 1435'te Università Yahudilere uygulanmak üzere hazırlanan vergileme sisteminin kaldırılmasını talep etti. Bu durum Malta ve Gozo Yahudi cemaatlerinin yanı sıra Sicilya'nın Malta elçisi olan Gozitalı Yahudi Xilorun tarafından hoş karşılandı. 1479'da Malta ve Sicilya Aragon Krallığı altında birleşince adadaki Yahudiler 1492'de Elhamra Kararnamesiyle kovuldu. İspanyol Kraliyeti, adanın çoğunluğunu oluşturan Yahudilerin gitmeleriyle oluşacak maddi kayıp için tazminat istedi. Malta Yahudilerinin nereye gittiği bilinmezken Levant'taki Sicilya cemaatine katılmış olmaları muhtemeldir. Sicilya Yahudilerinin çoğu gibi Malta'daki birkaç düzine Yahudinin konverso olarak adada kalmış olması büyük bir olasılıktır. Buna kanıt olarak ise Malta'daki bazı soyadların Yahudi kökenli olduğu gösterilir. Ortaçağ'da Mdina Malta'nın başkentiyken şehrin nüfusunun üçte biri Yahudiydi. Mdina'daki sinagog 1693'teki depremle yıkıldı. Yahudi noterler tarafından İbrani alfabesi kullanılarak Maltaca yazılan tapu ve diğer belgeler bugün Mdina Katedral Müzesi'nde bulunmaktadır. Bu belgeler bilinen en eski Maltaca yazılmış metinler olup 14.yy'a dayanır. 1530'da İspanyol V. Karl Malta'yı Hospitalier Şövalyelerine verdi. Şövalyeler adaya 1798'e kadar hakim oldu; birçok Sicilya'lı konverso şövalyelerin Rodos'taki Yahudilere karşı liberal tavırlar sergilediğini bildiğinden buraya taşındı fakat dinlerini gizli tutmaya devam etmek zorundaydılar. Malta Seferi sırasında Yahudiler umut olmamasına rağmen St. Elmo Kalesi'ni korumak için gönüllü oldu. Bu zamandan sonra Yahudiler adına özgürlük kalmadı. Ticaret için gelen gemilerdeki Yahudiler rehin alınıp Yahudi toplumlarından fidyeler isteniyordu. Bu sebeple bu dönemde Malta'da Yahudiler köleleştirilmiş ve Yahudi edebiyatı Yahudi kölelere konu olmuştur. Ülkeyi ziyaret etmek isteyen özgür Yahudiler ise sadece Valletta limanını kullanabiliyordu, bu yüzden bu limana halen "Yahudi geçiti" denmektedir. Günümüz Malta Yahudi cemaatinin çoğunluğu 1798-1800 arası Fransız hakimiyeti ve ardından Britanyalı hakimiyeti döneminde Cebelitarık, İngiltere, Kuzey Afrika, Portekiz ve Türkiye'den gelen göçmenlerden oluşur. 1805'te yabancıları hedef alan seferberlikte Yahudiler de nasibini aldı. 1846'da Trablusgarp'lı bir haham ülkenin ilk modern hahamı oldu. 20. yüzyılın başlarında her zaman bir haham bulunmadığından törenleri icra etmek için hahamlar Sicilya'dan getirtiliyordu. II. Dünya Savaşı'ndan önce Nazi Almanyası'ndan kaçan Yahudilere vize uygulamayan tek Avrupa ülkesi olduğu için birçok Yahudi Malta'ya kaçtı. Büyük miktarda Malta Yahudisi İngiliz ordusuna katılıp Almanlara karşı savaştı. Bugün Malta'da, gençler yurtdışına göç ettiğinden çoğunluğunu yaşlıların oluşturduğu 25 Yahudi ailesi kalmıştır. Malta Yahudilerinin çoğu başkentte yaşamaktadır. Kudüs'ten şehita, İsrail'den kaşer şarap ve İngiltere'den matsa tedarik etmektedirler. Erkek çocuk doğduğunda mohel Roma'dan getirilmektedir.