Matematikte de değil, Coğrafya dersindeki coğrafi olaylar ve Kimya dersindeki tepkimelerle ilgili konuları da ezberleyerek yapabilirim. Olayların sebeplerini sorgulamadan; şöyle olunca böyle oluyor şeklinde ezberlerim, örneğin. Şimdi aynı yöntemi Edebiyat dersi üzerinde inceleyelim. Edebiyat değil, Tarih dersi de olur hiç fark etmez. Ezberle yapılır dedik. Peki mantığını anlayabileceğimiz bir tarafı var mı? Yok. Mesela Peyami Safa’nın Dokuzuncu Hariciye Koğuşu isimli bir romanının olduğu gerçeğinde herhangi bir mantık yok ama özellikle LYS sınavına çalışırken bu gibi pek çok romanın isimlerini ezberlemek durumundayız. Böylece sözel zekânın, sayısal zekâdan daha işlevsel olduğu da ortaya çıkıyor aynı zamanda. Çünkü her şey ezberlenebilirken, bazılarının mantığı olmayabiliyor. Bu durumda şu sonuca ulaşıyoruz: Mantığını anlama, sadece belirli bir mekanizması olan şeylerde kullanılırken; hafızaya alma, her şeyde kullanılabiliyor. Mehmet Behnan Türkeri Sonuç olarak bellek böyle bir şey. Öyle mantık filan aramakla olmuyor bazı durumlarda. Bir kelimeye benzetin, hikâye oluşturun veya başka bir şekil deneyin. Belki de benim bulamadığım daha da ilginç yöntemler bulursunuz. Buradaki maksat, size bedava verilenleri kullanabilmek aslında. Ekstra bir cihaza, alete gerek kalmadan azıcık limitleri zorlayarak kendini keşfedebilmek… Gerçek sizi keşfedin. Gizli hafıza yeteneklerinizi açığa çıkarın. Yeterince gaza geldiniz mi acaba? Eğer gelmediyseniz sizi tetikleyecek bir olay söyleyeyim. En basitinden Pi Günü’nde Pi sayısını ezbere okuyarak büyük ödüller kazanabileceğiniz bir yarışmaya katılabilirsiniz. Pi Günü ne zamandı hatırlamıyorum ama bu yarışma neredeyse her yıl düzenleniyor, onu biliyorum. Ne kadar basit değil mi? Gidin ve numara ezberleyin, nihayetinde de büyük ödüller kazanın. Mesela bizim okuldaki yarışmada Iphone hediye edilmişti. Artık hazırsınız. Yaşasın bellek gücü! Ellialtıoğlu, 1 Sözdeki Sihir Günde kaç kelime geçiriyoruzdur zihnimizden ve bunların kaçını olumsuz düşünceler oluşturuyordur? Hiç iyi ya da kötü hissettiğiniz zaman neden böyle hissettiğinizi düşündüğünüz oldu mu? Farkında olmadan veya farkındalıkla kaç kere olumsuz yargılarda bulunup durumumuzdan şikayetçi olduğumuzu belirten sözcük tekrarlarına düştük? Düşüncelerimiz duygularımızı ve bu ikisi de davranışlarımızı, olaylar karşısındaki duruşumuzu belirliyor. Bunlar da, aslında seçtiğimiz hayatı oluşturuyor. Seçtiğimiz hayatı oluşturmasından ziyade asıl anlatmaya çalıştığım şey şu: Düşünmeyi seçtiğimiz düşünceler, söylemeyi seçtiğimiz kelimeler doğrultusunda bir hayat oluşturuyoruz kendimize. Kelimeler bizi ne denli etkiliyor, gerçekten aklımızdan tekrar tekrar geçirdiğimiz düşünceler bizi etkileyebilir mi diye merak ediyordum. Bir yerde –sanıyorum ki gazete kupürüydü– yapılan psikolojik bir çalışma hakkında bir yazı okumuştum. Küçük yaştaki öğrencileri birkaç gruba ayırmışlar ve bunların bir kısmına iyi çağrışım yapan kelimeler (festival, palyaço, geçit töreni), bir kısmına ise kötü çağrışım yapan kelimeler (kanser, hamamböceği) gösterilmiş sübliminal bir şekilde. Sonrasında bilinçli olarak durumun farkında olmamakla birlikte kötü kelimelere maruz bırakılan çocukların daha üzgün bir duygu durumu sergiledikleri gözlemlenmiş. Bu deney, somut olarak sorularımı cevaplamaya yetmiş olsa da yepyeni cevaplanması gereken sorular bırakmıştı kafamda. Zihnimizde oluşan düşüncelerimizin ya da sürekli olarak beliren kelimelerin, duygulara daha sonra da hayatlarımıza etki etme süreci nasıl gerçekleşiyordu? Öğrendim ki aslında duygularımızı ve düşüncelerimizi enerjiler oluşturuyormuş, kendileri başlı başına enerjiymiş yani. Ağzımızdan çıkan en küçük söz bile tüm bedenimize ve hatta tüm evrene yaydığımız bir enerji, bir istekmiş. Kulağa bir klişe gibi gelse de özüne bakıldığında çok gerçekçi ve bir o kadar da doğru olan ‘evrene pozitif mesaj yollamak’ tam olarak öğrendiklerimi, yazdıklarımı özetler nitelikte diyebilirim. Bu düşünceyi açmak Ellialtıoğlu, 2 gerekirse, herhangi bir söz, size edilen veya sizin söylediğiniz, hayatınızı etkileyebilir. Bugüne kadar size hakkınızda neler söylendi? Sırf insanlar öyle söyledi diye hiç sorgulamadığınız, hemen kabullendiğiniz hangi yargı ve eleştiriler yapışmış üstünüze? Bu dünyada en değerli olan ‘siz’ e, kendinize hangi olumsuz düşünceleri layık gördünüz? İster inanın ister inanmayın hepimizin kendi hakkında kabullenişleri, düşünce kalıpları var. “Ben kötü biriyim.” “Ne kadar aptalım!” “Çok göbeğim var.” diyen düşünceler… İşte bu düşünceler diğer her düşünce gibi bir duygu yaratıyor ve bu duyguya kapılmış olarak hayatımıza devam ediyoruz. Duygularımızı yansıttığımız şekilde yaşıyor, onlara göre deneyimler çağırıyoruz kendimize. Çevreden gelen veya bizzat kendimizin oluşturduğu olumsuz düşünceler birikiminin bedelini yine biz kendimiz ödüyoruz; fiziksel, zihinsel veyahut duygusal olarak. Fakat inanıyorum ki düşüncelerimizi değiştirebiliriz. Olumsuz düşünce kalıplarımızı artık yanımızda taşımanın, onlara bağlı yaşamanın anlamı yok, önemli olan şu anda ve bugün nasıl bir ‘ben’ yaratmak istediğimiz, özgür olmayı seçmek önemli olan. Farkındalık sahibi olmayı sağladıktan sonra geriye sadece istemek kalıyor. “İstediğim onca şey gerçekleşmedikten sonra niye hala istemeye devam edeyim ki?” “İsteyince olsaydı zor durumlarda yaşayan insanlar olmazdı.” gibi düşünceler dolaşıyor olabilir zihninizde ya da “Bak olmadı işte! Ne istesem olmuyor.” gibi, bu sebeple önce kendi kendinizin önüne koyduğunuz egosal ve düşüncesel engelleri temizleyerek başlamalısınız istemeye. İçinde bulunduğumuz şartlar, finansal durumumuz, ülke şartları ne olursa olsun iç dünyamızı, içsel sesimizi değiştirdiğimiz an, yaşadıklarımızın da aynı doğrultuda değiştiğini gözlemler hale geliriz. Düşüncelerimizin somutlaşmış hali olan sözlerimizi kullanarak hayatımızda çok belirgin etkileri olduğunu görebiliyor oluruz. Her ne kadar anlamsız gibi görünse de eski çağlardaki hekimlerin, günümüzdeki sihirbazların kullandığı bir söz kısaca tüm bu durumu anlatıyor: Abrakadabra, yani “Söylediğim gibi yaratacağım.”… Bu cümlenin dillendirilmesi aslında oldukça mantıklı, biz de tam olarak bu nedenle kullandığımız her sözcüğü özenle Ellialtıoğlu, 3 seçmeliyiz. Çünkü söylediğimiz sözler, odaklandığımız düşünceler bir süre sonra bizim gerçekliğimiz oluyor. Kısacası, hayatınızın dümenini elinize almanız, düşüncelerinizin duygulara ve duygularınızın da yaşamınıza dönüştüğünü bilmekten geçiyor. Ebru Ellialtıoğlu 21704156 21100509 Mert Gökhan Zootopia 90’ların başından beri gelişen animasyon film sektörünün yeni meyvesi Zootopia. Walt Disney Animation Stüdyolarının yeni işi olan bu film size bambaşka şeyler vaad ediyor. İşim gereği Türkiye’de çıkmadan bir süre önce izlediğim ve yeğenimle beraber tekrar gittiğim bu filme söyleyecek söz, edilecek yorum bulamıyorum. Yıllardır animasyon filmleriyle büyümüş biri olarak –Tarzanlar, Mulanlar vs.- Zootopia bambaşka bir şey olabilmiş. Gelişen teknoloji animasyon filmlerine çok fazla katkı yapsa dahi, bence, hala, önemli olan konu ve hikaye. Genel olarak başarılı, kendisini kanıtlamış pek çok animasyon filmi var ama öve öve bitiremediğim Zootopia sadece animasyon değil, film olmayı da başarabilmiş. Konusu ise çok basit filmin. Yıllardır geyik muhabbetlerine pelesenk olan hayvanlar bizim gibi yaşasaydı ne olurdu sorusunun cevabını aramış film. Ve öyle bir dünya yaratmayı başarmış ki Walt Disney Animasyon Stüdyoları, ağzınız açık izliyorsunuz tüm filmi. Hele ana karakterimiz Judy’nin tren ile şehire gidiş sahnesi benim için şu güne kadar izlediğim en iyi 3 animasyon sahnesi arasında. Biyomların değişimi, anlamları, her biyomda farklı hayvanların yaşaması, çeşitlilik.. Kısacası yepyeni bir dünya vaad ediyor size Zootopia Genelde “çizgi film” olarak görülen animasyon filmlerinin yükselişi son hız devam ediyor. Aslında konu, mekan, sahne ve karakter çeşitliliğinin zirvesinde olsa da bu filmler, bir mesaj kaygısı içermek zorunda kalıyorlar. Özellikle dostluk, sevgi, arkadaşlık bunların güzel örneklerinden. Zootopia’da böyle. Tek farkı vereceği derslerden hangisini alacağınıza sizin karar veriyor olmanız. Kısacası evet, Zootopia bir çizgi film. Fakat film kısımları o kadar iyi işlenmiş ki, yeri geldiğinde çocuk gibi gülüyor yeri geldiğinde oluşturdukları dünyanın hayranı oluyorsunuz. Kült filmlere göndermeler, hayvanlar arası ırk esprileri ve niceleri. Ben Walt Disney Animasyon Stüdyolarının bu filmi tamamen büyükler için yaptığına inanıyorum. Benim ilgimi çektiler en azından. Animasyon filmlerinde önemli olan, benim için, işlenen duyguyu size geçirebilmesi. Normal filmlerde aktörün ya da aktrisin yapması gerek görevi bir sanal karaktere vermek ciddi anlamda zor ve yorucu bir iş. Bunu yapabilmek ise her baba yiğidin harcı değil. Fakat Walt Disney Animasyon Stüdyoları bunu yapmayı başarmış. Judy’yi öyle bir karakter yapmışlar ki, onun üzülmesi sizi üzüyor, mutluluğu ise mutlu ediyor. Duygularını, hislerini paylaşabiliyorsunuz Judy’nin. Herkesin yaşadığı günlük sıkıntıların üzerinden bir tavşanın geçmesi ise olayı daha da trajikomik bir hale getiriyor. Judy size duygularını gösterirken hiç çekinmiyor, sizinle paylaşıyor. Kültürel farklılıklardan tutun da, kendini kötü hissetmesi bile sizi parçalıyor, “yok abi iyi kız ya üzülmesin daha” diyorsunuz. Çünkü gerçek hayatın insanın iyi ya da kötü olmasına bakmadığını biliyorsunuz. Ne kadar övsem az filmi. Övdükçe övesim geliyor açıkçası. Biyomları, karakter çeşitliliği, çizimlerin harikalığı, Judy, verilen duygular.. 100 üzerinden 100’lük bir film olmuş. Ben İngilizce izledim fakat Türkçe dublaj izlemesi daha keyifli. Özellikle Türkçeye ve Türk kültürüne has esprileri kullanmışlar çeviride. Başarılı da olmuş. Müzikleri de bir o kadar güzel. Shakira filmde hem oynamış (Gazelle) hem de filme bir şarkısını coverlayıp hediye etmiş. Tekrar tekrar izlediğim, yeğenimle gittim diyerek bahane ürettiğim bir film oldu kısaca. Eksiği olmadığı gibi artısı da inanılmaz fazla. 2 kere gittim ve 3.ye gitmek için gidebilecek insan arıyorum. Son dönemlerin en iyi işlerinden biri olan Zootopia size yepyeni, hareketli ve duygulu bir dünya vaad ediyor. SEN YETİR, SEN GETİR ÜMİDİ Gün gelmiyor ki güzel haberlerle uyanalım derin uykumuzdan.Yine gün gelmiyor ki uyumanın cezası bu kadar acı olmasın. Ercan Kesal, hiç uyumamış yazarlardan bir tanesi. Memleket sevdasına, nöbet tutar gibi, kağıda dökmüş doktorluğu boyunca tüm gözlemlediklerini.Ölümlerden bahsetmiş bazı zaman, yetimlerin hakkını da es geçmemiş diğer zamanda. Her harfinden kan damlarcasına eskitmiş sayfalarını. Silse de çıkmak bilmemiş gibi izleri. Anadolu’yu getiriyor ayaklarımıza Kesal , yalın, öyküleyici ve bir o kadar da gerçek bir anlatımla. İsyan eder gibi bir hali oluyor ara sıra; varolan, varolmaya devam etmesinden korktuğu sisteme. ”Vicdanımız kuruyor.Babalarını erken kaybetmiş yetim çocukların masum başlarını koyacak göğüsler çoktan çöktü,farkında mısınız?” (PeriGazozu,Kesal,2013) Farkında mıyız gerçekten? İnsanlığımızı kaybettiğimizin, birbirimize düşüp kavgalar ettiğimizin, memleket sevdasını unutup hatta çıkarlarımız uğruna onu her gün, her hafta sattığımızın farkında mıyız? Her ne kadar “artık burnumuzda sıcak ekmek kokusu yerine kan kokusu” olsa da, empati kurmanın nasıl birşey olduğunu unutsak da, “ülkeyi yönetenler bir ölüm uykusunda”olsa da ve yine her ne kadar “ölülerini unutanların ülkesi” olmaya yüz tutsak da bu memleket bizim! Ve biz ancak Ercan Kesal ile birlikte anlayabiliyoruz memleketin bu sıcak ekmek kokulu, “diğerkam”lı, uyanık ve daima hatırlayan hallerini özlediğimizi. Derler ya hani “ bir şeyin değerini anlayabilmek için önce onu kaybetmek gerekir” diye.Kesal’da bir nebze , kaybettiği her şeyin değerini fazlasıyla anlamış gibi sanki. Her ölüm, her tanık olduğu olay ona unutamayacağı anılar bırakıp gitmiş. Bu yüzdendir ki geri dönemeyen şeylerin gidişleri pek bir seslidir. Ömür boyu kulağınız çınlar durur. Öte yandan bu “Memleket Hikayeleri” tadındaki romanın bana kattığı sayısız insaniyet olduğunu söyleyebilirim.İçinde barındırdığı 31 karakter ve onların- “bir damla” vicdanınız varsa- hayret edilecek hayat hikayeleri beni hem yetim bıraktı, hem astı defalarca kez kimi zaman bir seren direğine, hem de dayanılmaz lekelerle kirletti çocukluğumu. Her sayfada kanım dondu, her sayfada tekrar tekrar sorguladım kendimi, ailemi, ülkemi ve en önemlisi kahvedeki amcayı, çıraklık yapan çocuğun akrabasını ve kızını geri çeviren babayı. Kitabın kapağını her kapattığımda gözlerimi de sımsıkı kapattım.”Bütün bunları gerçekten yaşadım mı Allahım?” diye sordum Kesal’ı tekrarlayarak. Bütün bunlar gerçekten yaşanmış olabilir miydi? Ardından kulaklarımı da kapattım; duyacağım cevabı sindiremeyecekmişcesine. Nasıl sindireyim, nasıl sindirilsin? Dünün Reyhan’ı , İhsan’ı, Şahe’si, Bektaş’ı ve daha niceleri, bugün ben olsaydım ne yapardım onlarla aynı sonu seçmekten başka? Yetmiyor.Ne günler ne aylar ne de yıllar yetmiyor ki bütün bu olanları bir daha hiç yaşanmamış sayalım.Sonra da ne bir kadın dövülsün kocası tarafından sadece sofraya bir çatal koymayı unuttuğu için, ne de tecavüzlerin iğrençliğine tanık olalım haberlerde. Keza Ercan Kesal’da kötüleme veyahut bir cezalandırma isteğiyle yazmamış Peri Gazozu’nu. “Farkına var!” demiş kısaca. Farkına var; etrafında olup bitenlerin.Farkına var; durduramasan da “Dur!” diyebileceğinin. Sessizlerin sesi, çığlıkların tercümanı olabileceğinin farkına var.Alışma ve arın bütün çaresizliğinden.İnsanlığını hatırla.İnsanız, hatırla! “Bundan sonra da yeter mi bilmem. Dilerim ülkemi yönetenler bir gün uyanırlar bu ölüm uykusundan. Dilerim bizden sonrası için bir parça ümit kalmıştır hâlâ.” (Peri Gazozu,Kesal,2013) Zeynep Düzgün Referans Ercan Kesal Peri Gazozu 2013 İletişim Yayıncılık. Müge Özdemir MASUM YOL ARKADAŞLARI Hayat belki de hiçbir zaman yetişemeyeceğimiz bir hızla akıp gidiyor, sürekli yenileniyor ve kendini tekrar ediyor. Çevremdeki onlarca insan, yetişmem gereken yerler, yerine getirmem gereken sorumluluklar… Hepsi o kadar hızlı bir şekilde değişiyor ve arka arkaya geliyor ki bazen kendimi bütün bunların arasında sıkışıp kalmış buluyorum. Biraz durup düşünmeye ihtiyacım oluyor. Kendimi, yaptıklarımı ve hayatımı… Böyle zamanlarda yalnız kalmak kendi düşünce ve hislerimle yüzleşmemi sağlıyor. Her ne kadar yalnızlığı sevmesem de benim de yalnız kalmayı tercih ettiğim böyle zamanlar var. Belki de bu hayatta aslında her zaman yalnız olduğumuz gerçeğini kabul etmek istemediğim içindir genellikle yalnız kalmayı tercih etmemem. Hayatta karşılaştığım sorunlar, aksaklıklar ve zorluklarla tek başıma mücadele etmek istemiyorum. Herkesin karşılaşılan zorluk ve sorunlara karşı tavrı farklı olsa da genellikle hepimiz çevremizde bize yardım edecek birilerine ihtiyaç duyuyoruz. İlk başta akla aile, arkadaşlar ve sevdiğimiz insanlar geliyor. Onlarla birlikte yaşamak, sorunlara çözüm aramak, dertleşmek… Her ne kadar yaşam yolculuğumuzda yalnız olsak da yolculuğumuz aynı zamana ve mekana denk gelmiş bu insanlarla yani yol arkadaşlarımızla bu yolculuğu güzelleştirmeye çalışıyoruz. İnsanlar olarak birbirimize yardımımız kadar zararımız da oluyor. Kimi zaman bilerek yapıyoruz bu kötülükleri kimi zaman bilmeden. Kırılıyoruz, kırıyoruz, üzülüyoruz… Durup hayatımı düşündüğümde yüzlerce anı geliyor aklıma farklı insanlarla yaşadığım. Üzüldüğüm, sevindiğim, korktuğum hatta kimi zaman ne hissetmem, düşünmem gerektiğine karar veremediğim karışık zor anlar… İnsanlar ve onlarla yaşadıklarım bana o kadar karışık geliyor ki geride kalmış veya hâlen yanımda olan insanları düşündüğüm çoğu zaman net bir yargıda bulunamıyorum onlar hakkında. Anlaşılması güç yaşamın ve aslında bu yaşamı karmaşıklaştıran insanların içinde olmak ve onlardan biri olmak yoruyor beni çoğu zaman. Bu karmaşıklığı bir kenara bırakmak istiyorum. Bu hızlı ve zor hayatta daha az karışık olan ama bana yardım edebilecek ve yalnızlığımı gidermemi sağlayacak bir şeylere ihtiyaç duyuyorum. Çocukluğumdan beri bu şey benim için hayvanlar olmuştur. İnsanlar olarak yaşamın zoruklarıyla mücadele etme yöntemlerimiz farklı olduğu gibi hayvanlara bakışımız da farklı. Belki doğuştan gelen ve kişiliğimde olan bir şey belki de annemin de onlara karşı sahip olduğu sevgiyi görmemle artan bir sevgi bu. Aslında sevgi kelimesi bakış açımı açıklamak için yetersiz bir kelime. Karışık ve zor yaşamın içinde bana karşılıksız, çıkarsız ve basit bir şekilde yaklaşabilecek tıpkı küçük bir bebek gibi masum ve güzel canlılar… Ernst Ludwig Kirchner’in Artistin-Marcella adlı tablosunu gördüğümde dikkatimi ilk çeken şeyin küçük kedi olması raslantı değil belki de. Hayvanlara karşı sahip olduğum duygu ve düşüncelerimin resme aktarılmış hâli âdeta. Resimdeki gibi hüzünlü bir parçası yaşamın ya da mutlu bir hâli… Ne olursa olsun saf duygulara sahip olan canlılarla her zaman hızlıca kurabildiğim güçlü bir bağ var. Küçükken baktığım hayvanlarla değil sadece bu bağ. Sokakta gördüğüm bir kedi de olabilir. Ona elimi uzatmak, her ne kadar anlamasa da dilimden onunla konuşmak ve ona yaklaşmak… Bütün bunları karşıdaki o küçük canlı nasıl algılıyor bilmiyorum ama onun da bana verdiği tepkilerle aramızda farklı bir bağ ve iletişim oluyor. Hayvanlar da tıpkı insanlar gibi farklı tepkiler veriyor, farklı yaklaşıyor ve kendilerine özgü karakterlere sahip oluyor. Her ne kadar bu özellikleri değişse de değişmeyen bir yanları var. O da insanlara karşı olan saf, sade ve karşılıksız yaklaşımları. Bu yaklaşımları onları yarı yolda bırakmayan, her zaman hâlimizden anlayan ve desteğini hep veren masum yol arkadaşları yapıyor. KAYNAKÇA Kirchner, Ernst Ludwig. Artistin-Marcella. 1910. Yağlıboya. Brücke-Museum. Berlin. Kaan Aktürk 21401120 Turk 101-71 Rukiye Aslıhan Aksoy Sheridan 04.10.2015 Empatiyle Çözülebilecek Bir Sorun: IRKÇILIK Zaman ilerliyor, bilim ve teknoloji gelişiyor. Peki, insanlığa neler oluyor? Bu sorunun cevabını matematiksel olarak düşündüğümüzde seçeneklerimiz: a) Zaman, bilim ve teknolojide olduğu gibi doğru orantıyla gelişiyor. b) Gelişmenin aksine ters orantıyla geriliyor. c) Sabit oranla istikrarını koruyor. …şeklinde olabilir. Hepimizin bu soruya cevabı farklı olabilir. Bazılarımız ‘’A’’ şıkkını seçip bazı Batı ülkelerini örnek gösterebilir. Bazılarımız ise ‘’B’’ şıkkını seçip sebebini başka ülkelerde arayabilir. Bana sorarsanız da cevabım ‘’C’’ şıkkı olur. Çünkü her ne kadar ırkçılık sorunundan kaynaklanan şiddetin azaldığı bizlere gösterilse de aslında bazı toplumların zihniyetinde olması gereken derecede bir değişiklik olmamıştır. İnsanların ırkçılık hakkındaki sığ düşüncelerini değiştirmenin çözümünün eğitim ile bağlantılı olduğu savunulmasına rağmen aslında çözüm sadece insan olmayı gerektiriyor. Çünkü insan aslında bebekliğinden gelen ama kullanmayı çok tercih etmediği ve empati diye adlandırılan eşsiz bir yeteneğe sahiptir. Ne zaman insan insanı tam olarak anlayabilirse işte o zaman dünyadaki sosyal sorunların önüne geçilebilir ve dünya yaşanılabilecek bir yer hâline gelebilir. Siyahîlerin ve beyazların arasındaki çatışma dünyanın dört bir tarafında görülse de çoğumuzun aklına ilk önce Amerika gelir. Amerika’nın Sivil Savaş dönemi siyahîler için büyük bir önem taşımaktadır. Çünkü o dönemden sonra ırk ırktan üstündür düşüncesi yasal olarak geçerliliğini kaybedip siyahîlere özgürlük vaat edilmiştir Empati yapmaktan bahsetmişken aynaya bakın ve bir siyahî olduğunuzu düşünün. Ağır şartlar altında çalışmaktan ellerinizde oluşan nasırları, giydiğiniz ince tabanlı bez ayakkabının sebep olduğu, ayak tabanlarınızda oluşan yaraları hayal edin. Her gün bu duruma katlanmak zorundasınız ve en küçük bir hata olasılığını bile aklınıza getiremiyorsunuz. Çünkü karşınızda oturan ağzında sigarasıyla elinden hiç düşürmediği, birçok kölenin kâbusu olan kırbacı tutan adamın dikkatini çekmek istemiyorsunuz. Eğer o kişinin dikkatini çekerseniz sırtınızda kırbacın etkisiyle oluşacak olan acıya katlanmak yerine, kolay bir kaçış yolu gibi görülen ölümü tercih etmek zorunda kalabilirsiniz. Buna rağmen ölümü seçmek yerine gelecekte özgür olabileceğinizin hayalini kurup özgürlüğü dayanak noktanız olarak seçebilirsiniz. Bu dediklerimi yapamadıysanız ve aklınızda sorular oluştuysa bu soruların cevaplarını belki de 12 Yıllık Esaret filmi size bulmanız için yardımcı olabilir. 19. yüzyılın acı gerçeklerini bir kez daha gözler önüne seren, yürekleri tekrar burkan, acıları tazeleyen bu filmin herkes tarafından izlenilmesi gerekiyor. Çünkü empati yapmanız gereken kişi filmin ana karakteri olan Solomon Northup’tur. Geçmişinde özgür bir adam olan Northup çoğumuzun yapamayacağı gibi acıya ve ırkçı söylemlere katlanmıştır. Çünkü onun dayanak noktası ailesine kavuşabilmektir. Siyahîlere uygulanan insanlık dışı muameleleri, eşitsizlikleri, adaletsizlikleri ve acımasızlıkları Northup’ın hayatını izleyerek öğrenebilirsiniz. Film bittikten sonra ayna karşısına geçip tekrar kendinizi siyahî olarak hayal edin ve aklınıza Solomon Northup’ın gözlerindeki korkuyu ve endişeyi getirin. Günümüzde hassasiyetliğini koruyan ırkçılık meselesi filmlere konu olurken birçok tartışmaya sebep olabiliyor. Mesela bu filmin Oskar ödülü alması filmin başarılı olmasından mı kaynaklı, yoksa filmin Oskar ödülüne layık görülmemesinin sebebinin ırkçılığa dayandırılmasından sonra oluşabilecek kargaşayı önlemek için mi? Bir beyazın siyahîlerin esareti hakkında bir film yapmasının esas amacı geçmişte yapılan hataları telafi etmek ya da kendi tarihiyle yüzleşmek midir? Bu sorular tam olarak cevaplanamaz, çünkü toplumda düşünce ayrılıklarına sebep olabilecek türden güce sahiptir. Bu tartışmalardan çıkarılabilecek doğru sonuç ise ırkçılığın 21. yüzyılda olması gereken pozisyonda olmadığı, yani yok olmadığıdır. Her ne kadar ırkçılık temalı filmler polemiklere sebep olsa da izleyiciler üstünde inkâr edilemez bir etkisi vardır. Bu filmlerle bir siyahî, bir beyazın gözünden olayları inceleyebiliyor aynı şekilde bir beyaz da olayı bir siyahînin gözünden izleyebiliyor. Böylece her iki taraf da empatiden mahrum kalmamış, karşı tarafı anlamış oluyor. Zeynep Gürakın 21501361 TURK101 BUL KENDİNİ Hiçbir yere ait olamamak nasıl bir histir, bilir misiniz? Ya da sorumu şu şekilde değiştireyim; hiçbir yere ait olduğunu hissedememek nasıl bir histir? Çünkü illâ ki bir şeylere ait olmuşuzdur bu hayatta; ailemize, ailemiz yoksa arkadaşlarımıza, mahalledeki komşulara, her gün aynı yolu yürürken karşılaştığımız simitçiye… Asıl mevzu ise bütün bunlara rağmen kendini bir yere ait hissedememek… Açıkçası ben sorduğum sorunun cevabını bilmiyorum. Çünkü bugüne kadar kendimi hep bir şeylerin parçası olarak hissedebildim. İki çocuklu bir ailenin en küçük ve tek kız çocuğu olarak, tek kız torun olarak, arkadaşlarım arasında eğlenceli görülen biri olarak, bir abinin can kız kardeşi olarak, küçük karşı komşum yedi yaşındaki Eda’nın Zeynep ablası olarak… Farklı yerlere, kişilere aidiyetimi hissettim çoğu zaman. Bu insanlar tarafından sevildiğimi, yokluğumun onlar tarafından hissedildiğini, değer gördüğümü hayatımın her anında olmasa da hissedebildim, bunun için mutluyum ve şükür de ediyorum. Sanırım ben şanslı doğanlardanım; insan ailesini seçemiyor ama eğer seçebilecek olsaydım yine kendi ailemi seçerdim. Bir yandan da sanırım şansımı kendim yaratanlardanım; çünkü etrafımızdaki çoğu şeyi kendi seçimlerimizle yapıyoruz, bazı kararlar vererek, bazı köprülerden karşıyı görmeden geçmeye cesaret ederek. Dediğim gibi, ben bu konularda hayatın yüzüme güldüğü nadir kişilerdenim sanırım, Jeanet’in aksine. Aslında Jeanet’in bizden tek farkı zaten kendine ait olmayan ailesine ait olmadığını düşünmesi. Bazı dönemlerde insan kendiyle bile zor anlaşır; bu hepimize oluyordur, insanoğluyuz sonuçta her anımız bir diğerini tutmaz. Ailemiz içinde bile yalnız hissederiz kendimizi; ama aslında biliriz içten içe, biz gerçekten de o ailenin bir parçasıyızdır fakat aynı şey Jeanet için geçerli değil. O, uzun süren iç hesaplaşmalardan sonra gerçekten de o aileye ait olduğunu hissedemez. Fakat bunun haricinde Jeanet’in bizden bir farkı yok. Tıpkı o da bizim gibi kendi benliğini arıyor. Hayat da bu değil midir zaten? Kendimizi bulma, keşfetme macerası… Durağan bir süreç gibi gözüktüğüne bakmayın, her gün yeni bir özelliğimizi keşfederiz bu macerada. Her sabah güneşin doğuşuyla yeniden başlayan bir macera bu; üstelik her gün birbirinden farklı, başımıza neler geleceği meçhul ve dolayısıyla bu olaylara vereceğimiz tepkiler, düşüneceğimiz şeyler de birbirinden farklı. Hadi ama hepinizin başına gelmiştir; geçmişte verdiğiniz bir kararı hatırlayıp “ Aa ben nasıl dedim öyle bir şey?” diye kendinize şaşırmadınız mı hiç? İşte böyle geçmişi hatırlayıp verdiğimiz kararlara ya da düşündüğümüz şeylere bakıp da olgunlaştığımızı görmek çok güzel bu, ilerleme kaydetmişiz demektir. Fakat ne yazık ki insan her zaman doğru kararlar veremiyor ya da her özelliğini sevemiyor, benimseyemiyor. Hepimizin vardır kendinde sevmediği özellikleri; alınganlık, sivri dillilik, sinirlilik… İşte bu macerada olumluların yanı sıra olumsuz özelliklerimiz olduğunu da fark etmeliyiz ve bunları törpülemek için elimizden geleni yapmamız gerek. Aslında insan kendini de seçemiyor, ne yaparsak yapalım kurtulamadığımız bazı kötü özelliklerimiz ya da zayıflıklarımız mevcut fakat eninde sonunda kendini kabullenmen gereken bir yer var; işte o da kendini keşfetme macerasının, hayat denen bu oyunun son perdesi sanırım. Hayat gerçekten çok kısa ve bitirmemiz gereken bir yolculuk, üstelik bizdeki anlamı çok büyük; en sonunda kendi benliğini keşfediyorsun, ben buymuşum diyorsun. Evet, herkes aynı şartlarda oynamıyor bu oyunu, ne yazık ki adil değil fakat herkesin öğrendiği ya da keşfettiği şeyler de birbirinden farklı. Tek bir amaç var, kalıplarını kırarak ve kendini sevmeyi, eleştirmeyi bilerek benliğini keşfetmek, tıpkı Jeanet gibi. Umarım seneler sonra kendi yazdığım bu yazıyı okurken benliğimi bulmuş olmanın verdiği gururla yüzüme büyük bir tebessüm yerleşmiş olur. Haluk Emir Özkurt Gerçeğe Dönüşen Bir Hayal İlkokul ve lise yıllarımda ders çalışırken bunaldığımda ya da dikkatim dağıldığında odamın duvarında asılı olan dünya haritasına bakar, gitmek ve görmek istediğim yerlerle ilgili hayaller kurardım. Gitmek istediğim ülke ve şehirleri işaretler, o şehir ve ülkelerle ilgili araştırmalar yapardım. Bir gün görmeyi hayal ettiğim bu şehirleri gerçekten görebileceğim düşüncesi ise hep çok uzak bir ihtimaldi benim için. Üniversitenin ilk senesinde aynı hayali paylaştığım arkadaşlar edinince bu uzak ihtimal git gide olası bir hâl almaya başladı. Hepimizin ilk başlarda “Yapsak çok güzel olur da, olmaz herhalde.” diye düşündüğümüz Avrupa turu yapma düşüncesi ufak bir kâğıda yaptığımız karalamalarla yavaş yavaş gerçeğe dönüşüyordu. İlk taslak bittiğinde on iki ülke ve on altı şehri otuz günde gezmeyi planlıyorduk. Daha sonra yaptığımız araştırmalar ve düzenlemeler sonucu gezimizi on bir ülke ve on dört şehri otuz iki günde gezilecek şekilde planladık. Sıra kalınacak yer ve ulaşımı ayarlamaya geldiğinde bizi bekleyen yolculuğun ne kadar zor ve yorucu olacağını anlamıştık. Kalınacak yerlerin ve ulaşım biletlerinin mümkün olan en ucuzunu ayarlamaya çalışmak başlı başına büyük bir uğraştı. Konaklamaların ve biletlerin hepsini ayarladığımızda en zor kısmı atlattığımızı düşünmüştük, ne yazık ki yanılmışız. Otuz günlük bir gezi için vize almanın ne kadar zor olacağını henüz bilmiyorduk tabii ki. Tüm gerekli belgeleri hazırlayıp vize randevusunu aldığımızda da en zor kısmı atlattığımızı düşündük ve bir kez daha yanıldık. Randevu günü geldiğinde belgeler arasında boğulurken “O kadar da hazırlanmıştık, yazık oldu emeklerimize.” diye içimizden geçirirken o sıcak İstanbul gününde uyanıkken bir kâbus yaşamıştık. Neyse ki korktuğumuz başımıza gelmedi ve pasaportlarımızı içinde bizi planladığımız tur boyunca Avrupa’da bulunmamızı sağlayacak vizelerle birlikte teslim aldık. Bu sefer gerçekten de en zor kısmı atlatmıştık. Artık tek yapmamız gereken bizi Budapeşte’ye götürecek olan uçağı beklemekti. Beklediğimiz gün gelmişti uçak Budapeşte’ye indi ve otuz gün sürecek yolculuğumuz başlamış oldu. Üç gün kaldığımız Budapeşte ucuz bir şehir olması nedeniyle para birimi avro olan, daha pahalı şehirleri gezmeye başladığımızda bize ne kadar kıymetli bir şehir olduğunu fark ettirecekti. Budapeşte’deki dördüncü günümüzün sabahında Bratislava’ya doğru hareket ettik. Tur boyunca gezdiğimiz en ufak şehir olmasına rağmen Bratislava asla benim aklımdan çıkmayacak. Günübirlik gitmemiz nedeniyle bütün şehri on beş kiloluk çantalarımızla güneşin kavurucu sıcağında gezmek zorunda kaldık çünkü. Gerçekten unutamayacağım bir şehir oldu bu nedenle. Ama bu tatsız tecrübeden de bir ders çıkarıp ilerleyen günlerde günübirlik gezdiğimiz başka bir şehir olan Brüksel’de çantalarımızı tren garındaki kilitli dolaplara bırakıp aynı işkenceyi ikinci kez yaşamadık. Şimdi dönüp baktığımda bu tatilin bana kazandırdığı en önemli şeyler “Ben burayı görmüştüm.” ya da “Ben o yemeği asıl yerinde yedim.” diyebilmek değil de yaşadığımız zorluklardan ve olaylardan çıkardığım dersler olduğunu rahatlıkla söyleyebilirim. Otuz iki gün boyunca daha önce hiç bulunmadığım yerlerde başımın çaresine bakmayı, daha uyumlu bir insan olmayı öğrendiğimi rahatlıkla söyleyebilirim. Şimdi geceleri yatağa yattığımda neredeyse her gece gezdiğimiz şehirlere bir kez daha gidiyorum kafamda. O güzel anıları ve şehirleri tekrar tekrar geziyorum. Hem gün içinde yaşadığım sorunlardan uzaklaşmak için, hem de oralara belki bir daha gidemezsem diye unutmamak için. Böyle bir macerada insan kendiyle ilgili farkına vardığı şeylerin yanında gezdiği şehirlerle kendi yaşadığı yerleri de karşılaştırmaya başlıyor ister istemez. “ Avrupa’da şehirler çok düzenli.” gibi klişe cümleler kullanmayacağım tabii ama yine de gezdiğim şehirlerle kendi ülkemdeki şehirlerin arasında bariz farklar var. İstanbul ya da Ankara sokaklarında yürürken hissedeceklerinizle, herhangi mütevazı bir Avrupa şehrinin sokaklarında yürürken hissedecekleriniz gerçekten çok farklı. Umarım bir gün kendi ülkemde de ön yargı, korku ve endişeden uzak; pozitif ve huzurlu insanların bulunduğu sokaklarda yürüyebilirim. Kutay Göçer 21501553 Firar İnsan hayatı birkaç küçük hikâyeden oluşmaktadır. Her hikaye insan için farklı bir dönüm noktasını sembol eder. İnsan, her biri farklı bir konuyu sembol eden hikâyelerini belirli başlıklar altında toplar. Bu başlıklar insanı geçmişte yaptıklarıyla yüzleştirir. Böylece kişi, geçmişte yaptıklarından ve yaşadıklarından deneyim kazanır. İnsan bu deneyimlerini birkaç kavram ile ifade eder ve bu kavramlar aslında hikâyelerimizin başlıklarını oluşturur. İnsanlar, Alice Munro gibi yaşadığı dönüm noktalarını belirli kavramlar ile ifade eder ve bu kavramlar onların hikâyelerinin başlıklarını oluşturur. Firar, şans, güç, hata, Munro’nun ve aslında hepimizin yaşadığı dönüm noktalarının sembolüdür ve aynı zamanda hayat hikâyelerimizin konusudur. Firar, insanın ilkel dürtülerinin sonucudur. İnsan korkuyla veya çaresizlikle yüzleştiğinde içinde bulunulan durumdan kurtulmak için sahip olduğu bütün enerjiyi kaçmak için kullanır. İnsanın bu ilkel dürtüsü hayatta kalmasını sağlayan en büyük özelliğidir. Çoğumuzun günlük hayatında bir problemle karşılaştığında ilk düşündüğü kaçmaktır. Ancak hepimizin bildiği üzere, kaçmak problemlere çözüm üretmek değildir ve bu çözülmemiş problemler gelecekte başka problemleri ortaya çıkarır. Örneğin insanoğlu toplayıcılıkla karnını doyuramaz hale geldiğinde göç etseydi hiçbir zaman tarım ortaya çıkmazdı ve aç insan hâlâ aç olarak kalırdı. Buna ek olarak eğer insanlar soğuktan kaçsaydı, hiçbiri ateşi günümüzde kullandığımız gibi kullanmazdı. İnsanın tabiatında bulunan soru sorma yeteneği, insanı yeni problemleri çözmeye teşvik eder. Zihninde bir soru oluşturmuş insan için artık iki durum söz konusudur ya çözüm üretmek ya da problemi görmezden gelmek ki bu da sorulardan kaçmak demektir. Aslında insan kendi ürettiği problemlere çözüm arar başka bir deyişle problem yokken problem oluşturur. İnsanın bu problem oluşturmasındaki temel sebep hayatta kalma içgüdüsüdür. Örneğin insan için yırtıcı hayvanlar bir problemdi ancak bu insanın bakış açısından kaynaklanan bir problemdi. Yırtıcı hayvan için her şey karnını doyurmaktır dolayısıyla avlanmaktır. Bu av insan olduğunda insan için bir problem oluşmaktadır ve bu problem yine iki farklı tercihi ortaya çıkaracaktır. İlk tercih içgüdülerimizden dolayı firar etmek olacaktır ancak insan nereye kadar kaçabilir. İkince tercih ise insanı çözüm aramaya sevk eder ki bu tercih bugünkü hayatımızı oluşturur. Firar, kaçışın beraberinde getirdiği bir arayıştır. Problemler ve beraberinde gelen arayışlar hayatımızın hikâyesini yani dönüm noktalarını oluşturur. Bazen bu arayışlar sırasında insanın yaptıkları, içinde bulunulan durumu değiştirmeye yetmez ve bu durumlarda insana gerekli olan sadece biraz şanstır. Şans, insanın içinde bulunduğu çıkmazı açan bir ana tardır. İnsanın tabiatında bulunan problemlere çözüm arama içgüdüsü bazen o problemlere çözüm üretemez. Bu durumda insanı etkileyen diğer faktörlerin bir rastlantı dizisi halinde değişmesi şans kavramını ortaya çıkarır. Bu kavram işler yolunda gittiği zaman plan, işler plana uymadığı ve sonucu yine aynı olduğunda da talih adını alır. Aslında insanlar yaptıkları işlere göre bir beklenti içine girer ve şanslarının yaptıkları işe küçük olsa da bir destek vermesini ister. Şansın getirmiş olduğu destek insana farklı bir güç kazandırır. Ancak bu güç her zaman insanın kontörlünde olmaz başka bir deyişle rastlantılar kontrol edilemez . Bu sebepten dolayı, insan kontrolü dışında gelişen olaylardan ve bunun ortaya çıkardığı durumlardan çok kolay etkilenir. Doğasından dolayı insan, şansa kazandırdıkça güven duyar ve bu güven insana hata yaptırır. Hatalar insanları yine kendi ürettiği problemleri çözmeye teşvik eder ve insan tecrübelerinden ders çıkarır. Bu kazanılan tecrübeler insanların hayatlarında dönüm noktalarını oluşturur ve bu noktalar insanın hayat hikâyelerinin konularını oluşturur. Firar, şans, güç ve hata kavramları zihnimizde oluşturduğumuz ve geçmişten tecrübe edinerek öğrendiğimiz konuları temsil eder. Bu kavramlar aynı zamanda hayatımızın dönüm noktalarıdır. Eğer insan hayatı birkaç hikâyeden oluşsaydı, hafızamızda yer alan bu kavramlar ve onları ortaya çıkaran dönüm noktaları hikâyelerin konusunu oluştururdu. Zeynep Uçar Bir Boşanma Davası Ağustos ayının sonları, yaz mevsimine ait son yapraklar da takvimden birer birer koparılmaya başlanmış ve soğuk esen rüzgarlar artık Ege’nin kıyılarını süpürmeye gelmiş. Ekinoksa daha vakit var yani gündüzler hâlâ gecelerden uzun, buna rağmen dışarıda hava artık kapkaranlık, muhtemelen birazdan gece yarısı olacak ve akreple yelkovanın kovalamacası son bulacak. Datça’nın sahiline doğru küçük adımlarla ilerliyorum, etrafta hiç ışık yok; akşam olunca şezlonglar toplanarak üst üste dizilmiş, şemsiyeler kapatılmış. Denizin yakalayıp nemin dövdüğü kumlar ayaklarıma yapışıyor, sinirli sinirli terliklerimi çıkararak ayaklarımı silkeliyorum ve yürümeye devam ediyorum. Biraz ileride, yakamozun aydınlığında bir kadın duruyor, sadece duruyor; tıpkı Datça’nın, Ege ve Akdeniz’i birleştirdiği gibi yakamoz da kadının gölgesini ayaklarına yapıştırarak onları birleştirmiş. Sanki kadın ve yaşam anlaşıp tıpkı Edvard Munch’ın Sahildeki İki Kadın eserinde olduğu gibi birlikte ölümden bir sahneyi canlandırıyorlar. Anılarımda yer edinmiş olan bu sahnenin insan ve yaşamın birlikteliğinden var olması, son haftalarda yaşananlar ve Sahildeki İki Kadın hepsi bir araya gelerek beni bir sorunun cevabını düşünmeye itiyor: Ölümle buradan ayrılırken insan ve yaşam anlaşmalı mı boşanırlar? Zeynep Uçar Şu an, hepimizin hayatının her alanını olumsuz etkileyen COVID-19 kodlu bir hastalıkla baş etmeyi deniyoruz. Hepimizin vücudu ve beyni, sıra dışı tecrübelerle evcilik oynuyor; bu tecrübeleri isteksiz ve memnuniyetsiz bir şekilde misafir ediyor. Hayatın akışı, durma noktasının etrafında çemberler çiziyor; durma noktasından epey uzakta duran tek şey ise Corona’dan kaynaklanan hastalık. Bütün bu akış gerçekleşirken de her varlığın farklı farklı rolleri var, akışa bilimsel bir katkı sağlayamayan bizlerin rolü de Sahildeki İki Kadın tablosundaki kadının rolüyle hemen hemen aynı, biz de olanları uzaktan hafif bir çaresizlikle izlemek mecburiyetiyle kavruluyoruz. Önümüzdeki deniz bizim özgürlüğümüz, en çok sevdiklerimiz, bu süreçte özlemini duyduğumuz her şey; arkamızdaki gölge ise evlerimizde kalmamız gerektiği gerçeği, oluşabilecek zararlar, ölüm korkusu. Virüs, burada iş tanımına uyuyor ve gölge olarak görevini yapmak için bir trajedi tiyatrocusu kılığına bürünüyor, en acı hikâyesini sergiliyor ne ara veriyor ne de ciddiyetinden ödün veriyor ve bizi, evlerimize ölümün uzun ve kalın çivileriyle çakıyor. Ölüm, soğukluğu ile bizi alışagelmiş yaşamdan uyandırırken COVID-19 kodlu hastalığın sebep olduğu salgın ve sonuçlarının işleyişi ne kadar baş etmeye çalışsak da kontrolümüzün dışında gerçekleşiyor. Bütün insanlık olarak tek bir sorunun üzerine yoğunlaşsak da henüz bir sonuca varamadığımız ortada. Ne bir çaresini bulabiliyoruz ne de ondan kaçabiliyoruz. Yaşam, insanla ortak paydada buluşmak istemiyor; her gün ona karşı kaybettiğimiz onlarca şey varken bu yenilgilerimizin karşılığında ondan olumlu bir karşılık alamıyoruz. Pozitif dönüt almayı henüz başaramamamız da COVID-19’un bize açtığı davanın, insan ve yaşamın arasındaki boşanma davasının anlaşmalı değil de çekişmeli bir boşanma olduğunu gösteriyor. Zeynep Uçar Zorunlu davalısı olduğumuz duruşmanın sonu nasıl bitecekse bitsin, bizim sonucunu kesin olarak bilmemizin imkânı yok. Dava boyunca çok hassas bir su terazisine benzeyen vücut dengemizi, sıfır noktasına yaklaştırabileceğimiz kadar yaklaştırmamız lazım. Bu bir gereklilik çünkü sıfıra ne kadar yakınsak hem ruhsal hem de fiziksel sağlığımızı, süreç boyunca o kadar çok koruma altına almış olacağız. Bu dengeyi bulmamız için de gerekli olan çok basit iki şey var: Önlemlerimizi sıkı tutabilmemiz için hepimizin içinde kökleri olan yazgıcılığın köklerini, evde kaldığımız zamanda içimizde biriken sıkıntıyla kurutmak ve negatif olaylar ile sonları düşünmemize engel olmak için pozitifliğin sahip olduğu ışığı bir aidiyetimiz hâline getirmek. Zeynep Uçar KAYNAKÇA Munch, Edvard. Sahildeki İki Kadın. 1898. Yağlıboya. Art Institute of Chicago Building. Chicago. MUTLULUĞUN ÖNÜNDEKĠ ENGEL Mutlu olmak eskiden daha mı kolaydı yoksa bana mı öyle geliyor? Büyüklerimiz bunu hep böyle dile getirir ancak bu durumu gözlemleyebilmek için yaĢınızın çok da büyük olmasına gerek yok. Eskiden mutlu olmanın daha kolay olduğunu insanların günden güne asılan suratlarından, atılan kahkahaların azlığından anlıyorum. Günler torbaya girmiĢçesine, bugün para kazanılmazsa bir daha hiç kazanılamayacakmıĢçasına bir telaĢ, bir endiĢe var bugünlerde herkeste.18 yaĢında, üniversiteye yeni girmiĢ gençlerden tutun da büyüklerin, çalıĢanların kısacası herkesin ağzında aynı sözler, aynı gelecek korkusu. Geleceğini güvenceye almak için anı yaĢayamayan, daha da acısı en güzel yıllarını bu uğurda harcayan pek çok insan… YaĢadığımız zamanla ilgili beni en çok endiĢelendiren Ģey de bu. Maddiyata olan düĢkünlüğümüz o kadar arttı ki yüzümüzü ondan baĢka bir Ģey güldüremez oldu. Ah bu bitmek tükenmek bilmeyen zenginlik hırsı yok mu? Bence günümüzde insanları mutsuzluğa iten en büyük sebep de budur. Fark ettim ki bu hırs yüzünden istediği mesleği seç(e)meyen birçok tanıdığım var ve sayıları gittikçe artmakta. Onlara bir örnek de Mutsuzluk Zamanlarında Mutluluk adlı kitabın ana karakteri Gerhard Warlich. Bu durumu Ģu sözlerden anlıyoruz : “Felsefe öğrenimimi yeni tamamlamıĢtım ve eğitim düzeyime uygun bir iĢi ne üniversitede ne de üniversite dıĢında bulabilmiĢtim; ama para kazanmam gerekiyordu, hem de bir an önce; çünkü sekiz yıl boyunca aldığım öğrenim kredisini eğitimimi tamamlar tamamlamaz geri ödemeye mecburdum”(13) . Bence Gerhard’ın yapması gereken kendini sevdiği, eğitimini aldığı konuda geliĢtirmesiydi ancak o, para kazanma gerekliliğinden dolayı gerekli sabrı gösteremeyen bir örnek olmakla yetiniyor. Bu durum bizim ülkemizde daha üzücü tablolar çıkarıyor ortaya. Belli mesleklere yüklenen fazlaca saygı, para kazanma imkânı maalesef pek çok farklı meslek dalını gölgelemekte hatta bu meslekleri uzak durulması gereken ĢeylermiĢ gibi göstermekte. Bu durumu da gerek eğitim sistemimiz gerekse sosyal yapımız fazlasıyla desteklemekte. Çocuklarının meslek tercihlerine saygı duymayan aileler mi dersiniz, meslek olarak seçmek istedikleri dalı hobi olarak yapmakla yetinen gençler mi dersiniz… Bahsettiğim durumdaki insanlar mutsuzluğa mahkum olan insanlara verilebilecek örnekler. Aslında felsefeye ilgisi olan mühendislerin, siyasetle ilgilenmek isteyen doktorların mutlu olabilmesini nasıl bekleriz ki? Bir de bu durumu bilinçli olarak yaĢayan insanlar var ki bence onlar mutsuzluğunu dile getirmeye hakkı olmayanlar. Bir insan yeteneği olmadığı halde sırf dolgun bir maaĢ, garanti bir emeklilik uğruna nasıl tüm hayatını sevmediği bir iĢle geçirebilir aklım almıyor. Geçen yirmi yılın ardından alınan çok basamaklı bir emeklilik maaĢı telafi edebilir mi geçen o yılları? Ya da onca yılı mutsuz geçirmeye, hayattan zevk almamaya değer mi? Hiç sanmıyorum. Oysa insan mutlu olduğu ölçüde zengin değil midir? ġahsen ben bu konuyla ilgili her zaman kalbimin sesini dinledim. Seçtiğim mesleği, okul hayatımda ve sonrasında yapacaklarımı beni gerçek mutluluğa götürecek Ģeyler olarak gördüm hep. Kendimi geliĢtirme çabam da bundandır. Fazla para kazanmak değil yani olay. Önemli olan sabah yataktan kalktığımda iĢime gidecek enerjiyi kendimde bulabilmekte. ĠĢ arkadaĢlarımla içebileceğim sıcak bir kahvede, masama oturduğumda üretken olabilmenin verdiği mutlulukta... En önemlisi de gece yastığa baĢımı koyduğumda yaptığım iĢten memnun olmakta ve ertesi günü iple çekebilmekte. ĠĢte gerçek mutluluk tüm bu saydıklarımda gizlidir. Umarım toplum olarak günü kurtaracak mutluluklara değil de, bir ömür sürecek mutluluklara yöneliriz bir gün. Umarım daha çok insana geleceği hakkında söz sahibi olma hakkı ve gerekli imkanlar verilir. Son olarak da dilerim artan doktor, mühendis sayısının yanında gülen yüz sayısı da artar. Buse Halıç Kaynakça: Genazino, Wilhelm. Mutsuzluk Zamanlarında Mutluluk. Ayrıntı Yayınları, 2015 Kendimizi Sorgularken Kendini sorgulamak çok zor gelir insana, özellikle de tatmin edici bir cevap alabileceğinden emin değilse. Tatmin edicilikten kasıt ise kendi gerçekliklerimize uyan bir cevap. Sanki hayatımızı üstüne inşa ettiğimiz gerçekliklerin, veyahut da kendimizi mutlak doğru olduğuna inandırdığımız düşünce ve eylemlerin aslında yanlış olma ihtimalinden korkarız. Hayatımızın temelini oluşturan şeylerin yanlış çıkma olasılığı bile bizi doğruya, gerçeğe, iyiliğe ulaştırmada en temel rolü oynayacak sorgulamadan kaçındırır. Peki bundan korkmaya gerek var mıydı? Doğru bildiğimiz şeylerin yanlış çıkması bu kadar korkulacak bir durum muydu? Belki bazılarımızı bu sorular bile korkutabilir. Aman keyfimiz kaçmasın gibi bahanelerle sorgulamaktan kaçanlarımız da olabilir. Fakat hayatımızda cevapsız sorular ve bunların sebep olduğu büyük boşluklar bırakmak bence çok daha korkutucudur. O zaman sorularımıza dönecek olursak, belki de doğru bilinen bir şeyin yanlış çıkması iyi bir şeydi. Hatta ve hatta belki de çok yapıcı bir durumdu. Ne olacaktı ki sanki kendi doğrularımızdan vazgeçsek, kendimizin doğrularının “mutlak doğru” olmadığını fark etsek ve sürekli yeni doğrularla kendimizi geliştirsek? İşte insan bu noktaya geldiğinde yani kendisinin “çok doğru” olduğu kanısından vazgeçtiğinde ruhundaki birçok boşluğu dolduracak kapasiteye erişmiş olacaktır. Belki çok boş ve anlamsız bir yaşam sürmemden, belki düşünecek çok vaktim olmasından, belki de yeni yeni dünyanın ve yaşamanın anlamını sorgulayacak akıl olgunluğuna eriştiğimden lise hayatımın sonlarına doğru kendi kendime birçok sorgulamada bulunmuştum. Bunlar özellikle de inançla alakalı konulardı. Çoğu zaman tek başıma cevap bulamasam da nadir cevap bulduğum sorular bile ruhumu o kadar ferahlatıyordu ki bu huzuru dil ile anlatmak, kelimelere dökmek mümkün değildi. Tabii benim gibi olan bazı arkadaşlarım da vardı ve bazen beraberce tartışarak sorularımıza cevaplar almaya çalışıyor ve bazen de sorgulanacak ilginç konular buluyorduk. Fakat üniversite sınavının da yaklaşması ile yoğunluğumuz arttı ve düşünme, sorgulama gibi değerli aktivitelerimiz unutuldu. Üniversiteye başladıktan sonra da rehavet içinde yaşam ile beraber iyi, kötü, ahlaklı ve erdemli hareketleri ve kendi dogmalarımı sorgulama ve doğru olanı bulmaya çalışma artık benden fersah fersah uzaktı. Ta ki Sezgin Kaymaz’ın enfes kitabı ‘Kün’ ile karşılaşıncaya kadar. Belki aranızdan kitabı okuyanlar konunun bu noktasına çok dikkat etmemiş olabilir. Fakat bu roman muhteviyatı itibariyle cesur sorgulamaların ve bu sorgulamalara bazı tatmin edici cevapların toplandığı müthiş bir eser. Akıcılığından bahsetmeye lüzum bile görmüyorum. Zaten herhangi biri eline alıp kitabı okumaya başladığında kendini kitabın sürükleyici atmosferinde bulacaktır. Benim dikkat çekmek istediğim nokta ise kitaptaki cesur sorgulamalar ve kitaptaki bazı soruların cevaplarının hayat bulduğu karakterlerin içimizden biri oluşu, imam Muzaffer Hoca ve Hüdai Ağa gibi. Yazar gerçekten benim de ilgi duyduğum sorulara çok cesurca yöneliyor: – İnanç, iyi bir insan olmamız için yeterli midir? – İnancımız olmasaydı da iyi bir insan olabilir miydik? – İnanan insanlar ve iman etmeyen kişiler “iyilik” etrafında beraberce bir tavır takınıp kötülüğün karşında yer alabilirler mi? – İnsan, kaderiyle sınırlandırılmış bir varlık mıdır? Yazar, hiçbir şeyin imkansız olamayacağını düşündüğünden olsa gerek, kitabında uç durumlara yer veriyor. Belki ülkemizin sosyolojik yapısını düşündüğümüzde bize çok garip gelecek şekilde bir konu işliyor ve bir cami imamının, inançsız olan Hüdai Ağa’nın iyi bir insan olduğuna kanaat getirebileceği olaylar örgüsünü kitabına konu ediyor. Tamamen zıt kutuplarda bulunan bu iki karakter Hüdai Ağa ve Muzaffer Hoca’nın sorgulamaya açık ve kendi doğrularının yanlışlığına kanaat getirebilecek erdemde olması ise kitaba ayrı bir ahenk katıyor. Bu durum, okurken insana müthiş bir haz veriyor. Benim de teolojik konulara eskiden kalma ilgim olması hasebiyle kitap beni hem geçmişimdeki sorgulamalarımı yaşadığım yıllara götürüyor hem de yeniden bu sorgulamalara başlamama kapı aralıyor. Aynı zamanda bana yazının başında bahsettiğim ‘kendini sorgulama’nın gerekliliğini ve bundan korkmanın anlamsızlığını bir daha hatırlatıyor ve insan olarak ‘kendini sorgulama’nın ruhuma kazandıracağı pozitif enerjiyi bilhassa hissettiriyor. Kaynakça: 1.Kaymaz, Sezgin. ”Kün”. İletişim Yayıncılık. Ankara:2013. Baskı 2.http://kun.iletisim.com.tr/ Doğa AkerMat İ nsanlar Güneş çekilmiş bir kenara, değdiği yerdeki suyun ışıltısını, dolaştığı her yerde bıraktığı sıcaklığı, bir tepeden aşağı indiriyor, her gün yaşadığımız bir anı, bir rutini tekrarlamasına karşın kendini bir kez daha izlettiriyor bazılarına. Belki de bu güneş dediğimiz kendisine aşıktır, ilgiye açtır; görülmenin, sevilmenin ve özlenmenin isteğini ancak ışıklarıyla uzanıp dokunarak duyurabilmektedir insanlara. Bir de bu önüne geçemediği isteklerini ne yaptıysa duyuramadıkları insanlar vardır, binaların arkasında kendini boşluğa öylece bırakırken kendini bir türlü izlettiremediği, başı önünde yürüyen, yorgun, tek istediği şey eve gitmek, bir tabak yemek, sessizlik, çay demlemek olan; sevdiklerini görmenin isteğiyle hareket eden insanlar. Herkesin isteği farklıdır burası kesin, güneşin parlak ışıklarına saygı duyan ancak ona bir türlü hayranlık duyamayan insanlardan bazıları vardır ki; onlar, içine çekilmiş, güneş ışığını yansıtamayacak kadar matlaşmıştır. Karanlık ve soğuk bir ruhtan ziyade, dokunulduğunda hissedilebilecek türden bir müzikleri vardır, duyduğunuzda hayran olunacağınız bir manzara, anlatılamayacak türden bir şey… İşte bu sözü edilen, güneş ışığını geçirmeyen ‘mat’ insanlardaki vurdumduymazlık ve bir yandan da çevresinde olan biten şeylere karşı geliştirdikleri olağanüstü saygı ve anlayış biçimi, ancak bütün bu güzelliğin daha önce onlara çok daha farklı bir gözle gözükmesinden kaynaklanır. Daha öncesine kadar kullanılmamış altıncı bir duyunun harekete geçmesi, öylece otururken, belki yolda yürürken, bir kitabı anlamaya, bir resmi yorumlamaya, belki de uyumadan önce boş bir ifadeyle tavanı seyrederken, hayat yeni bir pencere açar. Seni buraya neyin sürüklediğinin, o kitabı sana neyin aldırdığının, başına ne geldiğinin anlaşılmasının saniyesinde, dünyanın artık bir müziği olduğunu fark edersin. Aşık olmanın, bir şeyi sahip olmadan sahiplenmenin, çıkar gütmeden sevmenin sana dünyanın rengini, tadını ve müziğini verdiğini fark edersin. Dünyadaki her şeyin bir sebebi, yürünen kaldırımın bile bir adı olabileceği ve denizlerin senin, kıyılarınsa ötekilere ait olduğuyla ilgili bir kanıya kapılırsın. Daha sonra bu duygu ellerinden kayıp gitmez, artık giyilemeyecek durumda olup hatırasına kıyamadığından çöpü boylamamış, asla kullanamayacağın lakin atmaya kıyamayacağın türden bir kazağa, bir duyguya dönüşür bu. Dediğim gibi, kullanamazsın işte, güneşin hayran olduğun ışıklarının ve bütün o baharın aslında başka bir kaynağı olduğunu fark edersin. Artık o eski etkileyiciliği gitmiştir güneşin, zaten onun değilmiş ki ayrıca, nereye gitsin? İşte böylece bütün seslerin kulağa komik gelmeye, güneşin de ışığını ne yapıp ettiyse bir türlü nüfuz ettiremediği bu ‘mat’ insanlar, artık evrendeki yıldızların ipler tarafından tutulmadığını, her şeyin çok daha karmaşık, ahenkli ve güzel olduğunun farkına varır. Onların yaratıldıklarına inanmaz bazen, ama kendi kendilerine var olduklarına da inanmaz, düpedüz inanmaz işte. Gerçeğin sorgulanmasından çok aranmasıdır güzel olan, çünkü bir sonu olmayacağını bilir, tıpkı evrenin kendisi gibi; sadece boşluk. Bir insanı sevmekle bir evren değişir, önce senin etrefında döner her şey, sonra tüm yıldızlar yeredüşer, tabi gerisi kış uykusu, hep baharı bekler durursun, kupkuru olmuş çiçeklerle. Bir insanın hayatına katılmış tadın ve ışığın gitmesi, hissedilenlerin artık arzu duyulan bir nesneden çok, bir ihtiyaca, sanki doğumdan itibaren var olan bir şeye dönüşmesi,yani aşkın artık can gibi bir şeye dönüşümü gerçekleşmiştir, bunun ardından güneş ışığının işlemediği ‘mat’ insan için yapılacak bir şey yok herhalde. Bir tek şeyin, bütün bir dünyayı taklitten ibaret kılan, doyduğu şeylere aç ve bildiklerini baştan yazdıran tek hissin, başımıza gelmesi talihtir bana kalırsa, çünkü aşk kararlılıkla, bir insana duyulan özlemden başka bir şey çıkartır, yeni bir insan; daha nitelikli, kendini ifade edebilmesini bilen, özlemenin anlamından ziyade tadına da varabilen, deliliğin bazen naif olduğunu ve şehirlerin gökle yer arasında ikinci bir dünyaya açıldığını, evreni ve dünyayı şaşırarak tekrardan görebilen, hep, yeniden, ısrarla, tekrardan görmek isteyen, bunun için canını verebilecek bir insan, yeni bir tane. ELİMİZDEKİ ŞANSLAR Farklı kültürleri tanımanın en güzel yollarından biri o kültüre ait sıradan bir insanın yaşamına tanık olmaktır. Bu yüzden uzak ülkelerin sıradan hayatlarını anlatan filmler, kitaplar hep ilgimi çeker. Aslında “sıradan” demek ne kadar doğru bilemiyorum... Çünkü bazen bir ülkenin koşullarına göre sıradan kabul edilebilecek birinin öyküsü, bizim gibi buna uzaktan tanık olan birine çok sıra dışı gelebilir. Bazen de kendimizi bu kahramanının yerine koyduğumuzda belki de onunla aynı düşüneceğimizi, aynı hisleri paylaşacağımızı fark ederiz. Bayan Ming’in öyküsünde olduğu gibi. Bayan Ming, ailelere sadece tek çocuk sahibi olma hakkı tanıyan bir ülkede yaşayan ve o ülkeye yolu düşmüş bir yabancıya on çocuğunun hikâyesini anlatan yaşlı bir kadın. Gerçekte var olmayan çocuklarını öylesine gerçekçi ve detaylı anlatıyor ki onu dinleyen yabancıyı bile şüpheye düşürebiliyor. Mecburiyetlerin onu sürüklediği hayal dünyasında, bir insan olarak hissettikleri ise hikâyesini anlattığı yabancıyla aynı aslında. Ve bu hisler, seçim şansı olan yabancının yol göstericisi; Bayan Ming’in yarattığı dünya, yabancının kendi yaşamının aynası oluyor. Bir çırpıda bitiveren bu kitabı okurken –ve tabi okuduktan sonra– elindeki fırsatlara, kaçırdığı şanslara, elinden alınanlara, olamayacak şeylere dair hayal dünyasına, seçimlerine ve tüm bunların sonunda onu getirdiği yere şöyle bir yukardan bakıyor insan. İhtimalleri düşünüyor. “Olabilseydi eğer, nasıl olurdu?” sorusuna cevap arıyor artık geçen, belki de hiç seçme şansının olmadığı yol ayrımları için. Bu durumla hemen hemen hepimiz karşılaşmışızdır hayatlarımız boyunca. Aldığımız en ufak, önemsiz gözüken bir kararda bile minyonlarca ihtimal dönüp durmuştur aklımızda. Acaba nasıl yapsam, hangi seçenek beni daha mutlu eder diye defalarca düşünür dururuz bir kararı uygulamadan önce. Sonunda karar verip uyguladığımızda ise tekrar sorular kuşatır etrafımızı. Acaba diğer seçenek daha mı iyiydi diye. Bu döngü tüm hayatımız boyunca sürer gider. Bence asıl önemli olan aldığımız kararların arkasında durup, aldığımız kararlar doğrultusunda mutlu olmaya çalışmak. İnsan doğası gereği olarak tabi ki hatalarımız olacak bu durumda önemli olan şey ise hatalarımızdan ders çıkartmaktır. Kitaptaki yabancı adamın seçme şansı vardı başta aklından bile geçirmediği düşünceleri Bayan Ming ile karşılaştıktan sonra hayata geçirmeye karar verdi. Bayan Ming sayesinde belki de büyük bir hata yapmaktan son anda kurtuldu. Bizim için de hiçbir zaman geç sayılmaz. Her zaman hatalarımızdan ders çıkartıp bize doğru gelen yolu izleyebiliriz. Çoğu zaman seçme şansımız olsa da hayat her zaman istediğimiz şeyleri karşımıza çıkartmayabiliyor. Bazen öyle durumlarla karşı karşıya kalıyoruz ki hiçbir şekilde seçim yapma hakkımız olmuyor. Tıpkı Bayan Ming’de gördüğümüz gibi... Çin’in tek çocuk uygulaması yüzünden istediği kadar çocuğa sahip olamamış. Ama bu onun için bir engel olmaktan çıkmış bir süre sonra. Kızının arkadaşları sayesinde 10 çocuğa manevi olarak annelik yapmış. Belki hayal dünyasında yaşamasını doğru bulmayacaksınız ama bence mutlu olduktan sonra pek bir önemi kalmıyor hayal dünyasında yaşamanın. Elimizde olmayan şartlar yüzünden, bizim vermemiz gerek kararları bir başkasını vermesi yüzünden istediğimiz hayatı yaşayamıyorsak kendimizi mutlu hissettiğimiz şeyleri yaptığımız için bizi kimse suçlayamaz. Elimizdekilerle ne kadar mutlu olabilirsek kârdır. Sonunda benim kendi payıma aldığım ise şu sanırım Bayan Ming’in öyküsünden: Şimdi sahip olduklarının farkına var ve bundan sonra hayatın sana sunacağı armağanlara daha sıkı sarıl. Elindekilerin kıymetini sana en iyi, onlara sahip olamayanlar anlatır. İREM İSKENDER HER KONSER BİR HİKÂYEDİR “Anne ne olur beni bırak da kafamı toplayayım, sıkıldım artık saçmalıklarınızdan!” Bu cümleyi kuruyor olmam; en içten şekilde istediğim, gerçekleşmesi ihtimalini düşündüğümde bile haz aldığım bazı şeylerin babam tarafından kursağımda bırakıldığı manasına geliyor. Lise son sınıfta bölümümü eşit ağırlık olarak değiştirmek istediğimde bir sayısal öğrencisinin alacağı klasik cevabı alarak günler boyu süren atışmaların sonunda her gece bu cümleyle sonlanırken, sonraki sabah güneşde odamda yankılanan bu cümleyle doğuyordu. Evin içerisindeki bu muazzam karmaşa, üniversite sınavına hazırlanmamı aksatmaktan başka hiçbir işe yaramıyordu; dolayısıyla annemle olan her tartışmamda dile getirdiğim o “kafa toplama” işini bir an önce yapmam gerektiğini fazlasıyla hissediyordum. Bu düşüncelerin içerisinde boğulurken birdenbire “Kanka 17’sindeki konsere geliyor musun?” mesajını alıp 17’sinde acaba ne konseri var diye bilet sayfalarına bakınırken bulmuştum kendimi. Tekerrürden ibaret olan bu tip baba-oğul tartışmalarında kendimi daima bir rock müzik konserinin ortasında çığlık atarken bulmuşumdur. Tıpkı tartışmalarımızın tekerrür ettiği gibi arkadaşımın bana teklif ettiği konserin rock müzik konseri olması da tekerrür etmişti, gideceğimiz konserin tarihi ve başlığı da belliydi: “17 Ekim 2017 Şebnem Ferah Milyon Fest Konseri”. Başlığı gördüğüm andaki rahatlama ve bu rahatlamanın belirgin olan sebebinin asıl öznesinin Şebnem Ferah olması, geçecek olan 5 günün her dakikasını zorlaştırıyordu. Gittiğim bir konserde kendimi kaptırdığım bir anın ortasında kafama şu düşünce daima takılır: “Üzerine çöken bunalım mı seni buraya getirdi, yoksa bunalımda olmanın getirdiği alışkanlık hissi mi?”. Her konsere gittiğimde bu sorunun zihnimi meşgul etmesi yetmiyormuş gibi bu sefer de beni konsere iten gücün sadece bu iki sebep olmadığı düşüncesi beynimde dolaşmaya başlamıştı. Bu soruya herhangi bir cevap getirememiş olsam da bu soruya kafa patlatırken zamanın nasıl geçtiğini anlamamıştım, dört gün geçtiğini bile fark edemeden konsere yalnızca 1 gün kaldığını görmüştüm ve ayriyeten babamla aramdaki uyuşmazlığı bile çözmüştük. Henüz gitmemiş olmama rağmen konser işlevini yerine getirmişti bile. Bu gitmemi engellemeyecekti çünkü Şebnem Ferah’ı 2 yıldır canlı dinleyememenin verdiği hüznü yine onun şarkıları gideriyordu, resmen ona muhtaç kalmıştım; ayrıca bileti de almıştık. Şebnem; her şarkısında farklı duygularını, o duyguların farklı farklı hayat hikâyelerinianlatır ve o duyguların her biri elbet bir noktada kesişir. İşte ben, tam o hikâyelerin kesiştiği noktadayken kendimi onun konserlerinde buluyorum. O kesişim noktasına vardığımı, Bahçelievler 3. Cadde’nin en az kafamı kurcalayan sorular kadar bunaltıcı atmosferine girdiğimde fark etmiştim. Arkadaşım Derya ile konser saatinden yarım saat önce bu caddede buluşmuş, konser alanındaki sigara yasağından dolayı sigaralarımızı yakmıştık ki yanan sigaralar yarılanmadan kendimizi konser alanının girişinde bulmuştuk bile. Güvenlikler üzerimizi kontrol ederken sanki bunalımını evde unutanları içeriye almayacaklarmış gibi muamele etmişlerdi, onlara kalsa sigara yasağı bile olmayacaktı; çıkartıp bir dal vereceklermiş de “Kardeşim, kederine!” diye birlikte içecekmişiz gibi bir melankoli vardı onların üzerinde de. Bu tip olaylarda görevlilerin, örneğin bu güvenlikler, muhatap oldukları insanların üzerindeki bunalımdan ufak ufak etkilendiğini ve onların da boğulduğunu düşünürüm. Bu düşünceler beynimde fıldır fıldır dolaşırken konser alanına girmiştik. Ön taraf, bistroların bulunduğu, “VIP loca” olarak pazarlanan kısımdı ve çalınacak olan şarkıların çeyreğinden bile haberdar olmayan orta yaş insanlarla doluydu. En arkadaki bistroların oluşturduğu yamuk çizgi, düz bir hat oluşturan demirlerle sınırlandırılmıştı. Bu demirlerin arkasında da, benim tabirimle, gerçekten müzik dinlemeye gelmiş insanlar vardı ve bu insanlardan ikisi bizdik. Ön taraftaki bistrolarındüzensizliği, obsesif yanımı ortaya çıkarmış olacaktı ki gidip düzenlememem için Derya uzun süre dil dökmeye kalkmıştı. Şu sürekli aklımdan geçen bir gerçektir ki; bunalımın yanından bile geçmeyen insanlar herhangi bir obsesyona sahip olmazlar ve konserlerde genelde bu “VIP locada” olurlar. En başta sözünü ettiğim sorun çözülmüş olmasına rağmen üzerimden atamadığım bunalım ve obsesyonumun büyük karmaşası bana konserin normal saatinden 45 dakika sonra başladığını fark ettirmemişti bile. Üzerinde siyah, deri, iki omzundan kumaşların sarktığı, kabarık ve dizinin hemen altında bir eteğe sahip bir elbise vardı. “Hoş geldiniz Ankara!” diye bağırıp imzası diyebileceğim çığlıklardan birisini attı ve ortamdaki karmaşık atmosferi pesimist ve bunalımlı bir havaya indirgemişti.En başta “Yalnız” ile “kardelene dönüşmeyi, kopmayı ve koparılmayı” anlatmamızı, ardından “Çakıl Taşları” ile “tam zevkine varmışken birden yere düşme”nin hissiyatını bağırarak ifade etmemizi, en son da tüm bu karmaşaya “Sil Baştan” başlamamızı istedi. O, tüm gece çığlık atarak şarkıları söyledikçe ben “Dans Pisti”ne çıkıp “biriyle fena halde konuşmaya ihtiyacım olduğu”nu ağlayarak anlatmaya çalıştım, insanlar bu anlattıklarımı anlamayınca “Artık Kısa Cümleler Kuruyorum” diyerek onlara isyan ettim, tüm bunalımımın üzerimden uçup gittiğini anlayınca ise “Söylenecek söz yok, gidiyorum ben. ‘Hoşça Kal!’” diyerek Şebnem ile konseri bitirdim. Konser alanından çıktığım an bir sigara yaktım, konserde kahrediciliğinin tadını tam anlamıyla çıkaramadığım için henüz “Sigara dumanının altında yana yana kül oldum.” diyebildim.Gidilen her konser, kişiye şarkılardan ve konseri verenden çok o konserin hikâyesini hatırlatır.Kendimi ne zaman bir konserde bulsam onun hüzünlü bir temeli vardır ve o konser, o temeli oluşturan sorunu kökten çözmek ve ileride bir işime yarayacağını düşünerek hafızama kazımanın en güzel yoludur benim için. Bu konserin hikâyesini hafızamda yalnız başına çürümeye bırakmaktansa sayfalara dökmenin daha mantıklı olacağını düşündüm. Belki bunu okuduktan sonra içinizdeki karmaşadan kurtulmanın en güzel yolunun konsere gitmek olduğunu keşfedeceksiniz. Belli mi olur?Berkay Türenç Türe - 21803621Pınar Şebnem Gürel KAYIP YAPBOZ PARÇASI (!) : AŞK Küçüklüğümden beri izlediğim filmlerde ya da dizilerde, okuduğum kitaplarda sürekli karşıma çıkan bir kelime, hatta kelimeden ziyade bir tema var: aşk. Peki, nedir bu “aşk”? TDK bu kelimeyi, daha doğrusu bu duyguyu “aşırı sevgi ve bağlılık duygusu” olarak tanımlasa da, yaygın görüş tanımlanamayacağı yönünde sanırım. Umarım bir gün herkesi tatmin eden bir tanımlaması yapılır, gizemli yönü hasar görür ve böylece ona atfedilen kutsiyet belki biraz azalır. Önemsiz bir duygu olduğunu iddia etmiyorum. Sadece; kutsal, herkesin ulaşamadığı, hayatı anlamlı kılan, içimizdeki boşluğu dolduracak olan duygu olarak gösterilmesinden bıkmış durumdayım. Bu tanımlarla toplumda kabul görmüş bu aşk teması insanları mutsuz olmaya da sürüklüyor. Bana öyle geliyor ki insanlar âşık olmazsa –hatta âşık oldukları insanla hayatlarını geçirmezse- eksik kalmış bir hayat yaşayacaklarına inanıyor. Bunun sonucunda, hissettiği en ufak hoşlanma duygusunun bile adını aşk koymak istiyor ve koyuyor da. Böylece, karşılık alamadığında hissettiği hayal kırıklığının adı “aşk acısı” oluyor. Kelimelerin gücüne kesinlikle inanıyorum, bana kalırsa soyut herhangi bir şeyi büyütmenin en kolay yolu onun adını büyütmektir. Hayal kırıklığının adı aşk acısı olunca, çektirdiği ıstırap da katlanıyor haliyle. Bunun asıl üzücü yanı, halk arasında aşkın ve dolayısıyla aşk acısının çok kutsal ve saygıdeğer bir şey olmasından dolayı, bu acıyı çeken kişi kendini kutsal bir uğurda yıprattığını sanıyor. Aşk, sadece insanın kendini kandırmasıyla da mutsuzluğa sürüklemiyor. Duyguları bir insanı deli gibi sevmek için yeterince yoğun olmayan, olsa bile karşısına aradığı kişi çıkmayan bir sürü insan var. Bu insanların, bu “muhteşem” duyguyu hissedemeyerek hayatta bir şeyler kaçırdığını düşünmesi çok acı. Belki abartı bulacaksınız ama bu duyguya bu kadar kutsallık atfedilmesinin arkasında sandığımız kadar masum bir sebep olmayabilir. Özellikle günümüzde, sistem bu temanın ekmeğini o kadar çok yiyor ki. Aşktan daha çok reklamı yapılan bir şey var mıdır? Bir düşünün, kitapçılarda çok satanlar rafında mutlaka bir aşk kitabı olmuyor mu? Vizyondaki aşk filmleri ne zaman izleyicisiz kaldı? Sevgililer gününde sevgilisiyle çıkıp görüşmeyen, ona bir şeyler almayan insan var mı? Hâlbuki bir durup düşünsek, aşkın anlamı nedir? Bir grup insan bunu yaşama motivasyonu edinmişken, başka bir grup sadece insan neslinin devamı için gerekli olan bir olay olarak görebiliyor. Bana kalırsa, iki düşünce de aşırı ve aşırılığın bir anlamı yok. Ne büyütmek mantıklı ne de küçümsemek. Diğer bütün duygular gibi, basit bir tanımı yapılsa ortada bir sorun kalmayacağına inanıyorum. Daha önce de belirttiğim gibi, bence kelimelerin ya da onların tanımlarının gücü ve etkisi çok büyük. Şunu kabul etmemiz lazım: aşk olmazsa olmaz bir duygu değil. Bir insan âşık olmadan ölebilir. Karşısına doğru insan çıkmaz veya âşık olmaya müsait bir yapısı yoktur, olabilir. Bunlar bana kalırsa normal şeyler. Normal olmayan şey, bu insana aşk hakkında telkin edilen düşünceler. Normal olmayan şey, hayatı boyunca bu kutsal duygudan mahrum kaldığını, eksik yaşadığını düşünmesine neden olmak. Paragraflarla anlatmaya çalıştığım düşüncelerimi, üç cümleyle anlatmış olan işin ustasından alıntı yaparak sözlerimi bitiriyorum: “Herhalde şu aşk sözünden kurtularak başlamalı. Bu dünyada o kadar çok aşk sözü ediliyor ki, adının anlamını düşünmediğin gibi aşkın anlamını da düşünemiyorsun artık. Kapitalizmin mal satmak için kullandığı sözcüklerin başında aşk geliyor, aşktan kusacak hale geldik.” (Livaneli, 51). Kaynaklar: - Livaneli, Ö. Zülfü. Konstantiniyye Oteli. İstanbul: Doğan Kitap, 2015. Grotesk Mantığındaki Edebi Deha Ferit Edgü’den “Hakkari’de Bir Mevsim” Gözde Duru Aksoy | 101-16 O: Hak kentine sürgüne mi gönderildiğini yoksa bir deniz kazası sonucu kendini bu dağ başında mı bulduğunu kestiremeyen kişi. Ferit Edgü’nün “Hakkari’de Bir Mevsim” romanı, alışılmışın dışına çıkmak, gerçek ile düş kavramlarının her ne kadar birbirlerine zıt gibi görünse de aslında ne kadar yakın olduğunu kanıtlamak gibi özellikleri ile diğer romanların arasından sıyrılarak edebiyat dünyasında kendine apayrı bir yer edinmiş durumda. Alışılmışın dışına çıkmak dedik, bunun bir örneğini daha kitabı açar açmaz fark etmek mümkün. Kitap ön ve sonsöz ile başlıyor, yani daha siz romanı okumadan bir nevi özetini okuyorsunuz. Normalde romanlarda sonsözlere pek rastlanılmaz, fakat bu sonsözün kitabın başındaki varlığı bize roman hakkında çok büyük bir bilgi veriyor: Bu kitap, roman yazarının bizim alıştığımız gibi romantik roman değil de, tam tersine modernleşen dünyada okurun romanla özdeşleşmeyerek kendisini romanı çözmeye adamasına yönelik bir çabaya sahip. Akla gelebilecek sorulardan bir tanesi, eğer “O” kişisi denizciyken bir kaza geçirdiyse, neden Hakkari gibi kurak ve soğuk bir kente düştü sorusu olabilir. Büyük bir tezat var değil mi? Bu romanı alışılmadık kılan özelliklerinden bir diğeri de içinde devamlı tezatlar barındırması. Kendi ülkesinde, kendi insanına yabancılaşmış bir öğretmen, hatta kendine bile yabancılaşmış “O”. Öyle bir uzaklaşmış ki benliğinden, kendi yüzünü tanımakta zorluk çekiyor, anılarını hatırlamak ona güç geliyor. Bu bağlamda gerçek ve düş çelişkisi ortaya çıkıyor. “Hiç kuşkusuz düş, gerçeğin ta kendisidir.” (Edgü, 7) Düş = Gerçek, Gerçek = Düş. İlk bakışta anlamsız geliyor, ama Edgü’nün anlatımı sayesinde bu denklemlerin doğruluğunu anlıyorsunuz. Sürgün veya kazazede, gerçek veya düş, “O” Hakkari’ye düşmüştür ve başta ötekinin ötekisi bir konumdayken yavaş yavaş yaşamak zorunda kaldığı köyü reddetmek yerine benimsemeye başladığından, içinden, zihninden sökemeyeceği kenti haline gelmiştir “Hak” kenti. Kitabın sonuna geldiğinizde son noktalama işaretinin nokta yerine tire olduğunu fark edeceksiniz. Yani, Edgü romanını sonlandırmıyor, okuyucuya kendi yorumunu katabilmesi için olanak sağlıyor. Bu yönden roman adeta gerçekten düşe dönüşümünü tamamlıyor, gizemli başlangıcına gizem katıyor. Tanrıların uğramadığı Hak/kar/i kenti büyülemeye devam ediyor. Franz Kafka’nın Gregor Samsa’sı, Cesare Pavese’nin Anguilla’sıdır Ferit Edgü’nün “O”su. Bir anda ani dönüşümle kendini Hakkari’de bulur, her ne kadar kendi ülkesi olsa bile oradaki köylülerle aralarında uçurumlar vardır, birbirlerini tanıyamazlar. “Karların üstüne, (çünkü karla kaplı kayaların üstünde bulmuştum kendimi) bir çubukla denizin dalgalarını çizdim. Bir de gemi. Bilemediler. Deniz nasıl anlatılır?" (Edgü, 17) Odak figürün adını bilmiyoruz, fakat öğretmen, anlatıcı ve “O” gibi isimlerle karşımıza çıkıyor. Yeri gelmişken, “O” kelimesinin nasıl bir ustalıkla seçildiğini anlatmak isterim. Her ne kadar “O” kelimesi basit bir zamir olsa da, yapısı bakımından sıfır ve boşluk gibi ifadeleri çağrıştırdığından dolayı roman kişisinin ötekileştirilmesini anlatmak için harika bir metafor. “O” gibi bir harfin romanla nasıl özdeşleştirildiğini belirttikten sonra kitabın diline değinmemek büyük bir haksızlık olur. Jack Kerouac, “Bir gün doğru kelimeleri bulacağım ve o kelimeler basit olacak.” demiş. Ferit Edgü sade bir dille okuyanların aklına kazınacak ve kolay kolay unutulmayacak düşünceler sokmayı başarmış. Karmaşıklıktan kurtulup yalına varmak... Kısa cümlelerle, sayfalarca yazılmışcasına okuyucuya seslenmek... Şiirsel anlatımla romanı anlamlandırmak... Edgü adeta edebiyat açısından bir arayış içerisinde, bir bakıma deneysellik söz konusu. Bu açıdan kesinlikle okunması gereken romanlardan “Hakkari’de Bir Mevsim”. Fakat şunu söylemeliyim, eğer somut sonuçlar almayı bekleyerek okursanız, “Hakkari’de Bir Mevsim” sizi yorabilecek kapasitede. “Düş ile gerçeğin, şiir ile düzyazının, kelime ile cümlenin tarafsız bölgesinde yani hem ikisine de ait ama ikisine de uzak, kendine ait bir dünya yaratan, başka yazarları anımsatmayan ama başka yazarlara anımsatan bir yazar Edgü.” Azad Şahin. Kaynakça  Edgü, Ferit, Hakkari’de Bir Mevsim, Sel Yayınları, 2013, İstanbul  "Insanokur.org." Hakkâri'de Bir Mevsim. N.p., n.d. Web. 25 Sept. 2014. Söylenemeyenleri söylemek… Yine farklı bir distopya ile karşınızdayım. Aslında distopyaları pek sevmem, bana hep gerçek hayattan çok uzak gelmişlerdir. Hem düşünce hem de olaylar anlamında. Tabi ki de yine bir önyargı ile başladım bu kitabı okumaya. Ancak benim için bu kitabı diğer distopyalardan farklı olan yönü bildiğimiz sıradan punkçu asi gençleri, kitabının merkezine yerleştirerek edebi bir senfoni kurması. Her ne kadar punkçu asi gençler olarak görülürse görülsün, kitabın başkahramanları olan bu gençler aslında günümüz dünyasındaki şiddeti ve bozukluğu temsil ediyor diyebiliriz. O dünyanın ve biraz da dönemin gerektirdiği gibi davranmaktan ziyade, sistemin açıklarını yakalayıp ona göre hareket etmek herkes için normal bir durum olarak gözüküyor ilk bakışta. Ancak iş şiddete eğilimde ve cinsel açıdan göz yumulamayacak boyuta geldiğinde etiğe uyup uymadığını düşünmemiz de gerekiyor sanırım. Anarşizm ve Vandalizm’in neredeyse eksiksiz olarak işlendiği eser, geçmişin aşırılıklarını ironi yardımıyla insanların yüzüne vurmayı amaçlamış. Hal böyle olunca, eser edebi amaçla değil de daha çok öğüt verme odaklı olarak yazılmış olarak –en azından benim gözümde- gözüküyor. Kitabın genelini ele aldığımızda, bireyin ahlakının, aslında devletin ahlakının ışığında sorgulandığını görebiliriz. Bütün yaşanan kargaşalar, ev basılmasının ardından yaşanan tecavüz ve cinayetler ya da sokaktaki yaşlı bir ayyaşın sebepsiz yere dövülmesi bunu apaçık göstermektedir. Eserde insan davranışlarının uçuk noktaları –genellikle negatif yönleri- biraz ağır bir şekilde işlenmiş, bunu dememin sebebi ise az önce de bahsettiğim gibi insanlara ders verme içgüdüsü bence. Her kitapta olduğu ana karakterimiz bunda da bir dizi değişimden geçiyor. Ancak buradaki değişim, günümüz distopya genellemelerinden biraz daha farklı. (Sanırım bu da kitabı bir solukta bitirmemin en önemli sebeplerinden biri oldu.) Kitaptaki karakterler ilk okuyuşta çeşitli ve farklı görünse de, aslında bunların farklı dönemlerde iyiyi ve kötüyü temsil ettiklerini söylemek yanlış olmaz. Hatta bazı karakterler –ana karakterimiz gibi- çift karakterli olarak gösteriliyor kitapta. Bunun sebebi de - her ne kadar kitapta bu şekilde olmasa da- insanın her zaman kendi davranışlarını şekillendirebilme yeteneğine sahip olduğunun anlatılmak istenmesi. Bu düşüncem kitabın genel içeriğine uymasa da, bu benim blog yazım ve bu da benim öznel düşüncem. Yine kitapta öne sürülen diğer bir fikir ise, insanın davranışlarının olgunluğuna göre değiştiği. *Bunu açıklamam için kitabın içeriğiyle ilgili az da olsa bilgi vermem gerekiyor, o yüzden eğer kitabı henüz okumadıysanız, bu paragrafı atlamanızı öneririm.* Kitabın tahmini olarak ortalarına kadar başkahramanımız Alex’i, bulunduğu dünyanın asi ve terör estiren ergenlerinden biri gibi tanıyoruz. Fakat işlediği cinayetin ardından hapishanede maruz kaldığı kötü durumlar ve ardından üzerinde uygulanan bir takım deneyler sonucunda davranışları değişiyor. Ha bu arada, Alex’in üzerinde uygulanan bu deney, aslında toplumun bulunduğu durumdan nasıl kurtarılabileceğini de gösteriyor eserde. Bu da Anthony Burgess’in kurduğu distopyada etik ve etik dışı olguların birbiri içerisindeki dengelerini korumasını sağlıyor. Son olarak hepsini ele aldığımızda Anthony Burgess’in A Clockwork Orange’ı hayatın, büyümenin ve olgunluğun kısır döngüsünde işlenmiş olması, ayrıca iyiliği ve kötülüğü farklı bir açıdan düşündürmesi yüzünden sevdim. Ama bazı karakterlerin davranışlarının yaşlarına uygun olmadığını ve bunları gayet normal görmelerinin okuyucuyu biraz rahatsız ettiğini düşünüyorum. Belki okunması gereken yüz kitaptan biri değil ama, okuduktan sonra iyiliğe ve kötülüğe asla eskisi gibi bakamayacağınız bir eser. Ç. İnan EGESOY 21400478 DİN ALGISI Din. Sadece üç harften oluşan, kısa ama son derece çarpıcı bir kelime. Dünya üzerinde birçok insanda din kavramının çok önemli bir yeri vardır. Yüzyıllardır insanlar kendi dinlerini anlamayı, korumayı ve bilgilerini aktararak dini nesilden nesile yaymayı kendilerine amaç edinmişlerdir. Ancak din konusu herkes için öznel sayılabilecek bir konu olduğundan ortaya çıkışından bu yana çatışmalara, savaşlara ve katliamlara neden olmuştur. Benim düşünceme göre; insanlar din kavramının öznel oluşunu kabullenemediği ve çevresindeki bireylerin düşüncelerine, inançlarına saygılı olmak yerine onları da kendi inanç ve düşünme biçimine doğru yönlendirmeye çalıştığı için günümüzde de din, huzursuzluğa ve toplumsal çatışmalara neden olmaya devam etmektedir. Dünya üzerinde nerede yaşarsanız yaşayın din kavramı toplumun büyük çoğunluğunun yapıtaşıdır bu yüzden başka amaçlar için dini duyguları sömürülmüş insanlar bu konu üzerinden kışkırtılmakta, sonucunda ise ideoloji ve din adına cinayetler işlemektedir. Son zamanlarda derinden etkilenerek okuduğum Zülfü Livaneli’nin Huzursuzluk adlı romanı, dini bir silah olarak kullanarak topluma düzeni getirmeyi amaçlayan sapkın terör örgütü IŞİD’in Ezidi vahşetini oldukça çıplak bir gözle ele alıyor. Bundandır ki kitabı okurken bu ve bunun gibi birçok vahşete sessiz kaldığım için kitabın kapağını kapattığımda içimde büyük bir huzursuzluk hissettim. Anlatılanların kurgu değil de gerçek olması kanıksama noktasına geldiğimiz olaylar üzerinde düşünmeye itti beni. Bu kitapla birlikte körelmeye başlamış olan duygularımın tekrar aktifleştiğini ve her satırda daha fazla insanlığımı sorgulamaya başladığımı fark ettim. Kitap genel olarak şeytana tapmak ile damgalanan Ezidilerin sadece inançları yüzünden IŞİD tarafından canice katledilmesini, kadınların ve çocukların tecavüze uğrayıp adeta bir eşya gibi esir pazarlarında satılmasını anlatıyor. Kitabı bitirdikten sonra üzerine çok düşündüm çünkü anlatılanlar hemen sindirilebilecek cinsten değildi. Kitap üzerine düşündüğüm ilk konu doğru bilinen yanlışlar oldu çünkü şeytana taptıklarına inandıkları için yıllardır zulme maruz kalan Ezidi toplumunun aslında şeytana tapmadıklarını, inanışlarının temelinde yatan düşüncelerin farklı olduğunu öğrendim. Ayrıca bu bilgileri sadece bir kitabı okuyarak ve sonrasında küçük bir araştırma yaparak edindim. Değinmek istediğim nokta şu ki olayların aslına ulaşmak çok kolay olmasına rağmen insanoğlu olarak okuyup araştırmak yerine bize söylenene inanmayı tercih ederek başkalarının bizi yönlendirmesine izin veriyoruz. Bu da konu hakkında yeterli