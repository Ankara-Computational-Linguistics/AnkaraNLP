Paşa'nın eşi ve Abdülmecid'in yirminci kız çocuğudur. Validesi dördüncü ikbal Gülüstü Hanım'dır. Aşık olduğu Abdurrahman Sami Paşa'nın oğlu Necib Paşa'yla evlenmesine razı olmayan padişahı manevi annesini aracı kılarak ikna etti ve 27 Ocak 1877'de nikâhları kıyıldı, 8 Haziran 1879'da ise düğünleri yapıldı. Kocasının 30 yaşında ölümü üzerine 30 Nisan 1886'da Damad Ferid Paşa ile evlendi. Kocasının Millî Mücadele aleyhine tutum sergilemesinden dolayı Büyük Taarruz'un kazanılması üzerine 21 Eylül 1922 yılında kocasıyla birlikte Türkiye'den ayrılıp Nice'e yerleştiler ve ikisi de burada öldüler. Chiradzulu, Malavi Chiradzulu, Afrika kıtasında bulunan Malavi devletinde bir şehirdir. Şehir ülkenin güney kesiminde Güney Bölgesi içerisinde yer alan bir yerleşim yeridir. Şehirde 2013 tahmini nüfus verilerine göre 2.798 kişi yaşamaktadır. 2008 tarihinde gerçekleştirilen resmi nüfus sayım sonuçlarına göre 2.327 kişi yaşamaktaydı. Chiradzulu aynı isimli ilçenin de merkez şehri konumundadır. Machinga, Malavi Machinga, Afrika kıtasında bulunan Malavi devletinde bir şehirdir. Şehir ülkenin orta kesiminde Merkez Bölgesi içerisinde yer alan bir yerleşim yeridir. Şehirde 2013 tahmini nüfus verilerine göre 1.273 kişi yaşamaktadır. 2008 tarihinde gerçekleştirilen resmi nüfus sayım sonuçlarına göre 1.228 kişi yaşamaktaydı. Machinga aynı isimli ilçenin de merkez şehri konumundadır. 2012 Cannes Film Festivali 65'inci 2012 Cannes Film Festivali 16 - 26 Mayıs 2012 tarihinde Fransa'nın Cannes şehrinde düzenlenmiş uluslararası film festivalidir. İtalyan film yönetmeni Nanni Moretti festivalin rekabet bölümünde jüri başkanlığı yapmıştır. İngiliz oyuncu Tim Roth ise Un Certain Regard bölümünün jüri başkanlığını yapmıştır. Fransız oyuncu Bérénice Bejo'da festivalin açılış ve kapanış törenlerine ev sahipliği yaptı. Festivalin açılışı Wes Anderson tarafından yönetilen Amerikan filmi "Moonrise Kingdom" ile yapıldı ve kapanışı ise "Claude Miller"'ın son filmi Therese Desqueyroux ile yapıldı. Gösterimi yapılacak filmler ile ilgili önemli duyuru 19 Nisan 2012 tarihinde yapıldı. Festivalin resmi tanıtım afişinde ise ölümünün 50. yıldönümü nedeniyle Marilyn Monroe bulunuyor. Altın Palmiye ödülü Avusturyalı yönetmen Michael Haneke'ye "Aşk" filmiyle verildi. Haneke daha önce de 2009 yılında "The White Ribbon" adlı filmiyle Altın Palmiye ödülünü kazanmıştı. Cannes Film Festivali Büyük Ödülü ise Matteo Garrone'ye "Reality" filmiyle, Jüri ödülü'de Ken Loach'a "Meleklerin Payı" filmiyle verildi. Resmi seçimler Paris'teki Grand Hôtel'de 19 Nisan 2012 tarihinde açıklandı. Açıklamanın ardından gelen yorumlar arasında, gazeteciler Hollywood filmlerinin yarışmada olağan dışı yüksek sayıda yer aldığını, ana yarışmada herhangi bir kadın yönetmen bulunmadığını hem de uzun metrajlı film yönetmenlerinin yarışmada olmadığını belirttiler. Ancak festivalin sanat yönetmeni Thierry Fremaux insanların sadece yarışma filmlerine odaklanması gerektiğini söyleyerek konuyla ilgili şu cevabı verdi: "Seçim bir bütündür ve bütün paketi göz önünde bulundurmanız gerekir." Aşağıdaki filmler rekabet bölümüne seçilmiştir. Ã“scar Denis Oscar Denis Sánchez (d. 2 Ekim 1946, Concepción), bir Paraguaylı politikacı ve eski Devlet Başkanı Yardımcısıdır. 2012 Haziran ayında seçildi. Yapılan seçim üzerine Paraguay Senatosu'nda Senatör oldu. Alaturka 2000 Alaturka 2000, 2000'de yayınlanan Bülent Ersoy'un Universal - S Müzik'dan çıkan stüdyo albümüdür. Müzik kariyerinde Türk Sanat Müziği geleneğini bu albümünde de yine sürdüren Bülent Ersoy'un toplamda on iki şarkıdan, on klasik tarzda, bir anonim ve bir arabesk şarkıdan olaşan albümü S Müzik etiketiyle yayınlanmıştır. Albümünde daha önce Zeki Müren tarafından ve diğer Türk Sanat müziği solistlerince seslendirilen şarkılar yeniden Ersoy tarafından usul, ve makamlarına uygun olarak seslendirmiştir. Albüm Ersoy'un son Türk Sanat Müziği albümü olma özelliği de göstermektedir. Metro: Last Light Metro: Last Light (Türkçe: Metro: Son Işık) Ukraynalı oyun geliştirici 4A Games'in Metro 2033'ün ardından geliştirdiği, yayımcılığını Deep Silver'ın üstlendiği birinci şahıs nişancı türünde hayatta kalma-korku oyunudur. Çıkış tarihi Mayıs 2013'tür. Linux, Mac OS X, Microsoft Windows, Xbox360 ve PlayStation 3 platformlarına çıkarılacaktır. Oyun öncelikle" Metro 2034" olarak duyuruldu. Metro 2033'ün devamı niteliğindeki oyunun, yazar Dmitry Glukhovsky'nin geliştirme aşamasına senaryo olarak katkı sağlamasına rağmen devam kitabı Metro 2034 ile bağlantısı yoktur. Başlangıçta THQ firması tarafından 2012'nin ikinci çeyreğinde yayınlanması beklenirken, 2 Şubat 2012'de oyunun 2013'ün ilk çeyreğine ertelendiği açıklandı.Ocak 2013'te THQ'nun kapanmasından sonra oyunu Deep Silver satın almıştır. 2011 E3 fuarında resmi olarak gösterilen oyun, Wii U platformunu da içeriyordu. Sonradan oyunun yapımcıları tarafından bu platforma çıkarılmayacağı, ek olarak yalnızca PlayStation 3 platformuna çıkarılacağı açıklandı. Live Action tanıtım filmi oldukça ilgi görerek toplamda yaklaşık 4 milyon kişi tarafından izlendi. İlk live action videosunun ardından metrodaki 3 ayrı karakterin yaşamına odaklanan 3 farklı video daha 2012 Kasım-Aralık ayları arasında yayınlandı. 4A Games tek oyunculu moda odaklanıldığı için, oyunun çok oyunculu modla çıkmayacağını açıkladı. Yalnız, oyunun çok oyunculu modu iptal edilmemiş olup oyun yayınlandıktan sonra yayınlanma ihtimali vardır. Oyunun asıl yayımcısı THQ Aralık 2012'de iflasını açıkladı. Oyunun yayın hakları Ocak 2013'te yapılan açık arttırmada Dead Island oyununun da yayımcısı olan Deep Silver firması tarafından satın alındı. Firma, oyunu Mayıs 2013 tarihine erteledi. "Metro: Last Light" övünç kaynağı muazzam ışık efektleri ve gelişmiş fizik özelliklerine sahip bir grafik testi teknolojisini de aynı anda hem PC hem konsol oyuncularına sunmaktadır. Oyun, öncülü Metro 2033 gibi kıyamet sonrası bir gelecekte geçmektedir. Artyom, Karaderililerin yuvasını imha etmiş ve D6 üssüne yerleşen Korucu takımının kadrolu neferi olmuştur. Bir gün Khan, esrarengiz göçebe, D6 üssüne gelir ve Artyom'la Koruculara füze saldırısından bir Karaderili'nin kurtulduğu bilgisini verir. Khan, Karaderili'nin insanlığın geleceğinin anahtarı olduğuna inanır, ve yaratığı bir tehdit olarak görüp öldürülmesini isteyen Korucuların lideri Albay Miller'in aksine onunla barışılmasını ister. Khan'ı alıkoyan Miller, Artyom'u Karaderili'yi öldürme göreviyle dış yüzeye yollar ve peşine grubun en iyi keskin nişancısı, alaycı kızı Anna'yı takar. Artyom, yalnızca bir çocuk olduğu anlaşılan Karaderili'yi bulmayı başarır. Yaratığa dokunduğunda transa geçen Artyom ayıldığında yaratıkla birlikte Alman askerleri tarafından yakalanır. İyi niyetli, Komünist Kızıl Hat askeri Pavel Morozov tarafından kurtarılır. Ve ikili, metro tünellerinde ve dış yüzeyde birlikte verdikleri hatırı sayılır mücadelelerin sonunda yakın arkadaş olurlar. Kızıl Hat istasyonuna vardıklarında Pavel'in yüksek rütbeli bir Kızıl subay olduğu ortaya çıkar, ve Artyom tutuklanır. Bir şekilde kaçmanın yolunu bulan Artyom, kaçarken Kızılların askeri istihbarat şefi General Korbut'un D6'yı ele geçirip tüm metro tünellerini kontrolü altına alma planını öğrenir. Korbut'a Pavel'in yanı sıra D6 üssünden çaldığı biyosilah numuneleriyle Kızıl Hat'ta kaçan hain korucu Lesnitsky de yardım etmektedir. Artyom, Khan'ın yardımıyla Karaderili'yi kaçırmanın bir yolunu bulur. Artyom yaşadığı bir seri geriye dönüş sahnesinden (flashback) sonra çocukluğunda bir kere Karaderililerin kendisini kurtardığını görür ve son kalan Karaderili çocuğu korumaya karar verir. Artyom, Karaderili'yi Polis'e geri götürürken, önce Lesnitsky ve sonra Pavel'le yüzleşir. Karaderili gücünü onların zihnini okumak için kullanır ve General Korbut'un, D6 üssünü ele geçirdikten sonra, tesisteki biyosilahı Kızıl Hat ve paralelindeki tüneller hariç, metroda yaşayan tüm insanlığı yok etmek için kullanma planını Artyom'un görmesini sağlar. Bu yüzleşmelerin ardından Artyom'a iki seçenek sunulur; ya düşmanını bağışlayacaktır ya da öcünü alacaktır. Karaderili çocuk tercihlerine göre yorum yapacaktır. İkili metronun merkez istasyonu, tüm grupların barış içinde olduğu Polis'e varır. Karaderili telepatik yeteneğini Kızıl Hat lideri Başkan Moskvin'in herkesin içinde suçlarını itiraf etmesi için kullanır. Ve barış konferansının, General Korbut'un Polis'e rahatça saldırması için planlanmış basit bir tezgâh olduğu ortaya çıkar. Artyom, Miller, Khan ve Korucular, Korbut'un ordusuna karşı son bir direnişte bulunurlar, fakat hezimete uğrarlar. Öncülü Metro 2033 gibi, Metro Last Light da iki farklı sona sahiptir. Normal olan kötü sonda, Artyom D6 üssünün kendini imha aletini etkinleştirir, Korbut'un tesisi kullanarak insanlığın geri kalanını yok etmesini önler. Sonuç olarak Artyom da dahil, tüm Korucular ve Kızıl Hat askerleri ölür. Yıllar sonra Anna, çocuğuna babasının yani Artyom'un efsanesini anlatır. Alternatif olan iyi sonda, Karaderili çocuk D6 üssündeki gizli bir odada uyku halindeki diğer kurtulmuş olan Karaderililere ulaşır. Karaderililer, Korbut'un askerlerini yener, Artyom'un kendini ve D6'yı feda etmesine gerek kalmaz. Oyunun değişmez sonunda ise Karaderililer bir gün yeniden dönüp iletişim kuracaklarını söyler ve Karaderili çocuk el sallayıp veda eder. The Secret of Kells The Secret of Kells, 59. Berlin Uluslararası Film Festivali kapsamında, 8 Şubat 2009 tarihinde ilk gösterimi yapılan, İrlanda-Fransız-Belçika ortak yapımı animasyon filmi. 2009 yılında En İyi Animasyon Filmi dalında Akademi Ödülü adayı olmuştur. Yaban Çiçeği Yaban Çiçeği (ya da "Boys Over Flowers" veya "Boys Before Flowers") 2009 yılında KBS2 kanalında yayınlanan Güney Kore'nin televizyon dizisi. Türkiye'de, TRT Okul tarafından yayınlanmaktadır. Dizinin orijinal isminin Türkçe karşılığı Yaban Çiçeği'dir. Dizi orijinalinde bir manga olan ve Japonya'da dizi olarak da yayınlanıp çok tutulan Hana Yori Dango'nun Kore versiyonudur. Geum Jan-di fakir bir aileden gelmektedir. Bir gün yaptığı bir kahramanlıktan dolayı Seul'un en iyi kolejinde burslu okumaya hak kazanır. Ancak okulun ilk günü zengin öğrenciler tarafından aşağılanır ve ezilir. En başta da Goo Jun-pyo... Bir kuru temizlemecinin kızı olan Geum Jandi yaptığı kahramanlık sonucu ülkenin en iyi okuluna girmeye hak kazanır .İlk başta Jun-Pyo'nun en yakın arkadaşından hoşlanır .Fakat sonra Jun-Pyo'ya aşık olur. Birlikte tatlı ve çekişmeli bir aşk yaşarlar . F4 [Çiçek Dörtlüsü] grubunun lideri ve ülkenin en zengin holdinginin varisi .İlk başlarda şımarık ve kendini beğenmiş gibi gözüksede Geum Jan-di 'yle tanıştıktan sonra olgunlaşıp ,sevecen bir insana dönüşmüştür Goo Jun-Pyo 'nun en yakın arkadaşıdır . İlk başta bir mankenle çıksada sonradan Geum Jan-di'ye aşık olmuştur . Fakat Jan-di , Jun-Pyo'yu sevdiği için ondan vazgeçmiştir. Kızıl Nehir (kitap) Kızıl Nehir (İngilizce: Down River), Amerikalı yazar John Hart tarafından yazılmış bir polisiye-gerilim romanıdır. Hermine Agavni Kalustyan Hermine Ağavni Kalustyan, (d. 1914, İstanbul – ö. 3 Eylül, 1989), Türk matematikçi ve siyasetçi. 1914 yılında Türkiye Ermenisi bir ailede dünyaya geldi. Paris Yüksek Kız Öğretmen Okulu'ndan ve İstanbul Üniversitesi Matematik Bölümü'nden mezun oldu. 1941 yılında "Konform tasvir ve sulp bir cismin düzlem hareketi" ("Représentation conforme et mouvement d'un plan sur un plan") başlıklı teziyle doktorasını İstanbul Üniversitesi'nde danışmanları Prof.Dr. Richard von Mises ve Prof.Dr. William Prager'in yanında tamamladı. 1948 ve 1973 yılları arasında Ermeni Esayan Lisesi'nde müdür ve Galatasaray Lisesi'nde matematik öğretmeni olarak görev yaptı. 1961 Anayasası'nı yapan Kurucu Meclis'e "devlet başkanı temsilcisi" olarak atandı. 1975'te "Yeryüzü Geçmişte ve Şimdi: Fezaya Doğru" adlı Ermenice bir kitap yayımladı. Hermine Kalustyan, Ermenicenin yanı sıra Türkçe, Fransızca ve İngilizce bilmekteydi. Tau2 Eridani Tau Eridani (τ Eri), Irmak takımyıldızı içinde yer alan ve yaklaşık olarak 187 ışık yılı uzaklıkta bulunan bir yıldızdır. Tayf sınıfı K0 III olan sarı dev yıldızın görünen parlaklığı +4,75 kadirdir. Yıldızın geleneksel adı olan Angetenar, Arapça "Nehir bendi" anlamına gelir. Angetenar, bir çoklu yıldız sisteminin birincil bileşenidir ve gökada içinde Güneş'e göre 15,2 km/sn'lik bir hızla hareket eder. Gökada merkezinden uzaklığı, 23.300 ile 39.300 ışık yılı aralığında tahmin edilmektedir. Kaludi Laskari Kaludi Laskari (d. 1894 – ö. 23 Şubat 1979), Rum asıllı Türk hukukçu ve siyasetçi. 1894 yılında Kırklareli'nin Demirköy ilçesinde doğdu. Keşif subayı olarak katıldığı Çanakkale Savaşında sağ kolunu omuz hizasında kaybetti. Hukuk eğitimini tamamladıktan sonra uzun yıllar İstanbul'da Rum cemaatinin temsilciliğini ve Rum Ortodoks Patrikhanesi'nin hukuk müşavirliğini üstlendi. 1961 Anayasası'nı yapan Kurucu Meclis'e devlet başkanı temsilcisi olarak atandı. 23 Şubat 1979'da vefat etti. Rumca ve Fransızca bilmekteydi. Tau3 Eridani Tau Eridani (τ Eri), Irmak takımyıldızı içinde yer alan ve yaklaşık olarak 89 ışık yılı uzaklıkta bulunan bir yıldızdır. Tayf sınıfı A3 IV-V olan beyaz altdev yıldızın görünen parlaklığı +4,09 kadirdir. Gökada içinde Güneş'e göre 22,5 km/sn'lik bir hızla hareket eder. Gökada merkezinden uzaklığı, 23.100 ile 43.900 ışık yılı aralığında tahmin edilmektedir. Otto Strasser Otto Johann Maximilian Strasser (d. 10 Eylül 1897, Bad Windsheim – ö. 27 Ağustos 1974, Münih), Nasyonal Sosyalist Alman İşçi Partisi'nin (Nazi Partisi, NSDAP) bir Alman politikacısı ve üyesiydi. Otto Strasser, kardeşi Gregor Strasser ile birlikte, partinin sola dönük önde gelen bir ismi nedeniyle Adolf Hitler ile anlaşmazlıklar yaşayıp partiden ayrılmıştır. NSDAP'yi bölmüş ve Hitler'in elinden almak amacıyla Kara Cephe adlı bir grup oluşturdu. Bu grup aynı zamanda onun sürgün ve gizli bir muhalefet grubu olarak II. Dünya Savaşı sırasında görev yaptı. I. Dünya Savaşı'nda aktif bir rol aldı. Otto Strasser 2 Ağustos 1914'te gönüllü olarak Bavyera Ordusu'na katıldı. Teğmen rütbesine yükseldi ve iki kez yaralandı. 1919 yılında Almanya'ya döndü. Freikorps'ta görev yaptı. Aynı zamanda, Almanya Sosyal Demokrat Partisi'ne katıldı. 1920 yılının Mart ayında Weimar Cumhuriyeti'ni devirmek amacıyla bir darbe girişimi olan Kapp Darbesi muhalefetine katıldı. O yıl partiden ayrıldı. 1925 yılında NSDAP'ye katıldı. Kardeşi Gregor Strasser birkaç yıldır bu partinin üyesi idi ve bir gazeteci olarak gazete için çalıştı. Bankalar ve sanayinin kamulaştırılmasına destek verdi. Sonradan Hitler ile anlaşmazlığa düştü. Partide aşağılanmış olmasına rağmen, yine de o, kardeşi Gregor ile birlikte, 1930 yılında Hitler tarafından NSDAP'den kovulana kadar, parti içinde solcu nasyonal sosyalistlerin lideri olarak çalışmaya devam etti. Kovulmasının ardından, NSDAP'yi bölmek için bir girişim olarak radikal eski nasyonal sosyalistlerden oluşan Kara Cephe adlı kendi partisini kurdu. Partisi, 1933 yılında Hitler'in iktidara yükselişine karşı koyamadı. 1934 yılında Uzun Bıçaklar Gecesi'nde kardeşi Gregor Strasser de dahil önemli muhalifler öldürülmüştür. Bu olaydan sonra Strasser, ilk olarak Avusturya'ya kaçtı. Daha sonra Prag, İsviçre ve Fransa'ya gitti. 1940 yılında, İsviçre'de eşini iki çocuğunu bırakarak Portekiz'den Bermuda'ya gitti. 1941 yılında, Kanada'ya göç etti ve "Ottawa Tutsağı" olarak ünlendi. Bu süre boyunca, Joseph Goebbels tarafından nasyonal sosyalistlerin "Bir Numaralı Halk Düşmanı" olarak kınandı ve kellesine 500.000 dolarlık ödül konuldu. Strasser Montreal'e yerleşti. 1942'de, Nova Scotia'da, Clarence'te Almanca konuşan Çek asıllı Adolph Schmidt'e ait bir çiftlikte bir süre yaşamış, daha sonra, Paradise'e taşınmıştır. Bir marketin üzerindeki kiralık bir dairede on yıl daha yaşamını sürdürmüştür. Nasyonal sosyalizmin birçok doktrinleri hâlâ etkili eski bir NSDAP üyesi olarak, Müttefik Güçler tarafından ve daha sonra Batı Alman hükûmeti tarafından savaştan sonra Batı Almanya'ya dönmesi engellenmiştir. Sürgün hayatı sırasında, Üçüncü Reich ve New Statesman dahil olmak üzere, İngiliz, Amerikan ve Kanada gazeteleri, hakkında Nazi liderliği ile ilgili makaleler yazdı. Strasser, Almanya Federal İdare Mahkemesinin bir kararı ile (daha önce Batı Alman hükûmeti tarafından girişi reddedildikten sonra) tarafından 1955 yılında Almanya'ya geri dönmesine izin verildi ve Münih'e yerleşerek tekrar vatandaşlık aldı. 1956 yılında kendi yeni "milliyetçi ve sosyalist" odaklı partisi olan Alman Sosyal Birliğini (genellikle Almanya'nın 1949-1952 yılları arası yasaklı Sosyalist Reich Partisi'nin bir halefi olarak adlandırılır) oluşturmak için çalıştı ama destek bulamadı. Hayatının geri kalanında, 1974 yılında Münih'te ölümüne kadar neo-Nazizmi yaymak için çalışmalarda bulunmaya devam etti. Tau4 Eridani Tau Eridani (τ Eri), Irmak takımyıldızı içinde yer alan ve yaklaşık olarak 303 ışık yılı uzaklıkta bulunan ikili yıldız sistemidir. Tayf sınıfı M3/M4 III olan sistemin parlak bileşeni bir kırmızı devdir ve görünen parlaklığı +3,66 kadirdir. Gökada içinde Güneş'e göre 49,3 km/sn'lik bir hızla hareket eder. Gökada merkezinden uzaklığı, 21.100 ile 27.300 ışık yılı aralığında tahmin edilmektedir. Kızıl gelgit Kızıl gelgit, kırmızı gelgit veya kızıl akın (İngilizce: "Red tide"), suda yaşayan bazı fitoplanktonların yüksek konsantrasyonlarının neden olduğu bir alg patlaması türü. Bu durumda ateşrengi algler kırmızı veya kahverengi renk alır. Kızıl akın sırasında "Karenia brevis" gibi su yosunları suya brevetoksin adlı toksik kimyasallar bırakabilir. Bu zehirli maddeler özellikle algler ile beslenen yumuşakçalar tarafından dokularında konsantre edilir. Bu canlıların tüketimi nörotoksik kabuklu zehirlenmesine (NSP) yol açabilir. "Texas Department of State Health Services"'e göre kızıl akın sırasında yakalanmış balık, karides ve yengeçlerin etlerinde toksinler depolanmadığı için bu ürünlerin tüketiminde sorun bulunmamaktadır. Tau5 Eridani Tau Eridani (τ Eri), Irmak takımyıldızı içinde yer alan ve yaklaşık olarak 293 ışık yılı uzaklıkta bulunan bir yıldızdır. Tayf sınıfı B9 V olan mavi altdevin görünen parlaklığı +4,30 kadirdir. Gökada içinde Güneş'e göre 27,1 km/sn'lik bir hızla hareket eder. Gökada merkezinden uzaklığı, 19.900 ile 24.400 ışık yılı aralığında tahmin edilmektedir. Tau6 Eridani Tau Eridani (τ Eri), Irmak takımyıldızı içinde yer alan ve yaklaşık olarak 57 ışık yılı uzaklıkta bulunan bir yıldızdır. Tayf sınıfı F5 IV-V olan beyaz altdevin görünen parlaklığı +4,20 kadirdir. Gökada içinde Güneş'e göre 46,7 km/sn'lik bir hızla hareket eder. Gökada merkezinden uzaklığı, 18.200 ile 29.400 ışık yılı aralığında tahmin edilmektedir. Fazilet Eczanesi Fazilet Eczanesi, Haldun Taner'in 1960 yılında yazdığı üç perdelik bir tiyatro oyunudur. Yazar, 1952 yılında yayınlanan “Şişhane'ye Yağmur Yağıyordu” isimli kitabında yer alan “"Bir Eczanenin Akşam Müşterileri"” başlıklı kısa öyküsünü oyunlaştırarak bu eseri meydana getirmiştir. Oyun, 1950’li yıllarda İstanbul'da Fazilet Eczanesi'nin sahibi "Sadettin Dertsavar" adlı eczacının çevresinde geçen olaylar üzerine kuruludur ve bir yaz mevsiminin üç günü boyunca Boğaz kıyısındaki eczaneye girip çıkan, her biri gündelik hayatlarını sürdürmekte olan 27 sıradan İstanbullu'nun yaşamlarından bir kesit sunmaktadır. Eski ile yeni arasındaki çatışmayı, bir eczacının mesleği ve çevresindeki değişikliklere uyum güçlüğü çerçevesinde işleyen eser, dönemin eczacılık anlayışı, eczacı-hasta ilişkileri, gibi konulara ilişkin detaylı gözlemleri yansıtır. İlk defa 1960 yılında İstanbul Şehir Tiyatroları'nda sergilenen oyun, 1976–1977 ve 1982–1983 dönemlerinde Devlet Tiyatroları'nda sergilenmiştir. Yazar, eserin hazırlanış sürecinde İstanbul Erenköy'deki Afiyet Eczanesi'nden esinlenmiş ve bu eczanede yaptığı gözlemlerden yararlanmıştır Alisha Glass Alisha Glass (Leland, 5 Nisan 1988), Amerikalı kadın voleybolcudur. 2013 yılında Fenerbahçe'ye transfer oldu. Pasör mevkisinde görev yapmaktadır. 2009 yılından bu yana Amerika millî takımında da forma giymektedir. Penn State University takımında kariyerine başlamıştır. 2014-15 sezonu yaz transfer döneminde 1 sezon forma giydiği Fenerbahçe'den ayrılmıştır. Amerika millî takımı ile mücadele ettiği 2010 World Grand Prix ve 2011 World Grand Prix turnuvalarında altın madalya kazanmıştır. 2011 yılında düzenlenen Voleybol Dünya Kupası'nda ise takımı ile gümüş madalya kazanma başarısı göstermiştir. Ä°stanbul Kartal Belediyespor Kartal Belediyespor, 1982 yılında İstanbul'un Kartal ilçesinde kurulan futbol kulübüdür. Bölgesel Amatör Lig'de mücadele etmektedir. Kartal Belediyespor futbol, güreş, uzakdoğu sporları, basketbol, voleybol ve masa tenisi gibi spor dallarınıda bünyesinde barındırmaktadır. 2008-2009 sezonu sonunda, Yıldırım Bosnaspor takımının isim hakkını satın alan Kartal Belediyesi, takımın adını İstanbul Kartal Belediyespor olarak değiştirerek liglerdeki mücadelesine devam etti. 2009-2010 sezonu sonunda 3. Lig'den Bölgesel Amatör Lig'e düşen kulüp, 2010-2011 sezonu sonunda Bayrampaşa ekibi Tunaspor'a play-out maçında 1-0 kaybedince İstanbul Süper Amatör Ligi'ne düştü. KeÃ§e Kurdan Keçe Kurdan, Aynur Doğan'ın 2004'te yayınlanan ikinci stüdyo albümü. Albümde ağırlıklı olarak Aynur Doğan'ın sözleri ve müzikleri kendisine ait şarkıları ağırlıktadır. Kürt müziği üstadlarından Mikail Aslan'ın "Pervane" şarkısını yeni yorumuyla seslendiren Doğan, ayrıca Şivan Perwer'e ait "Keçe Kurdan" şarkısıyla dikkat çekmiştir. Albümdeki sözleriyle tanınan Nizamettin Ariç de albümde yer alan söz yazarlarından olup yine albümde bir Mikail Aslan şarkısı yer almaktadır. Albümde beşinci sırada yer alan "Dar Hejiroke", Türkçe karşılığı "İncir Ağacısın" adlı şarkı 2005 yapımı başrollerinde Şener Şen ve Meltem Cumbul'un yer aldığı Gönül Yarası filminde Aynur Doğan tarafından filmin bir bölümünde söylenmiş, şarkının Türkçe sözlerini Şener Şen aktarmıştır. Serdar Ateşer'den Burhan Bayar'a yedi aranjörün elinden çıkan albümde türkücüye halk müziği virtüözlerinin yanı sıra operacılar ve yabancı sanatçılardan oluşan altmış beş kişilik kadro albümünde eşlik etmiştir. Kürtçe ağırlıklı albümde iki de Türkçe şarkı yer almaktadır. Abdullah Yüce'nin "Ölürsem Kabrime Gelme İstemem"i 27 yıldır yeni bir albümde yorumlanmamış olup bu albümle birlikte bu sona ermiştir. Albüm Diyarbakır 6. Ağır Ceza Mahkemesi'nin 26 Şubat 2005 tarihli kararıyla toplatılmış, mahkeme, albüme adını veren "Keçe Kurdan" adlı parçada Kürt kızlarının dağlarda savaşmaya davet edildiğini, bu nedenle yasa dışı silahlı örgüt propagandasının yapıldığı gerekçesiyle albümün toplatılarak yasaklanmasına karar vermiş ancak karar daha sonra kaldırılmıştır. Albüme ismini veren "Keçe Kurdan" adlı şarkıyı bir radyo kanalı çalmış 16 Mart 2009 tarihinde Adana Başsavcılığı şarkıyı alan radyo hakkında "bölücülük" iddiasıyla dava açmıştır. Söz konusu davada davalı radyo yönetmeni beraat etmiştir. Ayrıca "Keçe Kurdan" şarkısı "Dünya Kadına Yönelik Şiddete Son" sloganıyla Sezen Aksu, Nilüfer, Şebnem Ferah gibi birçok sanatçının yer aldığı Güldünya Şarkıları adlı albümün tanıtım gecesinde Ajda Pekkan ve Aynur Doğan tarafından birlikte seslendirilmiştir. 2011 Cannes Film Festivali 64. Cannes Film Festivali, 11 - 22 Mayıs 2011 tarihleri arasında yapılan film festivalidir. Ana yarışmanın jüri başkanlığını Amerikalı aktör Robert De Niro yapmıştır. Kısa film yarışmasının jüri başkanlığını ise Fransız film yapımcısı Michel Gondry yapmıştır. Güney Koreli yönetmen Bong Joon-ho ise en iyi ilk film yapımcısına verilen Caméra d'Or için jüri başkanı olmuştur. Woody Allen tarafından yazılan ve yönetilen "Midnight in Paris" festivalin açılış filmidir. Mélanie Laurent açılış ve kapanış seremonilerini sunmuştur. Altın Palmiye (Altın Palmiye) ödülünü Terrence Malick'in yönetmenliğini yaptığı Amerikan filmi "The Tree of Life" kazanmıştır. Filmin yapımcılarından ikisi, Bill Pohlad ve Sarah Green, Malick adına ödülü kabul etti. Aşağıdaki filmler açılış ve kapanış için resmi olarak seçilmiştir: Tau8 Eridani Tau Eridani (τ Eri), Irmak takımyıldızı içinde yer alan ve yaklaşık olarak 376 ışık yılı uzaklıkta bulunan bir yıldızdır. Tayf sınıfı B5 V olan mavi ana kol yıldızının görünen parlaklığı +4,62 kadirdir. Gökada içinde Güneş'e göre 27 km/sn'lik bir hızla hareket eder. Gökada merkezinden uzaklığı, 21.300 ile 24.300 ışık yılı aralığında tahmin edilmektedir. I. Alvise Mocenigo I. Alvise Mocenigo (d. 26 Ekim 1507 - ö. 4 Haziran 1577), 1570-1577 döneminde Venedik Cumhuriyeti'ne "Doçe" unvanı ile devlet başkanlığı yapan 85'inci Venedik dükasıdır. 1507'de doğan Alvise Mocanıgo'nun babası Tommaso Mocanıgo ve annesi Lucrezia Marcello idi. Bu ailenin 5 erkek çocuğundan en büyüğü idi. Ailesi Venedik Cumhuriyeti'nin tanınmış ilerigelen soylu sülalelerindendi. Gençliğinde antik kalıntılar ve eşyalara çok merak sarmıştı. Önce devletin iç idareci memurluğunda hızla ilerledi. Sonra dışişleri için önemli elçiliklere getirildi. 1545'te V. Karl (Kutsal Roma İmparatoru) ("Şarlkent") nezdinde Venedik Cumhuriyeti'nin elçisi olarak tayin edildi. 1557'de Vatikan'da Papa IV. Paulus nezdine elçi yapıldı. 1564'te tekrar İmparator nezdinde Venedik Cumhuriyeti elçisi oldu. 1566'da Venedik Cumhuriyeti'nin en yüksek idare konseyi olan Onlar Konseyi üyesi yapıldı ve 1567'de en yüksek idareci görevi olan "San Marco Proküratörü (Savcı)" olarak göreve getirildi. 1567'de yapılan "doçe"lik seçimlerinde çok favori bir adaydı. Fakat "Doçelik Seçmen Koleji"'nde yapılan seçimlerde çok küçük bir farkla Pietro Loredan doçe seçildi. Fakat Pietro Loredan yaşlı idi ve kısa süren "doçe" görevi yaptıktan sonra öldü ve 11 Mayıs 1570'te Alvise Mocenigo 'Venedik Cumhuriyeti" doçesi olarak seçildi. Alvise Mocenigo'nun "Doçe"lik görevine başlangıcı, Osmanlı Devleti ile Venedikliler elinde bulunan Kıbrıs adası üzerinde savaş başlangıcına rastladı. Osmanlı ordusu serdar Lala Mustafa Paşa’nın komutasında 15 Mayıs 1570’te kaptan-ı derya Piyale Paşa komutasında donanmaya bindirilerek İstanbul’dan ayrıldı. 1 Temmuz 1570'te Osmanlı ordusu Kıbrıs'a asker çıkarmaya başladı. 22 Temmuz’da Lefkoşa kuşatıldı ve bu kale 9 Eylül’de Osmanlılar eline geçti. Baf, Limasol ve Larnaka kaleleri Osmanlılarca alınmasından sonra 8 Eylül 1570'te Mağusa kalesi kuşatıldı. Vendikli ve müttefikleri tarafından savunulan bu kale 1 Ağustos, 1571'de Osmanlı güçlerine teslim olmak zorunda kaldı. Kıbrıs'ın Osmanlılar tarafından fethi ile Venedik Doçe'si olan Alviso Mocenigo, Papa V. Pius'nun gayretleri ile birlikte, Papalık, Venedik, İspanya krallığı'dan oluşan Osmanlılara karşı bir ittifak kurulmasını sağladı. 15 Mayıs 1571'de bu birleşme antlaşması imzalanıp bir Kutsal İttifak oluştu. Bu Kutsal İttifak ile bir Haçlı donanması kuruldu ve komutasına V. Karl'in gayri-meşru oğlu Don Juan de Austria (Avusturyalı Johann) getirildi. Buna katılan Venedik donanması amiralı Vaniero idi. Avrupa'nın prens, asilzâde, amiral ve generalleri de Haçlı donanmasında görev almıştı. Osmanlı donanması komutanları olan Müezzinzade Ali Paşa ile Pertev Paşa'nın yanlış tutumları dolayısıyla bu iki donanmanın 7 Ekim 1571'de yaptıkları İnebahtı Deniz Muharebesi'nde Kutsal İttifak Donanması galip geldi. Osmanlı donanması bozulup 142 gemi yok olması ve 20 bin Osmanlı askeri ölmesi sonucu ortaya çıktı. Ölenler arasında, Müezzinzade Ali Paşa başta olmak üzere birçok Osmanlı paşası ve beylerbeyi de vardı. Fakat Alvise Mocenigo ve Venedik Cumhuriyeti bu büyük savaş galibiyetinden pek kalıcı stratejik sonuç alamadı. Özellikle Kıbrıs adası tekrar hiç Venedik eline geçmedi. Osmanlı devleti sadrazamı Sokollu Mehmed Paşa büyük gayretlerle kısa bir sezon içinde yeni bir Osmanlı donanması kurdurdu. Bu yeni Osmanlı donanması ertesi yaz tekrar denize açıldı ve Venedik ve Kutsal İttifak üyeleri deniz güçleri bu yeni donanmaya hücuma yanaşmak istemediler. Osmanlı devletine gönderilen Venedik elçisine Sadrazam Sokullu Mehmed Paşa, İnebahtı Deniz Muharebesi'yle ilgili olarak "Biz Kıbrıs'ı almakla sizin kolunuzu kestik, siz İnebahtı'da bizi yenmekle, sakalımızı tıraş ettiniz. Kesilen kolun yerine yenisi gelmez, fakat kesilen sakalın yerine daha gür çıkar." diye verdiği açıklama Osmanlı-Türk tarihlerindede çok iyi bilinmektedir. Bu savaşlardan sonra Venedik Cumhuriyeti ve Doçesi I. Alviso Mocenigo İstanbul'a gönderilen elçi ile Kıbrıs'ın Venedik elinden çıkmasını kabul eden bir antlaşma imzalamak zorunda kaldı. Bu antlaşma ile Venedik Doğu Akdeniz'de olan ticaretini korumak için Osmanlı Devletine üç tane yıllık taksitle 300.000 düka altın tazminat da vermeyi kabul etti. Fakat bu da Venedik'in pek yararına olmadı. Osmanlı devleti Doğu Akdeniz ticareti için Hollandalı, Fransız ve İngiliz tüccarları tercih eder oldu. I. Alvise Mocenigo'nun sonraki hayatı da pek rahat geçmedi. Karısı olan Loredana Marcello 1572'de öldü. 11 Mayıs 1574'te ilk defa ve Aralık 1577'de ikinci defa Doçe'lerin yaşadığı ve devlet merkezi bürokrasinin çalıştığı tarihi Dükalık Sarayı yangınlarla harap oldu. 1677'de denizden gelen fırtına ile Venedik Körfezi'nde deniz suları yükseldi ve şehir sular altında kaldı. Aynı yıl şehirde veba salgını başladı. I. Alvise Mocenigo 4 Haziran 1577'de öldü. I. Alviso Mocenigo'nun çocukları olmadığı için biriktirmiş olduğu büyükçe servetini varisleri olarak kardeşlerine bırakmıştır. Ama vasiyetine göre onların da oğullarına ve ahvadlarına "Alvise" adı vermeleri gerekmekteydi. Bu nedenle Mocenigo sülalesinden olan üç daha "Alvise" ismini taşıyan "doçe" bulunmaktadır. Venedik'te 25 '"doçe"'nin mezarı bulunduğu Santi Giovanni ve Paolo Bazilika'sı yahut (San Zanipolo)"'da karısı ile birlikte bir anıt şeklinde lahit anıt-mezarı vardır. Bu mezarın ilk mimarı 1580'de Girolamo Grapiglia ve bitiren mimarı 1646'da Francesco Contin'dir. Bu lahit-anıt Bazilikanın ana koridorunun batı duvarında ve Pietro Mocenigo'nun lahit anıtı yanındadır. Bu lahit anıt iki katlı bir anıt şeklinde İstirya mermer taşından yapılmıştır. Alt katında iki evliya heykeli ve "Doçe"yi gösteren iki röliyef bulunur. Lahit-anıtın ikinci katında solda doçenin yatan heykeli ile üzeri kapalı bir gri mermerden bir lahit ve sağda karısının yatan heykeli ile üzeri kapalı yine gri mermerden bir lahit bulunmaktadır. Tau9 Eridani Tau Eridani (τ Eri), Irmak takımyıldızı içinde yer alan ve yaklaşık olarak 327 ışık yılı uzaklıkta bulunan bir yıldızdır. Tayf sınıfı B6 V+... olan mavi ana kol yıldızının görünen parlaklığı +4,62 kadirdir. α² CVn değişeni olan yıldızn parlaklığı, 29,04 saatlik süre içerisinde 4,57 ile 4,61 kadir aralığında değişmektedir. Gökada içinde Güneş'e göre 27,3 km/sn'lik bir hızla hareket eder. Gökada merkezinden uzaklığı, 24.100 ile 27.300 ışık yılı aralığında tahmin edilmektedir. Beyaz Bant Beyaz Bant, Michael Haneke tarafından yazılan ve yönetilen 2009 yapımı siyah beyaz filmdir. Almanya'daki bir kasabanın I. Dünya Savaşı'ndan hemen önceki durumunu konu almaktadır. Haneke'ye göre yapım "her türden terörizmin (siyasi ya da dini) kökenlerini" ortaya koymaktadır. Film 62. Cannes Film Festivali'nde büyük ödül Altın Palmiye'yi kazanmıştır. Contrac Cobus Contrac Cobus Alman otobüs üreticisi şirket. 1978 yılında Almanya'nın Wiesbaden kentinde kurulmuştur. Havaalanları içinde yolcu transferinde kullanılmak üzere alçak tabanlı otobüsler üretmektedir. Akova (anlam ayrımı) Akova adlı yerleşim birimleri: Kayseri Saat Kulesi Kayseri Cumhuriyet Meydanı'nda bulunan, Sultan II. Abdülhamit'in emriyle 1906 yılında yaptırılan saat kulesidir. İnşaasını Tavlusunlu Salih Usta'nın üstlendiği yapının masraflarını Vilayet Muhasebe-i Hususiyesi (Özel İdare) karşılamıştır. Kesme taştan yapılan, kare planlı yapının içi ise silindir şeklindendir. 10 metre yüksekliğindeki saat kulesinin çinko çatısında bir de rüzgâr gülü bulunmaktadır. Mekanizması Leipzig'den getirilen saat mekanizması, 4 yöne bakan kadranları çalıştırmaktadır. Kuzey Kafkasya halkları Kuzey Kafkasya halkları ya da Çerkesler ya da Çerkezler (Osmanlıca چركسلر, Arapça شركس), Çarlık Rusyası döneminde Kuzey Kafkasya’da yaşarlarken Kafkas-Rus Savaşında yenilmeleri üzerine 1864 Çerkes Sürgünü'nde Osmanlı İmparatorluğu topraklarına sürülüp tehcir ettirilen ve bugün diaspora olarak Türkiye, Suriye ve Irak gibi ülkelerde yaşayan Adığe ve Adığe olmayan Kuzey Kafkas halklarına Türkiye ve Ortadoğu'da verilen ortak ad. Çerkeslerin baskın unsurunu oluşturan Adığeler dışında ayrıca Kuzeybatı Kafkas dillerini konuşan Ubıhlar, Abazalar, Abhazlar; İran dillerini konuşan Osetler; Türk dillerini konuşan Karaçaylar, Balkarlar; Kuzeydoğu Kafkas dillerini konuşan Çeçenler, İnguşlar ve Dağıstan (Dağıstan dillerini konuşan Kafkasyalılar ile Türk dilli Nogaylar ve Kumuklar) halkları da bu tanımlamaya girer. Sünni Müslümandırlar. Karaçaylar, Balkarlar ve Adığeler Hanefi mezhebinden, İnguşlar, Çeçenler ve Dağıstanlılar ise ağırlıklı olarak Şafii mezhebindendir. Türkiye'deki Çerkeslerin 893 köy-kasabası bulunmaktadır. Çarlık Rusyasında bütün Adığeler için kullanılan Çerkes ("черкесы") adı, 1920'li yıllardan beri günümüz Rusya'sında yalnızca Karaçay-Çerkesya Cumhuriyetindeki Adığeler için resmî olarak kullanılmakta ve diğer Adığe grupları ("aдыгейцы" Adigeyler, "кабардинцы" Kabardeyler, 2002 yılından beri: "шапсуги" Şapsığlar) dahil edilmemektedir. Rusya’da 1897 yılında yapılan ilk genel nüfus sayımından iki yıl önce "Rus İmparatorluğu’nda Yaşayan Halkların Alfabetik Listesi" başlığıyla bir ön çalışma yapılmış. 1895 yılında Petersburg’ta yayınlanan bu listede Rusya halklarının değişik yayınlarda yer alan ve farklı yıllara ait nüfus bilgileri derlenerek dilleri, dini inançları ve yaşadıkları bölgeyle ilgili kısa bilgiler verilmiştir. Buna göre Çerkeslerin/Adığelerin (Черкесы) 1891 yılındaki nüfusu 161.950 kişidir ve Ubıhlar (Убыхи) 25.000 (1867), Abhazlar (Абхазцы) 60.000 (1886) {Abazinler yer almamış}, Balkarlar (Балкары) 3.000 (1875), Karaçaylar (Карачаевцы) 25.000 (1891), Osetler (Осетины) 164.490 (1886), Çeçenler (Чеченцы) 195.900 (1891), İnguşlar (Ингуши) 28.000 (1891), Avarlar (Авары) 96.000 (1885), Dargiler (Даргинцы) 54.300 (1891), Laklar (Кази-Кумухи) 24.000 (1891), Lezgiler-kısmen (Кюринцы) 55.000 (1891), Lezgiler-kısmen (Лезгины) 597.000 (1886), Sahurlar (Цахурцы) 2.430 (1875), Tabasaranlar (Табасаранцы) 14 460 (1891), Kumuklar (Кумыки) 108.800 (1891) Çerkeslerin dışında tutulmuştur Türkiye'de ve diğer Osmanlı diasporasında "Çerkes" (Arapça "Şerkes") terimi dar ya da geniş anlamda kullanılıp kullanılmamasına göre farklı tanımlanır ve daha çok bütün Kuzey Kafkasyalıları kapsayacak kadar geniş tutulur: Adığe: Rusya'da resmî olarak yalnızca Adigeya Cumhuriyetindeki Çerkesler için kullanılan "Adığe" terimi, Türkiye'deki bütün Çerkesler (dar anlamda) tarafından kullanılmakta ve kendilerini yaygın biçimde "Çerkes" olarak görmektedir. Bunun dışında boy adlarıyla da öne çıkar ve onları kullanırlar. Kabardey ya da Kabartay veya Kabarda : Rusya'da Kabartay-Balkarya Cumhuriyetinde yaşayan Kabardeyler Rusçada "Kabardin" olarak bilinse de kendilerini esas olarak "Adığe" biçiminde adlandırırlar. Türkiye’deki Çerkesler içinde dillerini en iyi koruyan grup olup en yoğun yaşadıkları bölge, esas olarak Kayseri ve Sivas’a bağlı köylerin bulunduğu Uzunyayla ile Maraş-Göksun ilçesidir. Anadolu Kabartay lehçesi Türkçeden kelime aldığı gibi Kafkasya Kabartay lehçesi de Rusçadan kelime almakta ve her ikisi de birbirinden farklılaşmaktadır. Ubıh (Rusça telaffuza göre) ya da Vubıh (Çerkesçe telaffuza göre) : Kafkas sıradağlarının güneybatı eğiminde, Hotsa ve Şahe ("Шэх") nehirleri arasında 40 verst boyunca akan ve Şahe’ye dökülen Ubıh nehrinin dağlık vadilerinde yaşayan Ubıhlar (Ubıhça "туахы, пэху, апэху", Çerkesçe "убыххэр"), 1862-1864 yıllarında Soçi bölgesinden göç etmek zorunda kalmış ve Karadeniz’de gemi yoluyla Trabzon, Samsun, İstanbul ve Varna’ya gelmişlerdir. 19. yüzyılda Samsun ilinin Kavak kazasında Ubıhlar için kurulan köyler: Bükceğiz, Çataltepe, Toptepe, Doruk, Germiyan (Abzeh karışık), Kapıhayat, Karapınar, Karlı, Sıralı. Rus İmparatorluğu'ndaki Ubıhların (Убыхи) 1867 yılındaki nüfusu 25.000 kişidir. Günümüz Rusyasında Ubıh olarak adlandırılan halk yaşamamaktadır. Ubıhçayı konuşan son kişi Tevfik Esenç'in Ekim 1992'de ölmesiyle birlikte Ubıhların dili yok olmuştur. Günümüzde yalnızca Türkiye'de yaşayan Ubıhlar Adığecenin Türkiye'de konuşulan Hakuç Çerkesçesi denen lehçesini anadil olarak benimsedikleri gibi, kendilerini de "Adığe" olarak nitelendirirler. Günümüzde Türkiye’de Ubıhların en çok yaşadığı şehir Samsun’dur. Samsun’da ise Ubıh köylerinin en fazla olduğu yer Kavak ilçesidir. Ubıhlar üzerine en geniş ilk bilgiyi 1667 yılında Evliya Çelebi vermiştir. Abaza : tıpkı "Çerkes" adı gibi "Abaza" adı da Rusya'da kullanılandan farklı anlamda olup, Türkiye'de (ve diğer Osmanlı coğrafyasında) hem Rusların Abazin (Абазин) dedikleri Aşuvaları hem de Abhaz (Абхаз) denen Apsuvaları belirten bir ortak addır. Türkiye'de "Çerkes" adına sahip çıkan Abazin ve Abhazların aksine, Abhazya'daki Abhazlar kendilerini "Çerkes" olarak görmez ve böyle adlandırılmaya karşı çıkarlar; zira, günümüz Rusçasında "Çerkes" adı yalnızca Karaçay-Çerkesya Cumhuriyetindeki Adığeler için resmî olarak kullanılmaktadır. Rusçada "Abhaz" denen Abazalar (Apsuvalar) Türkiye'nin iç-batı bölgelerinde (İzmit, Adapazarı, Düzce, Bolu, Bursa-İnegöl, Kütahya, Bilecik ve Eskişehir) yoğunlaşmışken, Rusçada "Abazin" denen Abazalar (Aşuvalar) ise iç-doğu bölgelerinde (Bilecik, Eskişehir, Samsun, Amasya, Tokat, Yozgat, Sivas, Kayseri, Adana) yerleşmişlerdir. Uzunyayla köylerinde yaşayan her Abazin ailenin bir Kabardey, Hatukay veya Abzeh ailesi ile kan bağı vardır ve bu bağlar o denli güçlüdür ki, Uzunyaylalı Abazinler "Adığe" ismini kendilerine genel ad olarak seçmiş ve Çerkes kelimesinin karşılığı olarak benimsemiştir. Abazinler iki ana kola ayrılırlar: "Tapanta/Aşuva" ya da "Altı kesek Abaza" (6 gruptur: Loo, Bibard, Darıkua, Khılış, Jantemir, K'açüa) ile "Aşharuva" (7 gruptur: T'am, Bağ, Mısılbiy, Kızılbiy/Kızılbek, Başılbiy, Barakay, Şahgirey/Şegerey/Çegrey). Barakeyler'in çoğunluğu, Kızılbiy, Başılbiy, Mısılbiy ve Şegereyler'in önemli bir bölümü Osmanlı topraklarına göç etmişlerdir. K'açuaların bir kısmı 1863 yılında Türkiye'ye göç etmiştir. Abhazya’daki Abhazlar Karaçay-Çerkesya'daki Abazinleri topluca "Aşuva" (ашəуа) diye adlandırır. Türkiye’de ise bu konuda bir karışıklık vardır. Orta Anadolu'daki (özellikle Uzunyayla’da) Aşharuvalar kendilerini "Aşuva" saymazlar, sadece Tapantaları "Aşuva" kabul ederler. Abhaz ve Abazinlerin birlikte yaşadığı daha batıda ise (Eskişehir, Bilecik, Bursa) kullanım farklıdır. Burada "Aşharuva" bir topluluk adı olarak bilinmez, Apsuvalar (yani Abhazlar) dışındaki bütün Abazalar (yani Abazinler) "Aşuva" olarak adlandırılır. Kimilerinin Abhazcaya dahil ettikleri Sadzların (Cigetlerin) dilleri Sadzca 2 lehçeden (Kıyı Abazacası ve Dağ Güney Abazacası) oluşur ve Abhazca ile Abazaca arasında sınıflandırılır. Sürgünde Osmanlı coğrafyasına (Türkiye, Ürdün, Suriye, Acaristan) gönderilen Müslüman Abhazlar arasında Sadzlar (Aibgalar, Pshular) da vardı. Kuşha ya da Kuşka : Kabartay-Balkarya'daki Doğu Çerkesçesinde "Kuşha" (Къущхьэ «dağlı») adı Türk dilli Balkarlar ("Tawlu" Таулу «dağlı») ve İran dilli Osetler için ortak ad olarak kullanılırken, Türkiye'de yalnızca Osetler ("Digor Kuşha, Asetin Kuşha") için kullanılmaktadır. Türkiye'de "Çerkes" adına sahip çıkan İran dilli Osetlerin aksine, Güney Osetya'daki Osetler kendilerini "Çerkes" olarak görmez ve böyle adlandırılmaya karşı çıkarlar. Türkiye'deki Oset köyleri ve 1960 -1965 yılları arasındaki hane sayısı: Yozgat ilinde Başçatak (5), Poyrazlı (150), Boyalık (65), Karabacak (35), Pınarkaya ya da Kayapınar (52); Sivas ilinde Yeniköy (?), Alaman (10), Büyüktopaç (15), Kahvepınarı (40), Kapaklıkaya (20), Konaközü (15), Yücebaca (8); Kayseri ilinde Sıvgın (8); Tokat ilinde Batmantaş (20); Kars ilinde Bozat (60), Hamamlı (20), Yukarı Sarıkamış (20), Selim (75); Erzurum ilinde Budaklı ya da Lekbudak (12); Muş ilinde Bulanık ilçesinde (15), Karaağıl (60), Kurganlı ya da Simo (35), Sarıpınar ya da Hamzaşeyh (15), Sarıdavut (12), Yaramış (10), Tepeköy (8); Bitlis ilinde Akçaören ya da Ağcaviran (15), Otluyazı ya da Hülük (50). 1960 -1965 yılları arasında mevcut olan bu köylerden günümüzde yalnızca ikisi (Boyalık ile Poyrazlı) aktif olup ayaktadır ve diğerleri büyük şehirlere göç etmiştir. Karaçay-Malkar : Rusya'da Karaçay-Çerkesya ile Kabartay-Balkarya'daki Kıpçak Türk dilli Karaçaylar-Balkarlar "Çerkes" adını kullanmaz iken, Türkiye'dekiler bu adı benimsemişlerdir. Osmanlı Türkçesinde Karaçay Türkleri için Kara Çerkes (قره چركس), Balkar Türkleri içinse Dağ Çerkes (طاغ چركس) adı da kullanılmıştır. Türkiye'deki Karaçay köyleri: Konya ilinde Başhöyük, Sarayönü kasabası (2000 kişi), Tokat ilinde Arpacıkaraçay, Sulusaray köyü (179 kişi) ile Çılehane, Almus köyü (153 kişi), Eskişehir ilinde Ertuğrulköy, Sivrihisar ya da Yakapınar köyü (289 kişi), Belpınar, Çifteler köyü (173 kişi), Yazılıkaya, Han köyü (80 kişi), Akhisar, Han köyü (61 kişi), Gökçeyayla, Han köyü (147 kişi, 1993 öncesi Afyon İscehisar'a bağlıydı), Afyonkarahisara ilinde Doğlat, İscehisar köyü (150 kişi), Kayseri ilinde Eğrisöğüt, Pınarbaşı köyü (77 kişi), Ankara ilinde şimdi Gölbaşı ilçesinin mahallesi durumuna gelen Yağlıpınar, Gölbaşı köyü (82 kişi). Çeçen : hem Çeçenler hem de İnguşlar için ayırt etmeden Türkiye ve Ortadoğu'da "Çeçen" adı kullanılır. En büyük Çeçen nüfus Türkiye'de (100.000) bulunmakta ve bunu Ürdün (8.000), Mısır (5.000), Suriye (4.000) ve Irak (2.500) izlemektedir. Çeçenlerin Türkiye'de 24 köyü bulunmaktadır: Sivas ilinde Alaçayır, Şarkışla, Bozkurt, Şarkışla, Canabtal, Şarkışla, Demirköprü, Şarkışla, Kahvepınarı, Şarkışla, Kazancık, Şarkışla, Yukarıhüyük, Kangal köyleri; Yozgat ilinde Karalık, Sorgun, Kesikköprü, Saraykent köyleri; Kayseri ilinde Aşağıborandere, Pınarbaşı köyü; Kahramanmaraş ilinde Altınyayla, Andırın, Çardak, Göksun, Gücüksu, Göksun (Behliöyl) köyleri; Adana ilinde Ağaçlı, Ceyhan, Dikilitaş, Ceyhan köyleri; Kars ilinde Aydınalan, Kars (İslamsor), Yenigazi, Sarıkamış köyleri; Muş ilinde Çöğürlü, Muş, Kıyıbaşı, Muş, Serinova, Muş, Bağiçi, Varto, Tepeköy, Varto, Ulusırt, Varto köyleri; Çanakkale ilinde Çınardere, Biga köyü. Lezgi : Türkiye'deki en büyük birinci Dağıstanlı grubu olan Lezgilerin (лезгияр "Lezgiyar" ya da лекьер "Leker") Türkiye'deki köyleri: Balıkesir ilinde Ortaca, Balıkesir (Kirne) ve Yaylaköy, Manyas (Dümberez) köyleri; İzmir ilinde Dağıstan, Bergama köyü. Avar : Türkiye'deki en büyük ikinci Dağıstanlı grubu olan Kafkasya Avarlarının (магIарулал "Mağarulal" «Dağlılar» ya da аварал "Avaral" veya Туркиялъул магӀарулал "Turkiyalul Mağarulal" «Türkiye Avarları») Türkiye'deki sayısı tam olarak bilinmese de 53.000 olarak tahmin edilmektedir. Türkiye'deki köyleri: Kahramanmaraş ilinde Ortatepe, Göksun) ve Kireçköy, Göksun köyleri, Sivas ilinde Kadılı, Yıldızeli köyü. Tsez dili konuşan "Tsuntal/Tsuntin" Avarlarının Tokat ilinde Dereağzı, Tokat, Akbuğday(Zamair), Turhal Ballıca, Pazar, Ovacık, Pazar köyleri ile Sivas ilinde Selimiye, Zara ve Osmaniye, Zara köyleri bulunur. "Tsumadin" Avarlarının Akçamescit, Sivas köyü bulunur. Andi dillerini konuşan Avarlar Ortaklar, Yıldızeli köyünün Sultaniye mahallesinde Lak ve Dargilerle birlikte yaşamaktadır. "Hunzak" ve "Karalal" Avarlarının Üçtepe, Sivas köyü bulunur. Yalova ilinde Güneyköy, Yalova (ayrıca Dargi ve Lezgi), Çıldır ilinde Dirsekkaya, Çıldır (ayrıca Lak ve Lezgi) köyü gibi karışık köyler de bulunmaktadır. Dargi : Türkiye'deki az nüfuslu Dağıstanlı gruplarından olan Dargilerin (дарганти "Darganti") köyleri: Sivas ilinde Tsudahar Dargilerinin Fındıcak, Yıldızeli köyü en büyük Dargi köyüdür. Akuşa Dargilerinin Laklarla birlikte yaşadıkları Baltalar, Şarkışla ile Burnukara, Şarkışla köyleri bulunur. Lak : Türkiye'deki az nüfuslu Dağıstanlı gruplarından olan Lakların (лакку "Lakku") köyleri: Sivas ilinde Dargilerle birlikte yaşadıkları Baltalar, Şarkışla ile Burnukara, Şarkışla köyleri bulunur. Çıldır ilinde Avar ve Lezgilerle birlikte Dirsekkaya, Çıldır köyünde yaşarlar. Kumuk : Türkiye'deki en büyük Türk dilli Dağıstanlı gruplarından olan Kumukların köyleri (çoğu diğer Kafkas gruplarıyla karışık hâldedir): Bursa ilinde Koşuboğazı, Mustafakemalpaşa (tamamen asimile olmuşlar), Yeniköy, Orhangazi beldesi (ayrıca Avar, Dargi), Sivas ilinde Belcik, Yıldızeli (Yavuzköy), Yağlıdere, Yıldızeli (Yağköy), Süleymaniye, Hafik (ayrıca Avar, Türk), Tokat ilinde Almus ilçesine bağlı Doğançaylı köyü (ayrıca Karaçay), Çermik, Artova (ayrıca Avar, Dargi), Çirdağ, Artova (ayrıca Avar, Dargi), Gültepe. Erbaa (ayrıca Avar, Dargi), Yeniderbent, Zile (ayrıca Lezgi), Bahçebaşı, Turhal (ayrıca Karaçay), Çanakkale ilinde Türklerle karışık olarak Akköprü, Biga, Aziziye, Biga, Bahçeli, Biga, Doğancı, Biga, Geyikkırı, Biga, Kalafat, Biga (Bozna). Nogay ya da Nogay Tatarı : Türkiye'deki en az nüfuslu Türk dilli Dağıstanlı gruplarından olan Nogayların köyleri (Kumuklarla karışık): Tokat ilinde şimdi Turhal ilçesine bağlı Üçgözen mahallesi ile Almus ilçesine bağlı Cihanköy. 17. yüzyıl seyyahlarından Evliya Çelebi'nin Seyahatnâme'sinde Nogaylar üzerine de bilgi bulunmaktadır. Çelebi, Kalmukların baskısıyla Nogayların yaşadıkları siyasi dönüşümü, Büyük Nogay Ordası’nın çözülmesinden sonra Osmanlı Devleti arazisine ve Kafkaslara doğru çekilmelerini ve kendilerine yeni bir yurt edinme çabalarını gözlemlemiştir. Osmanlı'da (ve ondan miras Türkiye ile Orta Doğuda) "Çerkes" nitelemesi Adığeler dışında ayrıca Abazalar, Abhazlar, Osetler, Karaçaylar ve Balkarlar gibi farkli dil ailelerinden dilleri konuşan Kuzey Kafkasyalıları topluca belirtmek için yaygın biçimde kullanılır ve bu tanıma Çeçenler ile Dağıstan dillerini konuşan Kafkas halkları da dahil edilir. Sultan II. Abdülhamit döneminde 1882 yılında kaleme alınan "Çerkesistan Tarih-i Umûmiyesinin Sûret-i Tanzîmine Dair Lâyihadır" başlıklı kapsamlı bir Çerkes Tarihi tasarısında "kıt’a-i mezkûrede sâkin olub lisân ve ahlâk ve ahvâl ve kavmiyetce biri birine mübâyin bulunan Abaza, Lezgi, Çeçan, Nogay, Dağıstan vesâire gibi akvâm ve kabâil-i müte’addide kisvelerinin müşâbeheti cihetiyle ecânib nazarında umûmen Çerkes zann olunmuşdur" denmekte ve görüldüğü üzere bütün Kuzey Kafkasyalılar için "Çerkes" nitelemesi yapılmaktadır. Bugün Türkiye'de yaşayan Kuzey Kafkasyalılar, Şeyh Şamil'in yakalanmasının ardından 1864'te bölgenin Ruslarca ilhakının tamamlanmasıyla, Osmanlı topraklarına sürgün nedeniyle göç etmek zorunda kalanların torunlarıdır. Bölge nüfusunun %90‘ına tekamül eden yaklaşık 1,5 milyon kişilik büyük bir göç söz konusudur. Genellikle, Çerkez olarak adlandırılan bu göçmenler Osmanlı entelektüel yaşamına girmişler, milli mücadele ve cumhuriyetin kurulmasında aktif rol oynamışlardır. Türkiye'de hem yazı dilinde hem de halk arasında Çerkes terimi Adığe olmayan (Abaza, Abhaz, Oset, Karaçay-Balkar, Çeçen-İnguş, Dağıstan) bütün Kuzey Kafkasyalıları topluca adlandırmak için de yaygın biçimde kullanılır. Ancak, son yıllarda Çerkes ifadesinin kullanılması bir şekilde Adığelerle sınırlandırılmıştır. Gürcistan'dan ayrılıp bağımsızlıklarını ilân eden Abhazya ile Güney Osetya halkı kendini Çerkes olarak görmez ve Çerkes günümüzde Adığe ile sınırlanmıştır. Türkiye’deki Kuzey Kafkasya kökenli birey ve aileler, Türkiye'nin 43 ili, 143 ilçesi ve bunlara bağlı 893 köy-kasabasında varlıklarını sürdürmektedirler. 1965'te yapılan Türkiye Genel Nüfus Sayımı'na göre Kuzey Kafkasyalıların dilleri: Doğu Akdeniz bölgesindeki Çerkes (geniş anlamda) yerleşim yerleri 5 şehir merkezi (Mersin, Adana, Osmaniye, Kahramanmaraş ve Antakya), 4 ilçe merkezi (Ceyhan, Tufanbeyli, Göksun ve Reyhanlı) ve bu yerleşim yerlerine bağlı köyler ve kasabaları içermekte olup, bu bölgede örneklem yöntemiyle yapılan bir araştırmaya göre, anadilini hiç bilmiyen 1820 (% 22,0), anlayan fakat konuşamayan 1579 (% 19,1), hem anlayan hem konuşabilen 4723 (% 57,2), konuşabilen ve yazabilen 141 (% 1,7) kişidir. Yine aynı bölgede üst kimlik olarak sırasıyla Müslüman (% 86), Çerkes (% 78,3), Adığe (% 77,5), Kafkasyalı (% 52,8) ve Türk (% 34,8) sonucu alınmıştır. Müslüman kimliğini kendileri için üst kimlik olarak bildirenler arasında Abazalar (% 91), Adığeler (% 86,7), Çeçenler (% 82,1), Avarlar (% 74,5) ön sıradadır. Örneklemin % 61,4’ünün (1374 kişi) cevap verdiği Çerkes kimliği kategorisinde örneklemin %78,3’ü yüzde yüz Çerkes kimliğinde görürken % 92’si yüzde elli ve üzeri Çerkes kimliğinde kendilerini görmektedir. Bu oranların boylar bakımından sonuçları ise; Abazaların % 80,5’i kendilerini yüzde yüz bu kimliğe ait hissederken % 100’ü yüzde elli ve üzerinde; Adigelerin % 81,3’ü kendilerini yüzde yüz bu kimliğe ait hissederken % 97,6’sı yüzde elli ve üzerinde; Avarların hiçbiri kendilerini yüzde yüz bu Çerkes kimliğe ait hissetmezken % 0,8 yüzde elli ve üzerinde; Çeçenler, yüzde yüz Çerkes kimliğe ait hissetmemekle beraber % 79,1’i yüzde elli ve üzerinde kendilerini bu kimlik kategorisinde görme şeklindedir. Özellikle Çeçenlerin % 85’i kendilerini Çerkes kimliğinde hiç görmemektedir. Kıbrıs'ta Çerkes denildiğinde gerek halk arasında gerekse araştırmacılar arasında hem Adığeler hem de Abazalar/Abhazlar algılanmaktadır. Eylül 1864'te İstanbul'da 3 Yunan gemisine bindirilen kadınlı erkekli 2.700 Çerkesten oluşan grup iki haftalık yolculuğun ardından Kıbrıs’a varmış, 1.400 den fazla Çerkes ise yolculuk sırasında can vermiştir. Ocak 1865’e gelindiğinde hayatta kalan Çerkeslerin sayısı sadece 300 kişi idi. Gelen Çerkeslerin sayısının o dönemde daha fazla olabileceğine rağmen, o dönemde gerek Kıbrıslı Rumların, gerekse Kıbrıslı Türklerin tepkilerinden dolayı, Çerkeslerin Kıbrıs'a iskânı sınırlı tutulmuştur. Gemilerle getirilen Çerkesler Larnaka civarındaki günümüzde Kuzey Kıbrıs'ta Lefkoşa'ya bağlı Erdemli (Tremeşe) ve Yiğitler (Arçoz) köyleri ile 1974 Barış Harekatı öncesi çoğu Kıbrıslı Türklerden oluşurken bugün Güney Kıbrıs'ta kalan Vuda (Vouda ya da Καλό Χωριό) köyünün yanı sıra, bir kısmı da toplu olarak Limasol'da daha sonra Çerkez Çiftliği olarak adlandırılan bölgeye yerleştirilmişlerdir. Osmanlı döneminde Irak topraklarına getirilen Kuzey Kafkasyalılar Çeçen, Dağıstanlı ve Adığe kökenli olup Kerkük, Diyala, Bağdat, Musul ve Felluce bölgelerine yerleştirilmişlerdir. Ayrıca, Kuzey ve Güney Dağıstan'dan gelen aileler Duhok, Erbil ve Süleymaniye'ye yerleşmişlerdir. Günümüzde Irak'ta "Çerkes" adıyla bilinen Kuzey Kafkasyalıların % 75'ini Çeçenler oluşturmaktadır. Irak'ta en fazla tanınan 18 Çerkes aşiretinden üçü Çeçen kökenli olup diğerleri El-Lezgi, Avar, Kumuk, Tabasaran, Abzeh, Kabardey, Şapsığ, Nahşoy olarak ifade edilebilir. Irak Çerkesleri ayrı bir kimlik olarak tanınmadıkları gibi birçok haktan da mahrum durumdadırlar. Suriye’de çoğunluğu Şam, Halep ve Humus’ta yaşayan 90 ilâ 100 bin Çerkes vardır ve bu "Çerkes" nitelemesi geniş anlamda olup Adığeler dışında ayrıca Oset, Çeçen ve Avarları da kapsar. Mısır ve Suriye’de 267 yıl varlık gösteren Memlûk Devleti, sultanlarının eğitim aldıkları askerî okullara (tıbâk) göre, Bahrî Memlûkler ya da Türk Memlûkler (1250–1382) ve Burcî Memlûkler ya da Çerkes/Çerkez Memlûkler (1382–1517) olmak üzere iki dönem halinde ele alınır. Nil Nehrindeki bir adada bulunan tıbâkta yetiştirilen memlûkler (kölemenler) dönemi Bahrî olarak adlandırılırken Kahire’de bulunan Kalat’ul-Cebel’de eğitimini almış olan memlûkler dönemi Burcî olarak tanımlanır. Bahrîler döneminde Mısır’a getirilen memlûkler Kıpçak ülkesi ve Mâveraünnehr gibi Türk havzalarından satın alındığı için bunların çoğu Türk kökenli (özellikle de Kıpçaklar) olurken, Burcî Memlûkler Kafkasya’dan getirildiği için Çerkesler (geniş anlamda Kuzey Kafkasyalılar) ve Gürcüler gibi Müslüman değişik Kafkas halklarından olmakta idi. Kuzey Kafkasyalıların Osmanlıdaki ilk örgütlenmeleri 1908'den sonra kurulan Çerkes İttihad ve Teavün Cemiyeti'dir. 1915 yılının aralık ayında Kuzey Kafkasyalılar ve Azerbaycanlılar tarafından bir "Kafkas Komitesi" kurulmuştur. Komite'den Azerbaycanlı üyeler ayrılınca "Şimali Kafkasya Siyasi Muhacirler Komitesi" adı altında kültürel faaliyetler ağırlıklı olmak üzere çalışmalarına devam etmiştir. Cumhuriyet döneminde Türkiye'de genel siyasî gelişmelere tabi olan Kuzey Kafkasyalılar 1946'da "Dosteli Yardımlaşma Derneği" kurulana kadar örgütsüz kalmışlardır. Bünyesinde yalnızca Kuzey Kafkasyalıları barındıran ilk örgütlenme 1953 yılında kurulan "Kuzey Kafkas Türk Kültür ve Dayanışma Derneği"dir. 1960 sonrasında birçok dernek kurulmuştur. Bu dernekler 1980'lerin sonuna kadar genelde kültürel faaliyetler göstermişler, Kuzey Kafkasya ile gayri resmi kanallardan ilişkilerini yürütmüşlerdir. Ülkedeki siyasi çekişme ve kutuplaşmalar bu derneklere de yansımıştır. 1984'ten sonra yeniden kurulan derneklerin sayısı SSCB'deki çöküşün ardından bölgede görülen parçalanmışlığa paralel olarak artmıştır. Kuzey Kafkasyalılarca kurulan yaklaşık 112 adet dernek ve vakıf faaliyet göstermektedir. Ankara'da iki tane, İstanbul'da bir tane federasyon bulunmaktadır. Kafkas Derneği-Kaf-Der (1993), İstanbul Kafkas Vakfı (1995), Birleşik Kafkasya Derneği (1951), Birleşik Kafkasya Konseyi (1993), Demokratik Çerkes Platformu (2000), Şamil Vakfı (1978), Alan Kültür ve Yardım Vakfı (1989), Abhaz Kültür Derneği, Konya'da Karaçay Kafkas Kültür Derneği, Eskişehir'de Karaçay-Balkar Kültür ve Yardımlaşma Derneği, Çeçen Dernekleri, Dağıstanlılar Derneği, Kafkas-Abhazya Dayanışma Komitesi, Kafkas Çeçen Dayanışma Komitesi başlıca sayılabileceklerdir. Çerkeslerin Türkiye'de 1993 Nisan ayında kurulan Kafkas Dernekleri Federasyonu (Kaffed) bünyesinde 55 derneği bulunmaktadır: Kuzey Kafkasya cumhuriyet ve bölgeleriyle bire bir ilişki içinde bulunan bu dernekler, bölge gündemini yakından takip ederek Türkiye'nin iç ve dış politikasında etkili olmaya çalışmaktadırlar. Bunlar, Türkiye'nin bölgedeki gelişmelere ve bölge siyasetine daha aktif müdahil olmasını istemektedirler. Türkiye‘yi Çeçenistan ve Abhazya'ya yetersiz insani yardım verdiği, Rusya ve Gürcistan‘ın toprak bütünlüğüne yönelik politikalarıyla Çeçen ve Abhazları yalnız bıraktığını, ülkeye Çeçen mültecilerin gelmesinin engellendiği gerekçeleriyle eleştirmektedirler. Öte yandan, özellikle Çeçenistan sorununa yönelik yapılanlara Rusya sert tepki göstermekte ve Türkiye'den Kafkasya derneklerince yürütülen faaliyetlerin durdurulmasına yönelik talepleri olmaktadır. Upsilon1 Eridani Upsilon Eridani (υ Eri), Irmak takımyıldızı içinde yer alan ve yaklaşık olarak 127 ışık yılı uzaklıkta bulunan bir yıldızdır. Tayf sınıfı K0 III-IV olan turuncu dev yıldızın görünen parlaklığı +4,51 kadirdir. Gökada içinde Güneş'e göre 58,2 km/sn'lik bir hızla hareket eder. Gökada merkezinden uzaklığı, 17,800 ile 29.700 ışık yılı aralığında tahmin edilmektedir. Testere 3D (film müziği) Testere 3D (film müziği) (Saw 3D: Original Motion Picture Soundtrack), Testere 3D filminin resmi film müzikleri albümüdür. 2 Kasım 2010 tarihinde Evolution Music Partners şirketi tarafından piyasaya çıkarılmıştır. Daha önceki filmlerin albümlerinde olduğu gibi tüm şarkılar Charlie Clouser tarafından bestelenmiştir. Albümü oluşturan 30 şarkı, 2 Kasım 2010 tarihinde iTunes üzerinden yayınlanmıştır. Tüm şarkılar Charlie Clouser tarafından bestelenmiştir. 1461 Trabzon 2012-13 sezonu 1461 Trabzon 2012-13 sezonu, 1461 Trabzon'un 1. Lig'deki ilk sezonu, kuruluşunun ise dördüncü yılıdır. 2011-12 sezonu'nda Kırmızı Grubu 2. sırada bitirerek 1. Lig'e yükselmiştir. Upsilon2 Eridani Upsilon Eridani (υ Eri), Irmak takımyıldızı içinde yer alan ve yaklaşık olarak 214 ışık yılı uzaklıkta bulunan bir yıldızdır. Tayf sınıfı G8 IIIa olan sarı dev yıldızın görünen parlaklığı +3,81 kadirdir. Yıldız ayrıca; Theemim (veya Theemin) ve Beemin adlarıyla da bilinir. Gökada içinde Güneş'e göre 16,3 km/sn'lik bir hızla hareket eder. Gökada merkezinden uzaklığı, 23.600 ile 42.000 ışık yılı aralığında tahmin edilmektedir. Muhammed el-CevÃ¢d Muhammed el-Cevâd (Arapça: محمّد الجواد) veya Muhammed el-Takî (15 Haziran 811, Medine - 25 Kasım 835, Bağdad), Şiîliğin bir fırkası olan İsnâaşeriyye’nin dokuzuncu imamıdır. 15 Haziran 811 (19 Ramazan 195) yılında Medine'de doğdu. Babası Ali er-Rızâ, annesi Muhammed'in eşlerinden Mariye'nin kavminden Sudanlı bir kadındır. Tam adı 'Ebû Ca'fer Muhammed bin Ali er-Rızâ bin Musa el-Kâzım bin Ca'fer es-Sâdık' olup daha çok Ebû Ca'fer Muhammed, Muhammed el-Takî, Muhammed el-Cevâd, Ebû Ca‘fer es-Sânî isimleriyle bilinir. Cömert anlamındaki 'Cevad' lakabı olup daha başka Takī, Münteceb, Necîb, Murtazâ, Kāni gibi lakaplar da ismiyle beraber yazılır. Babası Ali er-Rıza öldüğünde (818) 7 yaşındaydı. Bu durum o dönem Şii toplumunda çeşitli tartışmaları da başlatmıştır. Bu topluluklardan İsnâaşeriyye (onikiciler) imametin şartı olan ilmin önceki imamdan alınamayacağı durumlar olabileceğini, imam adayının rüya, ilham veya ilahi yolla da ilim sahibi olabileceğini öne sürerek onun imamlığını kabul eder. Buna delil olarak da bu tartışmalar sırasında Muhammed el-Cevâd'ın “Ali'nin de müslüman olduğunda dokuz yaşında olduğunu” söylediğini öne sürerler. Babasının ölümünden sonra Abbasi halifesi Me'mun tarafından Bağdad'a getirtildi ve halifenin kızı Ümmü’l-Fazl ile evlendi. Burada sekiz yıl kaldı ve sonra hac için mekke'ye geldi. Me'mun'un ölümü üzerine yeni halife Mu'tasım-Billâh'ın davetiyle 835 yılında tekrar Bağdad'a döndü. Aynı yılda da (Zilkade 220) burada vefat etti. Mekke'de dedesi Mûsâ el-Kâzım’ın mezarının yanına defnedildi. Bu mezar yerleri Şia tarafından kutsal sayılır ve ziyaret edilir. Şia kaynakları onun halife Mu'tasım-Billâh tarafından zehirletildiğini iddia etse de bu konuda geçerli bir kaynak yoktur. 2010 Cannes Film Festivali 63. Cannes Film Festivali, 12 - 23 Mayıs 2010 tarihleri arasında Fransa'nın Cannes şehrinde düzenlenen film festivalidir. Dünya çapında en tanınmış ve prestijli film festivallerinden biri olarak nitelendirilen Cannes Film Festivali, 1946 yılında kurulmuştur. Festivalin en prestijli ödülü olan Altın Palmiye ödülünü 2010 yılında Apichatpong Weerasethakul'un yönettiği Tayland filmi olan "Uncle Boonmee Who Can Recall His Past Lives" kazanmıştır. Uluslararası yarışmanın jüri başkanlığını Amerikan yönetmen Tim Burton yapmıştır. Diğer bazı önemli jüri üyeleri ise Kate Beckinsale, Emmanuel Carrère, Benicio del Toro ve Alexandre Desplat olmuştur. Festivalde Altın Palmiye ödülünü Apichatpong Weerasethakul'ın yönettiği bir Tayland filmi olan "Uncle Boonmee Who Can Recall His Past Lives" kazanmıştır. Bu film 1997'den beri bu ödülü kazanan ilk Asya kaynaklı filmdir. Aşağıdaki filmler Altın Palmiye için yarışmışlardır. Aşağıdaki filmler Un Certain Regard kategorisinde gösterildiler. Burhan ApaydÄ±n (Kayserili) Burhan Apaydın, (1926, Kayseri - 21 Aralık 2012), Türk hukukçu. Ankara Üniversitesi Hukuk Fakültesi mezunudur. 1963 yılında TRT’nin kurucu kadrosu içinde yer alarak, kurucu genel müdür vekilliği görevinde bulunmuştur. 1994-1997 yıllarında ADD Genel Başkan Yardımcılığı, 1997-1998 yılları arası Genel Başkanlık görevinde bulunmuştur. Evli ve 2 çocuk babasıydı. Kazanılmış başarısızlık sendromu (psikoloji) Kazanılmış başarısızlık sendromu veya öğrenilmiş çaresizlik sendromu, organizmanın göstermiş olduğu tepkilerin sonuca ulaşmaması durumunda, sonucu değiştiremeyeceğine karşı oluşan inanç ile gelen bir ruh hâli durumudur. İnsanlarda zamanla oluşan başarısızlıklar karşısında kişinin bir şeyleri başarma isteğini günden güne kaybetmesi sonucunda, belli bir konuda veya genel olarak başarısız olacağına dair bir inanç geliştirmesi ile kendini gösterir. Kavram, ’ın 1960'lı yıllarda öğrenme ve korku arasındaki ilişkiyi incelerken Ivan Pavlov’un "klasik koşullanma" deneyinden yola çıkarak incelenip ortaya konmaya başlamıştır. Martin Seligman'ın deneyleri ve "öğrenilmiş çaresizlik" teorisi, 1967 yılında Pennsylvania Üniversitesi'nde depresyona olan ilgisi ile birlikte ve bunun bir alt kolu olarak incelenmeye başladı. Seligman ve meslektaşları, köpeklerle birlikte başladıkları deneylerde, ilk fazda hoş olmayan bir durumdan kaçma seçeneği verilmeyen köpeklerin, çaresizliğe şartlandıklarını, deneyin ikinci fazında hoş olmayan bir durumdan kaçma seçeneği verildiğinde de bu fırsatları kullanmadıklarını gördüler. Deneyler, kediler, fareler ve balıklar ile sürdürülerek benzer sonuçlar elde edildi. İnsanların bilişsel yeteneklerinin ve olayları yorumlama yeteneklerinin farklı olmaları nedeniyle hayvanlarla aynı koşullandırmalara tabi olmayabilecekleri nedeniyle benzer bir çalışma da insan deneklerle gerçekleştirildi. İlk olarak Japon asıllı Amerikalı bilim adamı Donald Hiroto insanlarda da benzer koşullar altında deneyler yaptı ve yine benzer sonuçlara ulaşarak insanlarda öğrenilmiş çaresizlik olgusunu kanıtladı. Kavramın bilim dünyasına kazandırılmasından sonraki süreçte, yine Martin Seligman'ın yaptığı deney ve incelemeler sonucunda, kendisi deneyip başarısız olan bireylerin (iyi niyetle deneyim aktarımı düşüncesiyle de olsa) çevrelerindeki diğer bireylerin benzer denemeyi yapmalarını engellemeye başladıkları bulgusuna ulaşıldı. Bu da kavramın "öğretilmiş çaresizlik" olarak tanımlanabilecek sosyal boyutunu ortaya koymaktaydı. Öğretilmiş çaresizlik ve kaybetmişlik kültüründe, çevre tarafından bireylere neleri yapamayacakları o kadar güçlü bir biçimde aktarılır ki, bireyler içindeki başarma güçlerine, önlerindeki fırsatlara ve karşılaştıkları koşullara bakmaksızın, hiçbir denemede bulunmadan peşinen kaybetmeyi kabullenirler. Kişi bu durumda genelde depresyona yakın bir ruh hâli içine girilebilmektedir. Ne kadar ders çalışırsa çalışsın sınavdan düşük not alan bir öğrencinin, ""Nasıl olsa yüksek not alamayacağım."" düşüncesiyle ders çalışmaktan vazgeçmesi öğrenilmiş çaresizlik belirtisidir. Öğrenilmiş çaresizlikte pasiflik söz konusudur. Ayrıca öğrenilmiş çaresizlik içerisinde olan birinde, pekiştireç ve cezadan kaçmaya isteksizlik vardır. Aslında bir nevi depresyon olarak algılanan öğrenilmiş çaresizlik, bunalımdaki insanların çaresizliği öğrenmesi sonucu meydana gelmektedir. Bu tip insanlar depresif durumda oldukları için hedeflerine ""Ne olursa olsun yapamayacağım."" mantığıyla yaklaşmaktadır. Bununla beraber depresyon, öğrenilmiş çaresizliğe göre daha kapsamlı bir kavramdır. Çünkü öğrenilmiş çaresizlik belirli bir hedef ya da olguyla ilişkilendirilebilir. Fakat depresyon daha genel ve görecelidir. Kişinin öncelikle tarafsız ve fazla duygusal olmayan bir bakış açısı içinde olayları objektif değerlendirmeyi öğrenmesi, mesleki açıdan telafi edebileceği eksiklerinin farkına varması ve bunları tamamlama aşamasında duygularından ziyade mantığı ile davranması önemli bir kaldıraç noktasıdır. TRT Radyo Haber TRT Radyo Haber, TRT tarafından 2010 yılında kurulmuş haber içerikli yayın yapan bir radyodur.TRT Haber kanalının kurulmasının ardından kurulmuştur. Türkiye'nin ve dünyanın gündemini 24 saat kesintisiz olarak yayınlamaktaydı. Ancak günümüzde yayın hayatı sonlandırılmış olup, yerini TRT'nin Kent Radyolarına bırakmış ve bu radyolar dışındaki istasyonlarını yeniden Radyo-3'e bırakmıştır.Ocak 2017'de yeniden yayın hayatına başlamıştır. Uhingen Uhingen, Almanya'da Baden-Württemberg eyaletine bağlı Göppingen ilçesinde yer alan bir şehirdir. Lauterstein Lauterstein, Almanya'da Baden-Württemberg eyaletine bağlı Göppingen ilçesinde yer alan bir şehirdir. Süßen Süßen(Türkçe:Süssen), Almanya'da Baden-Württemberg eyaletine bağlı Göppingen ilçesinde yer alan bir şehirdir. Upsilon3 Eridani Upsilon Eridani (υ Eri, d Eri), Irmak takımyıldızı içinde yer alan ve yaklaşık olarak 296 ışık yılı uzaklıkta bulunan bir yıldızdır. Tayf sınıfı K4 III olan turuncu dev yıldızın görünen parlaklığı +3,97 kadirdir. Gökada içinde Güneş'e göre 45,5 km/sn'lik bir hızla hareket eder. Gökada merkezinden uzaklığı, 20.400 ile 26.200 ışık yılı aralığında tahmin edilmektedir. -out.add=. Upsilon4 Eridani Upsilon Eridani (υ Eri), Irmak takımyıldızı içinde yer alan ve yaklaşık olarak 178 ışık yılı uzaklıkta bulunan bir yıldız sistemidir. Birincil bileşen, tayf sınıfı B9V olan mavi ana kol yıldızıdır ve görünen parlaklığı +3,54 kadirdir. Sistemin ana bileşeni aslında yaklaşık beş günlük bir yörünge süresi olan spektroskopik ikilidir. Gökada içinde Güneş'e göre 24,1 km/sn'lik bir hızla hareket eder. Gökada merkezinden uzaklığı, 21.300 ile 24.300 ışık yılı aralığında tahmin edilmektedir. Phi Eridani Phi Eridani (φ Eri), Irmak takımyıldızı içinde yer alan ve yaklaşık olarak 154 ışık yılı uzaklıkta bulunan bir yıldız sistemidir. Çoklu sistem olan birincil bileşen, tayf sınıfı B8IV-V olan mavi ana kol yıldızıdır ve görünen parlaklığı +3,54 kadirdir. Gökada içinde Güneş'e göre 23,7 km/sn'lik bir hızla hareket eder. Gökada merkezinden uzaklığı, 21.100 ile 24.200 ışık yılı aralığında tahmin edilmektedir. Kırık Kucaklaşmalar Kırık Kucaklaşmalar (İspanyolca özgün adıyla "Los abrazos rotos"), Pedro Almodóvar'ın yönettiği 2009 yapımı İspanyol filmi. Başrollerinde Almadovar'ın vazgeçemediği yıldızlar Penélope Cruz, Lola Dueñas ve Ángela Molina'nın yer aldığı film Altın Küre, Altın Palmiye ve BAFTA Ödüllerine aday gösterildiyse de festivallerde önemli bir başarı elde edemedi. Bir aşk üçgeni çerçevesinde kurulan filmin müziklerini ise Alberto Iglesias yaptı. Harry Caine takma adını kullanan Mateo Blanco (Lluís Homar)senaryo yazarak yaşayan kör bir sanatçıdır. 14 yıl önce geçirdiği bir trafik kazasında gözlerini, aynı kazada birlikte kaçtığı sevgilisi Magdalena (Penélope Cruz) ise hayatını kaybetmiştir. Hem arkadaşı, hem yapımcısı olan arkadaşı Judit (Blanca Portillo) ve Judit'in oğlu Diego (Tamar Novas), Blanco'nun iki önemli yardımcısıdır. Bir gün unutmak istedikleri geçmişinden gelen bir adam Blanco'yu geçmişi ile yüzleşmeye iter. Film geriye döner ve filmin ana kahramanı olan Lena (Penélope Cruz) ile tanışırız. Lena, Ernesto Martel'in (José Luis Gómez) yanında sekreter olarak çalışmaktadır. Martel, zengin bir iş adamıdır, Lena'ya tutkulu bir yakınlık duymaktadır ve nihayet Lena'nın babasının hastalığı ile aradığı fırsatı bulur. Lena, Martel'in metresi olarak yaşamaya başlar. Yaşadığı satın alınmış bir mal olma hali Lena'yı iyice sıkar ve oyuncu olmaya karar verir. Oyuncu seçimlerinde tanıştığı Blanco ile aralarında bir aşk başlar ve bunu Martel'den gizlerler. Lena'ya ölümcül bir tutkuyla bağlı olan Martel çiftin peşine eşcinsel oğlu Ray X'i takar. Film 14 yıllık iki dönem arasında geliş gidişlerle devam eder ve diğer Almadovar filmlerinde olduğu gibi beklenmedik sürprizler ortaya çıkar. Film, festivallerde umulan başarıyı gösteremediği gibi yönetmenlerden de aşırı övgüler alamadı. Fatih Özgüven, "Radikal"deki köşesinde filmin bir Almadovar filmi için "hayal kırıklığı" olduğunu yazdı. Alper Turgut ise "Kırık Kucaklaşmalar, kesinlikle Almadovar'ın en iyi filmi değil. Ama inadına davetkâr ve seyredilmeye değer." şeklinde bir değerlendirmeyle filmin kaçırılmaması gerektiğini belirtti. Buna karşın Ali Erden, filmin, yönetmenin "Çıplak Ten", "Annem Hakkında Her Şey" ve "Konuş Onunla" filmleri ile birlikte "unutulmayacak" filmlerinden biri olduğunu yazdı. Filmler ilgili en olumlu eleştiri ise Milliyet gazetesinden Nil Kural'dan geldi. Nil Kuran'a göre film "Melodram ve komedi arasında gidip gelirken, iki türün de hakkını sonuna kadar veriyor. Özetle her filmi hazine değerindeki kariyerinde edindiği ustalığını, yaratıcılıkla süsleyip karşımıza çıkarıyor. “Kırık Kucaklaşmalar”, Almodovar’ın kariyerini bilenler için ayrı bir anlam da taşıyor. Zira usta sinemacı kendi filmlerine de fazlasıyla gönderme yapıyor. “Kırık Kucaklaşmalar”, özellikle de Almodovar'ın evrenini sevenler için “Film bitmesin” dedirtenlerden..." Can Dündar, filmi Yeşilçam melodramlarıyla karşılaştırdı. Bugüne kadar başka eleştirmenler de Almadovar filmlerinin konularının Yeşilçam melodramları biçiminde olduğunu belirtmişlerdi. Dündar yazısında neden Yeşilçam filmlerinin önemsenmediğini, buna karşın Almadovar'ın bir kült film yönetmeni haline geldiğini sorguluyor. Dündar'a göre bunun nedeni Yeşilçam filmlerinin "sakat bir ahlak anlayışının kurbanı" olmaları, birer "mesaj kaygısı" olmaktan öteye gidemeyişleridir. Buna karşın Almadovar kahramanlarını "yargılamıyor", "acındırmıyor". Dündar'ın çarpıcı ifadeleriyle "onların başına gelenleri ahlak sosuna bulayıp “Görün de ibret alın” diye gözünüze sokmuyor. Tersine karakterlerini yara bere içinde de olsa ayakta tutuyor. Onlar da teslim olmayıp mücadele ediyorlar. Yeni bir hayata başlama cesaretini gösteriyorlar. Kırık da olsa, kucaklaşıyorlar." Kötü Eğitim Kötü eğitim ("İspanyolca: La mala educación") İspanyol yönetmen Pedro Almodóvar'ın 2004 yapımı filmi. Başrollerinde Gael García Bernal, Fele Martínez, Daniel Giménez Cacho ve Lluís Homar'ın yer aldığı film, çocukluktan kalma arkadaşlıklar ve aşklar, çocuk tacizi ve cinayette suç ortaklığı gibi temaların etrafında gelişiyor. César, Goya, BAFTA gibi çok sayıda ödüle aday gösterilen film, ABD'de New York Film Eleştirmenleri Birliği Yabancı Dilde En İyi Film Ödülü ve National Board of Review Award for Best Foreign Language Film ödüllerini aldı. Film, eleştirmenlerden oldukça olumlu eleştiriler aldı ve bazı eleştirmenler tarafından Almadovar sinemasının baş yapıtlarından biri olarak gösterildi. Ayrıca küçük bir bütçeyle yapılan film 40 milyon dolar gibi iyi bir hasılat yakaladı. Film, "film içinde film" tarzında üç ayrı senaryodan oluşur. Filmde Gael García Bernal üç farklı karakteri canlandırmıştır. Almadovar, filmin senaryosu üzerinden 10 yıldan beri çalışmış olduğunu söylemiştir. Başarılı bir film yönetmeni olan Enrique (Fele Martínez), yeni filmi için bir konu aramaktadır. Adının Ignacio olduğunu söyleyen birisi, ki daha sonra aslında Juan (Gael García Bernal) olduğunu öğreniriz, Enrique'ye bir öykü getirir. Öykü yönetmen Enrique'nin de çocukluğunun geçtiği kilise okulunda başlar ve okulun müdürü ve öğretmen, olan Peder Manolo'nun (Daniel Giménez-Cacho) Ignacio'yu taciz etmesi ile başlar. Fakat öykü, bir çocuk tacizi öyküsü olarak kalmaz, zira Ignacio, aşık olduğu Enrique'in okuldan atılmasını önlemek için kendisini Peder Manolo'ya sunmuştur. Sonraki yıllarda Ignacio büyür ve eşcinsel, uyuşturucu bağımlısı ve ameliyat için paraya ihtiyacı olan bir kahraman olan Zahara olur. Film, tekrar günümüze, Enrique ile Ignacio olduğunu iddia eden Juan'ın ilişkisine döner. Enrique öyküyü çekmeye karar verir, fakat Juan/Ignacio filmde Zahara rolünü oynamak istemektedir. Enrique, Ignacio'yu araştırmaya başlar ve büyüdüğü yere gidip ailesini bulduğu zaman, öyküyü yazan Ignacio'nun ölmüş olduğunu, kendisine gelen kişinin ise Ignacio'nun kardeşi Juan olduğunu öğrenir. Enrique, Juan'ın filmde oynamasını kabul eder ama bunun yolu da Enrique'nin yatağından geçmektedir. Senaryo'ya daha sonra tekrar Peder Manolo girer. Belki de hayatının sonlarını yaşamakta olan, hasta bir adam olmuştur ve her şeyi Enrique'e itiraf etmeye gelmiştir. Herkesin sürprizleri o kadar çoktur ki, filmin her aşamasında yeni bir sırlar ve olaylar dizisi ile karşılaşırız. Katiller ve masumlar sürekli yer değiştirirler. Film, kilise rahiplerinin çocukları taciz etmeleri ve bunu örtbas etmeleri de anlatıyor. Almadovar'ın kendisi de çocukken bir Katolik okulunda eğitim görmüş ve rahiplerin çocuklara cinsel tacizde bulunduğuna tanıklık etmiş. Bu yüzden, her ne kadar bir kilise eleştirisi gibi görünse de Almadovar derdinin bu olmadığını şöyle açıklıyor:"Kötü Eğitim, beni kötü eğitmiş olan rahiplerden aldığım bir intikam değil; eğer öyle olsaydı, intikam almak isteseydim, kırk yıl beklemezdim. Kilise beni hiç ilgilendirmiyor. Film, o zamanda geçiyor olsa bile, 80’lerin başındaki Madrid’den ibaret değil. Beni ilgilendiren 60’ların baskıcı tutumundan sonra, İspanya’nın 80’lerde yaşadığı özgürlük. Bu yüzden o dönemlerde çocuk olan kahramanların 80’lerde yetişkin olarak yaşadıkları beni ilgilendiriyor." Blut und Ehre Blut und Ehre (Türkçe: Kan ve Onur), nasyonal sosyalistlerin gençlik teşkilatı Hitler Gençliği'nin 1926'dan 1945'e kadar kullanmış olduğu slogandır. Bu slogan, nasyonal sosyalizmin temelini oluşturan başlıca ilkelerden bir tanesiydi. Alman ırkçılığının ideoloğu Alfred Rosenberg, bu sloganın aynısını taşıyan "Blut und Ehre" isimli bir kitap yazmıştı. Bu kitap, Alman nasyonal sosyalistlerin ırk kavramı konusundaki görüşlerinin doktrini olmuştu. Rosenberg kitabında Alman ırkının yabancı ırklar tarafından bozulmasına karşı, saf kan Alman ırkından oluşan homojen bir toplumun inşa edilmesi ve diğer ırklarla kaynaşmamış bu üstün toplumun korunumu hakkında görüşlerini belirtiyordu. Nasyonal sosyalistler, yabancı ırklardan ayrılan saf kan topluma bir onur bahşetmişlerdi. Göğüs siperi Göğüs siperi, bir tahkimat türüdür. Muharebe sırasında ayakta duran bir askerin boyu yüksekliğinde koruma sağlamak amacıyla genellikle toprak kazılarak elde edilen mevzidir. Daha kalıcı örnekleri arasında taştan inşa edilen mazgal sayılabilir. Genelde kısa süreli olacak tahkimatlarda tercih edilen göğüs siperi uzun vadeli olduğu zaman taş veya ahşap malzemeden yapılırdı. Ancak barutun bulunmasıyla ve muharebelerde kullanılmasının artmasıyla taş yerine ahşap malzeme tercih edildi. Bunun sebebi olası bir şarapnel etkisinde taş parçalarının ahşap parçalarına göre daha ölümcül olmasıydı. Genellikle savunmacının ayakta, çömelerek veya yatarak ateş etmek için kullanılmesi gereken göğüs siperinin üst kısmı eğimli olurdu. Bundan amaç çok yakına gelen düşmana daha rahat ateş edebilmektir. Afrika Yılı Afrika Yılı olarak, Afrika kıtasında 1960 yılında 18 sömürge kolonisinin sömürgesi oldukları ülkelerden bağımsızlığını kazanması sonucu ortaya çıkmıştır. Bir yıl içerisinde birçok ülkenin bağımsızlığını kazanması neticesinde 1960 yılı "Afrika Yılı" olarak nitelendirilmiştir. Bu bağlamda 14 Fransa, 2 Birleşik Krallık, 1 Belçika ve 1 İtalya sömürgesi bağımsız olmuştur. Bu ülkeler şu şekilde sıralanmaktadır: İtalyan Somalisi'nin bağımsızlığını ilan ettiği gün, kendisinden 5 gün önce bağımsızlığına kavuşan Britanya Somalisi ile birlikta Somali ile yeni bir devlet oluşturmaları neticesinde günümüzde o yıl 17 ülkenin bağımsız olduğu yönünde yorumlar yapılmaktadır. Afrika kıtasında bağımsızlığını kazanan birçok ülke 1963 yılında Afrika Birliği Örgütü çatısı altında birleşmiş, bu birlik daha sonradan lav edilerek yerini Afrika Birliği örgütüne bırakmıştır. Oğul Odası Oğul Odası (), Nanni Moretti'nin yönetmenliğini yaptığı 2001 yapımı filmdir. Oğullarını yitiren bir anne-babanın yaşadıklarını konu almaktadır. Filmin büyük bölümü Ancona ve çevresinde çekilmiştir. Yapım 2001 Cannes Film Festivali'nde Altın Palmiye'nin sahibi olmuştur. Film, Empire dergisi tarafından 2008 yılında hazırlanan "gelmiş geçmiş en iyi 500 film" listesine de girmiştir. Fil (film) Fil, Gus Van Sant tarafından yazılan ve yönetilen 2003 yapımı Amerikan filmidir. 1999 yılında meydana gelen Columbine Lisesi Katliamı'ndan izler taşıyan yapımın çekimlerinde Portland, Oregon'da "Watt High School" adlı kurgusal bir okul kullanılmıştır. Filmin başrollerini John Robinson, Alex Frost ve Eric Deulen paylaşmaktadır. Beşiktaş (futbol takımı) 1995-96 sezonu Beşiktaş, 1995-96 sezonunda Türkiye 1. Futbol Ligi, Türkiye Kupası ve UEFA Şampiyonlar Ligi'nde mücadele etmiştir. Beşiktaş, 1995-96 sezonunda Türkiye 1. Futbol Ligi'ni üçüncü bitirirken, Türkiye Kupası'nda çeyrek finalde Galatasaray'a elenmiş ve UEFA Şampiyonlar Ligi'nde de ön elemede Rosenborg'a elenmiştir. Chi Eridani Chi Eridani (χ Eri), Irmak takımyıldızı içinde yer alan ve yaklaşık olarak 58 ışık yılı uzaklıkta bulunan bir ikili yıldızdır. Birincil bileşen, tayf sınıfı G8IV olan sarı altdevdir ve görünen parlaklığı +3,70 kadirdir. İkincil bileşen ise muhtemelen zayıf bir kırmızı cücedir. Gökada içinde Güneş'e göre 62,7 km/sn'lik bir hızla hareket eder. Gökada merkezinden uzaklığı, 19.400 ile 30.000 ışık yılı aralığında tahmin edilmektedir. Psi Eridani Psi Eridani (ψ Eri), Irmak takımyıldızı içinde yer alan ve yaklaşık olarak 737 ışık yılı uzaklıkta bulunan bir yıldızdır. Tayf sınıfı B3V olan mavi altdevin görünen parlaklığı +4,81 kadirdir. Gökada içinde Güneş'e göre 21,8 km/sn'lik bir hızla hareket eder. Gökada merkezinden uzaklığı, 24.700 ile 31.800 ışık yılı aralığında tahmin edilmektedir. Özgürlük Rüzgarı Özgürlük Rüzgârı, Ken Loach tarafından yönetilen 2006 yapımı savaş filmidir. İrlanda Bağımsızlık Savaşı (1919-1921) ve İrlanda İç Savaşı'nı (1922-1923) konu almaktadır. Film, adını "The Wind That Shakes the Barley" şarkısından almıştır. Enrico Letta Enrico Letta (d. 20 Ağustos 1966, Pisa), Demokratik Parti başkan yardımcılığı yapmış, İtalya eski Başbakanı. Enrico Letta Marche'yi temsil etmektedir. Letta, Pisa Üniversitesi'nde ve Sant'Anna İleri Araştırmalar Okulu'nda okudu. Amcası Gianni Letta, Silvio Berlusconi'nin üst düzey yardımcılarından biriydi. Hristiyan Demokrasi'nin genç bir üyesi olarak 1991 ve 1995 yılları arasında, Avrupa Halk Partisi'nin Gençlik başkanı oldu. 1994 yılında İtalyan Halk Partisine katıldı. 1997 yılında partinin genel sekreter yardımcısı oldu ve 1998 yılında, 32 yaşında, Massimo D'Alema'nın kabinesinde bakan olarak atandı. 2001 genel seçimlerinde Temsilciler Meclisine seçildi. 2004 ile 2006 yılları arasında Kuzey-Doğu bölgesi Avrupa Parlamentosu üyesi oldu. 7 Kasım 2009 tarihinde Demokrat Parti Sekreter Yardımcısı seçildi. Letta, 2013 genel seçimleri sonrasında, 24 Nisan 2013 tarihinde Cumhurbaşkanı Giorgio Napolitano tarafından yeni hükûmeti kurmakla görevlendirildi. Enrico Letta, partisinin