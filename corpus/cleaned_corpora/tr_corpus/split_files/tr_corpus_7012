liglerden takımı olmayan Van ilinin hasretini dindirmek için 2004 yılında 3. Lig yükselme gruplarına kırmızı-mavi renklerle katıldı. Ancak başaramadı, iki başarısız denemeden sonra nihayet 2006 yılında 3. lige terfi etti. 3. Lig 1. Grupta adını ve renklerini değiştiren Van Belediyespor, Belediye Vanspor adıyla kırmızı-siyah renklere dönüşerek, mücadele etmiş ve 2007-2008 sezonunda grubunda şampiyon olarak 2. Lig'e çıkmıştır. 2010-2011 sezonu sonunda tekrar 3. Lig'e düşmüştür. 2011-2012 sezonu itibarıyla, Van Depremi nedeniyle iç saha maçlarını İstanbul'da oynadı. 2012-2013 sezonunu yıkılan Van Atatürk stadının yerinde yapılan 2000 kişilik stadda oynamaktadır. 9 Mart 2014 tarihinde yapılan genel kurul sonucunda Belediye Vanspor olan kulübün ismi Van Büyükşehir Belediyespor olarak değiştirilmiştir. 2018-19 3. Lig 2. grupta yer alan Van Büyükşehir Belediyespor Feyyaz Uçar ile başladığı sezonda 17. haftanın ardından Hasan Erkin Şimşir yönetiminde ligte mücadele etti. 34 maçta 16 galibiyet, 12 beraberlik ve 6 mağlubiyet aldı. 60 puan toplayarak grubunu 3. tamamladı ve play-off oynamaya hak kazandı. Play-off yarı finalinde Karşıyaka'yı 0-0 ve 2-1'lik maçlar sonucunda eledi. Eryaman Stadyumunda oynanan final maçında Esenler Eroksporla karşılaşan Van Büyükşehir Belediyespor, Batuhan Er'in 13. dakikada attığı golle 1-0 öne geçti Efe Can Çölbekler'in 76. dakikadakı golüyle rakip takım eşitliği yakaladı. Maçın 88. dakikasında Batuhan Er'in penaltı golü ile 2-1'lik üstünlüğü yakalayan Van Büyükşehir Belediyespor 8 sezonun ardından 2. Lig'e yükseldi. 2019-20 sezonu öncesinde olağanüstü kurul kararı ile Van Büyükşehir Belediyesi bünyesinden çıkarak Vanspor Futbol Kulübü adını aldı ve logosunu da buna uygun olarak değiştirdi. Bunun üzerine Büyükşehir Belediyesi bir duyuru yayınlayarak kulüpten desteğini çektiğini açıkladı. Åžampiyon (1) : 2007-2008 Play Off Åžampiyonluk (1) : 2018-2019 2008-2011, 2019- 2006-2008, 2011-2019 1982-2006 Ashley Young Ashley Simon Young (d. 9 Temmuz 1985; Stevenage), İngiliz millî futbolcu. Şu anda İtalya'nın FC Internazionale Milano takımında oynamaktadır. Sen Uyurken Sen Uyurken 1995 Amerika Birleşik Devletleri yapımı romantik komedi filmi. Filmin yönetmenliğini Jon Turteltaub, başrollerini ise Sandra Bullock, Bill Pullman ve Peter Gallagher paylaşıyor. Lucy yalnız bir genç kadındır. Noel zamanı bir gün metro durağında beklerken bir adamın raylara düştüğünü görür. Peter adındaki bu adamın hayatını kurtarır ve hastaneye yatmasına yardımcı olur. Peter kendinde değilken Lucy bu adamın hayatı boyunca beklediği gibi bir adam olduğunu düşünür. Bu arada Peter'ın epeydir görüşmediği ailesine de onun nişanlısı olduğunu söylemek zorunda kalır. Peter'ın kardeşi Jack'in ortaya çıkmasıyla Lucy'nin aklı daha da karışır. Çünkü Jack de çok iyi bir adamdır. ZÄ±mba Zımba, kâğıtları bir arada tutmak amacı ile metalden bir tel ile tutturan araç. Birden fazla kâğıt zımbanın arasına yerleştirildikten sonra mekanik basınç uygulandığında mekanizmada bulunan metalik telin iki sivri ucu kâğıtları delerek geçmekte ve alt bölümde eğilerek kapanmaktadır. Böylece kâğıtlar metalik tel aracılığı ile birbirine eklenmiş hale gelmektedir. İlk zımba 18. yüzyılda Fransa kralı XV. Louis devrinde el yapımı olarak imal edildi. Zımbalar kraliyet mahkemelerinde kullanılmakta idi. 19. yüzyılda kâğıt kullanımının artması zımbaların da gelişmesine yol açtı. 7 Ağustos 1866 tarihinde zımba ile ilgili ilk patent alındı. Bu zımba kâğıtları birleştirmek yanında, kitapları, kutuları ve halıları tutturabilmekteydi. George W. McGill 1866 yılında modern zımbalara en yakın olan icadının patentini ABD'de 56,587 patent numarası ile aldı. 1867 yılında daha da geliştirdiği icadına 67,665 patent numarası aldı. Aynı yıl icadını Philadelphia'da tanıttı ve 1880'lere kadar zımba üzerinde çalıştı. 1868 yılında diğer bir mucit C.H. Gould İngiltere'de 18 Şubat 1879 tarihinde 212,316 numarasıyla zımba patenti aldı. 1800'lerin sonu ve 1900'ların başlarında çeşitli tipte zımbalar için birçok patentler alındı. I. Tahmasb I. Tahmasb (, ; d. 22 Şubat 1514 - ö. 14 Mayıs 1576), Safevî Devleti'nin ikinci hükümdarı. Safevî hanedanının en uzun hükümdarlığını süren İran şahı. I. İsmail'in oğlu ve halefi idi. 1524'te on yaşında tahta çıktı ve Safevi İmparatorluğu’nun omurgasını oluşturan Kızılbaşların denetimine girdi. Kızılbaş liderleri, Tahmasb’ın naibi olmak için aralarında savaştılar. Bununla birlikte, yetişkinlik döneminde Tahmasb, şahın gücünü tekrar ortaya koymayı başardı ve sadece büyük ölçüde, İran toplumunda, Kafkasyalılardan oluşan etkili ve amaçlı bir şekilde yeni bir katman yaratarak büyük miktarda Kafkas elementleri kullanıma sokulması ile kabileleri kontrol edebildi. Günümüzdeki bazı kaynaklarda üçüncü kuvvet olarak da adlandırılan bu yeni katman yalnızca yüz binlerce etnik Çerkes, Gürcü ve Ermeni'den oluşacak ve İran'ın kraliyet sarayında, haremlerinde, sivil toplumda önemli rol oynamaya devam edecekler hem de askeri yönetimin yanı sıra Tahmasb'tan yüzyıllarca düşünülmüş ve mevcut olan diğer tüm mevkilerde kullandılar ve sonunda Kızılbaşlar'ın imparatorluğun işleyen görevlerinin çoğunda etkili gücünü tamamen ortadan kaldıracaklardı ve böylece bunlar da en baskın hale gelecekti. Sınıfı olarak da meritokratik Safevi krallığında en dikkat çeken ardıllarından biri olan Safevi en büyük imparatoru I. Abbas (aynı zamanda Büyük Abbas olarak da bilinir) bu politikayı ve bu yeni katmanın İran toplumunda yaratılmasını tamamlar ve sonuçlandırır. Tahmasb’ın saltanatı, başta Safevî'nin baş düşmanı olan Osmanlılar ve uzak doğudaki Özbekler olmak üzere yabancı tehditlerle karşı karşıya kaldı. Ancak 1555'te Amasya Barışı vasıtasıyla Osmanlı İmparatorluğu ile ilişkileri düzeltti. Bu antlaşma ile Ermenistan ve Gürcistan eşit olarak bölüştürüldü. Osmanlı İmparatorluğu Bağdat da dahil olmak üzere Irak'ın çoğunu aldı, Safevilere eski başkentleri Tebriz'i ve diğer kuzey-batı bölgeler (Dağıstan, Azerbaycan) savaşlardan önce olduğu gibi kaldı. Ayrıca Osmanlılar, İranlı hacıları, Mekke ve Medine'nin kutsal mekanlarına ve Irak'taki Şii’lerce (bkz:İmam Ali Türbesi) kutsal yerlere gitmesine izin verdi. Bu barış, Şah Muhammed Hüdabende döneminde bozuluncaya dek 30 yıl sürdü. Tahmasb, sürgün olan Babür İmparatoru Humayun'u ve Kanuni Sultan Süleyman'ın oğlu Bayezid'i kabulü, Çehel Sütun sarayının duvarlarındaki bir tabloda tasvir edilir. Şah Tahmasb'ın daha uzun soluklu başarılarından biri, Osmanlı savaşlarında, ticareti sürdürülen İpek Yolu'nun kesilmesinin ekonomik etkilerine yanıt olarak, ulusal bir ölçekte İran halı endüstrisine teşvik edilmesiydi. Şah Tahmasb, 22 Şubat 1514 tarihinde I. İsmail'in oğlu olarak İsfahan'da doğdu. Annesi Musullu Türkmenlerinden bir beyin kızıdır, Taçlı Begüm üvey anesidir. Tahmasb, Çaldıran Muharebesi'nden sonra Horasan'a gönderildi. Bir süre Sebzevar ve Herat'ta kaldı. Şiilerin ve Safevilerin tanınmış bilgin ve şeyhlerinden özel öğrenim gördü. 1521'de Sultaniye'deki babasının yanına döndü. Tahmasb, I. İsmail'in ölümü üzerine 1524'te 10 yaşında tahta çıktı. Şah I Tahmasb’ın iktidarı döneminde 1528 yılında Özbekler Horasan’a saldırdılar. Aynı yıl Şah ordusuyla doğuya doğru hareket etti ve Özbekleri Herat yakınında yendi. Şah’ın Doğuya temaslarının kullanan Luristan beylerbeyi Zülfikar Han isyan çıkardı ve 1528 yılında Bağdat’ı aldı. Bundan dolayı Şah Bağdat’ı kuşattı ve aynı yıl Bağdat’ı isyancılardan temizledi ve Muhammed Han Türkman’ı Bağdat beylerbeyi tayin etti. 1531 yılında Tebriz beylerbeyi Ulema Han Tekel askerleriyle birlikte Osmanlı’ya sığındı. Daha sonra Ulema Han Sultan I. Süleyman’ı İran’a sefer yapması yönünde ikna etti. 1534 yılında Osmanlı ordusu Azerbaycan sınırlarını geçti. Şah I Tahmasb Kazvin’e çekildi ve sultanla barış imzalamak için elçisini gönderdi. Ancak Sultan Süleyman bu teklifi kabul etmedi. Kışın yaklaşmasıyla Sultan Azerbaycan’ı terk etti ve Bağdat’ı ele geçirdi. Bu arada Şah Sultanın Bağdat’ı almasına karşılık olarak Van ve Kars’ı kuşattı. Sultan Süleyman Ulema Paşa’yı Van’a gönderdi, fakat Ulema yenilip kaçtı ve böylece Van ve Kars Safeviler tarafından ele geçirildi. Bunun cevabı olarak Sultan 1535 yılında Güney Azerbaycan’a girdi Tebriz’i aldı. Şah karşı koymaya kalkıştı, fakat bu çabaları sonuçsuz kaldı. Daha sonra Sultan Süleyman nüfusun direnci ve orduda yaşanan açlık yüzünden Azerbaycan’dan çekildi. Bunu fırsat olarak gören Şah ülkenin birleştirilmesini sürdürmek için 1538 yılında kardeşi Elkas Mirza‘nın yönetimiyle 30 bin kişilik orduyu Şirvan’ı ele geçirmek için gönderdi. Elkas 1538’de Şirvanşahlar devletinin tüm kalelerini ele geçirdi. Bunun sonucu olarak Şirvan’ı beylerbeyliğine dönüştüren şah kardeşi Elkas Mirza’yı da oraya ilk beylerbeyi olarak atadı. Fakat Elkas tahta çıkmak istiyordu. Bu yüzden 1541 yılında kardeşi Şah’a ihanet ederek taht için mücadeleye başladı. Bağımsızlık mücadelesini duyan Şah Tahmasb öfkelendi, Şirvan’a dahil oldu ve tüm kaleleri aldı. Elkas Mirza önce Kırım’a, oradan İstanbul’a kaçtı ve Ulema Paşa'yla birlikte kendi vatanına karşı seferlerde aktif olarak yer aldı. 1546 yılında Dal Han Gacar şahdan emir alarak emrindeki askerlerle Baburilerin hakimiyetinde olan Kandehar’ı Safevi sınırlarına kattı. 1548 yılında Osmanlı Sultanı Kanuni Sultan Süleyman "Tebriz Seferi"'ne başlayarak Osmanlı-Safevî Savaşı (1548-1549) ile 3. kez Safevilere saldırdı. Osmanlı ordusu ile Tebriz’i ele geçirdi. Fakat orada güçlenemeyince ülkeyi terk etti. 1550 yılında Şah Tahmasb sultana elçi göndererek barış önerdi. Fakat Kanuni Sultan Süleyman yine bu barış teklifini kabul etmedi ve savaş devam etti. Bu defa Şah Tahmasb 1552’de Van, Kars, Vostan ve Adilcevaz’ı ele geçirdi. Oğlu Şehzade İsmail Erzurum yakınında İskender Paşa’yı yendi ve Erzurum’u aldı. Sultan I. Süleyman 1554 yılında son olarak Safevi devletine karşı Nahcivan Seferi adı verilen sefere başladı. Fakat Osmanlı devleti başarı elde edemedi. Nüfusun direnişi, Kızılbaşların seri zaferleri Kanuni Sultan Süleyman'ın Azerbaycan’ı ele geçirmesine engel oldular. 1555 yılında Osmanlı devleti ile Safeviler arasında Amasya Barış Anlaşması imzalandı. Anlaşmaya göre Doğu Anadolu, İmereti, Guri, Arap Irak’ı Osmanlı’ya; Kartli, Kahetya ve Meshiya Azerbaycan’a verildi. Bundan sonra Şah doğuya döndü, çünkü Afgan Emiri Şirhan, Babür hükümdarı Hümayun Şahı yenerek Hindistan’ı ele geçirmiş ve Hümayun Şah Safevilere sığınmıştı. Hümayun Şah’ın yardım için başvurusuna cevap olarak Şah 12 bin kişilik orduyu Dal Han yönetiminde ona verdi. Kızılbaşlar Afganları ülkeden sürüp çıkardılar ve Hümayun Şah yeniden hakimiyeti ele geçirdi. Tahmasb 52 yıl boyunca hükümdarlık yaptı, 1576 yılında Kazvin’de ölen Şah Tahmasb’ın yerine oğlu Haydar Mirza tahta çıktı. Bir gün sonra öldürülen Haydar Mirza’nın yerine, ikinci oğlu İsmail tahta çıktı. Vikipediden Çevrilmiştir. Garmon Garmon (Rusça: гармонь); Rus Halk Oyunlarının vazgeçilmez müzik alaetlerinden biridir. İskeleti çınar ağacından yapılır. Perde ve klavyeleri plastikten yapılmaktadır. Akordiyon'dan farklılığı klavye sayısının fazla olmasıdır. Rusya'dan Gürcistan'a da giren bu çalgı, özellikle Tuşeti bölgesinde yaygınlaşmıştır. Günümüzün ünlü şarkıcılarından biri olan Lela Tataraidze Tuşeti şarkılarını garmon eşliğinde söylemektedir. Revan Hanlığı Revan Hanlığı (Farsça: خانات ایروان / Khānāt-e Īrvān ya da Čoḵūr Saʿd; Azerice: İrəvan xanlığı), merkezi günümüzdeki Erivan şehrini başkent olarak seçen ve 1747 ile 1828 yıllarında faaliyet gösteren hanlıktır. Revan Hanlığı, 18. yüzyılın ikinci yarısı ile 19. yüzyılın başlarında diğerlerine oranla kuvvetli bir stratejik bir duruma sahip olan Güney Kafkasya Türk hanlıklarından birisiydi. Bölge halkının idarecilere olan sosyo-kültürel açıdan bağlılık gösterip merkezi devlet otoritesini reddeden geleneği ve o yıllarda Rus Çarlığı'nda ve İran'da yaşanan siyasi çekişmelerden ötürü ortaya çıkan otorite boşluğu Revan Hanlığı'nın kurulmasındaki başlıca etmenlerden olmuştur. Revan Hanlığı, Safeviler Devleti'nin dâhilinde Çukursa'd (İrevan Beylerbeyliği) adlı arazide kurulmuştu. Çukurs'ad Beylerbeyliği Revan şehri ve çevresini, Nahçıvan Özerk Cumhuriyeti'nin Şerur ve Sederek rayonlarını, Türkiye'nin Iğdır ilini ve aynı zamanda Beyazıt Kalesi'ni içine almaktaydı. Beylerbeyliği, Kaçar boylarının temsilcileri yönetiyordu. Azerbaycan hanlıklarının bulunduğu topraklardaki halk, inancı ve kültürü gereği aşiret reisinin, boy beyinin ya da han olarak kabul ettiği önderin dışında hâkim devletin merkez yönetimine bağlanmayı reddetmekteydi. Bu nedenle toprakların önceki hâkimi Safeviler Devleti de Azerbaycan vilayetlerininin idaresini yerli-güçlü sülalelerin içinden çıkan boy beylerine veya hanlara bırakmak zorunda kalmıştı. Vilayetlerdeki yönetime atanan kimselere de mevkilerine uygun olarak toprak verilirdi. Bu tür toprak sahibi aileler, devlete verginin yanında istendiğinde yardımcı kuvvet olarak gönderilmek üzere bir miktar asker de beslerdi. İlerleyen zamanda, toprak sahipleri devlet otoritesinin boşluğundan faydalanarak, işlettikleri toprakları özel mülk hâline getirmeye başladılar. Böylece, geniş arazileri içine alan toprakların yönetimi irsi olarak belirli bir sülalenin eline geçmesi ailelerin devlet hâlinde teşkilatlanmaları için zemin oluşturmaktaydı. Safevî şahı III. Abbas'a isyan eden Afgan kabilelerinin Safevî Devleti'nin başkenti İsfahan şehrini ele geçirmeleri dolayısıyla 1722 yılında bu devlet çökmüş ve Afganların lideri Mir Mahmut, İsfahan'da tahta çıkıp Hotakî hanedanı yönetimini başlatmıştı. Ancak Afganlar, eski Safeviler Devleti'nin topraklarının tamamında yönetimi ele geçirmemişlerdi. Rus Çarlığı ve Osmanlı Devleti de mevcut durumdan yararlanarak Safevi mirasından kendi paylarını almaya çalışıyorlardı. Ağustos 1724 tarihinde Revan şehri Osmanlılar tarafından ele geçirildi. Osmanlılar Revan şehri ve çevresini 1735 yılına kadar yönettiler. Afşar boylarından olan Nadir Şah'ın yönetimindeki Afşar Hanedanı'nın 1736'da yeniden kurulması ve kuvvetlenmesi dolayısıyla adı geçen arazi yeniden İran'ın yönetimine geçti. 1736 yılında Nadir Şah, Muğan Kurultayı'nda kendisini "şah" ilan ederek resmen Safevî sülalesinin hâkimiyetine son verdi. Nadir Şah bu dönemde güvenilir adamı Pir Mahmut Han'ı, Revan Beylerbeyi olarak atadı. Nadir Şah'ın büyük bir ordusu vardı. Bu da halkın vergi yükünün ağırlaşmasına neden oluyordu. Daha 1740'lı yılların başlarında diğer şehirlerin yanı sıra Revan şehrinde de fakirden zengine kadar birçok kişi gereken vergileri ödeme durumunda olmadıklarından dolayı isyan ederek dağlara çıkmıştı. Sayısız isyanlar, Nadir Şah Afşar'ın devletinin temelini sarstı ve 1747'nin Haziran ayında Şah, sarayda bir suikast sonunda öldürülünce Afşar Hanedanı iç karışıklıklar içerisinde kaldı. Yeniden özgürlüğünü kazanan Azerbaycan topraklarında egemenlik süren toprak sahipleri tarafından tek bir devlet yerine on dört bağımsız hanlık ve bunlara bağlı olmak üzere küçük sultanlıklarla meliklikler kuruldu. Serdar Büyük Hüseyin-Ali Han, şehirde büyük çaplı onarım yapmış, su kanalları tesis etmiş ve en önemlisi 1760'ta Gökmescid’i Revan’a kazandırmıştır. Merkezi yönetimin çökmesini müteakip kurulan hanlıklardan birisi de Revan Hanlığı'ydı. Revan Hanlığı'nın temelini, Erivan'da İran yönetimine karşı isyana liderlik yapan yerli zenginlerden "Mir Mehdi Han"’ın attığı kaynaklarda geçer. Mir Mehdi Han, kendisini 1747'de "han" ilan etti ve Revan Hanlığı tarih sahnesine çıkmış oldu. Revanlı Mir Mehdi Han, kendi arazisini genişletmek amacıyla 1748 yılının başlarında Urmiye Hanlığı'na saldırdı ve bazı bölgeleri ele geçirdi. 1749 yılında Karabağ hanı Penah Ali Han, Revan Hanlığı'na saldırarak Eçmiadzin çevresindeki toprakları yağmalayıp, geri döndü. Hanlıktaki Ermeniler bu olaydan yararlanarak yardım için Gürcü çarları olan II. Teymuraz'a () ve oğlu II. İrakli'ye () baş vurdular. Revan topraklarını ele geçirmek isteyen Gürcü çarları Eylül 1751'de hanlığa saldırarak Mir Mehdi Han'ın ordusunu yendiler ve buradan da Tebriz'e kadar ilerlediler. Bu olaydan sonra Revan hanı, Gürcü çarlarıyla birlikte olmaya söz verdi. Bu nedenle de, Revan hanı, Gence hanıyla birlikte II. Teymuraz ve II. İrakli'nin 1751 yılında Şeki hanı Hacı Çelebi Han'a karşı savaşa katıldılar. Ancak saldırıda Hacı Çelebi Han, Gürcü çarlarını ve müttefiklerini yendi. 1748 yılında Mir Mehdi Han tarafından yenilen Urmiye hanı Feth Ali Han Afşar, eskiden Nadir Şah'ın yanında hizmet eden, şimdi özgür olan Afşar-Afgan çeteleri kendi tarafına çekti ve onları bir kısım Urmiye savaşçısıyla beraber Revan'a gönderdi. Bu ordunun ön birlikleri Revan Kalesi'ni kuşattı. Revan Ermenileri yeniden Gürcü çarlarından yardım istediler. Gürcü ordusu II. İrakli'nin komutasında Revan'a yürüdü ve sayıca az olan Revan'daki öncü birlkleri yendi. Ama vazgeçmemiş olan Urmiye Afşar-Afgan ordusunun yaklaşığını gören Gürcü çarları Revan çevresini terk etti. Ordu kolaylıkla Revan Kalesi'ne girdi ve II. İrakli'yi takip etti. İki taraf arasında yapılan kısa savaş sonrası sonrası II. İrakli kendisi için ağır koşullar içeren bir barış antlaşması imzaladı. Çetelerin kumandanı, Güney Azerbaycan'a döndüğünde Mir Mehdi Han'ın yerine Halil Han Özbey'i Revan'da hanlık tahtına oturttu. Afşar ve Afgan orduları Azerbaycan'ı bırakıp gittikten sonra Gürcü çarları yeniden Azerbaycan hanlıklarını ele geçirme politikalarına devam ederek 1752 yılında Kuzey Azerbaycan'ın en kuvvetli hanı olan Hacı Çelebi Han'a karşı yeniden harekât başlattılar. Çarlar birçok Azerbaycan hanını, Revan hanı da dâhil olmak üzere, Hacı Çelebi Han'a karşı savaşı görüşmek ve konuşmak amacıyla Gence yakınlarında bir yere çağırarak hapsetti. Hacı Çelebi Han'ın büyük orduyla geldiğini gören Çarlar hapsettikleri Azerbaycan hanlarını alarak Tiflis'e doğru hareket ettiler. Hanlar, Hacı Çelebi Han'a onları bıraktırmaları için gizli yolla haber saldılar. Hacı Çelebi Han, Tiflis yakınlarında Gürcü çarlarına yetişti. Gürcüler, hanları bırakıp şehre kaçtılar ve kendi hanlıklarına dönen diğer hanlar gibi Revan hanı da Revan'a döndü. Halil Han Özbey'i Revan'da destekleyenler çok az olduğundan, yerli feodal, Hasan Ali Han Kaçar ihtilal yaparak hanlık tahtını ele geçirdi. Hasan Ali Han toplam 4 yıl hanlık yaptıktan sonra 1759 yılında bu görevi kardeşi Hüseyin Ali Han'a devretti. 1756 ve 1769 yıllarında II. İrakli yeniden Revan Hanlığı'na saldırdı ve Hüseyin Ali Han'ı Gürcü hazinesine belli miktarda vergi vermek zorunda bırakarak kendisine bağlı hale getirdi. İran'da yönetimi ele geçiren ve şah vekili unvanını kullanan Kerim Han Zend, Hüseyin Ali Han'a II. İrakli'ye artık vergi vermemesini teklif ederek onu savunacağına söz verdi. Bunun üzerine Hüseyin Ali Han, II. İrakli'ye vergi ödemeyi kesti. 1779 yılında Kerim Han Zend öldükten sonra İran ve Azerbaycan'daki iç çekişmelerden yararlanan Gürcü Çarı II. İrakli, yeniden Revanlı Hüseyin Ali Han'dan vergi istedi. Hüseyin Ali Han'ın bunu kabul etmemesi üzerine II. İrakli, 20 bin kişilik bir orduyla hanlığa saldırdı. Savunmayı aşamayan çar, geri dönmek zorunda kaldı. Gürcü Çarı döndüğünde Revan Hanlığı'ndan kendisiyle birlikte 1600 Hristiyan ile 700 Müslüman ailesini de götürdü. Hüseyin Ali Han, Osmanlı Devleti'nin desteğine güvenerek Gürcistan'a götürülmüş ailelerin geri verilmesi talebinde bulundu. II. İrakli, bunu kabul etmese de, Hüseyin Ali Han'la barış antlaşma imzaladı. Buna göre, Hüseyin Ali Han, II. İrakli'ye yılda 30 bin manat vergi vermeyi kabul etti. Hatta, bazı kaynaklardaki bilgilere göre İrakli bu miktarı 50 bin manata kadar yükseltmişti. Hüseyin Ali Han bir müddet sonra yine II. İrakli'ye bağımlı olmaya itiraz etti. Bunun üzerine, Gürcü orduları sık sık Revan'a saldırmaya başladı. Osmanlı Devleti'ni rahatsız eden bu durum karşısında, II. İrakli bir nota ile uyarıldı. Sultanın emriyle Revan'daki durumu öğrenmek için Kars'tan üç tüccar buğday almak maksadıyla Revan'a gönderildi. Tüccarlar Revanlıları mücadele etmeleri konusunda teşvik edip ihtiyaçları durumunda Müslüman ve Türk devleti olduklarından hanlığı koruyacağına dair devlet adına söz verdiler. Bir süre sonra da, Kars valisi tarafından hanlığa para ve hediyeler gönderildi. Bu olaylardan sonra, Osmanlı-Revan yakınlaşmasının başlaması hanlık içerisinde yaşayan Ermenileri hoşnut etmedi ve bundan dolayı Ermeniler Rus İmparatorluğu'na elçi göndererek Rus hükûmetinden onları himaye etmelerini istediler. 1783'te Erivan'da isyan sonucu Hüseyin Ali Han'ın öldürülmesi, hanlıkta bir iç karışıklığa neden oldu. II. İrakli, durumdan yararlanarak Revan Hanlığı üzerinde baskı kurmak istedi. Bu amaçla kayın biraderini bir kısım silahlı güçle Revan'a göndererek Gürcülere yakın olan Ahmed Han'nı tahta çıkarması görevini verdi. Ancak kayın biraderi Revan'a yaklaştığında Hüseyin Ali Han'ın büyük oğlu Gulam Ali Han'ın tahta oturduğu haberi duyuldu ve kayın birader geri dönmek zorunda kaldı. 1784 yılının başlarında Osmanlı temsilcisi Halil Efendi, Dağıstan, Şirvan ve Karabağ'da bulunduktan sonra, bir süre Revan'da kaldı. Halil Efendi, Gulam Ali Han'ı II. İrakli'ye vergi vermemesi konusunda ikna etti. Rus orduları Kafkasya komutanı General Potyomkin, bu durum karşısında II. İrakli'ye Erivan'ı almayı önerdi. Bu arada Kars, Erzurum ve Beyazıt'ın temsilcileri Erivan şehrindeydiler. Temsilciler, Revan hanına babasının ölümü nedeniyle taziye ziyareti ve Rus-Gürcü ittifakına karşı ittifak için gelmişlerdi. Fakat, 1784 yılının yazında Gulam Ali Han öldürüldü. Tahta, Hüseyin Ali Han'ın 12 yaşındaki oğlu Mehmed Han çıktı. Mehmed Han'ın annesi Gürcü olduğundan II. İrakli tarafından etki altındaydı. Kısa süre sonra genç hanın öldürülmesi üzerine, Revan'ın Gürcülerin eline geçeceği tehlikesini önlemek için Osmanlı hükûmeti, 1784'te Hüseyin Ali Han'ın damadı Muhammed Han'ı Revan tahtına çıkardı. Sultan I. Abdülhamit, Revan'ın yeni hanıyla iyi ilişkiler kurdu. Rusya ve müttefiği II. İrakli, Revan'ın Osmanlı kontrolüne girmesine tarafsız kalamazdı ve bu sebeple de Revan'daki taraftarlarını desteklemek amacıyla oraya 2,000 kişilik ordu gönderdi. II. İrakli'nin baskısıyla Muhammed Han, komşusu olan Osmanlı valisine mektup göndererek II. İrakli'nın tarafında olduğunu bildirdi. Bunun üzerine, Osmanlı Devleti Revan'ı alma niyetini belli etti. Bu niyeti öğrenen Kafkasya sınırındaki Rus ordusunun kumandanı, General R. S. Potyomkin'e merkezden Osmanlılar Revan'a doğru geldiklerinde ne yapması gerektiğini de söylenmişti. Temmuz 1787'de Gürcistan'daki Rus temsilcisinin raporunda, Revan'a saldırıldığında diğer Azerbaycan hanlıklarının da Osmanlı Devleti'ne destek çıkacağı belirtilmekteydi ve bu nedenle saldırıdan vazgeçildi. 1795 yılında Revan Hanlığı güneyden yeni ve daha kuvvetli bir tehlikeyle karşılaştı. Kerim Han Zend öldükten sonra İran'da Şahlık uğruna Zend Hanedanı içerisinde yaşanan taht kavgalarını Mart 1794'te bitiren ve şahlık rejimini sağlamlaştırmak isteyen Ağa Muhammed Han Kaçar sona erdirdi. Devletin eski arazisini geri almak ve aynı zamanda da Güney Kafkasya'yı da kendisine bağlı hâle getirmek isteyen Ağa Muhammed Han, 1795 yılının ilkbaharında Kuzey Azerbaycan'a ve Gürcistan'a doğru askerî harekâta başladı. Bu kapsamda kardeşi Ali Kulu Han'ı 20.000 askerle Revan Kalesi'ni almaya gönderdi. Revan, yapılan kuşatmaya 35 gün dirense de, Revanlı Muhammed Han teslim olmak zorunda kaldı. İran hazinesine yılda 8 funt (tartı birimi) altın ve 80 bin manat göndermeyi kabul etti. Revan Hanı aynı zamanda gerektiğinde kendi askerî birliğiyle Kaçar Hanedanı'nın hizmetine girmeyi taahhüt etti. 1796'da Ağa Muhammed'in Horasan ve Türkmenistan'daki küçük çaplı ayaklanmaları bastırmak üzere bölgeden ayrılmasını fırsat bilen II. Katerina, Kafkasya'ya saldırarak aralarında Gence, Bakü ve Şirvan'ın da olduğu birçok şehri ele geçirdi. Ancak, II. Katerina'nın yerine geçen I. Pavel, Rus ordusunu bölgeden çekti. Osmanlı Devleti'ne isyan eden bir paşayı destekleyerek Osmanlı-Revan Hanlığı ilişkilerini kötüye çeviren Muhammed Han'a karşı Kars Paşası ile Rusya'nın Kafkas Ordu kumandanı ittifak yaparak Muhammed Han'ı yendiler. Ağa Muhammed Han, kendine sadık olmayı reddeden Revanlı Muhammed Han'ı görevden aldı ve yerine kardeşi Ali Kulu Han'ı atadı. Ağa Muhammed Han'ın 1797'de Şuşa'da öldürülmesinden sonra yerine geçecek bir çocuğu olmadığından yeğeni Feth Ali Şah Kaçar hükümdar oldu. Feth Ali Şah, ordularını Kuzey Kafkasya'ya, özellikle de Revan'a yöneltti. Sisyanov, İran orduları ulaşıncaya kadar Revan Kalesi'ni almak için şehri toplarla ateşe tuttu. Rusya İmparatorluğu ise 1803 yılından başlayarak Kuzey Azerbaycan hanlıklarını ele geçirmeye başladı. Kafkasya'daki Rus ordularına yeni başkomutan olarak Kafkasya Genel Valisi Pavel Sisyanov atandı. Stratejik konumu nedeniyle Revan Kalesi'ni almak isteyen Sisyanov, 1804 yılında Mayıs ayının ortalarında Revan'a yürüdü. Rus ordularının Azerbaycan'a yürüyüşü İran'ın öfkesine neden oldu ve Haziran 1804'te tarihlerinde 1804-1813 Rus-İran Savaşı başladı. İran hükûmetinin yönetiminden çıkarak 200 atlısıyla Ruslara katılan Hoylu Cafer Kulu Han, Sisyanov'la Feth Ali Han'ın ordularının Revan'a yaklaşarak, kaleyi kuşatan Rus ordusuna iki yandan darbe indirmek istedikleri yönündeki istihbaratı paylaştı. Sisyanov hemen İran ordularını önlemek için iki grup ayırarak İran ordularının kaleye yaklaşmalarına izin vermedi. Rus ordularının kaleye saldırısı başarısızlıkla sonuçlandı, aynı zamanda Ruslar sık sık hem kaledeki Revan savaşçılarının, hem de kaleyi kuşatımdan kurtarıp tekrar egemenlikleri altına almaya çalışan İran askerlerinin saldırısına uğruyorlardı. Erzağı tükenen ve ikmal yolları tıkanan Ruslar, General Sisyanov'un emriyle Eylül başında Revan'dan geri çekildi. Rus ordularının Revan'dan çekilmesinden sonra Revanlı Muhammed Han yeniden tahta geçirilse de, Ruslarla iş birliği teklifinin Feth Ali Han tarafından öğrenilmesiyle tekrar görevden alındı. Feth Ali Han, 1807'de boşalan tahta yakını ve akrabası olan Hüseyin Kulu Han'ı oturttu. Revan Kalesi'ni almaktan vazgeçmeyen General Sisyanov, 1806'da Bakü Kalesi yakınlarında öldürülünce General İvan Gudoviç, Kafkasya'daki Rus ordularının yeni komutanı oldu. Kafkasya'da Rusya'nın kuvvetlenmesinin Osmanlı'yı rahatsız etmesinden ötürü 1806-1812 Osmanlı-Rus Savaşı patlak verdi. Osmanlı ile savaşın başlaması Rusya'nın birçok cephede savaşmasına sebep oldu. 1808 yılı Eylül ayının başlarında General Gudoviç, 6.000 kişilik ordu ve 12 topla Revan'a doğru yürüdü. Aynı zamanda, Karabağ'daki Rus gruplarının reisi olan General Nebolisin'e ordusuyla Nahçıvan yönüne hareket etmeyi emrederek İranlıların Revan'a yardım etmesini önlemek istedi. 1808 yılı sonunda Revan'ı alamayan General Gudoviç, kuşatmadan vazgeçerek Tiflis'e döndü. Böylece Rus ordularının Revan'ı ele geçirmeye yönelik ikinci çabası da boşa çıktı. Nihayet 1813 yılında 1804-1813 Rus-İran Savaşı, İran'ın yenilgisiyle sonuçlandı. 12-24 Ekim 1813 tarihlerinde Karabağ'da Rusya-İran arasında Gülistan Antlaşması imzalandı. Bu antlaşmaya göre İran nüfuzunda kalması kararlaştırılan Revan Hanlığı ile Nahçıvan Hanlığı dışındaki Şirvan, Kuba, Bakü, Gence, Karabağ, Şeki hanlıkları Rusya'ya katıldı. Bu yenilgiyi kabullenemeyen Feth Ali Şah, Britanyalı diplomatların da kışkırtmasıyla Temmuz 1826'da Rusya İmparatorluğu'na saldırarak 1826-1828 Rus-İran Savaşı'nı başlattı. Savaşın ilk günlerinde İran ordusu Kuzey Azerbaycan'ın içlerine doğru epey ilerlese de sonradan Rus ordusunun saldırısı sonucu geri çekilmek zorunda kaldı. Kafkasya'daki Rus ordularının başkomutanı General İvan Paskeviç, Revan Kalesi'ne saldırsa da, Revan ordusunun kuvvetli direncinden ötürü kalenin kuşatılmasından geçici olarak vazgeçerek Nahçıvan'a doğru yürüdü. Bundan sonra Paskeviç, yeniden Revan üzerine saldırı başlattı. Rus komutanlığı Revan Kalesi'ni kuvvetli top ateşine tuttu ve 1-13 Ekim 1827'de top ateşine dayanamayan Revan ordusu teslim oldu. Bu zaferin karşıliğında Çar hükûmeti General Paskeviç'e daha savaş bitmeden "Graf Paskeviç İrevanski" (Revan Kontu Paskeviç) unvanı verildi. 1826-1828 Rus-İran Savaşı'nda da İran yenildi. 21 Şubat 1828'de Tebriz yakınlarında yapılan Türkmençay Antlaşması'na göre İran, Revan, Talış ve Nahçıvan Hanlıklarını Rusya'nın yönetimine bıraktı. Yayılma siyaseti güden Ruslar Kafkasya'da Osmanlı nüfuzunun dışında kalan yerleri ele geçirmeye başladı. Bu durum İran, Osmanlı Devleti ve Rusya arasında bölgesel bir rekabete yol açtı. 1803 yılından başlayarak hanlıkları ele geçiren Ruslar'ın Kafkaslar'daki yayılma siyaseti Türkmençay Antlaşması ile neticelendi. Rus Çarı I. Nikolay, 21 Mart-2 Nisan 1828 tarihli fermanıyla Revan ve Nahçıvan Hanlıklarını kaldırarak bunların yerinde "Ermeni vilayeti" oluşturdu. Böylece Rus hükûmeti Osmanlı ve İran sınırlarında yapay olarak Hıristiyanlardan oluşan vilayet kurmaya başladı. Kısa bir süre içinde bu vilayeti Ermenileştirmek için İran'dan buraya 40.000'den fazla Ermeni göç ettirildi. II. Rusya-İran Savaşı, 10 Şubat 1828 tarihinde, Tebriz yakınlarında Türkmençay şehrinde imzalanan Türkmençay Antlaşması'nın imzalanması ile sona erdi. Anlaşmanın 15. bendi uyarınca, İran devleti ülke topraklarında yaşayan Ermeni kökenli halkın Güney Kafkasya'ya göç etmesine engel olmayacaktı. Neticede Osmanlı İmparatorluğu'nda ve İran'da yaşayan Ermeniler Güney Kafkasya'ya gönderildi. Ermeni aileler ilk olarak, Karabağ, Şeki, Nahçıvan, Erivan, Göyçe ve Şamahı'ya yerleştirildi. Sadece Berde'ye, 1828'in sonuna kadar binden fazla Ermeni aile iskan ettirildi. Q.D. Lazarev ve İ.F. Paskeviç gibi Rus generalleri, Ermenileri daha çok Erivan bölgesine göç ettirmeye çalıştılar. Generallerin bu çabası boşuna değildi. Zira Revan Hanlığı'nın arazisi, Osmanlı İmparatorluğu'na, Gürcü Hanlıklarına ve Nahçıvan tarafından da İran'a komşuydu. Arazinin bu stratejik konumu, bu üç komşu devlete de baskı uygulamaya imkân tanımaktaydı. Bu nedenle Ermeniler sonradan buraya iskan ettirilmeye devam edildi. Ermeni asıllı Bebudov'un başkanlığında teşkil edilen özel bir komite vasıtasıyla, planlı bir Ermeni göçü ve iskanı politikası yaratılmaya çalışıldı. 1828 yılının Şubat ayından Mayıs ayına kadar, 948 Ermeni ailesi Erivan'a göç ettirildi. Daha sonra da Nahçıvan və Erivan Hanlıklarının toprakları üzerinde, yoktan bir "Ermeni vilayeti" yaratılmış oldu. Hanlıklar devrinde Azerbaycan'da idari yapı daha ziyade derebeyliğini andırmaktaydı. Diğer hanlıklarda olduğu gibi Revan Hanlığı'nın yönetim basamağının en yüksek kısmında han, sonra hanın veziri daha aşağılarda zengin beyler, ordu kumandanları ve emirler sıralanıyordu. Din adamları, çiftlikte uğraşan yarı yerleşik elat (göçebe) beyleri-ilbeyler de bu sıralamaya giriyorlardı. İlbeyler savaş dönemlerinde hizmetleri karşılığında ahalinin topraklarını yönetip gelirlerini toplama hakkına sahiptirler. Savaş zamanı elat beyleri, yönetimlerinde olan göçebelerle birlikte, silahlanarak hanın huzuruna çıkmalıydılar. Bu zümreler vergilerden muaftı. Zabıta işleri hanın tayin ettiği nsipler tarafından yürütülürdü. Sınırlar içerisindeki güvenlik "çapar" olarak adlandırılan kolluk kuvvetleri tarafından sağlanırdı. Güvenliğin tam olarak sağlanabilmesi için önemli noktalara kurulan karakollara ise "çaparhane" adı verilirdi. Çaparlar, bu görevlerinin dışında istihbarat ve posta işlerine de bakarlardı. Hanlıkların tamamında adalet işleri kadılar tarafından yürütülürdü. Mülki ve idari işler genellikle şeriat hükümlerine ve örf üzerine tanzim olunurdu. Hanlıkta hükûmet işlerinin yürütüldüğü yer olan "divanhâne", aynı zamanda en yüksek idari mahkemeydi. Bilinen divan üzyeleri; Vezir, Müstevfi, Kalebeyi, Divanbeyi, Kadı, Hazinedarbaşı ve Mirza gibi yüksek rütbeli devlet görevlileriydi. Divanbeyi, hukuki meselelerin görüşüldüğü oturumlarda hanın danışmanlığını yapmaktaydı. Kadılar, mahkemelerin başında bulunan ve adalet işlerinin doğrudan yürütülmesinde doğrudan sorumlu olan devlet görevlileriydi. Mirzalar, hanın şahsi tasarrufu nun idaresiyle meşgul olmakla birlikte, halktan toplanan vergileri ve harç adı altında alınan paraları özel defterlere kaydederlerdi. Dış ülkelerden ve komşu hanlardan gelen mektup ve fermanları halkın huzurunda okuma ve bunları cevaplama görevi de olan mirzalar, hanlık dışına elçi olarak da gönderilmekteydi. Uzun süren savaşlar neticesinde Erivan'ın nüfusu 1804 yılında 6,000 kişiye kadar gerilemişti. 1827 yılındaysa şehrin nüfusunun sadece %20'lik bir kısmını Hristiyan Ermeniler, geri kalanını ise Azeri, Fars ve Kürt Müslümanlar oluşturmaktaydı. Hanlığın varlığını sürdürüğü süre boyunca, nüfusunun büyük kısmını Ermeniler, Farslar (büyük kısmı Başkent etrafında yerleşmiştir), Türk aşiretleri (yerleşik ve göçebe), Kürtler (genellikle göçebe) oluşturmaktaydı. 18. yüzyılın sonuna ve 19. yüzyılın başına başlarına kadar, Erivan şehrinde Ermeniler çoğunluktaydı. Rusya'nın bölgeyi fethetmesinden sonra yapılan nüfus sayımında toplam Ermeni nüfus, Müslümanların %20'sine kadar düşmüştü. Hanlıkta yaşayan Kürtlerin bir kısmı Sünni olmakla beraber, Müslümanların büyük bölümü Şii idi. Bölgede, Ezidilik de kendisine hatırı sayılır sayıda takipçi bulmuştu. Hanlık, 1828 yılında Rus İmparatorluğu tarafından ilhak edildikten sonra, Müslüman nüfusun büyük kısmı (Azeriler, Kürtler, Lezgiler ve çeşitli göçebe aşiretler) İran'a göç ettiler. Daha önce İran'a giden on binlerce Ermeni de tekrar bu topraklara döndüler. Müslümanlardan boşalan arazilere yerleştirilerek iskan ettirildiler. Ermeni göçü, gittikçe azalan ölçülerde olsa da, 19. yüzyılın sonuna kadar devam etti. Hanlığın ekonomisi tarım ve hayvancılığa dayalıydı. Azerbaycan'da arazinin mülkiyet hakkı hana aitti. Fakat hana ait olan arazilerin idaresine tayin edilen beylere hanlar, toprak üzerinde yaşayan ve onu kullanan halktan belirli miktarda vergi alma yetkisi vermişti. Ancak bu hak, hanın izni olmadan kesinlikle babadan oğla geçmezdi. Diğer Azerbaycan hanlıklarında olduğu gibi Revan Hanlığı'nda da aşağıdaki çeşitlerde topraklar vardı: Birçok yüksek zümre vergilerden muaf olsa da, vergilerin büyük birkısmı çiftçiler ve göçebelerin de dâhil olduğu köylü zümresinden toplanırdı. Çeltik, pamuk ve ipek yetiştirme gibi daha ağır işlerde çalışan rençperlerin durumu daha zordu. Toprağı ve iş aleti olmayan rençperler han, sultan, melik ve diğer zenginlerin topraklarında çalışırlar ve elde ettikleri ürünün sadece üçte birini alabilirlerdi. Bazen aç kalan ve fakirleşen köylüler kendi topraklarını satarak rençperlik yapmak zorunda kalıyorlardı. Bazen de diğer hanlıklardan kaçan köylüler de rençperlik yapıyorlardı. Bölgede ekonomik hayat, Nadir Şah'ın egemeliği döneminde yapılan savaşlarda yükün seferberlik dolayısıyla Azerbaycan halkının üzerine bindirilmesiyle kötüye gitmekteydi. Nadir Şah'ın ölümünden sonra başlayan taht kavgalarından sonra bağımsızlığını kazanan hanlıklar arasındaki ekonomik hayat canlandı. 20 yıl hüküm süren ve Revan'ın gelişmesini sağlayan Hüseyin Kulu Han'ın döneminde kurulan bürokrasi sistemi, tebaa üzerinde büyük baskı yapmayan doğrudan ve dolaylı, adil bir vergi sistemini beraberinde getirmiş ve başta sulama kanalları olmak üzere büyük altyapı projeleri tamamlanmıştır. Diğer Azerbaycan şehirlerinde olduğu gibi Revan'da da birçok meslek dalı gelişmişti. Şehirde terzi, şapkacı, çekmeci, terlikçi, kuyumcu, dokumacı boyacı, kasap, ekmekçi, kebapçı, saraç, kalfa, marangoz, dülger, derici, manifaturacı, camcı gibi mesleklere sahip olanlar çoktu. Bu meslek sahiplerinin çoğu esnaf odalarında birleşmişlerdi. Ticaret, özellikle de yerli ticaret, sanatkârlarla beraber şehrin ekonomisini geliştirilirdi. Ticaret, toptan ve perakende olmak üzere iki türlü yapılırdı. Baçdar adlı memurlar, gelen tüccar ve seyyahlardan “toprak bastı” adlı vergi alırlardı. Sık sık yapılan feodal savaşlar ile yolların bakımsızlığı iç ticareti olumsuz etkilemekteydi. Yurt dışı ticaret ise iç ticarete nazaran daha gelişmişti. Yurt dışından, özellikle Rusya'dan gelen tüccarlar Revan ustalarının yaptıkları ipeği alırlardı. Moskova ve Nijniy Novgorod pazarlarında Revan'da yapılmış ipek ipliklere ve kumaşa sıkça rastlanılırdı. Hanlıktan yabancı pazarlara kırmızı renkli ve bez kumaşlar, pirinç, şarab vb. götürülürdü. Bez genellikle Karabağ Hanlığı'na, pirinç, Hoy ve Tebriz hanlıklarına, pamuk Bayazıt, Kars, Tiflis, Şuşa, ve diğer şehirlere ihraç edilirdi. Revan pazarında, İran, Osmanlı, Rusya, Gürcistan, Şuşa, Hoy, Tebriz ve değir şehirlerde yapılmış paralar kullanılırdı. Bu paraların alım güçleri farklıydı. Bu çeşitlilk, tartı ve ölçü birimlerindeki farklı ticaretin gelişimini de etkilerdi. Azerbaycan'da öteden beri varlığı bilinen petrolden ise yeteri kadar faydalanılamıyordu. 18. yüzyılın 2. yarısında petrol, kuyulardan kovalarla alınarak fıçılara konur ve dışarı gönderilirdi. Hanlığın batısında Osmanlı Devleti, kuzeyinde Gence Hanlığı ile Kartli-Kaheti Krallığı, güneyinde Maku Hanlığı, güneydoğusunda Nahçıvan Hanlığı, doğusunda ise Karabağ Hanlığı bulunmaktaydı. Hanlıkta şehir olarak bir tek Erivan şehri vardı. Erivan şehri yeşillikle çevrilmişti. Kale içi şehri idari olarak, "Şehir", "Topbaşı" ve "Demirbulak" olarak üç mahalleye ayrılıyordu. Şehirde 8 camii ve 7 kervansaray vardı. Han sarayı hariç tüm evler bir katlı ve yassı çatılıydılar. Sokaklar ise dar ve yamuk yumuktu. Revan Hanlığı hükûmet merkezi olarak daha önce yapılan sarayların yerine yeni bir saray inşa etti. Doğu mimarisinin en güzel örneklerinden birini teşkil eden Serdar sarayını Revan Hanı Hüseyin Ali Han yaptırmıştır. Görkemli sarayın ustaları Türkiye'den ve İran'dan, mimar ise Hoy Hanlığı'ndan istenmiştir. Sarayın planı ve inşaatın tüm sorumluluğu Hoy'dan gelen mimar Mirza Cafer tarafından gerçekleştirilmiştir. Hanlık döneminde yetişen Azeri şairler, kendilerinden önceki Farsça şiir yazma geleneğini sürdürmüşlerdir. Çünkü Farsça yazmak ediplikte üstünlük sayılmıştır. Ancak şairler Farsça'nın yanında kendi dilleri olan Azerice ile de şiirler yazmışlardır. Ünlü Türk gezgini Evliya Çelebinin verdiği bilgiye göre (h. 915), miladi 1509-1510da Şah İsmail veziri Revankulu hana kale inşası için (bugünkü Erivan şehrinde Zengi çayının sağ sahili boyunca) ferman verdi. Revankulu han 7 ile kalenin inşasını sona erdirdi. Kalenin üç kapısı "Tebriz kapısı", "Şirvan kapısı", "Köprü kapısı" ve 4 mahallesi olmuştur: "Kale", "Şehir", "Tepebaşı" ve "Demirbulak". 1864'ten itibaren kale duvarları tamamen söküldü. Erivan kalesinde çok sayılı kervansaraylar da faaliyet göstermiştir. Serdar, Şeyhülislam, Tağlı, Sulu, Susuz, Hacı Ali, Kömürcü, Gürcü, Culfa, Hacı İlyas vs. kervansaraylar bu kabildendir. Görüldüğü gibi, bu kervansaraylardan hiçbiri adı ile müslüman dünyasının hatırında kalıp bugüne değin gelememiştir. 1829 yılı başlarında Rus Generali Graf Paskyeviç Erivanski’nin emri ile, vergi tahakkuk memuru İ.Şopen tarafından nüfus sayımı yapmıştır. 1832'de İ.Şopen tarafından Erivan şehrinde 12 cami kayıt altına alınmıştır: Came Camisi (Came məscidi), Kale Camisi (Qala məscidi), Şah Abbas Camisi (Şah Abbas məscidi (İrəvan)), Zal Han Camisi (Zal xan məscidi), Nevruz Ali Bey Camisi (Novruzəli bəy məscidi), Sertib Han (Sərtib xan məscidi), Hüsyin Ali Han Camisi (Hüseynəli xan məscidi), Hacı İmamverdibey Camisi (Hacı İmamverdibəy məscidi), Hacı Cafer Bey Camisi (Hacı Cəfərbəy məscidi]] vs. Ermeniler, Batı Azerbaycan bölgesinde sağlam kalmış tüm Azeri ve Alban eserlerini Ermenileştirmişlerdir. Büyük minareleriyle Erivan camileri şehrin siluetine ayrı bir ihtişam katmaktaydı. Bu camilerin dört tanesi Kalenin "Şehir" adlı bölgesinde toplanmıştı: "Nevruz Ali Han", "Hüseyin Ali Han" (Gök Camii), "Hoca Seferbey" ve "Muhammed Sertib Han" camileri. I. Abbas, 1604 yılında Erivan Kalesi'ni Osmanlılardan geri alındıktan sonra, Serdar Sarayı'nın doğu tarafına muhteşem bir cami inşa ettirdi. 1606'da yapılan bu caminin mimarı, zamanının ünlü sanatkarı Şeyh Bahaddin idi. Genel hatlarıyla Gence Camisi ile benzerlik taşıyan Erivan Camisi kompleksinde, medrese, kütüphane, misafirhane ve ve çeşitli amaçla kullanılan yapılar bulunmaktaydı. Cami ve etrafındaki yapılar 1918'e kadar ayakta kalmayı başarmakla birlikte, sonrasında tamamıyla yıkıldı ve yok edildi. Erivan Kalesi'nde, 1725 yılında Recep Paşa tarafından bir cami inşa ettirildi. 18. yüzyılda Abbas Mirza tarafından inşa ettirilen diğer bir cami de mimari üslubuyla büyük beğeni toplamıştı. Ruslar'ın Erivan'ı 1827'de işgalinden sonra, Abbas Mirza'nın yaptırdığı cami yıkılmış, Recep Paşa'nın inşa ettirdiği caminin yerine de Rus kilisesi dikilmiştir. Gök Camii adıyla ünlenen Hüseyinli Han Camisi'nin önceleri dört minaresi vardı. II. Dünya Savaşı'ndan sonra üç minaresi yıkılan cami ,bugün bile tek minaresiyle de olsa, şehrin dikkat çekici İslam abidelerinden birisidir. 20. yüzyıl başlarına kadar Erivan Kalesi'nde 8 cami ibadet hizmeti vermekle birlikte, günümüze ulaşabilen cami yoktur. Erivan Kalesi'ndeki en eski cami, 1510'da Şah İsmail'in emriyle inşa edilmiştir. 1918 yılında Ermeniler bu camiye Müslümanları doldurarak, ateşe verip yaktı. Cami insanlarla birlikte tamamen yanıp küle dönmüştür. 1912'ye kadar, bugünkü Ermenistan topraklarında, Batı Azerbaycan'da, Erivan'da 42, Eçmiadzin'da 33, Zengezur'da 35 cami bulunmaktaydı. Bu camilerin tamamı Ermeniler tarafından yok edilmiş, hiçbiri günümüze ulaşmamıştır. Korhan YaylasÄ± Korhan Yaylası, Ağrı Dağı'nın eteğinde Iğdır'da bulunan bir yayla. Korhan Yaylası, Iğdır-Doğubayazıt karayolundan ayrılan yaklaşık 16 kilometrelik yol ile ülke ulaşım ağına bağlanır. Iğdır Şehir merkezinden Korhan Yaylası'na giden patika yol Iğdır-Doğubeyazıt karayolunda "Gevro" olarak alına mevkiiden ayrılmaktadır. Bu mevkii ile Iğdır Şehir Merkezi arasındaki mesafe yaklaşık 20 kilometredir. Korhan Yaylası'ndan Aralık ve Karakoyunlu ilçelerine ulaşan dağ yolları mevcuttur. Korhan Yaylası 1950 ile 2200 metre yüksekliktedir. Alanın batısında 2121 metre rakımlı Karakaya Tepesi ve eski köy yerleşim yeri olan Korhan Köyü, doğusunda Atıcı Düzlüğü, güneyinde 3400-3500 metre yükseklikte Ahura Tepesi, Küp Gölü ve 5165 metre yükseklikte Ağrı Dağı bulunmaktadır. Eski Iğdır merkezinin ilk yerleşim merkezi olan yaylada yer alan Iğdır Kalesi (Korhan Kalesi)'nin çevresinde arkeolojik kazılar yapılmamıştır. Korhan Yaylası 2001 yılından itibaren Iğdır Valiliği tarafından mesir şenlikleri yapıldığı yer haline getirildi. Ayrıca buraya enerji hattı ve içme suyu hattı çekilerek tuvalet yapıldı. Yaylada her yıl ağustos ayında çeşitli şenlikler düzenlenmektedir. Korhan Yaylası'nda özellikle hafta sonlarını değerlendirmek için aileler buraya piknik yapmaya gelmektedirler. TÃ¼tek Tütek; üflemeliler grubunun Azerbaycan ve Kafkasya müziğinde en çok rastlanan sazlardandır. Çürümeye yüz tutmuş göl kamışından yapılanları tercih edilir. Erik ve yaban elması ağaçlarından yapılır. Sesi tiz olduğu için genelde solo seslerde kullanılır. Garmon gibi el tezgâhlarında büyük özen gösterilerek yapılır. Üstel fonksiyonların integralleri Aşağıdaki liste üstel fonksiyonların integrallerini (ters türev lerini) içermektedir. İntegral fonksiyonlarının tüm bir listesi için lütfen İntegral tablosu sayfasına bakınız. Mani (tÄ±p) Mani, kişinin depresyon sürecinde normal hâlinden farklı, abartılı ve aşırı davranışlar sergilemesi durumu. Aldacı Aldacı, Türk ve Altay mitolojisinde Ölüm Tanrısı. "Aldaçı Han" olarak da bilinir. Yeraltı tanrısı Erlik'in insanların canını alması için yeryüzüne gönderdiği ve onun elçisi olduğuna inanılan kötü ruh. Ölüm meleği. İslamiyet sonrası Azrail ile özdeşleşmiştir. Bu inanç Türklerin başka dinlerin etkisinde kalmalarıyla oluşmuştur. Uzun kara giysileri ve kara bir atı vardır. Görünümü heybetli ve korku vericidir. Geçtiği yerlere korku salar. Yönettiği ölüm ruhlarına da Aldaçılar adı verilir. Altaylılara göre ölü bir evden çıktıktan sonra Aldacı denilen kötü ruhlar evde kalır. Bunun için o evden yedi gün dışarıya eşya verilmez ve içeriye de alınmaz. Ev, yedi gün sonra temizlenir ve ancak sonrasında o eve girilip yemek yapılır. Ölüm, bir varlığın canlılığını yitirmesi, ruhun bulunduğu bedeni dönmemek üzere terketmesi şeklinde açıklanır. Türklerde ruhun insan bedenini uyku halindeyken ya da hastayken de terkettiği düşünülürdü. Tinin (ruhun) bu hareketli kısmına Süne adı verilir. Aldacı ise tinin hareketsiz kısmını (Sür) alarak götürür ve yaptığı bu yolculukta kendisine eşlik eder. Eski Türkler ölümün bir son olmadığına, ölümden sonra yaşama ve ahirete inanırlardı. Sonbahar ise doğanın ölümü demektir. Ölüm bilinmezlik ve gizemdir. Türklerde ölümle ilgili pek çok gelenek vardır. Örneğin ölen birinin ardından yas tutulurken, ölünün kıyafetleri ortaya yığılır ve fakir fukara bunlardan istediğini alır. Bu kıyafet yığınına "Soyha" adı verilir. (Al/Hal) kökünden türemiştir. Almak veya aldamak (kandırmak) kökünden gelir. Altaçu kandıran, hile yapan demektir. Aldah fiili Moğolcada kaybetmeyi belirtir. Alda sözcüğü Eski Altay ve Moğol dillerinde anlamak, kavramak (Tunguz dillerinde ise Aldan biçimiyle) derinlik anlamları içerir. Türkiye Alzheimer Derneği Türkiye Alzheimer Derneği, 1997 yılında alzheimer hastalığının Türkiye'de tanınırlığının sağlanarak, bu konudaki toplum bilincinin ve duyarlılığının yükseltilmesi, hastaların ve yakınlarının yaşam kalitelerinin artması için ihtiyaç duydukları bilgi ve desteğin sağlanması ve bu konudaki bilimsel çalışmaların arttırılması amacıyla kurulan sivil toplum kuruluşu. Dernek, İstanbul'un Şişli ilçesinde yerleşik olup, ulusal ve uluslararası alanda etkinlik göstermektedir. Mesut Demiroviç 1986 Yılında Türkiye’ye geldi. 8 yıl futbolculuk hayatı var. Futbol hayatında 30 kez millî forma giymiştir. 14 yıldır teknik direktörlük yapan Yugoslav asıllı Boşnak Teknik Adam Mesut Demiroviç’i, Türkiye daha çok Boluspor’da forma giyerken tanıdı. Şenol Güneş’in teknik adamlık yaptığı dönemlerde 1. Ligde top koşturan Boluspor’da 4 numarayla defansın bel kemiği haline gelen Mesut Demiroviç, futbolu bıraktıktan sonra, Hatayspor, Mardinspor,MKE Kırıkkalespor, Yeni Afyonspor, Çankırı Belediyespor ve en sonda İran liglerinde teknik direktörlük yaptıktan sonra Araklıspor ile masaya oturdu. 02 Aralık 2007 tarihinden itibaren Trabzon iline bağlı Araklı takımı olan ve 2. ligde top koşturan yeşil siyahlı takım Araklıspor’un teknik direktörlük görevini yürütmektedir. Boşnak teknik adam Mesut Demiroviç, 20.05.2008 tarihinden itibaren Araklıspor teknik direktörlüğünü bırakmıştır. 27.06.2010 tarihinde Türkiye 3. Lig 5 grupta mücadele eden Batman Petrolspor ile mukavele imzalamıştır. 2014 yılı itibarıyla Bölgesel Amatör Lig 4.Grupta şampiyonluk mücadelesi veren Kozan Belediyesporu çalıştırmıştır ve takımı sezon sonunda şampiyonluğa ulaştırmıştır. Halen Kozan Belediyesporda çalışmaktadır. 2015-2016 sezonunda 3. Lig 1.grupta mücadele etmektedir. Tekâfül Tekâfül, İslami sigortacılık yöntemi. Taraftarlarına göre, geçmişi Muhammed döneminde oluşan uygulamalara dayanmaktadır. Tekâfül, "dayanışma" anlamına gelmekte olup, Arapça kökenli bir kelime olan "kefalet"ten türemiştir. İslam dünyasında çeşitli ülkelerde, farklı yorumlarla uygulanmaktadır. Bu yorumlar birbirinden oldukça değişkenlik gösterebilmekle birlikte, genellikle aşağıdaki ilkelerden en azından bir kısmına uymaktadır: Batılı ülkelerde ortaya çıkan haliyle sigortanın İslam hukuku açısından caiz sayılıp sayılmayacağı tartışmalıdır. Buna karşılık, İslam kültürünün kendi toplumsal güvence sistemi olan tekâfül, İslami hukuka uygundur. Math.h Kersebleptes Kersebleptes (Yunanca: Kερσoβλέπτης)(d. MÖ 381 - ö. MÖ 341), Odyris kralı (MÖ 359 - MÖ 341). Trak kralı olarak da bilinir. Ülkesi Trakya'da bulunmaktaydı. Marmara kıyıları boyunca egemenlik kurmuştu. Ülkesi Büyük İskender'in babası olan Makedonya kralı II. Filip'in istilasına uğradı. On yıllık esaret hayatından sonra 40 yaşında iken bu savaşta aldığı kılıç yarası sonrası gelişen osteomiyelit nedeniyle ölmüştür. Traklar MS 1. yüzyılda tarihten silindi. Kersebleptes'in iskeleti bulunduktan sonra Türkiye'de ilk kez kullanılan yöntemle etlendirilmiş ve Tekirdağ arkeoloji müzesinde sergilenmiştir. Ancak başındaki som altından, yaprak şeklindeki taç çalınmış, bir süre sonra bulunmuştur. Berrin Akdeniz Berrin Akdeniz, (1969, İstanbul), Tiyatro oyuncusu, müzisyen, seslendirme sanatçısı. Mimar Sinan Üniversitesi, Devlet Konservatuvarı Tiyatro bölümünden oyunculuk eğitimi alarak mezun olan Berrin Akdeniz, ayrıca, Belediye Konservatuvarı İstanbul Üniversitesi Devlet Konservatuvarı Önlisans Müzik Bölümü'nü bitirdi. Tiyatro çalışmalarının dışında; flütle müzik çalışmaları yapmakta, filmlerde rol almakta ve seslendirme çalışmalarında bulunan sanatçı, Şehir Tiyatroları'nda bir süre kadrolu olarak çalışmasının ardından, kurumda sözleşmeli olarak yer almayı sürdürdü. Akdeniz, "Kriminal Tango" adlı grubun kurucularındandır. Ivor Novello Ödülleri Ivor Novello Ödülleri, Cardiff doğumlu; şarkıcı, besteci ve oyuncu Ivor Novello adına verilen beste ödülleridir. İlk defa 1955 yılında verilen "Ivor Ödülleri", her yıl Londra'da Britanya Besteci ve Şarkı Yazarları Akademisi (BASCA) tarafından takdim edilir. Her yıl Mayıs ayında verilen ödüller Britanya'daki yetenekli şarkı yazarı ve bestekârları teşhis eden ve ödüllendiren başlıca platform olarak dünya çapında itibar görür. Ivor Ödülleri, besteciliği her yıl şereflendiren tek etkinliktir. Ödülün kendisi Yunan mitolojisinde müziğin ilham perisi olan Euterpe'nin bronz bir heykelidir. 1955 yılından bu yana binin üzerinde ödül verilmiştir. Trigonometrik fonksiyonların integralleri Aşağıdaki liste trigonometrik fonksiyonların integrallerini içermektedir. İntegral fonksiyonlarının tüm bir listesi için lütfen İntegral tablosu sayfasına bakınız. "c" sabiti sıfırdan farklı varsayılmıştır. c burada integral sabitidir: Not: cvs{x} fonksiyonu 1-sinx'e eşittir. Eduardo da Silva Eduardo Alves da Silva (d. 25 Şubat 1983 Rio de Janeiro, Brezilya), bilinen adıyla "Eduardo da Silva", Brezilya doğumlu Hırvat millî futbolcudur. Forvet mevkiinde oynayan Eduardo Premyer-Liha takımı Shakhtar Donetsk ve Hırvatistan millî futbol takımında forma giymektedir. Arsenal'in Thierry Henry'yi satmasıyla takımın forveti olmuştur. 25 Şubat 2008 günü Birmingham City FC maçında sakatlanmıştır. Ayağında üç kırık tespit edilen Eduardo da Silva'nın 2008-2009 sezonunda sahalara dönmesi bekleniyor. Eduardo da Silva, Arsenal'a 3 Temmuz 2007'de yaklaşık 24 Milyon € karşılığında transfer olmuştur. Premier League maçında Birmingham oyuncusu Taylor tarafından ayağı kırılmıştır. 18 ay sahalardan uzak kaldıktan sonra çalışmalara başlamıştır. 2010-2011 sezonundan itibaren Shakhtar Donetsk forması giymektedir. Borgward Borgward, Carl F. W. Borgward (1890-1963) tarafından kurulan Alman otomobil üreticisi firmadır. Şirketin merkezi Bremen'deydi 1961'de iflas etti.Bu marka 2008'de tekrar çinli Foton Motor'un işbirliği ile Stuttgart'ta kurulmuştur. KoasÃ¼rans Koasürans, genel anlamıyla sigorta edilen riskin çeşitli taraflar arasında bölüşülmesi. Koasürans, Türkçeye Fransızcadan geçmiş bir terimdir ve "birlikte sigorta" anlamına gelir. Başlıca iki tür koasürans vardır: Bir koasüransa katılan sigorta şirketlerine "koasürör" denir. Koasürörlerden biri asıl risk incelemesini, fiyatlandırmayı yapar, poliçeyi düzenler, prim tahsilatını yapar, primleri diğer koasürörlere hisseleri oranında dağıtır, hasar incelemesiyle ilgilenir, sigorta şirketlerinden hasarı toplar ve sigortalıya öder. Başlıca sigorta işlemlerini üstlenen bu koasüröre "jeran" denir. Jeran, çoğu kez diğer koasürörlerden daha yüksek veya onlara eşit pay alır. Diğer koasürörlerin başlıca sorumluluğu, hasar oluştuğunda kendilerine düşen payı jeran vasıtasıyla sigortalıya ödemektir. Koasürans, genellikle büyük risklerin bölüşülmesi amacıyla yapılır. Sigortalı açısından, tek bir sigorta şirketine bağımlı olmanın getirdiği riski dağıtmak gibi önemli bir işlevi vardır. Bazı proje sigortalarında, konsorsiyum üyelerinin dahil oldukları sermaye gruplarının sigorta şirketlerinin devreye girmesi, iş ortaklığının getirdiği bir sonuç olabilir. Sigortacı açısından koasüransın başlıca işlevi, tek başına teminat veremeyeceği kadar büyük bir riskin sigortalanması işine katılma imkânı sağlamasıdır. Bu nedenle koasüransa daha çok sigorta bedeli yüksek olan risklerde rastlanır. Öyle ki, çok sayıda koasürörün bir araya gelmesi halinde, sigortacılara düşen risk konservasyonlarının altında kalabilir, bu durumda reasürans ihtiyacı ortadan kalkar. Mesela Lloyd's gibi sigorta borsalarında çok sayıda girişimcinin sendikalar aracılığıyla örgütlenerek sigorta teminatı vermesi sayesinde reasürans ihtiyacı düşmektedir. Bu da sigortacıların reasürans işlem giderlerini azaltmasını sağlamaktadır. "Gizli koasürans" durumunda sigortalının bir koasüransın varlığından haberi yoktur. Bu tür koasüransta, sigorta şirketi, müşterinin bilgisi olmadan riskin bir kısmını başka şirketlere devreder. Poliçe üzerinde diğer sigorta şirketlerinden bahsedilmez. Ancak bir hasar halinde, hukuken tek sorumlu şirket kendisi olmaya devam edecektir. Gizli koasürans, aslında bir tür ihtiyari reasürans şeklinde çalışmaktadır. Ancak reasürans şirketleri yerine, teminata diğer sigorta şirketleri ortak olmaktadır. Koasürans, bu anlamda daha çok ABD'de kullanılmaktadır. Türkiye'de özellikle deprem gibi felaket teminatlarında bu anlamdaki koasürans uygulanır. ABD dışındaki ülkelerde, bu tür koasürans, daha çok muafiyet terimiyle karşılanmaktadır. Konservasyon "Muhafaza etme" anlamında Fransızcadan Türkçeye girmiş terim. MTV Video Müzik Ödülleri MTV Video Müzik Ödülleri 1984 yılında MTV tarafından yılın en iyi müzik videolarını kutlamak için verilmeye başlanmış olan ödüllerdir. Ödül töreni her yıl düzenlenir ve MTV'den canlı olarak yayımlanır. Ödüllerin seçilebilirlik süresi 1 Temmuz'da başlar. Overijssel Overijssel ili (Frizce]: "Oaveriessel)") Hollanda'nın merkezî doğusunda bir ildir. İsmi Ijssel Nehri üzerindeki topraklar anlamına gelmektedir. Başkenti Zwolle ve en buyuk nüfuslu sehri Enschede kentidir. Doğusunda Almanya, güneyinde Gelderland ilii'nde bir bölge olan Achterhoek, batısında gene Gelderland ili'ne bağlı Veluwe bölgesi ve Flevoland ili, ve kuzeyinde Drenthe ilindeki eski kırlık çayırlık arazi bulunmaktadır. 3 bölgeden oluşur; kuzeybatıda Kop van Overijssel, merkezinde Salland ve doğuda Twente. Güneydoğusu büyük ölçüde Regge ve Dinkel gibi küçük ırmakların geçtiği kumluk arazidir. Kuzeybatısı ise çöküntü ve çamurlu arazilerden oluşmaktadır. Kuzey bölgeler bataklıklarla kaplıdır. Kuzeydoğusunun en ucunda ise kazılmış eski torf turba yatakları sonucu oluşan göller vardır. Ilin en yüksek yeri Losser yakınında bulunan ve 89 metre yüksekliğindeki Tankenberg Tepesi'dir. En alçak yeri ise deniz seviyesinin 2 metre altında bulunan Kamper yakınındaki Polder'dedir. Eski ismi Oversticht'tir. 1336 yılında Guelder'in(•••) bir parçasıydı. 1347 yılında Utrecht Psikoposluğu'na() bağlandı. 1528 yılında İmparator V. Karl'a devredildi ve bu tarihten sonra Overijssel Lordu olarak da tanındı. Bölgedekiler diğer Hollandalarla birleşerek V. Karl'ın yerine geçen II. Felipe'ye başkaldırdı. Bunun sonucunda güçlü yerel lordlar tarafından yönetilmeye başlandı. 1672-74 yılları arasında kısa bir süre Münster Piskoposluğu'nun kontrolüne geçse de işgalin ardından şehri yönetenlere daha fazla güç veren bir yönetim biçimi benimsedi. Fakat güce karşı artan direniş bir süre sonra meyvesini vererek 1795 yılında Batavia Cumhuriyeti'nin kurulmasını sağladı. Merkezi hükümetin yanı sıra bu dönemde Fransız devriminden esinlenilerek Hollanda benzer bir şekilde bölgelere ayrıldı. İlk başlarda tek başına bir bölge olsa da 1798 yılında Drenthe ili ile birleşerek "Ouden Ijssel" bölgesini oluşturdu ve 1801 yılında bugünkü ismini aldı. 1810 yılında Fransız kontrolüne geçti ve ismi Bouches-de-l'Yssel olarak değiştirildi. 1814 yılında Napolyon'un yenilmesinin ardından hem Holllanda Krallığı hem de Overijssel ili tekrar kurulmuştur. 1940-5 yıllarında ise Nazi Almanyası'nın yönetimine geçmiştir. Başkenti olan Zwolle'nin yanı sıra diğer önemli şehirleri: Almelo, Deventer ve Enschede'dir. Overijssel'de (1 Ocak 2011 itibarıyla) 25 belediye bulunmaktadır: [[Kategori:Overijssel| ]] Konservasyon (sigorta) Konservasyon, bir sigorta şirketinin üstlendiği risklerden başka şirketlere devretmeyip üzerinde tuttuğu kısım. Sigorta şirketleri, sermayelerinin izin verdiğinden çok daha büyük miktarlarda teminat sağlarlar. Bunun sonucu olarak, reasürans gibi risk devri araçlarıyla üstlendikleri riskin bir kısmını başka şirketlere devrederler. Kendi üzerlerinde tuttukları risk, yani konservasyon, üstlendikleri gerçek risk miktarını gösterir. Sigorta şirketleri, yazdıkları poliçeler yoluyla veya başka yollarla üstlendikleri riskin belli bir oranını veya maktu bir tutarını konservasyonlarında tutarlar. Konservasyon tutarı, sigorta branşları ve poliçe türleri arasında, hatta aynı branştaki tek tek poliçeler arasında değişkenlik gösterir. Konservasyonun belirlenmesinde çeşitli etkenler rol oynar. Bunlardan başlıcaları şunlardır: Hiperbolik fonksiyonların integralleri Aşağıdaki liste hiperbolik fonksiyonların integrallerini içermektedir. İntegral fonksiyonlarının tüm bir listesi için lütfen İntegral tablosu sayfasına bakınız. c sabiti sıfırdan farklı varsayılmıştır. Sigorta bedeli Sigorta bedeli, bir sigorta sözleşmesiyle teminat altına alınan kıymetlerin toplam maddi bedeli. Poliçe üzerinde sigorta bedeli açıkça belirtilir. Sigorta bedeli, sigorta şirketinin sorumluluğunun üst sınırını oluşturur. Dolayısıyla sigortalı riskin bedeli poliçede hatalı belirtilmiş olsa dahi, sigorta şirketi, sigorta bedelinin üzerinde kalan hasarlardan sorumlu olmayacaktır. Sigortalanan varlığın gerçek piyasa bedeline, "sigorta değeri" denmektedir. Doğru işleyen bir sigorta sözleşmesinde, sigorta bedeli ile sigorta değeri, birbirine eşit olmalıdır. Ender durumlarda sigortacının sorumluğu, sigorta bedelinin üzerinde gerçekleşebilir. Bunlar, genellikle hukuki bir anlaşmazlıkta, mahkemenin sigorta şirketi aleyhine karar vermesi halinde, sigorta şirketinin, sigorta bedeli dışında gecikme faizi, mahkeme masrafı gibi kalemleri de ödemekle yükümlü kılınması durumunda ortaya çıkar. Muafiyet (sigortacılık) Muafiyet, sigortacılıkta, sigortalının riskin bir bölümünü üstlenmesi. Muafiyet sigortacı ve sigortalı tarafından karşılıklı anlaşarak belirlenir ve poliçe üzerine yazılır. Mutlak değer veya oransal olarak belirtilebilir. Örneğin sigorta bedeli 1.000 TL, muafiyeti 50 TL olan bir riskte 300 TL'lik hasar olması halinde, sigortacı 250 TL ödeyecektir. Aynı poliçede muafiyet oransal olarak, örneğin, %20 oranında belirtilseydi, sigortacının bu hasarda ödemesi gereken tutar 100 TL olacaktır. Genelde yukarıda açıklandığı şekilde, hasardan düşmek yöntemiyle yapılan muafiyete, "tenzili muafiyet" denir. Daha nadir olmak üzere, hasarın belli bir tutarı aşmaması halinde hiç ödenmemesi şeklinde çalışan muafiyet de vardır. Muafiyet, sigorta şirketinin riskini önemli ölçüde sınırlar. Zira olasılık olarak küçük hasarların gerçekleşme sıklığı daha yüksektir ve muafiyet sayesinde özellikle bu hasarların sigorta şirketine etkisi azalır. Ayrıca, risk sigortalı ile bölüşüldüğü için, sigortalı daha dikkatli davranarak sigortalı malını tehlikelerden daha iyi koruyacaktır. Sigortalı tarafından ise, muafiyet, ödenmesi gereken primde önemli bir tasarruf sağlar. Örneğin sadece %10 oranındaki bir muafiyetin primi %50 oranında düşürmesi mümkündür. Volvariella volvacea Volvariella volvacea, "saman mantarı" olarak da adlandırılan bir mantar türüdür. Türkiye dışında kültür mantarı üretimi yapan ülkelerde, özellikle de Çin ve diğer Doğu Asya ülkelerinde endüstriyel olarak üretilmektedir. Zehirli bir mantar türü olan "Amanita phalloides" ile olan benzerlerliği nedeniyle insanlar tafından karıştırılmaktadır. "Amanita phalloides"'in beyaz spor boyasına kıyasla pembe spor boyasına sahip olmasi ile ayırt edilebilir. Zehirli bir mantar türü değildir. Muallak hasar karşılığı Muallak hasar karşılığı, bir sigorta şirketinin ödeme ihtimali olan ancak henüz ödenmemiş hasarlarına karşılık ayırdığı teknik karşılık. Bir hasar ihbarı geldiğinde, sigortacı, henüz herhangi bir inceleme ve ödeme yapmadan, hasar tahmininde bulunur. Tahmin edilen bu hasarlar, muallak hasar karşılığı olarak ayrılır ve bilanço dönemlerinde kârdan düşülür. Böylece, henüz ödenmek için bekleyen hasarlar sayesinde sigorta şirketinin kârının olduğundan daha yüksek görünmesi önlenmiş olur. Öte yandan, bilanço hazırlanırken, bir önceki dönemden devreden muallak hasar karşılığı da kâra eklenir. Muallak hasar karşılığının hesaplanması için çeşitli istatistiksel yöntemler geliştirilmiştir: Soul Soul, R&B ve siyahi kilise müziğinden (gospel) elementler içeren, Amerikalı siyahiler tarafından popüler hale getirilmiş müzik türü. Soul müzikte vokallere ağırlık verilir. Soul müziğin önde gelen isimleri arasında Al Green, Marvin Gaye, Aretha Franklin, James Brown ve Otis Redding sayılabilir. Focșani Focşani (Türkçe: Fokşan), Romanya'nın doğusunda yer alan bir şehir ve Vrancea ilinin başkentidir. Nüfusu Temmuz 2004 tahminlerine göre 101.294 kişiden oluşmaktadır. MÃ– 657 Lidya Kralı Gyges, Asur Kralı Asurbanipal ile birleşerek yapılan savaşta Kimmerleri büyük bir yenilgiye uğrattı. Fisto Fisto, İspanyolca "festone" kelimesinden gelir. Elde veya makinede işlenmiş süslü şerit anlamına gelir. Fisto, tekstil sektöründe geniş yelpazedeki ürünler için aksesuar olarak kullanılır. MÃ– 638 Kimmerler Lidya'nın başkenti Sardes'i ele geçirdiler. Kiss Kiss (ya da KISS), 1973 yılında New York'ta kurulmuş Amerikan hard rock grubudur. Yüz makyajları ve sahne gösterileriyle tanınan grup, ateş püskürme, kan tükürme, duman çıkaran gitarlar, havai fişekler gibi dikkat çekici konser performanslarıyla 1970'lerin ortalarında ünlendi. Grup şu ana kadar birçok değişiklik geçirdi. En sevilen ve tanınan zamanlarında grup, ritim gitar ve vokalde Paul Stanley, bas gitar ve vokalde Gene Simmons, solo gitarda Ace Frehley ve davulda Peter Criss'den oluşuyordu. Yüz makyajları ve kostümleri ile her grup üyesi kendilerine özgü karakterlerini yaratmıştır: Paul Stanley - The Starchild, Ace Frehley - The Spaceman, Gene Simmons - The Demon, Peter Criss - The Catman. Yaratım sürecindeki farklılıklar nedeniyle 1982'de Criss ve Frehley gruptan ayrıldı. 1983'te Kiss, makyajları ve kostümleri olmadan sahne almaya başladı. Bu karar sonrası grubun ticari başarısı biraz daha arttı ve klipleri MTV'de düzenli olarak gösterildi. 1980'de Criss'in yerine geçen davulcu Eric Carr, 1991'de ender rastlanan bir kalp kanseri nedeniyle hayatını kaybetti ve yerine Eric Singer geçti. 1990'ların ortasında yükselen bir Kiss nostaljisi nedeniyle grup 1996'da orijinal kadroyu tekrar toparlayacağını ve tekrar makyajları ve sahne kostümlerine geri döneceğini açıkladı. Orijinal kadronun çıktığı Alive/Worldwide turnesi ticari açıdan başarılı oldu. Criss ve Frehley bu turneden sonra bir kez daha gruptan ayrıldı ve yerleri Singer ve Tommy Thayer ile dolduruldu. Grup, halen orijinal makyajları ile sahne almaktadır. Singer ve Thayer de orijinal Catman ve Space Ace karakterlerini kullanmaktadır. 1978'deki solo albümleri de sayılırsa, Kiss 30 tane altın plak kazanmış tek Amerikan müzik grubudur. Kiss, Amerika'da 40 milyondan fazla albüm satışı yapmıştır ve bu satışların 25 milyonu RIAA tarafından onaylanmıştır. Dünya çapında 100 milyondan fazla albüm satışı ile Kiss dünyanın en çok satan müzik gruplarındandır. Grubun temelleri Paul Stanley ve Gene Simmons'ın çaldığı Wicked Lester grubuna dayanmaktadır. Grup, Epic Records için bir albüm kaydetse de plak şirketi bu albümü yayınlamadı. Birkaç konser verdikten sonra farklı bir müzik yapmak isteyen ikili kendi gruplarını kurma istekleri nedeniyle gruptan yollarını ayırdı. 1972 yılının sonunda ikili "Rolling Stone"'a ilan vermiş ve daha önce New York'ta Lips ve Chelsea adlı gruplarda çalmış bir davulcu olan Peter Criss ile sahne aldığı bir gece kulübünde tanıştı. Criss'in şarkı da söylemesinden etkilenen ikili kendisini gruba almak istedi. Üçlü, Wicked Lester'ın daha önce yaptığından daha sert bir müzik yapmaya odaklandı. Aynı zamanda makyaj yapıp yeni kıyafetler de yapmaya başladılar. Kasım 1972'de Epic Records temsilcisi Don Ellis'e çalan üçlü, Ellis'i etkilemeyi başaramadı. Ocak 1973'te grup, gitarist olarak Ace Frehley'i aldı. Frehley'nin gruba katılmasından birkaç hafta sonra isimlerini Kiss olarak belirlediler. Bir gün New York'ta araba gezerlerken, Criss eski gruplarından birinin "Lips" (dudaklar) adında olduğunu söyledikten sonra Paul Stanley de kendi gruplarının adının "Kiss" (öpücük) olabileceğini önerdi. Frehley de isimdeki iki S harfini yıldırıma benzeterek grubun kullandığı logoyu yarattı. Stanley ise son detayları düzeltti. Ancak bu logodaki SS harferinin şekli Nazi SS'lerinin sembolünü andırdığı için grup Almanya'da çıkan albümlerinde "SS" harfleri yerine tersten yazılmış "ZZ" harflerini kullandı. Alternatif logo Almanya dışında tartışma yaratabilecek ülkelerde olan Avusturya, İsviçre, Polonya, Litvanya, Macaristan ve İsrail'de de kullanıldı. Kiss ilk konserini 30 Ocak 1973'te üç kişinin karşısında verdi. 30 Ocak - 1 Şubat arasında verdikleri üç konserde grup neredeyse hiç makyaj yapmamıştı. Kiss ile özdeşleşen makyajlar ise seyirci karşısına ilk kez 9-10 Mart'ta Amityville, New York'ta verilen konserlerde çıktı. 13 Mart'ta prodüktör Eddie Kramer ile beş şarkılık bir demo kaydı yaptılar. Eski TV yönetmeni Bill Aucoin 1973 yazında grubun konserlerini izledikten sonra Ekim ayının ortasında gruba menajerlik teklifinde bulundu. Kiss, Aucoin'in iki hafta içinde bir plak şirketiyle anlaşması şartıyla bu teklifi kabul etti. 1 Kasım 1973'te eski şarkıcı Neil Bogart'ın kurduğu şirket Casablanca Records'un ilk sanatçısı Kiss oldu. 10 Ekim 1973'te New York'taki Bell Sound stüdyolarında grup ilk albüm kayıtlarına başladı. 31 Aralık'ta grup the Academy of Music'te Blue Öyster Cult'ın ön grubu olarak ilk profesyonel konserine çıktı. Bu konserde Simmons, ağzından ateş çıkarma numarası yaparken saçlarını yaktı. Kiss, 5 Şubat 1974'te ilk turnesine Edmonton, Alberta, Kanada'da başladı. 3 gün sonra grubun aynı isimli ilk albümü yayınlandı. Casablanca ve Kiss bu albümün tanıtımını 1974 ilkbahar ve yazında yaptı. 19 Şubat'ta grup ilk kez televizyona çıktı ve ABC'nin "In Concert" programında "Nothin' to Lose", "Firehouse" ve "Black Diamond" şarkılarını kaydettiler. Program 29 Mart'ta yayınlandı. 29 Nisan'da grup "The Mike Douglas Show"'da "Firehouse" şarkısını yorumladı. Bu program Simmons grup adına ilk röportajını verdi ve aykırı tavırlarıyla dikkat çekti. Promosyona verilen önem ve sık konserlere rağmen "Kiss" ilk başta sadece 75,000 kopya sattı. Bu nedenle grup ve Casablanca Records para kaybediyorlardı. Bu nedenle grup 1974 Ağustos'unda Los Angeles'ta ikinci albümleri "Hotter Than Hell," kayıtlarına başladı ve albüm 22 Ekm 1974'te yayınlandı. Albümün tek single'ı "Let Me Go, Rock 'n' Roll" listelere girmeye başaramadı ve albüm sadece 100. sırada yer alabildi ve kısa sürede listelerden çıktı. Bu nedenle Kiss yine turneyi kısa kesti ve prodüktör olarak Casablanca'nın sahibi olan Bogart'ın yer aldığı ve bir önceki albüme göre daha temiz ve popa yatkın albüm olan "Dressed to Kill"'i kaydetti ve 19 Mart 1975'te yayınladı. Grubun en bilinen şarkılarından biri olan "Rock and Roll All Nite"ı içeren albüm öncekilere göre biraz daha başarılı oldu. Kiss fazla albüm satamamasına rağmen, konserleri ile ün yapmaya başladı. Kiss konserleri, Simmons'ın sahte kan tükürmesi ve ağzından alev çıkarması, Frehley'in sololarında gitarının alev alması, Criss'in kıvılcım çıkaran ve yükselebilen davul seti, Stanley'nin gitar kırması gibi şovları içeriyordu. 1975 yılının ortalarında Casablanca neredeyse iflas etme durumunda kalıp Kiss'in kontratı zor duruma girdiğinde iki tarafa da para getirecek bir ürün ortaya çıkarma planları yapılıyordu. Kiss, konserlerinde yarattıkları ama albümlerinde yansıtamadıkları heyecanı dinleyiciye geçirmek için bir konser albümü yapmaya karar verdi. Detroit, Cleveland ve Wildwood'da Mayıs-Temmuz ayları arasında verdikleri konserlerden alınan kayıtlardan oluşan albüm 10 Ekim 1975'te yayınlandı ve "Alive!" altın plak kazandı ve "Rock and Roll All Nite"ın konser versiyonu grubun ilk 40'a giren ilk single'ı oldu. Grup daha sonraki yıllarda albüm kaydına daha fazla gerçeklik ve heyecan katmak için fazladan seyirci sesi ve stüdyoda bazı düzenlemeler eklediklerini açıkladı. "Alive!" Kiss'e aradıkları şöhreti getirmenin yanı sıra Casablanca'yı batmaktan kurtardı. Bu başarıdan sonra grup, daha önce Alice Cooper ile çalışmış Bob Ezrin ile çalışmaya başladı. Bu ortaklığın ürünü "Destroyer" 15 Mart 1976'da yayınlandı. Albüm ilk üç albümün doğal tarzı yerine, orkestra, koro ve stüdyo efektlerinin kullanımı ile daha dikkat çeken bir prodüksiyona sahipti. Albüm kapağı Tarzan ve Barbar Conan'ın çizeri Ken Kelly tarafından dizayn edilmişti.. Albüm çıktıktan sonra iyi bir satış grafiği yakalayıp, altın plak kazansa da kısa sürede listelerden düştü. Ancak "Beth" single olarak yayınlanıp, arka tarafındaki "Detroit Rock City" ile radyolarda sıklıkla çalınınca, albüm satışları tekrar arttı. Albüm kısa süre önce ön ve arka yüzü değiştirilmiş olarak tekrar yayınlandı. "Beth", Billboard Hot 100'de yedi numaraya kadar çıktı ve bu başarı albümün 1976 sonunda platin plak almasına sebep olup, turne biletlerinde de artışa yol açtı. Ekmi 1976'da Kiss, "The Paul Lynde Halloween Special" programına çıktı ve "Detroit Rock City", "Beth" ve "King of the Night Time World" şarkılarına play-back yaptı. Bill Aucoin tarafından prodüksiyonu yapılan şov, Kiss'i daha da geniş bir seyirciye tanıttı. Bir seneden daha kısa bir sürede grup iki tane başarılı stüdyo albümü yayınladı: "Rock and Roll Over" (11 Kasım 1976) ve "Love Gun" (30 Haziran 1977). İkinci bir konser albümü, "Alive II", 14 Ekim 1977'de yayınlandı. Üç albüm de çıktıktan kısa bir süre sonra platin plak aldı. 1976 ve 1978 arasında grup, telif hakları ve albüm satışlarından 17.7 milyon dolar kazandı. 1977'de yapılan bir araştırmaya göre grup, Amerika'daki en popüler gruptu. Japonya, Tokyo'daki Budokan Hall'da biletleri tamamen satılmış beş konser veren Kiss, the Beatles'ın dört konserlik rekorunu kırdı. Mayıs 1977'de Kiss, Marvel tarafından yayınlanan "Howard the Duck"'ın 12. sayısında yer aldı ve ilk kez karikatür dünyasına girdi. Kiss'in ilk toplama albümü "Double Platinum" 2 Nisan 1978'de yayınlandı.. Bu albüm grubun hitlerinin yeni düzenlemelerini ve grubun ilk albümündeki "Strutter" şarkısının yeni kaydını içeriyordu. Bu kayıt, Bogart'ın isteği üzerine disko müziğinden etkilenerek kaydedilmişti. Bu dönemde Kiss'in çıkardığı ürünler grubun gelir kaynaklarının en önemlisini oluşturuyordu. Bu ürünler içinde Marvel'ın yayınladığı karikatür kitapları, bir tilt, oyuncaklar, "Kiss Your Face" makyaj seti, Halloween maskeleri, masa oyunları, beslenme çantaları, oyun kartları gibi ürünler vardı. Grubun fan kulübü "the Kiss Army"'nin yüzbinden fazla üyesi vardı. 1977 ve 1979 arasında grubun dünya çapındaki ürün satışları 100 milyon dolar civarındaydı. Popülaritelerinin zirvesinde olan Kiss, bu durumun bir adım ötesine geçmek için 1978 yılı için iki strateji geliştirdi. Bu planın ilk ayağı olarak Kiss üyelerinin her birinin aynı anda birer solo albüm çıkarması planlandı. Kiss, bu planın grup içindeki gerginlikleri azaltmak için alındığını belirtse de grubun 1976 tarihli kontratında solo albümlerle ilgili bir plan yer alıyordu.. Her albüm diğerinden bağımsız olarak kaydedildi ancak hepsi aynı gün, benzer dizaynlarla yayınlandı ve Kiss albümleri olarak piyasaya tanıtıldı. Bütün grup üyelerinin aynı gün solo albüm yayınlaması da müzik tarihinde bir ilkti. Grup üyeleri bu albümlerde Kiss dışındaki müzikal etkileşimlerini albümlerinde gösterme fırsatı buldu ve bazı albümlerde dönemin sanatçılarıyla düetler yapıldı. Stanley ve Frehley'nin albümleri Kiss'in hard rock tarzına en yakın albümler olurken, Criss'in albümü R&B'ye daha yakın duruyordu. Simmons'ın albümü ise hard rock, ballad, the Beatles etkileşimli pop ve Disney filmi "Pinokyo"'dan "When You Wish upon a Star" cover'ı bulundurarak en farklı tarzları bir araya getirmişti. Bu albümde ayrıca Aerosmith'ten Joe Perry, Cheap Trick'ten Rick Nielsen, the Doobie Brothers'tan Jeff "Skunk" Baxter, Donna Summer, Janis Ian, Helen Reddy, Bob Seger, Katey Sagal ve o dönemki kız arkadaşı Cher de yer alıyordu. Solo albümler 18 Eylül 1978'de yayınlandı. Casablanca albümlerin tanıtımı için 2.5 milyon dolar harcadı ve albümlerden beş milyon tane bastığını açıkladı. Dört solo albüm de Billboard albüm listesinde ilk 50'de yer aldı ve her albüm "Love Gun" kadar satış yakaladı. Bu dört albüm içinde en başarılı olan Frehley'nin albümü oldu ve Russ Ballard bestesi "New York Groove"un yeni yorumu ile hit oldu. Kiss'in ikinci planı grubun imajını daha da sağlamlaştıracak bir film çekilmesiydi. 1978 ilkbaharında çekilen film "A Hard Day's Night" ve "Star Wars"'un bir karışımı olarak planlanmıştı ancak son ürün bu filmlerin kalitesine erişemedi. Filmin senaryosu sıklıkla değişime uğrarken, başta Criss ve Frehley olmak üzere grup elemanları film çekimi süresince zorluklar yaşadı. "Kiss Meets the Phantom of the Park", 28 Ekim 1978'de NBC'de ilk kez gösterildi. Bu yayından sonra bazı değişikliklere uğrayan film "Attack of the Phantoms" adıyla ABD'de dışında sinemalarda gösterime girdi. Ancak grup elemanları filmden hiç memnun kalmadı ve bu fikirden pişmanlık duyduklarını açıkladı. Filmin başarısızlığı grup ve menejerleri Aucoin'in arasını açtı. Filmin bir versiyonu "" adlı toplama DVD'de yer aldı. Kiss, iki yıllık aradan sonra yeni şarkılardan oluşan albümü "Dynasty"'yi 22 Mayıs 1979'da yayınlandı ve bu albümle yine platin plak kazandı. Disko etkileşimli "I Was Made for Lovin' You" listelerde 11 numaraya kadar çıkarak grubun en başarılı single'larından biri oldu. Albümün davullarının neredeyse hepsi bir araba kazasından sonra tedavi sürecinde olan Criss yerine Anton Fig tarafından kaydedildi. Criss'in yer aldığı tek şarkı vokallerini de yaptığı "Dirty Livin'" oldu. "Kiss'in dönüşü" olarak adlandırılan Dynasty turnesinin bir önceki turnelerden daha başarılı olması beklenirken, bilet satışlarında düşüşler yaşandı. Turneye katılan seyircinin yaş ortalamasında da bir düşüş gözlemleniyordu. Kiss de genç takipçilerine uygun olarak daha renkli kıyafetler giymeye başladı ve çizgi karakterlerden daha fazla etkilendi. Bu dönem Kiss temalı "Kiss World" adlı bir eğlence merkezi açılma planları yapıldı ancak masrafın fazla olması nedeniyle bu fikirden vazgeçildi. Öte yandan grup içindeki gerilim tırmanıyordu. 31 Ekim 1979'da Tom Snyder'in talk show'u "The Tomorrow Show"'a katılan grup içindeki gerginlikler televizyona yansıdı. Şova sarhoş çıkan Frehley'nin kahkahaları ve esprileri Snyder ve grubun diğer elemanları arasındaki sohbetin önüne geçiyor ve Simmons ve Stanley'nin de tepkisini çekiyordu. Aralık 1979'da Dynasty turnesinin sona ermesiyle Criss ve diğer grup elemanları arasındaki gerginlik de zirve yaptı. Criss'in davul çalmasında yavaşlamalar görülüyordu ve davulcu bazı konserlerde durmak zorunda kalıyordu. Turnenin 16 Aralık 1979'daki son konseri 17 yıl boyunca Criss'in Kiss davulcusu olarak çıktığı son konser oldu.. Bir sonraki albüm "Unmasked"'in kapağında Criss gözükse de albümün davullarını albümün içinde belirtilmese de Fig çalmıştı. Pop müziğe daha da yaklaşan 20 Mayıs 1980 tarihli albüm, "Dressed to Kill"'den sonra platin plağa erişemeyen ilk Kiss albümü oldu. Albümün yayınlanmasından kısa süre sonra ise Criss'in gruptan ayrıldığı açıklandı. Criss'in ayrılığından sonra Kiss davulcu olarak Fig ile anlaşsa da sadece bir gün sonra Stanley ve Simmons, Fig'in gruba uymayacağına kanaat getirdi ve davulcu gruptan ayrıldı. Haziran 1980'de Kiss, Criss'in yerini doldurmak için provalara başladı. Bu provalara katılanlardan biri daha sonra Bon Jovi'ye katılacak Tico Torres'ti. Grup, dinledikleri onlarca davulcu arasından Brooklyn'den katılan ve gerçek ismi Paul Charles Caravello olan multi-enstrümantalist Eric Carr'da karar kıldı. Carr'ın makyaj tarzı için önce bir şahini belirleseler de, Stanley makyajın şahinden daha çok tavuğa benzediğini söyleyerek bu fikri reddetti. En sonunda Carr'ın tilki makyajı yapmasına karar verildi. Yeni makyajıyla Carr, ABC programı "Kids Are People Too!"da ilk kez grupla gözüktü ve 25 Temmuz 1980'deki Palladium konserinde ilk kez grupla çalışdı. Bu şov "Unmasked" albümünün ABD'de verilmiş tek konseri oldu. Grubun Avustralya ve Yeni Zelanda'daki turnesi ise tarihlerinin en büyük turnelerinden biri oldu ve yüksek bilet satış rakamlarına ulaştılar.. Bir sonraki albümlerinde "Destroyer" ile büyük başarı yakaladıkları prodüktör Ezrin ile çalıştılar. 1981'de yayınlanan "Music from "The Elder""