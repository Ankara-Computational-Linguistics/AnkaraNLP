lider. 1854'te Osmanlı İmparatorluğu'nun başkenti İstanbul'da doğan Arşaruni Galatasaray Lisesi'nden mezun olmuştur. Yerel Ermeni okullarında eğitim faaliyetlerinde bulunan Arşaruni 1879 yılında papaz, 1899'da başepiskopos olmuştur. 1911 yılında XII. Hovahannes Arşaruni adıyla Ermeni Patriği olmuş ve 1913'te görevi bırakmaya zorlanmıştır. 21 Ocak 1929'da ölen Arşaruni Şişli Ermeni Mezarlığı'na gömülmüştür. Charlotte Douglas Uluslararası Havalimanı Charlotte Douglas Uluslararası Havalimanı ABD'nin Kuzey Karolina eyaletindeki Charlotte'da yer alan uluslararası havalimanı. 1935'te "Charlotte Municipal Airport" adıyla açılan havalimanına, 1954 yılında Charlotte eski belediye başkanı Ben Elbert Douglas'ın ismi verilerek "Douglas Municipal Airport" adını aldı. 1982'ye dek bu isimle anılan havalimanı, bu yıldan itibaren günümüzde de kullanımı olan "Charlotte Douglas International Airport" adıyla bilinmektedir. ACI verilerine göre; 2014 yılında 44,279,504​ yolcuyu ağırlayan havalimanı, toplam yolcu bazında ABD'nin en işlek 8., Dünyanın ise en işlek 24. havalimanı olmuştur. I Shot Andy Warhol I Shot Andy Warhol, Valerie Solanas'ın hayatı ve sanatçı Andy Warhol ile olan ilişkisini anlatan, 1996 yapımı bağımsız film. Film, Kanadalı yönetmen Mary Harron tarafından yönetilmiştir. Lili Taylor Valerie, Jared Harris Andy Warhol ve Martha Plimpton ise Valerie'nin arkadaşı Stevie rolündedir. Stephen Dorff Warhol'un yıldızı Candy Darling'i canlandırmıştır. Film 1996 Cannes Film Festivali'nde gösterilmiştir. Film, vurulma anının sonrasından görüntüler ile başlar ve hemen sonrasında Valerie'nin Warhol'u vurmaktan tutuklandığını görürüz. Sonrasında film bizi Valerie'nin New York'ta seks işçiliği yaparak geçimini sağladığı günlere götürür. Valerie'nin zor çocukluk yıllarını, üniversitede psikoloji bölümündeki başarısını gösteren bazı flashbackler görürüz. Bu kısımda Valerie lezbiyen olduğunu, yazabildiğini ve dünyaya farklı bir bakış açısından bakabildiğini keşfeder. Arkadaşı Stevie (Martha Plimpton), aracılığıyla, kendisini Warhol ile tanıştıracak olan Candy Darling (Stephen Dorff) ile tanışır. Daha sonra Olympia Press'ten Maurice Girodias (Lothaire Bluteau) ile tanışır. Warhol'ün 'Up Your Ass' isimli oyununu yayınlamasını ister. Girodias ise ondan pornografik bir roman yazmasını ister. Girodias ile sözleşme imzaladığında hakkının yenildiğini düşünür. Sözleşmeyi imzaladığı için pişmandır. Solanas, Warhol ve Girodias'ın kendisini yönetmeye çalıştığını düşünür. Film başladığı yere döner ve sonra on yıl sonrasına gider ve Warhol'un hayatının geri kalanını Valerie'nin tekrar kendisine saldıracağı korkusuyla geçirdiğini görürüz. Valerie'nin "Pornografik" romanı ise feminist bir klasik olarak kabul edilen S. C. U. M. manifesto olmuştur. Phoenix Sky Harbor Uluslararası Havalimanı Phoenix Sky Harbor Uluslararası Havalimanı ABD'nin Arizona eyaletinin Phoenix şehrine hizmet veren uluslararası havalimanı. 1928 yılında şehrin 4. havalimanı olarak açılmıştır. Havalimanı, 2014 yılında toplam 42,134,662 yolcuya hizmet verirken, aynı yıl içinde 430,461 uçak inişi ve kalkışı gözlenmiştir. Chambord Chambord, bir tür Fransız ahududu likörüdür. Vanilya, konyak, ahududu ve bazı baharatların karıştırılmasıyla yapılır. Efsaneye göre Chambord, 17. yüzyılda Kral XIV. Louis'in Chambord Şatosu'nu ziyareti sırasında kral için üretilen bir ahududu likörü ilham alınarak üretilmiştir. O yıllarda şık yemeklerde konyak ve likör tüketilmesi oldukça yaygındı. Bir marka olarak Chambord ilk kez 1982 yılında üretilmiştir. Chambord markası 2006 yılında Brown-Forman şirketine satılmıştır. Chambord üretimi Loire Valley'de gerçekleşmektedir. Yapımında kırmızı ahududu, siyah ahududu, vanilya, narenciye kabuğu, bal ve konyak kullanılmaktadır. Tüm meyveler haftalar süren bir periyotta bazı Fransız içkilerinde demlendirilir. Bu sürede meyveler ilginç bir tat ve aromaya kavuşur. İlk demlemenin ardından meyveler ikinci grup içkilerde gene haftalarca bekletilir. Bu ikinci demleme işi bitince meyveler preslenerek suları çıkartılır. Ardından meyvelerin bekletildiği içki ile meyvelerin preslenmesiyle çıkan meyve suyu birbirine karıştırılır. Son olarak bu karışım özel bir konyakla harmanlanır ve narenciye kabuğu, bal ve bir takım baharatlar eklenerek işlem tamamlanır. Likör %16,5 alkol içerir. Chambord ile yapılan pek çok kokteyl vardır. Bunlardan bazıları şunlardır: __DİZİN__ Digimon Fusion Digimon Fusion veya Digimon Xros Wars, Digimon'un 6. serisi olup 79 bölüm ve 3 sezondan oluşmaktadır. Saban Brands lisansmanlıyla birçok ülkeye pazarlanan çizgi dizi Türkiye'de Nisan 2015'ten itibaren yayınlanmaya başlamıştır. Mikey, Dijital Dünya'dan Shoutmon'un çağrısını duyar ve tesadüfen bulduğu Fusion Işınlayıcısı sayesinde onu kurtarır. Bununla birlikte Mikey, arkadaşları Angie ve Jeremy ile birlikte Dijital Dünya'ya kapsolur. Burada birbirinden güçlü ve farklı birçok Digimon ile tanışır ve onlarla birlikte Dijital Dünya'yı Bagramon önderliğindeki kötülerden koruyup eve dönmenin bir yolunu bulmaya çalışır. Fusion Işınlayıcısı sayesinde birçok Digimon'u birleştirip kötülere karşı savaşırken burada kendileri dışında başka insanların olduğunu da öğrenirler. IV. Germanos IV. Germanos (), ilki 1842-1845, ikincisi 1852-1853 yılları arasında süren 2 kez Ekümenik Konstantinopolis Patriği seçilen dini lider. 1826-1830 yılları arasında Vidin episkoposu, sonrasında Drama episkoposu ve 1835'te Derkoi episkoposu olmuştur. 1842'de IV. Germanos adıyla Ekümenik Patrik olarak taç giymiş, 1845'te III. Meletius'a görevi devretmiştir. 1852'de tekrar patrik seçilmiş ve ertesi yıl ölene kadar bu görevi sürdürmüştür. The Interview The Interview, 2014 yapımı aksiyon ve komedi türündeki film. Seth Rogen ve Evan Goldberg tarafından yönetilmiş filmin, başrollerinde Dave Skylark rolüyle James Franco ve Aaron Rapaport rolüyle Seth Rogen yer almaktadır. Microsoft ve Google'ın ardından Apple ve Amazon desteğiyle gösterime giren filmin, Sony Pictures Entertainment tarafından yapılan açıklamaya göre internetteki hasılatı 31 milyon doları geçmiştir. Üveys Paşa Üveys Paşa (d. 1512 - ö. 1547, Yemen) Osmanlı yönetici. Yemen beylerbeyiliği sırasında eyaletin topraklarını genişletmiştir. Ünlü Osmanlı tarihçisi Gelibolulu Mustafa Âlî'ye göre şehzadeliği sırasında I. Selim'in ismi bilinmeyen bir cariyeden olan oğludur. Selim'in tahta çıktığı yıl doğdu. Mustafa Âlî'nin Künhü'l-Ahbâr eserinde yazdığına göre Üveys Paşa'nın annesi evlendirilerek saraydan gönderildikten sonra gebe olduğu anlaşılmıştır. Ancak cariye artık başkasıyla nikâhlı olduğu için Üveys şehzade olarak kabul edilmemiştir. Bununla birlikte I. Selim, Üveys'in yetiştirilmesiyle ilgilendi. Selim'in ölümünden sonra yerine geçen I. Süleyman 1545 yılında Üveys'i Yemen Eyaleti'ne beylerbeyi tayin eder. Kendisi bundan sonra Üveys Paşa olarak anılmaya başlar. Üveys Paşa 1547'de Yemen'de çıkan bir ayaklanmada öldürüldü. Rivayete göre Üveys Paşa'nın ölüm haberi Süleyman'a ulaşınca ""O benim baba tarafından bir kardeşimdir"" demiştir. Ayrıca Üveys Paşa'nın Trablusgarp Eyaleti'nin yöneticilerinden olan Sakızlı Mehmed Paşa'nın babası olduğu düşünülmektedir. Açık anahtar altyapısı Açık anahtar altyapısı (AAA), dijital sertifikaların oluşturulması, yönetimesi, dağıtılması, kullanılması ve yeri geldiğinde iptal edilebilmesi için donanım, yazılım, kullanıcılar(kurumlar veya insanlar) kurallar ve gerekli prosedürlerden meydana gelen bir yapıdır. Kriptografik anlamda AAA, Sertifika Otoriteleri(SO) vasıtasıyla açık anahtarlar ve kullanıcılar arasında bağlantı kurulmasını sağlayan kurallar bütünüdür. Her sertifika otoritesinin kendi etki alanı içerisindeki kullacıları tanımladığı bilgileri benzersiz olmalıdır. Belirtilen bu bilgileri sertifika otoriteleri adına ihraç eden ve hiyerarişinin en altında bulunan sertifika otoriteleri vardır. Sertifikaların kayıt ve ihraç etme süreçleri vasıtasıyla sertifika otoriteleri arasında bir bağlantı kurulur. Bu süreçler sanal ortamda yapılacağı gibi insanların şahsen başvurmaları esasıyla da gerçekleştirelebilir. Bu yapı içerisindeki kritik bilişenlerden biri olan kayıt otoritesi (KO) sertifika taleplerini alır ve talep sahiplerinin bilgilerini kontrol ederek onları yetkilendirir. Açık Anahtar Altyapısındaki ilk gelişmeler İngiliz istihbarat servisi GCHQ’da çalışan kripto analistleri James Ellis ve Clifford Cocks tarafından şifreleme algoritmaları ve anahtar dağıtım problemleri hususunda 1970'lerin başlarında yapılan çalışmalar ile ortaya çıkmıştır. Fakat GCHQ’nun teşkilat yapısı nedeniyle yapılan bu çalışmalar 1990’ların ortalarına kadar gizli tutulmuş ve açıklanmamıştır. 1976 yılında Diffie-Helmann anahtar değişim algoritması ve akabinde Rivest, Shamir ve Adleman tarafından asimetrik anahtarlama algoritmasının bulunması güvenli iletişimi tümüyle değiştirdi. Teknoloji dünyasındaki değişimler ile beraber internetin ortaya çıkması kullanıcıların birbirleriyle güvenli iletişim kurabilmeleri ve etkileşim içerisinde oldukları tarafların kimler olduğunu bilmeleri bir ihtiyaç haline geldi. İnternetin yaygınlaşmasıyla beraber elektronik ticaretin artması, kritik bilgilerin internet ortamında taşınır hale gelmesi bu alandaki gelişmeleri tetikleyici olmaya yeterliydi. Taher Elgamal ve Netscape firmasındaki diğer araştırmacıların katkılarıyla internet üzerinde güvenli iletişime olanak sağlayan ( anahtar değişimi, sunucunun ve/veya istemcinin yetkilendirimesi vs.) SSL protokolü 1994 yılında geliştirildi. Böylece AAA’nın temelleri atılmış oldu. Bununla beraber devletlerin çıkartmış oldukları yasalar ve düzenlemeler nedeniyle uzunca bir süre öngörülen şekilde bir kullanım alanı bulamamıştır. Açık Anahtar Altyapısı, nihayet bir AAA şifreleme yöntemi olan ve networkler üzerindeki bilgi transferleri sırasında güvenlik ve gizlilik sağlanyan SSL in 1996 yılında 3.0 versiyonunun çıkarılmasıyla Internet tarayıcılarının desteklediği bir standart haline gelmesiyle etkin bir kullanım alanı bulmuştur. Açık Anahtar Şifreleme, kullanıcıların güvenli olmayan ağlarda dijital sertifikaların kullanılması suretiyle güvenli bir şekilde iletişim kurabilmesini ve karşı tarafın kimliğini doğrulamasını sağlayan bir şifreleme yöntemidir. AAA , belli bir organizasyon veya kişiye ait olan açık anahtarların doğrulanabilmesi için dijital sertifikaların oluşturulabildiği, depolanabildiği ve dağıtılabildiği bir sistemi ifade etmektedir. Ayrıca AAA sistemi gerektiğinde bu sertifikaların iptal edilmesine de olanak vermektedir. AAA’nın bileşenleri: -Sertifika Otoritesi (SO), dijital sertifikaların verilmesinden ve doğrulanmasından sorumludur. -Kayıt Otoritesi (KO), Sertifika Otoriteleri adına kullanıcılardan gelen talepleri alır ve kullanıcıların sunmuş oldukları bilgilerin doğruluğunu kontrol eder. -Sertifika Dizini, sertifikalara ait bilgilerin saklandığı güvenli bir saklama alanını ifade eder. SO’ların öncelikli görevleri açık anahtarları kendi gizli anahtarları ile imzalayarak kullanıcılara sunmalarıdır. Sertifika Otoriteleri bazı durumlarda kullanıcılarılar ile direkt temasa geçmeyip bunu Kayıt Otoriteleri (KO) dediğimiz kendisine bağlı organlar ile de sertifika yayınlayabilmektedirler. AAA yapısı dikkatli tasarlanması gereken bir yapı olup esnek ve genişletilebilir olmalıdır. AAA yapısında bir Sertifika Otoritesi le taleplerin alınması ve sertifikaların yayınlanması süreçlerini yönetilebileceği gibi organizasyonun büyüklüğüne göre katmanlı bir yapıda da süreci yönetebilir. Orta ölçekli bir organizasyon da SO ve KO yeterli olacak iken büyük bir organizasyonda hiyerarşinin en tepesinde bir Kök SO olup KO ile kök SO arasında birden fazla SO bulunabilir. Sertifika Dağıtımı Yapan Firmaların Pazar Durumu W3Techs’in 2015 Şubat araştırması na göre en yüksek pazar payına sahip 5 firma : - E-posta şifreleme ve/veya göndericinin kimlik denetimi ( örn. OpenPGP veya S/MIME) - Dosya şifreleme ve/veya imzalama (XML İmzalama ve XML Şifreleme) - Kimlik Denetimi (SSL, Kerberos) - Elektronik Ä°mzalar Bayramlı, Kadınhanı Bayramlı, Konya'nın Kadınhanı ilçesine bağlı, ilçeye 7 km uzaklıkta bir mahalledir. 1800'lü yıllarda kurulduğu sanılmaktadır. İlçenin kuzeydoğusundadır. Mahallede tarım ve hayvancılık başlıca geçim kaynaklarıdır. Kanalizasyon ve sağlık ocağı bulunmamakta, eğitim taşımalı olarak yapılmaktadır. The Awakening (Doctor Who) The Awakening, Büyük Britanya bilimkurgu dizisi "Doctor Who"nun klasik serisinin yirmi birinci sezonunun ikinci öyküsü. İki bölümden oluşan öykünün ilk bölümü 19 Ocak'ta, son bölümü 20 Ocak 1984 tarihinde yayınlanmıştır. Doktor Malus tarafından etkilenmiş Küçük Hodcombe köylülerine bakmalı ve May'in talihsiz Kraliçesi yakılmadan önce Tegan'ı kurtarmalıdır. 2004 Eurovision Şarkı Yarışması'nda Sırbistan-Karadağ Sırbistan-Karadağ, Türkiye'nin İstanbul şehrinde gerçekleştirilen 2004 Eurovision Şarkı Yarışması'na katılımını onaylamıştır. Temsilcinin belirlenmesi için 8 jüri (4'ü Karadağ'dan, 4'ü Sırbistan'dan) ve halk oyu kullanılmıştır. "Lane Moje" şarkısıyla Željko Joksimović, ülkesini temsil etmeye hak kazanmıştır. Ancak, Sırp hakemler Karadağ şarkılarına bir puan bile vermediği için tartışmalar olmuştur. Ancak, Joksimović'in şarkısını iki taraf da kabul etmiştir. Sırbistan-Karadağ ulusal finali Evropesma 2004, 21 Şubat 2004 tarihinde Belgrad'da Sava Centar'da gerçekleştirilmiştir. 4'ü Sırp ön seçimi Beovizija 2004'ten, 20'si önceden seçilmiş olan şarkılar, İstanbul'da 2004 Eurovision Şarkı Yarışması'nda Sırbistan-Karadağ'ı temsil etmek için yarışmıştır. 12 Mayıs 2004 tarihinde yarı finalde yarışan Joksimović şarkısını 20. sırada Danimarka'dan sonra ve Bosna-Hersek'ten önce seslendirmiştir. 263 puan alarak birinci olmuş ve finale yükselmiştir. 15 Mayıs'ta finalde Joksimović, şarkısını 5. sırada Fransa'dan sonra ve Malta'dan önce seslendirmiştir. Toplam 263 puan alarak Ukrayna temsilcisi Ruslana'nın ardından ikinci olmuştur. 2004 yılı itibarıyla daha önceki yıl ilk 10'a giren ülkeler doğrudan finalde yer alacağı için Sırbistan-Karadağ, 2005 yılında doğrudan finalde yer almaya hak kazanmıştır. Flandre Kontluğu Flandra Kontluğu (Hollandaca; "Graafschap Vlaanderen", Fransızca: "Comté de Flandre") 862 yılında Fransa Krallığı'ndan soylular Brugge, Gent ve Lille bölgelerinde bu kontluğu kurmuştur. 1795 yılında Avusturya-Hollanda içinde kalan toprakları Fransız Flanders hariç ortaçağ Fransa Krallığı'nın sadece bir parçasıdır. 1815 yılında Hollanda'da yeni kurulan Birleşik Krallık, İlk Fransız Cumhuriyeti tarafından kurulmuş ve günümüzde bu toprakları Fransa'ya ait değildir. George Bush Kıtalararası Havalimanı George Bush Kıtalararası Havalimanı ABD'nin Teksas eyaletinin Houston şehrinde bulunan uluslararası havalimanı. Şehir merkezine yaklaşık 37 km. mesafede bulunan havalimanı, 1969 yılında faaliyete geçmiştir. ABD'nin 41. devlet başkanı George H. W. Bush'un adının verildiği havalimanı, 2014 yılında toplam 41,194,558 yolcuyu ağırlamıştır. Vira Dyatel Vera Grigoryevna Dyatel (; d. 3 Mart 1984) Ukrayna kadın millî futbol takımında da oynayan orta saha futbol oyuncusu. Halen İsveç Bayanlar Ligi (Damallsvenskan) takımlarından Linköpings FC'da top koşturmaktadır. Öncesinde ise Ukrayna liginde Lehenda Chernihiv ve Zhytlobud Kharkiv, Rusya liginde de Zvezda Perm ve FC Zorky Krasnogorsk kulüplerinde oynadı. 2009 UEFA Kadınlar Kupasında, çeyrek final ve yarı finalde, Brøndby ve Umeå maçlarında attığı toplam üç golle, takımı Zvezda'nın şampiyonluğu kazanmasında önemli rol oynadı. Rusya liginde 2 kez, Ukrayna liginde ise 3 kez şampiyonluk yaşadı. Uzun süre bu topçunun peşinde koşan İsveç kulüplerinden Linköpings FC, 2015 Ocak ayında Dyatel'i renklerine bağladı. Dyatel 2000 yılının Kasım ayında, Ukrayna'nın İngiltere'ye karşı oynadığı maçta ilk kez millî formayı giydi. UEFA Avrupa Kadınlar Şampiyonası'nda da Ukrayna millî takım formasını giydi. Susturucu (anlam ayrımı) Susturucu deyince şunlardan biri kastedilmiş olabilir: Åžnitzel Şnitzel veya şinitzel (), Avusturya mutfağından, gayet ince kesilmiş bir dilim dana, domuz veya tavuk etinin sırasıyla una, yumurta sarısına ve galeta ununa bandırılarak kızgın yağda kızartılmasıyla yapılan bir yemek türüdür. Avusturya'da yaygın olarak yapılan Avrupa kökenli fast food türü yemek, nugget ile benzer özellikler göstermektedir. Almanya'da da oldukça çok tüketilir. UNESCO Somut Olmayan Kültürel Miras Listeleri UNESCO, önemli maddi olmayan kültürel mirasların dünya çapında daha iyi korunmasını sağlamak ve bunların öneminin fark edilmesini sağlamak amacıyla Somut Olmayan Kültürel Miraslar listesini belirledi. Bu liste Somut Olmayan Kültürel Mirasın Korunması amacıyla üyeleri BM Genel Kurulu'nda taraf devletlerce seçilen Hükümetlerarası Komite tarafından yayınlanmaktadır. UNESCO'nun, insanlığın dünyadaki farklı sözlü ve nesnel hazinelerini içeren bir özetiyle, önemli bir bileşen ve kültürel çeşitlilik ve yaratıcı ifade deposu olarak tanımladığı maddi olmayan mirasın korunmasının önemine dikkat çekmek amaçlanmaktadır. Liste, 2003 Somut Olmayan Kültürel Mirasın Korunması Sözleşmesi'nin yürürlüğe girdiği 2008 yılında yayınlandı. (2010 itibarıyla) program iki liste derlemiştir. İnsanlığın Somut Olmayan Kültürel Mirasının Temsili Listesi, bu mirasın çeşitliliğini göstermek ve önemi hakkında farkındalık yaratmak için kültürel "uygulamalar ve ifadeler" içermektedir. Acil Koruma Gerektiren Somut Olmayan Kültürel Miras Listesi, toplulukların ve ülkelerin, onları canlı tutmak için acil önlem almak zorunda oldukları düşünülen kültürel unsurlardan oluşmaktadır. 2013 yılında Acil Koruma Gerektiren Somut Olmayan Kültürel Miras Listesi'ne dört ana unsur dahil edilmiştir ve bunlar Taraf Devletlerin bu mirasların, ilgili toplulukların katılımıyla uluslararası işbirliğini ve yardımlarını harekete geçirmesine yardımcı olmaktadır. Acil Koruma Listesi 2017 itibarıyla 35 unsur barındırmaktadır. Komite, Somut Olmayan Mirasın farkındalığının artırılması ve toplulukların kültürel çeşitliliğini yansıtan gelenek ve tekniklerin tanınması için, İnsanlığın Somut Olmayan Kültürel Mirası Temsili Listesi'ne 25 unsur eklemiştir. Liste herhangi bir mükemmellik veya münhasırlık standardı atfetmemekte ya da tanımamaktadır. Sözleşmeye Taraf 158 Devletin dört tanesi (Etiyopya, Makedonya Cumhuriyeti, Nijer ve Ukrayna) bu listedeki ilk unsurların sahibi idi ve (2010 itibarıyla) listede toplam 281 unsur yer almaktaydı. İnsanlığın Somut Olmayan Kültürel Mirasının Temsil Listesi, "kültürel mirasın çeşitliliğini göstermek ve önemi hakkında farkındalık yaratmaya yardımcı olmak" üzere soyut kültürel miras unsurları içeriyor. Acil Korunma Gerektiren Somut Olmayan Kültür Mirası Listesi, "Topluluklar ve Taraf Devletlerin bunları canlı tutmak için acil önlemlerin alması gerektiği" konusundaki somut olmayan kültürel miras unsurlarını içerir. En İyi Koruma Uygulamaları Kaydı, Taraf Devletlerin ve toplulukların, "yaşayan mirasın, uygulamanın ve bilginin gelecek kuşaklara aktarılmasında karşılaşılan zorlukların üstesinden nasıl geldiğinin örneklerle paylaşımını" gösterir. Bölgelere göre Sözleşmeyi imzalayan devletler: 2017 itibarıyla listelenen unsurların toplamı: 337, bunların 18'i çok uluslu Somut Olmayan Kültürel Miras Listeleri, 2008 yılında Maddi Olmayan Kültürel Mirasın Korunması Sözleşmesi'nin yürürlüğe girdiği tarihte ilan edilmişitir. Bundan önce, İnsanlığın Sözlü ve Maddi Olmayan Mirasının Başyapıtları olarak bilinen bir proje, gelenek, özel ve kültürel alanlar gibi maddi olmayan varlıkların değerini ve bu kültürel ifadelerin biçimlerini gösteren bir Bildiri ile listelenmekteydi. Başyapıtların tanımlanması, bu hazineleri teşvik etmek ve korumak için devletlerin taahhüdünü de beraberinde getirirken UNESCO da koruma planlarını finanse eder. 2001'de başlayıp 2005 yılına kadar iki yılda bir 90 adet maddi olmayan mirasın yer aldığı toplam üç listeleme yapıldı. Daha önce ilan edilen 90 adet Başyapıt, unsurlar olarak bilinen ilk kayıtlar olarak "İnsanlığın Somut Olmayan Kültürel Mirası Temsili Listesi"'ne dahil edilmiştir. Daha sonraki unsurlar, UNESCO Sözleşmesine katılan, üye devletler olarak adlandırılan ve çok uluslu adaylıkların yanı sıra tek bir adaylık dosyası sunmasına izin verilen ulusal hükümetler tarafından sunulan adayların değerlendirilmesinin ardından listelendi. Somut Olmayan Kültürel Mirasın Korunması Hükümetler Arası Komitesi olarak bilinen somut olmayan miras konusundaki bir uzmanlar paneli ve atanmış bir organ daha sonraki adayları listedeki unsurlar olarak resmi olarak listelemeden önce incelemeye başlamıştır. A. Unsurlar için kullanılan isimler ve hecelemeler yayınlanan resmi Listeye dayanmaktadır.. B. 2001, 2003 ve 2005 yıllarında İnsanlığın Sözlü ve Maddi Olmayan Mirası Başyapıtları Beyannamesi hazırlandı. 2008 yılında İnsanlığın Somut Olmayan Kültürel Mirası Temsili Listesi kuruldu ve bu listenin yerine geçti. C. Daha önce Başyapıt olarak ilan edilen 90 unsur, Somut Olmayan Kültürel Mirasın Korunması Sözleşmesine göre İnsanlığın Somut Olmayan Kültürel Mirası Temsilcisi Listesi'ne yazılmıştır. D. Üye ülkelerin bölgelere göre gruplandırılması yayınlanan resmi Listeye dayanmaktadır. Kısaltmalar kullanım rahatlığı açısından getirilmiştir: E. Ermenistan, Azerbaycan ve Gürcistan'ın Transkafkasya Devletleri ile Rusya Federasyonu Avrupa ve Kuzey Amerika Bölgesinde yer almaktadır. Macar edebiyatÄ± Macar edebiyatı, öncelikli olarak Macarca veya (çoğunlukla Latince olmak üzere) başka dillerde, Macarlar veya Macar kültürüne yakın konular işleyen yazarların yazılı ürünlerinin bütününden oluşmaktadır. Macar destan ve efsanelerinin ilk örnekleri arasında gösterilebileceği Macar edebiyatını, 16. yüzyıla dek bu türler ile günceler ve ilahiler oluşturmuştur. Batı ülkelerinde yüzyıllar boyunca oldukça az bilinen Macaristan edebiyatı; uluslararası bir erişilebilirlik elde eden Antal Szerb, Imre Kertész, Mór Jókai, Magda Szabó ve Sándor Márai gibi yeni nesil yazarlar sayesinde ancak 19. ve 20. yüzyılda şöhret kazanmıştır. Oryantal Ortodoksluk Oryantal Ortodoksluk Birinci İznik Konsili, Birinci Konstantinopolis Konsili ve Birinci Efes Konsili'nden oluşan ilk üç ekümenik konsili tanıyan Ortodoks Doğu Hristiyan inancı. Dünya çapında yaklaşık 84 milyon inananı vardır. 451 yılında Kalkedon'da icra edilen konsilin tanımlamalarını reddederler. Bu yüzden "Eski Oryantal" olarak da adlandırılan miafizit ya da Kalkedon olmayan "Oryantal Ortodoks" Kiliseler Batı Hristiyanlığı ve birçok Doğu Ortodoks Kilisesi tarafından monofizit kabul edilir. Bu kiliseler birbirleri arasında tam komünyon olmalarına rağmen Doğu Ortodoks Kilisesi ile böyle bir bağları yoktur. 20. yüzyılın ortalarından beri komünyonu restore etmek için diyaloglar yapılmaktadır. Adlandırılmasındaki karmaşıklığa rağmen ("Oryantal" sözcüğü "Doğu" ile eş anlamlıdır) Oryantal Ortodoks kiliseleri Doğu Ortodoks Kilisesi'nden farklıdır. Oryantal Ortodoks komünyonu altı kiliseden meydana gelir: Kıpti, Etiyopya, Eritre, Süryani, Malankara Ortodoks Süryani Kilisesi (Hint Ortodoks Kilisesi) ve Ermeni Apostolik kiliseleri. Bu kiliseler birbirleriyle tam komünyon içinde ve hiyerarşik olarak birbirine bağlıdır. Bu kiliselerin hepsi II. Tavadros'u (Oryantal Ortodoksluğun Afrika, Ortodoğu ve Diyaspora Topluluğu Papası) "Primus inter pares" (eşitlerin birincisi) olarak kabul eder. Roma'daki Papa'nın aksine Oryantal Ortodoks Papası'na bu unvan diğer kiliselere müdahale ettiği için değil Oryantal Ortodoks Konsil'e başkanlık ettiği için verilmiştir. Baba olarak adlandırılan Papa'ya bu unvan yakınlık ve saygının yansıması olarak verilmiştir. Roma Papası Dionysius İskenderiye'nin Herakles'i Filemon'a bir mektubunda Papa olarak adlandırmıştır. Oryantal Ortodokslukla Kilise'nin geri kalanı arasında Kristoloji açısından bir ayrım olmuştur. Birinci İznik Konsili (325) İsa'yı Baba ile eşit özlü olduğunu anlatmak için Tanrı olarak adlandırmıştır. Birinci Efes Konsili (435) İsa'yı ilahi aynı zamanda insan olarak kabul etmiş, onu bir insan yapmıştır (hipostasis). 451 yılında yapılan Kalkedon Konsili İsa'nın biri ilahi biri insani olan tüm olan iki doğası olduğunu kabul etmiştir. Kalkedon Konsili'nin kararlarına karşı olanlar İsa'ya 30 yaşındayken Kelam'ın indiğini, ancak o zamandan sonra İnsan ve Tanrı karakterlerini taşıdığını, Meryem'in, Tanrı olan İsa'nın değil, insan olan İsa'nın annesi olduğunu söyleyen ve dolayısıyla da, Meryem'e "Tanrı'nın annesi" (Theotokos) denmesine karşı çıkan ve Tanrı'nın doğrulamayacağını, doğurulmadığını belirten Nasturi öğretisinde toplanmıştır. Nestorius'a göre İsa'nın insani kimliği ile tanrısal kimliği birbirinden ayrıdır. Oryantal Ortodoks Kiliseleri, Hristiyanlıkta miafizit görüşe sahip olup, 451 yılında yapılan Kadıköy Konsili'nin kararlarını tanımayarak İsa'nın doğası konusunda Ortodoksluk ve Katoliklik'den ayrı düşünen ve bunlardan ayrılan doğu kiliselerine denir. Her birinin kendi patriği olan bu kiliseler, kendi dillerinde ibadet ederler. Türkiye Cumhuriyeti Devlet Savaş Madalyası Türkiye Cumhuriyeti Devlet Savaş Madalyası Türk Silahlı Kuvvetleri Genelkurmay Başkanı'nın önerisi üzerine, Millî Savunma Bakanı ve Türkiye Cumhurbaşkanı'nın onaylayacağı kararnameye istinaden bu madalyaları almayı hak eden kişilere, birliklerin sancaklarına Türk Silahlı Kuvvetleri Genelkurmay Başkanı veya görevlendireceği kişiler tarafından takılır. Birinci ve ikinci derece olmak üzere iki çeşittir. 1. derece Devlet Savaş Madalyası, 926 sayılı Türk Silahlı Kuvvetleri Personel Kanunu'nun 189 ve 190. maddeleri gereğince savaş takdirnamesi ile taltif edilenlere verilir. 2. derece Devlet Savaş Madalyası, Türkiye'nin taraf olduğu antlaşmalar gereğince yapılan savaşlarda, Türk ve dost kuvvetler içinde ve dışında görev alarak Türkiye'nin veya dostlarının düşmanı ile yapılan muharebede başarılı sevk ve idaresi ile muharebe kazanan veya muharebenin kazanılmasını hazırlayan ve kolaylaştıran üstün derecede kahramanlık ve cesaret gösteren birliklerin sancaklarına takılmak üzere verilir. Türk Silahlı Kuvvetleri Üstün Hizmet Madalyası Türk Silahlı Kuvvetleri Üstün Hizmet Madalyası ilk olarak 27 Temmuz 1967 tarihinde verilen ve 29 Temmuz 1983 tarihinde bugünkü şeklini alan Türk Silahlı Kuvvetleri'nce silahlı kuvvetler mensupları ile silahlı kuvvetlerine emsallerine göre çok üstün hizmet yapan, silahlı kuvvetler envanteri için araç ve gereç keşfeden veya geliştiren orgeneral ve oramiralliğe terfi eden korgeneral ve koramiraller ile Türk vatandaşı sivil ve yabancı uyruklu asker ve sivil kişilere, savaşta ve barışta yaptıkları fedakârlık, gösterdikleri kahramanlık ve üstün başarılar karşılığında verilir. Toyota Corona Toyota Corona (), Toyota tarafından 1957-2002 yılları arasında üretilen bir otomobil modelidir. Geleneksel olarak aracın en büyük rakibi Nissan Bluebird idi. SEAT Exeo SEAT Exeo, SEAT tarafından 2008-2013 yılları arasında üretilen orta sınıf otomobil modelidir. Araç, Audi A4 temelli olup resmi tanıtımı Ekim 2008 Paris Otomobil Fuarı'nda gerçekleştirilmiştir. 2009 yılında da sedan modeline ek olarak 5 kapılı station wagon modeli olan Exeo ST satışa sunuldu. Alex Kidd in Miracle World Alex Kidd in Miracle World, oyun konsolu Sega Master System için geliştirilmiş, platform türünde bir video oyunudur. Oyun ilk yayımlandığı 1986'nın ardından 2008 yılında da Wii Virtual Console için çıktı. Bundan asırlar önce "Aries" gezegeninde yaşayan Alex Kidd adında kimsesiz bir çocuk, yedi yıldır "Eternal Dağı"nda antik bir sanatın eğitimini almaktaydı. "Shellcore" adı verilen bu dövüş tekniği, onun kayaları çıplak yumruklarla un ufak edebilecek kadar güçlenmesini sağlamıştı. Hiç tanımadığı ailesini ve görmediği vatanını aramak için dağdan ayrıldığı bir gün, ölmek üzere olan yaşlı bir adamla karşılaştı. Adam, son nefesini vermeden hemen önce barışçıl "Radactian" şehrinin tehlikede olduğunu söyleyip, yıpranmış bir harita ile "Güneş Taşı"ndan yapılmış bir madalyonu ona verdi. "Kral Thunder" ortadan kaybolmuş, tahtın varisi "Prens Egle" ve onun nişanlısı "Prenses Lora" ise kaçırılmıştı. İşgalin arkasında "Janbarik Gezegeni İmparatorluğu"nun başı "Büyük Janken" vardı. Alex Kidd derhal yola koyuldu. Önündeki bu zorlu yolculuk ona hem ailesinin köklerini keşfetme fırsatını verecek, hem de onu destansı bir kahramanlık hikâyesinin baş köşesine oturtacaktı. Çoğunlukla olumlu tepkiler alan oyun; incelemeleri derleyip, istatistik veren GameRankings sitesinde 100 üzerinden 80'lik bir ortalama tutturdu. Computer and Video Games dergisi 1991 yılında oyun için 86% skor verdi ve oyunu "Sega'nın Mario'ya cevabı" şeklinde tanımlayıp, "bağlayıcı oynanışıyla insanları ekran başına kilitleyeceği" sonucuna vardı. IGN için yapılan Alex Kidd in Miracle World incelemesinde, zamana meydan okuyan kontrolleri ve oldukça zorlu bulmacalarına atıfta bulunularak olağanüstü bir platform şeklinde nitelendirildi; 10 üzerinden 9 puana ve "Editörün Seçimi" ödülüne değer görüldü. HonestGamers tarafından 9/10, Eurogamer ve Nintendo Life tarafındansa 7/10 puan değerlendirmeleri yapıldı. Arrar Nehri Muharebesi Arar Nehri Muharebesi, MÖ 58 Haziran başında antik Galya'da, günümüzde Saöne Nehri olarak bilinen nehir kenarından Atlas Okyanus'una büyük bir göç yapmakta olan Helvetler kabilesinin bir kısmı ile Romalı Galya valisi Jül Sezar komutası altında olan VII., VIII., IX. ve X. Roma Lejyonu askerleri ile yapılan bir muharebedir. Galya Savaşları adı ile bilinen savaş içindeki muharebelerden ilk önemli olanıdır. Bu muharebede Romalıların hedefi Helvetlerin büyük göçlerini durdurmak ve geri döndürmekti. Muharebe meydanı Arar Nehri'nin üzerinde karşıya geçiş mevkii idi. Romalı komutan Jül Sezar Helvetelere sürpriz yapmakla beraber Helvetlerin 3/4'u bu nehri geçmiş ve yollarına devam etmiştir. Jül Sezar ise daha geçişi tamamlayamıyan Helvetler kabilesinin "Tigurinus" adli bir kantonun nehir geçişini önlemiş ve bu kantonun mensuplarının çoğunu elemine etmiştir. Fakat bu muharebe karar verici olmamıştır. Yoluna devam eden Helvetlerin kalan büyük kısmı ile Romalıların karar verici muharebesi daha kuzeyde Bibracte Muharebesi olmuştur. Ancak bu muharebede galip gelen Romalılar hedeflerine erişip Helvetlerin eski arazilerine dönmelerini sağlamışlardır. MO 61'de Helvetler kabilesi liderleri Orgetorix önderliğinde bir kitlesel göç planı yapmışlardı. Bu büyük göç istekleri Helvetler'in Germen kabileleri tarafından devamlı taciz edilmesinden doğmuştu. Helvetler engebeli ve dağlık bir bölgede (modern İsviçre'de) yerleşiktiler. Arazileri büyük tarım için elverişle olmayıp ticarette komşularına karşı dezavantajlıydılar. Diğer kabilelere karşı, özellikle büyük baş hayvan elde etmek için, yağmacılık la uğraşmaları için bile arazileri elverişli değildi. Helvetlerin komşuları Galyalı kabilesi ve devleti olan Sekuanlar; diğer küçük Galyalı kabilelerine ve Romalılara ait Gallia Narbonensis eyaleti idi. Gallia Narbonensis eyaletindeki Romalılar Helvetlerle diğer kabilelerin ticaret anlaşmazlıklarını körükleyerek politik avantajlar kazanmaktaydılar. Helvetler kabilesinin gayet önemli soylu liderlerinden olan Orgetorix bir kabile halk meclisi toplanmasını sağladı ve meclis katılan halk kabile sorunları için çareler hakkında görüştüler. Orgetorix bu halk meclisi toplantısında Helvetler için en uygun çarenin (modern İsviçre içinde bulunan) kabile topraklarının bıraklıp büyük bir göçle daha uygun yöreler olan Atlas Okyanusu kıyılarına Sentonlar kabilesinin yanındaki arazilere göç etme ve bu yeni arazilere yerleşme olduğu tezini ortaya attı. Bu konu halk meclisinden görüşmeden sonra kabile meclisi tarafından uygun görüldü. Bundan sonra Helvetler liderleri göç etmek için Sekuanlar ve Romalılar'a yakınlıkları ile bilinen Aedular ile görüşmeler yaptılar. Helvetler'le göç etmek için arazilerinden sulh içinde geçiş yapma için Sekuanlar'a yaptıkları talep onların halk meclisleri tarafından kabul edildi. Helvetler liderleri olan Orgetorix altında göçe hazırlandılar. Değişik Galyalı kabilelere elçiler gönderilerek sulh içinde güvenli geçiş için izinler ve ittifaklar temin ettiler. Fakat Helvetler kabilesi içinde Orgetorix'in uğraşları aleyhinde olan bir klik bulunmaktaydı. Bunlar Orgetorix'in gayretlerini önlemeye çalışmakta iken Orgetorix Helvetler kaynaklarına göre intihar etti. Romalılar Galya valisi Sezar kitabında kendisinin önceden Helvetlerin Atlas Okyanusu kıyılarına göçlerine karşı olmadığını ve onların bu yöreye gitmelerinin Romalıların kabul edebileceğini anlatmakta idi. Ama kendine müttefik olan büyük ve küçük Galyalı kabileler bu göçün aleyhinde idiler. Sonradan Romalılar da Helvetlerin bu büyük göç yapmaları aleyhinde oldular. Romalılar Ren Nehri doğusunda olan Germen asıllı kabilelerin taciz edilmesini ve böylece bölgede Romalılar gayretleri ile gayet zorlukla sağlanan jeopolitik istikrarın bozulmamasını istemekteydiler. Romalılar Helvetlerin büyük göçü ve Atlas Okyanusu kıyılarına gelip yerleşip büyük bağımsız bir devlet olmalarının Romalıların elinde olan güney Galya'da politik dengeyi bozacağından; Roma idaresi altında olan Provence (modern güney Fransa'da ) ile İspanya'da da güç dengesizlikleri doğmasına ve bölgelerde Roma idaresi altında yaşayan yerli kabilelerin tedirgin olmaları sonucu doğuracağından korkmaya başladılar. Bu fikri ilk ortaya atan ve Helvetler asillerinin çoğunu buna inandıran Orgetorix'in ölümü ile Romalılar bu göç olayının olmayacağını sanmaktaydılar. Fakat bu fikir Helvetler içinde sanki kök salmıştı. Helvetler bundan sonra Atlas Okyanusu sahillerinde bulunan Sentonlar kabilesinin yanında, yasama daha uygun ve daha güvenlikli otlak arazilere göçmek planının uygulanması için büyük hazırlıklara koyuldular. Helvetler 28 Mart MÖ 59'da büyük göçe başlamak için eski arazilerini terkettiler. Tüm eski köy ve kasabalarında binaları yakıp yerle bir ettiler. Kendilerine tabi olan Rauraclar, Tülingler, Latoviçler ve Boi'ler tabi kabilelerinin eli silah tutanlarını atlı asker süvari olarak kiraladılar. Helvetlerin bu büyük halk göçüne 300,000 kişinin katıldığı ve bunlardan dörtte birinin savaşçılık yapma yeteneği olduğu bildirilmiştir. Helvetlerin büyük göç için seçtikleri güzergâh üzerinde Leman Gölü kenarında Rhone Nehri'nin göle girişi mevkiinde (modern Cenevre şehrine) Rhone Nehri karşı sahiline geçmelerini gerekiyordu. Roama Galya valisi Sezar bu mevkiide Helvetler göçünü durdurmaya karar verdi. Romalılar orada bulunan köprüyü yıkarak Helvetlerin nehirden karşıya geçmelerini önledilerini düşündüler. Helvetler yollarına devam etmek için Romalılar komutanı Sezar'a en soylu kabile mensuplarını elçi olarak gönderdiler. Sezar vakit kazanmak için bu heyetten karara varmak için mehil istedi. Fakat bu kısa dönemde nehir kenarından Seküanlarolan Jura silsilesine kadar 15 mil uzunlukta ve 16 kadem yükseklikte bir duvar inşa ettirip önünde hendek mevziler kazdırdı. Bu duvar üzerinde kurulan küçük kalelere Romalı birlikleri yerleştirdi. Elçiler geri geldiklerinde Sezar onlara Helvetlere geçiş izni vermediklerini bildirdi. Helvetler birkaç kere ya bulabildikleri kayıkları birbirine bağlıyarak ya sallar yapıp bunları birlikte bağlayarak ya da Rhone Nehri'nin en sığ şu içinden geçiş yerlerini arayarak Sezar'ın kordonun kırmayı denediler. Fakat Sezar'ın okçuları bu girişimlerini önledi. Helvetler bu yolu takipten vazgeçtiler. Leman Gölü kenarından Galya içinde diğer bir dağ geçitinden Galya doğusuna ve Atlas Okyanusu'na gidebilecek diğer bir yol da bulunmakta idi. Bu yol Seküanlar kabilesi arazisinden geçmekteydi ve dardı. Helvetlerin bu yolu kullanmaları için Sekuanlar'dan izin elde etmeleri gerekmekte idi. Önce Sekuanlar Helvetlerin bu yoldan geçişi için izin vermediler. Helvetler bu sefer Aedular kabilesinden olan Dunmorix'ya rica ederek ondan aracı olup Seküanlardan Halvetlerin barışçıl olarak bu yoldan geçmesi için izin vermeyi sağlamasını istediler. Dunmarix Helvetlere yaranmak ve sonradan onların ileride kendi krallık iddiasına destek vereceğini umduğu için Seküanları kandırıp onlardan Helvetlerin barışla bu yoldan geçmesi için Sekuanlarain izinlerini almaya muvaffak oldu. Helvetler Sekuanlara rehineler verdiler. Bu geçişte hiç zorluk ve arbede çıkarmadan barışçıl olacaklarına yeminler verdiler. Helvetler böylece Sekuanlarla anlaşıp onların arazilerinden barışçıl olarak geçtiler. Fakat Romalıların yakın müttefikleri olan Aedularin kendi aralarında bir politik çatışma ortaya çıktı. Aeduların klik kavgaları sonucu Dunmorix'in Aedular arasında gözden düşmesi ve Romalı taraftarlarının Aedular arasında üstün gelmeleri nedeni ile Helvetler ile Aedular arası bozulmuştu. Aedularda yönetimi eline alan yeni klik Helvetlere karşı Romalılardan destek istedi. Sezar buna çoktan razı idi. Sezar Helvetlerin göçünü mutlaka durdurmak ve onları geri döndürmek istemekteydi. Helvetleri modern Genevre önünde durdurduktan sonra kuzey İtalya'da bulunan kendi emrine verilmiş olan Romalı lejyonlarını getirmek üzere hemen kuzey İtalya'ya geri döndü. Aquileia'da kampta bulunan hazır üç lejyonunu hemen emri altına aldı ve Cisalpin Galya Roma eyaletinde asker toplayarak iki yeni Romalı lejyonu da kurdu. Sezar Helvetleri durdurma çabasına devam etmeye kararlıydı. Bu beş lejyonun başında tekrar Alpleri daha batıdan geçti. Ron Nehri'nin kuzeyinde Helvetleri uzaktan takip etmekte olan Leman Gölü başında kullandığı tek Romalı lejyonu da ona burada dahil oldu. Romalıların yakın müttefikleri olan Aeduların kendi aralarında bir politik çatışma ortaya çıktı. Aeduların klik kavgaları sonucu Helvetlere yardım eden Dunmorix Aedular arasında gözden düştü ve Romalı taraftarlarının Aedular arasında üstün gelmeleri nedeniyle Helvetler ile Aedular arası bozuldu. Aedularda yönetimi eline alan yeni klik Helvetlere karşı Romalılardan destek istedi. Sezar buna razı oldu. Böylece kaçmakta olan Helvetler Aedulardan yardım beklemeyecekleri açığa çıktı. Helvetler göç yolunun devamında Seküanlar arazilerinden çıkılınca Seküanların komşuları olan Aedular, Amnariler ve Allobrohglar kabileleri arazileri bulunmaktaydı. Helvetler bunlara heyetler göndererek arazilerinden barışçıl olarak geçiş izni istediler. Bu küçük kabileler gayet büyük bir kabilenin kendi topraklarına girmesinden korkarak bu izini vermekten çekindiler. Bu kabileler müttefikleri oldukları Romalılar ve Sezar'dan Helvetlere karşı askeri destek istediler. Sezar bu desteği vermeyi kabul etti. Helvetler göçü ilerlemeye devam etti. Sezar'ın Helvetleri takip eden ordusu her biri 4,000 silahlı piyade askerden oluşan 6 lejyondan ( VII. (Claudia), VIII. (Augusta), IX. (Hispana), X. (Equestris), XI. (Claudia) ve XII. (Fulminta) Lejyonları) oluşmakta ve 4,000 kişi kadar da paralı Romalı müttefikleri ve Germanialı askeri bulunmaktaydı. Göç yapmakta olan Helvetler sayısı ise (erkek, kadın, yaşlı ve çocuklar dahil) 368,000 kadardı. Bunlardan "ancak" 92,000 sayıda eli silah tutar savaşçı bulunmakta olduğu tahmin edilmekte idi. Sezar ordusu ile Helvetlerin göçünü Arar Nehri'ni (modern Saöne Nehri'ni) geçiş yapmaya başlamalarına kadar epeyce geriden takibe başladı. Bu nehrin diğer yakasında Aedular kabilesi arazileri bulunmakta idi. Arar Nehri Sekuanlar ile Aedular sınırı olup bu nehir gayet yavaş akan ama derin olan bir nehirdi. Helvetler bu nehri birbirine bağlı kayıklar ve sallarla geçmeye başladılar. Bu geçiş için yeterli çok sayıda kayık ve sal bulunmadığı için geçiş kanton kanton; klan klan olmakta idi. Bu geçiş ile geriye dönüş uzun sürmekte idi ve gayet zor olmakta idi. Helvetler göç edenlerinin 3/4u nehrin batı yakasına Aedular tarafına geçmişlerdi ve karşıya geçenler orada beklemeden göçe devam etmekte idiler. Sezar, Helvetleri bu geçiş için o zamana kadar 20 gün sarfettiklerini bildirir. Helvetlerin göç edenlerinin 1/4 ini oluşturan bir kanton halkı ise nehrin doğu yakasında nehri geçmek için beklemekte idiler. Helvetler kabilesinin bölünmüş olduğu dört kantondan (alt-kabile veya "pagus") biri olan Tigurinus kantonu mensupları daha karşıya geçirilmemişlerdi. Bu kantonun bir klanının karşıya geçirilmesi için ağırlıkları, kullanılan sal ve sandallara yüklenmekte idi. Geçiş ertesi gün devam edecekti. Gece yarısı birdenbire Sezar'ın komutasında takip eden Romalılar ordusu büyük bir kısmı bir gece baskını sürpriz saldırısına geçti. Böylece "Arar Nehri Muharebesi" başladı. Helvetler kabilesi her biri içinde değişik klanlar olan dört "pagus" (kanton veye alt-kabileye) bölünmüştü. Bunlardan üç kanton mensupları nehir geçidini geçmiş, nehrin batı yakasına Aedular arazileri içinde bulunmakta ve orada ilerlemekte idi. Fakat dördüncü kanton olan "Tigurinus" kantonu halkı nehrin doğu yakasında bulunmakta ve gece olduğu için sabah olunca bir klanının nehri geçirilmesini beklemekte idiler. Sezar bu durumu Romalılar için bir fırsat olarak bildi. Akşamının üçüncü nöbet saatinde (hemen gece yarısı olmuş iken) ordusundaki üç lejyonu başında Romalı kamp ordugahından ayrıldı. Cebri gece yürüyüşü ile bu lejyonları ile nehir doğu yakasında bulunan Helvetlerin Tigurinus kantonu mensupların beklediği alana gelindi. Sezar burada hiç beklemeden hemen lejyonları ile Tigurinus Helvetlerinin üzerine saldırıya geçti. Tigurinuslyr gayet büyük bir sürprize uğramışlardı. O gece bir klanın ağırlıklarını kayık ve sallara yüklemekle uğraşmaktaydılar. Savaşçıları bir çatışma için hazır değildiler. Bunun için Romalılar hiç ayrım yapmadan çok sayıda Tigurinus kantonu mensubunu (savaşçılar yanında kadın, yaşlı ve çocuklar dahil) kılıçtan geçirip öldürdüler. Canlarını kurtarabilen Tigurinuslar de düzensiz olarak yakında bulunan orman içine kaçtılar. Sezar'ın kitabında Tigurinuslara verdiği zayiat hakkında sayı verilmemektedir. Bazı tarihçiler, Sezar ile Romalıları biraz bu ölümlerden haklı göstermek nedeni ile olacak, kitabında devamlı olarak verdiği zayiat sayıları ile övünen Sezar'ın, bu muharebede bu sayıları vermemesini fazla zayiat vermemesine ve epeyce sayıda Tigurinusların kaçmayı başarmasına atıf edip yorumlamaktadırlar. Jül Sezar kitabında bu baskını ve Tigurinus'ların baskınla tuzağa alınıp büyükçe bir kısmının Romalı lejyon askerleri tarafından kılıçtan geçirilip öldürülmesinde Romalıların haklı olduğunu şöyle savunmaktadır: Tigurinus kantonu yirmibeş sene kadar önce (MÖ 107 de) tek başına yurdundan çıkmış, konsül Lucius Cassius Longinus'ü öldürdükten sonra ordusunu boyunduruk altından geçirmişti. Bu suretle, tesadüfen, yahut da ölmez tanrıların takdiriyle Roma milletini bu kadar mühim bir mağlubiyete uğratan Helvet devletinin bu kısmı ilk defa olarak cezasını buldu. Böylece Sezar yalnız milletine karşı işlenen fenalıkların değil, aynı zamanda şahsına yapılan fenalığın öcünü almış oluyordu. Çünkü Cassius'la yaptıkları muharebede Tigurinus'lar kayınpederi Lucius Piso'nun büyük babası (Lucius Calpurnius) Piso'yu öldürmüşlerdi. Jül Sezar (Tr.çv: Hamit Dereli) (1955) "'Gallia Savaşı", Kitap I, Bölüm 12, s. 10-11. Fakat Helvetlerin Tigurinus kantonu lideri olan ve Cassius'u yenen ve idam ettiren Divico'ya bu Arar Nehri Muharebesi'nde ne olduğu belirli değildi. Bazı tarihçiler daha sonra kararlı sonucu olan Bibracte Muharebesi 'nde Helvetlerin komutanının Divico olduğunu iddia etmektedirler. Bu muharebeden sonra Romalı istikhamcılar Arar Nehri (modern Saone Nehri) üzerinde Helvetlerin zorlukla birbirine bağlı kayıklar ve sallarla geçtikleri mevkide nehir üzerinde bir köprü kurdular. Romalı lejyonları bu köprüden bir gün içinde kolaylıkla batı yakaya geçtiler. Bu geçişi 20 gün içinde tamamlayamayan Helvetler Romalıların tek günde tüm ordularını karşıya geçirmelerinden Romalıların harp teknoloji üstünlüğünü anladılar ve Romalılarla görüşmek için bir elçiler heyeti gönderdiler. Bu heyet başkanlığını Divico yapmaktaydı. Bu görüşme Romalıların Saone Nehri üzerinde kurdukları köprünün başında yapılmıştır. Sezar kitabında iki tarafın da yaptığı konuşmaları çok ayrıntılı olarak vermiştir. Sonunda iki taraf arasında bir anlaşma olmadan bu görüşme sona ermiştir. Arar Nehri Muharebesi'nden önce Arar Nehri'nde karşıya geçebilmiş olan Helvetler büyük hızla Aeudiler topraklarından kuzeye doğru gitmeye başlamışlardı. 20 Haziranda Sezar lejyonları ile onları kovalamaya başladı. Bu yol Audilerin merkezi olan Bibracte kasabasına yönelikti. Bu on dört gün sürdü. Önce Sezar takipçi idi ama Romalı ordusunda erzak ve tedarik eksikliği vardı. Romalılar müttefiki olan Aedular bu erzak ve ıaseyi sağlayacaklarını Romalılara söz vermişlerdi. Bunlar Romalılara yetişmeyince Sezar bunları sağlamak için Aedularla müzakerellere geçmek için bir heyet göndermişti. Fakat bu müzakereler bir Aedular ilerigeleni olan Dumnorix'in hala halk üzerinde olan politik etkisi nedeniyle Sezar'ın ordularına söz verilmekle beraber erzakin gönderilmesi gecikmekte idi. Bunun üzerine Sezar ordusu ile Helvetleri kovalamaktan geçici olarak vazgeçti. Erzak ve iaşe bulmak için ve ordusunu Aedulara başkenti olan Bibracte'ye yöneltti. Bu kentin yakınlarında çok geçmeden Bibracte Muharebesi ortaya çıktı. Doğu Hristiyanlığı Doğu Hristiyanlığı, Hristiyanlığın Doğu Ortodoks Kilisesi, Oryantal Ortodoks Kilisesi, Doğu Asur Kilisesi ve Doğu Katolik Kiliselerince meydana getirilen bir kolu. Batı Hristiyanlığına karşı kullanılır. Balkanlar, Doğu Avrupa, Küçük Asya, Orta Doğu, Afrika, Hindistan ve Uzak Doğu'nun bazı bölgelerinde yüzyıllar içinde gelişen Hristiyanlık gelenekleri ve kiliselerini belirtmek için kullanılır. Bu kavram bir komünyonu ya da ortak dini gelenekleri tanımlamaz. Bazı Doğu Kiliseleri teolojik ve tarihi olarak birbirlerinden çok Batı Hristiyanlığına benzer. "Doğu" ve "Batı" kavramları bu kontekstte Hristiyan Kilisesi içindeki Helenistik Doğu ile Latin Batı arasındaki kültürel fark ve zayıf Batı ve güçlü Doğu Roma İmparatorlukları arasındaki politik farklara atfen kullanılır. Doğudaki en güçlü kilisenin Doğu Ortodoks Kilisesi olması dolayısıyla Ortodoks sözcüğü genellikle bu kiliseyi belirtmek için kullanılmış ve "Doğu" sözcüğü gözden düşmüştür. Tilla-Kari Medresesi Tillâ-Kârî Medresesi (, "Altın-Kaplamalı" mânâsında) Semerkand'ın Registan Meydanı'nda Şir-Dor Medresesi'nin inşaatının tamamlanmasından on yıl sonra binâ edilen "Altın-Kaplamalı Medrese". Uluğ Bey Medresesi ile Şir-Dor Medresesi arasında konuşlandırılmış olan Tillâ-Kârî Medresesi 1647-1659 yılları arasında inşa edilmiştir. Sadece öğrenciler için bir külliye olarak kullanılmakla kalmayıp, ayrıca "merkez cami" olarak da kullanılmaktaydı. Ön cephesi iki katlı olup, etrafında öğrencilerin yatak odaları bulunan, birbirine dört adet galeri ile bağlanan büyük bir iç avluya da sahipti. Yukarıdaki resimde de görüldüğü gibi, cami avlunun batı yakasında yer almaktaydı. Camiinin ana holu bolca altın kaplama ile süslenmişti. 2014 NBA Seçmeleri 2014 NBA Seçmeleri, 26 Haziran 2014'te Brooklyn'deki Barclays Center'da yapılmıştır. Seçmeler, Doğu Zaman Dilimi'ne göre 19.30'da başlamıştır. Seçmelerde NBA takımları, üniversite oyuncuları ile uluslararası oyuncular da dahil seçmelere uygun olan sporcuları seçmişlerdir. Seçme sıralarının belirlendiği lotarya 20 Mayıs 2014'te düzenlenmiş, ilk sıra seçimi hakkını %1.7 şansı olmasına rağmen Cleveland Cavaliers kazanmıştır. Cavaliers bu sayede son 4 yılda üçüncü kez ilk sıradan seçim yapmıştır. 2014 NBA Seçmeleri, ABD'de ESPN tarafından yayınlandı. Daewoo K5 Daewoo K5, Daewoo tarafından üretilen Güney Kore yapımı bir yarı otomatik tabancadır. Silah 1984-1988 yılları arasında tasarlanmış olup DP-51 adıyla 1989 tarihinde üretimine başlanmıştır. K5 çoğunlukla Kore Cumhuriyeti Silahlı Kuvvetleri subayları tarafından kullanılmaktadır. Loving Annabelle Loving Annabelle, Katherine Brooks tarafından yönetilen 2006 yapımı film. Çekimleri Los Angeles'taki Marymount High School'da yapılmıştır. Annabelle Tillman, senatörün kızıdır ve ceza olarak Katolik yatılı okula yazılmıştır. Simone Bradley ise Annabelle'in öğretmenidir. Film, Annabelle'in öğretmenine aşık olmasını ve başlarından geçen olayları anlatır. Fenerbahçe (kadın voleybol takımı) Fenerbahçe Kadın Voleybol Takımı, Fenerbahçe Spor Kulübü'nün kadın voleybol şubesidir. Fenerbahçe, maçlarını Burhan Felek Voleybol Salonu'nda oynamaktadır. Fenerbahçe 2008-09 sezonunda Türkiye Birinci Voleybol Ligi'ni tarihinde ilk kez şampiyon olarak tamamladı. Avrupa kupalarında ise aynı yıl CEV Kadınlar Kupası'nda 3. oldu. 2009-10 sezonuna Süper Kupa ile girdikten sonra, Türkiye Kupası'nda Vakıfbank Güneş Sigorta Türk Telekom'u 2-3 4-2 (altın set ile) dize getirerek bu kupayı da tarihinde ilk kez kazandı. Ligde ise normal sezonu namağlup tamamladıktan sonra play-off yarı finalinde Galatasaray'ı 3 kez 3-0 yenerek eledi. Play-off finalinde ise Vakıfbank Güneş Sigorta Türk Telekom ile karşılaşan sarı-lacivertliler bu seriyi de 3-2, 3-2 ve 3-0'lık galibiyetlerle, 3-0 yengin tamamladılar ve ikinci kez üst üste lig şampiyonluğuna ulaştılar. 2010'da CEV Şampiyonlar Ligi Dörtlü Finali'nde, Fransa'nın Cannes kentinde, ev sahibi RC Cannes takımını 3-2 yenerek finale yükseldi. Finalde İtalya'nın Volley Bergamo takımına 3-2 yenilerek Avrupa Şampiyonlar Ligi 2.si oldu. 2010-11 sezonunda kulübü istenilen başarılara ulaştırmak adına dünyanın en iyi antrenörü olarak kabul edilen Brezilyalı ünlü hoca José Roberto Guimarães (Zé Roberto) takımın başına getirildi. 2011 yılında Fenerbahçe, Katar'ın başkenti Doha'da düzenlenen Dünya Kulüplerarası Voleybol Şampiyonası finalinde Brezilya'nın Sollys Osasco takımını 3-0 yenerek tarihteki dünya şampiyonu olan ilk Türk takımıdır. 2011 CEV Şampiyonlar Ligi Final Four organizasyonunu İstanbul'da düzenlemiş olan Fenerbahçe, Avrupa 3.sü olmuştur. 2011-12 sezonunda ise Fenerbahçe Universal, CEV Şampiyonlar Ligi'ni kazanarak Avrupa şampiyonu unvanına ulaşmıştır. 2015-16 sezonunda Fenerbahçe bir kez daha Avrupa 3.sü olmuştur. 2018-19 sezonunda Fenerbahçe Opet CEV Şampiyonlar Ligi 3.sü olmuştur. 1920'li yılların ikinci yarısında Türkiye'de kadınlararası ilk spor faaliyetlerinin Fenerbahçe Kulübü'nde başlamasıyla birlikte, atletizm, kürek ve teniste sarı-lacivertli kulübün ilk kadın sporcularının ortaya çıkması gecikmedi. Bu dönemde kadınlardan kurulu ilk voleybol takımı da 1927 yılında yine Fenerbahçe Kulübü'nde oluşturuldu. Fenerbahçe’nin 1927-29 yıllarında İstanbul şampiyonlukları kazanan erkek voleybol takımında başarı ile yer alan Yüksek Mühendis Sabiha Rıfat'ın kaptanlık ettiği bu kız takımının ömrü, rakipsizlik nedeniyle, iki yıldan fazla sürmedi ve takım dağıldı. Türkiye'de erkek takımlarda forma giyen ilk kadın sporcu olma özelliğini kazanan Sabiha Rıfat'a dönemin basını bu ilginç konuya şu şekilde eğilmektedir: "3 sene üst üste İstanbul Birinciliği'ni kazanan Fenerbahçe Voleybol Takımı bu seneki resmi müsabakalara bazı değişikliklerle iştirak etmiştir. Bu arada, Fenerbahçe Hanımlar Takımı Kaptanı Sabiha Rıfat hanım takıma dahil olmuştur. Memleketimiz sporunda ilk defa resmi müsabakalarda muhtelit (karma) takım çıkararak yenilik meydana getirdiğinden Fenerbahçe’yi tebrik ederiz." Doktor Selim Çapa'nın gayretleriyle 1954 yılında Çamlıca Kız Lisesi ile işbirliği yapılarak ortaya çıkarılan güçlü takım, 1955 yılında İÜSBK, Modaspor ve Galatasaray'ın da katılımıyla başlayan kadınlararası müsabakalarda uzun zaman şampiyonlukları elinde tuttu. Ayten Salih, Güneş Çapa, Sema Bora, Bercis Türkoğlu, Nazmiye Kor, Mahiru Akdağ, Seta Yağcıoğlu, İnci Önen, Seçkin Dinçer, Ayten Sunalp ve Meral’den kurulu kadro 1955 yılında ilk Teşvik Turnuvası'nı kazandıktan sonra 21 Ocak 1956 tarihinde Galatasaray'ı 2-0 yenerek ilk İstanbul şampiyonluğuna, 16 Şubat 1956'da da İÜSBK'yı 2-0 yenerek ilk Türkiye şampiyonluğuna ulaştı. 1956-57, 1957-58, 1958-59 ve 1960-61 İstanbul şampiyonluklarıyla 1957, 1958, 1959 ve 1960 Türkiye şampiyonluklarını yenilmeden kazanan bu kadro 1957'de kurulan ve 3-5 Mayıs 1957 tarihlerinde düzenlenen "Birinci İstanbul Enternasyonal Voleybol Turnuvası"nda ilk maçlarını yapan millî takıma Ayten Salih, Nazmiye Kor, Güneş Çapa ve Seta Yağcıoğlu'nu verdi. Takım kaptanı Ayten Salih'in 1960 yılında üniversiteden mezun olarak 16 Aralık 1960'ta bağımsız olan Kıbrıs Cumhuriyeti'ne gitmesiyle takım önemli ölçüde güç kaybetti ve 23-25 Mart 1961 tarihlerinde Ankara'da düzenlenen Türkiye Kadınlar Voleybol Şampiyonası'nda final maçında Galatasaray'a 3-2 yenilerek 1956 yılından beri beş sezondur koruduğu Türkiye şampiyonluğunu kaybetti. 1962-1967 yıllarını Galatasaray ve dönemin güçlü ekibi Rasimpaşa'nın gerisinde ikincilik ve üçüncülüklerle geçiren sarı-lacivertli takım 1968'den sonra oluşturduğu ikinci kuşak güçlü kadro ile yeniden üstünlüğü ele geçirdi. Perihan Tangür, Alev Ercins, Sema Esinduy, Tomris Özpars, Şeniz Kaban, Aynur Örselenmez, Nida Erışık, Ayşe Ateşli, Ayşe Koç, Handan Mutluel, Tülay Yılmaz, İnci Dönmez, Manescu Predoleanu, Filiz Çoksakar, Ümran Yalçınpınar, Ceyda Turan ve Aydan Arat gibi değerlerden kurulu kadro, 1967-68, 1968-69, 1970-71, 1971-72 ve 1972-73 sezonlarında İstanbul, 1968, 1969 ve 1972 yıllarında Türkiye şampiyonu oldu. 1969-70 sezonunda üçüncü kez katıldığı Avrupa Şampiyon Kulüpler Kupası'nda ikinci turdaki rakibi Bulgar Akademik Sofya'nın çekilmesiyle tarihinde ilk kez çeyrek final oynayan Fenerbahçe, 1972-73 sezonunda yine aynı kupada Panathinaikos'u 5 Kasım 1972'de 3-1, 9 Aralık 1972'de ise 3-0 (hükmen) yenerek eledi ve kadınlar voleybolda ilk tur atlayan takım olarak çeyrek finale yükseldi. 1973-74 sezonunda ise Fenerbahçe Avrupa Kupa Galipleri Kupası'nda Portekiz'in Leixoes Porto takımını 3-2 ve 3-0'lık sonuçlarla eleyerek çeyrek finale çıkarken, Porto'da alınan 3-2'lik galibiyet de Türk takımlarının deplasmanda elde ettikleri ilk galibiyet oldu. 1973-77 arasında giderek güçlenen Eczacıbaşı'yla yoğun bir rekabet yaşayan Fenerbahçe, özellikle 1974 Türkiye Kadınlar Voleybol Şampiyonası'nda 15 Mart 1974 günü Eczacıbaşı'na 2-1'den 3-2 yenilerek (son set 16-18) Türkiye şampiyonluğunu kaybedince hüsran yaşadı. Salonsuzluktan ve tahsisat yetersizliğinden dolayı 1977-78 sezonunda A takım düzeyinde salonlardan kaybolan Fenerbahçe (kadın voleybol takımı) faaliyetlerini daha ziyade altyapıya indirgedi. Yıldızlarda 1978-79 sezonunda alınan İstanbul şampiyonluğu ve 1979-80 sezonunda alınan Türkiye üçüncülüğü gelecek için umut verse de, kulübün maddi durumunun giderek artan müessese kulüpleriyle A takım düzeyinde rekabet etmek için yetersiz kalması, kadın voleybolundaki faaliyetlerin 1984 yılında tamamen durmasına yol açtı. 1987-88 sezonunda genç takım, 1988-89 sezonunda da A takım tekrar kurulduğunda ise mücadelesine İstanbul 3. Ligi'nden başlamak zorunda kaldı. 1990-91 sezonunda bu ligde, 1991-92 sezonunda da İstanbul İkinci Ligi'nde şampiyon olan takım, 1992-93 sezonunda İstanbul 1. Liginde şampiyon olarak terfi müsabakalarına katılmaya hak kazandı. Bolu’daki terfi grup maçlarında birinci olarak final grubuna kaldı. 21-25 Nisan 1993'te Kütahya'da düzenlenen Terfi müsabakalarında ilk ikiye girerek 2. Lig’e yükseldi. 1993-94 sezonunda ise Türkiye 2. Ligi'nde ilk dört sırada yer alarak tarihinde ilk kez Türkiye Kadınlar Voleybol Ligi'nde mücadele etmeye hak kazandı. Fenerbahçe, Türkiye 1. Ligi'nde mücadele verdiği iki sezonda iddialı kadrolar kuramadı ve 1995-96 sezonu sonunda İkinci Lig'e düştü. Oysaki altyapı güçlendirilmiş, genç takım İstanbul şampiyonluğunun ardından, 16-20 Haziran 1995 tarihinde Zonguldak'ta düzenelenen Gençler Türkiye Şampiyonası'nda finalde Eczacıbaşı'nı yenerek tarihinde ilk kez bu kategoride Türkiye şampiyonluğuna ulaşmıştı. Sonraki dönemde kulübün voleybol şubesine ayırdığı bütçenin sadece erkek takımın orta sıralara oynamasına yetecek düzeyde olmasından dolayı, ilke olarak kadın takımının bir alt ligde mücadele vermesine karar verildi. Nitekim, Fenerbahçe kadın takımı 1997-98 sezonunda Çanakkale’de yapılan A2 Ligi yarı final maçlarında ilk sırayı alarak İzmit’te yapılan final müsabakalarına katılmaya hak kazandıysa da bu turnuvada set averajıyla 1. Lige yükselemedi. Aynı şekilde 1999-00 sezonunda da A2 Ligi şampiyonu olan takımın maddi nedenlerden ötürü A2 Ligi'nde kalmasına karar verildi. 2001-02 sezonundan itibaren tekrar 1. Lige çıkmayı hedefleyen takım, iki sezon arka arkaya bu başarıyı kıl payı kaçırdıktan sonra, 2003-04 sezonunda bu başarıya yenilgisiz ulaştı. Fenerbahçe, Türk spor tarihinin en büyük başarılarından birisini, 2010 yılında Katar'da Dünya Şampiyonu olarak göstermiştir. Fenerbahçe Kız Voleybol Takımı, Türkiye´yi voleybol Avrupa kupalarında temsil eden ilk takım olduğu gibi‚ çeyrek finale kadar yükselme başarısını da göstermiştir. Fenerbahçe Kız Voleybol Takımı, 1957-74 yılları arasında 9 kez yurt dışına çıktı. Bunlardan‚ Almanya ve İran olarak‚ ilk 2 si özel‚ Tiran‚ Moskova‚ Atina‚ Sofya‚ Lodz (Polonya)‚ Portekiz ve Bükreş olarak‚ 7 si de‚ Avrupa kupaları için‚ resmi nitelikledir. İlk İstanbul ve Türkiye şampiyonluklarını üst üste 5 yıl kazanan Fenerbahçe kız voleybol takımı‚ bu branşta henüz Avrupa şampiyonlukları yapılmadığından‚ kulüpçe ödül olarak bir Avrupa seyahatine layık görülmüş ve Saarbrücken Kulübü ile yapılan anlaşma gereği‚ 1958 de 3 maç için Almanya'ya gitmiştir. Yönetim Kurulundan Sedat Bayur‚ Talat Ataman ve antrenör Alaattin Güneş ile Ayten Salih (K)‚ Güneş Çapa‚ Nazmiye‚ Mahiru‚ Eser‚ Güngör‚ Ayten Sunar‚ Ören ve Seta´dan oluşan grup‚ 16 Mart 1958'de trenle gittiği Almanya'da Saarbrücken ve Sarvelingen´de yaptığı 3 maçı da kazandı. İlk yurtdışı seyahatinin ilk maç ve galibiyeti 20 Mart'ta‚ Ayten (K)‚ Güneş‚ Mahiru‚ Nazmiye‚ Güngör ve Seta kadrosuyla oynamış ve 15/6‚ 15/6 ve 15/2 olarak‚ 3/0 sonuçla Saarbrücken´de kazanılmıştır. İstanbul ve Türkiye 1958-59 mevsimi şampiyonu Fenerbahçe Kız Voleybol takımı Tahran Üniversitesi tarafından İran´a davet edildi ve Tahran´da yaptığı 3 maçta Üniversite'ye yenildi. Taç Kulübüne karşı da bir galibiyet ve bir yenilgi aldı. 1960 Türkiye şampiyonu Fenerbahçe‚ o mevsim ihdas olunan Avrupa Şampiyon Kulüpler Kupası maçlarında Türkiye'yi temsil eden ilk kulüp olmuş ve 22-24 Ocak 1961'de İstanbul'da yapılan 2 maç sonunda‚ rakibi Dünya 2. si Dinamo Bükreş tarafından elenmişti. Fenerbahçe‚ Şampiyon Kulüpler Kupası'nda 2. kez 1967-68 İstanbul ve Türkiye şampiyonu olarak katıldı. Kurada karşısına Tiran´ın 17 Nenturi takımı çıktı. Tiran'daki 4.1.1969 maçını 3-0‚ İstanbul rövanşını da 19 Ocak'ta 3-2 kazanan 17 Nenturi tur atladı. Fenerbahçe bu maçları şu kadro ile oynadı: Sema (K)‚ Tomris‚ İnci‚ Gülfer‚ Gülören‚ Perran‚ Aynur‚ Nida ve Feyza İstanbul ve Türkiye 1968/69 mevsimi şampiyonu Fenerbahçe Kız Voleybol Takımı 3. kez katıldığı Avrupa Şampiyon Kulüpler Kupasında ilk maçını 2. turda Bulgarlarla yapacaktı. Ancak‚ Bulgarların çekilmeleri üzerine‚ çeyrek finalde geçen yılın Avrupa şampiyonu Rus Ordu Takımı ile eşleşti. Kongre arifesinde ve 1 milyon lira da borçlu Fenerbahçe Kulübünün 2 maçın da İstanbul'da yapılması teklifini Ruslar kabul etmediler. Kulüp‚ 28 bin lira olan masrafa karşı sadece 5 bin lira verebildiğinden‚ Beden Terbiyesi'nden ısrarlar sonucu 15 bin lira yardım alındı. 5 bin lira da kafileye dahil edilen bir üyeden sağlanarak‚ 14 Mart 1970 gecesi otobüsle Ankaraya‚ ertesi sabah da Rus uçağıyla Moskova´ya gidildi. Yönetim Kurulundan Rüştü Dağlaroğlu‚ Turgut Soydaner‚ Şube Kaptanı Turgut Turgay‚ Antrenör Metin Bıkmaz‚ Takım Kaptanı Perihan Özbilgin‚ Sema Bora‚ Serpil Koç‚ Tomris Özpars‚ İnci Dönmez‚ Nilgün Turgay‚ Selma Paketçi‚ Ceyda Turan ve Figen Tangil´den oluşan ve kar altındaki Moskova´da CSKA mensubu Rus subayları tarafından karşılanan Fenerbahçe kafilesi‚ 28 kat ve 4 bin odalı‚ Avrupa´nın en büyük oteli Hotel ROSSİA´da 4 gün kaldı. 16 Mart 1970'teki maçı Rus takımı 15/3‚ 15/7 ve 15/8 kazandı. Rövanş maçı için 4 Nisanda gelen ve Taksim de Plaza oteline yerleştirilen misafir takım‚ 5 Nisandaki karşılaşmayı 15/0‚ 15/1 ve 15/3 ile kazanıp yarı finale yükseldi ve sonunda yine Avrupa Şampiyonu oldu. 1971-72 Türkiye şampiyonu Fenerbahçe‚ 5.11.1972 günü İstanbulda Perihan (K)‚ Alev‚ Şeniz‚ Sema‚ Perran‚ Nida‚ İnci‚ Tomris‚ Aynur ve Feyza kadrosuyla 10/15‚ 15/12‚ 15/5 ve 15/12lik setlerle 3-1 yendiği Yunan şampiyonu Panathinaikos ile Atina´da 11.11.1972 deki rövanşı‚ Rumen hakemler gelmeyince‚ Yunan hakemler idaresinde oynanmaya zorlandı. Fenerbahçelilerin itirazları ve Yunan seyircilerin de Fenerbahçelilere saldırmaları ile olaylar çıkmış ve durum FIVB'ye aksettirilmiştir. Fenerbahçe Kulübü'nün bu itiraz ve şikayeti üzerine‚ rövanş maçının‚ tarafsız saha olarak‚ Sofya´da oynanması kararlaştırıldı. Ancak‚ Fenerbahçe‚ müsabaka günü olan 9.12.1972 de Sofya´da rakibini göremeyince 2. tura geçti. Sarı-Lcivertliler böylece Avrupa Kupalarında tur atlayan ilk Türk Voleybol Takımı oldular. Fenerbahçe´nin 2. turdaki rakibi Polonya´nın ünlü Star Lodz takımı idi. Yönetim Kurulundan Nusret Özmengü ve Şube Kaptanı Halit Çetinkaya idaresinde Aralık 1972 de Lodz´a giden Fenerbahçeliler orada 3-0‚ Ocak ayında İstanbul rövanşını da yine 3-0 kaybedip elendiler. Fenerbahçe Kız Voleybol Takımı 1972/73 Türkiye İkincisi olduğundan‚ Avrupa Kupa Galipleri Şampiyonası'ndaki rakibi Leixöes ile ilk maçı Porto şehrinde yapacaktı. Ancak‚ ağır masraf gerektiren bu deplasman üzerindeki tereddüt‚ şubenin kulüpte bir "Voleybol Gecesi" tertipleyip 50 bin lira sağlamasıyla mümkün oldu. Başkan F.IIgaz‚ Yöneticiler B.Büyükyüksel‚ Prof.G.Özgen‚ R.Dağlaroğlu‚ Şube Kaptanı Güneş Çapa‚ eski millî voleybolcu Alev Ercins ve takımı oluşturan Sema (K)‚ Tomris‚ İnci‚ Gülören‚ Gülfer‚ Perran‚ Aynur‚ Nida‚ Feyza ve Nil´den kurulu kafile‚ 16.11.1973 Atlantik kıyısındaki Porto şehrine varmıştır. Portekiz Kupa şampiyonuyla maç 18 Kasım akşamı yapıldı ve Fenerbahçe´nin 14/16‚ 15/5‚ 10/15‚ 15/4 ve 15/13 olarak‚ 3-2 galibiyeti ile sonuçlandı. Seyirciler‚ ilk seti 14/16 kaybeden Türk takımını‚ önceleri merakla seyrettikten sonra‚ ikinci seti 15/5 kazanması üzerine‚ ambale etmeye çalışmış‚ başaramayınca da ayakta alkışlamıştır. Maç boyunca tribünde 8-10 kişilik bir grubun sürekli‚ YA...YA..YA... ŞA..ŞA..ŞA... FE-NER-BAHÇE-ÇOK YAŞAAAAA! temposu kulakları okşamış‚ yanlarına gidildiğinde‚ bu gençlerin Porto´da petrol rafinerisi kurmakta olan bir Alman firmasının Türk teknisyen ve işçileri oldukları öğrenilmiştir. Atlantik Okyanusu kıyılarında bir Türk takımı için‚ hiç kuşkusuz‚ ilk kez duyulan ve yaşanan bu coşkulu tezahürat mutlu bir anı olarak işaretlenmeye değer... Fenerbahçe‚ Portekiz Kupa şampiyonu Leixöes takımını 24 Kasım 1973 akşamı Spor ve Sergi Sarayındaki rövanş maçında da 15/8‚ 15/1 ve 15/9 luk setlerle 3-0 yendi ve tur atladı. Avrupa Kupa Galipleri 1973-74 sezonu şampiyonasında Fenerbahçe Kız Voleybol Takımı‚ Portekiz şampiyonunu 2 maçta da yenip eledikten sonra‚ 2. turu kur´a ile atladı ve Dinamo Bükreş ile karşılaşmak üzere çeyrek finale yükseldi. Macar uçağıyla 6.2.1974'te Bükreş´e giden Bülent Büyükyüksel‚ R.Dağlaroğlu‚ Şube Kaptanı Güneş Çapa‚ Antrenör Deniz Esinduy ve Sema (K)‚ İnci‚ Aynur‚ Perran‚ Gülfer‚ Tomris‚ Gülören‚ Nida‚ Feyza ve Nil´den oluşan takım 8 Şubatta çeyrek finalin bu ilk maçıyla 15 Şubattaki İstanbul rövanşını 3/0 kaybetti ve Avrupa 2. si Dinamo Bükreş‚ CSKA Moskova ile karşılaşmak üzere‚ yarı finale yükseldi. Daha sonraları erkek voleybol takımının kapanmasına neden olan zorluklar, kadın voleybol takımını vurmaya başladı ve 1977'de kadın voleybol şubesi kapatıldı. Ancak 1989'da şube yeniden kuruldu. Sırasıyla 1991'de 3. Mahalli Lig, 1992'de 2. Mahalli Lig ve 1993'te 1. Mahalli Lig şampiyonu olup 2. lige yükseldi. Nihayet 1993-94 sezonunda terfi müsabakalarında başarılı olup 1. Lige döndü. Ancak 1995-96 sezonunu sondan 2. bitirip 2. lige düştü. 1997-98 sezonunda 2. lig şampiyonu olsa da mali sıkıntı nedeniyle ertesi sezon 1. ligde oynamadı. 2002-03 sezonunda ligi lider bitirse de play-off'ları 3. bitirerek 1. lige çıkamadı. Sonunda 2003-04 sezonunda 2. ligi namağlup bitirerek 1. lige döndü. Fenerbahçe 2004-05 sezonunu 34 maçta 16 galibiyet ve 60/67 set averajıyla 47 puanla 10. bitirip play-off'a kalamadı. 2006-07 sezonunda play-off'a kalsa da Eczacıbaşı'na geçilip 2. oldu. Nihayet 2007-08 sezonunda şampiyon oldu ve şampiyonluğunu sonraki 3 sezonunda da korudu. Fenerbahçe Şampiyonlar Ligi 1.turunda Rusya'nın Zarechie Odintsovo takımına 3-0(d) 3-2, Polonya'nın Winiary Kalisz takımına 3-0 3-2(d) yenildi. Azerbayca'nın Azerrail Baku takımına deplasmanda 3-2 yenildi, kendi sahasında 3-0 yenerek grubu 3. tamamlayıp elendi. Fenerbahçe CEV Kupasında 1.turunda Belçika'nın Datovoc Tongeren takımını 2 maçta da 3-0 yenerek üst tura çıktı. 2. turda Belarus'un Atlant Baranovichi takımını 2 maçta da 3-1 yenerek çeyrek finale yükseldi. Bu turda Rusya'nın Spartak Omsk takımına 3-1 yenilmesine rağmen rövanş maçında 3-0 yenerek Final Four oynamaya hak kazandı. İlk maçta İtalya'nın Asystel Novara takımına yenildi. 3.'lük maçında Belçika'nın Rote Raben Vilsbiburg takımını 3-1 yendi ve kupayı 3. sırada tamamladı. Fenerbahçe Şampiyonlar Ligi 1.tur gurubunda Rusya'nın Dinamo Moskova takımını 3-0(d) 3-2, Polonya'nın Bielska Biala ve Çek Cumhuriyeti'nin VK Prostejov takımlarını iki maçta da 3-0 yenerek üst tura çıktı. 2. turda Romanya'nın Metal Galati takımını iki maçta da 3-0 yenerek 6'ya kaldı. Bu turda Rusya'nın Zarechie Odintsovo takımını iki maçta 3-0 yenerek Final Four oynamaya hak kazandı. İlk maçta ev sahibi RC Cannes takımını 3-2 yendi ve finalde İtalya'nın Volley Bergamo takımına rakip oldu. Bu maçı 3-2 kaybeden Fenerbahçe Avrupa ikincisi oldu. Fenerbahçe Şampiyonlar Ligi 1.tur gurubunda Rusya'nın Dinamo Moskova takımına deplasmanda 3-0 yenilirken iç sahada 3-0 üstünlük sağladı. İtalya'nın Bergamo takımını ve Hırvatista'nın Zok Split 1700 takımlarını 3-0 skorlarla yenerek grubunu lider bitirdi. Fenerbahçe bu sene Final Four'u kendi evinde düzenleyecek olmasından dolayı direkt Final Four oynama hakkı kazanmıştır. Yarı finalde kurallar gereği iki Türk takımı karşılaşır ve rakip Vakıfbank Güneş Sigorta Türk Telekom'a 3-2 yenilerek, Scavolini Pesaro ile 3.'lük 4.'lük maçında rakibine 3-1 üstünlük sağlayıp 3. olmuştur. Fenerbahçe, Dünya Kulüplerarası Voleybol Şampiyonası Finali'nde Brezilya'dan Sollys Osasco'yu 3-0 mağlup ederek dünyanın en büyüğü oldu. Dünya Kulüplerarası Voleybol Şampiyonası'nda Fenerbahçe (kadın voleybol takımı) final müsabakasında Sollys Osasca ile karşı karşıya geldi. Takımımız bu karşılaşmadan 25-23, 25-22 ve 25-17'lik setlerle 3-0 yengin ayrıldı. Bu sonuçla takım, Brezilya Ligi'nin son şampiyonu Sollys Osasca'yı mağlup ederek Dünya Şampiyonu oldu. Böylece Fenerbahçe Türk voleybol tarihinde bir ilki gerçekleştirdi. 2011-12 sezonunda Fenerbahçe, Acıbadem Hastaneleri'yle sponsorluk anlaşmasını feshetti ve Universal yeni sponsor oldu. CEV Şampiyonlar Ligi maçları bu salonda oynanmıştır. Yerli oyuncular Avrupalı oyuncular Dünya ve Avrupalı oyuncular Fenerbahçe 1. Lig Altyapı Kadın Voleybol Takımı ilk olarak 2019 yılında kurulmuş ve profesyonel liglerin alt kademelerinden biri olan Türkiye Kadınlar İkinci Voleybol Ligi'nden faaliyetlerine başlamıştır. Tamamı yıldız ve genç kız alt yapı oyuncularından kurulu takım, 2019-2020 sezonuna Türkiye Kadınlar İkinci Voleybol Ligi 1. gruptan mücadelesine başlamış ve oynadığı normal lig grup etabını 2. sırada tamamlayarak play off yarı final etabına katılmaya hak kazanmıştır. Oynadığı yarı final grup etabını da 2. sırada tamamlayarak final etabına yükselen ekip final grubunu averajla 3. sırada tamamlayarak tarihinde ilk kez kurulduğu sezonda bir üst lige katılma şansını elde edememiştir. 2019-2020 sezonunda tüm dünyada oluşan pandemi öncesi oynanan final etabı sonrası üst ligler ilk etapta TVF tarafından süresiz olarak ertelenmiş ve daha sonra TVF tarafından 11 Mayıs 2020'de alınan karar ile birlikte Türkiye Kadınlar Birinci Voleybol Ligi play off final etabı oynanamamış ve final grubunda mücadele edecek 4 takımında Sultanlar Ligi'ne alınma kararı sonrası ligde takım sayısı azaldığından ötürü Mayıs ayı içerisinde Türkiye Kadınlar İkinci Voleybol Ligi final gruplarını son iki sırada tamamlayan takımlara üst lige terfi daveti TVF tarafından verilmiştir. Böylelikle Fenerbahçe Alt Yapı Kadın Voleybol Takımı mücadele ettiği ilk sezonda Türkiye Kadınlar Birinci Voleybol Ligi'ne yükselme başarısı elde etmiştir. Takım mücadelesine 2020-2021 sezonunda Türkiye Kadınlar Birinci Voleybol Ligi'nden devam edecektir. Fenerbahçe 2. Lig Altyapı Kadın Voleybol Takımı ilk olarak 2019 yılında kurulmuş ve mücadele ettiği ilk sezonda Türkiye Kadınlar Birinci Voleybol Ligi'ne yükselme başarısı elde etmiştir. Şube yönetiminin almış olduğu karar sonrası 2020-2021 sezonu için tekrar ayrı bir 2. lig takımı kurulma kararı alınmış olup takım mücadelesine 2020-2021 sezonunda Türkiye Kadınlar İkinci Voleybol Ligi'nden devam edecektir. Fenerbahçe altyapı takımlarının Türkiye şampiyonalarında aldığı dereceler aşağıdadır: Medya Timna Uluslararası Havalimanı Timna Uluslararası Havalimanı ya da Ilan ve Assaf Ramon Uluslararası Havalimanı, İsrail'in güneyinde Eilat yakınlarında yapım aşamasında olan uluslararası havalimanı. Eilat şehir merkezine 18 km. mesafede; Timna vadisi ile Be'er Ora yerleşimi arasında inşa edilmekte olan havalimanının 2017 yılında tamamlanarak faaliyete geçmesi öngörülmektedir. Tamamlandığında mevcut Eilat Havalimanı'nın yerini alması beklenen havalimanına; 2003 yılında meydana gelen Columbia Uzay Mekiği kazasında yaşamını yitiren İsrailli astronot İlan Ramon ile 2009'da eğitim uçuşu esnasında kaza sonucu yaşamını yitiren oğlu Assaf Ramon'un adları verildi. Büyük Kıtlık (Yunanistan) Büyük Kıtlık (Yunanca: "Μεγάλος Λιμός"), Yunanistan'da II. Dünya Savaşı sırasında yaşanmış ve büyük ölümlere sebep olmuş kıtlık. Kıtlığın ortaya çıkmasının başlıca nedeni Yunanistan'ı işgal eden Nazi Almanyası ve Faşist İtalya'nın yaptığı büyük yağma hareketleridir. İşgal boyunca ülkenin altyapısı çökmüş, ekonomi kötü duruma düşmüş ve gıda maddeleri karaborsaya düşmüştür. Kıtlık Yunan diasporasının zorlamaları ile 1942 yazında İngilizlerin ablukayı kırıp Kızıl Haç'ı Yunanistan'a sokmasıyla sona ermiştir. Faşist İtalyan birlikleri 28 Ekim 1940'ta Yunanistan'a doğru Arnavutluk üzerinden işgal hareketine başladı. Fakat Yunan birlikleri Arnavutluk içlerinde ilerleyemeden İtalyanları yenilgiye uğrattı. İtalyanların ilerleyişinin durması üzerine Nazi Almanyası Yunanistan üzerine yürüdü. Yıldırım savaşı taktiğiyle Alman birlikleri Yunanları kısa sürede geri çekilmek zorunda bıraktı. Yunanistan işgal edildi ve üç ayrı işgal bölgesine ayrıldı. Bölgeler arası insan ve mal geçişi yasaklandı. Almanlar Atina, Selanik bölgesi, Ege adalarının ve Girit'in stratejik noktalarını işgal etti. Savaş stratejisi gereği ülkedeki temel gıda malzemeleri, ham maddeler ve iş gücü Mihver Devletler'in hizmetinde olacaktı. İşgal sonrası petrol rezervleri, pamuk, tütün, yağ kaynaklarına el koyuldu. Bunlar düşük ücretlerle mihver ülkelere transfer edildi. Balıkçılık ve kırmızı et ticareti engellendi ve minimum seviyeye çekildi. Evanjelist Markos Evanjelist Markos (; ; ; ) geleneksel olarak Markos İncili'ni yazdığı düşünülen kişi. Katolik Kilisesi tarafından uzunca bir süre Matta (insan), Luka (buzağı) ve Yuhanna (kartal) ile birlikte Apokalips 4'te geçen dört yaşayan mahluktan (aslan) biri olarak sınıflandırılmıştır. Yetmiş Havariden biri olarak Markos pentarşinin 3 ana piskoposluk makamından olan İskenderiye Kilisesi'ni kurmuştur. Oruç günü 25 Nisan olan Markos'un sembolü aslandır. Super Mario Land 2: 6 Golden Coins Super Mario Land 2: 6 Golden Coins, oyun konsolu Game Boy için Nintendo tarafından geliştirilmiş, platform türünde bir video oyunudur. Oyun ilk yayımlandığı 1992'nin ardından 2011 yılında da Nintendo 3DS Virtual Console için çıktı. Super Mario Land 2: 6 Golden Coins yalnızca Japonya'da 2.7 milyon, dünya genelinde ise 11.09 milyon kopya satmıştır. Mario "Sarasa Land"ta gizemli uzaylı "Tatanga"ya karşı mücadele verirken, kötücül biri onun kalesini devralıp, "Mario Land" halkını bilinmeyen bir büyünün etkisiyle kontrolüne almıştır. Bu fırsatçı saldırgan, Mario'nun popülaritesini kıskanan "Wario"dan başkası değildir. O, daha önce de Mario'nun kalesini çalmaya çalışmış fakat ilk defa böylesine başarılı olup, amacına ulaşmış gözükmektedir. Wario, kaledeki "6 altın sikke"yi adanın farklı yerlerine dağıtmış, büyüsü altındaki kişilere korutmaktadır. Kale kapısının açılabilmesi için Mario'nun bu sikkelerin tamamını bulması gerekmektedir. Böylelikle Wario'yla mücadele edip onu alt edebilmek için gereken fırsatı yakalayabilecektir. Çoğunlukla olumlu tepkiler alan oyun; incelemeleri derleyip, istatistik veren GameRankings sitesinde 100 üzerinden 79'luk bir ortalama tutturdu. Oyun, Official Nintendo Magazine dergisinin ""100 Greatest Nintendo Games" listesinde 44. sırada yer aldı. Game Informer 'dan Ben Reeves, Super Mario Land 2: 6 Golden Coins oyununa "Tüm zamanların en iyi 25 Game Boy oyunu" listesinde 4. sırada yer verdi. II. Tavadros Papa II. Tavadros veya II. Tevadrus ( [el-Bābā Tevaḍrūs el-sānī, Türkçe: Papa II. Teodor]) (d. 4 Kasım 1952) İskenderiye Kıpti Ortodoks Patrikhanesi'nin 118. ve günümüzdeki Papası. 18 Kasım 2012'de seçildikten iki hafta sonra III. Şenuda'nın ardından göreve gelmiştir. KumkapÄ± Surp Harutyun Kilisesi Kumkapı Surp Harutyun Ermeni Kilisesi (), Türkiye'de İstanbul iline bağlı Fatih ilçesi Kumkapı semtinde bulunan Ermeni kilisesi. 1832'de padişah fermanıyla inşa edilen ibadethane Harutyun Amira Bezciyan'ın çabalarıyla kiliseye çevrilmiştir. Daha sonra darphane ustalarının kendi aralarında topladıkları parayla 1855'te Surp Harutyun inşa edilerek İstanbul Ermeni Patriği Hagopos III. Seropyan tarafından ibadete açılır. İstanbul Ermeni Patriği Madteos İzmirliyan'ın döneminde Hovhannes ve Mıgırdiç Esayan kardeşler tarafından kargir olarak inşa edilmiştir. Kilise günümüzde ibadete açıktır. Surp Hagop Kilisesi Surp Hagop Ermeni Kilisesi (), Türkiye'de İstanbul iline bağlı Fatih ilçesi Altımermer semtinde bulunan Ermeni kilisesi. Ne zaman inşa edildiği bilinmeyen kilise 1839'da onarıma tabii tutulmuş, daha sonra İstanbul Ermeni Patriği Hagopos III. Seropyan döneminde restore edilip 1858'de yeniden ibadete açılmıştır. Ahşap olan kilise eskidiğinden 1891'de yeni inşaat izni alınmış ve Kayserili sarraf Parseğ İstanbulluyan'ın desteğiyle yeniden inşa edilmiş ve 1892'de Patrik I. Horen Aşıkyan zamanında açılmıştır. 2012 yılında tekrar restore edilen kilise Aram Ateşyan tarafından ibadete açılmıştır. Enerji içeceği Enerji içeceği, çoğunlukla içildiğinde yarattığı zihinsel ve fiziksel uyarıcı etkisi nedeniyle tüketilen yüksek kafeinli içecek türü. Enerji içecekleri gazlı veya gazsız olmalarının yanında içeriklerinde birçok bitki özü ve amino asitler ile şeker ve tatlandırıcılar bulunur. Sıklıkla spor içecekleri ile karıştırılan enerji içecekleri, hatalı olarak bu amaçla da kullanılır. Birçok markanın enerji içeceği çeşidi mevcuttur. Kahve, çay gibi doğal kafeinli içecekler enerji içeceği olarak kabul edilmezler. Kola gibi içecekler ise daha az kafein içerdiklerinden enerji içeceği sınıfına dahil değildir. Fazla tüketildiğinde başta kalp olmak üzere çeşitli rahatsızlıklara sebebiyet veren enerji içecekleri bazı ülkelerde yasaklanmıştır. Örneğin ABD'de Four Loko gibi alkollü enerji içeceklerinin satışı 2010 yılından bu yana yasaktır. Mayo Clinic'e göre, günlük en fazla 400 mg kafein tüketilmesi sağlıklıdır. Bu 4 fincan kahve veya 2 dikişlik (yaklaşık 250 ml) enerji içeceğine eşdeğerdir. Tüm sayılar 100 g cinsinden verilmiştir (ürün hacimleri genellikle 0,25-0,33 i - 0.5 litre, çok nadiren 1 litre olur). Åžir-Dor Medresesi Şir-Dor Medresesi (), XVII. asır Semerkand Hakimi Yalangtuş Bahadır'ın emriyle Tilla-Karı Medresesi ile beraber bina ettirilmiştir. Olçin Kabilesi mensubu, Astrahan Hanedanı Veziri ve Semerkand-Buhara Hanlığı Hakimi, "Yalangtuş Bahadır" tarafından XVII. asırda tam Uluğ Bey Medresesi'nin karşısında Registan Meydanı'nda 1619–1636 tarihleri arasında inşa ettirilmiştir. Eyvan tarzında inşa edilmiş olup, ön cephesindeki arslan figurleri ve arslanların üzerlerindeki insan başları ile ilgi çekmektedir. İslâm Dîni'ndeki, yaşayan canlıların ve insanların resimlerinin dini binalara yapılması ve süs aracı olarak kullanılması yasağını da ilk defa delmiş olmasıyla da bir hayli ilginç bulunmaktadır. Mehmet Turgut (fotoğrafçı) Mehmet Turgut, (d. 21 temmuz 1977, Ankara), Türk fotoğrafçı, yönetmen, sunucu ve yapımcı. 46 dergisinin sahibi ve yaratıcı yönetmenidir. 2009 yılında Sanat Kurumu tarafından, fotoğraf dalında yılın sanatçısı seçilmiştir. "PX3 Prix De La Photographie Paris" adlı uluslararası fotoğraf yarışmasında “Fine ART- Collage” ve “Advertising – Beauty” dallarında ikinci seçilmiştir. Eldorbek Suyunov Eldorbek Suyunov (d. 12 Nisan 1991), Ã–zbek futbolcudur. Egor Krimets Egor Krimets (d. 27 Ocak 1992), Ã–zbek futbolcudur. FC Pakhtakor Tashkent'de oynuyor. Shavkat Mullajanov Shavkat Mullajanov (d. 19 Ocak 1986), Ã–zbek futbolcudur. Lokomotiv Tashkent'de oynuyor. Serdar RaÅŸidov Serdar Raşidov (Özbekçe: "Sardor Rashidov" / "Сардор Рашидов"; d. 14 Haziran 1991), Özbek futbolcudur. Bunyodkor'da oynuyor. Anzur Ä°smailov Anzur İsmailov (d. 21 Nisan 1985), Özbek millî futbolcudur. Azizbek Haydarov Azizbek Haydarov (d. 8 Temmuz 1985), Özbek millî futbolcudur. Server Ceparov Server Ceparov (d. 3 Ekim 1982), Ã–zbek eski futbolcudur. Adil Ahmedov Odil Ahmedov (d. 25 Kasım 1987), Özbek millî futbolcudur. Shanghai SIPG'da oynuyor. İlk maçına 13 Ekim 2007'de Tayvan'a karşı çıkmıştır. Cemşid İskenderov Jamshid Iskanderov (d. 16 Ekim 1993), Ã–zbek futbolcudur. Pakhtakor Tashkent FK'de oynuyor. Ä°gor Sergeev (futbolcu) Igor Sergeev (d. 30 Nisan 1993), Ã–zbek futbolcudur. FC Pakhtakor'da oynuyor. Ä°gnatiy Nesterov İgnatiy Mihayloviç Nesterov (Özbekçe: "Ignatiy Mixaylovich Nesterov" / "Игнатий Михайлович Нестеров") (d. 20 Haziran 1983), Özbek millî futbolcudur. Ohod Club'te oynuyor. Lutfulla Turaev Lutfulla Turaev (d. 30 Mart 1988), Ã–zbek futbolcudur. Lokomotiv Tashkent'de oynuyor. Åžuhrat Muhammadiev Shukhrat Mukhammadiev (24 Haziran 1989), Ã–zbek futbolcudur. FC Nasaf'da oynuyor. Jasur Hasanov (1983 doğumlu futbolcu) Jasur Hasanov (d. 2 Ağustos 1983), Özbek millî futbolcudur. Lokomotiv Tashkent'de oynuyor. Vohid Åžodiyev Vokhid Shodiev (d. 9