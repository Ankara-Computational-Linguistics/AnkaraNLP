sistem ile seçmeye karar verdi. Kanal içerisinde bir heyet oluşturuldu ve gönderilen şarkılar arasından dört tanesi, söz konusu heyetin bir araya geldiği bir toplantıda değerlendirildi ve oylandı. Müzik grubu Eden tarafından seslendirilen "Yom Huledet" isimli şarkı, gerçekleştirilen bu toplantıda 64 puan toplayarak birinci oldu ve kamusal yayın kuruluşu tarafından ülkenin temsilcisi olarak görevlendirildi. İsrail'i temsilen yarışmaya katılan müzik grubu, Eden, 29 Mayıs 1999 tarihinde başkent Kudüs'te gerçekleştirilen yarışma finalinde Avusturya temsilcisinden sonra, Malta temsilcisinden önce olmak üzere on dokuzuncu sırada sahne aldı. İsrail, yirmi üç ülkenin katıldığı yarışmada 93 puan topladı ve böylece beşinci sıraya yerleşti. İsrail'in oylarını bildiren kişi Yoav Ginay idi. Yarışma finali ülkede herhangi bir yerel yorumcu olmadan Kanal 1; Daniel Pe'er tarafından yapılan İbranice yorumlar ile Reşet Gemel isimli radyo kanalı üzerinden yayınlandı. Çürüğüm, Askerim, Reddediyorum Çürüğüm, Askerim, Reddediyorum, yönetmenliğini ve senaristliğini Galatasaray Üniversitesi öğrencisi Aydın Öztek'in yaptığı dram türündeki eşcinsellik temalı Türk belgesel filmi. Türk Silahlı Kuvvetleri'nin eşcinselliğe karşı homofobik bakış açısını, eşcinsel perspektifinden irdeliyor. Eşcinselliğin ordu tarafından "hastalık" olarak görülmesi, eşcinsellerin bu durumu değerlendirip askerlik hizmeti için çürük raporu almaları veya sosyal şartlar gereği almaktan çekinip askerlik yapmaları ya da vicdani retçi olmaları, ordunun eşcinselliğe, eşcinsellerin askerliğe olan bakış açısı konu edinilmiştir. TÜRSAK ve dönemin Türkiye Cumhuriyeti Kültür ve Turizm Bakanlığı destekli belgeselde ayrıca "askerliğe elverişsiz belgesi" (çürük belgesi) almak için eşcinsellere fotoğraf ile erkek erkeğe seks yaptığı resimleri çekme şartının Türk Silahlı Kuvvetleri'nde zorunlu tutulması realist bir gözlem eleştirilmiştir. Film gösterime girmeden önce TÜRSAK tarafından 2008'de düzenlenen "Geleceğin Sineması" adlı festivalde finalist olarak yarışmış, 16. Altın Koza Film Festivali'nde "Belgesel Dalı"nda finalde ve 44. Antalya Film Festivali'nde "En İyi Belgesel" kategorisinde yarışmıştır. İlk olarak 46. Antalya Altın Portakal Film Festivali'nde gösterilen belgesel film 2012 yılında İf İstanbul Uluslararası Bağımsız Filmler Festivali kapsamında gösterilmiştir. Ali Rıza Çolak Ali Rıza Çolak (d. 13 Nisan 1956, Nallıhan, Ankara) Türk büyükelçi. TED Ankara Koleji ve Ankara Üniversitesi Siyasal Bilgiler Fakültesi (1978 yılı) mezunudur. 1979 yılında Dışişleri Bakanlığı'na girmiştir. 2002-2004 yıllarında Frankfurt Başkonsolosu olmuştur. 2005-2008 yıllarında Konsoloslok İşleri genel müdür yardımcılığı görevini yürütmüştür. 2008-2010 yıllarında Etiyopya ve 2010-2012 yıllarında Sırbistan büyükelçiliği görevini yürütmüştür. Ocak 2013'te İkili Ekonomik İşler Genel Müdürü olarak atanmış, 11 Eylül 2015 - 1 Ocak 2020 tarihleri arasında da Uluslararası Sivil Havacılık Örgütü nezdinde Daimi Temsilcilik görevinde bulunmuştur. İngilizce bilmekte olup, evli ve bir çocukludur. FGM-148 Javelin FGM-148 Javelin personel tarafından taşınabilen, lazer güdümlü, sahip olduğu savaş başlığı çarpma tetikli yüksek ısı yayan patlayıcı içerir. Personelin taşıdığı fırlatıcı tüp sayesinde lazerli elektronik işaretleme kullanılarak hedefe kilitlenir. Fırlat-Unut diye tabir edilen anti-tank füze sidir. Bütün zırhlı kara araçları, düşük hızlı hava araçları, bina, siper ve koruganlara kullanımı uygundur. Genel Bakış Amerika Birleşik Devletleri nin M47 Ejderha anti-tank füzesinin yerini alması için geliştirdiği fırlatıcı ve füze sistemidir. Füzeleri pahalı olmasından ötürü kritik noktalarda kullanılmaktadır.Tepkime tetikli savaş başlığı tepkili zırlar için bile çok güçlüdür. Tam korumalı bir tankı bile parçalara ayırabilir. Zoë Kravitz Zoë Isabella Kravitz (d. 1 Aralık 1988, Los Angeles), Amerikalı oyuncu. Özellikle "" filmindeki başarılı oyunculuğu ile tanınır. General Mobile Discovery Discovery, General Mobile firmasının 2013'ün haziran ayında duyurduğu Android işletim sistemli cep telefonu. Telefon Android Jelly Bean (Android 4.2.1) sürümünden Android KitKat (Android 4.4.2) sürümüne yükseltilmiştir. 1 GB Ram'e sahip olan cihaza Mediatek'in 1.2 Ghz frekansından çalışan 4 çeirdekli giriş seviyesi işlemcisi MT6589 eşlik etmektedir.1800 maH pil kapasitesi ve 720p 4.7 inç ekranı bulunan telefonun 4 ve 16 GB olmak üzere iki sürümü mevcuttur. Ummet Ozcan Ummet Ozcan (Türkçe: Ümmet Özcan) (d. 16 Ağustos 1982) 2013 yılında Dj Mag'e yeni giriş yaparak 99.sırada yer alan Türk-Hollandalı DJ ve müzik yapımcı. 2014 yılında 31. sıraya yükselmiştir. 2016'da ise 19. sıraya yükselmiştir. 2015 yılında 36. sıraya gerilemiştir. "The Hum" adlı şarkı ile 2015'te Belçika'da platin plak kazanmıştır. __DİZİN__ Ã–zcan Özcan aşağıdaki anlamlara gelebilir: Douglas Smith Douglas Alexander Smith (d. 22 Haziran 1985; Toronto), KanadalÄ± oyuncu. General Algebraic Modeling System Genel Cebirsel Modelleme Sistemi (İngilizce: "General Algebraic Modeling System" (GAMS)), matematiksel programlama ve optimizasyon yapmak için kullanılan bir üst düzey modelleme sistemidir. GAMS bir derleyici ve entegre edilmiş bir yüksek performanslı )çözücüden oluşur. Bu sistem karmaşık, büyük ölçekli modelleme uygulamaları için tasarlanmıştır ve programcıya modellerin bakımını yapabilme ve modelleri yeni durumlara çabuk adapte edebilme olanağı sağlar. Karadağ'ın vize politikası Vize'den muaf ülkelerden birinden gelinmediği sürece Karadağ ziyaretçileri, Karadağ'ın dış temsilciliklerinden vize almak zorundadır. Karadağ vize politikası, Schengen Alanı'nın Vize politikasına benzer. Antigua ve Barbuda, Bahamalar, Barbados, Mauritius, Moldova ve Saint Kitts and Nevis hariç, tüm Schengen ülkelerine 90 günlük vizesiz giriş izni verir. Ayrıca Beyaz Rusya, Küba, Ekvator, Kosova, Peru, Rusya, Türkiye ve Ukrayna gibi birkaç ülkelere de vizesiz giriş izni verilir. Aşağıdaki ülkelerin vatandaşları vizesiz 90 güne kadar kalabilirler. Aşağıdaki 37 ülke vatandaşları, geçerli bir Kimlik Kartı sahibiyse, 30 gün boyunca Karadağ'a vizesiz girebilirler. Aşağıdaki 75 ülke ve bölgenin sıradan pasaport hamilleri (aksi belirtilmediği sürece) 90 gün için vize olmadan Karadağ'a girebilirler: Aşağıdaki 3 ülke vatandaşları vizesiz Karadağ'a girip 1 Mayıs - 30 Kasım 2014 tarihli dönemlerinde 30 gün boyunca kalabilirler: Diplomatik bir pasaportu sahibi aşağıdaki ülkelerin vatandaşları Karadağ'ı ziyaret edebilirler: Bir diplomatik ya da hizmet pasaportu sahibi aşağıdaki ülkelerin vatandaşları Karadağ'ı ziyaret edebilirler: Birleşmiş Milletler tarafından verilen Laissez-Passer sahipleri, Karadağ'ı vizesiz ziyaret edebilirler. Amerika Birleşik Devletleri, veya Avrupa Birliği ya da Schengen alanında olmayan İngiltere ve İrlanda tarafından verilen vize sahibi ya da bu ülkelerin daimi sakinleri olan bir ülkenin vatandaşı, en fazla 7 gün boyunca vizesiz Karadağ'ı ziyaret edebilirler. Avustralya, Kanada, İzlanda, Japonya, Yeni Zelanda, Norveç, İsviçre, Amerika Birleşik Devletleri, veya Avrupa Birliği üyesi devleti tarafından verilen Mülteci seyahat belgesi sahibi Mülteciler, 30 güne kadar vizesiz Karadağ'ı ziyaret edebilirler. Alan Bates "Sir" Alan Arthur Bates (d. 17 Şubat 1934 - ö. 27 Aralık 2003), "Sir" unvanına sahip İngiliz oyuncu. Doğum yeri Derbyshire'dır. "The Fixer" filmiyle 1969 yılında en iyi erkek oyuncu dalında Oscar'a aday gösterilen Bates, "Zorba the Greek" ve "Georgy Girl" filmlerinde de rol almıştır. "Entertainer" filmiyle üne kavuşan İngiliz oyuncu Alan Bates kanser hastalığı nedeniyle tedavi gördüğü Londra'daki bir hastanede 69 yaşında öldü. Bates "Fortune's Fool" filmi ile "En İyi Erkek Oyuncu" dalında Tony ödülü almıştı. Ömer Rıza Doğrul Ömer Rıza Doğrul (1893, Kahire - 13 Mart 1952, İstanbul), Türk siyasetçi. El-Ezher Üniversitesi Dini İlimler Fakültesi mezunudur. Mısır El-Alem ve Al Şa'b Gazeteleri Türkçe Çevirmenliği ve Yazarlığı, Tasvir-i Efkâr Kahire Muhabirliği, Tasvir-i Efkâr ve Sebilür-Reşad Gazeteleri Muharrirliği ve Çevirmenliği, Mercan ve Vefa Sultânîleri İngilizce Öğretmenliği, Medrese Müderrisliği, Darüşşafaka İngilizce Hocalığı, İkdam, Akşam, Vakit, Son Posta, Tan Gazeteleri çalışanlığı, Türk İslam Ansiklopedisi Yayıncılığı, Haftalık Selâmet Mecmuası sahipliği, Cumhuriyet Gazetesi Siyaset Muhabirliği ve Yazarlığı, Türk-Pakistan Kültür Cemiyeti başkanlığı, TBMM IX. Dönem Konya Milletvekilliği yapmıştır. Evli ve üç çocuk babasıdır. Mehmet Akif Ersoy'un damadıdır. Uzun süren bir hastalık döneminden sonra İstanbul’da vefat etmiştir. Mezarı Edirnekapı Şehitliği'ndedir. National Portrait Gallery (Amerika BirleÅŸik Devletleri) National Portrait Gallery, Amerika Birleşik Devletleri'nde Washington'da yer alan F Streets NW'deki tarihi bir sanat müzesi. 1962 yılında kuruldu ve Smithsonian Institution'ın bir parçası olarak 1968'de halka açıldı. Müzedeki koleksiyonlar, ünlü Amerikalıların görüntülerine odaklanır. Tarihi Old Patent Office Building binası içindedir. Tarık Kozbek Osman Tarık Kozbek, (d. 1909, Edirne) - (ö. 26 Ağustos 1990), Türk siyasetçi. İstanbul Hukuk Fakültesi mezunudur. İstanbul Edirnekapı Maliye Şubesi Tahakkuk Tebliğ Memurluğu, Edirnekapı Tahsil Kâtipliği, Muhakemat Müdürlüğü Tetkik Memurluğu, Altunizade, Haydarpaşa Tahakkuk Memurluğu, Beyşehir Müddeî-i Umûmîliği, Konya Müddeî-i Umûmî Muavinliği, Serbest Avukatlık, TBMM IX., X. ve XI. Dönem Konya Milletvekilliği yapmıştır. Evrensel sağlık hizmeti Evrensel sağlık hizmeti ya da kısaca evrensel sağlık, genellikle tüm vatandaşlara sağlık ve finansal koruma sağlayan bir sağlık hizmetini ifade eder. Himmet Ölçmen Himmet Ölçmen, (d. 1911, Sille/Konya) - (ö. 2 Mayıs 1969), Türk siyasetçi. İstanbul Teknik Üniversitesi Yüksek Mühendislik Okulu mezunudur. Urfa Belediyesi Fen Müşavirliği, Serbest İnşaat Mühendisliği, Kızılay 2. Başkanlığı, TBMM IX., X. ve XI. Dönem Konya Milletvekilliği yapmıştır. Evli ve iki çocuk babasıdır. Ahmet Koyuncu Ahmet Koyuncu, (d. 1922, Kayapınar, Bozkır, Konya) - (ö. 7 Haziran 2002), Türk siyasetçi. İstanbul Üniversitesi Tıp Fakültesi mezunudur. Serbest Doktorluk, Bozkır Belediye Başkanlığı, Türkiye Büyük Millet Meclisi X. ve XI. Dönem Konya Milletvekilliği yapmıştır. Evli ve bir çocuk babasıdır. Hamdi RagÄ±p Atademir Ahmet Hamdi Atademir ya da "Hamdi Ragıp Atademir", (d. 1908, Konya - ö. 2 Mart 1976), Türk siyasetçi. Besançon ve Nancy Üniversiteleri mezunudur. Türkiye Öğretmen Dernekleri Millî Birliği ve UNESCO Türkiye Millî Komisyonu Başkanlığı, Samsun ve Konya Lisesi Felsefe Öğretmenlikleri, Polis Koleji Felsefe, Jandarma Subay Okulu İçtimâiyât ve Ahlak Dersleri Öğretim Üyeliği, Dil ve Tarih-Coğrafya ve İlahiyat Fakültesi Felsefe ve Mantık Kürsüsü Profesörlüğü, Yazarlık, TBMM X. ve XI. Dönem Konya Milletvekilliği, Parlamentolar Birliği Temsilciliği, Avrupa Konseyi Delegasyon Başkanlığı yapmıştır. Evli ve iki çocuk babasıdır. Sabu (güreşçi) Terry Michael Brunk ya da bilinen adıyla Sabu (d. 12 Aralık 1964; Staten Island, New York), Arap asıllı Amerikan profesyonel güreşçi. ECW, TNA ve WWE'de boy göstermiştir. Katy Perry videografisi Amerikalı şarkıcı Katy Perry yirmi video klipte, bir video albümünde, üç filmde ve çeşitli televizyon reklamlarında yer aldı. 2003-2007 yılları arasında çeşitli video kliplerde konuk olarak yer aldıktan sonra, "Ur So Gay" için düşük bir bütçeyle çekilen klip yayımlandı. Ardından birkaç ay sonra "I Kissed a Girl" ile bir düğün töreni sırasında çekilen "Hot n Cold" gösterime girdi. Bu ikisini, "Thinking of You" ve "Waking Up in Vegas" klipleri takip etti. "California Gurls" video klibi rapçi Snoop Dogg eşliğinde "Candyfornia" adlı kurgusal bir bölgede çekilirken, "Teenage Dream" için oluşturulan video klip ergen gençlerin aşk sayesinde mutluluktan uçması konusunu ele aldı. "Firework" video klibi gençlerin kendilerine olan güvensizliklerine odaklandı ve "E.T." klibinde Perry, Kanye West ile birlikte uzayda yer aldı. "Last Friday Night (T.G.I.F.)", yapılan ev partisi sonrasında akşamdan kalan bir evin halini konu edindi. Ayrıca Kenny G, Rebecca Black, Darren Criss ve Kevin McHale klipte yer aldı. "The One That Got Away", ölen bir sevgiliyle yaşananlara geri dönüşü canlandırdı. "Part of Me" video klibi deniz kuvvetlerinin yaşamı ile eğitimlerini aktarırken, "Wide Awake" klibi birçok engel içeren bir labirenti aktardı. "Roar" video klibi, uçak kazası sonrasında ormana düşen Perry'nin yaşamını gösterdi. Sonrasında yayımlanan "Unconditionally" klibi ise koşulsuz aşklara odaklandı. Bir sonraki video "Dark Horse", rapçi Juicy J eşliğinde Antik Mısır dönemini canlandırdı. "Birthday" de ise Perry, konukların kendisinin gerçek kimliğinden habersiz olduğu çeşitli doğum günü partilerinde beş farklı karaktere bürünerek yer aldı. Bunların yanı sıra şarkıcı, otobiyografik belgesel filmi ""yi Temmuz 2012 başlarında yayımladı. Film kendisinin ikinci dünya turnesi California Dreams Tour'a ve Russell Brand ile yaptığı evliliğin dağılışına odaklandı. ABD'de film, tüm zamanlarında en çok hasılat elde eden sekizinci belgesel filmi oldu. Perry, "Şirinler" ve "Şirinler 2" filmlerinde Şirine'yi seslendirdi, serinin üçüncü filminde de seslendirme yapmasının planlandığı duyuruldu. Çeşitli televizyon şovlarında da yer aldı, "American Idol" ve "The X Factor"de konuk jüri olarak yer aldı, "The Simpsons"ın bir bölümünde oynadı. Aralık 2011'de "Saturday Night Live"ın ev sahipliğini yaptı. Honey rolüyle "How I Met Your Mother"ın "Oh Honey" bölümünde, Rikki Hargrove rolüyle "Raising Hope"ta oynadı. Perry, 12 televizyon reklamında da görüldü. Ahmet Gürkan (siyasetçi) Ahmet Gürkan, (d. 1903, Rize) - (ö. 20 Şubat 1990), Türk siyasetçi. İlahiyat Fakültesi mezunudur. Samsun Başalan, Hacıismail Köyleri Öğretmenlikleri, Rize Şeriye Kâtipliği, Dava Vekilliği, Müteahhitlik, Serbest Ticaret, Türkiye Büyük Millet Meclisi IX. ve X. Dönem Tokat, 1.(XII) Konya Milletvekilliği yapmıştır. Evli ve beş çocuk babasıdır. Noam Friedlander Noam Friedlander; İngiliz yazar, senarist, TV eleştirmeni ve köşe yazarı. Ahmet GÃ¼rkan Åžu anlamlara gelebilir: Yoav Ginay Yoav Ginay (İbrani: יואב גינאי, d. 27 Mart 1959, Kudüs), İsrailli sunucu, çevirmen, söz yazarı ve televizyon ile radyo yayıncısıdır. Yoav Ginay, 27 Mart 1959 tarihinde Kudüs'te dünyaya geldi fakat hayatının büyük bölümünü Tel Aviv'de geçirdi. Çocukluk ve ilk gençliğinde "İsrail Gençliğinin Sesi" isimli programda bir muhabir olarak yer aldı. Tel Aviv Üniversitesi ve New York Üniversitesi'nde iletişim üzerine çalıştı. Bunlara ek olarak Bar-İlan Üniversitesi'nin edebiyat fakültesi bölümünden sosyal bilimler üzerine bir diploması da bulunmaktadır. Eğitimi sona erdikten sonra Ginay, pek çok radyo ve televizyon programı sunmuş; 1995 ve 2007 yılları arasında İsrail'de faaliyet gösteren 88FM isimli radyo kanalını kurmuştur. 2007 ve 2011 yılları arasında kültür ve eğlence programları yayınlayan bir kanalın müdürü oldu, 2012 yılında Kanal 1'e müdür olarak atandı. Bunlara ek olarak Ginay, 1989 yılından beri bir kültür ve sanat dergisinde editör olarak görev yapmaktadır. Ginay, bir söz yazarı olarak Dana International şarkısı "Diva" ile 1998 Eurovision Şarkı Yarışması'nda birinci geldi. International için ayrıca (Kdam Eurovision 1995 isimli İsrail ulusal finaline katıldığı) "Layla Tov Evropa", "Fata Morgana" ve "Nosa'at Le Petra" ile İzhar Kohen, Sarit Hadad, Yardena Arazi ve Şiri Meymon gibi İsrail'de popüler pek çok şarkıcılar için de şarkı sözleri yazdı. 2009 yılında şiir ve çizimlerini içeren ilk kitabı Birleşik Kibbutz Hareketleri tarafından yayınlandı ve 2010 yılında İsrail Yayın Kurumu tarafından "İsrail müziğine katkıları" için ödüllendirildi. 2013 yılında bir defa daha bu ödülü kazandı. Lucy Deakins Lucy Deakins (d. 18 Aralık 1971), Amerikalı oyuncu ve avukat. Deakins New York, şehrinde doğmuş annesi Alice Deakins William Paterson Üniversitesi'nde ve babası Roger Deakins ise New York Üniversitesi'nde profesör olarak gören yapmaktaydı. Orta öğrenimini Stuyvesan"t Yüksek Okulu" 'nda tamamlayan Deakins Harvard Üniversitesi'ne 1988'de girerek buradan 1994'te avukat olarak mezun olmuştur. Birçok dizi ve filmde yer almasına rağmen klasikler arasına girmiş Disney klasiklerinden çocuk ve aksiyon filmi 1989 yapımı film "Cheetah" ile sibrilmiştir. 2002'de oyunculuğu bırakarak kendi mesleği olan avukatlığı seçmiştir. 1999 yılında evlenen oyuncunun iki tane çocuğu vardır. Nurit HirÅŸ Nurit Hirş (İbrani: נורית הירש, d. 13 Ağustos 1942, Tel Aviv), binden fazla İbranice şarkı yazmış İsrailli besteci, aranjör ve orkestra şefidir. Prens Rupert Prens Rupert (Almanca: "Ruprecht Pfalzgraf bei Rhein, Herzog von Bayern", İngilizce: "Count Palatine of the Rhine, Duke of Bavaria, 1st Duke of Cumberland, 1st Earl of Holderness") (17 Aralık 1619 - 29 Kasım 1682), Alman asıllı devlet adamı, asker, amiral, bilim adamı, sporcu, koloni valisi ve amatör sanatçı. Rupert, V. Frederick Elektör ile İngiltere kralı I. James'ın en büyük kızı Elizabeth'in oğludur. Dayısı kral I. Charles tarafından Cumberland Dükü ve Holderness Earlü ilan edilmiştir. Kızkardeşi Sophia, İngiliz kralı I. George'un annesidir. Çok yönlü bir kişiliği olmuştur. 1568-1648 yılları arasında yapılan Seksen Yıl Savaşında Hollanda'da İspanyol İmparatorluğuna karşı savaşmıştır. 1618-1648 yılları arasında yapılan Otuz Yıl Savaşında ise Almanya'da Kutsal Roma Cermen İmparatorluğuna karşı savaşmıştır. 23 yaşındayken 1642-1646 arasındaki İngiliz İç Savaşında monarşi yanlısı süvari komutanı olarak yer alır. Bristol'ün düşmesinden sonra teslim olacak ve İngiltere'den sınırdışı edilecektir. Fransa'ya giden ve İspanyollara karşı XIV. Louis için savaşan Rupert, Karayiplerde İngiltere'ye bağlı olarak korsanlık yapar. Restorasyondan sonra yeniden İngiltere'ye döner ve Hollanda-İngiltere Savaşlarında savaşır. Bilimsel araştırmaların yanı sıra sanatla da uğraşmış, Hudson's Bay Company'nin ilk valisi olmuştur. 62 yaşında 1682 yılında ölmüştür. Rupert 1619 yılında Prag'da doğar. Rupert'in babası Kutsal Roma Cermen İmparatorluğunda önemli bir konumdaydı. Babasının ailesi üzerinden Rupert de Kuzey Avrupa Protestan hükümdarlarının ailesi içine dahil olmuştur. Ailesi oldukça zengin bir konumda Heidelberg'de yaşayan Rupert, çok iyi bir eğitim görmüştür. Rupert'in babası Frederick 1619 yılında Bohemya'daki isyancı Protestan asillerin safında yer alır. Katolik Kutsal Roma Cermen İmparatoru II. Ferdinand'a karşı ayaklanan Bohemya'da asillerin isteği üzerine Frederick Bohemya kralı ilan edilir. Ancak imparatorun çok hızlı ve kesin müdahalesi gecikmez, 8 Kasım 1620 tarihindeki Beyazdağ Muharebesi sonrasında Frederick'in yaklaşık bir yıl süren iktidarı sona erer. Kaçan ailesiyle birlikte gitmek durumunda olan Rupert çocukluğunu Lahey'de geçirir. Ailesi tarafından özel öğretmenlere emanet edilen genç Rupert, Bohemyalılar ve İngilizlere dost şekilde ve Kalvinist öğretiye uygun şekilde yetiştirilir. Mali açıdan eski görkemli günlerine göre darboğazdan geçen aile baba Frederick'in 1632 yılında ölmesiyle ortada kalır. İngiltere kralı I. Charles'dan gelen daveti geri çeviren anne Elizabeth, bunun yerine çocuklarının güvence altına alınmasını ister. Rupert gençlik yıllarında İngiltere ile Hollanda sarayları arasında geçirir. Otuz Yıl Savaşında Oranj Prensi Protestan Frederick Henry'nin ordusunda savaşır. Çeşitli muharebelere katılıp deneyim kazanan Rupert 1635 yılına gelindiğinde Prens Frederick'in özel muhafızıdır. Seksen Yıl Savaşı sırasında İspanyollara karşı 1637 yılında Breda'da savaşır. Savaş alanında ataklığı, gözüpekliği ve akıllılığıyla dikkat çeker. Rupert 17 Ekim 1638 tarihindeki Vlotho Muharebesinde esir düşer. Hapis kaldığı dönemde sürekli olarak Kalvinist inancı terk etmesi yönünde zorlanır. Bizzat imparator III. Ferdinand tarafından kendi safına çekilmek istenen Rupert, baskılara dayanır, rüşvetleri reddeder. Zaman geçtikçe hapis hayatı rahatlamaya başlar. Tutsak tutanlar tarafından sürek avlarına götürülür, atış yapmasına izin verilir, bu dönemde Susan Kuffstein adlı bir asilzadeyle gönül ilişkisi bile olur. Süren görüşmeler sonrasında imparatora karşı bir daha silah kullanmayacağına dair verilen söz üzerine serbest kalır ve İngiltere'ye geçer. Rupert belki de günümüzde en çok İngiliz İç Savaşındaki monarşi yanlısı komuta olarak hatırlanmaktadır. Savaşın ilk döneminde oldukça başarılı olmuş, Avrupa muharebelerindeki tecrübesi ve inatçılığı zaferler kazanmasında faydalı olmuştur. Ancak savaş ilerledikçe gençliği ve ataklığı nedeniyle diğer monarşi yanlısı komutanlarla arasında gerilimler ortaya çıkmış, sonunda komuta heyetinden tasfiye edilmiştir. Savaştığı dönemde kahraman bir süvari komutanı şeklinde simgeleşmiş ve monarşi yanlısı propagandada sıkça kullanılmıştır. İç savaşın ilk bölümünden sonra Fransa'ya çağrılan Rupert kral XIV. Louis tarafından İspanyollara karşı Otuz Yıl Savaşında kullanılmıştır. Bu görev Ruprt'in daha önceden imparatora verdiği sözle çelişmekteydi. Bu dönemde mali sıkıntılar çeken Rupert Fransa kralının hizmetinde oldukça iyi bir maaş alır. 1647 yılında Mareşal de Gassion komutasında güçlü La Bassée tahkimatının kuşatmasında gösterdiği başarıyla Fransa sarayında aranan isim haline gelir. Muharebeler sırasında yaralana Rupert St. Germain'e istirahat için geçer. 1648 yılında yenden alevlenen İngiliz İç Savaşına dahil olmak için kraldan izin alan Rupert, Parlamentoya isyan edip Hollanda'ya doğru yelken açan monarşi yanlısı İngiliz donanmasına katılır. York dükünün komutası altında amiral rütbesiyle göreve başlayan Rupert sıkça ayaklanan donanmada zorlu göreve başlar. Monarşi yanlılarının mali durumunu düzeltebilmek amacıyla İngiltere devleti adına korsanlık yapılması kararı alınır. Bu dönemde Parlamento yanlısı donanmanın gücü de gittikçe artar. Rupert 1650-1653 döneminde İrlanda, Atlantik Okyanusu, Akdeniz, Kuzey Afrika kıyıları ve Karayiplerde korsanlık yapar. Seferinin sonunda II. Charles ile bir araya gelen Rupert ganimeti bölüşür ve yorgun ve küskün olarak Fransa'ya gider. Rupert Heidelberg'e giderek kardeşi Charles Louis ile görüşür. Küçükten beri hiç iyi geçinemeyen iki kardeş İngiliz İç Savaşında da karşı saflarda yer almıştır. Sonra Viyana'ya geçen Rupert imparator II. Ferdinand tarafından kabul edilir. Bu dönemde İtalya'daki Modena Dükü için Papalık Devletine karşı ordu oluşturmak için göreve başlar. Birlikler toplanırken asıl plan suya düşünce Modena Dükü Rupert'ten İspanyolların hakimiyetindeki Milano'ya saldırmasını ister. Rupert bu plana ortak olmaz ve II. Charles'ın tahta çıkabilmesi için kulis faaliyetlerine devam eder. Bu dönemde kardeşi Charles Louis ile ilişkileri çok kötüleşir ve 1657 yılında bir daha dönmemek üzere ayrılır. Rupert, Macaristan kralı III. Ferdinand'ın emrine girer. 1660 yılında II. Charles'ın tahta çıkmasıyla başlayan Restorasyon döneminde İngiltere'ye dönen Rupert yılda £ 4,000 maaşla yeni yönetimin emrine girer. Kralın hayattaki en yakın akrabalarından olan Rupert, Cumberland dükü olarak Lordlar Kamarasındaki yerini alır. 1662 yılında kralın danışma meclisine girer ve burada dışişleri ve donanma konularında görev alır. Rupert, bu dönemde Frances Bard ile gönül ilişkisi yaşar. Rupert resmi olarak evlendiğini inkar etse de Frances'den olan oğlu Dudley Bard'ı sahiplenir ve eğitimini üstlenir. Kıta Avrupasına dönerek resmen evlenmesi ve bir varis bırakması önerilerini reddederek İngiltere'de kalır. 17. yüzyıl boyunca İngiltere'yi sürekli olarak meşgul eden Hollanda-İngiltere Savaşlarına II. Charles'a bağlı amiral olarak katılan Rupert, kariyerinin sonuna doğru tüm donanmanın komutanı olacaktır. Rupert o dönemde görülmemiş şekilde hem kara hem de denizde ordu komutanlığı yapmış ender kişilerdendir. Rupert subaylarıyla yakın temas sağlayarak bizzat idare ettiği muharebelerde kendisini göstermiş, kendisine bağlı filodaki gemi kaptanlarına o dönemde görülmemiş inisiyatif alabilme özgürlüğü tanıyarak esnek bir muharebe taktiği benimsemiştir. O dönemdeki gemilerarası iletişimin sınırlı olduğu durumlarda bu tutum avantaj sağlamış, muharebenin gelişiminde beklenmedik şekilde ortaya çıkan fırsatlar becerikli kaptanlar tarafından değerlendirilebilmiştir. Donanmadaki kariyerinin ardından Rupert hem hükûmet hem de bilim alanında faaliyet gösterir. İleriki dönemde denizcilik yıllarında gittiği Afrika topraklarında sömürgelerin kurulması yönünde kulis yapar. Rupert'in öncülüğünde kurulan "Royal African Company" adlı kuruluş Batı Afrika bölgesinde kaleler kurma, asker bulundurma, altın, gümüş ve esir ticareti yapma hakkına sahiptir. Rupert bu kurumun önde gelen yöneticilerinden olur. Sonraki yıllarda Rupert'in ilgisi Kuzey Amerika topraklarına çevrilir. Hudson's Bay bölgesine yapılan çok sayıda başarısız seferin ardından 1669 yılındaki başarılı seferin ardından "Hudson's Bay Company" kurulur. Prens Rupert, "Rupert's Land" adı verilen çok geniş bir arazinin valisi olur. 1674 yılında aktif denizcilik ve yöneticilikten emekli olan Rupert bilimsel çalışmalara yönelerek Windsor Kalesindeki laboratuvara dönüştürür. "Royal Society" adlı bilimsel kurumun üçüncü kurucu üyesi olan Rupert, daha çok askeri alana karşılık gelen bilimsel çalışmalar yapar. Hayatının son dönemlerinde Rupert Drury Lane adlı aktrise aşık olur. Resmi olarak evlenmeseler de Ruperta adlı kız çocukları dünyaya gelir. 29 Kasım 1682 yılında Westminster Spring Gardens'daki evinde hayata veda eden Rupert, 6 Aralık günü yapılan devlet töreniyle Westminster Abbey'de toprağa verilir. Kanada'da Britanya Kolumbiyası bölgesinde onun adının verildiği Prens Rupert adlı bir kent vardır. Yine Kanada Alberta'da onun adıyla anılan bir mahalle, Quebec'de ise bir nehir vardır. İngiltere Bristol'de Rupert Caddesi bulunmaktadır. Rupert'in kızı Ruperta ileride milletvekili ve general olacak olan emanule Scrope Howe ile evlenir. Bu evlilikten doğan beş çocukları Sophia, William, Emanuel, James ve Henrietta'dır. William'ın kız çocuğu Mary üzerinden Rupert günümüzdeki Bromley Baronlarının atasıdır. Rupert'in oğlu Dudley orduya girerek subay olur ve 1686 yılında genç yaşta Budin Kuşatması'nda Osmanlı İmparatorluğu'na karşı savaşırken hayata veda eder. 2000 Eurovision Şarkı Yarışması'nda İsrail İsrail, İsveç'in başkenti Stockholm'de gerçekleştirilen 2000 Eurovision Şarkı Yarışması'na katılan yirmi dört ülkeden biri idi. İsrail'i temsil eden müzik grubu PingPong, tıpkı önceki iki yılda olduğu gibi ülkenin kamusal yayın kuruluşu İsrail Yayın Kurumu (IBA) içerisinde oluşturulan on kişilik bir komite tarafından seçildi. Ahal Eden, Guy Asif, Roy Arad ve Yifat Giladi isimli dört üyeden oluşan grup "Sameyah" (Mutlu) isimli şarkı ile 7 puan toplayarak yarışmada yirmi ikinci oldu. Önceki iki yılda alınan başarılı sonuçların ardından IBA, İsrail'in temsilcisinin önceki iki yılda olduğu gibi kanal içerisinde oluşturulan bir komite tarafından seçilmesine karar verdi. 2000 yılında ülkenin temsilcisini seçmek üzere kurulan komite on üyeden oluşuyordu: Kanala gönderilen şarkılar arasından dört tanesi söz konusu komiteye sunulacaktı fakat bir önceki yıl da ismi adaylar arasında yer alan Efrat Roten, seçim süreci sona ermeden şarkısını yayınladığı için diskalifiye edildi. 6 Ocak 2000 tarihinde bir araya gelen komitenin değerlendirdiği üç şarkıcı/müzik grubu ise 1989 ile 1991 İsrail ulusal finallerine katılan Ofira Yosefi, dansçı ve şarkıcı Mişel Amdurski ve iki gazeteci ile iki şarkıcıdan olulan müzik grubu PingPong idi. Tüm komite üyeleri oy kullandıktan sonra 36 puan toplayan PingPong, Stockholm'de İsrail'i temsil etmeye hak kazandı. 1999 yılında Tel Aviv şehrinin bohemlerinde kurulan PingPong, "bir şaka olarak" şarkılarını kamusal yayın kuruluşunun Eurovision Şarkı Yarışması komitesine yolladı ve ifadelerine göre yarışmada İsrail'i temsil edecekleri açıklanana dek bir şarkı gönderdiklerini unutmuşlardı. Grubunun üyelerinden biri olan "Ma'ariv" isimli sanat dergisinin yardımcı editörü Guy Asif aynı zamanda IBA'nın kültürel programları için de yayın yönetmenliği yapıyordu. Grubun bir diğer üyesi Roy Arad da bir gazeteci idi. Ahal Eden Arad'ın ev arkadaşı, Yifat Giladi ise eski kız arkadaşıydı. Çıkış albümlerindeki şarkılardan biri olan "Sameyah" (Mutlu), grup tarafından "bir salatalık istiyorum" şeklindeki nakaratı nedeniyle feminist bir söylem olarak tanımlanıyordu. Kendilerinin temsilci olarak seçilmesi grup üyeleri tarafından bir sürpriz olarak nitelendi. Komitenin kararının açıklanmasının ardından Guy Asif, "Şarkının sloganında ifade edildiği gibi: kazandığımız için mutlu ve İsrail'i temsil edeceğimiz için gururluyuz. Her neyse, İsveçlilerin çekici olduğunu duyduk," şeklinde bir açıklama yaptı. Komite üyelerinin açıklamalarına göre şarkı toplantıda ilk çalındığında herkes gülmeye başlamıştı fakat bazı üyeler bunun iyi bir seçim olmayacağını düşünüyordu. Komite üyelerinden biri olan Avihu Medina şarkı hakkında "Bu şarkıyı altı yaşında henüz yeni konuşmaya başlamış aptal bir kızın söylediğini düşündüm. Tüm ülkeler kaliteli bir şarkı göndermek için çabalarken, niçin üç dakika boyunca seyirciye hiçbir şey hissettirmeyecek bir şarkı gönderdiğimizi anlamıyorum. Akıl sağlığı yerinde bir insanın bu şarkı için oy kullanacağını düşünemiyorum," dedi. Bir başka komite üyesi İrit Linur ise şarkı hakkında görüşlerini, "Bu şarkı oldukça aptalca fakat ben çok sevdim ve sözlerde özel bir anlam aramıyorum. Bazılarımız sevdi, bazılarımız ise şarkıyı duyduktan sonra kusmaya gitti. Bu, yarışmanın standartlarına layık bir şarkı. Burada İsrail'in geleceği için mücadele vermiyoruz," şeklinde dile getirdi. Seçim sürecinin detayları kamuoyu ile paylaşıldıktan sonra Ofira Yosef ve şarkısının bestecileri Yoram Zadok ile Hamutal Ben Zeev, ulusal yayın kuruluşundan PingPong grubunun yarışmanın yazılı (grup üyesi Guy Asif bir IBA çalışanı idi ve komite üyelerinin pek çoğunu tanıyordu) ve yazılı olmayan kriterlerini karşılayamadığını iddia ederek diskalifiye edilmesi, "Or hatikva" (Umut ışığı) isimli kendi şarkılarının yarışmaya gönderilmesini talep ettiler. Nitekim bu girişim sonuçsuz kaldı. Grup üyelerinin, İsrail bayrağı ile birlikte Suriye bayrakları salladıkları giysili provanın gerçekleştirildiği sırada İsrail basını radyo ve gazetelerde İsrail'in güney Lübnan'dan çekilmesine rağmen, İsrail'in egemenliğini tanımayan Suriye hükûmeti tarafından desteklenen Hizbullah'ın milislerinin devam eden gerilla saldırılarını bildiren haberler yayınlıyordu. Bunun üzerine İsrail Yayın Kurumu başkanı Gil Samsonov, "Orada yarışacaklar ancak İsrail Yayın Kurumu veya İsrail halkını temsil etmeyecekler. Yalnızca kendilerini temsil ediyorlar," şeklinde bir açıklama yaptı. Şarkının yaklaşık bir ay önce yayınlanan resmî klibinde bir eşcinsel öpüşme ile bir salatalık ile müstehcen eylemlerin bulunduğu sahneler de yer alıyordu ve bu, İsrail Yayın Kurumu için "bardağı taşıran son damla" oldu. Samsonov, "Önce cinsel provokasyon ile başladı, şimdi siyasi provokasyona dönüştü," dedi ve "Bu ne anlama geliyor? Zaten herkes İsrail halkının Suriye ile barış istediğini biliyor," diyerek sözlerini tamamladı. Grubun sanat yönetmeni Eytan Fox, "Giysili prova için sahneye çıktığımız anda, İsrail'den yarışma finalinde sahneye İsrail ve Suriye bayrakları ile çıkmamamızı belirten fakslar gelmeye başladı," dedi. Şarkının bir barış mesajı olduğunu belirten Fox, koreografide hiçbir değişiklik yapmayacaklarını bildirdi ve "Şarkı aşk ve barış hakkında, bu nedenle Suriye ve İsrail bayrakları kullanmanın iyi bir fikir olduğunu düşünüyoruz. Arap ülkeleri ve İsrail arasında barış olsun istiyoruz," diyerek sözlerini tamamladı. Bunlara ek olarak PingPong, yarışmanın gerçekleştirildiği Stockholm'deki Suriye büyükelçiliğini de ziyaret etti. İsrail'i temsilen yarışmaya müzik grubu, PingPong, 13 Mayıs 2000 tarihinde Stockholm'de gerçekleştirilen yarışma finalinde Hollanda temsilcisinden önce birinci sırada sahne aldı. Grubun sahne şovu sanat yönetmeni Eytan Fox tarafından kurgulandı. Dört grup üyesine ek olarak sahnede bir de kadın arka vokal yer aldı (böylece İsrail yarışma tarihinde ilk defa birinci sırada sahneye çıkmış oldu). Ülkenin performansı sırasında Roy Arad ile Guy Asif arasında bir eşcinsel öpüşme de yaşandı. Resmî olarak, yarışma sırasında şarkının tamamen İbranice olarak seslendirilmesi gerekiyordu ancak yarışma finalindeki canlı performansı sırasında grup nakaratta bulunan "sameyah" (mutlu) kelimesini İngilizce "be happy" (mutlu ol) ile değiştirdi; bu organizatörler ve İsrail Yayın Kurumu dışında, yalnızca grup tarafından alınmış bir karar olduğundan grup sahneye çıkmadan önce gösterilen tanıtıcı grafiklerde şarkının ismi "Sameyah" olarak yer almıştır. İsrail, yirmi dört ülkenin katıldığı yarışmada yalnızca Fransa ve Makedonya Cumhuriyeti'nden puan alarak 7 puan topladı ve yirmi ikinci sıraya yerleşti. İsrail'in oylarını bildiren kişi Yoav Ginay idi. Yarışma finali ülkede herhangi bir yerel yorumcu olmadan Kanal 1 üzerinden yayınlandı. Grup üyeleri yarışmanın ardından İsrail'e döndükten sonra yolculuklarının İsrail Yayın Kurumu (IBA) tarafından karşılanan tüm masraflarını geri ödemek üzere dava edildiler. Buna ek olarak IBA çalışanı Guy Asif, kanaldaki ve "Ma'ariv" isimli sanat dergisindeki işinden kovuldu. 2006 yılında film yapımcısı Alon Weinstock, grubun İsveç'e yolculuğunu anlatan "Sipur Sameyah" (Sameyah'ın/Mutluluğun hikâyesi) isimli bir belgesel çekti. Grubun sanat yönetmeni Eytan Fox tarafından Eurovision Şarkı Yarışması ile ilgili "Bananot" (Muzlar) isimli bir film de 2013 yılının Mart ayında İsrail'de (25 Nisan 2014 tarihinde Britanya'da "Cupcakes" ismi ile) yayınlandı. 2014 Yaz Gençlik Olimpiyatları 2014 Gençlik Olimpiyatları, düzenlenecek 2. Yaz Gençlik Olimpiyat Oyunlarıdır. 16-28 Ağustos 2014 tarihleri arasında Çin'in Nankin kentinde yapılacaktır. 14 ve 18 yaşları arasında 204 ülkeden yaklaşık 3,800'ün üzerinde sporcu oyunlara katılacaktır. Oyunlara Nankin ile birlikte Polonya'nın Poznań şehri evsahipliği yapabilmek için Nisan 2009'a kadar adaylık başvurusu yapmışlardır. Nankin'in oyunlara ev sahipliği yapacağı 10 Şubat 2010'de Kanada'nın Vancouver şehrinde düzenlenen 122. toplantıda Uluslararası Olimpiyat Komitesi'nin toplantısında açıklanmıştır. Her Olimpiyat oyunlarında olduğu gibi 2014 Yaz Gençlik Olimpiyatları içinde bir maskot belirlenmiştir. Bu oyunlarda yer alacak maskota Lele ismi verilmiştir. Maskotun renkli olması Nankin kapısını imajını ve Jiangnan bölgesinde bulunan bazı evleri yansıtmaktadır. Renklerin çeşitiliği ise gençlerin enerjik ruhunu sembolize etmektedir. Müsabakaların düzenleneceği tesisler Nankin'in dört ayrı bölgesinde yer almaktadır. "Tüm tarihler Çin standart zaman dilimine göredir. UTC+08.00" 222 müsabakanın gerçekleşeceği 2014 Yaz Gençlik Olimpiyatları programı 29 Mart 2014 tarihinde açıklanmıştır. Nazif Kurucu Mehmet Nazif Kurucu (d. 1931, Yalvaç, Isparta), Türk siyasetçi. Siyasal Bilgiler Fakültesi ve Ankara Üniversitesi Hukuk Fakültesi mezunudur. Isparta Maiyet Memurluğu, Atabey ve Aksu Bucak Müdürlükleri, Çameli ve Çay Kaymakamlıkları, Serbest Avukatlık, Halkçı Akşehir Gazetesi sahipliği, Çiftçilik, Yazarlık, TBMM 2.(XIII) Dönem Konya Milletvekilliği yapmıştır. Evli ve üç çocuk babasıdır. İsmet Kapısız İsmet Kapısız, (d. 1930, Yozgat) - (ö. 7 Mayıs 2007), Türk siyasetçi. Gazi Eğitim Enstitüsü mezunudur. Konya Seydişehir Ortaokulu Türkçe Öğretmenliği, Mardin’de Öğretmenlik, Yozgat Sorgun Ortaokulu Türkçe Öğretmenliği ve Müdürlüğü, Yozgat Lisesi Edebiyat Grubu Dersleri Öğretmenliği, Türk Parlamenterler Birliği Kurucu Üyeliği ve Genel Sekreterliği, Millet Partisi Kurucu Üyeliği, Millî Güven Partisi Kurucu Üyeliği, TBMM 1.(XII) ve 3.(XIV) Dönem Yozgat, 2.(XIII) Dönem Konya milletvekilliği, 1.(XII) ve 2.(XIII) Dönem Millet Meclisi Başkanlık Divanı Kâtip Üyeliği yapmıştır. Evli ve iki çocuk babasıdır. Seyit Faruk Ã–nder Seyit Faruk Önder (d. 1916, Konya) - (ö. 24 Ocak 1998), Türk siyasetçi. Siyasal Bilgiler Fakültesi ve Millî Savunma Akademisi mezunudur. Konya İli Maiyet Memurluğu, Balıkesir Şamlı ve Konya Taşkent Nahiyeleri Müdürlükleri, Pazarcık, Yüksekova, Ayvacık Kaymakamlıkları, Mülkiye Müfettişliği, Başmüfettişliği ve Müşavir Müfettişliği, İçişleri Bakanlığı Teftiş Kurulu Başkanlığı, Nevşehir Valiliği, Türk Parlamenterler Birliği, Kemalist Atılım Birliği ve İstanbul Mülkiyeliler Vakfı Üyelikleri, Yazarlık, TBMM 2.(XIII) Dönem Konya Milletvekilliği yapmıştır. Evli ve dört çocuk babasıdır. Sigma yaklaşılığı Matematikte, σ-yaklaşımı aksi süreksizliklerde oluşacak Gibbs fenomenini ortadan kaldırmak için bir Fourier toplamı ayarlar. Bir "T" periyodunun bir serisi için σ-yaklaşıklığı toplamı aşağıdaki gibi yazılabilir: normalleştirilmiş sinc fonksiyonunun terimleri içinde Burada, terim Lanczos σ faktörüdür, Gibbs olgusunun çoğunu ortadan kaldırmak için sorumludur.Ancak, tamamen bunu yapmaz, ama bir kare ya da seri olarak en uç durumlarda Gibbs Fenomenini zayıflatmak için ifade küp olabilir. Yesilist Yeşilist ya da Yesilist, Türkiye'nin ilk yeşil rehberi ve sürdürülebilir yaşam platformudur. 2010 yılında Ergem Şenyuva tarafından kurulan sitede Türkiye'de yeşil ve sürdürülebilir üretim yapan şirket ve Sivil Toplum Kuruluşlarının bir listesi bulunmaktadır. Bunun yanında Yeşilist yirminin üzerinde yazarıyla her gün yeni yeşil ve sürüdürülebilir içerikler geliştirmekte ve kentte yaşayan insanlara doğayla daha barışık yaşamaları için tüyolar vermektedir. Sitenin yayın yönetmenliğini Deniz Aytekin, Türkçe editörlüğünü Beste Bal, İngilizce editörlüğünü de Aylin Erman yapmaktadır. 2012 yılının kasım ayında Yeşilist ekibi, İstanbul'un kuzeyinde kalan son ormanlık alan olan Fatih Ormanları'nı tahrip edecek olan Ağaoğlu Maslak 1453 projesinin ormana dahil olan kısmının iptal edilmesi için bir kampanya başlattı. Kampanya change.org üzerinden duyuruldu ve birkaç gün içerisinde 45.976 imzaya ulaştı. Ana akım medyanın ilgisini de çeken kampanyanın ardından projenin ormanlık alanı kapsayan ruhsatı iptal edildi ve Fatih Ormanları şirketin elinden alındı. Yeşilist online hizmet vermesibib yanında atölye ve eğitimler de düzenlemekte ve sık sık çevre yararına çalışan şirket ve STK'larla ortak projeler düzenlemektedir. 2013 yılında Alman Çevre Bakanlığı sponsorluğunda ve Alman Öko-Institut ile ortak olarak Blue Angel çalıştayını geliştirmiştir. Geliştirdikleri bir başka proje ise Kennedy-Lugar Youth Exchange & Study Program ile ortak düzenledikleri gençlik eğitimleridir. Yunus KoÃ§ak Yunus Koçak (d. 1918, Antakya) - (ö. 6 Kasım, 1977), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Merkez Bankası Memurluğu, İçişleri Belediyeler Şubesi Tetkik Memurluğu, Ticaret Bakanlığı İç Ticaret Umûm Müdürlüğü Memurluğu, Hatay ve Diyarbakır Bölge Ticaret Müdürlükleri Raportörlükleri yapmıştır. 1965 seçimlerinde Türkiye İşçi Partisi'nden TBMM 2.(XIII) Dönem Konya Milletvekilliği yapmıştır. Evli ve iki çocuk babasıdır. Wells Fargo Center Wells Fargo Center ÅŸu anlamlara gelebilir: Domingos Simoes Pereira Domingos Simões Pereira (d. 1963), Gine-Bissau'nun Temmuz 2014-Eylül 2015 tarihleri arası eski Başbakanı. İnşaat mühendisliği ve siyaset bilimi deneyimi vardır. 2008 ve 2012 yılları arasında Portekizce Dili Ülkeleri Topluluğu (CPLP) İcra Sekreteri idi. 9 Şubat'ta PAIGC lideri seçildi. Göğceli Camii Göğceli Camii ya da Gökçeli Camii, Samsun'un Çarşamba ilçesindeki Göğceli Mezarlığı içerisinde yer alan camidir. 1206 yılında Anadolu Selçuklu Sultanı I. Gıyaseddin Keyhüsrev döneminde inşa edilen yapı tamamen ahşap malzemeden yığma tekniği ile inşa edilmiştir. Kapladığı 392m'lik alanla Türkiye'deki en büyük yığma ahşap camilerden biri olan yapı aynı zamanda Türkiye'deki en eski ahşap camidir. Caminin adı konusunda çeşitli varsayımlar bulunmaktadır. Bu görüşlerden birisine göre caminin adı içerisinde bulunduğu mezarlıktan gelmektedir. Mezarlıklara eskiden dünyadan göçenlerin bulunduğu yer anlamında "göç ehli" denmekteydi. Göç ehli zamanla "gökçeli" şekline dönüşmüş ve bu ad da günümüzde "göğceli" olmuştur. Bir diğer görüşe göre ise caminin yapımında kullanılan ağaçların uzun ve ağır oluşu nedeniyle camiye "göğceli" denmektedir. İnşa ya da tamirat kitabesi bulunmayan caminin inşa tarihi hakkında muhtelif bilgiler bulunmaktadır. Caminin "1974 Samsun İl Yıllığı"nda 1191 yılında, "İlimiz Samsun"da ise 1195 yılında inşa edildiği belirtilmekle birlikte, Günhan Danışman 15. yüzyıla kadar bölgenin sürekli el değiştirdiğini ve ancak bu yüzyılda kesin olarak Türk hakimiyetine girdiğini, caminin de muhtemelen bu dönemde inşa edildiğini öne sürmüştür. Dendrokronoloji uzmanı Peter Ian Kuniholm'ün analizleri neticesinde 1206 yılında Anadolu Selçuklu Sultanı I. Gıyaseddin Keyhüsrev döneminde inşa edildiği kesin olarak tespit edilen yapı Türkiye'deki en eski ahşap camidir. Ayrıca caminin son cemaat yeri ve revakının 1338 yılında eklendiği ya da tamir edildiği yine aynı analize göre ortaya çıkarılmıştır. Caminin tarihine dair bir rivayete göre Trabzon üzerine sefer hazırlığında olan I. Gıyaseddin Keyhüsrev bölgede gemiler inşa ettirmekte iken camiyi de aynı gemi ustalarına inşa ettirmiştir. Bu rivayetin nedeni ise caminin inşa biçiminin gemi inşa biçimi ile benzerlik göstermesidir. 16 Mayıs 1986 tarihindeki 2289 sayılı kararla taşınmaz kültür varlığı olarak tescillenen ve halen etkin olarak kullanılan cami son olarak 2007 yılında tamir görmüş, tamirat sırasında caminin taşıyıcılarının birisinin üzerinde Arap rakamlarıyla yazılmış 592 (miladi 1195) yılının yer aldığı tespit edilmiş ancak bu yılın neyi temsil ettiği çözülememiştir. Dikdörtgen olarak temelsiz olarak inşa edilen cami, tabana yerleştirilen büyük taşlar yardımı ile yerden 60-70 santimetre yükseltilmiştir. 17.44×21.55 metre dış boyutlara sahip olan yapı 392m'lik bir alanı kapsamakta olup Türkiye'deki en büyük yığma ahşap camilerden biridir. Duvarlarında yalnızca kestane ağacı, diğer kısımlarındaysa dişbudak ve karaağaç kullanılan camide 50-60-70 santimetre eninde ve 10-15 metre uzunluğundaki kalaslar kullanılmış, bunun yanı sıra çivi dahil olmak üzere hiçbir ek madde kullanılmamıştır. Kalaslar giydirme tekniği ile birbirlerine monte edilmiş, dilme ahşap perdeler ile yığma olarak inşa edilmiş, köşeler kurtboğazı geçme tekniği ile birbirlerine bağlanmış, çatısı ise üç omuz kırma tekniğiyle kaplanmıştır. Tek katlı olan caminin çatısı alaturka kiremit ile kaplı olup daha öncesinde ahşap kiremit ya da hartama ile kaplı olduğu düşünülmektedir. Harim bölümü 12.60×13.70 metre ebatlarında olup kuzey cephenin ortasındaki tek kanatlı bir kapı ile girilmektedir. Harimde mihrap duvarına paralel olarak dizilen üçerli gruplar halinde iki sıra sütun yer almakta olup harim içerisine dengeli biçimde dağıtılmıştır. Bu üçerli sütunların ortasında yer alan iki sütun harim-mihrap aksı üzerine yerleştirilmiştir. Harimde tavan bulunmamakla birlikte, çatı, harim içinde doğu-batı doğrultusunda eşit aralıklarla yerleştirilmiş ve üçer sütundan oluşan iki sütun dizisi tarafından taşınmaktadır. Mihrap-kapı ekseninde bulunan ve iki sütun tarafından desteklenen ana kirişe, doğu-batı doğrultusunda uzanan ve üçerli sütun dizisi ile taşınan diğer paralel iki kiriş bindirilmiştir. Ana kirişin üzerineyse çatının omurgasını taşıyan, orta noktada bir dikme her iki uçtaysa üst üste bindirilmiş ahşaplardan oluşan perde blok dikmeler yerleştirilmiştir. Harimin çevresini oluşturan duvarlar uçtan uca güney cephede 12.60 metreye, doğu ve batı cephelerinde ise 13.70 metreye ulaşan; genişlikleri 40 ila 70 santimetre arasında değişen yekpare ahşap perdeler ile örülmüştür. Perdeler köşelerde kurtboğazı geçme tekniği ile birbirine bağlanmış olup zıvanalı geçme tekniği ile üst üste ile bağlanmıştır. Doğu ve batı cephelerinde yer alan ikişer pencere ile aydınlatılan harimdeki bu pencerelerin mihrap duvarına yakın olanları diğerlerine nazaran daha küçüktür. Ayrıca mihrap duvarında altlı üstlü iki sıra halinde toplam altı havalandırma deliği bulunmakta olup yere yakın olanları demir kafesler ile kapatılmışlardır. Bu pencere ve açıklıklar yapının büyüklüğüne oranla yetersiz kalmakta, mihrap loş bir ışıkla aydınlanmaktadır. Harimin kuzeyinde yer alan cemaat yeri 6.60 metre genişliğinde olup çatısı mekânın ortasına üçgen oluşturacak şekilde yerleştirilmiş üç sütun tarafından taşınmaktadır. Harimde olduğu gibi son cemaat yeri de üç cepheden, diğerlerine göre daha ince ahşap perdelerle yığma tarzında örülmüş duvarlar ile kuşatılmıştır. Kuzey cephedeki giriş revakının ortasından bu alana tek kanatlı bir kapı açılmakta olup aynı aks üzerine konulan ikinci bir kapı ile de son cemaat yerinden harime girilmektedir. Caminin minaresi bulunmamakla birlikte son cemaat yerinin kuzeybatı köşesinde sonradan oluşturulan imam odasının bulunduğu noktada eskiden bir minare olmuş olabileceği düşünülmektedir. Harim ve son cemaat yerini kuzey, doğu ve batı yönlerinde tek sıralı revaklar sarmaktadır. Toplam sekiz sütun ile oluşturulan kuzey yönündeki giriş revakını taşıyan sütunlar cephede dışbükey bir yay formu ile dizilmiş olup alışılmışın dışında bir düzen arz etmektedir. Revakın köşelerdeki genişliği 1.80 metre, orta noktadaki genişliğiyse 2.43 metredir. Doğu ve batı cephelerinde bulunan revaklar ise eşit aralıklı onar sütun üzerinde taşınmaktadır. Kök boyaları kullanılarak kalem işi ve renkli boyama şeklinde bitkisel formlar kullanılarak oluşturulan cami içerisindeki süslemeler hemen hemen her tahtada farklı motif ve kompozisyonlar ile oluşturulmuş, tekrar eden süslemelerden kaçınılmıştır. Rumiler, stilize parmetler, C ve S kıvrımlı dallar ve çiçekler dikkat çeken süslemelerden olmakla birlikte mertekler üzerindeki aşı boyası ile yapılmış yılanvari kıvrımlı dallar ve baklava dilimine benzeyen şekiller diğer süslemelere göre daha kalitesizdir. Ayrıca harim içerisindeki sütunların bazılarının başlıklarında ve konsollarda kaba ahşap oyma ve renkli boyama şeklinde süslemeler mevcuttur. Süslemeler camiye göre daha yeni tarihli olup Osmanlı klasik döneminde yapıldığı tahmin edilmektedir. Eurovision Çocuk Şarkı Yarışması'nda İtalya İtalya, Eurovision Çocuk Şarkı Yarışması'na ilk kez Malta'nın kenti Marsa'da yapılan 2014 Eurovision Şarkı Yarışması'na katılımını onaylamış, Radiotelevisione Italiana (RAI) isimli kamusal yayın kuruluşunun Avrupa Yayın Birliği'nin aktif bir üyesi olmasından dolayı katılmıştır. Vincenzo Cantiello'nun seslendirdiği "Tu primo grande amore" adlı şarkıyla ilk defa katılan İtalya, 2014 yarışması'nı kazanmış, böylece Eurovision Çocuk Şarkı Yarışması tarihinde ilk katılımında birinci olan Hırvatistan'dan sonra ikinci ülke olmuştur. Kenan'da Bir Kuyu Kenan`da Bir Kuyu, Kanal 7'de gösterilen 2004 yapımı TV filmi. Başrolerini Engin Yüksel Ve Birol İmamoğlu'nun oynadıkları filmde bir baba ile oğlun yıllar sonra gerçekleşen kavuşma serüveni anlatılmaktadır. Discharge Discharge, 1977'de Stoke-on-Trent'te Terence "Tezz" Roberts ve Royston "Rainy" Wainwright tarafından kurulan bir İngiliz hardcore punk grubu. Her ne kadar grup aktif olduğu süre boyunca birçok üye değişimi yaşamış olsa da, grubun 1980'lerdeki "klasik" dönemindeki üyeleri baterist Roberts, gitarist Anthony "Bones" Roberts ve vokalist Kelvin "Cal" Morris olmuştur. Discharge; minimalist, ağır ve distorsiyonlu hardcore punk tarzları ve politik söyleve benzeyen vokalleri ile ön plana çıkmıştır. Grubun sözleri anarşist ve pasifist temalar içermektedir. AllMusic grubunun müziğini "vahşi gürültü patlamaları" ile tanımlanan "yüksek hızda gürültü yüklemesi" olarak tarif etmiştir. Grubun 1982'de çıkan ilk albümü, "Hear Nothing See Nothing Say Nothing", UK Indie Charts listesinde 2. sıraya ve UK Albums Chart listesinde 40. sıraya çıktı. 1980'lerin başında, grubun birçok teklisi ve EP'si aynı zamanda UK Indie Charts'da ilk 10'a girdi. "Hear Nothing See Nothing Say Nothing" albümü thrash metal, crust punk, grindcore ve diğer birçok ekstrem metal türüne zemin hazırlamıştır. D-beat isimli hardcore punk alttürü ismini Discharge'dan ve grubun ve özgün bateri sesinden almaktadır. Sharleen Spiteri Sharleen Eugene Spiteri (d. 7 Kasım 1967; Glasgow), İskoç kadın şarkıcı ve müzisyen. Texas adlı müzik grubunun solistidir. Seslendirdiği "Summer Son" adlı parçaya çekilen klibi ve parçayla beğeni kazandı. Sovyetlerin Macaristan iÅŸgali Sovyetlerin Macaristan'ı işgali, Macaristan'ın II. Dünya Savaşı'nda mağlup olmasından sonra başlayıp, 45 yıl devam eden bir süreci ifade etmektedir. İşgal, 1991 yılında SSCB'nin dağılmasından kısa bir süre önce sona ermiştir. Macaristan Krallığı, Üçlü Pakt'ın bir üyesi ve Nazi Almanyası'nın müttefiki olarak, Temmuz 1941'de Barbarossa Harekâtı'nda yer aldı. Macar kuvvetleri, Wehrmacht ile birlikte omuz omuza çarpışarak, Ukrayna üzerinden, Rusya'nın içlerine, Stalingrad'a kadar ilerlediler. 1943'ten sonra durum tersine dönmeye başladı. Kızıl Ordu, Sovyetler Birliği'nin savaşta kaybettiği toprakları tekrar ele geçirmeye başladı. Almanları ve müttefiklerini yenerek, batıya doğru hızla ilerleyerek, onların sınırlarına dayandı. Olayların bu şekilde gelişmesi, Eylül 1944'te Budapeşte saldırısını beraberinde getirdi. Macar ordusu, Miklós Horthy hükûmeti tarafından 14 Ekim 1944 tarihinde SSCB ile imzalanan ateşkes anlaşmasına riayet etmedi. Sovyet ordusu Macarları ve müttefikleri Almanları yenerek, 13 Şubat 1945 tarihinde başkent Budapeşte'yi ele geçirdiler. Sovyet birlikleri, Ferenc Szálasi hükûmeti tarafından imzalanan ikinci ateşkes anlaşmasına da uymayan ve Almanlara sadık kalmayı tercih eden, son Macar ve Alman askeri yok edilene kadar askeri operasyonlarını sürdürdü. Sovyetler Birliği, savaş sonrasında, ülkede komünist bir yönetimin tesis edilmesini sağlayıp, bundan iyice emin olduktan sonra, yönetimi Macar yetkililere devrettiler. Kasım 1945'te yapılan seçimleri, oyların %57'sini alarak Bağımsız Çiftçiler Partisi kazandı. Mátyás Rákosi ve Ernő Gerő'nun liderliğindeki Macaristan Komünist Parisi ise, halkın ancak %17'sinin desteğini alabildi. Macaristan'daki Sovyet komutan Mareşal Kliment Voroshilov, Bağımsız Çiftçiler Partisi'nin hükûmeti kurmasına müsaade etmedi. Bunun yerine Voroshilov, komünistlerin kilit noktalarda olduğu bir koalisyon hükümeti kurdurdu. Daha sonraları Mátyás Rákosi, salam taktiği kullanıp, hükümetteki ortaklarını nasıl teker teker saf dışı ettiği konusunda açıklamalar yapacaktı. Monarşi, 1 Şubat 1946 tarihinde resmen kaldırıldı ve II. Macaristan Cumhuriyeti kuruldu. Komünistlerin tedricen tüm yönetimi devralmaları 18 Ağustos 1949 tarihinde tamamlandığında, ülke artık Macaristan Halk Cumhuriyeti olarak anılmaktaydı. Sovyet askerlerinin Macaristan'daki varlığı, SSCB ile 1949 yılında imzalanan karşılıklı işbirliği anlaşması ile yasal hale geldi. Böylelikle Sovyetler, ülkede askeri varlıklarını sürdürerek, tüm siyasi kontrolü ellerinde tutmayı garanti altına almışlardı. Macaristan'daki Sovyet askerleri, komuta merkezi Baden'de bulunan SSCB Merkez Ordu Grubu adı verilen askeri kuvvetin bir parçasıydı. 1956 Macar Devrimi, Komünist iktidara ve onun Sovyet güdümlü politikalarına karşı, ülke çapında kendiliğinden başlayan bir isyan hareketiydi. İsyancıların, Sovyet kuvvetlerinin ülkeden çekilmesini talep etmeleri üzerine, Sovyet Politbürosu fikir değiştirerek, isyanı bastırmak üzere, 4 Kasım 1956 tarihinde harekete geçti. Moskova'nın önderliğinde, Varşova Paktı üyesi ülkelerin askerlerinden oluşan karma bir ordu, Budapeşte'ye girerek, silahlı direnişi bastırdı. "Kasırga Operasyonu" adı verilen bu Sovyet müdahalesi, Mareşal Ivan Konev tarafından icra edildi. Sovyetlerin, 23 Ekim tarihinden önce Macaristan'da beş tümenden oluşan askeri birlik sayısı, 17 tümene çıkartıldı. Korgeneral Hamazasp Babadzhanian'a bağlı 8. Mekanize Ordu ve daha önce Karpatlar Askeri Bölgesi'nde bulunan, Korgeneral Hadzhi-Umar Mamsurov idaresindeki 38. Ordu Macaristan operasyonunda kullanıldı. 4 Kasım tarihinde sabaha karşı 3'te, Sovyet tankları kuzeyden ve güneyden, şehri ikiye bölerek Budapeşte'ye girdiler. Zırhlı birlikler sabah saat 4.25'te Buda'ya girdiler ve Budaõrsi caddesindeki kışlalara ilk ateşi açtılar. Kısa bir süre sonra Sovyet top ve tank atışları Budapeşte'nin her tarafında duyuldu. "Kasırga Operasyonu", Sovyetlerin hava-kara kuvvetlerinin organize şekilde hareketiyle icra edildi. Sabah 8.00'e gelindiğinde radyo istasyonu işgal edilmiş ve direniş nerdeyse tamamen kırılmıştı. Bu durumdan siviller de çok etkilendi. Sovyet askerlerinin, sivilleri isyancı kuvvetlerden ayırt etmesi imkânsızdı. Bu sebeple Sovyet tankları caddelerde ayrım gözetmeksizin binaları ateşe tuttular. Direnişin daha kuvvetli olduğu sanayi bölgeleri, Sovyet uçakları ve toplarınca şiddetle bombalandı. Direnişin son kalesi Csepel bölgesinden de, 10 Kasım tarihinde ateşkes talebi geldi. 2,500'ün üzerinde Macar ve 722 Sovyet askeri çatışmalar sırasında hayatını kaybetti. Binlerce kişi de yaralandı. Macar Devrimi'nin Sovyetler tarafından bastırılması, Sovyetlerin Doğu Bloku'ndaki kontrolünü ve etkinliğini arttırdı. Sovyetler, Imre Nagy'i görevden alarak, yerine Macaristan Sosyalist İşçi Partisi'nin lideri János Kádár'ı başbakanlığına getirdiler. Nagy ve beraberindeki birkaç kişi ile birlikte, Yugoslavya'nın Belgrad Büyükelçiliği'ne sığındı. János Kádár tarafından Imre Nagy'e, ülkeden serbestçe çıkabileceği yönünde yazılı garanti verilmiş olmasına rağmen, 22 Kasım 1956 tarihinde, Nagy, Yugoslav Büyüklelçiliği'ni terk ederken, Sovyet birliklerince tutuklanarak, Romanya'nın Snagov şehrine götürüldü. Nagy, daha sonra Sovyetler tarafından Macaristan'a iade edildi ve demokratik halk cumhuriyetini yıkmaya çalışmak ve vatana ihanetten yargılanarak suçlu bulundu. Haziran 1958'de asılarak öldürüldü. Fedor Burlatsky isimli bir Kremlin görevlisi, Sovyet Başbakanı Nikita Khrushchev'in, İmre Nagy'i diğer sosyalist ülke liderlerine ders olması için öldürttüğünü iddia etmiştir. 1989 Devrimleri'nin akabinde, Sovyet askerleri -Güney Grup Kuvvetleri- Macaristan'ı terk etmeye başladı. Temmuz 1990 tarihine kadar 15,000 Sovyet askeri, Sovyet Ordusu'nun Macaristan'a yığınak yaptığı 560,000 ton erzağın 60,000 tonluk kısmını beraberlerinde geri götürerek Macaristan'ı terk etti. Sovyet Ordusu'nun inşa ettiği 60 ayrı askeri kampta ve 10 hava üssünde bulunan 5,750 adet bina boşaltıldı. Sovyetler Birliği'nin, Macaristan'da yaptıkları yatırımların karşılığı olarak 50 milyar forint (o zamanın yaklaşık 800 milyon Amerikan doları) talep ettiği bildirilmektedir. Hatta, Sovyetler Birliği'nin Macaristan'daki kuvvetlerinin komutanı Generaloberst Matvei Burlakov, talep ettikleri tazminatın ödenmemesi durumunada, askeri geri çekilmenin durdurulacağı tehdidinde bulundu. Kalan 40,000 Sovyet askeri Mart 1990'dan sonra geri çekilmeye başladı ve son Sovyet askeri 19 Haziran 1991'de ülkeyi terk etti. Kelly Overett Kelly Overett (d. 19 Mart 1972 ; Ipswich) , İngiliz şarkıcı ve dansçı. 1993-1995 yılları arasında solist ve dansçısı olarak yer aldığı "Cappella" müzik grubunun üyesidir. "Follow Your Heart" adlı parçaya yaptığı başarılı solo yorum ile beğeni kazanmıştır. Doctor Who (klasik seri, 13. sezon) İngiliz Bilimkurgu dizisi Doctor Who'nun klasik serisinin on üçüncü sezonu. 30 Ağustos 1975 tarihinde "Terror of the Zygons" adlı bölümle başlamıştır. "The Seeds of Doom" adlı bölümle sona ermiştir. Tom Baker, Dördüncü Doktor rolüne devam etmiştir. Doktor'un yol arkadaşı bu sezon da Sarah Jane Smith (Elisabeth Sladen) olmuştur. Harry Sullivan rolüyle Ian Marter ise "Terror of the Zygons" bölümünde yol arkadaşı olmuş, "The Android Invasion" adlı bölümde ise konuk oyuncu olarak yer almıştır. "Terror of the Zygons" adlı bölümün ilk başta 12. sezonun son bölümü olacağı kararlaştırılmıştı ancak daha sonra 13. bölümde olmasına karar verildi. Mutasyon (genetik algoritma) Mutasyon kısaca bir geni ortaya çıkaran kromozomların değişmesidir. Genetik algoritmalarda bir genin kromozomların genetik çeşitliliğini korumak için kullanılır. Bu değişmeler aşağıdaki şekillerden biri olabilir: Yukarıdaki mutasyonlar için birkaç örnek: Örnek: 110101 -> 100101 örneğindeki 2. kromozomun tersi alınmıştır. Örnek: 110101 -> 1100101 düzülmenin 3. kromozomu eklenmiştir. Örnek: 110101 -> 10101 düzülmedeki 2. kromozom çıkarılmıştır. Örnek: 110101 -> 100111 düzülmedeki 2. kromozom ile 5. kromozom yer değiştirmiştir. Doctor Who (klasik seri, 14. sezon) İngiliz Bilimkurgu dizisi Doctor Who'nun klasik serisinin on dördüncü sezonu. 4 Eylül 1976 tarihinde "The Masque of Mandragora" adlı bölümle başlamıştır. "The Talons of Weng-Chiang" adlı bölümle sona ermiştir. Tom Baker, Dördüncü Doktor rolüne devam etmiştir. Sarah Jane Smith (Elisabeth Sladen) "The Hand of Fear" adlı bölümde ayrılmıştır. Doktor "The Deadly Assassin" adlı bölümde tek başına yolculuk yapmıştır. "The Face of Evil" adlı bölümde Louise Jameson Leela rolüyle Doktor'a katılmıştır. Usta, "The Deadly Assassin" adlı bölümde görünmüştür. Usta rolünü Peter Pratt üstlenmiştir. "The Masque of Mandragora" adlı bölümde sezon boyunca TARDIS ana konsol odası olarak kullanılan yeni ahşap panelli "İkincil Konsol Odası" ilk kez görünmüştür. Ä°Pad Air iPad Air, Apple Inc tarafından tasarlanan, geliştirilen ve pazarlanan iOS işletim sistemli bir tablet bilgisayar. 22 Ekim 2013 tarihinde tanıtılmış, 1 Kasım 2013 tarihinde satışa sunulmuştur. Uzay Grisi ve Gümüş Rengi renkleri mevcuttur. iPad (4.nesil)-den sonra iPad modeli farklı ad almıştır. 22 Ekim 2014'te iPad Air 2 tanıtıltı. iPad Air, iPad Mini'ye benzer ince bir tasarıma sahiptir. Dış görünümü yeni nesil iOS cihazlara göre uyarlanmıştır. Kasa materyali alüminyumdur. Önceki neslinden %28 daha hafif, %20 daha ince ve %24 daha küçük bir hacme sahiptir. Önceki nesillerden farklı olarak şarj soketinin iki tarafında da hoparlör vardır. Ekran boyutu önceki nesiller gibi 9.7 inçtir. Tabletin ön yüzünde çizilmeye ve kırılmaya karşı dayanıklı IGZO ekran ve 1.2 MP 720p kamera, arka yüzünde ise 5 MP 1080p HD kamera bulunmaktadır. Tabletin arkasında donuk bir renk kullanılırken ön yüzü bütünüyle camdan oluşmaktadır. Ayrıca Apple, iPad için Smart Cover ve Smart Case adı verilen iki farklı kılıf üretmektedir. 7,5 mm inceliğinde olan iPad Air, %17 cam, %70 dokunma sensörü, %20 retina ekran, %25 pil ve %23 yekpare gövdeden oluşmaktadır. iPad Air'da önceki iPad'lerden farklı olarak ilk defa 64-Bit işlemci ve Apple M7 hareket işlemcisi kullanılmıştır. Apple A7 işlemci selefinden 2 kat daha hızlıdır. Apple M7 işlemci, iPad Air'den hareket bilgilerini toplayarak uygulamaların işlevlerini adapte etmesini sağlar ve A7 çipin yükünü azaltır. Bu da daha az sistem yüküne ve daha çok pil ömrüne olanak sağlar. MIMO (multiple input-multiple output) özelliğini destekleyerek 802.11n Wi‑Fi performansını ikiye katlamak için iki antene sahiptir. Çift mikrofon, cihazın dışarıdaki gürültüleri filtreleyerek sesi daha net iletmesini sağlar. Willy Caballero Wilfredo Daniel "Willy" Caballero Lazcano (28 EylÃ¼l 1981), Premier League ekiplerinden Chelsea'de forma giyen Arjantinli futbolcu. Shoegazing Shoegazing (diğer adıyla shoegaze) 1980'lerin sonunda Birleşik Krallık'ta ortaya çıkan bir alternatif rock alttürü. My Bloody Valentine, Slowdive ve Ride gibi gruplar tarafından öncülüğü yapılan shoegazing, 1990-91 yıllarında zirve noktasına ulaşmakla birlikte 1990'ların ortasına kadar popülaritesini sürdürdü ve 2010'lu yıllarda yeniden dirildi. "NME" ve "Melody Maker" başta olmak üzere Britanya müzik medyası bu tarza ""shoegazing"" ("ayakkabıya bakmak") ismini vermiştir çünkü bu tarzı icra eden müzisyenler konserlerde genelde dinleyici kitlesinden kopuk bir şekilde durup yere bakarak şarkılarını çalmışlardır. Müzisyenlerin bu şekilde çalmasının nedeni ise büyük ölçüde efekt pedalları kullanmaları olmuştur. Shoegazing tarzı kayda değer ölçüde gitar efektlerine dayalı olması ve gitarın gürültüsüne (distorsiyon) karışan ayırt edilmesi güç vokal melodileri içermesi ile ön plana çıkmıştır. 1990'ların başında Londra'da shoegaze tarzı müzik yapan ve bu türle bağlantılı olan grupların çevresine genel olarak "The Scene That Celebrates Itself" ismi verilmiştir. 1990'ların başında Amerika'daki grunge akımının boy göstermesi ve Birleşik Krallık'ta Suede ve Blur gibi Britpop gruplarının ön plana çıkması shoegazing'in popülaritesini yitirmesine ve bu tarz müzik yapan kimi grupların tarzlarını değiltirmesine yol açmıştır. Kimi gruplar daha farklı tarzlar ele almaya başlarken, The Verve ile Lush gibi bazıları ise Britpop'a geçiş yapmıştır. 2000'li yıllarda shoegazing, indie rock grupları arasında yeniden bir popülarite kazanmış; yeni nesil gruplara "nu gaze" ismi verilmiştir. Shoegaze'in oluşmasında rol sahibi olan gruplar arasında Cocteau Twins, The Jesus and Mary Chain, Spacemen 3, Loop, The Velvet Underground, Hüsker Dü, Yo La Tengo, The Chameleons, The Cure, Bauhaus, Galaxie 500, ve The Smiths bulunmaktadır. Garaj rock'ın, 1960'ların psychedelic rock'ının ve Sonic Youth ile Dinosaur Jr. gibi Amerikan indie rock gruplarının da türe etkisi olmuştur. Shoegaze, post-rock ile post-metal'in öncüsü olmuştur. Ã–n-Lie cebiri Matematik te," 'ön-Lie cebiri"' köklü ağaçlar ve ilgin uzay üzerinde vektör alanları gibi nesnelerin bazı özelliklerini açıklayan bir vektör uzayı üzerinde bir cebirsel yapıdır . Ön-Lie cebir kavramı Cebirlerin deformasyonları üzerine eserinde Murray Gerstenhaber tarafından getirilmiştir.Bir sol-simetrik , sağ-simetrik veya Vinberg cebiridirler verebiliriz aralarında önceden Lie cebiri, diğer bazı isimler altında kabul edilmiştir. Bir ön-Lie cebiri formula_1, çift doğrusal harita formula_2 ile formula_3 bir vektör uzayı arasındaki ilişkiyi karşılar formula_4 Bu kimlik, formula_5 ve formula_6 iki değişkenin değişimi altında asosiyatör formula_7 değişmezliği olarak görülebilir.Her birleşmeli cebir asosiyatör aynı kayboluyor bundan dolayı aynı zamanda bir ön-Lie cebiridir. Biz formula_8 ile gösterelim eğer vektör alanı formula_9, ve biz formula_10 olarak formula_11 tanımlıyoruz, bizim operatör formula_11'nın formula_8 alanına formula_14 alanının tam uygulaması olduğunu görebilirsiniz.. formula_15 Biz eğer formula_16 ve formula_17 arasında çalışırsak formula_18 elde ederiz bu "y" ve "z" üzerinde simetriktir. Diyelimki formula_19 tüm köklü ağaçlar tarafından gerilmiş vektör uzayı olsun. Bir aşağıdaki gibi formula_19 üzerinde bir çiftdoğrusal çarpım formula_21 tanıtabilirsiniz.Diyelimkiformula_22 ve formula_23 iki köklü ağaç olsun. formula_24 burada formula_22 ve formula_23 ayrık birleşimine ekleyerek elde köklü ağacıdır.giden bir kenar formula_23'ın kök tepesine formula_22'ın formula_29 tepesinden giden köşedir Sonra formula_30 bir üreteç üzerinde serbest ön Lie cebiridir. Gila Kontluğu Gila Kontluğu ABD'nin Arizona eyaletinin merkezinde bulunan bir kontluktur. 2010 sayımına göre nüfusu 53,597'dir. Kontluk merkezi Globe'dur. Greenlee Kontluğu, Arizona Greenlee Kontluğu ABD'nin Arizona eyaletinin güneydoğusunda bulunan bir kontluktur. 2010 sayımına göre nüfusu 8,437'dir. Kontluk merkezi Clifton'dır. St. Johns, Arizona St. Johns () Apache County, Arizona, ABD'de bulunan bir şehir. Aynı zamanda Apache Kontluğunun merkezidir. 2010 yılındaki nüfusu 3,480'dir. Jérémy Perbet Jérémy Perbet (d. 12 Aralık 1984; Le Puy-en-Velay), Fransız futbolcudur. Forvet pozisyonunda görev almakta olup, Pro League ekiplerinden Gent'te forma giymektedir. Perbet 1984 yılında Fransa'nın Le Puy-en-Velay bölgesinde dünyaya geldi. Altyapı eğitimini doğduğu şehrin takımı Le Puy Foot 43 Auvergne'de tamamlayan Perbet, 2003 yılında Ligue 2 ekibi Clermont takımına transfer oldu. 2 Ağustos 2003'te ise ilk profesyonel maçına çıktı ve 0-0 biten FC Rouen maçında son 10 dakika görev yaptı. İlk golünü ise 27 Eylül günü FC Gueugnon ağlarına attı. Perbet sezonu 26 maç ve 4 gol istatistiğiyle tamamladı. Clermont 2004-05 sezonunu 18.sırada yani düşme hattının sadece 1 puan üstünde tamamladı. Ancak kulüp, Coupe de la Ligue ve Coupe de France'da ise çeyrek finale çıktı.Perbet ise oynadığı 32 maçta sadece 5 gol atabildi. Ağustos 2005'te ise Clermont ile 2 maça çıktıktan sonra, Perbet Championnat National ekibi AS Moulins takımına transfer oldu. Bu takım ile iyi bir çıkış yakalayan oyuncu, 31 maçta 23 gol attı. Sezonu Jawad El Hajri ile birlikte gol kralı olarak tamamladı. Perbet'in bu katkısına rağmen Moulins takımı sezonu 19. bitirdi ve küme düştü. 30 Mayıs 2006'da Perbet, Strasbourg ile 3 yıllık sözleşme imzaladı. İlk maçına ise FC Bayern München ile oynanan hazırlık maçında çıkan Perbet, takımının 2-0 kazandığı maçın son golünü attı. Daha sonra 7 maçta forma giyen oyuncu sadece 1 gol atabildi ve bekleneni veremediği için 4.Lig'deki B Takıma yollandı. 5 Ocak 2007'de Perbet, Charleroi'ya kiralandı. Belçika ekibine 13 maçta 6 gol atarak katkı veren Perbet, takımının ligi 5. bitirmesinde etkili oldu. Daha sonra ise Ligue 1'e çıkan eski takımına dönen Perbet, 14 Temmuz'da Angers SCO takımına kiralandı. 11 maçta gol atamayan Perbet, bu maceranın ardından Strasbourg'a döndü. Perbet Ocak 2008'de ise Rapid Wien ile anılsa da transfer gerçekleşmedi. Perbet 8 Temmuz 2008'de ise Belçika ekibi Tubize'ye transfer oldu. İlk sezonunda 31 maçta 13 gol atan oyuncu, takımının küme düşmesine engel olamadı. İkinci sezonunda ise 16 maçta 11 gol attı. 7 Ocak 2010'da ise Perbet, Lokeren ile 2,5 yıllık söleşme imzaladı ve €350,000 bedel ödendi. Bu takımla ise 2009-10 sezonunda 10 maça çıktı ve 17 Nisan'da ilk golünü attı. Sezon sonunda ise ciddi bir sakatlık yaşatan Perbet kulüpten ayrıldı. 5 Ocak 2011'de ise Mons ile 1 sezonluk sözleşme imzaladı. Perbet 14 maçta 14 gol olarak kilit oyuncu oldu. 3 Ağustos'ta ise Mons ile 3 yıllık yeni sözleşme imzaladı. O sezonda kariyer rekoru kırdı ve Pro League gol krallığına ulaştı. 28 gol (22 lig golü, 1 hattrick Sint-Truidense VV maçında 13 Ağustos tarihinde.) 25 Ocak 2013 tarihinde Perbet, bir ülke daha değiştirdi ve İspanyol ekibi Villarreal CF'e kiralandı. İlk maçına 9 Şubat'ta çıkan Perbet, 3-0 biten maçta SD Ponferradina ağlarına 2 gol bıraktı. Perbet sezonu 18 maçta 11 gol ile bitirdi. Böylelikle takımı da La Liga'ya çıktı. 7 Temmuz'da ise Villarreal oyuncunun 1,6 Milyon Euro'luk satın alma opsiyonunu kullandı ve 2016 yılına kadar sözleşmesini uzattı. 24 Ağustos'ta iseilk La Liga maçına 2-1 kazanılan Valladolid maçında çıktı. La Liga'da 26 maça çıktı, 10 gol atıp 3 asist yaptı. 8 Temmuz 2014 tarihinde Süper Lig'in yeni ekibi İstanbul Başakşehir FK ile sözleşme imzaladı. ArÄ± Maya Arı Maya veya Maya the Bee 1900'lü yıllarda ortaya çıkan kitaptır. 1975 yılında çizgi diziye uyarlanmış, çizgi dizisi ilk olarak Japonya'da yayın yapan TV Asahi tarafından yayınlanmıştır. Arı Maya (Maya the Honey Bee veya Mitsubachi Māya no Bōken), ilk olarak 1975'te ortaya çıkmış 1976'da tamamlanmıştır. 3 yıl aradan sonra ikinci sezonu olan The New Adventures of Maya the Honey Bee (Arı Maya'nın Maceraları) için 1979 yılında çalışmalar başlamış 1980'da tamamlanmıştır. Japonya başta olmak üzere Almanya, Bulgaristan, Finlandiya, Fransa, Polonya, Türkiye gibi neredeyse tüm dünyada yayınlanmış ve çocukların ilgisini çekmiştir. 2012 yılında Fransa'da Studio 100 şirketi üretmiş ve TF1 kanalı tarafından yayına sokulmuş yeni versiyondur. 13 dakikalık 78 bölümden oluşan yeni versiyon Türkiye'de TRT Çocuk tarafından yayınlanmıştır. Tornistan (film) Tornistan, Ayçe Kartal'ın yazıp yönettiği, Adana Altın Koza Film Festivali'nden ödüllü, animasyon türünde, Türk yapımı bir kısa filmdir. 2013'ün Mayıs-Temmuz ayları içerisinde Taksim'de meydana gelen Gezi Parkı olayları esnasında yaşanan basın sansürünü eleştiren bir film otosansüre uğruyor. Bir Coxeter grubunun uzun öğesi Matematikte, bir Coxeter grubun en uzun elemanı maksimal eşsiz unsurdur uzunluk bir sonlu Coxeter grubu'nda seçilen üreteç ile ilgili basit yansımalar oluşmaktadır. Sık sık "w" ile gösterilir. Bkz. ve . Team Socceroo FC Socceroo, 2005 yılında Asya'nın Filipinler şehrinde kurulmuş futbol kulübü. İç saha maçlarını 5,000 kişilik Mckinley Hill Football Field'de yapmaktadır. Alperen Uysal Muhammed Alperen Uysal (d. 1 Ocak 1994, Balıkesir), Türk futbolcudur. 1. Lig ekiplerinden İstanbulspor'da forma giymektedir. 1 Ocak 1994 tarihinde Balıkesirspor ve Edremitspor'lu eski profesyonel futbolcu Levent Uysal'ın çocuğu olarak doğan Alperen, 9 yaşında Balıkesir Yeni Sanayispor'un altyapısına girdi. 2004 yılında ise ilk lisansı çıktı. 2006 yılına kadar bu takımda oynayan ve yaşıtlarına göre üstün olan fiziğiyle dikkat çeken Uysal, O dönemde Danone Kupası maçlarında Galatasaray kaleci antrenörü Nezih Ali Boloğlu'nun dikkatini çekti. Bu maçların ardından altyapı direktölerine alınması konusunda bilgi veren Boloğlu sayesinde Alperen 2006 yılının yaz aylarında Balıkesir'den Galatasaray'a geldi. 2009 yılında küçük yaş kategorilerinde forma giyen Uysal, 2009 yılında U-16, 2010 yılında ise U-17 takımına çıktı. 2010 yılının yaz aylarında Hagi'nin takımı olan Gheorghe Hagi Futbol Akademisi, Real Madrid ve FC Barcelona'nın genç takımlarının katıldığı turnuvada Galatasaray'ın kalesini koruyan Alperen, turnuvanın en iyi kalecisi seçildi. Alperen bu turnuvayla ilgili ise "Orada roller değişmişti. Türkiye'deki rakiplerle oynarken büyük takım kalecisi olarak kalesine daha az top gelen bir kaleciyken, Barcelona ve Real Madrid maçlarında tam tersini yaşadım. Bu defa biz baskı altında oynayan taraftık. Mesela Real Madrid'e 2-0 yenilmiştik. Ama yine de turnuvanın en iyi kalecisi seçildim, çünkü kaleye çok fazla top gelmiş ve ben çok fazla kurtarış yapma şansı bulmuştum." açıklamalarında bulundu. 2011 yılında yükselişini sürdüren Alperen, Galatasaray U-18 takımına çıktı. 2011 yılında U-18 Ligi Marmara B Grubu’nu şampiyon tamamlayan Galatasaray U-18 takımında da yer aldı. 2012'de ise henüz Galatasaray U-19 takımının aktif olmamasından dolayı firekt olarak Galatasaray A2'ye yükselen Alperen ilk başlarda Eray İşcan'ın yedeği olsa da bu oyuncunun A takıma çıkmasının ardından takımın vazgeçilmezlerinden biri oldu. Alperen, 2012-13 sezon sonuna doğru Fatih Terim tarafından yedek kaleciler Aykut Erçetin ve Ufuk Ceylan’ın sakatlıkları sonrası Eray İşcan’dan sonra üçüncü kaleci olarak A takım idmanlarına çağrıldı. 27 Şubat 2013 tarihinde ise kulüp tarafından Alperen ile aylık 2 bin 500 lira karşılığı profesyonel sözleşme yapıldı. Galatasaray’ın Schalke 04 ile oynadığı UEFA Şampiyonlar Ligi çeyrek final rövanş maçında Almanya’ya götürüldü ve maçı tribünden takip etti. 2014-15 sezon başında ise Aykut Erçetin ve Ufuk Ceylan'ın A takımdan ayrılmasının ardından A Takıma çıkartıldı. Galatasaray altyapısına katıldıktan sonra 2008 yılının ilk aylarında Turan Mesçi ve Fatih Eser'in çalıştırdığı, kaleci antrenörlüğünü de Yavuz Şimşek'in yaptığı U-15 millî takımına çağrılmış ve Belçika'ya karşı oynamıştır. Türkiye U-15 millî takımının Belçika ile oynadığı maçta ilk kez millî olan genç Uysal, sırası ile U-15, U-16, U-17, U-18, U-19 ve U-20 takımlarında görev aldı. Birçok özel maç ve turnuva dışında U-15 Uluslararası Gençler Turnuvası, U-17 Avrupa Şampiyonası ve U-19 Avrupa Şampiyonası’nda mücadele etti. 2008 yılında ilk kez Türkiye U-15 forması giyen Alperen, 2010 yılında Lihtenştayn’da düzenlenen U-17 Avrupa Şampiyonası’nda yarı final oynama başarısı gösteren Türkiye kadrosundaki oyunculardandı. Türkiye’nin Fransa ile oynadığı ve 1-0 kazandığı U-17 Avrupa Şampiyonası Elit Tur maçını unutamadığını söyleyen genç file bekçisi,2010 yılındaki turnuvada Çek Cumhuriyeti maçındaki performansıyla dikkat çeken oyuncu maç sonrasında ise "Kendimi test etmem açısından böyle maçları seviyorum. Herkes atak yapan bir takımda olmayı tercih eder ama ben oyunun içinde olunca daha çok hoşuma gidiyor." açıklamalarında bulundu. 2011 yılında Türkiye U-19 takımına yükselen Uysal bu takımla 5 maça çıktı. 2012 yılında ise U-20 takımına ilk defa çağrılan Uysal, 2013 yılında Feyyaz Uçar yönetiminde 2013 FIFA 20 Yaş Altı Dünya Kupası'nde Türkiye U-20 takımıyla mücadele etti bazı maçlarda ise formasını Aykut Özer'e kaptırdı. Futbolun dışında liseyi bitiren ve halen Bahçeşehir Üniversitesi İşletme Fakültesi'nde okuyan Alperen Uysal, bir röportajda "Aslında Marmara Üniversitesi BESYO'da okumak istemiştim ama orada devam zorunluluğu vardı. Benim de okula devam edebilmem mümkün değildi. Galatasaray'da Sosyal Gelişim Koordinatörümüz Hakan Kaya'nın vasıtasıyla Bahçeşehir Üniversitesi İşletme Fakültesi'ne kaydımı yaptırdım." ifadelerinde bulunmuştur. Babası eski kaleci olan Alperen'in 1996 doğumlu kardeşi Şahin Uysal ise millî karateci. Alperen'in annesi Ayla Uysal da yivli silahlarda madalyaları ve Türkiye rekorları olan eski bir millî atıcıdır. Eskişehirspor 2014-15 sezonu 2014-15 sezonu, Eskişehirspor'un kuruluşunun ise 49. yılıdır. Bir önceki sezonu Süper Lig'de geçiren kulüp, Türkiye Kupası'nda da final oynayarak UEFA Avrupa Ligi'ne gitme hakkı kazanmıştır. Ancak daha sonra FIFA'dan yapılan açıklamada Şike operasyonu nedeniyle kulübün Avrupa kupalarından men edildiği açıklanmıştır. Sivasspor 2014-15 sezonu 2014-15 sezonu, Sivasspor'un kuruluşunun 47, Süper Lig'deki 10. sezonudur. Sivasspor 2013-14 sezonunda Süper Ligi 5. olarak bitirmiştir. Bir önceki sezonu ilk 5 içerisinde bitirip UEFA Avrupa Ligi'ne gitme hakkı kazanan Sivasspor, FIFA tarafından şike olayları nedeniyle Avrupa'dan men edilmiştir ve yerine Kardemir Karabükspor alınmıştır. İrem (şehir) İrem (Arapça: ارم), Kur'an'da Ahkâf adıyla anılan, Yemen ile Umman arasında bulunan, katlı evleri, muhteşem sarayları ve meşhur İrem bağlarıyla anılan bir şehirdir. Bu şehrin adı Fecr suresinin 6 ve 8. ayetlerinde geçer ve Âd Kavmi'nin yaşadığı şehir olarak tanımlanır. Eski metinlerde şehir ve topluluk hakkında, hükümdarlarının Cennet'e benzetmek amacıyla bir bağ inşa ettirdiği ve bağa 'İrem Bağı' dendiği belirtilir. Kur'anda yazılanlara göre bu şehir ve Âd Kavmi ilahi cezaya uğratılmış ve yerle bir olmuştur. Kur'an'da İrem şehrinden 'beldeler içinde benzeri yaratılmamış ve yüksek binalarla dolu' şeklinde bahsedilir. Kur'an dışındaki kutsal kitaplarda bu şehirden ve halkından bahsedilmez. Arkeolog Nicholas Clapp tarafından 1990'lı yılların başında Yemen'de bulunan ve Ubar adı verilen şehrin İrem olduğuna inanılır. = İbn-i Haldun'un İrem Hakkındaki Yorumları = İbn-i Haldun, Mukaddime isimli eserinde İrem hakkında şöyle söylemektedir: ""İrem Kenti, İrem oğlu Avs oğlu Ad'ındı. Şedid ve Şeddad diye iki oğlu vardı. Ad'ın. Ki, Şeddad kendinden sonra hükümdar olduydu. Şedid ölünce hükümdarlık Şeddad'a kalmıştı. Ve tüm hükümdarlar boyun eğmişti ona. Şeddad Aden sahrasında İrem kentini yaptırdı. 300 yılda yaptırdı bu kenti. Kendisi de 900 yıl yaşadı. İrem, çok büyük bir kentti. Sarayları altından, sütunları zeberceden ve yakuttandı. Kentte türlü ve birbiriyle uyumlu ağaçlar ve ırmaklar vardı. "" UM Airlines'ın 4230 sefer sayılı uçuşu UM Hava Yolları Uçuş 4230, Ukrayna merkezli UM Hava Yolları uçağının 23 Mayıs 2003 tarihinde Maçka yakınlarında sis yüzünden düşmesiyle sonuçlanan uçuşudur. Yakovlev Yak-42 tipi uçak, Afganistan'daki görevden dönen İspanyol askerleri Bişkek'ten Zaragoza'ya götürüyordu. Trabzon Havalimanı'na yakıt ikmali için inmek isteyen uçak 2 denemenin ardından 3. denemede saat 04.20 civarlarında yoğun sisten ötürü dağa çakıldı. 62 yolcu ve 12 mürettebatın tamamı öldü. Uçakta aynı zamanda İspanya Ordusuna ait mühimmat da bulunduğundan birkaç seri patlama da oldu. Kazadan sonra askerlere ait cesetlerin ailelere tesliminde karışıklık olduğu için üç general görevden alındı. Sırbistan'ın vize politikası Vizeden muaf ülkelerden birinden gelinmediği sürece Sırbistan ziyaretçileri Sırp diplomatik temsilciliklerinden vize almak zorundadırlar. İkili anlaşmalarda tek taraflı kararlara dayanan Sırbistan Hükümeti, bazı ülke ve bölgenin vatandaşlarına vize almak zorunda kalmadan turizm veya iş amaçlı Sırbistan'ı ziyaret etmelerini sağlar. Diğer ülkelerin vatandaşları ülkedeki Sırbistan Cumhuriyeti Büyükelçiliği veya Başkonsolosluğundan vize almak zorundadır. Sırbistan vize politikası, Schengen Alanı'nın Vize politikasına benzer. Antigua ve Barbuda, Bahamalar, Barbados, Brunei, El Salvador, Guatemala, Honduras, Malezya, Mauritius, Moldova, Nikaragua, Paraguay, Saint Kitts and Nevis, Tayvan ve Venezuela hariç, tüm Schengen üyesi ülkelere en fazla 90 gün kalış süreli vizesiz giriş izni verir. Beyaz