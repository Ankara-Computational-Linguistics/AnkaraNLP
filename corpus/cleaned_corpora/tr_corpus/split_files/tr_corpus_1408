sıra Selçuk'taydı. Bir önceki elde o sandalyede oturduğu için. Diğerlerinin merakla beklediği soru geldi. İlk cinsel tecrübeni ne zaman yaşadın. Can önce Selçuk'a sonra Arzu'ya baktı, kocaman gözleriyle. Eda imdadına yetişti. Bir kulağı Gizem'in yumuşak sesinde, fısıldayarak Oyun oynuyoruz, Pandora'nın Kutusu Dürüstlük Oyunu. Burada yalan yok. O sandalyeye oturan, sorulara doğru cevap vermek zorunda. İstemediğin soruyu reddedebilirsin. Ama bunu sadece bir kez yapma hakkın var. Bu tur bitsin sen de katılırsın. Gizem cevabını tamamlayıp noktayı koyduğu anda Can, şişenin dibindeki son sıcak yudumu kafasına dikmiş, mutfağa doğru ilerliyordu, sallanarak. Buzdolabından o ilk birayı aldığı an ile şişenin dibini gördüğü an arasında neler olup bittiğini bir kez daha zihninden geçirdi, kafası karışmış gibiydi. Gizem soruyu son derece rahat bir şekilde cevaplamıştı. On beş yaşında, okulda, tuvalette... İşte ilk şişe tam bu noktada tükenivermişti. Biraz süratli. Can mutfağa doğru ilerlemeden önce ikinci soruyu duyabilmek için yavaş hareket etmişti. İlk ilişkisini düşündü. Komik bir tecrübeydi. Yaşıtlarına göre oldukça geç kalmıştı, acelesi 65 olduğunu düşünmemişti hiçbir zaman. Gizem'i düşününce. O kızın tavırlarında tedirgin edici bir şeyler vardı. Bu kadar rahat olması mıydı. Yoksa bu garip oyun muydu esas neden. Neler döndüğünü anlamaya çalışıyordu. Bir yandan da Arzu'yu düşündü. Acaba o sandalyede oturmuş muydu, neler sorulmuştu, ne cevap vermişti. Aslında tüm bu olanlar neyin nesi. İkinci birayı açtığı sırada Eda'nın mutfakta yanında belirdiğini fark etmemişti. Ne diyorsun. Neye ne diyorum. Arzu... Evet Arzu. Merak etmiyor musun neden o da burada. .... Sana bir şeyler söylemek istiyormuş, kendisi senin de burada olman için ısrar etti. Başka bir şey konuşmadılar. Birlikte içeriye yürüdükleri sırada Gizem sigarasını yakmış, etrafındaki meraklı gözlere ilk deneyiminin ayrıntılarını anlatıyordu. Katılmak ister misin. Can yutkundu. Eda'nın muzırlıklarından birisi işte. Ben biraz daha izleyeyim. Belki sonra... Az önce Eda'nın mutfakta söylediklerini düşündü... Acaba. Bekleyip görelim bakalım, bu gecenin altından neler çıkacak. Yok öyle bedavadan izlemek. Bir sonraki tura sen de katılacaksın. Bir rica mı yoksa emir miydi. Gizem'in sesindeki yumuşaklık kaybolmuştu. Sorular ardı ardına soruluyordu. Gizem hepsine tek tek cevap verirken, uzun cümlelerinin arasında kırmızı şarabından küçük yudumlar alıyordu. Cevaplarının istediği etkiyi yarattığından emin olmak için kadehin üzerinden soruyu soran kişinin gözlerinin içine bakıyordu, her mimiğinden bir anlam çıkarmaya çalışarak. Sözlerini bitirir bitirmez masaya doğru uzandı, boş bardağını havaya kaldırdı. Meriç'in bardağı kırmızı şarapla doldurması ayağa kalkarak şişeye uzanması kadar hızlı olmuştu. Bu hareketinin takdir edilmesini bekledi boşu boşuna, Gizem hiç oralı değildi. Can, zihni az önceki sözcüklerle meşgulken, Arzu'yu elindeki kâğıda bir şeyler yazarken yakaladı. Yüzünü buruşturmuş yazdıklarının üzerini karalıyordu. Hayal kırıklığına uğradım. Daha iyisini beklerdim sizden. 66 Gizem, sırasını savmanın verdiği rahatlıkla ortamı daha cüretkâr sorulara hazırlamak için diğerlerini tahrik ediyordu. Bilerek ve isteyerek. Can, ikinci birayı çoktan bitirmiş olduğunu, elindeki şarap kadehinin dibindeki koyu renkli tortuyu gördüğü sırada fark etti. Şarabın ekşi tadıyla ılık bir esinti hissetti, omuzlarından ensesine değip geçen. Az sonra yanaklarının kızarmaya başlayacağını ve bu kırmızılık halinin kulaklarına kadar yayılacağını biliyordu. Arzu'nun bildiği gibi... Eda'yı bir köşeye çekebilse soracaktı işin iç yüzünü ama belli ki bir plan vardı ortada, ona sadece izlemek düşüyordu. Bir yandan da oyunu düşünüyordu. Ne biçim bir oyun bu böyle. Selçuk'un sesi duyulduğunda artık geri dönemeyeceği bir yola girdiğinin farkında değildi henüz. Sıra kimde. Ya bu gecenin sonuna kadar burada kalıp Arzu'nun söyleyeceklerini dinleyecekti ya da daha fazla sarhoş olmadan buradan gidecekti, ilk başta planladığı gibi. Evet Can Bey, buyrun. Karar verecek zamanı bulamadan Gizem'in emrine itaat etti. Karar verilmişti Gecenin sonunu görecekti. Sandalyesini diğerlerine biraz daha yaklaştırdı. Şu ana kadar duyduğu sorulara verecek cevaplarını düşündü. O kadar da kötü olamaz ya canım. Hem onlar yapıyorsa ben de yapabilirim. Hadi bakalım. En azından soru sorabilirim. Aklına gelenleri not almak için etrafına bakındı. Masadaki sarı kâğıt tomarına uzandı, ilk soruyu yazmaya başladı. İkinci kadehte artık iyice gevşemişti. İçkinin rahatlatıcı etkisinin yarattığı güvenlik duygusunu severdi. Sorumluluk hissetmediği bir güven duygusu... İçine birçok şeyi sığdırabileceği bir yanılsama... Arzu'ya da yine böyle bir anda açılmıştı, bir gece, kalabalık başlayan bir Nevizade eğlencesinin sonunda, baş başa kalıvermişlerdi. Bilinçaltına süpürülen her şey bir bir ortaya çıkmıştı. O zamana kadar bir türlü söylenemeyenler döküldüğünde ağzından, ikisi de şaşırmıştı olan bitene. Sonra... Meriç oturduğu yerden kalkarak Gizem'e yer açtı. Cebinden sarma sigara paketini çıkardı, bir tane uzattı ve hemen ardından çakmağıyla ucunu tutuşturdu. Gizem, çıtırdayan tütün 67 parçacıklarının ağır kokulu dumanını yukarı doğru üfledi Arzu. Sıra Arzu'da... Can, önce elindeki kâğıda, sonra yerinden kalkarak herkesin ortasındaki sandalyeye ilerleyen Arzu'ya baktı. Nasıl bu kadar rahat olabildiğini düşündü. Arzu gülümsüyordu. Ona mı gülümsüyordu. Yine o iki çizgi... O çizgilerin bir zamanlar bu evde yaşadığını düşündü. Bu masanın yerinde o zaman duran çek-yatı düşündü. Kendi halinde devam eden hayatlarını... Üzerinde birlikte yaptıkları tatil planlarını, evlilik planlarını... Sonra... Kapandı o iş. Ne yapıyorum ben. O kadar zaman peşinden koştuktan sonra şimdi bir şey olacaksa ilk adımı o atmalı... Belki de alakasız bir şeydir. Ya geri dön derse. Bu oyun da nereden çıktı şimdi. Kulaklarının ucuna kadar vuran sıcaklık artık iyiden iyiye hissettiriyordu kendini. Sorularına baktı. Arzu bekliyordu, ortada, sanık sandalyesinde, korumasız. Hangisini sormalı. Gizem ilk defa gülümsedi, masum bir gülüş değildi bu, sorusunu Can'a bakarak sordu. Biraz ısıtalım bakalım burayı. Mesela... Eski ilişkiler... Hiç sevgilini aldattın mı. Derin bir nefes ve sessizlik. Nereden biliyordu. Bakışlar önce Gizem'e sonra Can'a. Gözlerini elindeki kâğıttan kaldırmaya fırsat bulamamıştı Can. İşte reddedilecek bir soru, diye düşündü. Peki ama ya diğer sorular, ya daha da zor bir şeyler soran olursa. O zaman ne yapmalı. Can cevaptan hemen önce gözlerini kapamıştı. Arzu'yu düşündü. Kulaklarına vuran kırmızılıkla birlikte... Sıcaklık artıyordu... Kadehler... Mumlar elma... çilek... yasemin... Sarma sigaranın dumanı... Eşyalar hareketlendiğinde sözcükler de katılmıştı onlara, hepsi birbirine karışıyordu. Sesler... Kimin konuştuğunu ayırt edemiyordu artık... İki sene önce Nisan ayıydı... Kendimi çok yalnız hissediyordum. Yapayalnız... Sanki benim farkımda bile değildi... İş yerinde... 68 Kafasının içinde dönen eşyaları durdurmaya çalıştı Can. Gözlerini açamadı. Kalkıp pencereyi açsam. Bir nefes alsam... Başaramadı. Oturduğu yere yapışmıştı. İki yıl önceyi düşündü... Nisan ayı... Hiçbir şey ifade etmiyordu. Evet. Aslında yoğun bir dönemiydi... Yanıma yaklaştı. Bir insanın sıcaklığına ihtiyacım vardı... Sürekli çalışıyordu. Bazı akşamlar eve dönmeden önce sırf kafa dağıtmak için yolun üzerindeki bara takılıyorlardı. Çok çalışmak dışında yolunda gitmeyen hiçbir şey yoktu. Ya da o öyle olduğunu düşünüyordu. Sadece beş dakikalığına uğramıştı, arkadaşlarının ısrarına dayanamamıştı... Bir şaka gibi başladı her şey, benden sigarasını yakmamı rica etmişti. Zararsız bir eğlence... Arzu iş seyahati için şehir dışına çıkmıştı... Sarışındı... Sigarasını yaktım. Oturabilir miyim, dedi. Etrafıma baktım, çocuklar gitmişti. Viskiyi fazla kaçırmış olmalıyım. Tam olarak anımsayamıyorum. Sonra... Sonra... Telefonunu vermişti galiba... Mutlaka görüşelim... Görüşmüşlerdi... Hem de burada... Bu evde... Bu masanın yerinde çek yat vardı o zamanlar. Kırmızı şarap vardı. Yine... Arzu. Yoktu. Gözlerini ne zaman aralamıştı. Gizem'e baktı. Gülümsüyordu. Masum bir gülüş değildi bu. Şehveti gizlemeyen, karışık bir gülüş. Ondan sonra diğerleri de olmuştu. İş yerindekiler... Çalıştığı plazada... Bir yanılsama bu, diye düşündü. Durdurmaya çalıştı. Nasıl oluyor tüm bunlar. Gizem'in dudakları arasında, gülümsemesine sıkışan ince siyah bir boşluk belirivermişti. Giderek büyüyen bir boşluk... Çevresinde dönen eşyalara şimdi Gizem'in dudakları da katılmıştı. Bir çift kırmızı dudak... Bir anda, dudakların arasından siyah çatallı bir dil beliriverdi. İnce... Gitgide büyüyerek uzanan. Karşısındaki kadın başka bir şeye dönüşüyordu. Önce yüzü kayboldu. Ardından tüm vücudu. Kıvrılarak yaklaşan bir yılana dönüştü. Araladığı ağzından ince, uzun, çatallı siyah dili hızla hareket ediyordu. Can son bir hareketle yüzünü kapattı, yılandan kurtulmak ister gibi. Tısla- 69 maların arasında belli belirsiz bir ses duyuluyordu, neden diye soruyordu. Neden yaptın. Eşyalar yılanın etrafında dönüyordu şimdi, salon da onlarla birlikte... Yeter. İrkildi Can. Korkmuştu. Gözlerini aralayarak çevresindeki şaşkın yüzlere bakıyordu. Eda, Selçuk, Arzu, Meriç, Gizem... Bağıranın kendisi olduğunun farkına varamadı önce. Boğazı kupkuruydu, sesini tanıyamamıştı. Az önce karşısında onu tehdit eden yılan gitmiş, tıslamasını da alarak kaybolmuştu. Cevap bekleyen yüzlere baktı... Bu soruya cevap vermeyi reddediyorum. Yüksek sesle söylemişti. Yine bağırarak. Kulaklarının ucuna dek yerleşen kırmızı renk artık iyice ortaya çıkmıştı. Eşyalar teker teker eski yerlerini alıyordu yavaşça. Yüzler belirgin hale gelmişti. Kimse, Arzu'nun ağzından bir çırpıda çıkıveren tek kelimelik cevabı hatırlamıyordu artık Hayır. 70 Bir dostumu üzdüm bugün. Yine. Önce farkına varmamıştım, gün her şeyden habersiz akıp gidiyordu. Sonra, birdenbire aklıma geldi. Öylesine bir anda. Mutfakta pizza siparişi vermek için telefon numarasını arıyordum. Fayanstaki bir leke gözüme takılmıştı. Şu kâğıt havlulardan kopardım bir parça, muslukta biraz ıslattıktan sonra lekeye doğru yaklaştırdım. İşte tam o anda aklıma geliverdi. Durdum. Ben ne yaptım. Onu düşündüm. Çok utanmıştım. Öyle bir utançtı ki bu, bir süre kaybolmak istedim yeryüzünden, unutulana kadar, yok olmak istedim. Puff, diye. O kadar çok istedim ki... Sonunda... Yok oldum. Gerçekten. Ellerim, kollarım, ayaklarım... Yerlerini bir boşluk almıştı. İlk andaki şaşkınlıkla hemen tuvalete koştum. Aynada, kafamın olması gereken yerde, karşımda aynı boşluk vardı. Gülüyor muydum, somurtuyor muydum, yüzümdeki ifade neydi. Bilmiyordum. Şaşkınlık yerini korkuya bırakmıştı şimdi. Sıradan bir günde, mutfakta pizzacının numarasını ararken, bir anda yok olmuştum. Çaresiz kalakaldım aynanın karşısında. Kimi ararım. Ne derim. Bu ne kadar sürer. Nasıl kurtulurum. Bir şeyler yapmalıydım. Hem de bir an önce... Evin içerisinde dolanırken sorular soruları doğuruyordu. Tek bir cevabım bile yoktu. Bir ara mutfaktaki işime geri dönmenin o an için yapılabilecek en man- 71 tıklı şey olduğunu bile düşündüm. İşte tam o zaman biraz kendime gelir gibi oldum Yahu ben görünmez adam oldum. Durdum. Her yanımı bir rahatlık kapladı. İnsanı coşturacak cinsten... Bir an önce sokaklara çıkmak istedim. Evden kurtulmak... Kalabalığın arasına karışmak, kimse fark etmeden... Aklıma bin bir türlü fikir geliyordu. Hemen üzerimdekileri çıkardım, doğru dışarıya. Görünmez adam olmanın coşkusuyla dostumu da unutmuştum, kendimi de... Sokakta ne kadar çok insan vardı. Başka zamanlarda da böyle umursamazca mı dolaşıyorlar yoksa bugüne özgü bir hareketlilik mi var anlayamadım. Gelip geçenlerin yüzlerine baktım... Çeşit çeşit insan, her birinde başka bir ifade. Koyu lacivert takım elbiseli, kalıbının adamı, ciddi. Tam yanından geçerken bir nanik yaptım. Yüzündeki tek bir tüy bile hareket etmedi. Koltuğunun altında katlanmış gazete ile ağır ağır yürüyen yaşlı amca, aksi görünüşlü ama bir zamanlar o da gülermiş, yüzünde yılların bıraktığı izlerden belli. Mini eteğiyle kendinden emin adımlarla dimdik yürüyen esmer güzeli, görünür olmanın tadını çıkarıyor. Ben ise tam tersi. Takip ettim bir süre her birini, tek tek. Hayatlarına karıştım. Görmemem gereken şeyleri gördüm, duymamam gerekenleri duydum, yapmamam gerekenleri yaptım. Saatlerce dolaştım durdum. Sokaklarda, alışveriş merkezlerinde, dükkânların içerisinde... Yorulmuştum. Parkta, çimenliğin ortasına serilmiş yatarken iki genç geçti yanımdan. Oğlanın parmaklarının ucundan bir sigara sarkıyor. Canım nasıl da sigara çekti. Şöyle keyifle tüttürsem... Bakar mısın, dedim. Oralı değil. Hey delikanlı. Kız arkadaşına öyle bir sokulmuş ki, başka bir şey umurunda değil. Âşık olduğunu düşünüyor besbelli ama bunun ne demek olduğunu bilmiyor, büyük lâflar etmek üzere. Ağır ağır uzaklaşırlarken kalkayım, peşlerinden gidip biraz eğleneyim diye düşündüm ama çimenlerin yumuşaklığı beni bırakmadı bir türlü. Biraz daha soluklanmak istedim... Parkta oturmak keyifliydi keyifli olmasına ama akşamüze- 72 rine doğru kimsecikler kalmamıştı. Bense insanların arasında olmak istiyordum. Gözlerinin önünde. Kalkıp biraz daha bu durumun tadını çıkarmak, bir an önce yeniden kalabalığa karışmak... Hava da yavaş yavaş kararmaya başlamıştı. Sokaklar bir anda tenhalaşır bizim oralarda bu saatlerde. Akşam telaşını kaçırmak istemedim. Bir otobüse bindim, arka kapıdan. Yaşlı bir teyzenin kaplumbağa adımlarını fırsat bilip içeriye sıvışarak. İçerisi kalabalıktı ama ayakta kimse yoktu. Bir adam yanındakine patronunu çekiştiriyordu. Okkalı bir küfür savurdu, hiçbir şey bildiği yokmuş. Kadın, yanındakine, annesi olmalı, elindeki poşetleri gösteriyordu. Ucuzluktan bahsediyorlardı. Otobüs sert bir fren yaparak durduğunda hemen arkamdaki sarı saçlı genç kız nefesini tutmuştu korkudan. Az önce küfreden adam bu kez şoförle birlikte öndeki arabaya laf yetiştiriyordu. Kızcağız bir şeyler söylemek ister gibiydi. Gözlerinin boşluğunda sadece benim anlayabileceğim bir hüznün solgun ışığını görebilmiştim. Aklından neler geçiyordu kim bilir erkek arkadaşıyla önceki gece tartışmıştı, almak istediği ayakkabı için bir türlü para biriktiremiyordu... Belki de mutlu geçen çocukluğunun ardından şimdi dönüştüğü insandan memnun değildi, eski hayatını arıyordu... O an nerede olduğu aklına gelmiş gibi, etrafına utangaç bir bakış attı, dudaklarını büzüştürerek başını hafifçe öne eğdi. Bu kez, mahcup bir ifade gözlerinde... Gözlerimi kısarak bir baş selamı verdim, onu anladığımı göstermek için. O sırada cep telefonu çaldı. Telefonu elinde, arayan numaraya baktı önce. Yüzünün her noktasına yayılan bir gülümsemeyle konuşmaya başladı. Bana bakmıyordu bile, görmüyordu. Bu otobüsün içerisinde onu anlayan tek kişiyi, beni... Canım sıkıldı. Otobüsten inmeli. Düğmeye bastım. Otobüs durdu, kapı açıldı. Bir tek bendim inen, otobüstekilerin şaşkın bakışları altında. Şoför yine küfretmiş olmalı... İki durak önce inmiştim. Canım eve gitmek istemiyordu pek. Biraz daha tadını çıkarmak istedim görünmez adamlığın. Zaten bu aralar hep geri geri gidiyordu ayaklarım, evdeki eş- 73 yalarla aram kötü. Bir çoğuyla görüşmüyoruz. Bazen fırsat olmuyor bazen de ben onları görmek istemiyorum. Çoğunlukla ikincisi… Televizyon, beyaz çarşaf takımı, mutfak robotu, hazır kahve kavanozu… En çok da fotoğraflar… Oldum olası sevemedim fotoğrafları. Şu neşeli anları zoraki gülümsemelerle donduranlardan. Alabildiğine akıp giden hayatı durdurmak ve onu bir kâğıt parçası üzerine hapsetmek. Neden, anlamam. İşte bu yüzden de sevmem onları. Zaten hiç fotoğrafım da kalmadı. Bir tane ehliyetin üzerinde, bir tane de nüfus cüzdanında. Onlar da mecburiyetten. Her ikisinde de aynı fotoğraf... Eskiden vardı bir sürü ama yırttım attım hepsini, atamadıklarımı da zaten Nur alıp götürdü, evi terk ettiği zaman. Yolun iki yanında yükselen apartmanların pencerelerinde ışıklar beliriyordu tek tük. Bir serinlik yayıldı ensemden başlayarak. Akşam esintisi yaprakları titretiyordu. Işıklara baktım, parlak avizeler, tekleyen floresanlar, televizyonun duvardan camlara vuran hareketli yansıması, perdelerin arkasındaki hayatlar... Hava karardıkça odalardaki ışıklar da artıyordu. O an bir yerlerde olmayı istedim ben de, neresi olursa... Kapalı bir yerde... Ev bile olabilirdi bu, o kadar istedim. Adımlarımı hızlandırdım. Bir anda kafamda bir şimşek çaktı. Çırılçıplaktım. Peki eve nasıl gireceğim. Üzerimde ne anahtar ne de başka bir şey. Aydınlık bir vitrinin önünde durmuş ayakkabıları seyreden kadının arkasındaki boşlukta kendi görüntümü bulmaya çalıştım, umutsuzca... Yine o geldi aklıma. Bugün üzmüştüm onu hiç yok yere. Tüm bunlar başıma bu yüzden gelmemiş miydi. Puff diye yok olmuştum. Keyfim iyice kaçtı. Bütün günün coşkusu bir anda yok olup gitti güneş ışıklarıyla birlikte... Sokakta insanlar akşamüstü daha bir telaşlı sanki. Umursamaz ve sabırsız bir telaş... Yaşlı, genç, erkek, kadın... Bunların, diye düşündüm, hangisi karanlık bir odanın içinde, duvardaki çivileri seyretmenin ne demek olduğunu bilir. Sokağın köşesini döndüğümde neredeyse bir çocuğa çarpıyordum. Elin- 74 de alışveriş torbasıyla evine gidiyor olmalı. Tüm bu insanlardan hangisi bir zamanlar o çivilerin hemen altında asılı duran çerçevelerin boşluğuna dikerek gözlerini, yalnızlığın sona ermesi için dua etmiştir geceleri. Belki dükkânı kapatmak üzere olan şu berber, bir şeye kafası takılmış gibi, düşünceli. Yine de onun da bir bekleyeni var, gidecek bir yeri, elindeki çiçek demetinden belli. İnsanlar... Bir yerlere gidiyorlar, belki sıcak bir eve, bir arkadaşın keyifli sohbetine, sevgilinin anlayışlı kollarına... Hepsinin gidecek bir yeri vardı, gitmek istedikleri. Konuşacak, anlatacak birileri o gittikleri yerlerde... Bir insanın sıcaklığı... Bu durumdan nasıl kurtulacağımı işte o anda anlamıştım. Koşmaya başladım. Tanımadığım yüzler yanımdan birer birer akıp uzaklaşıyordu... Onun evinin önüne geldiğimde, dikkatli bir kulak kalp atışlarımı duyabilirdi neredeyse ya da soluğumu. Hatta köpeğini gezdiren şu adam biraz daha güvenseydi tasmanın ucundaki zavallı hayvancağıza, burun buruna geliverecektik. Neyse ki şu hiçbir şeye vakti olmayan meşgul adamlardanmış, çekiştirdiği gibi sürükledi hayvanı, gittiler. Evin önünde biraz bekledim, nefesimin düzelmesi için. Nasıl açıklayacağımı düşünüyordum olanları. Diyecektim ki, Nur gittiğinden beri biliyorsun, kendimi toparlayamadım. Bu nedenle biraz dalgınım. O gittikten sonra evdeki eşyalarla aram da kötüleşti. Bir kısmını aşağıya bodrum katına yolladım. Rutubetli havaların esaretine. İlk başta her şey iyi gidiyor gibiydi. Bir süre için... Sonra o şey oldu... Eskiden eşyaların kendilerini görmeye dayanamazken bir süre sonra boşluklarına da dayanamaz oldum. Buzdolabının boşluğu, koltuk takımının boşluğu, çerçevelerin boşluğu... Sonra sen aradın işte. Ben de tam o boşluklara dalmıştım yine... O nedenle seni kırdım. Özür dilerim. Oysa ne dediğini bile anlamamıştım, bir yere mi davet etmiştin beni. Kapısının önünde, aşağıdan sızan belli belirsiz ışığı görünce rahatladım. Evdeydi. Sesleri dinledim, zile dokunmadan önce. İçeriden ayak sesini duyduğumda heyecanım artmıştı. Beni gör- 75 meyi beklemediğine emindim. Kapıyı açtığı ilk anda, yüzündeki mutlu bir adamın ifadesiydi ama karşısındaki boşluğa bakıyordu şimdi, hayal kırıklığı içinde. Kapıyı kapatmadan önceki tereddüdünü iyi değerlendirdim, içeri giriverdim. Kafasını önüne eğmiş, büyük ihtimalle az önce, kapıyı açmadan önce bulunduğu yere yönelmişti, salona. Peşinden gidiyordum, hiç ses çıkarmadan. Loş koridoru geçtim. Karanlık salonun girişinde ışığı yakmadı. Ben yerdeki kutuların üzerinden dikkatlice geçmeye çalışırken o masanın üzerindeki titrek, cılız ışığa doğru ilerliyordu. Masanın tam yanında durdu. Bir ara kenara çekildiği anda fark ettim masadaki mumu. Pastanın üzerinde, dans ediyordu. Tek başına, yalnız bir mum. Bir ses duymuş gibi arkasını döndü, sonra kuruntu yaptığı için kendine kızarak gülümsedi, masaya döndü, yanaklarını şişirdi. Bir anda, tüm gücüyle üfledi. Puff. Elimde muslukta ıslattığım bir parça kâğıt havlu, lekeye yaklaşırken cep telefonum henüz ikinci kez çalıyor şimdi. Arayan o. Ben az sonra telaşla telefona uzanacağım. Diğer elimdeki havlu parçasıyla lekenin üzerine sıkıca bastırarak, sert bir hareketle... Telefonu açar açmaz kulağıma dayayacağım. Onun konuşmasına fırsat vermeden, coşkuyla Özür dilerim. Leke bir daha varlığı hatırlanmayacak bir şekilde yok olacak. Karşımdaki bembeyaz fayansın boşluğunda onunla konuşacağım. 76 Telefon çaldı Ömer, akşama gidiyoruz değil mi. Nereye. Nereyesi mi var oğlum, kaç gündür konuşuyoruz ya, unuttun mu. Haa. Dokuzda hazır ol. Nevra'ya ne söyledin sen. Vallahi seninle buluşacağımı söyledim. Sen daha konuşmadın mı yoksa. Abicim unutmuşum işte. Ne dedin peki. Gökçen hayatta yutmaz, inandırıcı bir şeyler olmalı. Oğlum sen de amma adamsın. Maç seyredeceğiz dedim hep birlikte. Varol.... Ne var. Yok bir şey, saat dokuzda... Telefonu kapattı. Unutmamıştı tabii ki... Sadece şansını denemişti. Gökçen aklına geldikçe... Şimdi bir sürü soru soracaktı ne maçı, önemli bir maç mı, nerede seyredeceksiniz, erkek er- 77 keğe muhabbet mi, kimler geliyor, kaçta başlıyor, kaçta biter. Bu sorulara hazırlanmak için bir gazetenin web sitesi adresini tuşladı. Spor sayfasındaki maç programlarına bakacaktı. Futbol maçları... Saati uygun olan bir tanesini not almak üzere kaleme uzanmıştı ki telefon yeniden çaldı. Arayan Zarif Hanım'dı. Yeni Genel Müdür. Görevine başlayalı sadece iki hafta olmuştu ama bu kısa süre bile şirket içerisinde etkisini göstermesine yetmişti. Yanlış gördüğü her şeyi değiştirmek gibi bir felsefesi olduğunu söylemekten çekinmiyordu. Kitabında hataya yer yoktu. Zaten daha şirkete gelmeden önce gazetelerin insan kaynakları eklerinde röportajları yer alıyordu. Yılın transfer hikâyesi Genç, güzel, başarılı iş kadını... Hataya ikinci bir şans tanımam. Bu kadar katıydı. Çok üst seviyelerde belki de aylar öncesinden planlanmıştı bu değişiklik ama Ömer resmi açıklamadan sonra öğrenmişti. Acayip çekici kadın, demişti Varol. Önceki gün, akşama kadar süren toplantıda, kadının tam da konuşulması gereken yerde söze girdiğini, herkesin onun ağzının içine baktığını, oturuşu, duruşu kısacası her şeyiyle karşı konulması imkansız bir dişi olduğunu anlatmıştı. Şirkette her şey değişiyordu. İlk icraat, meşhur toplantılar. Zarif Hanım sekreterine toplantı odasını hafta boyunca ayırmasını tembihlemişti. Odanın kapısına asılan liste önce merakları uyandırmıştı. Neredeyse şirketteki tüm birimlerle görüşecekti. İşin daha da ilginç olanı, her toplantının sonunda ilgili birimin en alt seviyesindeki personele kadar herkesle birer dakikalık özel görüşmeler yapıyordu. Bir tedirginlik vardı insanların üzerinde. Kim kimin hakkında neler anlatıyordu. Buyurun efendim. Ömer, yarınki toplantı için geçtiğimiz iki yılın pazarlama bütçesi, gerçekleşen pazarlama harcamaları ve en fazla iş yaptığımız tedarikçilerin bilgilerini istiyorum. 78 Bir türlü bu fikre alışamamıştı. Oysa Varol için ne kadar kolaydı. Arkadaşlarla maç seyredeceğiz, demişti büyük ihtimalle, başka hiçbir soruyla karşılaşmadan. Gökçen, salondaki ikili koltuğa yayılmış gazetesini okuyor gibi görünüyordu. Ama bir gözü Ömer'i izliyordu, bunu hissediyordu Ömer. Gittiğiniz yer kapalı bir yer mi, o kırmızı kazak fazla gelmesin. Yeri Varol biliyor, demişti, daha fazla risk almamak için. Saatini kontrol etti. Tam dokuz. Telefonu titremeye başladı. İşine gelince nasıl da dakik olur bu Varol. Görüşürüz sevgilim. Merdivenleri koşar adımlarla indi. Sokak müzik sesiyle inliyordu. Arabanın kapısını açar açmaz Varol'un parlak saçları gözünü aldı bir an. Lacivert bir kot ve üzerinde esprili sözler yazan genç işi bir tişört giymişti. Kıssana abicim şunu, gören de babasının arabasını kaçırmış sanacak. Oğlum havaya girelim biraz değil mi. Tabii, tabii... Ömer'in gözü apartmanın penceresindeydi. Varol gürültülü bir kalkışla sokağın köşesini dönerken gidecekleri adresi tekrar ediyordu. Kadıköy Migros'un orada, Ermeni Kilisesi'nin arka sokağındaki iş hanının en üst katı. Kapıyı üç kere çalacağız, Ethem Bey'in tavsiyesiyle geldik diyeceğiz. Sonra da... Ethem Bey, Ethem Abi, Ethem Dayı, Hacı Ethem... Rami'nin en büyük deterjan toptancısı Ethem Sulak. Ömer'le Varol'un çalıştığı şirketin İstanbul bölgesindeki en büyük müşterilerinden birisiydi. Varol, rutin satış ziyaretleri sırasında tanımıştı onu. Müşterilerin dünyasına girdiğinden beri yeryüzünde tanımadığı insan türü kalmadığından bahsedip duruyordu. Satış adamı böyle yapar işte Ömer kardeşim. Siz pazarlamacılar plazanın aynalı camları ardında sıcak ofisinizde kahvelerinizi yudumlarken, bütün işi biz yapıyoruz. Yağmurda, çamurda, dışarılarda hacıyla hoca, dinsizle imansız oluyoruz. Böyle diyordu Varol, küçümser bir tonla. Bir kısmını sallıyordu büyük ihtimalle. Ne de olsa alla- 79 hın deterjanını satmak için yalanın binini bir paraya okutuyorlardı. Bunun için mi en iyi okullarda okumuşlardı. Bu satış ekibi zaten hep böyledir, diye düşünüyordu Ömer. Günü kurtarmaya çalışan yüzeysel tipler... Ömer ve ekibi müşteri profilini tanımlar, bütün pazarlama iletişimini hazırlar satış ekibi bambaşka bir âlemde, bütün gün o dükkân senin o depo benim dolaşıp durur, türlü türlü adamın altından girip üstünden çıkarak deterjanları satmaya çalışırdı. Ethem Bey de, bu uluslararası deterjan devinin büyük, saygıdeğer bir müşterisiydi işte. Varol'un anlattıklarından her devrin adamı bir klişe görüntü belirmişti kafasında. Namazında niyazında ama her türlü muhabbetin adamı. Varol kendini sevdirmişti besbelli, bu adresi avucuna sıkıştırmıştı Ethem Bey, hem de kendi referansıyla. Yeğenim, gidin bir stres atın bakalım, Ethem Bey'in selamı var deyin kapıda. Zaten o kapı da başka türlü açılmazdı. Varol kadının şortundan taşarak adımlarıyla uyum içinde hareket eden kalçalarına bakıp Ömer'e bir dirsek attı. Ömer etrafı kolaçan ediyordu, gözleri ana giriş kapısındaki çam yarmasıyla önlerinde yürüyen esmer kadının bacakları arasında ağır bir tur attı. Girişte onları karşılayan mistik ezgiler hol boyunca devam ediyordu. Merkezi sistem, diye düşündü Ömer. Holün karanlık iki duvarında, karşılıklı asılmış çerçevelerde bir adamla kadının çırılçıplak halde güreşe benzer bir spor yaparken çekilmiş fotoğrafları vardı. Tao bu oğlum, hiçbir şeye benzemez. Gerçekten de hiçbir şeye benzetememişti, loş ışıkta. Varol nereden biliyordu tüm bunları. Ne işleri vardı burada. Gökçen duysa... Burada bekleyin, size hizmet etmek için iki arkadaşımız az sonra yanınızda olacak, dedi esmer kadın. Rahat görünümlü yumuşak koltukları işaret ediyordu eliyle. Her taraf mat camla kaplanmış kapılarla çevrelenmişti. Odanın tam ortasında man- 80 gala benzer metal bir kutudan yukarı doğru, bir perde gibi uzayan koyu duman, mavi spot ışığıyla kırılıyor, tavana çarptıktan sonra dağılarak tekrar aşağıya iniyordu etrafta büyülü bir hava vardı. Ömer Varol'a bakıyordu, kendisini hemen koltuğa atarak ellerini ovuşturan Varol'a. Abicim, burada başımıza bir iş gelmesin... Bu lafları söyleyemedi. Artık buraya kadar geldikten sonra oyunbozanlık olmazdı. Sesini kesip oturacaktı ve... Oğlum sence biz mi seçeceğiz karıları, gerçi iki arkadaş yardımcı olacak dedi ama... İşte Varol'un tasası buydu, inanılır gibi değildi. Ömer bozuntuya vermemek, onu -biraz da kendini- rahatlatmak için Abicim, Ethem Bey'den referanslı geldik, herhalde bize özen göstereceklerdir. Tabii ya. Girişteki ayıyı gördün mü, tam yarma. ... Esmerde de gözün kaldı ha, onu isteteyim mi sana. Varol... Ben bu işi yapamayacağım. Buyurun bakalım. Oğlum sen ne cins bir adamsın ya. Vallahi yapamayacağım, abicim istemiyorum işte, zorla değil ya, sen gir, ben seni beklerim. Oğlum, doktor kapısı değil bu. Ben seni beklerimmiş. Varol lütfen, sen git abicim ne yapacaksan yap. Ben gelmiyorum. Varol'un cevabını duyamamıştı, belki de cevap vermemişti çünkü tam karşılarındaki buzlu camdan kapı ardına kadar açılmış gözlerini kamaştıran mavi ışığın içerisinden uzun boylu iki kadın ağır adımlarla odanın ortasına kadar gelmişti. Yükselen dumanların arkasında, bir hayal âleminden gelen periler gibi duruyorlardı. Bir anda sis bulutu kaynağından kesildi. Sadece tavanda asılı kalan parçacıkların hareketi vardı odada. Derken 81 kadınların yüzlerindeki gülümsemeyle etraf aydınlandı. Her ikisinin de üzerinde beyaz bornozlar vardı. Pamuklu kumaşın izin verdiği aralıktan sadece iç çamaşırı giydikleri görülebiliyordu. Varol telaşla ayağa kalkarak ona uzanan eli yakaladı. Kadın kulağına bir şeyler fısıldadı, az önce belirdiği camlı kapının aralığındaki mavi ışığa doğru ilerleyerek gözden kayboldular. Ömer oturduğu koltuğa gömülmüş, ona uzanan yumuşak elin kusursuz, davetkâr parmaklarına bakıyordu Çok teşekkürler, ben almayayım. Tam olarak böyle bir şeyler mi söyledi emin olamadı. Kadın içeri girdiğinden beri aynı gülümseme ile karşısında duruyordu. Türkçe bilmediğini düşündü birden Ömer. Ne de olsa bu işlerin içinde yabancı kadınların da olduğunu biliyordu, gazetelerden okumuştu. Tabii ya, karşısındaki kadın onu anlamıyordu. Kibar olmaya çalışarak iki elini hayır anlamında iki yana salladı. İs-te-mi-yo-rum. Kadın elini Ömer'in gözünün önünden çekti, bir şeyler söylenerek dumanların arasında hızlı adımlarla yok oldu. İçerisi tekrar sis bulutlarının altındaydı. Sonraki on beş dakika boyunca etraftaki sesleri dinliyordu. Tedirgin. Sahne kafasında hazırdı. Her an, şiddetli bir şekilde açılacak olan kapıdan kameramanlar ve gürültücü polis memurları içeri dalacak… Flaşlar patlayacak… Uzatılan mikrofonlar… İstemeden de olsa elleriyle yüzünü kapayacak… Saçmalıyordu. Ama Gökçen'in, zihninden hiç ayrılmayan soru soran gözleri... Onlar gerçekti. Boğazının kuruduğunu hissetti. Camlı odaya gelen giden olmadığı gibi dumanın şiddeti de artmıştı sanki. Bir bardak su olsa ne iyi olurdu. Duman makinesi odadaki havayı kurutmuştu herhalde. Bir bardak su bulma umuduyla hemen yanındaki cam kapıya yöneldi. Az önceki karanlık holü görmeyi bekleyen gözleri yanılmış olmalıydı. Burası esmer kadını takip ederek geldikleri yer değildi. Önündeki koridorun sağ yanında mavi, sol yanında kırmızı neon lambalar bir başka kapıya doğru götürüyordu onu. Garip ezgiler gitgide yükselmişti. 82 İlerledi, kapının koluna dokundu. Avlu gibi bir yere çıkmıştı. Vural'ın içerisinde kaybolduğu maviliğe benzer bir ışık vuruyordu yüzüne, sıcak bir esintiyle birlikte. Avluya bakan dört tane cam kapı gördü. Üzerlerinde yaldızlı harflerle yazılmış isimler vardı Dierra, Agada, Ganna, Silla. Büyük ihtimalle o odaların içerisinde de... Varol bu kapılardan birinin arkasında mıydı. Birden Ganna yazan kapının ardında hareketli gölgeler belirdi. Olduğu yerde kalakalmıştı. İşte kapı açılacak ve onu görecekler, belki dikizliyor sanacaklardı. Kapıdaki çam yarmasını düşündü. O sırada kapı açıldı, kapının aralığından içerinin loş havasına karışan tütsü kokusu dışarı çıkıyordu. Bir adam gördü. Adam da onu görmüştü. Ne yapacağını bilemedi, geri de dönemezdi artık. Bir anda aklında geldi. Oradaki herhangi bir müşteri olabilirdi Ömer. Hatta o bir müşteriydi. Tabii ya. Rahatladı. Adam yanından geçerek dumanlı odaya doğru yürürken ona gülümsemişti. Ganna. Yazıya takılıp kalmıştı. Ganna. Aynı kapının ardında yine gölgeler belirdi. Bu kez bir kadın, kafasını kapının aralığından uzattı, etrafı kolaçan etmek ister gibi hızlıca bir sağa bir sola. Kısa bir an için. Olamaz. Oğlum dün nereye kayboldun, telefonu da açmadın bütün gece, ne oldu. Varol, inanmayacaksın ama... Ne oldu. Dayanamadın sen de değil mi, ben dedim oğlum, muhteşem bir masajdı. Varol, onu bırak da... Masajla da yetinmedin demek. Sen ne fırlama adammışsın lan Ömer. Ben biliyordum zaten. Abicim saçmalama, dün gece bir şey oldu. Telefonda söyleyemeyeceğim. 83 Ne oldu oğlum, hastalık falan mı kaptın ne oldu. Bir şey gördüm. Ne gördün lan... Yoksa. Neden bahsediyorsun bilmiyorum ama dün gece odalardan birinde bir kadın gördüm. Yani... Abicim o kadın Zarif Hanım'dı. Varol telefonu kapatır kapatmaz soluğu Ömer'in yanında aldığında Ömer telaşla toplantı için Zarif Hanım'ın bir önceki gün telefonda istediği rakamları toparlamaya çalışıyordu, dağılmış düşünceleriyle beraber. O görüntü aklından çıkmıyordu. İlk başta ihtimal vermese de zaman geçtikçe gördüklerinden emin olduğuna karar vermişti. Kısa bir andı. Zihninde defalarca tekrarlanan... Telaşla başını içeri çekişi... Göz göze geldikleri an... Ganna. Bütün gece boyunca bununla uğraştığı yetmiyormuş gibi on dakika sonra toplantıda o gözlerin karşısında, son iki yılın hesabını verecekti. Varol'un alaycı konuşmaları devam ediyordu. Oğlum azmışsın lan sen. Varol, toplantıya giriyorum şimdi. Yalnız oraya bir daha gitmemiz lazım. Ethem Bey'le konuşmalısın. Ancak o zaman emin olabiliriz. Sandığımdan da acayip bir adammışsın, diyordu Varol arkasından. İnanmamıştı. Ömer'in hiçbir şey yapmadan oradan çıktığı için pişman olduğunu düşünüyordu. Ömer, yazıcının üzerinde birikmiş kâğıt tomarını aldığı gibi toplantı odasının yolunu tuttu. Kulağı, telefonda heyecanla konuşan Varol'da, aklı toplantı sırasında olanlardaydı. Varol'un sesi heyecanlıydı. 84 Ethem Abi'yle konuştum. O dört odayı daha önce hiç görmemiş ama onlardan bahsedildiğini duymuş. Çok özel konuklar için ayrılmış salonlar… Gözlerinin içine bakarak konuşmuştu bütün toplantı boyunca. Yüzüne bakmakta zorlanmıştı Ömer, bakışlarındaki yakıcı sıcaklık vücuduna yayılıyordu. Daha önce böyle bir duyguya kapıldığını hatırlamıyordu. Belki yıllar önce, Gökçen'le ilk tanıştığında. Bu farklıydı. Gizemli bir çekicilik. Dün gece orada gördüğü esrarengiz kadının toplantıda pazarlama rakamlarının detaylarını sorgulayan kadınla aynı olduğu fikri onu öylesine cezbediyordu ki. Bir an için kendini onu seyrederken yakaladığında utanmıştı. Sadece geceleri çalışan, özel kadınlar bunlar. Gecenin belirli saatlerinde orada bulunuyorlar. Yüzlerini sadece çok önemli müşteriler biliyor... Kimse gerçek isimlerini bilmiyor, kapıda yazan takma isimleri kullanıyorlar... Toplantı boyunca, karşısındaki yüzde gördüğü o davetkâr gülüşün nedenini düşünmüştü. En sonunda varabildiği sonuç onu pek tatmin etmese de bir açıklaması vardı Kırmızı, ince dudaklarının sol tarafındaki kıvrım, diğerine oranla daha keskin bir şekilde yukarıya doğru uzuyordu. Bir başkasının yüzünde eğreti durabilecek bu dudaklar, Zarif Hanım'ın gülümsemesine o gizemli çekiciliği katıyordu. Toplantı boyunca hiç renk vermemişti Zarif Hanım, ama yüklendikçe yüklenmişti... Geçen yıl neden bu kadar para harcandı, satışlara etkisi neden bu kadar az oldu, daha yaratıcı kampanyalar yapılamaz mıydı. Dün gecenin acısını mı çıkarıyordu Zarif Hanım. Yoksa Ganna mı demeliydi. Ulaşamazsınız, vaktinizi de paranızı da harcamayın, dedi Ethem Abi. Gidin adam gibi masaj mı yaptıracaksınız ne yapacaksanız yapın, dedi sonra da. Bir yolu olmalıydı. Ethem Bey bunu sağlayamıyorsa... Bir yolunu bulacaktı. Gökçen'e söyleyeceği yalanları düşünüyordu. 85 Bu gece mutlaka oraya tekrar gitmeliydi, başka türlü kafasını toparlayamayacağını biliyordu. İş yemeği, toplantı, ayrılan bir arkadaşın veda yemeği... Yalanların sonu gelmeden bu işin bir yolunu bulması gerektiğini biliyordu. Gökçen, ikinci geceyi de bir şekilde kabullenmişti ama üçüncüde sorun çıkartırdı. Dün gece bile maçın skoruna kadar her türlü detayı öğrenmek için ne numaralar çevirmişti. Bir yolu olmalı... Varol, bu akşam gidiyoruz abicim. Bir şeyler uydur, saat on gibi kilisenin önünde buluşalım. O gece yine Maximus'un karanlık dehlizlerinde kısa bir yolculuk yaptıktan sonra camlı odaya geldiler. Ömer bu kez dumanların arasında beliren kadının uzattığı eli bir centilmen gibi tuttu, kulağına fısıldanan kelimelere itaat ederek kadını takip etti. Duvardan duvara açık renk ahşap lambrilerle kaplı küçük bir odada ikisi baş başa kalınca sorularını sormaya başladı. Dierra, Agada, Ganna, Silla... Kız tek kelime etmiyordu. Ya hiçbir şey bilmiyordu ya da konuşmak istemiyordu. Bu gece tatmin edici bir sonuç alamayacağını anlamıştı. Ne yapacağını bilemedi. Şansını bir sonraki gece deneyecekti, olmazsa bir sonrakinde, o da olmazsa bir sonrakinde... Geceyarısı eve döndüğünde saat on ikiye geliyordu. Gökçen'i, salonda uzanmış, televizyon seyrederken buldu. Koltuğun üzerinden uzanarak yumuşak bir dokunuşla sevgilisinin saçlarını okşadı. Geç oldu, yatmayacak mısın. Gökçen akşam boyunca sürekli bastırdığı sinirini biraz daha derinlere doğru iteledi, sorularıyla beraber. Ömer'in elini omzunun üzerinde dolaşırken yakaladı, göğüslerine bastırdı. Kafasını kaldırıp gülümseyerek Ömer'e baktığında yolunda gitmeyen bir şeylerin varlığından iyice emin oldu İş yerinde mi bir sorun var. Evet. Yeni genel müdür değil mi. 86 Evet. Hırslı bir kadın diyorlar. Evet. Evetten başka bir cevap vermediğini fark ettiğinde bir şeyler yapması gerektiğini düşündü. Çok güzel bir kadın olduğunu söylüyorlar. Yoo, aslında... Çekici demek daha doğru. Demek çekici öyle mi. Evet. Yine başlamıştı. Neden öyle demişti sanki. Çekici demek daha doğru. Gerçekten çekici olduğunu mu düşünüyordu. Ganna hikâyesine neden bu kadar takılmıştı, ne yapmaya çalışıyordu. Saçma sapan bir hevesin peşinde koştuğunun farkındaydı. Ne zamandır bir şeylere böylesine heyecanla tutunduğunu hatırlamıyordu bile. Maximus'a nasıl takılmıştı, bu gece neden istemediği halde o kadınla birlikte olmuştu. Hepsi Varol'un yüzünden, diye düşündü. Gökçen'in sorularından kurtulamayacağını anlayınca çareyi abartılı bir hareketle gerinerek tuvalete doğru yönelmekte buldu. Yorgundu, iş yerinde çok baskı vardı, yeni genel müdür çetin cevizdi.... Gökçen'in gözleri üzerindeydi, hissediyordu. Geceler gibi yalanlar da birbirine eklenerek artıyordu. Gökçen'e durumu şöyle açıklamıştı İş yerinde çok önemli bir kriz var. Herkes işini kaybedebilir. Bu oyunun bir parçası olmamak için çok çalışmalıyım. Hataya şans tanımıyor bu yeni genel müdür. Durumu sağlama almak için Varol'un da Nevra'ya aynı şeyleri söylemesini istemişti. Artık güvenle kendi oyununa devam edebilecekti. Varol da ilk başta büyük bir coşkuyla soyunduğu rolünden gecelerin sayısı arttıkça sıkılmaya başlamıştı. Bazı ge- 87 celer bin bir türlü bahane uydurarak eskiden Nevra'ya söylediği yalanları şimdi Ömer'e söylüyordu. Ömer'in kısa sürede dönüştüğü insanı görmek onu da şaşırtıyordu O titiz, çalışkan adam gitmiş yerine iş yerinde lanetli bir ruh gibi dolaşan Ömer gelmişti. Üniversiteden beri tanışıyorlardı. Tamam, Ömer hırslı bir çocuktu eskiden, kafayı taktığı işi sonuna kadar kovalardı ama o yıllar çok geride kalmıştı. Hayat onu da törpülemişti herkese yaptığı gibi. En kötüsü satış ekibinde küçük dedikodular yayılmaya başlamıştı bile. Ethem Bey'in kulağına giden diğer çocukların da kulağına gidiyordu tabii ki. Maximus ve Ömer... Ömer ve Ganna... Bir şeyler yapması gerektiğini biliyordu Varol. Öğle yemeğinde kenara çekip konuşmaya karar vermişti Oğlum, dikkat et artık, bu hayat seni bitirmek üzere... Kendine çeki düzen ver biraz. Abicim, çok az kaldı, yemin ederim. Ömer, neye az kaldı. Olan bitenin farkında mısın sen. Gökçen'in Nevra'yı aradığını biliyor musun oğlum. Kadın milleti, her şeyi hisseder bunlar. İşin cılkı çıktı artık. Varol asıl sen anlamıyorsun, o kadının Zarif Hanım olduğunu düşünsene... Karşısına çıktığım anı... Bu kez toplantıdaki gibi olmayacak. Saçmalıyorsun artık... .... Ömer'in uyarılara kulak asmaya pek de niyeti yoktu. Sanki söz konusu olan kendi hayatı değilmiş gibi bakmıştı yüzüne. Varol, Maximus'a ilk gittikleri geceki kendine güvensiz, endişeli Ömer'le öğlen karşısında duran adam arasındaki farkı düşünüyordu gece yatağında. Ömer gelişmelerden bahsetmişti. Kapıdaki çam yarmasıyla ahbap olmuştu. Artık Ethem Abi'nin referansına ihtiyaçları kalmamıştı, kendi ismi geçerli bir referans olmuştu. Ganna'dan hâlâ daha bir haber yoktu ama çok yakındı. 88 Girişteki esmerin askısına sıkıştırdığı yüklü bahşişlerle istediği kadını seçme hakkını elde etmişti. Her gece karşısına sıralanan kadınlardan gözüne kestirdiğini yanına alarak odasına çekiliyordu. (Satış ekibindeki çocuklardan duyduklarıydı bunlar Varol'un, ya kulağına gelmeyenler...) Ömer bambaşka biri olup çıkmıştı. Nevra, Varol'a neler olup bittiğini sorup duruyordu. Gökçen'in onunla sürekli bu konuyu konuştuğundan bahsediyordu, onun için endişe ettiğinden... Bu noktadan sonra Ömer'in durumu kendi evliliğini tehdit eder bir hale gelmişti. Maximus, Ganna, Zarif Hanım... Bunun ucuz bir bahane olduğuna inanıyordu artık. Ömer kendine itiraf edemese de bu karanlık hayatın tadını almıştı. Varol tüm bunlara son verecek noktayı koymak için doğru bir anı kolluyordu... Ya kendine çeki düzen verecekti Ömer ya da... Ya da... O ana kadar ihtimal vermediği bir şey gelmişti aklına. Tabii ya. Bahşişler, her gece harcanan paralar, iş yerindeki tavırlar... Elbette. Ganna. Zarif Hanım. Ömer belki de haklıydı. O kadın Zarif Hanım'dı. O ilk geceden beri bunu biliyordu Ömer. Onun bildiğini de Zarif Hanım biliyordu. Adı konulmamış bir çeşit anlaşmaydı belki de aralarındaki. Sen bana karışma ben de sana karışmayayım... Ömer'in iş yerindeki rahat tavırlarını düşündü, geç gelmeler, uyuklamalar... Gerçeklerin er ya da geç tüm engelleri aşarak nasıl da ortaya çıktığını düşündü. Artık her şeyi daha bir berrak görüyordu. Bu oyunun parçası olmaya daha fazla dayanamayacaktı. Hemen Ömer'i aradı. Telefonu cevap vermiyordu. Artık kararlıydı, ertesi gün bu konuyu halledecekti. Sabah müşteri ziyaretine çıkmadan önce işlerini toparlamak üzere erkenden ofise gitti. Masasına yaklaştığı sırada çalmaya başlayan telefonuna yetişebilmek için adımlarını sıklaştırdı. Arayan Nevra'ydı. Ya bir şey unuttuğunu düşündü, ya da... Varol, gazeteyi gördün mü. Ne gazetesi sabahın köründe, hayrola. 89 Hürriyet. Sizin Zarif Hanım... Bir yandan bilgisayarının açılmasını bekliyordu sabırsızca... Ne olmuş ona. Zarif Hanım bir trafik kazası geçirmiş. Ne. Canım yeni bir şey değil, eskiden. Eee, yani. Hani yüzündeki garip bir ifadeden bahsetmiştin, dudaklarındaki yamukluktan... Aslında Ömer'in keşfiydi bu, Nevra'ya da bir boşboğazlık anında bundan bahsettiğini hayal meyal hatırlıyordu. Nevra, işim var biraz, istersen... Dur canım. Kadın'ın yüzü o kazada tanınmayacak hale gelmiş. Zor toparlamışlar, bundan iki sene önce. İşte onun da ameliyatını yapan doktor tutuklanmış dün akşam. Hastalarından birisinin şikâyeti üzerine... Adam manyağın teki çıkmış... Bilgisayarı sonunda açılmıştı. Hemen Hürriyet Gazetesi'nin web sitesine girdi. Gözlerini bilgisayar ekranına yapıştırmış haberin detaylarını okuyordu Paralarıyla rezil oldular. Ünlü estetik cerrahı Prof. Dr. Numan Köse tutuklandı. Beş yıldır, Kadıköy'de bulunan bir masaj evinin müdavimi olduğu sanılan Numan Köse, hastasının şikâyeti üzerine yakalandı. Kadıköy'de Maximus adlı sözde masaj evinde tanıştığı 22 yaşındaki Z.A'ya sırılsıklam âşık olan estetik cerrahın, beş yıldır tüm hastalarını Z.A'ya benzetmeye çalıştığı ortaya çıktı. Olay, Numan Köse'nin hastası H.D'nin (43) sokakta tanımadığı erkeklerin çirkin tekliflerine maruz kalmasıyla ortaya çıktı. 90 yakalattı... En altta doktorun ameliyat ettiği yedi kadının fotoğrafı yer alıyordu. En başta da gözleri bantlı bir şekilde Z.A'nın fotoğrafı. Hepsi bir şekilde birbirine benziyordu. Zarif Hanım'ı hemen tanımıştı. Ben seni sonra arayacağım Nevra. Kapatmam lazım. Fotoğraflara bir kez daha baktı. Hemen telefona sarıldı. Meşgul. Demek yerindeydi. Hızlı adımlarla merdivenlerden indi, bir solukta masasına varmıştı. Ömer'i bilgisayar ekranıyla aynı beyazlıkta bir yüz ifadesiyle buldu. Ömer, iyi misin. Cevap vermiyordu. Öylece ekrana bakıyordu. Varol ne yapacağını bilemedi. Yanına bir sandalye çekerek oturdu. Bitti, dedi Ömer. Her şey bitti. Elinde bir kâğıt parçası tuttuğunu o anda fark etmişti, masasının altındaki yarısı eşyalarla dolu karton kutuyu da... Kâğıdın kıvrılmış ucunu düzelterek okumaya başladı. Bir istifa dilekçesiydi. Ömer'in istifa dilekçesi... Benim işim bitti. Her şeyin aslında çok daha önce bittiğini anlayamamıştı her ikisi de. Ömer, Zarif Hanım'la yaptığı ilk toplantı sonrasında (belki de öncesinde) gözden çıkarılmıştı. Yerine gelecek kişinin ismi bile belliydi, Zarif Hanım'ın eski ekibindeki ağır toplardan biri... Ömer'e kibarca başka bir pozisyona geçmesi teklif edilecekti ki personelle yapılan görüşmelerden birinde Zarif Hanım'ın kulağına bazı dedikodular fısıldanmıştı bile. Ömer'in iş yerindeki durumu, gece hayatına olan düşkünlüğü... Bardağı taşıran son damlalar... Tüm bunlara rağmen yine de geçmiş hizmetlerinin hatırına onurlu bir istifa şansı verilmişti ona. Şimdi, kâğıda karaladıklarını ekrana geçirip imzalamak dışında yapabileceği bir şey yoktu. Ömer bilgisayar ekranını son defa kapattı, eşyalarının bulunduğu koliyi koltuğunun altına sıkıştırdığı gibi 91 asansörün önünde beklemeye başladı. Bir şansım daha var mı acaba, diye düşünüyordu. O son şansı Gökçen ona tanıyacak mıydı. Asansörün kapısının ardında yok oldu. 92 Günaydın abi. Günaydın, diye karşılık verdim. Hemen arkasından gelen geçmiş olsun a ilk başta pek aldırış etmeden. Geçmiş olsun, dedi ve yanımdan kafasını iki yana sallayarak geçip gitti. Bu da neyin nesi ki. Anlamsız gözlerle bakıyordum. Bakkalın en küçük oğlu... Yazıklar olsun. Bu kez hemen önümden yükselen sesler... Mahalleli... Yolumun üzerinde toplanmış bir şeyler konuşuyorlar. Her zamanki mahalle hali... Sol kolumun altında bilgisayar kasası, diğer elim cebimde araba anahtarına ulaşmaya çalışıyordum. Kalabalığa doğru biraz daha yaklaştım. Beni fark edince garip bir sessizlik... Kapıcının oğlan babasının kolundan çekiştirip beni işaret etti. Günaydın, hayrola. Bir anda soğuk bir hava... Yüzlerinde garip, ekşi bir acıma ifadesi... Sonra başlar önde... Allah Allah. Sessizce geçmem için yolu açtılar. Araladıkları boşlukta arabamı gördüm. Tam anahtarı çıkarabilmiştim ki sessizliğin nedeni anlaşıldı. Arabanın sağ arka camı... Paramparçaydı. Bir bu eksik. Çevremdeki meraklı bakışlara aldırmadan, hiçbir şey olmamış gibi bilgisayar kasasını bagaja yerleştirdim. Gereksiz sayılabilecek bir soğukkanlılıkla kapıyı açmak için uzandığımda ilk şimşek çaktı CD-çalar. Arabanın ön panelinden sarkan kablo yığını her şeyi açıklıyordu. Tabii ki gitmiş. Kısa bir tereddüt anından sonra hemen 155 Polis İmdat... İlk durak en yakın karakol... Sigorta işlemleri 93 (neyse ki kasko poliçesinin dolmasına vakit var), arabayı servise götürme fikri, otobüs, dolmuş ve taksilerde geçecek olan günler... Cep telefonum arka cebimde titreşiyordu, alarmı çalıyor. Unutmamak için her şeyi bu küçük cihazın üzerine not almaya başladığımdan beri bana yapmam gereken işleri hatırlatıyor. 10 30 bilgisayar, teknik servis. Onca işin arasına hiç de hesapta olmayan bu hırsızlık. Kafamdan bu düşünceler geçerken karşımdaki polis memurunun sorusu beni kendime getiriyor Geçmiş olsun beyefendi, oto-teyp çalındı dediniz, arabada başka değerli bir şey var mıydı. Bu soruyla gerçekten kendime geliyorum. Önceki gün... Güneşli bir akşamüzeri... Uzun süredir beklediğim bir toplantıya gidiyordum. Toplantı değil de bir buluşma aslında. Önemli bir buluşma. Pek de öyle kolay ele geçmeyen fırsatlardan birisi... O ana kadar günlerce, kafamda bu toplantıyı başlangıcından sonuna kadar canlandırmıştım, neler konuşacağımı kelime kelime tasarlayarak. Öyle ki, hazırladığım sorulara gelebilecek olası cevaplara karşı ikinci sorularımı belirlemiş ve onların da cevapları üzerine ciddi ciddi kafa yormuştum. Yani hazırdım. Öyle hissediyordum. Buluşma yerine geldiğimde arabayı park ettim. Arka koltuktan dosyamı aldım. Son bir defa hızlıca gözden geçirdim, bu saatten sonra ne faydası olacaksa. Adresi telefonumdan kontrol ettim. 19 30, toplantı. Yolun karşı tarafındaki apartmanların önünde yürümeye başladım. Dosya... Öykü Dosyası... Bir süredir yazdığım öyküleri bir dosyada toplamıştım. İçinde özgeçmişimin de yer aldığı, spiral ciltli bir dosya. Öyküleri yayımlatabilmek için öncelikle böyle bir dosya hazırlanmalıymış. Yayınevlerine, editörlere göndermek için... Bunu bir yerlerde okumuştum. Aslında benim bu öyküleri yayımlatmak gibi bir niyetim pek yoktu. Niyetim yoktu derken henüz erken olduğunu düşünüyordum. Kendimi hazır hissetmiyordum. Bu iş için ciddi birikim gerektiğinin farkındaydım. Kolay 94 başarıların olamayacağının da. İşte bu yüzden de yayımlatma konusu belki de en son düşünmem gereken şeydi. Zaten kendime güvenim de pek yoktu. Yazdıklarımın başkaları tarafından okunmaya değer şeyler olup olmadığı konusunda bir fikre sahip değildim. Biraz da bu düşünceler yüzündendi bu buluşma. Sonu olmayan bir maceraya atılmaktansa belki de hiç başlamamak en iyisiydi. Bu nedenle en azından konuşmak, dürüst ve açık fikirlerini duymak benim için çok önemliydi. (Aslında bunu kendim ayarlamamıştım. Teyzem, bir arkadaşına yazdığım öykülerden bahsetmiş. O da bir başka arkadaşına... İşte o arkadaşının tanıdığı da kitapları yayımlanmış bir öykü yazarıymış. Ricaları kırmayarak oldukça nazik bir şekilde bana vakit ayırmayı kabul etmiş.) Heyecanlıydım. Ufak tefek, ciddi görünüşlü bir adamdı. Konuşmayı pek sevmediğini düşündürten kısa bir tanışma sohbeti... Bir an, bunu tamamen ricaları kırmak istemediği için yaptığı hissi ve garip bir pişmanlık... Derhal orayı terk etmekle, inat ederek bekleyip zorla da olsa düşüncelerini öğrenmek arasında gidip geliyordum, karar veremiyordum. O ise tüm bunlardan habersiz dosyayı disiplinli bir şekilde okumaya başlamıştı. Sayfa kenarlarına kısa notlar alıyordu. Bu iyi mi kötü mü bilemiyordum. Şaşırmıştım. Oysa dosyayı alıp daha sonra inceleyeceğini düşünürken... (Belki de ben gittikten sonra dosyayı şöyle bir eline alacak, herhangi bir yerinden okumaya başlayacak ve bir iki sayfa sonra bir kenara atacaktı…) Sessiz geçen dakikalar boyunca takındığı değişik yüz ifadelerinden düşüncelerini kestirmeye çalıştım. Başarılı olduğumu söyleyemem. Okuması bittiğinde notlarını gözden geçirdi. Tane tane konuşuyordu, kelimelerini seçerek... Dosyayla ilgili görüşlerini sıraladı, sabırla. Daha sonra hazırladığım sorulara yine tüm sakinliğiyle kibar cevaplar verdi. Bundan sonrası sana kalıyor. El sıkışarak ayrıldık. (Onca hazırlık, sorular-cevaplar-sorular-cevaplar... Zaman o kadar çabuk geçmişti ki ne olduğunu anlayamamıştım, ince bir örtü zihnimdeki düşüncelerin üzerini kaplamıştı sanki...) Bir an önce çalışmaya başlamak için sabırsızlanıyordum. Yapmam, düşünmem gereken 95 çok şey vardı. Arabada, söylediklerini unutmamak için zihnimde o anı yeniden canlandırıyor, bazen durdurup bir kelimeyi veya cümleyi hatırlamak için sahneyi geri alıyordum. Bazı detaylar o örtünün ardında kalmıştı sanki, bir türlü netleşmiyordu. Hızla eve doğru ilerlerken yapılacak işler listesi aklımda sıralanmıştı bile. Sokağın girişinde arabayı park ettiğim sırada telefonum çaldı. Annem. Evdeki bilgisayarda bir problem olduğundan, bir türlü açılmadığından, kendisinin yanlış bir şey yapmadığından, sadece arkadaşına mesaj atmak istediğinden bahsetti. O kadar hızlı ve telaşlı konuşmuştu ki evin önünde olduğumu söylememe fırsat vermedi. Çabuk gel, bir de yanık kokusu var burada. Yanık kokusu. İşin ciddiyeti artmıştı. Ben de telaşla arabadan çıktığım gibi eve doğru koşturdum. Çalışma odasında annem elindeki telefonla bir ileri bir geri dolaşarak bana az önce hızlı hızlı söylediklerini şimdi karşısındakine anlatıyordu. Bu kez biraz daha sakin bir şekilde ama hiçbir ayrıntıyı atlamadan (odaya girdim, ışığı açtım, önce bilgisayarın düğmesine bastım, sonra monitörü açtım...) Gerçekten de odada bir yanık kokusu vardı. Hemen bilgisayarı açmak için düğmesine bastım, hiçbir hareket yok. Bir süre düşündükten sonra bu işlerden anlayan bir arkadaşımı aradım. Merak etme, yepyeni bilgisayar. Bir şeycik olmamıştır, yarın sabah servise bırakırsın öğlene işin hallolur. Her zaman böyle olmaz mı. Güvenilir birkaç söz bazen insanı nasıl da rahatlatır. ...arabamın yanına geldiğimde, sağ arka camın kırılmış olduğunu, oto-teybin olduğu ön panelde delici bir aletle zorlanma izleri olduğunu, oto-teybin yerinde olmadığını gördüm... bunu yapan şahıs veya şahıslardan davacıyım dedi. Bir de dosya vardı, diye ekledim. Genç polis memuru anlamsız bir yüz ifadesiyle bakıyordu Çanta falan mı, içinde önemli evrak mı vardı. Yok, hayır. Ama dosya, önemliydi. Onu da ekleyebilir misiniz. Yüzünü buruşturarak gördüm kelimesinin üstünü karala- 96 dı. El yazısı ile ekledi Arka koltuktaki dosyamın yerinde olmadığını gördüm... Polis memurunun kendimi suçlu hissettiren bakışı, beni oto-teyp yerine CD-çalar yazdırma fikrinden vazgeçirdi. Karşımdaki hayatından bezmiş adama daha fazla eziyet vermek istemedim, kendime de tabii ki. Geçmiş olsun. Bir haber alırsak sizi haberdar ederiz. Bilgisayarı tamire, arabayı servise verdikten sonra dönüş yolunda takside yavaş yavaş kendime geliyordum. (Daha önce arabasına hırsız giren herhangi birinin eşyası geri gelmiş mi acaba. Hadi CD-çalardan ümidim yok. Büyük ihtimalle hafta sonu gelmeden Tahtakale'deki mukavva kutu tezgâhlardan birinin üzerinde, streç filmle ambalajlanmış bir şekilde ikinci el alıcısını bekliyor olacak. Zaten sigorta zararı karşılayacaktır. İçindeki CD'yi de yeniden satın alabilirim. Pekiyi ama ya dosya, üzerindeki onca not, emek. Hem bir hırsız ne ister ki bir öykü dosyasından.) Aklımda dün akşamdan itibaren olanlar.... Toplantı, dosya, annemin telefonu, Orkun... [Bunca olay arasında onu unutuyordum... Bu arada gerçekleşen tek iyi şey... Orkun aradı. Bazı yazıları bulmuş. Lisedeyken, o zamanlar yazmış olduğum bazı yazıları, şiirleri ona vermiştim, saklaması için. Ben nedense bunları saklama konusunda hiçbir zaman başarılı olamadım. Geçen gün aradığımda sormuştum Sende hiç eskiden yazdığım bir şeyler var mıdır acaba. Tabii aradan yirmi yıl geçmiş, artık herkesin başka bir yaşamı var. Eskiden ait olduğumuz hayatlar gibi, yaşadığımız evler de terk edilmiş Abi, annemler de taşındı ya, geçen hafta benim tüm eşyaları kolilere koyup kaldırmışlar. Bayağı koli çıkmış. Her şey birbirinin içinde, bakar haber veririm, ama biraz zaman alır. Bu cevap da bana yeterliydi. Onda bana ait bir şeyler olduğuna eminimdim. O öyledir. Odasına her girişimde orada mutlaka kendime, geçmişime ait bir şeyler bulurdum. O zamanlar hep kaçtığım geçmişi bugün bu kadar arayacağımı bilemezdim tabii ki. Neyse... Sonuçta beni arayacağını biliyordum, er ya da geç...] ... bilgisayarımın arızası, arabama giren hırsız, çalınan CD-çalar. Her şeyin bu kadar üst üste gelmesi... Şu bilgisayar yüzünden öyküleri yeniden düzenlemeye biraz gecikmeli olarak başlamam gerekecek. Aslında bir an önce dün akşam konuştuk- 97 larımızı bir kâğıda dökmeliydim. Yoksa o toplantı tamamen boşa giden hoş bir anı olarak hayatımdaki yerini alacak... Boşa giden hoş bir anı... Çok normal bir düşünce gibi geliverdi aklıma, olasılığın dehşetini azaltmak için zihnimin oynadığı küçük bir oyun gibi Ya bilgisayarın arızası hiç giderilemezse ne yaparım. Düşündükçe hep en kötü ihtimal gelir ya insanın aklına... Şimdi sabahki soğukkanlılıktan eser yok. Mantıklı olmaya çalışıyorum. Orkun'a iki tanesini okuması için yollamıştım ( Hata ve henüz ismini koymadığım santral hikâyesi... Gerçi ikisini de sonradan tekrar tekrar gözden geçirmiştim ama yine de o ilk halleri de hiç yoktan iyidir.) Ondan geri yollamasını isterim. Son iki tanesi çok yeniydi. Belki defterime aldığım notlardan bir kısmını çıkarmam mümkün olabilir. Gerçi her biri, dosyadaki yerini almak için ne kadar değişikliğe uğramıştı. Bazen ben bile şaşıyorum. Öyküler... Bir de üstüne üstlük dosya üzerindeki yorumlar, öneriler... Aslında öyküler yoksa onların da bir önemi yok artık. Ne yapmam gerektiği konusunda hiçbir ilerleme kaydedemeden cep telefonum yine uyarıyor 14 30, bilgisayarı servisten al. Beyefendi, bilgisayarınızdaki sorun giderildi. Çok teşekkürler (en kötü ihtimal elendi, en azından bu iyi bir haber.) Neymiş problemi. Diski arızalanmış. Nasıl. Diski mi. Arıza kaydını bu şekilde almış servisteki arkadaşlar. Diskteki arıza nedeniyle anakarttaki bazı devreler yanmış. Neyse ki hepsi garanti kapsamında olduğu için diski de anakartı da değiştirdik. Ben hâlâ olanlara bir anlam veremiyorum. Sorun giderilmiş.... Disk yanmış, ama neyse ki garanti kapsamındaymış. Anakart da değişmiş... Sinirlenmemeye çalışıyorum, mümkün değil... Kardeşim ne garantisi. Verileri kurtarabildiniz mi, diskin 98 içindekileri. Üzgünüm beyefendi. Arkadaşlar disk ve anakartın kullanılamaz durumda olduğu notunu düşmüşler. Yenilenmiş bilgisayarım koltuğumun altında dükkândan çıkıyorum. Çaresiz. Artık o en kötü ihtimal gerçekleştiğine göre yapmam gerekenleri salim kafayla düşünmeye başlıyorum. Yapılacaklar listesi 1. Orkun'u ara, ona gönderdiğin öyküleri geri yollamasını iste, 2. Defterlerdeki notları karıştır, 3. Öyküleri düşün (izlekler, buluşlar, küçük oyunlar vs) ve yeni notlar çıkar, 4. Toplantıda konuştuklarınızı hatırlamaya çalış (öyküleri yeniden yazacağına göre en azından önerileri dikkate almış olursun), 5. Yazıcıdaki müsvedde kâğıtları arasına bak, belki bir şeyler bulursun, 6. Yeniden yazmaya başla, kolay gelsin... Yapmam gerekenler topu topu bu altı maddeden ibaret. Daha fazla bir şey bulamıyorum. Bir an önce başlamalıyım. Yolun kenarındaki taksi durağına doğru ilerlerken altıncı maddeye aklım takılıyor Yeniden yazmaya başla, kolay gelsin. Şu anda onları yeniden yazıp yazamayacağım konusunda hiçbir fikrim yok. Tekrardan o gücü, enerjiyi bulabilir miyim kendimde, bilemiyorum. Daha önce yazmış olduğum öyküleri bir daha yazmak. Kötü ihtimal deyince birden zihnimde daha kötüleri beliriveriyor. Saçma ama beliriyorlar. Dosyanın üzerinde adım, adresim her türlü bilgi var. Ya bu hırsız takıntılı bir manyaksa, arabadan sonra eve de dadanırsa. Eve gidiyorum ve... Ev tamtakır. Her şey gitmiş. Koskoca salonun ortasında bir not Öyküler için teşekkürler. Daha da kötüsü, iki ay sonra bir kitapçının önünden geçiyorum. Yeni Çıkanlar kısmında diğerleri arasından bir kitap sıyrılıyor, dikkatimi çekiyor. Kapağında dev bir soru işareti ve kapkara bir adam silueti bulunan bir kitap bu Rastlantıda Giz- 99 lenen Öyküler, Yazan Gizemli Adam Yok daha neler. Yine cep telefonu... Uyarıyor. 10 30, akşamki toplantıyı unutma. Bu da neyin nesi şimdi. Alarm susmuyor. 14 30, Orkun'u ara... Susturmaya çalışıyorum. Fayda etmiyor. Telefonu tamamen kapatmak. Yok. Kilitlendi. Ama alarm çalmaya devam ediyor. 19 30, toplantı... Durağın hemen yanındaki dükkânların önünde, telefonumla boğuşuyorum. Çevredekilerin garip bakışları üzerimde. Telefonu alelacele cebime sıkıştırarak kendimi en öndeki taksiye zor atıyorum. Hâlâ çalıyor. Alarm. Alarm.... Derken... Susuyor. Gözlerimi açtığımda annem başucumda. Bir elinde telefon diğerinde kaşık. Nefes nefese. Oğlum baksana şuna sabahın köründen beri çalıyor. Ocakta yemek var, dibi tuttu tutacak. Telefonu elime tutuşturduğu gibi çıkıp gidiyor. Mutfak tarafından süzülen yanık kokusu odanın içinde. Elimdeki minik ekran yanıp sönüyor 19 30 toplantıyı unutma. Yataktan çabucak doğrularak kalkıyorum. Tek hamlede. Önce masamın üzerine bakıyorum. Dosyam... Orada duruyor, tek parça. Hemen yanında bilgisayarım... Çalışıyor. En son kontrol etmem gereken... Araba. Pencereden uzanıyorum. Görebildiğim kadarıyla sapasağlam. Hepsi bir rüya mıydı. Rüya da değil kâbus. Biraz rahatlıyorum. Kafamdaki yapılacak işler listesi beliriveriyor 1. Dosyadan üç (yok yok beş) kopya çıkar, 2. Bir CD yazıcı al. Tüm dosyalarını kopyala, 3. Arabana alarm taktır, 4. Toplantı için yaptığın hazırlığı gözden geçir, 5. Orkun'u ara, lisedeyken yazdığın yazılardan onda olabilir mi sor, 6. Yazmaya devam, kolay gelsin... 100 HATA Uyandı. Saate baktı 4 47. Boğazı kurumuştu. Mutfağa gitmek istedi. Yatakta sessizce doğruldu. Kalktı. Karanlıkta yolunu el yordamıyla buldu. Önce tuvalet. Gözlerini kıstı, ışık rahatsız etmişti. Sifonu çekmedi. Gürültüsünden korktu. Mutfağa yöneldi. Uykusu kaçmıştı. Bardağı ağzına kadar doldurdu. Suyu içti. Bir bardak daha doldurdu. Onu da bitirdi. Yavaş yavaş yatak odasına ilerledi. Sıcak yatağa uzanırken saate göz attı. 4 52. Dışarıdan bir kamyon geçti. Sonra tekrar sessizlik. Kamyondan sonra belirsiz, garip bir ses yavaş yavaş sokağı doldurdu. Ezan sesi. Boş sokak çınladı. Ses derinden yayılarak etkisini artırdı. Güldü. Tüm bunları not alabilsem, diye düşündü. Şu defteri başucumda tutabilsem. Önceki gece bir rüyadan uyanmıştı. Bunları yazmalıyım, diyerek. Her şeyi aklında tutacağından çok emindi. Başaramamıştı. Bu kez unutmamalıyım. Susuzluk, tuvalet, ezan, kamyon, başucundaki defter, kalkmak, unutmak.... Kelimeler zihninde sıralandı ardı ardına. Tekrar et. Yatakta bir iki döndü. Bir sağa bir sola. Rahat edemedi. Saate baktı. 4 55. Sonra.... Uyudu. Bir rüya gördü Salondaki koltukta uyandığında yerinden kalkmak istemedin, ama kendini biraz zorlayınca doğrulabildin, gözlerin yarı açık bir şekilde. Televizyonu kapattın, tuvalette aynaya baktığında karşındaki bulanık bir siluetti önce. Dişlerini fırçalarken gözlüksüz halinin nasıl olacağını düşündün ama onlar olmadan kendini göremeyeceğin için bunu hiçbir zaman bilemeyeceğini fark ederek 101 gülümsedin. Üzerindeki şortu ve tişörtü kapının önünde çıkardın, sıcak bir duş almak için küvete girdin. İşin bittiğinde beline sardığın havluyla yatak odasına giderek yatağına uzandın. Yorgun gözlerin tavanda, her zamanki oyununu oynamaya başladın. Yukarıdaki lekeleri seyrederken sanki bir an eskisi gibi gitmeyen bir şeylerin olduğunu düşündün. Daha iyi görebilmek için gözlüğünü takarak tekrar baktın. Yanılmış olduğunu anladığında gözlüğünü çıkardın, bir süre daha tavanı seyrettin. Herhangi bir anlam veremeyerek önceki geceyi düşündün Neden öyle demişti. İki üç dakika daha amaçsızca uzandıktan sonra artık pijamalarını giymeye hazır olduğunu düşündün fakat kısa bir an için gözlerini kapadın. Derken gözlerini aniden açtın, yapman gereken bir şey varmış gibi, ama kalkmaktan vazgeçtin. Uzun bir süre gözlerini açmadan öylece yatakta uzandın, ta ki uyuyana kadar. Uyudun. Bir rüya gördün Bütün gece gözümü kırpmadım, bir türlü uyuyamıyorum. Yatağa girdiğim andan itibaren sürekli dönüp duruyorum. Uyuyamayacağıma emin olduğum anda doğruluyorum. Canım nedense bir şekilde sigara içmek istiyor. (Sigara içmem ki.) Sonra belki uykumu getirir diye içeri gidip televizyon karşısına uzanayım diyorum. Yapamıyorum çünkü kalkmaya üşeniyorum. Gecenin bir yarısında, yorgunlukla birleşen uykusuzluktan içim sıkılıyor. Işığı yakıp, başucu kitabımı alıyorum, okumaya çalışıyorum. Nasılsa birazdan gözlerim kapanacak. Bir iki dakika geçiyor. Sürekli aynı cümleye takıldığım için okumayı beceremiyorum (...her şey farklı olabilir miydi.) Ne okuduğumu da anlamadığımdan kitabı yere fırlatıyorum. Yataktan hafifçe dışarı sarkarak ışığın düğmesine uzanıyorum. Karanlığa gözlerim alışana kadar hiçbir şey göremiyorum. Yerime tekrar yattıktan sonra da sürekli dönüp duruyorum. Yine kalkmak istiyorum ama başaramıyorum, sanki bir güç beni yatağa bağlamış. Evet, bir şekilde yatağa bağlanmışım ama uyuyamıyorum. Çaresizliğime teslim olacakken son anda çocukken yaptığım bir şey aklıma geliyor. Gözlerimi sıkı sıkı 102 kapıyorum. Öyle sıkı ki, bir süre sonra gözlerim açık mı kapalı mı farkına varamıyorum. Yorgunum, sonunda nihayet uyku galip geliyor. Uyuyorum. Bir rüya görüyorum Sokağın köşesini döndü. Ilık rüzgârın esintisinden korunmak için yakalarını kaldırdı. Ceketinin iç cebini yokladı. Buruşmuş sigara paketini çıkardı. İçinde kalan tek sigaraya baktı. Yüzünü ekşitti. Boş paketi yere attı. Sol ayağıyla bir tekme savurdu. Sıkıntılı bir hareketle çakmağı yaktı. Elindeki son sigaraya bir kez daha baktı. Derin bir nefes çekti. Tüm dumanı ciğerlerine doldurdu. Kafasını kaldırdı. Yolun köşesindeki küçük büfeyi gözüne kestirdi. İki küçük yağmur damlası yüzüne çarptı. Büfeye kısa bir mesafe kala durakladı. Elini cüzdanına attı. Elli lirayı bozdurmak üzere kenara ayırdı. Diğer paraları cebine tıkıştırdı... Kapıdan içeri girdiğinde, karanlık ve sessiz bir ev seni bekliyordu, her zamanki gibi. Az sonra, karın işten dönünce, ev normal yaşantısına geri dönecekti, onun getirdiği değişik sesler ve renklerle birlikte. Önceki gecenin yorgunluğu gün boyu yakanı bırakmadığı gibi şimdi de hiçbir anlam veremediğin baş ağrısı çıkmıştı. Salonda, ısı farkı nedeniyle buğulanan gözlüğünü masanın üzerine bıraktın. Işığı yakmadan banyoya yöneldiğinde tek amacın, ağrıyı giderecek bir şeyler bulmaktı. Dolabın kapağını araladıktan sonra kutuların arasından bir tanesini çektin, kapağını üstten hafifçe bastırarak açtın. Dışarıdan, yağmurun sesi küçük banyo penceresinin aralığından duyuluyordu. Avucunun içine koyduğun hapı, başını geriye doğru atarak keskin bir hareketle ağzına götürdün. Daha sonra tek hapın yeterli olmayacağını düşündüğünden bir tane daha aldın, aynı şekilde her ikisini de yuttun... Bir başkasının rüyasında olmalıyım. İnce parmaklarım, küçük ellerim var. (Rüyamda kendimi bir kadın olarak görüyor olabilir miyim.) Yuvarlak yüz hatlarıyla çekici bir kadınım... Oldukça zevkli ve sade bir şekilde döşenmiş salonun ortasındaki masanın başın- 103 dayım. İşten izin alarak eve gelmiş, en önemli eşyalarımı iki valize doldurmuş, kapıdan son kez çıkmadan önce, ter içerisinde, sarı bir kâğıdın üzerine düzgün harflerle kim olduğunu bilmediğim kocama ayrılık mektubunun son cümlelerini yazıyorum. Kendimi bir başkasının rüyasında bulmak şaşırtıyor beni. (Evet bir başkasının rüyası olmalı bu.) İçinde bulunduğum durumu anlamlandırabilecek hiçbir şey hissetmiyorum. Başka bir aşk mı, kızgınlık mı, nefret mi yoksa çaresizlik mi. Anlayamıyorum. Keskin hareketlerle mektubu tamamlayarak kâğıdı zarfın içine yerleştiriyorum. Valizleri teker teker aşağı indirdikten sonra kapıyı çekerek bir daha geri dönmemek üzere evi terk ediyorum. Saatine baktı. Çok geç olmadan eve gitmeli, diye düşündü. Yağmur damlaları hızlanmıştı. Büfenin önündeydi. İçerideki genç çocuktan bir paket sigara istedi. Elliliği uzattı. Çocuk bozuk para sordu. Yok, dedi. Çocuk ben de de yok abi, diye cevapladı. Omuz silkti. Çocuk sigarayı uzattı, kafasını sallayarak yan dükkâna gitti. Olmadı. Bir yandakine uğradı. Cebindeki bozukluklara elini attı. Seslenecekken vazgeçti. Çocuk üçüncü dükkânda parayı bozdurmuştu. Geri döndü, para üstünü verdi. İyi akşamlar, dedi. Yeni paketi ceketinin cebine yerleştirdi. Sigarasından bir duman daha aldı. Hızlı adımlarla yol kenarı boyunca yürüdü. Trafik lambasının yanında durdu. Karşıya geçmek için kırmızının yanmasını bekledi... Banyodan salona geri döndüğünde bir şeylerin yolunda gitmediğini hissettin. Oda her zamankinden daha karanlık göründü gözüne. Girişe doğru ilerleyerek ışığı yaktığında, salonun ortasındaki masada, üzerinde isminin yazılı olduğu büyükçe zarfı gördün. Sabah işe gitmek için evden ayrılırken zarfın orada olmadığını düşündün. Şaşkın ve bir o kadar da heyecanlı, zarfa uzanıverdiğinde ağzının kapalı olmadığını fark ettin. Üzerinde adın yazıyordu, yazıyı tanıyordun. İçindeki kâğıdı kolayca çıkardın. Okumaya başladığında şaşkınlığın gitgide arttı. Karın seni terk ediyordu, daha da doğrusu terk etmişti. Hayalle gerçek ara- 104 sında bir noktada olduğunu fark ettin. Bilinçsizce yatak odasına koştuğunda gerçeklerle yüzleşmeye başladığını anladın. Dolabın karına ait kısmı tamamen boşaltılmıştı, çekmeceler de. Odada, elinde sarı bir kâğıtla öylece kalakaldın... Bir başka yerdeyim şimdi. Akşamüstü iş çıkışı her zaman önünden geçtiğim barın içindeyim. Bu tür yerleri hiç sevmem ki. Hem çalan müzik beni rahatsız eder hem de her tarafım sigara dumanı içinde kalır. Ama bu kez tüm bunların hiç önemi yok gibi. Etraftakilere aldırmadan karşımdaki çekici sarışınla sohbet ediyorum, bir yandan kokteylimi yudumlayarak. Sohbetin gitgide koyulaştığı noktada her kelimeyle biraz daha yakınlaştığımızı hissediyorum. O sırada telefonum çalıyor cebimde. Sarışına çaktırmadan masanın altından bakıyorum. Cevaplamak istemiyorum o anda, telesekreter servisi devreye girer nasılsa... Arayanın kim olduğuna aldırmayarak sarışının içimi ısıtan bakışlarına kendimi teslim ediyorum... Trafik lambasının altındaki düğmeye bastı. Beklemeye başladı. Arabalar hızla geçiyordu. Ağzındaki izmariti yere attı. Ayağıyla ezdi. Yağmur etkisini artırıyordu. Gece boyunca tamamlaması gereken yazılar aklına geldi. Uzun bir gece olacaktı. Bir paket daha almayı düşündü. Bütün gece bana yeter. Koşar adımlarla geri döndü. Çocuk adamı tanıdı, gülümsedi. Sigarayı uzattı. Çocuğa parayı verdi. Paketi cebine yerleştirdi. İyi akşamlar, dedi. Canı bir sigara daha çekti. Bugün bu kaçıncı, diye düşündü. Umursamadı. Kendine geldiğinde yatak odasında yerde oturuyordun, sarı kâğıdı elinde tutuyordun sımsıkı. Bir anda, sanki çıldırmış gibi, evin girişine doğru söylenerek koşmaya başladın. Anahtarlarını bıraktığın yerden aldıktan sonra hızla merdivenleri inerek evden uzaklaştın. Arabaya biner binmez kontağı çevirdin, farları yaktın, gaza basarak gürültülü bir kalkış yaptın. Gecenin karanlığında kaybolmak istedin, nereye olursa olsun. Telefon etmek aklına 105 geldi. Karının telefonu cevap vermiyordu. Konuşmak istiyordun, kim olursa olsun birisiyle konuşmaya ihtiyacın vardı. En yakın arkadaşının numarasını tuşladın ezberinden. Bir yandan yolu kontrol ediyor bir yandan cevap vermesini bekliyordun. Beşinci çalıştan sonra telesekreter mesajı karşına çıktı. Hızlı ve endişeli bir ses tonuyla onu görmek istediğini, en kısa sürede seni araması gerektiğini söyledin. Telefonu kapattıktan sonra radyodaki kanalı değiştirdin. Çalan müzik hoşuna gitmemişti, yeni bir kanal bulmak için sağ elini tuşların üzerinde gezdirdin. Gözünü hep yolda tutmaya çalışarak en uygun kanalı yakaladığını düşündün. Az ilerideki trafik ışıklarını görünce yavaşladın. Genç bir adamım şimdi. Yaşgünümde babamın hediye ettiği son model arabanın içinde bir buluşmaya gidiyorum. Arabanın içi CD-çalardan yayılan mavi ışıkla doluyor. Yolun az ilerisindeki ışıklar sarıdan kırmızıya döndüğünde hızımı azaltarak orta şeritte duruyorum. Sol tarafımda şaşkın görünüşlü gözlüklü bir adam beliriyor arabasıyla. Durduktan sonra ara sıra kafasını çevirip bana bakıyor. Sürekli fırlamaya hazırmış gibi arabasını hafifçe öne doğru ilerletiyor. Bu hareketine karşılık vitesi boşa alarak gaza yükleniyorum. Kafamı çevirip ışığı kontrol ediyorum hâlâ kırmızı. Adam bana bakıp duruyor. O sırada radyoda en sevdiğim şarkı çalmaya başlıyor, sesi yükseltiyorum, müziği her yanımda hissedebilmek için. Derken hiç beklemediğim bir anda, kırmızı ışık yanarken, yanımdaki patinaj çekerek ok gibi fırlıyor. Ben de yarışa katılıyorum, bir anlık şaşkınlığın ardından. Birinci vites, ikinci vites... Birden sağ taraftan bir karaltı önüme fırlayıveriyor, bir kedi. Ona çarpmamak için direksiyonu kırıyorum, ani bir fren bu hareketi takip ediyor. Yağmura rağmen zamanında durmayı başarabiliyorum. Soluma baktığımda diğer arabayı göremiyorum. Derken arka taraftan bir yerlerden acı bir fren sesi duyuluyor... Paketi cebinden çıkardı. Jelatinini sert bir hareketle yırttı. Şeffaf parçayı yere attı. Çakmağıyla sigarayı yaktı. Trafik ışığına ol- 106 dukça yaklaşmıştı. Sigarasından derin bir nefes çekti. Kırmızı ışık hâlâ yanıyordu. Telaşla adımını atmaya hazırlandı. Sağ tarafında büyük bir gürültü vardı. Fark etmişti. Ama adımını attı. Hâlâ kırmızı. Adam kırmızıya baktı. Diğer adımını attı. Ses artıyordu. Kafasını çevirdi. Arabadakiyle yüz yüze geldi. Anlamıştı. Sigarası ağzından düştü. Geri dönmeye çalıştı. Yapamadı. Bir an bakışları donuklaştı. Ayakları yerden kesildi. Ses her yerdeydi. Sırtüstü yere düştü. Kafasını çarptı. Gözlerini kapadı. Hata yapmıştı. *** Kırmızı ışıkta sağ yanında duran arabadaki genç çocukla göz göze geldin. Sonra arabanı öne doğru hafifçe hareket ettirdin. Çocuk sana kaçamak bir bakış fırlattı, karşılık verircesine gaza hafifçe dokundu. Arabasından yükselerek taşan müziğin sesi sokağı inletiyordu. Baş ağrın azalacağına artmıştı sanki. Kızgınlığa benzer bir duygu seni ele geçirmeye başlıyordu, radyonun sesini açarak çocuğa biraz da düşmanca bir bakış attın. Kırmızının yeşile dönmesine beş saniye kala, bir yarışa hazır olduğunu gösterircesine arabayı öne doğru hareketlendirdin. Böyle bir şeyi en son yedi yıl önce yaşamıştın. Çocuk meydan okuduğunu düşündü, davetini kabul etmişti. Yeşile bir saniye kala gaza son gücünle basarak kırmızıya rağmen hareket ettin. Çocuk, biraz da gecikerek, sabırsızca fırladı. Tam o sırada telefonun çalmaya başladı, ayağını birden gazdan kestiğinde çocuk çoktan uzaklaşmıştı. Telefonu, cevap vermek için eline aldığın sırada az ileriden acı bir fren sesiyle irkildin. Cevap veremeden telefon elinden düştü. İstem dışı bir refleks ile yakalamaya çalıştın. Gözünü bir an için yoldan ayırmıştın. Telefonu dizinin yanında yakaladın. Kafanı kaldırıp tekrar yola baktığında, sana bakan bir çift şaşkın gözle karşılaştın. Frene basmakta geç kaldığını düşündün, sarı zarf arabanın sağ tarafından havalanarak ön cama vurdu, yere yuvarlandı. En son hatırladığın havalanan bir çift bacak oldu. Her 107 şey o saniyenin içinde olup bitmişti. Hata yapmıştın. Şimdi, süratle giden bir ambulansın ön koltuğundayım. Aracı ben kullanıyorum, elimdeki telsizle karşımdakine telaşla bir şeyler söyleyerek. Önümdeki araçlara selektör yaparak yolu açmalarını istiyorum. Arkadaki kanamalı hastanın durumu hakkında konuşulanları dinliyorum bir yandan. Adamın acil yardıma ihtiyacı olduğunu anlıyorum. Hızımı daha da artırıyorum, bir yandan sireni çalıştırarak. Ambulansın mavi ışığı önümdeki araçların ıslak camlarına vurarak etrafı aydınlatıyor. Yanımdaki adam sağdaki yoldan sapmam gerektiğini söylüyor. Onu dinlemiyorum. Kestirme bir yol bildiğimi mırıldanıyorum güvenli bir ses tonuyla. Yanımdakinin endişeli bakışları altında direksiyonu biraz da dikkatsizce sola kırıyorum, aracın arkası sağa doğru hafifçe savruluyor. Bir anlık panikle frene basıyorum, tam kontrolü kaybetmek üzereyken ayağımı frenden çekiyorum, direksiyonu toparlıyorum. Kurtardığımı düşünüyorum, derin bir nefes aldığım anda parlak kırmızı ışıklarla karşılaşıyorum. Önümde duran araç yığını üzerinden ileride bir trafik polisinin birbirine girmiş arabaların arasında görevini yapmaya çalıştığını görüyorum. Geri vitese takıyorum. Aynadan, arkadaki yaralıyla ilgilenen görevlinin yüzündeki umutsuzluğu görüyorum. O an anlıyorum. Hata yapıyorum. Bir gece önce kurulan saatlerin alarmı şehrin farklı yerlerindeki üç kişiyi uyandırıyor gördükleri rüyalardan İlki tüm bunları yazabilir miyim acaba, diye düşünüyor, hiçbir detayı atlamadan. Bir an önce bunu yapabilmek için kalkması gerektiğini biliyor. İkincisinin aklı biraz daha karışık. Hâlâ bir gece önce söylenen sözler zihnini meşgul ediyor. Az sonra yataktan doğrularak yüzünü yıkamaya banyoya gittiğinde gördüğü rüyanın çok az bir 108 kısmını anımsayacak. Sonuncusu ise kalkmak zorunda değil. Bir