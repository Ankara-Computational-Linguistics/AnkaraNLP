1919 tarihinden 22 Ekim 1921 tarihli Ankara Anlaşması’na kadar bölgede Fransızlara karşı sayısız çatışma ve taarruz yaşanmış, bu çatışmalarda çok sayıda işgal askeri öldürülmüş veya esir alınmıştır. Türkiye ile Fransa arasında 20 Ekim 1921 tarihinde imzalanan Ankara Anlaşması’nın 7. maddesi ile Suriye Türkmenleri konusunda Türkiye’ye garantörlük verildi. 20 Kasım 1922 tarihinde başlayan Lozan Konferansı’nda Suriye sınırı neredeyse hiç konu edilmeden kabul edildi. 31 Ocak 1923 tarihinde Suriye ile sınırlar belirlenirken, Ekim 1921 tarihindeki Türk Fransız anlaşması temel esas olarak alınmıştı. Türkiye topraklarında kalmak isteyen köylerin isyanı olduysa da amaçlarına ulaşamadılar. Türk ve Kürt silahlı milislerin Türkiye sınırına yakın bölgelerde Fransız manda idaresine yönelik başkaldırıları 1924 yılına kadar sürmüştür. Fransız manda idaresi mahalli idarelerinden oluşan Suriye Devletler Birliği’ni meydana getirerek ülkeyi yönetmeye çalıştı. Bu düzen, Araplarla Arap olmayanlar arasındaki gerilimi arttırdı. Türkler, hem milliyetçiler hem de Manda idaresinin gözünde “dikkatli olunması gereken” bir azınlık durumuna düştü. Fransız mandası altında oldukları dönemde nüfusları 500binden fazla olan Türkmenlerin liderliğini Bekmişlilerin Hacı Ali aşiretinden "Kel Muhammed" yürütüyordu. Onun ardından Türkmenlerin lideri "Hacı Nasen" oldu.. Türkmenler, Fransız mandası altındaki çalkantılı ilk on yıllık dönemden sonra daha sakin bir dönem yaşadılar; varlıklarını ve kimliklerini sürdürebildiler. 1936 yılında Fransa'nın bölgedeki hâkimiyetinin zayıflaması ile birlikte baskılara maruz kalmaya başladı. 1936-1939’da sancağın Hatay adıyla Türkiye’ye katılması sürecinde Suriye sınırları içerisinde kalan Türkmenlere ilişkin hiçbir görüşme ya da anlaşma yapılmamış olması, Suriye Türkmenlerinin hukuki durumunu belirsizleştirdi. Bu belirsizlik Suriye yönetimlerinin Türkmenlere karşı baskı ve asimilasyon politikası uygulamasına neden oldu. 1946 ve 1972 anayasalarına göre Suriye Arap vatandaşı olarak kabul edilen Türkmenlere kimlikleri ile yaşama hakkı tanınmadı. Türkçe gazete yayımlama imkânı ortadan kalktı; hatta Türkçe konuşmak bile yasaklandı. 1958'de yapılan toprak reformu ile Türkmenlere ait birçok tarla, bağ ve bahçe kamulaştırıldı. Bu ve benzeri uygulamalar yüzünden 1950'ler boyunca Halep’ten Türk asıllı aileler, Türkiye’ye kaçmaya devam ettiler. 1963'te yaşanan darbeden sonra baskılar artarak devam etti. Türkmenler herhangi bir sivil ya da yasal örgütlenme oluşturamadı. Hafız Esad rejimi “Tek Suriyeli Kimliği” politikası çerçevesinde, Türkmenleri asimile ederek “Araplaştırma” politikası izledi. Suriye Türkmenleri ve Suriye Türkmen Ordusu tarafından kullanılan bayraklar Günümüzde Suriye Türkmenleri özellikle Şam, Lazkiye, Hama, Humus, Halep ve Rakka kentlerinde ve köylerinde bulunmaktadır. Şam bölgesinde yaşayanlara "Şam Türkmeni" denirken, Halep ve Rakka bölgesindekilere "Halep veya Culap Türkmeni", Lazkiye Türkmenlerine "Bayır-Bucak Türkmeni" denmektedir. Ülkenin diğer toplulukları tarafından “"Türkmenler"” olarak adlandırılmaktadırlar. Suriye Arap Cumhuriyeti'nde sadece Ermeniler azınlık kabul edildiğinden nüfus sayımlarında milliyetleri ile sayılmazlar ve bu nedenle sayıları hakkında kesin bilgi yoktur. Çeşitli kaynaklarda 200.000 ilâ 3.500.000 arasında farklı tahminler verilmektedir. ORSAM’ın 2011 tarihli araştırmasında Suriye’de Türkçe konuşan Türkmen sayısı yaklaşık bir buçuk milyon, Türkçeyi unutmuş Türkmenlerle beraber sayılarının 3,5 milyon civarında olduğu belirtilmektedir. Suriye’de büyük gruplar halinde yaşayan Türkmenler, millî benliklerini koruyabildikleri halde küçük gruplar halinde yaşayanlar önemli ölçüde Araplaşmıştır. Köy ve kasabalarda yaşamaya devam eden Türkmenler kendi aralarında Türkçe konuşmayı sürdürür. Şive ve edebiyatları bakımından Türkiye’nin bir uzantısı gibidir. Suriye’de konuşulan ağız, Hatay bölgesinde konuşulan Türkmen ağızlarının bir devamı niteliğindedir. Hama ve Humus Türkmenlerinin şivesi eski Osmanlı diline son derece yakındır. Eğitim, Türkmenlerin en ciddi sorunlarından biridir. Türkmen toplumunda okuryazarlık oranı, Suriye genel ortalamasına yakındır ancak Türkçe okur-yazar çok azdır. Türkçe yayın organları, 1922’den 1937’ye kadar, sürgündeki Refik Halit’in de katkılarıyla çıkan “"Doğru Yol"” ve “"Vahdet"” olmuştur. Türkmenler kendine “aydın sınıfı” denilebilecek bir eğitimli sınıf çıkaramamıştır. Dini yapıya bakıldığında Suriye Türkmenlerinin büyük çoğunluğu Sünni Hanefi mezhebine mensuptur. Çok az sayıda Alevi Türkmen bulunmaktadır. Suriye Türkmenleri ekonomik olarak genelde alt-orta sınıfta yer almaktadır. Geçimlerini genellikle tarım ve ayakkabı sanayisi ile sağladıkları görülmektedir. Lazkiye ve Tartus Türkmenleri narenciye ve ormancılıkla meşgul olurken Hama ve Humus Türkmenleri hayvancılık ve tarımla uğraşmaktadırlar. Şam’da yaşayan Türkmenler memurluk ve serbest meslek, Rakka ve Deraa’da ise tarım başlıca gelir kaynağıdır. Fransız mandası döneminde başlayan ve sonrasında da devam eden politikalar sonucu Türkmenler önemli oranda asimile olmuştur. Suriye hükûmeti tarafından Türkçe yer adları Arapça’ya çevrilmiştir. Kendilerine örgütlenme hakkı tanınmamış Suriye Türkmenleri, Suriye İç Savaşı’nda muhalif hareketlere katılmışlardır Atassi (Atasi), Al-Azm, Qawuqji, Quwwatli (Kuvvetli) ve Shishakli (Çiçekçi) gibi birçok Suriyeli Türk aile Suriye'yi Başbakan veya Başkan olarak yönetmeye devam etti. Ancak 1960'larda Esad ailesinin pan-Arap Baas hareketi, Arap olmayanları siyasetten uzaklaştırdı. Al-Azm ailesi, Türk Kökenli Suriyeli aile YaÄŸbasan, Salihli Yağbasan, Manisa ilinin Salihli ilçesine bağlı bir mahalledir. Manisa il merkezine 92 km, Salihli ilçesine 16 km uzaklıktadır. Asur krallarÄ± listesi Bu sayfa ilk zamanlardan itibaren Asur Krallarını listelemektedir. Kayıp tarihler için Babil kronolojisi ile senkronize olarak hazırlanmıştır. Krallar için aşağıda verilen tarihlerde MÖ 14. ile MÖ 11. arasındaki hükümdarlık süreleri sorunludur, tarihleme hangi Asur Kral listesine öncelik verildiğine göre değişmektedir. Bu döneme ait aşağıda verilen kral listesi Asur Kral Listesi B ve C baz alınarak hazırlanmıştır. Bu listelerde Ninurta-apal-Ekur ve Ashur-nadin-apli üç yıl hükümdarlık yapmış gözükmektedirler. Geleneksel Asur Kral Listesi A’ya dayanan bir liste Ninurta-apal-Ekur’a 14 yıl ve Ashur-nadin-apli’ye 4 yıl hükümdarlık süresi vermektedir. MÖ 11. ile MÖ 9. arasındaki tarihler de MÖ 9.'den sonraki tarihler kadar güvenilir olmasa da, pek çok Asur bilimci tarafından mutabık kalınan tarihlerdir. Asur döneminin sonlarının tarihlenmesi çözülememiş bir konudur. Çünkü MÖ 6. yüzyıl sonrasına ait bir liste mevcut değildir. "Asur Kral Listesi" olarak bilinen dökümanının sonu; bundan sonraki krallar liste düzenlendikten sonra hükümdarlık yapmışlardır. MÖ 612'de, Asur başkenti Nineveh Babillilerin eline geçti; Mısır’lılar tarafından desteklenen Asurlu bir general Harran’dan Asur yönetimini birkaç yıl daha sürdürdü. Bu kişi Ashur-uballit II idi. Marburg Philipps Ãœniversitesi Marburg Philipps Üniversitesi, 1 Temmuz 1527 tarihinde Almanya'nın Marburg şehrinde, Hessen Derebeyi I. Philipp tarafından kurulmuştur. Dünyanın ilk ve en eski Protestan üniversitesidir. Marburg Üniversitesi 20.000 üniversite öğrencisi ve 7.500 çalışanıyla, nüfusu 80.000 altındaki Marburg şehrini resmi olarak 'üniversite şehri' ("Universitätsstadt") yapmaktadır. Bu özelliğiyle bir kampüs üniversitesi özelliği taşımaz ve çeşitli fakülteleri tarihsel akışla şehrin her yerine dağılmıştır. Üniversitenin dünya çapında en iddialı bölümleri; kimya, eczacılık ve protestan teolojisidir. Ayrıca Almanya çapında tıp, İngiliz dili ve edebiyatı ve sosyal bilimler alanlarında oldukça meşhurdur. Sırasıyla tıp, hukuk, teoloji, kimya ve eczacılık bölümleri üniversitenin en geleneksel bölümleridir. Philipps Üniversitesi Almanya'da bilimsel araştırmaya en çok önem veren üniversitelerden biridir. Bilimsel araştırmalar büyük bir çeşitlilik göstermekle beraber, büyük finansal kaynaklarla da desteklenmektedir. 1901'de ilk Nobel Tıp Ödülü üniversitenin virologlarından Emil von Behring'e verilmiştir. Daha sonraki yıllarda Philipps Üniversitesi'nin bilim insanları yedi Nobel Ödülü daha kazanmışlardır. On bir tane Leibniz Ödülü (Almanya'nın en yüksek seviyeli bilim ödülüdür.) ve daha sayısız yurt içi ve yurt dışı ödüller üniversite tarihi boyunca yerini almıştır. Marburg Philipps Üniversitesi yaklaşık 500 yıllık tarihiyle Hessen Eyaleti'nin en eski ve en geleneksel üniversitesidir. Philipps Üniversitesi 1 Temmuz 1527 tarihinde dünyanın ilk Protestan üniversitesi olarak Hessen Derebeyi I. Philipp tarafından kurulmuştur. Başlangıçta 11 profesör ve 84 öğrenciyle eğitim hayatına başlayan Marburg Üniversitesi'nin ilk rektörü Johannes Eisermann'dır. Marburg Üniversitesi dünyanın ilk Protestan üniversitesi olmasının yanı sıra başka ilklere de imza atmıştır. Bunlardan bazıları modern bilim tarihini etkileyerek özellikle tıp, kimya ve eczacılık bilimlerinin akademik ayrışmasında ve gelişiminde rol oynamasıdır. 1609'da dünyanın ilk 'kimya profesörlüğü' olarak kabul edilen kemiatri(chemiatry) kürsüsü Marburg Üniversitesi'nde kurularak, dünyada ilk kez üniversite çatısı altında tıbba hizmet etmek için kimya ve eczacılık bilim dalları doğmuştur. Bu gelişmeyle bir üniversitede ilk kez kimya ayrı bir bölüm haline gelebilmiş, böylece kimya ve eczacılık bölümlerini tıptan bağımsız hale getirecek akademik temellerin atılması tetiklenmiştir. Ancak çok daha sonra kimya tıbba karşı tam özerkliğini kazanabilmiştir. 19. yüzyılda da ne büyük rastlantıdır ki, dünyada ilk defa farmasötik kimya kürsüsünün yine Marburg Üniversitesi'nde kurulması, üniversitelerde akademik olarak bu sefer de eczacılık bölümünün kimyadan özerklik kazanmasına önayak olmuştur. Bugün anladığımız anlamda tıp, kimya ve eczacılık bilimlerinin akademik sınırlarının belirlenebilmesi ve özerk olabilmesi sürecine; zamanına göre radikal kalan bu kürsülerin kurulmasının start verdiği göz önünde bulundurulursa Marburg Üniversitesi'nin modern bilim tarihine olan katkısı yadsınamaz. Ayrıca 1901 yılında ilk Nobel Tıp Ödülü'nün kazanılması yine dünya çapında kaydedilen birçok ilkten sadece biridir. Pek çok Nobel Ödülü'nün Marburg Üniversitesi kökenli bilim insanlarınca elde edilmesi, çok sayıda Leibniz Ödülü'nün kazanılması ve sayısız diğer ödüller üniversitenin tarihsel ününü günümüzde de pekiştirmektedir. Marburg Üniversitesi bölümleri itibarıyla geniş bir spektruma sahip olup, özellikle temel bilimler, sağlık bilimleri ve sosyal bilimler alanlarında göze çarpan bilimsel araştırma çeşitliliğine sahiptir. Üniversitede 1970 yılına kadar 5 tane fakülte bulunmaktaydı: 1. Hukuk Fakültesi, 2. Teoloji Fakültesi, 3. Felsefe Fakültesi, 4. Temel Bilimler Fakültesi, 5. Tıp Fakültesi. 1970'ten sonra bu beş fakülte 21 akademik birime ("Fachbereich:FB") dönüştürülmüştür. Günümüzde bunların 17'si varlığını sürdürmektedir: Marburg Üniversitesi 17 akademik birimin içinde birçok bölüme sahiptir. Bunlardan bazıları şöyledir: Marburg Üniversitesi'nde okumuş veya öğretim görevlisi olarak çalışmış ünlü bilim insanları: Marburg Üniversitesi tarihi boyunca her zaman hümanist ekolü benimsemiş bir üniversite olarak bilinmiştir. Bu özelliğini özellikle felsefe ve teoloji bölümlerinde II. Dünya Savaşı'ndan sonra da uzun süre korumuştur. Üniversitede hizmet vermiş ünlü bazı teologlar şunlardır: Ünlü filozoflar: Diğer ünlü öğrenciler: İnsülin direnci İnsülin direnci, pankreas tarafından üretilen normal miktarda insülinin yağ, kas ve karaciğer hücrelerinde gerekli veya yeterli tepkiyi oluşturamaması durumudur. Yağ hücrelerindeki insülin direnci, depolanmış trigliseritlerin serbest kalmasına ve kan plazmasındaki yağ asidi miktarının artmasına sebep olurken, kas hücrelerine girmesi ve karaciğer hücrelerinde depolanması zorlaştığından kandaki şeker (glikoz) oranı da artar. İnsülin direnci sonucu kan plazmasındaki yüksek seviyelerdeki insülin ve şeker oranı genellikle metabolik sendrom ve tip 2 diyabete sebep olur. İnsülin direnci önemli bir sorundur, fakat bir hastalık değildir. İnsülin direnci yüksek kişilerin diyabet hastalığına yakalanma riski de oldukça yüksektir. İnsülin direnci ile yüksek tansiyon, damar sertliği, kan yağları bozuklukları, karaciğer yağlanması arasında ilişki vardır. Ayrıca insülin direnci değerleri kilolu insanlarda oldukça fazladır. Normal bir insanda 1 birim insülin 30 miligram kan şekeri düşürürken, insülin direncine sahip kişilerde 1 birim insülin 10 miligram kan şekeri düşürür hale gelir. Bergensavisen Bergensavisen (Bergen Gazetesi) genellikle BA olarak kısaltılır. Bergensavisen,Norveç'in Bergen şehrininde çıkartılan en büyük ikinci gazetedir. Gazete tabloid formatta basılmaktadır. Gazetenin internet sitesi ba.no Bergen'in en büyük bölgesel gazete sitesidir. Gazete eskiden Bergens Arbeiderblad (Bergen İşçilerinin Gazetesi) olarak bilinmekteydi. Görüşleri sola yatkındır. Gazete ismini Bergens Arbeiderblad'dan 1991 yılında Bergensavisen'e çevirmiştir. Bergen Bergen: Eski İngilizce'de etrafı surla çevrili kale şehir, köylere ya da sığınaklara 'burg' denirdi.Eski Cermen dilinde de tepelik yüksek yerlerdeki yerleşim birimlerine 'berg' denirdi.Bergen isminin kökü buradan gelir. Bladet Tromsø Bladet Tromsø;Norveç'in, Tromsø şehrinde Bladet Tromsø A/S tarafından basılan gazetedir. 2006 yılında gazetenin ortalama tirajı 11.000'di. Gazete pazar günleri hariç haftanın her günü çıkmaktadır. Bladet Tromsø, Nordlys'la yarışmaktadır. Gazetenin amacı imajlar ve yazılarla Tromsø'nün en iyi gazetesi olmaktır. Bladet Tromsø'de on gazeteci ve dört fotoğrafçı çalışmaktadır. Fjuken Fjuken, Norveç'in Skjåk kentinde basılan yerel gazetedir. 3800 okuru bulunan gazete Skjåk, Lom ve Vågå'da çıkmaktadır. Dünya Tiyatro Günü Dünya Tiyatro Günü 1961'de Uluslararası Tiyatrolar Birliği (International Theatre Institute) tarafından kuruldu. Her yıl 27 Mart günü ITI merkezleri ve dünya çapında tiyatro grupları tarafından kutlanmaktadır. Pek çok ulusal ve uluslararası etkinlik kutlamalarda yer almaktadır. En önemli etkinliklerden biri, dünya çapında başarı kazanmış bir tiyatro oyuncusu, yönetmeni veya yazarın yazdığı evrensel bildirgedir. İlk bildirge 1962’de Jean Cocteau (Fransa) tarafından yazılmıştır. Dönemin ITI başkanı olan Arvi Kivimaa tarafından önce Helsinki, sonra da Viyana’da yapılan 9. ITI Konferansında ortaya atılan ‘tiyatrolar günü’ fikri, İskandinav ülkelerinden gelen desteğin de etkisiyle hayata geçirildi. Kabul edilişinden sonra her yıl, Paris’te 1962 tarihli Uluslar Tiyatrosu’nun (Theatre of Nations) da açılış günü olan 27 Mart günü, ITI’nin şu an sayısı 100’ü bulan dünya çapındaki merkezlerinde çeşitli etkinliklerle kutlanmaya başlandı. UNESCO tarafından kurulan ITI’nin “sahne sanatları bağlamında, dünya çapında bilgi ve uygulama alışverişini arttırmak, gelişim sürecinde sanatsal yaratıcılığın ve üretimin gerekliliği konusunda toplumsal bilinci uyandırmak, insanlar arasındaki barış ve dostluğun sağlanması ve artmasını gerçekleştirmek adına karşılıklı anlayışı geliştirmek, UNESCO’nun hedeflerine ulaşmasına katkıda bulunmak” gibi hedefleri, Dünya Tiyatro Günü’nde bir kez daha hatırlatılmaktadır. Her yıl tiyatro ve tiyatroyla ortak çalışan diğer sanat disiplinlerinden gelen üstün başarılı bir sanatçı bu gün için bir konuşma yapmaya davet edilmektedir. Uluslararası Bildirge olarak görülen bu konuşmanın metni 20’den fazla dile çevrilmekte, pek çok gazetede yayınlanmakta ve dünya üzerindeki pek çok tiyatro grubunun oyunundan önce okunmaktadır. Pek çok televizyon ve radyo kanalı bu bildirgeyi beş kıtanın her köşesindeki dinleyicilere ulaştırmaktadır. Dünya Tiyatro Günü tiyatro dünyasındaki insanlar için sahne sanatlarının insanları bir araya getirici gücünü kutlamak, seyirciyle daha iyi bir iletişim kurmak ve insanlar arasındaki anlayış ve barışı arttırmak için bir fırsat olarak görülmektedir. Dünya Tiyatro Günü’nde yapılan etkinlikler, uluslararası işlevlerinin yanı sıra ulusal ve bölgesel tiyatro gruplarının bir araya gelmesinde de rol oynamaktadır. Jean Cocteau ilk bildirgenin yazarıdır. 1993'te Venezuela ITI Merkezi 1962'den 1993'e kadar yayınlanan tüm bildirgeleri biri özgün dillerinde, diğeri İspanyolca olmak üzere iki antoloji halinde yayımlamıştır. Uluslararası Bildirge'nin yanı sıra, ITI dünyanın hemen her yerinde büyük gösteriler ve festivaller düzenlemektedir. Bu etkinliklerin tamamı ITI Resmi Sitesi'nde görülebilir. Korkunç İvan (film) Korkunç İvan Sergey Eisenstein’ın yönetmenliğini yaptığı Rus Çarı IV.İvan’ın anlatıldığı iki bölümden oluşan filmdir. İlk bölümü 1944'te ikinci bölümü politik nedenlerle 1958 yılında tamamlanabilir. Başlangıçta üç bölüm olarak planlanır ancak iki bölümü tamamlanabilir. II. Dünya Savaşı yıllarında Moskova’ya yaklaşmasından dolayı Almatı’ya taşınan birçok Moskovalı film yapımcısından biridir. Almatı’da Eisenstein IV. İvan hakkında bir film yapmayı düşünür. İlk bölüm 1942 - 1944 yılları arasında çekilir. Film İvan’ı ulusal bir kahraman olarak tanımlar ve Stalin’in beğenisini kazanır. Stalin yetekleri ile İvan’ı kendisi ile özdeşleştirmektedir. Film ayrıca Stalin nişanı ile ödüllendirilir. 2. Bölüm Mosfilm Stüdyoları'nda 1946 yılında tamamlanır. Ancak devlet tarafından onaylanmaz. Filmde İvan'ın kahramanlığından çok paranoyak yönleri öne çıkarıldığı öne sürülerek Stalin tarafından engellenir. Stalin’in ölümünden ancak 5 yıl sonra 1958 yılında gösterime girebilir. 3. Bölümün filme alınmasına 1946 yılında başlanır ancak tamamlanamaz. Tüm filmlere el koyulur ve büyük bir kısmı yok edilir. Ancak birçok bölümün günümüze kadar korunduğu düşünülmektedir. Film müzikleri ise Sergei Prokofiev tarafından yapılmıştır. NBC NBC (Eski şirket adı "National Broadcasting Company"nin kısaltması), New York'ta Rockefeller Center'da GE Building (GE Binası)'ndan yayın yapan ABD televizyon kanalı. 1926 Amerika Radyolar Birliği () tarafından kurulan NBC , General Electric'in RCA'yı 6,4 milyar $ karşılığında satın alması sonucu GE bünyesine geçti. Satın alınma operasyonundan sonra , emekli olana kadar Bob Wright CEO'luk görevini sürdürdü. Wright'tan sonra Jeff Zucker bu görevi devralmıştır. Kanal şu an General Electric ve Vivendi Universal Entertainment kuruluşu olan NBC Universal'e bağlı olarak yayın hayatını sürdürmektedir. Tavuskuşu logosu nedeni ile ""Peacock Network"" olarak da adlandırılır. NBC'nin 112 milyon haneye ulaştığı ve ABD'nin % 98.6'da yayın yapabildiği tahmin ediliyor. Kanal ABD sınırları içerisinde, kendine ait veya işletmesini yaptığı 10 adet Tv istasyonuna ve yaklaşık 200 adet yan kuruluşa sahiptir. Järvenpää Järvenpää (), Finlandiya'nın Uusimaa bölgesinde bulunan bir şehirdir. Yüzölçümü 39.93 km² olan şehrin nüfusu 31 Ağustos 2017 tarihi itibari ile 42,344'tür. Järvenpää, Jean Sibelius ve ailesinin 1904'te eviydi. Keresteden yapılmış villası "Ainola" ünlü Fin mimar Lars Sonck tarafından tasarlanmıştı. Sanatçı ailelerin tam aksine sosyal alanda komşulara yakın oturmamış, ulusun başkentinden uzak gürültü patırtının olmadığı ortam besteciye yaratıcı çalışmalar için gereken barış ortamını vermiştir. Avrupa Birliği'nin en kuzeyindeki camii burada Tatar Türkleri tarafından yapılmıştır ve hâlen Tatar Türkleri tarafından camii olarak kullanılmaktadır. Şişli Camii Şişli Camii, İstanbul'un Şişli ilçesinde, Halâskârgazi Caddesi ile Abide-i Hürriyet Caddesi arasındaki adacıkta yer alan cami. Vasfi Egeli tarafından tasarlanan yapının inşasına Haziran 1945'te başlandı. 1949'da tamamlanan cami aynı yıl hizmete girdi. Cumhuriyetin ilanından sonra İstanbul'da inşa edilen ilk olmasının yanı sıra yapımı 1665'te tamamlanan Yeni Cami'nin ardından Klasik Türk mimarisi tarzında inşa edilen ilk camiydi. Beyoğlu'na bağlı bir bucak olan Şişli'den Tünel'e kadar olan bölgede Hüseyin Ağa Camii dışında bir cami bulunmaması ve bölgedeki ihtiyacı karşılamaması üzerine, bu bölgede bir cami inşa edilmesi için para toplamak amacıyla Şişli Camii Yaptırma ve Yaşatma Derneği kuruldu. Şişli meydanında, daha önceleri süvari kışlası olarak kullanılan arazinin cami inşasına tahsis edilmesi için İstanbul Valisi ve Belediye Başkanı Lütfi Kırdar'a müracaat edildi. Teklifin uygun görülmesi ve şehir meclisinden alınan kararla belirlenen arazide cami yapılması kararlaştırıldı. 22 Haziran 1945'te; Lütfi Kırdar, Vakıflar Genel Müdürü Fahri Kiper ve Beyoğlu Vakıflar Müdürü Reşet Erten'in de katılımcılar arasında yer aldığı törenle caminin temeli atıldı. İstanbul Vakıflar baş mimarı Vasfi Egeli tarafından tasarlanan yapının statik hesapları Fikri Santur tarafından yapılırken detaylar konusunda Nazimi Yanal ve Vahan Kantarcı yardımcı olmuştu. 1949'da inşası tamamlanan Şişli Camii kullanıma açıldı. Caminin yanında kütüphane, imam ve müezzin nöbet odaları, kadın ve erkek için gasılhane ve tuvaletler, yaz aylarında cenaze bekletmek için cenaze kavı da inşa edilmişti. Şişli Camii, cumhuriyetin ilanından sonra İstanbul'da inşa edilen ilk camiydi. Yapımı 1665'te tamamlanan Yeni Cami sonrasında inşa edilen camiler klasik Türk mimarisinden farklı tarzlarda inşa edilmiş olup, Şişli Camii'nin inşasında bu tarz benimsenmişti. Duvarları yığma teknikle işlenen küfeki taşından yapılmış olup betonarme kubbeler bu duvarlar üzerine oturtulmuştur. Girişin olduğu cephe dışındaki diğer üç cephede olacak biçimde üç yarım kubbe ile çevrelenen bir ana kubbe vardır. Revaklı bir son cemaat yeri, ana binaya bitişik mukarnaslı bir şerefesi olan bir taş minaresi bulunur. Caminin avlusunun etrafı duvarlarla çevrilidir ve üç kapıdan girilir. Geniş avlunun ortasında üzeri açık onikigen mermer bir şadırvan bulunmakta, caminin giriş kapısına merdivenlerden çıkılmaktadır. Avlunun içinde imam, müezzin, cami görevlileri odaları ve kütüphane, mihrap yönünde ana yapının sol tarafındadır. Caminde kullanılan hatları Hamid Aytaç, Macid Ayral ve Halim Özyazıcı hazırlamıştır. Cümle kapısı üzerindeki ayet, aynı kapının sağında bulunan ve besmele ile başlayan İhlas Suresi, meydana bakan kapı üzerindeki besmele, mihrap üzerindeki ayet ile Bilal-i Habeşi levhası Aytaç'a; caminin içindeki Çıhar Yâr-i Güzin isimleriyle cam üzerine renkli olarak işlenen yazılar ve kelime-i şehadet Ayral'a; kubbenin ortasındaki yazı ile kubbenin etrafında dolaşan ayet ise Özyazıcı'ya aittir. Caminin iç kısmında orta yerde bir fıskiye ve yanlardaki mahfiller, ana ve alt tavanlardaki süslemeler bulunur. Zemin pembe halıyla kaplıdır ve alttan ısıtılmaktadır. Mermer mihrap üzerinde vitraylı pencereler vardır. Cami içinde sol tarafta tarihi bir Kâbe örtüsü bulunmaktadır. Camide müezzin mahfeli, kadınlar ve erkekler mahfeli bulunmaktadır. Sülüngiller Sülüngiller ("Phasianidae"), tavuksular ("Galliformes") takımından uçamayan kuşlardan oluşan bir kuş familyası. Vücutları oldukça ince, boyunları kısa, başları küçük, kanatları kısa ve son derece yuvarlaktır. On altı ila on sekiz arası tüyden oluşan kuyrukları uzundur. İnce, kıvrımlı ve güçsüz gagaları kancalıdır. Orta boydaki ayakları, erkeklerde bir çıkıntı geliştirmiştir. Tüyler, çıplak yanakları ve ayak bilekleri hariç bütün vücudu kaplar. Tüyleri genel olarak büyük ve yuvarlak olup istisnai bir biçimde ince ve uzundur. Bazen kafa arkasında ("oksiput"), göz çevresinde ve boyun bölgesinde daha da uzayabilirler. Yer yer saçılır ve renkleri çok ışıltılı olmasalar da gösterişli tonlara sahiptir. Dişileri genel olarak erkeklerden daha küçük olup kuyrukları daha kısadır ve renk olarak daha sadedirler. Baden-Baden Baden-Baden, Almanya'da Baden-Württemberg eyâletinde bir şehir. Nüfusu 54.531 kişidir.Bir kaplıca şehridir.Almanya'nın güneybatısında,Baden Würtemberg Eyaleti'nde yer almaktadır.Şehir,Schwarzwald(Karaorman)dağlarının kuzeybatısında,Oos Deresi'nin kıyısında,Ren Nehri'nin 10 km(6 mil) doğusunda,Fransa'nin Strassburg şehrine yaklaşık 40 km(25 mil) uzaklıkta bulunur. Roma yerleşkesi olup kaplıcaları olan pek çok şehir gibi burası da, Latince Aqua(Doğal Su) adıyla anılıyordu. 3. yüzyılda ise Kayser Caracalla tarafından kaplıca yaptırılan şehir, Aurelia Aquensis adını aldı. Ortaçağdan sonra ise şehir sadece Baden olarak adlandırıldı. Şehrin bu adı, 1100 yılında Verona Markisi II. Hermann için inşa edilen Hohenbaden kalesinden de gelmektedir. 12. yüzyılda Baden, Markilik unvanını aldı. 19. yüzyılda Markilik, Dükalığa yükselince yöre toprakları olan Baden Dükalığı ve bugünkü Baden-Württemberg Eyaleti, adını Baden şehrinden aldı. "Konum": Baden-Baden ilçesi'nin toprakları, Rastatt'ın toprakları ile çevrilidir. Baden-Baden, Kuzey Karaormanlar'ın, batı ucunda, buradan 13 km sonra Rastatt yakınlarında Murg ile birleşen Oos deresinin vadisinde yer almaktadır. Şehrin batısında Vorberg ve deniz seviyesinden 112 metre aşağıda olan Oberrhein Tiefebene (Yukarı Ren) ovasında yer almaktadır. Vorberg ovasında bağcılık yapılmaktadır. Baden-Baden'ın en yüksek dağı, deniz seviyesinden 1.002,5 m yükseklikte olan Badener Höhe'dir ve Karaormanlar içinde yer alır. Rastatt Almanya´nın Baden-Württemberg eyâletindeki 48.051 nüfuslu bir şehirdir. Rastatt, Baden-Würtemberg eyâletinin batısı, Karlsruhe'nin 22 km güney-batısı, Baden-Baden'in 12 km kuzeyinde konumlanmış bir şehirdir. Şehir Rastatt iline bağlı olup, diğer belediyeleriyle birlikte bir yönetim merkezi oluşturur. Rastatt'ın, 1 Nisan 1956'dan beri İffezheim, Muggensturm, Ötigheim ve Steinmauern beldeleriyle birlikte bir yönetim birimi olmasına karar verilmiştir. Rastatt, 18.yüzyılda Baden Baden Markiliği(Sınır Kontluğu) tarafından barok stilde bir şehir olarak inşa edildi. Rastatt,19.yüzyılda bir istihkam kalesi, 20.yüzyılda askeri üs durumundaydı. 1992'den beri Mercedes-Benz fabrikası'nın bulunduğu şehirdir. Rastatt,30 km genişliğindeki Ren çanağında yer alır. Doğusunda Schwarzwald (Karaorman), batısında Fransız Vogesen Ormanları ile sınırlanmıştır. Şehir arazisinin en yüksek noktası, deniz seviyesinden 130.0 m, en alçak noktası 110.5 m yüksekliğindedir. Batıda Ren Nehri Fransa ile sınır oluşturur. Murg Nehri, güneydoğu yönünden, kuzeybatı yönüne şehrin ortasından akar ve şehir topraklarının kuzey ucunda Ren Nehri ile birleşir. Sulak Ren Çanağı, Schwarzwald ormanlarına en fazla burada yakınlaşır. Alişuuri İlköğretim Okulu Alişuuri İlköğretim Okulu, resmi kaynaklara göre 1906 yılında eğitime başlayan ve Balıkesir'in en eski ilköğretim okulu. Altıeylül İlköğretim Okulu ile birleştirilip şehirdışına taşınması gündemde ancak 100. yıllık geçmişe sahip ve Balıkesir'in kültürel bir değeri olan bu okulu yerinden kaldırmak doğru bir uygulama değildir. Alişuuri İlköğretim Okulu 1906 yılında eğitim hayatına başlamış olup Balıkesir ve Türkiye'nin en köklü okullarından birisidir. Balıkesir'de meydana gelen büyük deprem sonunda yıkılmış olup yerine yeni binası inşa edilmiştir. Bugün okulun girişinde okulun tarihi kitabesi de mevcuttur. Alişuuri İlköğretim Okulu, 1862 yılında Alişuuri Efendi tarafından yaptırılan bu bina 1897'de meydana gelen bir depremle yıkılmıştır. 1906 yılında Kadı Abdülhalim Bey, yıkılan binanın yerine ahşap olarak yenisini yaptırmıştır. Yeni binaya önce "Yeni Medrese" sonra "Darül Hilafetül Aliye" adı verilmiştir. Türk Kurtuluş Savaşı yıllarına kadar bu binada eğitim öğretime devam edilmiştir. Kurtuluş Savaşı başında Balıkesir Kongreleri burada yapılmıştır. 1920 yılından büyük zafere kadar "Millî Alay Karargahı ve Sevkıyat Dairesi" olarak kullanılmıştır. 1923 yılından sonra eğitim ve öğretime tekrar açılmıştır. İlk olarak İmam Hatip Okulu daha sonra Hacıilbey İlkokulu adını almıştır. Alişuuri İlkokulu adını 1935 yılında almıştır. Kadı Abdülhalim Beyin yaptırdığı bu bina yıkılarak yeniden inşa edilmiştir.1969 yılında Türkiye Cumhuriyeti Millî Eğitim Bakanlığı'nca yeniden Alişuuri İlkokulu olarak hizmete açılmıştır. Bu şekilde 62 yıl hizmet vermiştir. İlköğretimin sekiz yıla çıkartılması ile birlikte 1997-1998 Eğitim ve Öğretim Yılından itibaren "Alişuuri İlköğretim Okulu" olarak hizmet vermeye devam etmektedir. Alişuuri Efendi; Balıkesir eşrafından olup Osmanlı genelinde de tanınan bir din adamıdır. Eski Karesi vilayetinde vakıf kurmuş; bu vakfa zeytinlikler, arsalar tahsis etmiştir. Bu vakıfın sonucu Alişuuri Mektebi doğmuştur. Bugünkü Alişuuri İlköğretim Okulu'nun olduğu yer eskiden vakfın bir parçasıydı ve Yıldırım Camii'den İbrahim Ağa Camii'ne olan alan Alişuuri mektebine bırakılmıştı. Bugünkü Alişuuri İlköğretim Okulu'nun girişinde mezarı bulunmaktadır. Türk Kurtuluş Savaşı esnasında Balıkesir'in savunulmasında yer almış 41 kişi arasında Alişuuri Bey isminde bir zat daha bulunmakla birlikte bununla bir ilgisi yoktur. Din Bilgini. Zamanın çeşitli bilginlerinin yanında eğitim gördükten sonra, hocalarının destek ve özendirmesi ile İstanbul’a giderek öğrenimini burada tamamladı. 1841-1852 arasında İstanbul’da çeşitli medreselerde müderrislik yaptı. Balıkesir’e dönerek, medrese ve kitaplıklar yaptırdı. Birçok yeni öğrenci yetiştirdi. Ali Şuuri Efendi, Balıkesir’de imar işine de öncülük etti. Halk arasında “Koca Müftü” olarak tanındı ve sevildi. Yapıtları: Sebha’i Sıbyan, Kâşife. Bu okula tarih önem vasfı kazandıran husus ise, Ege ve ahalinde düşman karşısında nasıl hareket edileceğini belirlemek amacıyla toplanan ve telgraflarla Atatürk tarafından da takip edilen "Balıkesir Kongreleri"nin yapıldığı yerdir. 1920 yılından büyük zafere kadar "Millî Alay Karargahı ve Sevkıyat Dairesi" olarak kullanılmıştır. Alişuuri İlköğretim Okulu, betonerme bir yapıda olup tek bir binadan teşkil olmaktadır. Önünde küçük bir bahçesi vardır. Okul, üç kattan oluşmaktadır; zemin kat, giriş katı ve ikinci kat. Okul bahçesi çocukların oyunları için uygun büyüklükte değildir. Balıkesir Belediyesi çevrede bulunana baraka tipindeki dükkânlarını yıkarak çocuklara oyun sahası kazandırma çalışmaları yapmaktadır. Alişuuri İlköğretim Okulu "halkoyunları" ve "masa tenisi" branşlarında Türkiye çapında büyük başarılara imza atmıştır.Bu sırada büyük emekler harcanmıştır Alişuuri İlköğretim Okulu Balıkesir'de "Balıkesir Yöresi Halkoyunlarının" gelişmesi için destek veren okulların başında gelmektedir. Okulumuzda halkoyunları faaliyetlerinin başlangıcı 1960'lara kadar gitmektedir. 1991 yılında tüm öğrenci, öğretmen ve velilerin ortak katkılarıyla ilk halkoyunları kıyafetleri yaptırılmıştır. Alişuuri İlköğretim Okulu'na halkoyunları adına başka önem kazandıran olay ise; Balıkesir çapında Türkiye finallerine katılan ilk okul olmasıdır. 2001-2002 Öğretim Yılında Masa Tenisi Müsabakalarında Balıkesir 1. olmuş, Kayseri'de yapılan Türkiye Finalinde Erkekler Kategorisinde 64 takım arasında Türkiye 9.su olmuştur. Alişuuri İlköğretim Okulu Masa Tenisi Ekibi, Muğla'da yapılan Minik Kız ve Minik Erkekler Türkiye Finalinde Türkiye 5.si olmuşlardır. Her yıl Mayıs ayında Alişuuri İlköğretim Okulu Okul Aile Birliği Müderris Alişuuri Efendi'nin ruhuna lokma yaparlar. Okul aile birliği 24 kasım öğretmenler gününde öğretmenler için "yemek" tertip ederler. İlkbaharda bayan veliler için "çay" düzenlenir. Mayıs ayında "kermes" tertip edilir, Yine Mayıs ayında Müderris Alişuuri Efendi ruhuna "lokma" dökülür. Ailelerin ve öğretmenlerin katıldığı "balo" olarak adlandırılan genelde Ocak ayında yapılan okul gecesi düzenlenir. Yardıma muhtaç öğrenciler ile ilgilenilir. Alişuuri ilköğretim okulunda günümüze kadar onbinlerce kişi mezun olmuştur. Türkiye genelinde 100 yılını dolduran nadir eğitim kurumlarından biri olan bu okul için mezunların birbirleriyle irtibat kurmaları ve okul için çalışmalar yapmaları gerekmektedir. Bu hususta mezunlar derneği kurma çalışmaları devam etmektedir. Ayrıca Facebook'ta mezunlar buluşuyor. Okulun resmi kayıtlara göre kuruluş tarihi 1906'dır. 2006 yılında 100. yılını doldurmuştur. 23 Nisan Ortaokulu (Samsun) Samsun 23 Nisan Ortaokulu, 1924 yılında Terzi Cemil adlı bir şahsın Yıldız Sinema binasının yanındaki evinde "Çocuklar Bahçesi İlk Mektebi" olarak açılmıştır. Okul daha sonra Şehir Kulübü'nün karşısındaki bodrum üzerindeki tek katlı binaya taşınmıştır. (Bu bina sonradan yıkılmıştır.)1948-1949 Öğretim yılında Namık Kemal Lisesi'nin yanındaki binaya, 1960 yılında da şimdiki İl Halk Kütüphanesi'nin yerindeki binaya taşınmıştır. Bu binanın koleje verilmesiyle Namık Kemal Lisesi yanındaki binaya geri dönülmüştür. 1984 yılına kadar bu binada eğitim-öğretim verilmiş, aynı yıl yan yana bulunan dört okul birleştirilerek ilköğretim okuluna dönüştürülmüştür. Bu dört okul şunlardır: Videografi Videografi. Alfanümerik verilerin ve grafiklerin sayısal sinyallerle bir televizyon ekranı üzerinde elde edilmesini sağlayan telekominikasyon sistemi, görsel-işitsel proglamların basımı. Videogram Videogram, bir görsel-işitsel programın kaydedilmesine, okunmasına veya çoğaltılmasına olanak taşıyıcıların tümü. Programın kendisi. Sekans (sinema) Birbiriyle yakın ilişkisi olan sahnelerin bir araya gelmesiyle oluşur. Süreklilik içermezler. Olaylar farklı zaman ve mekanda olmasına karşın birbiriyle ilişkilidir. Muhammed Necib Muhammed Necib (d. 20 Şubat 1901, Hartum, Sudan - ö. 28 Ağustos 1984, Kahire, Mısır), 1952'de Kral I. Faruk'un devrilmesinde önemli rol oynayan Mısırlı asker ve devlet adamı. 1948'de Mısır ordusunun İsrail'e yenildiği 1948 Arap-İsrail Savaşı sırasında kendini gösterdi. Cemal Abdünnasır'ın önderliğindeki milliyetçi Hür Subaylar Hareketi'nin güvenini kazandı. Politik görüşlerinin daha tutucu olmasına karşın, Kral Faruk'un devrilmesinden sonra 18 Haziran 1953'te cumhurbaşkanlığına getirildi. Anayasal bir yönetimin kısa sürede kurulmasını savundu ve Devrim Mahkemesi'nin birçok siyaset adamı hakkında verdiği ağır cezalara karşı çıktı. Şubat 1954'te cumhurbaşkanlığından istifa etti, ama sivil ve askeri çevrelerin yoğun baskısı sonucunda görevini sürdürmek zorunda kaldı. Bu arada konumunu giderek güçlendiren Cemal Abdünnasır başbakanlığı üstlendi. Ardından da Necib'in isteğine uyarak siyasi partilerin yeniden kurulmasına izin verdi ve anayasayı hazırlayacak bir kurucu meclisi toplantıya çağırdı. 1954'te Abdünnasır'a karşı Necib'in de adının karıştığı bir suikast girişimi yapıldı. Necib, 1960'a değin ev hapsinde tutuldu, daha sonra da Mısır'ın siyasi yaşamında herhangi bir rol üstlenmedi. G/Ç metotları Bellek haritalı G/Ç ve bağlantı kapılı G/Ç ( (PMIO)), bilgisayarda CPU ve G/Ç cihazları arasındaki G/Ç işlevini yerine getirmek için kullanılan iki metottur. Başka bir metot ise ayrı bir G/Ç işlemcisi kullanılarak yapılan bir metottur. (IBM'in büyükboy bilgisayarlarında kullanılmaktadır. Bellek haritalı G/Ç, bellek ve G/Ç cihazları arasında G/Ç işlemleri için tek bir veriyolu kullanır ve G/Ç cihazlarına erişim için CPU talimatlarından yararlanır. CPU G/Ç cihazlarına hafızadan daha fazla yer ayırır. G/Ç cihazları CPU'nun adres veri yolunu gözlemler ve CPU'nun atanan adres alanlarına erişimine yanıt verir. G/Ç cihazları adresleri donanım yazmaçları ile eşler. Bağlantı kapılı G/Ç, G/Ç işlemlerini yerine getirmek için CPU'nun özel birimlerini kullanır. Bağlantı kapılı G/Ç Intel mikroişlemcilerde bulunmaktadır. Bu sayede CPU giriş ve çıkış talimatları ile G/Ç cihazından bir byte okuma ve yazma yapabilmektedir. Bağlantı kapılı G/Ç'deki en önemli avantaj CPU üzerinde limitli adresleme yeteneğidir. Çünkü bağlantı kapılı G/Ç, G/Ç'ye erişim ile memory erişimini ayırabilmektedir. Bellek haritalı G/Ç'deki avantaj ise bağlantı kapılı G/Ç'nin getirdiği fazla karmaşıklığı yok edebilmesidir. Bu sayede CPU daha az dahilî mantık gereksinimi duyar. Dolayısıyla daha hızlı, daha ekonomik ve yapımı daha kolay olmaktadır. Bu mantık bilgisayarın kullandığı komutların büyük bir çoğunluğunu kapsayan bir yalın komut kümesinin hızlı ve verimli gerçekleşmesine dayalı mikroişlemci tasarımının temel prensibidir. Bunun sonucunda 16-bit'lik CPU mimarisi yerini 32-bit ve 64-bit'lik mimarilere bırakmıştır. 8 bitlik mikroişlemci etrafına kurulmuş basit bir sistem düşünelim. Örneğin bir CPU 16-bit adres hatlarını desteklesin, hafızanın 64K baytlık adreslemesine izin versin. Bu sistem ilk 32K'lık adres uzayını RAM'e, 16K'dan daha fazlasını ROM'a ve kalan kısmı farklı aygıtlara yani zamanlayıcılar, sayaçlar, video görüntü chipleri, ses aygıtları ve bunun benzerlerine paylaştırır. Sistemin donanımındaki adres veriyolu üzerindeki aygıtlar sadece kendilerine ait özel adreslere cevap verir, diğer adresler engellenir. Bu adres çözümleme devresinin bir işidir ve bu sistemin bellek haritasını oluşturur. Bazı basit çözümleme devreleri aygıtların çok farklı adreslere yanıt vermesine izin verir, memory haritası içinde farklı bölgelerde aygıtların etkin ama gerçek olmayan kopyalarını oluşturur. Sadece gerçek bir aygıt olduğundan basitleştirici çözücüler hariç bunu yapmanın ayrı bir avantajı yoktur. Kendisini çözümlemesi programlanabilir, yeniden şekillendirmek için kendi bellek haritası gereklidir. Genellikle bu yapılır. Örnek olarak eğer video denetleyicisinin dördüncü yazmacı ekranın arka plan rengini ayarlarsa, CPU bellek konumuna $E003 normal bellek komutunu yazarak bu rengi ayarlayabilir. Aynı metodu kullanarak RAM'in özel bir kısmına video denetleyicisi ile karakter değerleri yazılarak, ekranda karakterler görüntülenebilir. İşlemci arabelleği Mikroişlemcinin programı işletmesi sırasında geçici olarak kullandığı bölgedir. Genel olarak bir mikroişlemcide programlar öncelikli olarak yazmaçları kullanırlar. Yazmaçlar, mikroişlemcinin içerisinde bulunan, mikroişlemcinin saat hızında çalışan ve çoğu işlemcide 32 bit (32-bitlik işlemci diye anılırlar), yeni işlemcilerde 64 bit uzunluğunda olan çok hızlı bellek bölgeleridir. Tabii ki mikroişlemcinin fiziksel boyutları sınırlı olduğundan yazmaçlar da sınırlı sayıdadır. Bu yüzden programlarca, büyük veriler işlerken nispeten daha yavaş olan ancak yine de sabit disklerden çok daha hızlı olan ara bellek bölgesine başvurulur. Ara bellek (ing. RAM) bölgesinde, yıllar boyu değişik teknolojiler kullanılarak gerek güç tüketimi, gerekse veri yoğunluğu iyileştirilmeye çalışılmıştır. Bu teknolojilerden birkaçı SRAM (Static RAM), DRAM (Dynamic RAM), DDR-SDRAM (kısaca DDR) (Double Data Rate - Synchronous DRAM) şeklindedir. Ara bellekler zaman zaman harici elektrik depolama sistemleri (piller vs.) ile desteklenerek sabit diskin veri depolama yeteneği ile ara belleğin hızını birleştirmek için düzenlenmişseler de bugün son kullanıcı için kayda değer bir örnek bulunmamaktadır. Yine de çok büyük miktardaki verilerin işlendiği bilgisayarlarda (sunucular vs.) ara bellekler bir araya getirilip kesintisiz güç kaynağına bağlanarak bir çeşit sabit bellek oluşrulur. Doğal olarak bu sistemin çalışma hızı da maliyetleri de çok yüksektir. "Ara bellek" ismi, bu bölgenin mantıksal olarak "arada" olmasından gelir. Mikroişlemcinin amacı dış dünyayı yönetmektir. Dış dünya ile mikroişlemci arasındaki her veri akışı bu bellek bölgesi kullanılarak yapıldığı için ara bellek adını alır. Emülsiyon Emülsiyon veya Türkçe adıyla sıvı asıltı, birbiri içinde çözünmeyen iki sıvının karışımıdır. Bir sıvı (dağılan faz), öbürünün (dağınılan faz) içinde dağılmış durumdadır. Emülsiyon oluşma sürecine emülsifikasyon denir. Bir emülgatör (emülsifikatör, emülsifiyer veya emüljen olarak da bilinir) bir emülsiyonu kararlı kılan, genelde sürfaktan özellikli bir maddedir. Gündelik yaşamdaki emülsiyonların çoğu, yağ/su emülsiyonudur, örneğin, tereyağ, margarin, süt, krema. Tereyağ ve margarinde su damlacıkları yağ ile çevrilidir (yağ içinde su emülsiyonu); süt ve kremada ise yağ damlacıkları su ile çevrilidir (su içinde yağ emülsiyonları). Başka emülsiyon örnekleri olarak fotoğraf filminin ışığa duyarlı yüzü, metal kesmede kullanılan kesici sıvı ve magma sayılabilir. Bazı magma türlerinde NiFe kürecikleri sıvı silikatlardan oluşmuş sürekli bir faz içinde dağılmıştır. Emülsiyonlar genelde bulanık görünüşlü olur çünkü emülsiyon içinden geçen ışık, çok sayıda faz arayüzünden (iki faz arasındaki sınıra arayüz denir) geçerken saçılır. Emülsiyonlar kararlı değildir ve kendiliklerinden oluşmazlar. Emülsiyon oluşumu için karıştırma, çalkalama, homojenizasyon veya spreyleme gibi bir işlemle karışıma enerji vermek gerekir. Zaman içinde, emülsiyonu oluşturan fazların kararlı hallerine geri dönme eğilimi vardır. Yüzey etkin bileşikler (sürfaktanlar) emülsiyonların kinetik kararlılığını artırırlar, öyle ki emülsiyonlar bir kere oluştuktan sonra yıllar boyunca değişmez. Su-zeytinyağ karışımı sürekli çalkalanmadıkça kısa sürede ayrışır. Bu olguya küçük damlacıkların birleşerek büyük damlacıklar oluşturmasının sonucudur ve kaynaşma (koalesans) olarak adlandırılır. Emülsiyonlarda olabilen bir diğer süreç kremleşme, yani bir fazın öbüründen daha batmaz ("buoyant") olması veya santrifügasyon sonucu emülsiyonun üzerine çıkmasıdır. Emülsiyonlar, kolloid olarak adlandırılan iki fazlı madde sistemlerinden biridir. Kolloid ve emülsiyon terimleri bazen eş anlamlı kullanılsa da, emülsiyon genelde hem dağılmış fazın hem de dağınılan fazın sıvı olması durumu için kullanılır. Emülsiyon instabilitelerinin üç tipi vardır: flokülasyon olunca tanecikler öbekler oluşturur; kremleşme olunca tanecikler yüzeyde (veya dipte, iki fazın göreceli yoğunluklarına bağlı olarak); ayrışma ve birleşme durumunda tanecikler birleşip bir sıvı tabaka oluştururlar. Bir emülsiyon yağ içinde su tipli bir emülsiyon mu, yoksa su içinde yağ tipi bir emülsiyon mu oluşturacağı, iki fazı hacimlerinin oranı ve emülsifikatör tipine bağlıdır. Genelde Bankroft kuralı geçerlidir: emülsifikatörler ve emülsifiyan tanecikler içinde çözünmedikleri fazın ayrışmasına neden olurlar; örneğin proteinler, yağda çözündüklerinden daha iyi suda çözünürler ve bu yüzden yağ içinde su emülsiyonları oluştururlar; yani yağ damlacıklarının yekpare bir su fazında dağılmasına önayak olurlar. Emülsiyonların temel rengi beyazdır. Eğer emülsiyon derişik olursa Tyndall etkisi ışığı saçar ve rengin maviye kaymasına neden olur. Eğer yoğun ise, renk sarıya kayar. Yağı alınmış süt ile krema (yüksek konsantrasyonlu süt yağı içerir) karşılaştırıldığında bu olgu kolayca fark edilir. Mikroemülsiyonlar ve nanoemülsiyonlar berrak görünürler, dağılmış fazı oluşturan taneciklerin küçük boyutları nedeniyle. Bir emülgatör (emülsifikatör, emülsifiyer veya emüljen olarak da bilinir) bir emülsiyonu kararlı kılan, genelde sürfaktan özellikli bir maddedir. Gıda emülgatör örnekleri arasında yumurta sarısı (içindeki başlıca emülgatör bileşik lesitindir), bal ve hardaldır (hardal çekirdeğinin kabuğunda bulunan hardalın emülgatör etkisinden sorumludur). Proteinler de daha küçük moleküller de emülgatör etkisi gösterebilirler. Bazı durumlarda Pickering stabilizasyonu denen bir mekanizma ile tanecikler de emülsifikasyona neden olabililer. Hem mayonez, hem de Holandez sos, yumurta sarısı (lesitin) aracılığıyla stabilize olmuş, su içinde yağ tipi emülsiyonlardır. Deterjanlar bir diğer sürfaktan sınıfıdır ve yağ ile su arasındaki arayüzü stabilize ederler. Temizlik amacıyla yağların sabun tarafından sökülmesi bu prensibe dayalıdır. Eczacılıkta krem ve losyonların hazırlanmasında çeşitli emülgatörler kullanılır. Emülgatör mum, setearil alkol, polisorbat 20, ve setearet 20 bu amaçla yaygın kullanılan emülgatörler arasındadır. Bazen dahilî fazın kendisi de bir emülgatör olarak etki eder ve bunun sonucu bir nanoemülsiyondur. Dahilî faz nano-boyutlu damlacıklar halinde dış faz içinde dağılır. Bu olgunun iyi bilinen bir örneği anason içeren alkollu bir içkiye (rakı, uzo veya pastis gibi) su katılmasında görülür. Etanolda çözünen anisol bileşikleri suda nano-boyutlu damlacıklar oluştururlar ve suyun içinde emülsiyonlaşırlar. Bu sulanmış içkiler opak ve süt rengi olur. Tıpta mikroskopik emülsiyonlar aşıların hazırlanmasında kullanılır. Sindirim siteminde safra kesesi tarafından salgılanan safra tuzları yağların daha kolay sindirimine yararlar. Safra tuzları yağ damlacıklarının yüzeyini kaplayarak onları daha küçük damlacıklara parçalanmasını sağlarlar, ayrıca yağları sindiren pankreatik lipaz gibi enzimlerin bu yağ moleküllerine erişmesini mümkün kılarlar. Travian Travian Online Oyunu Web Tabanlı bir çeşit strateji ve savaş oyunudur. 2003 yılından bu yana hizmet veren oyunda birçok güncelleme yapılmış ve bu güncellemeler ile oyunda çok köklü olmasa da bir dizi değişiklikler yapılmıştır.. Oyunda 4 ırk bulunmaktadır; fakat bu ırklardan 3 tanesi seçilebilir. Oyuncu, Travian serverına kayıt olmadan önce bu 3 ırktan birini seçmek zorundadır. 4. ırk; yani Natarlar, Travian`ın kendi yönettiği ırklardır ve kullanıcıları yoktur. Diğer ırklar sırasıyla Romalılar, Cermenler ve Galyalılardır. Romalılar hem şehirde hem de hammadde alanlarında aynı anda inşaat yapabildiği için başlarda çok rahat gelişir. Askerleri pahalı olmasına rağmen oyunun en güçlü saldırı (Emperyan & Equites Cæsaris) ve piyade savunmasına (Pretoryan) sahiptir. En çok ihtiyaçları olan madde demirdir. Cermenlerin askerleri ucuzdur, bundan dolayı rahat yağma yapılabilir. Cermen tüccarları 1000 mal ile en çok mal taşıyan tüccardır. Aynı zamanda Cermenler oyunun en güçlü süvari savunmasına (Mızrakçı) sahiptir. Buna karşılık oyundaki en yavaş askerler Cermenlerdedir ve Cermen casusları piyadedir. Ve en pahalı göçmen de Cermenlerdedir. En çok ihtiyaçları olan madde odundur. Galyalıların sığınak kapasiteleri diğer ırkların 1.5 katıdır. Tuzakçı avantajını da sayarsak Galyalıların oyun başında çok fazla online olmasına gerek yoktur. Yağma yapanlar genelde Galyalılara saldırmayı tercih etmez. Ayrıca ordusu oyunun en dengeli ordusudur. Oyundaki en hızlı asker (Toytatın Şimşeği) Galyalılardadır. Diğer ırklara göre daha ucuz göçmen üretir. En çok ihtiyaçları olan madde tuğladır. Her ırkın online olma gereksinimleri birbirinden farklıdır. Sırasıyla en çok online olunması gereken ırk Cermenler, Romalılar ve Galyalılardır. Oyuna başladığınız andan itibaren size ait bir köyünüz ve kahramanınız bulunmaktadır. Kahramanın köyde yapması gereken bir takım görevler bulunmaktadır ve bu görevleri yerine getirirseniz gelişiminiz diğer oyunculara göre daha hızlı olacaktır. Başlangıçta yapmanız gereken en önemli şey görevleri yerine getirmektir. Ayrıca hammadde kaynakları ilk bir hafta için üretim açısından tek kaynağınızdır ve seviyeleri ne kadar yüksek olursa sizin için o kadar faydalı olur. Servera giriş zamanınıza bağlı olarak belli bir süre boyunca saldırı korumanız vardır. Günler geçtikçe gelişen köyünüze birçok saldırı gelebilir. Sığınak kurarak saldıranın hammadde almasını engellemiş olursunuz. Oyunda hızlı bir gelişim sağlamak için saldırı almaktan çok saldırı yaparak yağma köyler elde etmeniz gereklidir. Yaptığınız yağmalar ile ordunuzu güçlendirip geniş bir yağma ağı oluşturursanız oyunda daha iyi yerlere gelirsiniz. Oyunun amacı güçlü bir askeri ve ekonomik güç oluşturarak birliğinizle beraber Wow (Dünya Harikasını) kurmaktır. Dünya harikasını kuran birlik oyunu kazanır ve server (sunucu) sona erer. Yalnız son gelen 4.4 sürümünde, Natarlar belli bir süre sonra dünya harikasını kurmaya başlar. Oyunu kazanmak için önünüzde uzun bir yol vardır. Travian diğer web tabanlı strateji oyunlarının aksine bir amaca ve sona sahip olan bir oyundur. Oyunda birkaç çeşit server türü bulunmaktadır. Bunlar normal serverlar ve 3x (Zamanın 3 kat hızlı olarak işlediği ve her şeyin yapım süresinin 3 kat azaldığı server) olarak 2'ye ayırabiliriz. Travian'ın Türk serveri, Travian Games GmbH kuruluşunun Türkiye koludur. Diğer ülkelerin oyun dünyaları ile arasındaki tek fark adındanda anlaşılacağı gibi Türkçe olmasıdır. Travian Türkiye oyuncularının Travian yönetiminden ek olarak istediği bir özellik olarak oyuna entegre edilen T4 sürümünün yanı sıra alternatif seçenek olarak T3.6 sürümünün de eklenmesidir. Yöneticilerin bu isteklere ne şekilde yanıt vereceği halen kesin değildir. Travian kişiye özel serverlar (PvP) illegaldir. Travian Games GmBH yetkililerinin fark ederek yasal müdahalede bulunmalarıyla birçoğu oyunun normal olarak bitişini göremeden engellenmektedir. Ayrıca birçoğunda oyun hatası olarak adlandırılan BUG oluşumları ve yazılıma ek olarak servis edilen zararlı içerikler bulunmaktadır. Kurumsal bir yapı tarafından yönetimi yapılmadığı için adil olarak devam edip etmediği bilinemez. Travian Forum, Travian'ın resmi forumudur. Bu forum oyunu oynayan veya oynamayan herkesin üyeliğine açıktır. Forum, Admin başta olmak üzere forum moderatörleri tarafından yönetilir. Forum yönetimini şirket forum üyeleri ve oyuncular arasından gönüllülük esasına göre oyun kabiliyeti ve yönetim kabiliyetini dikkate alarak belirler. Travian Forum'da oyun hakkında yeni bilgiler, bilinmeyenlere cevaplar gibi oyunun bilgi lojistiğinin yanı sıra oyunla ilgisiz bölümlerde sohbet, edebiyat, sözlük ve tasarım alanlarında kullanıcılara sosyal alanlar sağlanmaktadır. Üyeler kendi oyun dünyasındaki birliğini bu forumda tanıtabilir veya grafik çalışmalarını yayınlayabilir. Bu forumda yeni başlayanlar için Travian oyunu hakkında ve Travian terimleri hakkında bilgiler bulmak mümkün. Ayrıca forumda oyunla ilgili olmayan güzel oyunlar oynayabilir, insanlarla keyifli sohbetler edebilirsiniz. Forumun belli aralıklarla yayınlanan Travian Mecmuası isminde bir dergisi de mevcut. Travian'ın gelişmesindeki büyük adımlarından biridir. Yüksek oranda grafiksel gelişme ile yeni bir travian arayüzü çıkarılmıştır. Her oyuncu oyuna, gelişmemiş hammadde alanları ile çevrili küçük ve gelişmemiş bir köyün önderi olarak başlar. Bu alanları geliştirmek, hammadde alanlarının verimini arttırır. Köy, yeni binalar inşa ederek ve var olanların seviyesini yükselterek geliştirilebilir; ek olarak Travian: Kingdoms'da köyünüzü, köyün nüfusunu arttıran ve daha yüksek bina ve hammadde seviyeleri sağlayan bir Şehre de dönüştürebilirsiniz. Askeri birimler eğitmek, diğer köylere veya vahalara saldırabilmenizi, hammaddelerini yağmalamanızı ve düşman saldırılarından korunmanızı sağlar. Eğer her iki köyün de pazar yeri varsa köyler birbirleri ile hammadde ticareti yapabilirler. Pazar yerinizin seviyesi ne kadar yüksekse o kadar fazla tüccara sahip olur ve o kadar fazla hammadde taşıyabilirsiniz. Kendi krallığınızda Kral olmayı seçebilir, başka bir krallığa katılabilir veya tarafsız kalabilirsiniz. Tarafsız oyuncuların krallıkları yoktur, başka bir kralın yabancı bir krallığının bir parçası olabilirler. Yeni köyler kurarak veya diğer oyuncuların köylerini fethederek egemenlik alanınızı genişletebilirsiniz. Oyun içi sohbeti kullanarak diğer oyuncularla iletişime geçebilir; askeri ve ekonomik işbirliği için birliklere veya gizli cemiyetlere katılabilirsiniz. Orman kartalÄ± Atmacagiller familyasından yırtıcı iki kuş türünün ortak adı.("ornitoloji") Kılıç Arslan Kılıç Arslan Anadolu Selçuklu Devleti'nin aynı isimdeki 4 değişik hükümdarı anlamına gelebilir: Sülün Sülün, tavuksular (Galliformes) takımında bulunan büyük bir kuş grubundaki kuşlara verilen genel addır. 11 cinsi ve 35 türü bulunan sülünlerin erkekleri ve dişileri birbirine benzemez. Erkek sülünlerin daha parlak renkli tüyleri ve uzun kuyrukları vardır. En çok bilinen bayağı sülün ("Phasianus colchicus") dünya üzerinde hem doğal alanlarda bulunur hem de çiftliklerde yetiştirilir. Doğada yaşayanları av hayvanı olarak avlanır. Gülben Ergen (albüm) Gülben Ergen, sanatçının kendi adını taşıyan beşinci albümü. 17 Haziran 2006 tarihinde piyasaya çıkmıştır. Albümdeki tüm şarkıların eşit önemi olduğu için, albüm ismi "Gülben Ergen" kondu. Albüm, 180.000 adet sattı. Albümdeki şarkılardan "Yalnızlık", "Lay La Lay Lalay", "Yani" ve "Aşksın Sen" şarkılarına klip çekildi. Elektromıknatıs Elektromıknatıs, elektrik akımı kullanılarak demirden elde edilen mıknatıstır. Elektromıknatısın her iki ucu da manyetik maddeleri çeker. Elektromıknatısın kutupları sağ el kuralına göre bulunabilir. Bu kural, tel bobine alttan sarılıyorsa sağ elimizi bobini alttan kavrayarak tutarız. Sağ elimizin baş parmağı elektromıknatısın 'N' kutbunu gösterir. Pil, ters çevrilirse elektromıknatısın her iki ucu da aynı şekilde çekme özelliği gösterir ama kutupları yer değiştirir. Ancak elektromıknatıslarda her zaman pil söz konusu değildir. Büyük elektromıknatıslarda gelişmiş akü, motor vb. güç kaynakları kullanılır. Elektromıknatısın kutupları sarımdan geçen akımın yönüne bağlıdır. Sağ elimizin dört parmağı bobin üzerinden geçen akım yönünde olacak şekilde elimizi sardığımızda baş parmak kuzey kutbunu gösterir. Diğer uç ise güney kutbu olur. Kuzey kutbu mıknatısın pozitif, güney kutbu ise negatif kısmıdır. Bir elektromıknatısın çekim gücü; NOT: Sağ el kuralı daima akım yönünde olmalıdır. Elektromıknatıs her zaman mıknatıslık özelliği göstermez, akım kesildiği an mıknatıslık özelliği de kaybolur ve elektromiknatis lar "up" ve "çubuk" şeklinde olabilmektedir. Elektromıknatıslar, elektrik zili, bilgisayar yapımı,hızlı trenler,telefon kulaklığı, telgraf gibi araçlar ve birçok elektronik aracın yapısında kullanılır. Demir yükleme işleri yapan vinçler, elektromıknatıslarla yüklerini kaldırır. Ayrıca hurda toplama yerlerinde hurdalar elektromıknatıslar sayesinde taşınıp istenilen yere götürülür. Elektromıknatısın kutupları pusula ile de öğrenilebilir. Elektromıknatısın kutuplarına pusula yaklaştırıldığında pusulanın ibresi bulunduğu yerdeki manyetik alan paralel durur. Kostüm Kostüm, özellikle tiyatro ve sinema gibi sanat türlerinde kıyafetlerin tümüne verilen genel addır. Sözcük, Latince "gelenek" anlamına gelen "consuetudo" sözcüğünden, İtalyanca ve Fransızcaya 18. yüzyılda, bir sanat terimi olarak "sahnede canlandırılan dönemde giyilen geleneksel giysiler" anlamında geçmiştir. Almancada da aynı şekilde kullanılmaktadır. Tavus kuÅŸu Tavus kuşu, sülüngiller (Phasianidae) familyasında "Pavo" cinsindeki iki tür kuşa verilen isimdir. Kur yapma döneminde, erkek tavusun açarak sergilediği kuyruklarıyla tanınır. Dişi tavus kuşu parlak yeşil boyunlu, gövdesi ise kahverengi ya da gri tonlu kahverengi renklidir. Erkek tavusun kuyruğunun heybetine karşın sesi hiç de kulağa hoş gelmez. Üç farklı türü bulunmaktadır: Mavi tavuskuşu Hindistan'ın alt kesimlerinde yaşar. Tavuskuşu Hindistan'ın ulusal kuşu olarak gösterilir. Yeşil tavuskuşu Myanmar'ın doğusundan Cava'ya kadar olan bölgede yaşar. Yeşil tavuskuşu Dünya Korunma Birliği tarafından nesli tükenmekte olan hayvanlar listesine alınmıştır. Bunun nedeni avlanma ve yaşadıkları coğrafyanın bozulmasından kaynaklanmaktadır. Üç tavus türü bilinmektedir: Hindistan'da yaşayan mavi tavus ("Pavo cristatus"), Hindistan yakınındaki adalarda rastlanan Cava tavusu ("Afropavo congensis"). Mavi tavus yüzyıllardan beri evcilleştirilmiştir ve erkeğin 1,50 m'ye varan kuyruğu, çok uzamış sırt teleklerinden oluşur. 1936'da bulunan Kongo tavuskuşu tropikal ormanların içinde yaşar. Hepsi yerde beslenir ve geceleyin ağaca tüner. Hepçil beslenir, fırsat bulursa yılanlara saldırır ya da kelebeklerin ardında koşar. Çiftleşmeden önce erkek tavus dişiye kur yapar; ama aynı gösteriyi başka bir erkeğin karşısında da yaptığı olur. Tavus daha çok tüylerinden dolayı aranır; ama eti de beğenilir: imparatorluk zamanında tavus eti; Romalı zenginlerin sofrasını süslerdi. Alectoris Alectoris, Güney Avrupa, Kuzey Afrika ve Arabistan Yarımadası'dan Asya boyunca Tibet ve Batı Çin'e kadar yayılan, sülüngiller (Phasianidae) familyasından keklik adı verilen grubun içinde bir kuş cinsidir. Bu cinsin bazı türleri ve özellikle kınalı keklik ile kırmızı ayaklı keklik Amerika Birleşik Devletleri, Kanada, Yeni Zelanda ve Hawaii'ye de getirilmiştir. Büyük Britanya gibi bazı ülkelerde de yaygın olarak bulunan iki türün melezleri de bulunur. Göç etmeyen bu kuşlar kuru iklime sahip açıklık ve sıklıkla da tepelik alanlarda yaşar. Yere yapılan yuvalarda yirmiye yakın yumurta yumurtlarlar. Çeşitli tohumlarla ve bazı böceklerle beslenirler. Bu tombul kuşların sırtları açık kahverengi ya da gri, göğüsleri gri ve karınları açık sarıdır. Boyunları beyaz ya da koyu boyunlu beyazımsı olur. Yanları pas renginde çizgili olur ve bacakları kırmızıdır. Rahatsız edildiklerinde uçmaktansa koşarak kaçmayı tercih ederler ancak gerekli olduğunda yuvarlak kanatlarıyla kısa mesafeleri uçarak alabilirler. İsrail'de Ürdün Vadisi'nde Übediyye'de bulunan ve Erken Pleistosen döneme ait fosillere bakarak tarihöncesi "Alectoris baryosefi" türü de tanımlanmıştır. Rafael van der Vaart Rafael Ferdinand van der Vaart (d. 11 Şubat 1983, Heemskerk), Oyun Kurucu mevkinde forma giymiş Hollandalı eski futbolcudur. Futbola ilk adımını 2000 yılında Ajax'ın Altyapısında Atmıştır. 5 yıl Altyapıda kalan van der Vaart 2005 yılında Ajax'da profesyonel kariyerine başlamıştır. Van der Vaart millî takımdaki takım arkadaşları John Heitinga ve Wesley Sneijder ile birlikte Ajax'da futbola başladı. Ajax formasını ilk defa 1999-2000 sezonunda henüz 17 yaşında iken 19 Nisan 2000 tarihinde 1-1 biten FC Den Bosch maçında forma giydi. 2000-01 sezonunda , Ajax teknik direktörü Co Adriaanse tarafından orta saha da oyun kurucu olarak görev verildi. 19 yaşında dönemin teknik direktörü Ronald Koeman tarafından Ajax takım kaptanlığını getirildi. Ajax gösterdiği performansla Avrupa'nın en iyi kulüplerinden bazı ilgisini çekmeye başladı. 1 Haziran 2005 tarihinde adı İtalyan AC Milan takımı ile adı anılsa da Bundesliga takımlarından Hamburg'a 5.500.000 €'ya transfer oldu. Daniel van Buyten'in takımdan ayrılmasının ardından Hamburg takım kaptanı olmuştur. Hamburg Hollanda gazetesi De Telegraaf'a göre bu transferde Hollandalı efsane oyuncu Johan Cruyff büyük bir rol oynamıştır. 2005-2006 sezonu sonunda takımın en skorer oyuncusu oldu. 2006-07 sezonunda Daniel Van Buyten'in Bayern Münih'e transferinden sonra takım kaptanı üstlendi. Van der Vaart 2007-08 sezonu sonunada Atlético Madrid ve Juventus gibi çeşitli kulüplerde adı anılmaya başladı. Atlético Madrid'in yapmış olduğu 15.000.000 € teklif, Hamburg tarafından reddedildi. 4 Ağustos 2008 tarihinde Hamburg takımı Real Madrid ile 13.000.000 € ya anlaşmaya vardı ve Van der Vaart Real Madrid'e transfer oldu.. Real Madrid gelinceye kadar hep 10 numaralı forayı giyen Van der Vaart, Real Madrid'de Ajax'dan ve Hollanda millî takımından takım arkadaşı olan Wesley Sneijder'in Manchester City transfer olan Robinho boşalttığı 10 numaralı formayı almasıyla, Real Madrid'de 23 numaralı formayı tercih etti. Van der Vaart ilk 4 maçta 4 gol 1 asist yapıp La Liga'ya çok iyi bir başlangıç yaptı. 24 Ağustos 2008 tarihinde Real Sporting de Gijón karşısında Real Madrid'in 7-1 yendiği maçta kariyerindeki ilk hat- trick'ini yapmıştır.. Van der Vaart, Ekim 2008 yılında, Ballon d' Or ödülüne aday gösterilse de ödülü o dönem Manchester United forma giyen ve gelecekteki takım arkadaşı olacak olan Cristiano Ronaldo kazandı. 2009 yazında başlayana, Van der Vaart ile teknik direktör Manuel Pellegrini arasındaki soğukluklar sebebi ile Real Madrid ayrıldı. Real Madrid'de Hollandalı vatandaşları Wesley Sneijder , Arjen Robben ve Klaas-Jan Huntelaar ile birlikte forma giyen Van der Vaart 2009-2010 sezonu sonunda takımdan ayrıldı. 31 Ağustos 2010 tarihinde teknik direktör Harry Redknapp tarafından £ 8.000.000 luk teklif ile Tottenham transfer oldu. Van der Vaart Tottenham'da 11 numaralı formayı tercih etti. Van der Vaart 18 Eylül 2010 tarihinde Wolverhampton Wanderers karşısında 3-1 galip gelinen maçta penaltı'dan attığı gol Premier League'deki ilk golü oldu. Rafael van der Vaart ilk sezonunda toplam 28 kez forma giydiği Premier League'de 13 gol attı 9 da asist yapmayı başardı. Tottenham'daki ilk sezonunda toplam 33 Premier League maçında forma giydi ve 11 gol 7 asistle oynadı. Van der Vaart, 31 Ağustos 2012 tarihinde, tekrar Bundesliga'ya döndü ve çok sevdiği 23 numaralı formasına kavuştu. Takımın 2.kaptanı yapılan Van der Vaart ilk sezonunda 27 maç 5 gol 10 asist ile oynadı. 2013-2014 sezonunda çeşitli sakatlıklar yaşana Van der Vaart 21 maçta forma giydi ve bu maçlarda 7 gol attı ve 6 asist yaptı. Doğrudan bellek erişimi Doğrudan Bellek Erişimi (Direct Memory Access; DMA), merkezi işlem biriminden (Central Processing Unit; CPU) bağımsız olarak, çevresel bileşenlerin Rastgele Erişimli Hafıza (Random Access Memory; RAM) bloğuna erişebilmesini sağlayan bir özelliktir. DMA, disk sürücü kontrol birimleri, grafik kartları, ağ kartları ve ses kartları dahil olmak üzere birçok donanım bileşeni tarafından kullanılmaktadır. DMA kanalı olan sistemler, DMA kanalı olmayan sistemlere göre daha hızlı bir şekilde veri transferi yapabilmektedir. DMA, bilhassa gerçek zamanlı uygulamalar için oldukça yararlı bir özelliktir. DMA, bütün modern bilgisayarların önemli bir özelliğidir, zira cihazların, CPU'yu ağır ek yüklere maruz bırakmadan veri transferi yapmalarına olanak sağlamaktadır. Aksi takdirde, CPU, her veri parçasını kaynaktan hedefe kopyalamak zorunda kalırdı. Bu genel olarak, normal bellek bloklarının kopyalanmasından çok daha yavaştır. Çünkü bir çevresel birimin I/O aracılığıyla merkez cihazına erişimi, genel olarak normal sistem RAM’ından daha yavaştır. Bu zaman içinde CPU, CPU veri yolunu ilgilendiren diğer görevleri gerçekleştiremez, ama veri yolu erişimini gerektirmeyen diğer işleri yapmaya devam edebilir. Bir DMA transferi esas olarak, bir bellek bloğunu bir cihazdan diğerine kopyalar. Her ne kadar transferi CPU başlatsa da, o gerçekleştirmez. Sözde “üçüncü şahıs” DMA için, ISA veri yolu ile normal olarak kullanıldığı şekilde, transfer, genel olarak ana kart yonga kümesinin parçası olan bir DMA kontrol birimi tarafından gerçekleştirilmektedir. PCI gibi daha gelişmiş veri yolu tasarımları genel olarak, cihazın veri yolunun kontrolünü ele geçirdiği ve transferi kendisinin gerçekleştirdiği veri yolu idaresi (bus mastering) DMA’sı kullanmaktadır. DMA’nın genel bir kullanımı, sistem RAM’ından bir bellek blokunun, cihazdaki arabelleğe kopyalaması ya da tam tersi olarak cihazdaki arabellekten sistem RAM'ine bir bellek bloğunun kopyalanmasıdır. Böyle bir işlem işlemciyi geciktirmez. Bu sayede CPU başka görevleri yapmak üzere programlanabilir. DMA transferleri, yüksek performanslı tümleşik sistemler için çok önemlidir. Ayrıca, çevre cihaz sürücülerinin sıfır-kopya denilen uygulamalarının yanı sıra, ağ paketi yol ataması, ses yeniden oynatımı ve duraksız video işlemi gibi işlevsellikleri sağlaması açısından da çok önemlidir. DMA, donanım etkileşimine ilave olarak, CPU’dan belirli bir DMA motoruna büyük kopyalar veya saçılım-toplama işlemleri gibi, pahalı bellek işlemlerinin başka yere yönlendirmek amacıyla da kullanılabilir. Bugünün masa üstü bilgisayarları için bellek kopyalamaları başka bir yere yönlendirilmeye değmeyecek kadar küçük işlemler olsa da, daha sınırlı kaynaklar nedeniyle, tümleşik cihazlarda daha sık kullanılmaktadır. Örneğin, bir bilgisayarın ISA DMA kontrol biriminin 16 DMA kanalı olup, bunların 7 adedi, bilgisayarın CPU’su tarafından kullanılmak içindir. Her DMA kanalıyla ilintili olarak, 16-bit’lik bir adres kaydı ve 16-bit’lik sayma kaydı bulunmaktadır. Bir veri transferi başlatmak içini cihaz sürücüsü DMA kanalının adresi ve sayma kaydedicisi ile birlikte, transferin yönünü ayarlar, okuma veya yazma; sonra, DMA donanımına transferi başlatması komutunu verir. Transfer tamamlanınca, cihaz CPU’yu keser. “Saçılım-toplama” DMA, tek bir DMA hareketi ile birden fazla bellek alanına ve alanından veri transferine izin verir. Birden fazla basit DMA talebinin birbirine zincirlenmesine eşdeğerdir. Yine, amaç çoklu giriş/çıkış kesintilerini ve veri kopyalama görevlerini CPU’dan başka yerlere aktarmaktır. DRQ, DMA talebi anlamına, DACK, DMA kabulü/alındısı anlamına gelmektedir. Bu semboller genelde, DMA işlevi bulunan bilgisayar sistemlerinin donanım şematiğinde görülmektedir. CPU ile DMA kontrol birimi arasındaki elektronik sinyal hatlarını simgelemektedir. ISA (bilgisayar) Sanayi Standardı Mimari (uygulamada hemen her zaman ISA olarak kısaltılmaktadır), IBM uyumlu bilgisayarların bilgisayar veri yolu standardıydı. ISA 1981 yılında, IBM PC’lerinde 8-bit’lik bir sistem olarak ortaya çıkmış ve 1983 yılında XT veri yolu mimarisi olarak genişletilmiştir. Daha yeni olan 16-bit standardı 1984 yılında tanıtılmıştır. Çevre kartlarını ana karta bağlamak üzere tasarlanmış olan bu protokol, her ne kadar, ana belleğin sadece ilk 16MB’I doğrudan erişime tahsis edilmişse de, veri yolu idaresi imkânı da sağlamaktadır. 8-bit veri yolu 4.77 MHz’de çalışırken, 16-bit veri yolu 8 MHz’de çalışmaktaydı. XT veri yolu ile ilgili olarak, bazen AT veri yolu mimarisi olarak adlandırılmaktadır. Ayrıca, AT&T Hobbit ve daha sonra PowerPC tabanlı BeBox gibi kısa ömürlü, IBM uyumlu olmayan bazı makinelerde de yer almıştır. 1987 yılında IBM, PC mimarisinde ve PC piyasasında kontrolü tekrar ele geçirme çabasıyla, ISA veri yolunu, kendilerinin uygun gördüğü Mikro Kanal Mimarisi (MCA) ile değiştirme girişiminde bulunmuştur. Sistem, ISA’dan çok daha ileriydi ve bilgisayar üreticileri Genişletilmiş Sanayi Standardı Mimarisi (EISA) ve daha sonra da VESA Yerel Veri yolu (VLB) ile cevap vermiştir. Aslında, VLB, başlangıçta MCA için öngörülen bazı parçaları kullanıyordu, çünkü komponent üreticileri zaten üretebilecek durumdaydı. İkisi de ISA standardının uyumlu uzantılarıydı. ISA-tabanlı makinelerin kullanıcılarının, sisteme ekledikleri donanım hakkında özel bilgilere sahip olması gerekiyordu. Bir avuç dolusu cihaz, esas olarak “fişe tak ve oynat” idiyse de, bu çok enderdi. Kullanıcıların, yeni bir cihaz eklerken, çoğunlukla iki üç şeyi yapılandırmaları gerekiyordu, IRQ hattı, I/O adresi ya da DMA kanalı gibi. MCA bu komplikasyonu gidermiş ve PCI gerçekten de, ilk olarak MCA ile araştırılan fikirlerin bir çoğunu uygulamıştı (aslında daha ziyade EISA’dan doğrudan intikal etmişti). Bu yapılandırma sorunu sonunda ISA PnP’nin, donanımda değişim kombinasyonları, BIOS sistemi ile, zorlukları ve ayrıntıları otomatik olarak halletmek üzere işletim sistemi yazılımı kullanan bir “fişe tak ve oynat” sisteminin yaratılmasına yol açmıştır. Gerçekte, ISA PnP çoğu zaman büyük bir baş ağrısı haline geldi ve mimari, son günlerini yaşayana kadar fazla desteklenmedi. Bu, “fişe tak ve dua et” deyiminin kullanımına önemli katkılarda bulunmuştur. PCI yuvaları, ISA’yı ana karttan doğrudan ezip çıkaran ilk fiziksel olarak uyumlu genişleme portlarıydı. Başlangıçta ana kartlar büyük ölçüde ISA idi ve az sayıda PCI yuvası içeriyordu. 1990’ın ortalarında, iki yuva türü kabaca dengelenmişti ve ISA yuvaları kısa sürede, tüketici sistemlerinde azınlık haline gelmişti. Microsoft’un PC 97 spesifikasyonu, ISA yuvalarının tamamen kaldırılmasını tavsiye etmişti, ama sistem mimarisi yine de, bir takım artık yollarla dahili olarak disket sürücüsü, seri portlar, vb halletmek için ISA’nın var olmasını gerektiriyordu. ISA yuvaları birkaç yıl daha kaldı ve hatta, bir Hızlandırılmış Grafik Portunun (AGP) merkezi işlem ünitesinin, bir dizi PCI yuvasının ve sona doğru bir iki ISA yuvasının yanında oturduğu sistemleri bile görmek mümkündü. PCI yuvalarının, ISA karşılıklarıyla karşılaştırıldığında “dönük” olduğu da dikkate değerdir – PCI kartları esas olarak “ters” olarak takılır, ISA ve PCI konektörlerinin ana karta beraberce sıkışmalarını sağlardı. Her yuvada, aynı anda iki konektörden sadece bir tanesi kullanılabilmektedir, ama bu, daha büyük bir esneklik sağlamaktaydı. XT veri yolu mimarisi 1980’lerde, IBM PC ve IBM PC/XT’lerde Intel 8086 ve Intel 8088 sistemleri tarafından kullanılan sekiz bitlik ISA veri yoludur. XT veri yolunun dört DMA kanalı vardır, bunların üç tanesi genişleme yuvalarına çıkarılmıştır. Bu üç taneden iki tanesi normal olarak, makine fonksiyonlarına tahsis edilmektedir. AT veri yolu mimarisi, IBM PC/AT’larda Intel 8086 tarafından kullanılan 16-bit’lik bir veri yoludur. Uzmanlaşmış endüstriyel kullanım dışında, ISA bugün neredeyse kaybolmuştur. Bulunduğu yerlerde bile, sistem üreticileri genellikle müşterilerini “ISA veri yolu” teriminden korumakta, ona sadece “miras yolu” (bakınız miras sistemi) demektedir. Sanayi ve tümleşik uygulamalarda kullanılan PC/104 veri yolu, ISA veri yolunun bir türevi olup, farklı konektörlerle aynı sinyal hatlarını kullanmaktadır. LPC veri yolu, yakın zamanlarda çıkan ana kartlarda, miras I/O cihazlarına bağlantı yolu olarak ISA’nın yerini almıştır; fiziksel olarak oldukça farklı olmasına rağmen, LPC yazılım olarak tıpatıp ISA’ya benzemektedir, bu nedenle, ISA’nın 16MB DMA limiti gibi tuhaflıklarının, bir süre daha ortada kalacağı sanılmaktadır. Rennes (anlam ayrımı) Rennes, aşağıdaki anlamlara gelebilir: Makaralı helical kayıt sistemi Makaralı helical kayıt sistemi, 1 inçlik, B ve C formatlı kayıt sistemi olarak bilinir. B format, Alman Bosch (BNC) tarafından geliştirilmiştir, Alfa sarımlıdır. C format özellikle kurgu aşamasında kaliteli durağan görüntü özelliğinden dolayı önemlidir ve Omega sarımlı olarak bilinir. Sinan Ünlüsoy Sinan Ünlüsoy; "(d. 1970, Ankara)" Türk arkeolog. Arkeoloji öğrenimini Bilkent Üniversitesi arkeoloji ve sanat tarihi bölümünde tamamladı, yüksek lisansını ise Tübingen Üniversitesi Tarihöncesi Enstitüsü'nde Manfred Korfmann danışmanlığında "Neolitik ve Kalkolitik dönemlerinde Yakındoğu, Anadolu ve Güneydoğu Avrupa'da görülen mermer bilezikler" üzerine yazdı. Doktora çalışmalarını aynı enstitüde "Troia II yerleşiminin stratigrafisi" üzerine tamamlayıp 2009 yılında doktora derecesini aldı. Ünlüsoy, 1993'ten beri Troia Projesi'nin üyesi olup 2005 yılına dek kazılarda yer aldı. Ünlüsoy, 2012 yılında Yaşar Üniversitesi Turizm Rehberliği Bölümü’nde öğretim görevlisi oldu. Anadolu arkeolojisi, antik Yunan ve Yakın Doğu mitolojisi üzerine dersler vermektedir. Boston Üniversitesi Arkeolog öğretim üyesi Christopher H. Roosevelt'in ve Christina Luke'un yürüttüğü Salihli, Sart ve Gölmarmara bölgesindeki Kaymakçı Arkeoloji Projesi'nde arkeolojik çalışmalara 2014 yılından bu yana kazı başkan yardımcılığı yapmaktadır. Troia Projesi resmi web sitesi Çiçekdağı, Tekman Çiçekdağı, Erzurum ilinin Tekman ilçesine bağlı bir mahalledir. Çiçekdağı Köyü, Hittik, Kuneruvi ve Çırık mezralarının birleşmesiyle 1960'lı yıllarda oluşturulmuştur. Troya Projesi Troia kazıları Manfred Korfmann başkanlığında 1988 yılından beri bu isim altında yönetilmektedir. Prof. Dr. Korfmann'ın 2005 yılında ölümünden sonra projenin yürütücülüğünü Ernst Pernicka üstlenmiştir. Projenin ana merkezi Tübingen Üniversitesi Tarihöncesi Enstitüsü'nde yer almaktadır. Brian Rose (Cincinnati Üniversitesi), birçok birey ve enstitünün katıldığı bir uluslararası takımın işbirliği içinde proje sürdürülmüştür. Proje üyeleri burada akademik çalışmalarını sürdürmektedir. Kazılar (ve proje) 2012 yılına dek Ernst Pernicka (Tübingen Üniversitesi) başkanlığında yürütülmüş olup analizler ve sonuçların makalelerinin yayımlanması devam etmektedir. 2013 yılından itibaren Rüstem Aslan (Çanakkale Onsekiz Mart Üniversitesi) kazı lisanasına sahip olup araştırmaları devam ettirmektedir. Stephan Blum 1970 Calw doğumlu Alman arkeolog. Tübingen Üniversitesi'nde tarihöncesi arkeolojisi, klasik arkeoloji ve eskiçağ tarihi ana bilimdallarında lisans öğrenimini tamamladıktan sonra 1997 yılından itibaren Troia Projesi'nde çalışmaya başlamıştır. Yüksek lisans tezi Çanakkale ili, Ezine ilçesi sınırları içinde yer alan ve terk edilmiş bir yerleşim olan Işıklar Köyü üzerine yapılmış etnoarkeolojik bir araştırmadır. Kendisi halen Troia IV-V yerleşimleri üzerine bir doktora tezi hazırlamakta ve Troas bölgesinde etnoarkeolojik çalışmalar sürdürmektedir. 2002 "Vom Hausfleiß der Troianer", Rüstem Aslan et.al. (Eds.) Mauerschau- Festschrift für Manfred Korfmann, BAG Verlag. 2002 "Troia’da Biten Erken ve Başlayan Orta Tunç Çağı: Troia IV ve Troia V "– "The End of the Early and the Beginning of the Middle Bronze Age at Troia: Troia IV and Troia V" In: T. C. Kültür Bakanlığı, Anıtlar ve Müzeler Müdürlüğü/Yapı Kredi, Kültür Sanat Yayıncılık (Ed), Troya: Efsane ile Gerçek Arası Bir Kente Yolculuk – Troy: Journey to a City Between Legend and Reality. Katalog zur Ausstellung »Troya: Efsane ile Gerçek Arası Bir Kente Yolculuk – Troy: Journey to a City Between Legend and Reality« in Istanbul 3. Oktober 2002–5. Januar 2003 (Istanbul 2002) 74–83. 2003 Işıklar: Ethnoarchäologische Untersuchungen zur Formation und Transformation archäologischer Siedlungskontexte, Studies in Ethnoarchaeology, Vol. 1, Verlag Bernhard Albert Greiner, Remshalden. 2004 "Ethoarchäologische Untersuchungen zum funktionalen und strukturellen Wandel dörflicher Architektur: Die "Eski Cami" von Zeytinli" Studia Troica XI (Rüstem Aslan ve Susanne Bocher ile birlikte) 2004 "Alacalıgöl: eine neuentdeckte Siedlung des 5.Jahrtausends v. Chr. in der Troas" Studia Troica XI (Utta Gabriel, Rüstem Aslan ile birlikte) 2005 "Holzkohlegewinnung und Köhlereibetrieb in der Troas, Nordwesttürkei" Studia Troica XV(Volker Höhfeld ve Rüstem Aslan ile birlikte) 2005 "Konzepte der Auflassung und Abfallentsorgung in Işıklar, Nordwesttürkei" In: Turan Takaoğlu (Ed.), Ethnoarchaeological Investigation in Rural Anatolia 2 (Istanbul 2005) 75–112. Ege Yayınları, Istanbul. 2006 "Troia an der Wende von der frühen zur mittleren Bronzezeit – Troia IV und Troia V" Troia - Archäologie eines Siedlungshügels und seiner Landschaft, Philipp von Zabern. 2006 "Demir Troia" ArkeoATLAS 5, 2006, 146–149 (Rüstem Aslan ile birlikte) 2007 Luftbilder antiker Landschaften und Stätten der Türkei Philipp von Zabern(Rüstem Aslan ve Frank Schweizer ile birlikte). 2007 "Historisch-landeskundliche Gebiets- und Exkursionskarte 1:50 000 >Troia, Stadt und Landschaft< mit Erläuterungsheft. Projekt- und Arbeitsbericht" Studia Troica XVI, (Volker Höhfeld, Rüstem Aslan ile birlikte) in press "Wohnkultur in Troas – Architekturgeschichte der Provinz Çanakkale vom 4. Jahrtausend v. Chr. bis heute"(Rüstem Aslan/Ismail Erten/Sinan Ünlüsoy ile birlikte) USS Arizona (BB-39) USS "Arizona" (BB-39) Birleşik Devletler Donanması'nın "Pennsylvania" sınıfı zırhlısıdır. 48. Eyalet Arizona onuruna ismi verilen üçüncü gemidir. 1916 yılında hizmete girdi ve I. Dünya Savaşı sırasında da hizmet verdi. USS "Arizona" en çok 7 Aralık 1941'de gerçekleştirilen ve Birleşik Devletleri II. Dünya Savaşına sokan Pearl Harbor saldırısı sırasında 1177 kişinin öldüğü ve kendisi için felaket olan dramatik batışıyla tanınır. Enkaz temizlenmemiş ve şu anda limanın suları altındadır ve üzerinde o gün ölenlerin anısına USS Arizona Anıtı dikilmiştir. 4 Mart 1913 günü Kongre ikinci ve son "Pennsylvania" sınıfı "süper dretnot" zırhlısının yapılmasını onayladı. Birleşik Devletlere yeni katılan Arizona eyaleti onuruna bu gemiye Arizona ismi verildi. Omurgaları 16 Mart 1914 tarihinde Brooklyn Donanma Tesislerinde havuza alındı. 19 Haziran 1915 tarihinde denize indirildi, 17 Ekim 1916 tarihinde ise Kaptan John D McDonald komutasında aynı tesiste hizmete girdi. "Arizona" 16 Kasım 1916 tarihinde New York'tan Virginia Burunları ve Newport'taki tatbikatlar için ayrılarak Guantanamo Körfezi'ne yol aldı. 16 Aralık'ta bataryalarının ateşi ve torpido savunma denemelerini yönetmek için Norfolk Donanma İstasyonuna, kuzeye döndü. Zırhlı, 1916 Noelinden önce tatbikat sonrası onarımlar için yapıldığı yere geri döndü. 3 Nisan 1917 tarihine tamamlanan bakımve ayarlardan sonra Norfolk'a 8. Zırhlı birliğine katılmak üsere tesislerden ayrıldı. O günlerde Birleşik Devletler uluslararası çatışmalardaki ince tarafsızlığını terk etmek üzereydi ve sonrasında I. Dünya Savaşı'na katıldı. Yeni zırhlı bu süre içerisinde Norfolk açıklarında atış talimi ve New York'tan Virginia Burunlarına kadar olan sularda devriye görevindeydi. Yakıtla çalışan bu gemi, İngiltere'deki yakıt kıtlığı yüzünden Büyük Filoya yardım nedeniyle orada bulunan Amerikan zırhlıların yanına, Avrupa sularına gönderilmedi. 11 Kasım 1918 ateşkesinden bir hafta sonra "Arizona", Portland, İngiltere'ye 30 Kasım tarihinde ulaşarak Başkan Woodrow Wilson'ı Paris Barış Konferansına taşıyan "Goerge Washington" gemisiyle buluşmak üzere rotasına geçti. "Arizona" en yeni ve en güçlü Amerikan Dreadnought'ı olarak Birleşik Devletler Başkanı'na eskortluk yapma görevi için en uygun gemiydi ve 13 Aralık günü Brest'e ulaştı. Magic Carpet Operasyonu'nun eve dönen 238 öncüyü taşıyan "Arizona" Brest'ten New York'a doğru 14 Aralık günü yola çıktı ve Ambrose Fener İstasyonuna Noel günü öğleden sonra ulaştı. Ertesi gün New York Limanındaki büyük karşılama töreninden önce "Mayflower" yatıyla Özgürlük Heykelinden gelen Donanma Sekreteri Joshephus Daniels tarafından denetlendi. 22 Ocak 1919 günü Norfolk Deniz üssü'ne dönüş için Hampton Roads için demir aldı. 4 Şubat günü Filo ile beraber Guantanamo Körfezine doğru yöneldi, 8 Şubat günü de ulaştı. Bazı tatbikatlar ve manevralardan sonra Trinidad' doğru yola çıktı. Beş gün sonra 17 Mart günü üç günlük liman ziyareti için uğradı ve 29 Mart tarihinde, 9 Nisan'daki Hampton Roads'a yapılacak seyir hakkında bilgi almak için Guantanamo Körfezine dönüş yoluna koyuldu. 12 Nisanda Hampton Roads'a ulaşan gemi muhtemelen 21 Nisan'da ulaşacağı Fransa Brest seyiri için emir aldı. Zırhlı 3 Mayıs'a kadar Brest Limanı açıklarında bekledi ve sonrasında acil bir hareketle Amerikan çıkarlarını korumak için Türkiye'ye doğru yola çıktı. 8 gün sonra Yunan işgali altındaki İzmir Limanına ulaşarak bölgedeki Amerikanların hayatını koruma görevi için demir attı. "Arizona", kıyıdaki durum elçilik çalışanlarının karaya dönmesine müsait olana kadar, bazı Yunanlar için de geçici sığınak görevi gördü. 9 Haziran günü Arizona İzmir'i terkederek Büyükelçi Leland F. Morris'i İstanbul'a götürdü. Sonrasında, Cebelitarık'a geçen "Arizona" varacağı yere 30 Haziran günü ulaştı. New York Donanma Tesislerinde bakım dolayısıyla kısa bir süre için bulunduktan sonra kış ve bahar boyunca sürecek olan Karayiplerdeki tatbikatlar için 6 Ocak 1920 tarihinde 7. Zırhlı Filosuyla buluşmak üzere ayrıldı. Bu süreç içerisinde 1 Mayıs'ta New York'a dönmeden önce Guantanamo Körfezi, Barbadoslardaki Bridgetown ve kanal bölgesindeki Colón, Panama'ya da uğradı. 17 Mayıs'ta Southern Drill bölgesine ardından Norfolk ve Annapolis'e uğradı. 25 Haziran günü New York'a döndü. Sonraki altı ay boyunca New York dışında bulundu. Bu