Commandor Nişanı sahibidir. Evli ve bir çocuk babasıdır. Anarko-naturizm Anarko-naturizm (anarşist naturizm veya naturist anarşizm olarak da bilinir) anarşizmin ve naturizmin felsefenin bir uzantısı olarak, 19. yüzyılın sonlarında ortaya çıkmıştır. Aşırı bireyci anarşizm akımının temsilcisidir. Anarko-naturizm vejetaryenlik, cinsel özgürlük, özgür aşk, nudizm ve hiking gibi kavramlar üzerinden insan ve ekoloji birlikteliğini savunur. Avrupa Meslek YÃ¼ksekokulu Avrupa Meslek Yüksekokulu, Avrupa Eğitim Vakfı tarafından İstanbul'da kurulmuş Vakıf Meslek Yüksekokulu'dur. Bakanlar Kurulunun 17 Ağustos 2009 tarihli kararı ve 05 Eylül 2009 tarihli Resmi Gazete'de yayımlanan kararla tüzel kişilik kazanmıştır. Yüksekokul, 2010-2011 akademik yılından itibaren öğretim faaliyetlerine başlamıştır. İstanbul Şişli Meslek Yüksekokulu İstanbul Şişli Meslek Yüksekokulu, İstanbul Şişli Vakfı tarafından, 18.05.2012 tarih ve 28296 sayılı Resmî Gazete'de yayımlanan 27.04.2012 tarih ve 2012/3165 sayılı Bakanlar Kurulu Kararı ile İstanbul'da kurulmuş Vakıf Meslek Yüksekokulu'dur. Patsy Swayze Yvonne Helen "Patsy" Swayze (7 Şubat 1927; Houston, Teksas - 16 Eylül 2013; Simi Valley, Kaliforniya), Amerikalı dans eğitmeni ve koreograf. Amerikalı iki ünlü aktör Patrick Swayze ve Don Swayze'nin annesidir.. Patsy Swayze 86 yaşında Kaliforniya'da ölmüştür. Faruk Saraç Tasarım Meslek Yüksekokulu Faruk Saraç Tasarım Meslek Yüksekokulu, Faruk Saraç Moda ve Sanat Vakfı tarafından, 16/02/2010 tarihli Bakanlar Kurulu kararı ile Bursa'da kurulmuş Vakıf Meslek Yüksekokulu'dur. Türkiye’nin ilk tasarım meslek yüksekokuludur. Meslek Yüksekokulunun merkezi 15 Nisan 2020 tarihinde yayımlanan Cumhurbaşkanlığı Kararı ile İstanbul'a taşınmıştır. MYO, açıklamasında Bursa'daki eğitim etkinliklerini sürdüreceğini duyurmuştur. Fabrika-i Hümayun, Bursa’da 19. yüzyıl ortalarında Osmanlı saraylarına ipek halı ve kumaş üretmek için kurulmuş; ana binası Cumhuriyet döneminde tütün deposu olarak kullanılmıştır. Bina orijinaline sadık kalınarak restore edilmiş ve kullanım alanı 8000 m²'ye çıkarılmıştır. Kineke Alexander Kineke Alexander (d. 21 Şubat 1986, Kingstown), Saint Vincent ve Grenadinli atlet. Kısa mesafe koşularında yarışmaktadır. Pekin'deki 2008 Yaz Olimpiyatları'nda, kadınlar 400 metre etkinliklerinde ülkesini temsil eden sporcu, elemeleri geçemedi ve etkinliği 32. sırada tamamladı. Londra'daki 2012 Yaz Olimpiyatları'nda da aynı kategoride mücadele etti ve elemeleri geçemeyerek 46. sırada yer aldı. Suluhan Suluhan, Ankara'nın Altındağ ilçesinde Ulus'ta bulunan tarihi bir handır. II. Bayezid Devri emirlerinden Hasan Paşa tarafından 1508 - 1511 yılları arasında inşa edildiği düşünülen iki katlı, iki avlulu kagir bir şehir hanıdır. Hacı Doğan Mahallesi Tekneciler Sokağı ile Suluhan Sokağı arasında bulunmaktadır. ""Hasanpaşa Hanı"" ve ""Ankaravî Hanı'"' olarak da bilinir. 16. yüzyılda Ankara'da "Kaledibi" denen yerde "Aşağı Yüz" diye adlandırılan kesimde inşa edildi. Yapının inşa kitabesi bulunmaz ancak vakfiyesinin 1508'de düzenlenmiş olması ve buna 1511'de bir zeyl eklenmiş olması nedeniyle 1508-1511 arasında inşa edildiği düşünülür. Daha önceki kayıtlarda""Hasanpaşa Hanı"" olarak bahsedilen handan, 1688 tarihli bir kayıtta ""Suluhan"" diye bahsedilmiştir. Yapıya bu tarihlerde suyun getirilmiş olduğu ve birinci avlusundaki şadırvan ve mescit ile ikinci avlusundaki hamamın da bu tarihten sonra inşa edildiği düşünülür. Osmanlı döneminde handa kahve ve iplik ticareti yapılmaktaydı. 1929 yılındaki Balıkpazarı yangınında yapı tahrip oldu; 1940'lı yıllarda hanın sadece dış duvarları ayakta kaldı. 1950'lere kadar harap halde varlığını sürdürerek; sebze, meyve satış yeri, küçük bir hal olarak kullanıldı. 1969 yılında yıkılarak yerine işhanı yapılması düşünülmüşse de, bundan vazgeçilmiştir. 1984 yılında Vakıflar Genel Müdürlüğü tarafından moloz taş ve kesme taşla kagir olarak, aslına uygun bir şekilde onarım ve restorasyondan geçerek günümüzdeki halini aldı. Kuzey-güney yönünde uzanan iki avlulu bir yapıdır. Kuzey cephe ortasındaki dışa doğru çıkıntı yapan, dikdörtgen planlı taç kapı niteliğindeki mekandan hana girilir. Kuzeyde bulunan birinci avlu kare planlıdır; avluya bakan cepheler iki katlıdır ve her iki katta da revak gerisinde mekanlar yer alır. Alt katta birer kapı ve pencere ile revaka açılan otuz mekan; üst katta ise dış cepheye birer pencere, revaka birer kapı ve pencere ile açılan otuz iki mekan bulunur. Avlunu ortasında bir şadırvan ve şadırvanın dört köşesindeki ayaklar üstüne oturan bir mescit vardır. Birinci avludan ikinci avluya güney kanat ortasındaki bir koridorla geçilir. Avlunun kuzeybatı köşesinde bir hamam, kuzeydoğu köşesinde dikdörtgen planlı bir mekan bulunur. Birinci avludaki şadırvan ve mescid ile ikinci mekandaki hamam ve dikdörtgen mekanın sonradan inşa edilmiş olduğu düşünülür. İkinci avlunun kanatlarında ahır mekanları yer almaktadır. İki avlulu olup ikinci avlunun kanatlarında ahır mekanlarının yer alması bakımından Bursa Koza Hanı ve Edirne Rüstempaşa Kervansarayı'na benzemektedir. Shards Online Shards Online 2016 yılında çıkması planlanan ve Citadel Stuidos tarafından geliştirilen sandbox türünde bir devasa çok oyunculu çevrimiçi rol yapma oyunudur. Citadel Studious'un baş idarecisi Dereck Brinkmann'a göre Ultima Online ve Neverwinter Nights adlı oyunların karışımından ortaya çıkan oyun Shards Online'dır. 2014 yılının başında yapımına başlanan oyun, 12 Haziran 2014 yılında Kickstarter'da destek alabilmek için oyun içi demo, görüntüler ve bilgiler ile ortaya çıktı ancak talep edilen ücrete ulaşamadığı için başarısız oldu. Ancak Citadel Studious aldığı karar doğrultusunda oyunun yapımına devam edeceklerini ve daha gelişmiş bir Shards Online ile takrardan oyuncuların karşısına çıkacaklarını açıkladı. Bu süre içerisinde oyunu daha iyi tanıtabilecek sistemleri geliştirmek için çaba gösteren yapımcı ekip 13 Kasım 2014 tarihinde yeni bir Kickstarter kampanyası düzenledi ve bu sefer beklenenin iki katından daha fazla bir destek ile karşılaştı. Shards Online birçok MMORPG özelliklerini bünyesinde barındıran bir oyundur. Karakter gelişimi Ultima Online gibi yetenek bazlıdır ve buna göre karakterlerin gücü kazanılan aşamalarla değil, kullanılmakta olan yeteneğin puanının artmasıyla gerçekleşir. Bu sistem sayesinde her bir oyuncu farklı yetenekleri geliştirip, birbirine benzemeyen ve özel karakterler yaratabilmektedirler. Ayrıca yine Ultima Online'daki gibi dünya üzerindeki bölgeler üzerine oyuncuların ev kurmasına imkân verilecek ve bu evlerin içerisi dekore edilebilir şekilde olacak. Shards Online'da Shard sistemi bulunmaktadır. Shard oyuncuların oynadığı tüm bir sistemi ve oyuncuları kapsayan bölgenin adıdır. Bir shard içerisinde en fazla 128 kişinin oynaması planlanmaktadır ve bu shardlar birbirleriyle bağlantılı olabilecektir. Beş tane shard birbirine bağlandığında bir küme(cluster) olacaktır. Aralık 2014 ün son haftası Alfa öncesi dönemine geçmiştir. Bu döneme katılabilmek için Kickstarter kampanyası boyunca en az 75$ miktarında katkı yapmış olmak gerekmektedir. Alfa öncesi dönem boyunca Uaran isimli harita, taktik savaşlar, 11 adet yetenek ağacı, 11 çeşit zırh, 5 silah, savaşçılık ve büyücülük yeteneği test edilecektir. Bu süreç boyunca shard ismi verilen sunucuların kapasitesi 24 kişi olacaktır. İkinci Alfa Öncesi dönem boyunca sunucu yöneticilik sistemi, dünya obje editörü, bölgeler ve ve yollar editörü, şablonlar ve senaryo modlama sistemi, modlama dokümanları teste açılacaktır. 2015 Baharında Celador kod isimli Alfa 1 dönemi başlayacaktır. Bu dönem boyunca Celador haritası, oyuncu evi sistemi, dinamik kaynak sistemi, zanaatkarlık, oynanabilir kadın karakter, shard yönetenlerin tanrısal güçleri test edilebilir şekilde olacaktır. Shard'ların kapasiteleri 32 veya 64 kişiye yükseltilmiş olması beklenmektedir. 2015 Yaz aylarında Alfa 2 dönemine geçilmesi düşünülmektedir. Sunucu bazlı kullanıcı arayüzü, büyü ve iksir sistemleri, küme yöneticisi arayüzü, oyuncu tarafından yönetilen zanaatkar sistemi, yüz ve saç özelleştirmeleri, boyanabilir eşyalar teste açılmış halde olacaktır. Babil'in Kulesi isimli üçüncü Alfa dönemi 2015 Güz aylarında başlayacaktır. Bu dönem boyunca Babil'in Kulesi isimli harita, yeni yaratıklar-silahlar-zırhlar-büyüler-yetenekler, gruplaşma sistemi, kiralanabilir oyuncu olmayan zanaatkar ve toplayıcılar, vücut ve cilt özelleştirmeleri, mobil uygulama(kiralanmış kullanıcı olmayan karakter kontrolü) teste açılacaktır. Kış 2015'te son Alfa dönemi olan dördüncü Alfa dönemine geçilecektir. Colosseum haritası, binekler, rün fakihi ve meftun yetenekleri, hata ayıklayıcı, cilalanmış grafikler, özelleştirilmiş eşyalar ve canlılar test edilebilir ölçeğe gelmiş olması planlanmaktadır. Shardların kullanıcı kapasitesi 128 kişi olacaktır. 2016'nın erken dönemlerinde Beta sürecine geçilecektir. Terminus haritası, yeni yaratıklar-silahlar-zırhlar, geliştirilmiş grafikler, mobil uygulama(lonca sohbeti) bu dönemde test edilebilir olacaktır. Raziye BegÃ¼m Raziye Begüm, (d. (?) - ö. 14 Ekim 1240, Delhi), Delhi Türk Sultanlığı hükümdarı. 1236-1240 arasında hüküm sürdü. Delhi Sultanlığı'nın tek kadın hükümdarıdır. "Şirin-i Dihlevi"" ve ""Şirin-i Gûri"" mahlaslarıyla şiir yazmıştır. Babası Delhi Sultanı Şemseddin İltutmuş, annesi Terken Hatun’dur. Babası tarafından 1232 yılında veliaht olarak atandı. İltutmuş’un 1236’da ölümünden sonra vasiyetine aykırı olarak kızı Raziye değil, oğlu Rükneddin Firûz Şah tahta çıkarıldı. Firûz’un ülkeyi yönetmedeki aczi görülünce 6 ay 28 gün sonra devlet erkânının desteği ile tahta Raziye Sultan çıkarıldı; Rükneddin Firûz öldürüldü. Celaletüddin ve Radıyyetüddin lakaplarıyla para bastırdı. Saltanının başında "Nur Türk" adlı bir Türk’ün Hindistan'ın değişik bölgelerinden başına topladığı Karmati ve Mülahidelerden oluşan bir grup ile başlattığı isyanı bastırdı. Ardından hakimiyetini tanımayıp Delhi kapılarına dayanan meliklerin isyanını bastırdı. Düzeni sağladıktan sonra Hinduların kuşattığı Rantanbur kalesi’ne yardım gönderdi; kalede kapalı kalan Müslüman emirleri kurtardı. Türk emirlerin nüfuzunu kırma düşüncesi ile Habeş asıllı Cemaleddin Yakut’u Emir âhorluk (ahır beyi) makamına getirdi. Bu durumu hoş karşılamayan melikler, kadın elbiseleri ve örtüden çıktığı, cüppe giyip, külah örterek ve fil üzerinde açıkça halk arasında dolaştığı için onu eleştirip yıpratmaya başladılar. 1238’de isyan eden Gaveliyar üzerine ordu gönderdi. Ertesi yıl bizzat sefere çıkarak Lahor valisinin isyanını bastırdı. Delhi’ye döner dönmez Taberhind hakimi Altuniye’nin isyanı üzerine tekrar sefere çıkmak zorunda kalan Raziye Sultan, yakalandı ve Taberhind Kalesi’ne hapsedildi. Delhi’de tahta İltutmuş oğullarından Behram Şah çıkarıldı. Sultan Raziye’nin esir düşmesinin üzerinden bir ay geçmeden onunla evlenen Altuniye, Raziye’nin tekrar tahtı ele geçirmesi için onunla birlikte hareket etti. Raziye’nin ve Behram Şah’ın ordusu arasındaki mücadele, Behram Şah’ın galibiyeti ile sonuçlandı. İbn-i Batuta’ya göre Raziye Sultan savaşı kaybedince esir olmamak için kaçmış, fakir bir Hindur rençber tarafından öldürülmüştür. Bir başka rivayete göre yakalanıp Behram Şah’ın huzuruna götürüldü ve orada öldürüldü. Ataşehir Adıgüzel Meslek Yüksekokulu Ataşehir Adıgüzel Meslek Yüksekokulu, Adıgüzel Eğitim Kültür Araştırma Yardımlaşma ve Sağlık Vakfı tarafından, Bakanlar Kurulu’nun 25/5/2012 tarihli kararıyla İstanbul'da kurulmuş Vakıf Meslek Yüksekokulu'dur. Nevzad Ayas Abdullatif Nevzad Ayasbeyoğlu (d. 1889, Seydişehir, Konya) - (ö. 25 Aralık 1966), Türk siyasetçi. Darülfünun Edebiyat Şubesi mezunudur. Darüşşafaka Lisanı Osmanî ve Usul-i Tedris Muallimliği, Kocamustafapaşa Rüştiye-i Askerîyesi Lisanı Osmanî Muallimliği, Üsküp Sultânîsi Edebiyatı Osmaniye Muavinliği, İstanbul Sultânîsi Menatıkı Harbiye Şubesi Edebiyat Muallimliği, Beyrut 2. Sultânîsi Müdür Yardımcılığı, İstanbul Gelenbevî Sultânîsi, Vefa Sultânîsi, Müdüri Sanisi, Cebelilübnan Sancağı, Aydın, Karahisarısahip Maârif Müdürlüğü, İstanbul Vilâyeti Maârif Müfettişliği, Maârif Nezâreti Hey’et-i Teftişiye Dairesi Müfettişliği, Maârif Nezâreti Tedrisatı Tâliye 2. Sube Müdürlüğü, Darü’l-Hilâfetül Aliye Süleymaniye Medresesi, Hikmeti İlahiye Müderris Vekilliği, Maarif Vekaleti Telif ve Tercüme Dairesi Azalığı, Maârif Vekâleti İlk Tedrisat Müdürlüğü, 3. Sınıf Maârif Müfettiş Umûmîyeliği, Konya Mıntıkası Maârif Eminliği, Yüksek Tedrisat Umûm Müdürlüğü, Erenköy Kız Lisesi Felsefe, Haydarpasa Lisesi Felsefe ve Yurt Bilgisi Muallimliği, Maârif Vekâleti Millî Talim ve Terbiye Heyeti Azalığı, Yazarlık, TBMM VI. Dönem Bursa Milletvekilliği yapmıştır. Evli ve iki çocuk babasıdır. Neo-pop Neo-pop 1980'lerin postmodern sanat hareketlerinden biridir. Pop arttan etkilenen Jeff Koons ve Sam Havadtoy gibi sanatçıları tanımlamak için kullanılır. 2000'lerde Takashi Murakami'nin işleri ve 2009'da Nicolas Lepaulmier'nin sanat projesi de neo-pop olarak tanımlanmaktadır. Avustralyalı Ken Done'nın kurulama bezi, anahtarlık ve tişört gibi ürünlere ticari yaklaşımı kendisine dünya çapında ün kazandırmıştır. Su ve Ateş Su ve Ateş, Özcan Deniz' in yazıp yönettiği 2013 yılı yapımı sinema filmi. Tesadüf eseri Londra'ya giden bir uçakta karşılaşan Yağmur ve Kemal birbirlerine aşık olurlar. Londra'da masal gibi günler geçiren çiftin mutlu günleri çok sürmeyecektir. Yağmur'un saf duygularına karşılık Kemal'in karanlık sırları vardır. Gerçek adı Haşmet olan Kemal büyük bir kan davasının içindedir. Hamile kalan Yağmur'un da davaya dahil olması çok sürmeyecektir. Kırım Özerk Cumhuriyeti Kırım Özerk Cumhuriyeti, (, "Avtonomna Respublika Krym"; , "Avtonomnaya Respublika Krym"; , "Къырым Мухтар Джумхуриети", "Ҡырым Мухтар Җумхуриети"), Ukrayna'nın özerk cumhuriyeti. Sovyetler Birliği döneminde varlık gösteren Kırım Oblastı ile aynı sınırlara sahiptir. Kırım Oblastı 1954'te Rusya SFSC'den Ukrayna SSC'ye geçti. 20 Ocak 1991'deki referandumdan sonra Ukrayna SSC içerisinde bir özerk cumhuriyet hâlini aldı. Sovyetler Birliği dağıldığında ve Ukrayna bağımsızlığını elde ettiğinde, Kırım yeni kurulan Ukrayna'nın parçası olarak kaldı. Mart 2014'te Ukrayna devrimi ile Ukrayna Cumhurbaşkanı Viktor Yanukoviç devrilince Rusya yanlısı ayrılıkçılar ve Rusya Silahlı Kuvvetleri'nin Kırım'ı ele geçirmesinin ardından bölgenin Rusya'ya katılması için anayasaya aykırı bir referandum düzenlendi ve referandumdan katılma kararı çıktı. Rusya daha sonra Kırım Cumhuriyeti ile Sivastopol'u federal birimleri olacak şekilde ilhak etti. Rusya ve birkaç BM üyesi devlet Kırım'ı Rusya'nın bir parçası olarak tanırken Ukrayna, Kırım'ı kendi bölgesi olarak görmeye devam etmektedir. Ukrayna'nın bu iddiası pek çok yabancı hükûmet ve Birleşmiş Milletler Genel Kurulunun 68/262 sayılı kararı ile desteklenmektedir. 19 Şubat 1954 tarihinde, Sovyetler Birliği Yüksek Sovyeti Prezidyumu Kırım Oblastını Rusya Sovyet Federatif Sosyalist Cumhuriyeti'nden çıkararak Ukrayna Sovyet Sosyalist Cumhuriyeti'ne bağladı. Ukrayna, 1991 yılında Kırım'ın özerk statüsünü teyit etmiş ve tüm Kırım Tatarlarının sürgünden dönmesine izin vermiştir. Sürgünden dönüşler tamamlanmamış olup, azalarak devam etmektedir. 16 Mart 2014 tarihinde yapılan referandumda halka iki soru soruldu. Sorular, "Rusya'ya bağlanmaya razı mısınız?" ve "1992 yılı Kırım Anayasası'nın yeniden yürürlüğe girmesi ve Kırım'ın Ukrayna'nın bir parçası olmasına razı mısınız?" idi. Referandum yapılmasının hukuk dışılığından, tarihin öne alınmasına kadar çok tartışmalı olan ve dünyanın tamamına yakını tarafından hâlen tanınmayan bu referandumun sonucuna göre Kırım Özerk Cumhuriyeti ezici çoğunluğun oyuyla Rusya Federasyonu'na bağlanmayı kabul etti. Hemen iki gün sonra 18 Martta Rusya Devlet Başkanı Vladimir Putin, Kırım ve Sivastopol'un Rusya'ya bağlanması ve yeni federal bölgeler oluşturulması anlaşmasını imzaladı. Daha sonra anlaşma metni Anayasa Mahkemesi tarafından onaylandıktan sonra parlamentonun alt ve üst kanatlarında görüşülüp kabul edildikten sonra yürürlüğe girdi ve konu Rusya açısından resmileşmiş oldu. Kırım’a Ukrayna üzerinden giriş yapmak isteyenler önce Ukrayna Devlet Göç Hizmetleri İdaresi’ne başvuracak. 2 Mayıs 2014 tarihinde Moskova üzerinden Kırım'a gitmek isteyen Kırım Tatarlarının lideri ve Ukrayna milletvekili Mustafa Abdülcemil Kırımoğlu, önce Moskova Havaalanında alıkondu, ardından Kiev'den geldiği uçakla Ukrayna'ya geri gönderildi. Bunun üzerine ertesi gün Kırım'ın Ermenipazar sınır kapısına gelen Kırımoğlu'na yine giriş izni verilmedi. Karşılamaya gelen 5 bin kadar Kırım Tatarı'nın zorla barikatları aşması üzerine ara bölgede miting düzenleyen Kırımoğlu, kan dökülmesini önlemek için sakin davranma çağrısı yaparak, teslim olunmamasını, mevcut rejimle mücadele edilmesi gerektiğini söyledi. Kırımoğlu'nun ülkeye girişinin yasaklandığı ilan edildi. 6 Mayıs tarihinde ise, Kırımoğlu'nun Kırım’a alınması için binlerce Kırım Tatarı'nın sınırda eylem ve gösteri düzenlemesini "Radikal unsurların toplum düzenini bozma girişimi" ilan eden Vladimir Putin'in Kırım'a atadığı savcı , Rusya Soruşturma Komitesi ile Rusya Federal Güvenlik Servisi'nden (FSB) eylemi düzenleyen kişilerin yakalanması ve cezalandırılmasını talep etti. Ayrıca savcı Poklonskaya, "Refat Çubarov ve Kırım Tatarlarının eylemlerine son vermemeleri durumunda Kırım Tatar Millî Meclisi'nin kapatılacağı" uyarısında da bulundu. Kırım, Ukrayna yasalarına göre Kırım Anayasası tarafından yönetilen özerk bir parlamenter cumhuriyettir. Yarımadanın merkezinde bulunan Akmescit idari yönetim merkezinin bulunduğu başkenttir. Kırım'ın yüzölçümü 26.200 kilometrekaredir ve nüfusu 2007 yılı itibarıyla 1,973,185'dir. Rostov-na-Donu Rostov-na-Donu (Rusça: Ростов-на-Дону), Rusya'nın Rostov Oblastı'nda Don Nehri'nin sağ sahlinde bulunan bir kentidir. Nüfusu 1,115,000'dir (2015). Moskova'nın 1.076 kilometre güneydoğusunda ve Don Nehri'nin ağzından 46 kilometre yukarısında yer alır. Şehrin karşısında Don Nehri'nin sağ sahlinde Bataysk ve batısında Azak şehri bulunur. Günümüzdeki Azak şehrinin etrafında Antik Yunan kenti Tanais, Orta Çağ'da Ceneviz Cumhuriyeti'nin kolonisi Tana, daha sonra Osmanlılar tarafından Azak Kalesi kuruldu. 15 Aralık 1749'da Rus İmparatorluğu imparatoriçesi Elizaveta'nın emriyle Temernik Nehri'nin kenarında bulunan Bogatovokoldezya'da Osmanlı Devleti ile yapılan ticari faaliyetleri denetlemek için gümrük kuruldu. 1756 yılında Rusya Konstantinopolis Ticaret Şirketi kuruldu ve Kupeçeskaya Sloboda olarak adlandırıldı. 1760-61 kale yapıldı ve 1761'de II. Katerina tarafından o dönemde azizliği kabul edilen Rostov'lu Dmitri'nin adından alınarak Rostov adı verildi. 1779'da Kırım'dan göç eden Ermeniler tarafından Nor Nahiçevan (Ermenice "Yeni Nahçıvan", bugünkü Proretarski semti) kuruldu. 1796'da gorod statüsü verilip Rostov Veliki ile ayırt etmek için Rostov-na-Donu olarak değiştirildi. 1797'de Rostov-na-Donu ve Nor Nahiçevan Novorossisk Guberniyası'na bağlandı. 1928'de Rostov Oblastı kuruldu ve eski Don Askerî Oblastı'nın merkezi olan Novoçerkassk'ın yerine bölgenin merkezi oldu. Aynı yıl Nor Nahiçevan Rostov-na-Donu'nun bir rayonu oldu. 1929'da tarım makine firması Rostselmaş kuruldu. Rostov-na-Donu şehri ilk olarak 21 Kasım 1941-28 Kasım 1941 arası Nazi Almanyası tarafından işgal edildi. Mavi Durum'nın başlamasıyla 24 Temmuz 1942'da 2. kez Nazi Almanyası'nın eline geçti ve 14 Şubat 1943'te Kızıl Ordu tarafından geri alındı. Trabzon Trabzon Türkiye'nin bir ili ve en kalabalık yirmi yedinci şehridir. Trabzon İl Nüfusu: 808.974'tur (2019 sonu). Karadeniz Bölgesi'nin Doğu Karadeniz Bölümü'nde yer alan ilin Karadeniz'e kıyısı bulunur. Karadeniz sahili ile Doğu Karadeniz Dağları arasında yer almakta olup yüzölçümü açısından az bir alan kaplar. Batısında Giresun'a bağlı Eynesil ilçesi, güneyinde Gümüşhane'ye bağlı Torul ilçesi ve Bayburt, doğusunda da Rize'ye bağlı İkizdere ve Kalkandere ilçeleri bulunur. 7 Eylül 2010 tarih ve 27695 sayılı resmi gazetede yayımlanan karar ile birlikte 7 belde ve 29 köy tüzel kişilikleri kaldırılarak belediye sınırlarına dahil edilmiştir. Bu son düzenleme ile birlikte belediye nüfusu 402.166'ya çıkmıştır. Trabzon, günümüzde Karadeniz Bölgesi'nin Samsun'dan sonra ikinci büyük kentidir. Trabzon, 12 Kasım 2012 tarihinde kabul edilen büyükşehir yasa tasarısı ile büyükşehir belediyesi olmuş ve merkez ilçe kaldırılarak Ortahisar ilçesi kurulmuştur. Trabzon iki il ile birlikte de "şehzadeler şehri" olarak anılır. Evliya Çelebi Trabzon için şöyle demiş: - Bu şehre küçük İstanbul denilse yeridir. İrem bağları gibi süslü bir şehirdir burası. Şehir tarih boyunca Osmanlıca: طرابزون , Antik Yunanca: Τραπεζοῦς , Latince: Trapezus, Ermenice: Տրապիզոնի , Cenevizce: Trabisonda , Pontus Rumcası: Τραπεζούντα "Trapezunda" ve Lazca: "T'rapuzani" ya da "T'amtra" olarak adlandırılmıştır. Bölgede çeşitli dönemlerde yapılan arkeolojik kazı ve yüzey taramalarında Yontma Taş (Alt Paleolitik dönem) Çağı'na ait Acheulien ve Mousterien tipi (el baltaları, kazıyıcılar, yonga aletler), Orta Taş Çağı (Mezolitik)'e ait mağaralar Kalkolitik Çağ'a ait yerleşim izlerine rastlanmıştır. Bronz Çağı'nda Karadeniz kıyısında Kaşkalar adlı domuz besleyen ve kendir eken savaşçı bir halkın varlığı Hitit kaynaklarında bildirilmektedir. Eusebius'a göre şehrin kuruluş tarihini MÖ 756 olmakla birlikte bu iddia Trabzon'u İstanbul, Roma hatta, genel kanıya göre Trabzon ve diğer Doğu Karadeniz kolonizasyonunu gerçekleştiren Sinop'tan daha eski bir kent yapmaktadır. Bu durum gerçekse Sinoplular var olan bir kenti MÖ 630 tarihinden sonra yeniden kolonize etmiş olmalıdırlar. Anabasis'te geçen "Pontos Euksenios kıyısındaki bu şehir Sinope'nin Lazların ataları olan Kolhis ülkesindeki kolonisidir" ifadesi daha sonra Arrian ve Peripleus tarafından da onaylanmıştır. Trabzon şehrinden ilk defa MÖ 400 yılında şehri gören Atinalı Xenophon tarafından bahsedilmiştir. Merkezinde Yunanların çevre köylerinde bugünkü Lazların (Tzanlar) ataları olan Kolhislilerin ve yaşadığı Trabzon, Antik çağ ve sonrasında Zigana geçidi üzerinden Ermenistan ve Euphrates civarında üretilen ticari malların takas edildiği ticaret merkezi ve dış ülkelere satıldığı bir ihraç limanı özelliğindeydi. Pontus İmparatoru Mithridates'in Roma İmparatorluğu ile giriştiği bir dizi savaşı kaybetmesinin ardından Anadolu topraklarının yanı sıra Trabzon da Roma hakimiyetine girmiştir. Pompeius'a karşı mücadelesinde Mithridates'e destek vermeyen Trabzon, Roma döneminde ödüllendirilerek serbest şehir statüsü kazandırılmıştır. Bizzat kente gelen Arrian, Trapezus'un Roma döneminde Güney Karadeniz'deki en önemli liman kenti olduğunu belirtmiştir. Roma İmparatoru Hadrianus döneminde restore edilen kent, Trajan döneminde Pontus Kapadokyası eyaletinin başkenti olmuş ve kente yeni bir liman inşa edilmiştir. Gallienus döneminde bir Germen kabilesi olan Gotlar tarafından yağmalanmış , I. Justinianus döneminde tekrar onarılsa da şehir eski görkemli günlerine dönememiştir. Bizans' ın 6. yüzyılda Sasanilerle yapılan savaşlar, 7. yüzyılda da Arap akınları nedeniyle şehir yeniden önem kazandı. Daha sonra yeni kurulan Haldia bölgesinin ana kenti oldu. İstanbul'un Latinler tarafından işgali sırasında Komninos Hanedanı tarafından 1204 yılında kurulan Trabzon İmparatorluğu'nun başkenti oldu. Komninos Hanedanı'ndan Aleksios Latin işgali nedeniyle Trabzon'a gelerek teyzesi Gürcü Kraliçesi Tamar'nın da desteğiyle kendini Roma İmparatoru ilan etmişse de Batı özellikle Vatikan Trabzon İmparatorunu küçümseyerek "Laz hükümdarı" olarak tanımlamıştır . Trabzon imparatorları başlangıçta diğer Bizans (Doğu Roma) imparatorları gibi çift başlı (aetos) figürünü sembol olarak kullanmışlarsa da Latin işgalinin sona ermesi ve Konstantinopolis'te yeniden yasal yönetimin iktidarı ele geçirmesiyle, bir çatışmaya sebebiyet vermemek için bugün Trabzon Ayasofya müzesinin giriş kapısının üzerinde rölyefi bulunan tek başlı kartal sembolü tercih etmişlerdir. Cenevizliler ile Venedikliler, Moğollar ile Osmanlılar hatta çeşitli Türkmen (Akkoyunlu kabile federasyonuna mensup) klanları ile denge politikası sürdürerek, varlığını sürdürebilen bu zengin liman kenti, İstanbul'un fethinden sekiz yıl sonra 1461 yılında Fatih Sultan Mehmet tarafından Karadeniz'deki çeşitli beylikler, İtalyan kolonileri ve Kırım'la birlikte ele geçirilerek İpek yolunun stratejik anahtarının Osmanlı hakimiyetine girmesi sağlanmıştır. I. Bayezid'in 1398'de Samsun yöresini almasından sonra Trabzon Krallığı, Osmanlı Devleti'ne yıllık vergi ödemek zorunda bırakılmıştır. David Komninos iktidarı döneminde (1458-1461) vergi ödemeyi durdurarak, önceden ödediklerini de Akkoyunlu Devleti Sultanı Uzun Hasan aracılığıyla geri istemiş, ayrıca Osmanlılara karşı Avrupa'daki büyük devletlere ittifak önerisinde bulunmuştur. Bunun üzerine Fatih Sultan Mehmet 23 Mart 1461'de Edirne'den sefere çıkmış ve bir süre denizden kuşatılan şehir, Trabzon kralı David Komninos'un Veli Mahmud Paşa'nın yakını olan başmabeyincisi Yorgi Amiruki'nin aracılığıyla direnmeden teslim olmuştur. Osmanlı idaresine geçen Trabzon sancak haline getirilmiştir. Bir süre müstakil olarak idare edilen sancak daha sonra Rûm Eyaleti'ne bağlandı. Sancak merkezinin Trabzon olması nedeniyle sancakta şehrin adıyla anıldı. Osmanlı yönetimine geçmesiyle şehirde yaşayanların bir kısmı İstanbul, Edirne ve diğer şehirlere gönderilirken, Trabzon'a da Çepniler ve diğer Türkmen toplulukları yerleştirilmiştir. 1470 yılında sancak beyliği küçük yaşta Şehzade Abdullah'a verilmiş; Abdullah, annesi Şirin Hatunla birlikte 1479 yılına kadar Trabzon'da yaşamıştır. Yavuz Sultan Selim de şehzadeliği sırasında (1491-1512) Trabzon'da Sancak Beyi olarak bulunmuş, sonradan Kanuni unvanı alacak olan oğlu Sultan Süleyman burada doğmuştur. Trabzon sancağı 1582 yılında merkezi Batum olan Lazistan Sancağı ile birleştirilerek eyalete dönüştürülmüş ve Trabzon bu yeni idari birimin merkezi olmuştur. Trabzon, Osmanlı döneminde de gerek Doğu Anadolu ve İran'ın gerekse Baharat yolu'nun Batı'ya açıldığı liman kenti olarak stratejik önemini sürdürmüş dahası İran ve Kafkasya seferlerinde askeri üs noktası olarak kullanılmıştır. 1486 tahrir kayıtlarında şehirde yaşayan Müslüman halkın; çeşitli Anadolu şehrinden sürgün edilerek şehre yerleştirilen 201 hâne ile kendi istekleriyle şehre yerleşen elli altı hâneden oluştuğu belirtilmiştir. Aynı tahrir kayıtlarına göre şehirde yaşayan halkın; %65,16'sı Rumlar, %19,22'si Müslüman, %12,49'u Ermeniler, %3,13'ü ise Ceneviz ve Venedikliler'in oluşturduğu Latinler'den oluşmaktaydı. Bunun yanı sıra şehirde 400 yeniçeri, 203 kale muhafızı ile idareciler ve maiyetindeki insanlarda bulunmaktaydı. 1523 tahririnde şehirdeki Müslüman nüfusun azaldığı görülürken, tahminen 7000 kişinin yaşadığı şehrin yaklaşık %14,3'ü Müslümanlardan oluşmaktaydı. 1553 kayıtlarında şehrin nüfusu azalırken (6100), Müslüman nüfus sayısındaki yüksek artış sonucu nüfusun %47'sini Müslümanlar oluşturmaktaydı. 1583 tahririnde 10.500 kişinin yaşadığı tahmin edilen şehrin yaklaşık; %53,6'sı Müslüman, %32,5 Rum, %5,8 Ermeni ve geri kalanı da Katolik tebaadan oluşmaktaydı. Celali ayaklanmaları, Kazancık cemaati gibi soyguncu aşiretler, yolsuzluk yapan sancak beyleri, bölgeyi arpalık olarak kullanan beylerbeyleri (Ahmet Paşa, 1603 gibi), 1624, 1625, 1631 yıllarındaki Kazak yağmaları ve 18. ve 19. yüzyılda Rize'li Tuzcuoğlu Memiş Ağa ve Sürmene'li Deli Ahmet Ağa gibi ayanlıktan gelme yerel derebeylerin ayaklanmaları bu dönemin önemli olaylarıdır. Diğer yerel ayanlarında desteğini alan Tuzcuoğulları 18 Ağustos 1816'da şehri ele geçirmiş, şehir yağmalamaya ve tahribata maruz kalmıştır. 1859-1864 yılları arasında Kuzey Kafkasya'da süregelen Kafkas-Rus savaşı, Çerkes ve Abhaza halklarının yenilgisi ile sonuçlanmış ve şehre çok sayıda göçmenin yığılmasına yol açmıştır. Dönemin raporlarına göre, sadece Kasım 1863-Temmuz 1864 arasında Trabzon limanına 180.000 göçmen gelmiştir. Doğal olarak büyük bir afete dönüşen göç, salgın hastalıklar, açlık ve toplum içinde kaynaşmalara yol açmıştır. Çok kısa bir zaman içinde Trabzon ve Akçakale limanları ve çevresindeki yerleşim yerleri adeta rezervasyonlara dönüşmüştür. Bu dönem sırasında salgın hastalıklardan korkarak kaçan yerel halk yaylalara geçmiş ve şehirde yeni göçmenlerle, devlet görevlilerinden başka sadece kaçamayacak durumda olanlar kalmıştır. 1867 yılında Trabzon'da büyük bir yangın çıkmış, birçok kamu binası da bu sırada yanmış ve kent daha sonra yeniden düzenlenmiştir. 1868 yılında vilayet olmuş, merkez sancağı dışında Lazistan, Gümüşhane, Canik Sancakları da buraya bağlanmıştır. I. Dünya Savaşı sırasında, Ruslar Trabzon'a saldırır (14 Nisan 1916). Türk nüfusun boşalttığı şehre 18 Nisan'da Rus ordusu girmiş ve Trabzon 24 Şubat 1918'e kadar Rus hakimiyetinde kalmıştır. 1917'de Rusya'da “Bolşevik Devrimi” sonrasında Çarlık yönetiminin yıkılmasını takip eden süreç sonrasında Rus ordusu Trabzon'dan çekilmiştir. Öte yandan, batıdan doğuya doğru kayan ve Karadağ'da toplanan Türk milis güçleri, Akçaabat'a inerek Yüzbaşı Kahraman Bey'in komutasında üç koldan Trabzon'a doğru yürürler ve 24 Şubat 1918 tarihinde Trabzon'a girer. Bu olayların yaşanmasından sonra Trabzon'da nüfusun az bir kısmını oluşturan Rum ve Ermeniler şehirden çıkarılmıştır. I. Dünya Savaşı sırasında 17 gemilik Rus donanması tarafından topa tutulan, 1916-1918 yılları Rus işgaline uğrayan kentin Hristiyan Rum nüfusu, savaşın bitiminden sonra mübadele ile Yunanistan'a gönderilmiştir. Canlı bir ticaret kenti olan Trabzon'un köklü Rum ve Müslüman ailelerden oluşan eşrafı aktif olarak siyasetle uğraşmaktaydı. Barutçuzade Faik Ahmet Bey'in sahibi olduğu İstikbal gazetesi yerel sermaye ve aydınların düşüncelerini kamuoyuna duyurdukları en önemli haber kaynağıydı. Mondros Mütarekesi'nin ardından bölgede bir Pontus Devleti'nin kurulması hatta daha çok destek bulan bir proje olarak yeni kurulacak Ermenistan'a liman kenti olarak verilmesi gündeme geldiğinde Trabzonlular 12 Şubat 1919 tarihinde Trabzon Muhafaza-i Hukuk-ı Milliye Cemiyeti'ni kurarak Osmanlı Devleti'ne bağlılığın korunması için mücadele etmeye karar vermişlerdi. Erzurum Kongresi'ne kalabalık bir heyetle katılan Trabzon heyeti ile kongreyi düzenleyenler arasında başkanlık seçimi ve kongrenin niteliği konusunda bazı pürüzler çıkmıştır. Görüş ayrılıkları derinleşince Heyet-i Temsiliye'nin Trabzonlu üyeleri Sivas Kongresi'ne katılmamışlardı. Saltanat yanlısı Trabzon valisi Galip Bey'in tutuklanması ve Türkiye Komünist Fırkası başkanı Mustafa Suphi ve 18 arkadaşının Trabzonlu kayıkçıların reisi Kahya Yahya tarafından 28-29 Ocak 1921 katli Cumhuriyet öncesi dönemin son olaylarındandır. 1831 Osmanlı nüfus sayımına göre Trabzon merkez kazada 6.300, Vakfıkebir 19.512, Polathane'de 8.432, Yümerek'te (Yomra) 6.775, Tonya'da 1.910, Sürmene'de 12.985, Of'ta 18.940 erkek yaşamakta olup buna Trabzon sancağındaki 11.473 reaya eklenince toplam 86.327 erkek yaşamaktaydı. 1903 Trabzon Vilayet Salnamesi'ne göre Trabzon vilayetinde 972.981'i İslam, 185.784'ü Rum Ortodoks, 50.233'ü Ermeni Gregoryen, 1.506'sı Katolik, 1.140'ı Protestan olmak üzere 1.211.644 kişinin yaşadığı görülmektedir. Türkiye Cumhuriyeti'nin 81 ilinden biri olan Trabzon, Doğu Karadeniz Bölgesi'nde yer almakta ve 4.685 kmlik yüz ölçümüyle ülke topraklarının %0,6'sını oluşturmaktadır. İlin Cumhuriyet dönemindeki sınırları kültürel ve tarihsel bir düşünceyle değil tamamen idari yapı ve merkezlere uzaklıklar baz alınarak çizilmiştir. Kent, 1923 yılında yeni kurulan Türkiye Cumhuriyeti devletinin 61. il merkezi olarak yerini almış, 1926 yılında ilk Halk Kütüphanesi ve Ziraat Bankası, 1929'da Visera Hidroelektirik santrali, 1938'de Trabzon içme suyu tesisleri, 1942'de Trabzon Lisesi, 1947'de Trabzon Numune Hastanesi, 1949'da Göğüs Hastalıkları Hastanesi, 1954'te Trabzon limanı, 1957'de Trabzon Havaalanı, 1958'de SSK Hastanesi, 1964'te Ayasofya müzesi, 1967'de çimento fabrikası açılmış, 1976 yılında Trabzonspor futbol takımı Türkiye 1. Ligi şampiyonluğunu kazanarak bu unvanı İstanbul'dan Anadolu'ya taşımayı başaran ilk futbol takımı olmuştur. Atatürk, Cumhuriyet döneminde Trabzon'a üç kez gelir: 1924, 1930 ve 1937 yıllarında. İlk geldiği 15 Eylül 1924 günü, Trabzonlularca “Atatürk Günü” olarak kabul edilir ve bu kendisine bir telle bildirilir. 1949 yılında 5442 sayılı İl İdaresi Kanunu uygulamasıyla Anadolu'da bulunan 78 bin civarındaki yerleşim adından 28 bin kadarının adı Türkçe olmadığı gerekçesiyle değiştirilmiş olup büyük bölümü Romeika olan Trabzon köy adları da değiştirilerek yerlerine Türkçe isimler konulmuştur. 2012 yılında çıkarılan 6360 sayılı kanun ile Trabzon'da sınırları il mülki sınırları olan büyükşehir belediyesi kuruldu ve 2014 Türkiye yerel seçimlerinin ardından büyükşehir belediyesi çalışmalarına başladı. Dar bir sahil şeridinin ardında denize paralel uzanan dağlık bir araziye sahip olan ilin merkezi Boztepe (antik Minthrion tepesi) üzerine kurulmuştur. İl topraklarının % 22,4 yayla, % 77,6'sı ise tepelerden oluşmaktadır. İldeki dereler; Ağasar Deresi, Çamlık Deresi, İskefiye Deresi, Değirmendere, Yanbolu Deresi, Fol Deresi, Karadere, Küçükdere, Manahos (Sürmene), Solaklı, Baltacı Deresi, Kalapotama Deresi, Maçka Deresi ve Galyan Deresi'dir. İldeki göller ise Çakırgöl, Uzungöl, Sera Gölü ve Haldizen Gölü'dür. Karadeniz'e özgü ılıman iklime sahip kentte hava sıcaklığı yıl boyunca 7,4-23,5 °C arasında değişirken yaz ortalaması 22,3 °C, kışın ortalama en düşük sıcaklık ise 4,4 °C civarındadır. Trabzon'da yerel il meteoroloji istasyonlarınca bugüne kadar ölçülen en düşük sıcaklık −7 °C (15 Ocak 1950), en yüksek sıcaklık ise 37,8 °C (17 Mayıs 1988) olmuştur. Trabzon İl Nüfusu: 808.974'dir (2019 sonu). İlin yüzölçümü 4.628 km'dir. İlde km'ye 175 kişi düşmektedir. (Yoğunluğun en fazla olduğu ilçe: 1.398 kişi ile Ortahisar) İlde yıllık nüfus artış oranı % 0,13 olmuştur. Nüfusu en çok artan ilçe :Yomra (%4,77) Nüfusu en çok azalan ilçe: Köprübaşı (-% 24,21) 4 Şubat 2020 TÜİK verilerine göre 18 İlçe ve belediye, bu belediyelerde toplam 704 mahalle bulunmaktadır. Büyükşehir illerinde Merkezi yönetim Vali, İl Müdürleri ve İl Danışma Kurulundan oluşur. Trabzon, bir ‘büyükşehir’dir. Bu özelliğine göre yönetimi belirlenmiştir. Protokolde ilk sırada yer alan Vali, merkezi yönetimi temsil eder ve Cumhurbaşkanı tarafından atanır. Büyükşehir yapılan illerde, İl Genel Meclisi, yetki ve görevlerini Büyükşehir Belediye Meclisi’ne devretmiş ve kaldırılmıştır. Trabzon Valisi, 1968-Düzce doğumlu İsmail Ustaoğlu 6 Kasım 2018 tarihinde Bitlis Valisi iken atanmıştır. Vali ve Kaymakamlara ait bilgiler Trabzon'un ilçeleri sayfasında gösterilmiştir. Büyükşehir Belediyelerinde Yerel yönetim, Büyükşehir Belediye Başkanı, Büyükşehir Belediye Meclisi ve Büyükşehir Belediye Encümeni'nden oluşur. Yerel yönetimi temsil eden Büyükşehir Belediye Başkanı, ildeki tüm seçmenlerin oy çokluğu ile seçilir. Yerel seçimlerde İlçe Belediye Başkanı ve İlçe Belediye Meclisi için de oy kullanılarak ilçelerin belediye meclisleri oluşur. İlçe Belediye meclislerinden alınan üyelerle (başkan kontenjanı, ilçe nüfusu ve parti oy oranına göre) de Büyükşehir Belediye Meclisi oluşur. Bu mecliste ilçe belediye başkanları da yer alır. Meclisin başkanı Büyükşehir Belediye Başkanı'dır. Büyükşehir belediye encümeni, belediye başkanının başkanlığında, belediye meclisinin kendi üyeleri arasından bir yıl için gizli oyla seçeceği beş üye ile biri genel sekreter, biri malî hizmetler birim amiri olmak üzere belediye başkanının her yıl birim amirleri arasından seçeceği beş üyeden oluşur. (5216 sayılı kanunun 16. maddesi.) Büyükşehir yapılan illerde, İl Genel Meclisi, yetki ve görevlerini Büyükşehir Belediye Meclisi’ne devretmiş ve kaldırılmıştır. Trabzon Büyükşehir Belediye Başkanı, 1971-Haymana doğumlu Murat Zorluoğlu (AK Parti), 31 Mart 2019 seçimlerinde %64,61 oy oranıyla seçilmiştir. İlçe belediyeleri, 2019 Türkiye yerel seçimleri'ne göre, dört değişik parti ve 1 bağımsız tarafından yönetilmektedir. Bu ilçelerden 14'ü AK Partili, 2'si MHP'li, birer tanesi de CHP'li ve İYİ Partili belediye başkanıdır. Trabzon Büyükşehir Belediye Meclisi üye sayısı 70'tir. (Büyükşehir Belediye Başkanı, 18 ilçe belediye başkanı ve 51 üye.) Bunların 55'i AK Partili, 4'ü CHP'li, 5'i MHP'li, 5'i İYİ Partili ve 1'i bağımsızdır. Belediye başkanları ve meclislere ait bilgiler Trabzon'un ilçeleri sayfasında gösterilmiştir. Trabzon halkı, adet, yaşam tarzı, gelenek ve görenek bakımından kendine ve yöreye özgü özellikler taşımaktadır. Trabzon'da çeşitli Türk boyları yaşamaktadır. Çepniler Şalpazarı, Beşikdüzü, Düzköy, Vakfıkebir, Akçaabat, Çarşıbaşı, Of ve Sürmene ile Araklı ilçelerinde yaşamakta olup bazı yöreler en eski Türkmen geleneklerini hala sürdürmektedirler. Trabzon genelinde Çepni, Çebi, Hamzaçebi, Akifçebi, Çep, Çapoğlu, Çebili, Çepnioğlu, Çetmi gibi soyadları oldukça yaygındır. Bu da bölgedeki Çepni Türklerinin varlığını göstermektedir. Osmanlı döneminde Trabzon'un da içinde bulunduğu Ordu-Giresun-Trabzon-Gümüşhane bölgesine "Vilayet-i Çepni" de denmekteydi. Ayrıca Evliya Çelebi, eserinde Trabzon bölgesi için "20.000 Çepni Türkmen çadırının bulunduğu yer." olarak bahsetmektedir. Fatih zamanında Oğuzlar'ın Avşar boyundan olan Karamanoğullarından gelen Türkmenler ile Halep-Irak bölgesinden gelen Türkmenler de Trabzon'a yerleştirilmişlerdir. Ayrıca bölgeye(Özellikle Trabzon,Rize ve Artvin) çok sayıda sarışın-kumral renkli gözlü bir yapıya sahip olan 100.000'den fazla Kuman-Kıpçak Türkleri de yerleşmiştir. Hristiyan olan bu Türkler; bölgeye Osmanlı İmparatorluğu'nun hakim olmasıyla Müslümanlığa geçtiler. Trabzon, Osmanlı'nın dağılmasından sonra Kırım Türkleri tarafından da yerleşim yeri olarak seçilmiştir. Bölgedeki Rum nüfus 1923 yılında Yunanistan ve Türkiye arasında yapılan "Nüfus Mübadelesi" ile gönderilmiştir. Ancak bir kısmı Müslüman olmuş fakat zaman içerisinde Türkleşmiştir. Ufak bir kısmı ise Pontus Rumcası konuşmaktadır. Şalpazarı, Ağasar vadisindeki Çepniler yöreye 13.-14. yüzyıllar arasında yerleştiler. Dede Korkut masallarında bahsi geçen folklorik birikime ve Trabzon'un diğer yörelerinden kolayca ayrılabilen Türkmen diyalektine rastlanır. Trabzon halkı, bugün Azerbaycan'ın Şeki bölgesiyle büyük benzerlikler gösteren bir Türkçe kullanmaktadır. Trabzon'un batısındaki konuşmalarda genellikle Çepni ağzı yaygınken doğuya doğru gidildikçe konuşulan Türkçenin daha sert bir hal aldığını ve Kıpçak-Kuman ağzına döndüğünü görürüz. Örnek vermek gerekirse Trabzon'da sıkça kullanılan "haçan (ne zaman, mademki), uşak (çocuk, evlat), afkurmak (boş konuşmak, çemkirmek), ula (oğlan/ulan), gız (kız), kitmek (gitmek) gibi sözcüklerin öz Türkçeden gelen sözcükler olduğu ve diğer Türk devletlerindeki Kıpçak Türkçesiyle eşleştiği görülmektedir. Trabzon'da ayrıca sayısı tam bilinmemekle beraber 5.000 civarında olduğu tahmin edilen konuşucu tarafından da Romeika (Antik Roma Dili/Rumca) konuşulmaktadır. Trabzon bölgesinde giyim, batı ve doğu bölgesi olarak ikiye ayrılabilir. Batı bölgesi genelde daha çok Türkmen özelliği gösterirken doğu bölgesi daha çok Kuman-Kıpçak ve Transkafkas giyim özelliği gösterir. Kadınlarda fistanlar daha çok büyük çiçeklerle süslü, renkli ve bolca işlemelidir. Erkekler ise bölgenin yerel giysisi olan zıpka, kukula, körüklü üçlüsünü kullanmaktadır. Başta iki ucu üzerinden sarık gibi dolanarak uzun kulaklı bir düğümle bağlanan ve kukula adı verilen siyah başlık vardır. Üstte beyaz mintan ve üzerine siyah aba yelek vardır. Altta bacak arası körüklü bacak kısmı dar zipka adı verilen siyah şalvar vardır. İçte kamis adı verilen yakasız Trabzon bezinden gömlek, başta keşan peştemal, alltta etek veya üçetek elbise (zibun) ve rengi yöreden yöreye değişen peştemal vardır.Üstte fermene veya kadife adı verilen yelek vardır. Başta tepelik, Tapla, Koursi, hotoz adı verilen gümüş ya da altın sırmalı yuvarlak tepelik. İçte kamis, üzerine zibun (üçetek) belde peştemal, lahor veya trablus. Köylü ya da şehirli olsun Trabzon kadını (Rize ve Artvin sahilinde yaşayan Lazlar gibi) kesinlikle şalvar giymemektedir. Tek istisna Şalpazarı bölgesinde olup Çepni kadınları şalvar giymekte ve ucu püsküllü kırmızı ya da pembe belbağı takmaktadır. Trabzon bölgesinin geleneksel çalgıları şimşir kaval, kemençe, davul-zurna ve yörede zimpona, dankiyo adlarıyla da bilinen tulumdur. Sayısız çeşidi olup kadın ve erkekler tarafından toplu oynanılan geleneksel dansların adı ise horondur. Kolbastı oyunu 1930 yılında Trabzon'un Faroz mahallesinde başlamıştır. Farozlu balıkçıların kendi aralarında oynadığı bir oyundur. Trabzon ilinde tiyatro etkinlikleri Trabzon Belediye Tiyatrosu ve Trabzon Devlet Tiyatrosu tarafından yürütülmektedir.Halk eğitim merkezlerinde amatörce tiyatro, müzik ve halk oyunları çalışmaları yapılmaktadır. Müzik alanında çalışmalar yapan Devlet Klasik Türk müziği Topluluğu'nun yanı sıra karikatür ve resim çalışmaları Belediye Sergi Salonu'nda sergilenmektedir. Şehirde Royal, Lara, Avşar ve Cinemaximum sinemaları bulunmaktadır. Samsun Batum arasında yer alan bölge mutfağının ayırıcı temel besinleri karalahana, mısır ve hamsi ve çay olup bu üçlünün çorbasından ekmeğine dek sayısız kombinasyonu bulunmaktadır. Bölgeye özgü yemeklerden en karakteristik olanları şunlardır: Roma İmparatorluğu ve Osmanlı döneminde eyalet merkezi olmuş, Ortaçağ'da bir Rum imparatorluğuna başkentlik yapmış kent doğal güzelliklerinin yanı sıra pek çok tarihi yapıyı barındırmaktadır. Bunların en önemlileri: Şehirde 2000 yılında başlayan Uluslararası Karadeniz Tiyatro Festivali düzenlenmektedir. 1967'de kurulan Trabzonspor, profesyonel futbol ligleri tarihinde şampiyon olan 6 kulüpten biri ve şampiyon olmayı başaran ilk Anadolu kulübüdür. 2018-2019 Sezonu sonunda, Futbol takımı, Trabzonspor süper ligde 4.olmuştur. Trabzon'un 3. Lig takımlarından Hekimoğlu Trabzon 2. Lige çıkarken, 1461 Trabzon küme düşmüştür. Ofspor ve Yomraspor ligde kalmıştır. 3 takımı BAL'da yer almıştır. Kadın Futbol 1. Ligdeki takımı Trabzon İdmanocağı 2. Lige düşmüştür. Trabzon'un voleybol ve hentbol lilerinde 3 takımı liglere katılmıştır. Ziraat Türkiye Kupası'nda Ofspor ve Hekimoğlu Trabzon katıldıkları 2.turda elenmişlerdir. Yomraspor 4.turda Antalyaspor 'a, 1461 Trabzon 5.turda Ümraniyespor'a elenmiştir. Trabzonspor da çeyrek finalde ayni takıma elenmiştir. 2018-19 Basketbol Erkekler Süper Ligi'nde yer alan Trabzonspor, lig başlamadan çekilmiştir. Önemli spor tesisleri: Medical Park Stadyumu (41.460), Hayri Gür Spor Salonu (7.500), M.Akif Ersoy Olimpik Yüzme Havuzu (1.400). EYOF 2011 Avrupa Gençlik Olimpik Oyunları öncesinde yeni spor tesisleri de yapılmıştır: Beşirli Tenis yerleşkesi (4.500), Yomra Jimnastik Salonu (2.500), Söğütlü Atletizm Sahası (7.200). Osmanlı İmparatorluğu'nun son döneminde Trabzon'da eğitim kuruluşu olarak sekiz medrese, eğitim süresi dört yıl olan beş adet ilkokul, bir adet sanat yurdu, bir adet askeri rüştiye, bir adet idadi ve bir adet Darülmuallimin bulunmaktaydı. Günümüzde Trabzon ilinde; 815 ilköğretim okulu, 86 lise ve dengi okul ile 2 Aralık 1963 tarihinde öğretime açılan Karadeniz Teknik Üniversitesi, 2011 yılında öğretime açılan Özel Avrasya Üniversitesi ve 18.05.2018 tarihli ve 30425 sayılı Resmî Gazetede yayımlanan 7141 sayılı kanun ile Trabzon Akçaabat'ta kurulan Trabzon Üniversitesi bulunmaktadır. Bu yapısıyla Karadeniz Bölgesinde üç üniversiteye sahip ilk kent olma niteliğini kazanmıştır. Trabzon'da şehir içi ulaşım modern otobüslerle ve minibüslerle sağlanmaktadır. Ulaşımda nakit para ve "Trabzon Kart" isimli akıllı kartla ödeme sistemi kullanılmaktadır. Antik Çağdan itibaren Trabzon kenti, özellikle Roma İmparatoru Hadrianus'un yaptırdığı limandan sonra denizcilik açısından önemli bir merkez olmuş, cumhuriyet döneminde de yakın zamana dek denizyolları ulaşım ve ticarette önemini korumuştur. Karadeniz Sahil Yolu ve yapımı tamamlanmak üzere olan otoban yolunun hizmete açılması ile Samsun ile Sarp sınır kapısı arasında yolculuğun kalitesi artarak ağırlık karayollarına geçmiştir. Trabzon il merkezinden başlayarak, Zigana geçidi üzerinden Gümüşhane'ye oradan Kop geçidini aşarak Erzurum'a bağlanan yol ise eski önemini kaybetmiştir. Kefe Feodosya, Feodosiya veya Kefe (Kırım Tatarcası: Kefe, Ukraynaca: Феодосія, Rusça: Феодосия, 1784'e kadar Kefe, Kaffa) Ukrayna’nın Kırım yarımadasının güneydoğu kıyısında yer alan bir liman şehridir. Feodosiya aslında Milet şehrinden gelen göçmenlerin MÖ 6. yüzyılda kurduğu Yunan kolonisi Theodosia idi. 1266'dan 1475'e kadar Ceneviz Cumhuriyeti'nin egemenliğinde kalan şehrin adı, "Cafa" ya da "Caffa" olarak değiştirilmiştir. Şehir, 1475'te ise Osmanlı Devleti'nin eline geçmiştir. Hızla genişleyen ve güçlenen Rus İmparatorluğu, 1783'te Kırım'ı ele geçirirken Feodosya'ya da sahip olmuştur. Şehir, 1802'de tekrar "Feodosiya" olarak adlandırılmıştır. Şehir, II. Dünya Savaşı sırasında Nazi Almanyası tarafından iki kez ele geçirilmiştir. Bu süreçte şehirde tespit edilen 3,248 Yahudi Einsatzgruppen tarafından katledilmiştir. Şehir, 1954'te diğer Kırım şehirleriyle birlikte Ukrayna Sovyet Sosyalist Cumhuriyeti'ne bağlanmıştır. Akçe tahtası Akçe Tahtası, sarrafların ve resmi dairelerdeki veznedarların üzerinde para saydıkları tahtanın adı. İki ucu açık, kenarlı ve ucuna doğru darlaşıp oluk halinde uzun bir tahtadır. Geniş tarafında sayılan para oluk kısmından dökülürdü. Bazı akçe tahtaları üzerinde sayılan paraların, sayılmayan paralarla karışmaması için ayrı bir kısım bulunur. Akçeleri sayacak olan kişi akçeleri geniş kısma yığar, dar olan boğaza doğru sayımı yapar ve kenarı olmayan dar olan boğazdan akçeleri, keseye, eline veya akçeyi vereceği kişinin eline düşürür. Bazı minyatürlerde akçe tahtalarına rastlamak mümkündür, yine Nasreddin Hoca'nın "Gölge Kadısı" isimli fıkrasında "Akçe tahtası" geçmektedir. 2014 yılının Aralık ayında Topkapı Sarayı Müzesi koleksiyonunda Osmanlı döneminden kalma bir adet akçe tahtası eklenmiştir. Sudak Sudak (Kırım Tatarcası: Sudaq, Ukraynaca: Судак, Rusça: Судак) Ukrayna'ya bağlı Kırım Özerk Cumhuriyeti'nde Yalta'nın 120 km kuzeydoğusunda, Karadeniz kıyısında tarihi bir sahil kasabasıdır. Okunuşunda "u" uzatılır. 7. yüzyılda Hazar Kağanlığı tarafından ele geçirilen şehre "Suğdaq" adı verildi. Hazarlar şehri, 800'lü yılların başından 1016'daki Doğu Roma İmparatorluğu ordularının Hazar hakanı Georgius Tzul'u şehirden kovana kadar ellerinde tutmuşlardır. Sonraları Bizans'a bağlı özerk bir şehir olarak kalan Sudak, 9. yüzyıldan 12. yüzyıla akdar Kiev Knezliği ile yoğun ticaret ilişkileri geliştirmiştir. 12. ve 13. yüzyıllarda İpek Yolu üzerinde önemli bir konuma sahip olan şehir, Kıpçakların ve daha sonra da Tatarların saldırılarına maruz kaldı. Bir süre Venediklilerin de egemenliği altında kalan şehir, sahip olduğu "Soldaia" Kalesi'yle adlandırılmaya başlandı. Sultan Alaeddin, Selçuklu tüccarlarının şikayetleri üzerine Kastamonu emiri Hüsameddin Çoban’ı Karadeniz donanmasıyla Kırım Seferine memur etti. Emir Çoban önemli bir ticaret şehri olan Sudak’ı fethetti. Şehirde bir cami inşa ettirdi ve askerlerini yerleştirdiği bir garnizon kurdu. Ruslar 1224 yılında Sudak’ın Selçuklu hakimiyeti altına girmesini tanımak zorunda kaldılar. 1475'te Osmanlı Devleti tarafından ele geçirilen şehir, Osmanlı'da özerk bir yönetime sahip olan Kırım Hanlığı'na bağlandı. 1771'de şehir, Rumyantsev'in orduları tarafından ele geçirildi ve 1783'te Kırım Yarımadası'nın diğer kısımları gibi Rus İmparatorluğu'na bağlandı. 1778'de büyük bölümü tahliye edilen şehir, küçük bir köy görünümüne büründü. Şehrin nüfusu 1805 sayımlarına göre 33 kişi olarak tespit edildi. Şehir, şu anki statüsünü 1982 yılında aldı. Rusya'nın Kırım'ı ilhakı Ukrayna'ya bağlı bir yarımada olan Kırım, 18 Mart 2014'te Rusya tarafından ilhak edildi. O tarihten beri yarımadada Kırım Cumhuriyeti ve Sivastopol federal şehri olmak üzere iki federal birim bulunmaktadır. Bu federal birimler 2016'ya kadar Kırım Federal Bölgesi'ni oluştururken günümüzde Güney Federal Bölgesi'nin parçasıdır. 2014 Doğu Ukrayna protestolarının bir sonucu olan ilhaktan önce, 2014 Ukrayna devriminin sonrasında Rusya'nın Kırım'a askerî müdahalesi gerçekleşti. Çarlık Rusya ve Sovyetler Birliği döneminde Moskova yönetiminde olan Kırım Yarımadası, 1954 yılında Sovyet lider Nikita Kruşçev tarafından Ukrayna'ya bağlanmıştır. 1991 yılında yapılan referandum ile 'özerk cumhuriyet' statüsünü almıştır ve Sovyetler Birliği dağıldıktan sonra da Ukrayna'ya bağlı özerk yapı olarak varlığını sürdürmüştür. 1994 Budapeşte Memorandumu ile ABD, Birleşik Krallık ve Rusya Ukrayna'nın toprak bütünlüğünü tahaahhüt etmişlerdir. 1997 yılında ise Ukrayna ve Rusya arasında imzalanan anlaşma ile Rus donanmasının Sivastopol'deki varlığı uzatılmıştır. Demografik olarak ise Ukraynaca konuşan nüfusun en az bulunduğu yerlerden biri olmuştur. Tatarların Uzak Asya'ya sürülmesi ve Ruslaştırma politikaları Kırım yarımadasında Rusların artmasına ve etnik Rusların sayılarının Tatarlar ile etnik Ukraynalılara karşı daha fazla olmasına sebep olmuştur. Rusların Kırım ve Donbass bölgelerinde sayıca fazla olmaları geçmiş dönemdeki seçim sonuçlarına da yansımıştır. Yarımadadaki Tatar ve Ukraynalılar, Rus etkisine karşı çıkarken; etnik Ruslar Rusya ile yakın politikaları savunan partileri desteklemiş ve Euroskeptik bakış açılarını korumuşlardır. Yevromaydan gösterileri patlak vermeden yapılan son seçimlerde Rus yanlısı politikalarıyla bilinen Yanukoviç, Kırım'da %52,34 oy oranı ile Lugansk ve Donetsk bölgelerinden sonraki en yüksek oy oranına erişmiştir. 21 Şubat 2014 tarihinde Ukrayna cumhurbaşkanı Viktor Yanukoviç aylar süren gösteriler sonrası Rusya'ya kaçmıştır. Ukrayna hükûmeti değişmiş ve Batı yanlısı bir hükûmet gelmiştir. Rusya, yeni hükûmeti tanımamıştır ve darbe girişimi olarak nitelendirmiştir. 16 Mart 2014 tarihinde referandum yapılmıştır. %83 oranında katılım oranının olduğu referandum sonucunda; Kırım'da %96.77, Sivastopol'de ise %95.6 oranında Rusya'ya bağlanmak yönünde oy kullanılmıştır. Bir gün sonra Kırım parlamentosu resmen Rusya'ya bağlanma talebini iletmiştir. İlerleyen günlerde Obama 11 Ukraynalı ve Rus yetkiliye yaptırım kararını açıklamıştır. Ayrıca, Rusya'nın G8 üyeliği de askıya alınmıştır. 27 Mart'ta BM Güvenlik Konseyi, Kırım referandumunun yasal olmadığını belirten bir karar çıkarmıştır. 17 Mart 2014 tarihinde Rusya devlet başkanı Vladimir Putin Rusya'nın Kırım'ı ilhakını onaylayan imzayı atmış ve Kırım resmen Rusya'ya katılmıştır. 17 Mart'ta, referandum sonuçları resmen açıklandıktan sonra, Kırım Yüksek Konseyi, Kırım Özerk Cumhuriyeti ve özel statülü Sivastopol şehri topraklarından oluşan Kırım Cumhuriyeti'nin bağımsızlığını ilan etti. Kırım meclisi, Ukrayna hukukunun kısmen yürürlükten kalktığını duyurdu ve yarımadadaki özel mülkler ile aralarında limanlar ve Chornomornaftogaz mülklerinin de bulunduğu Ukrayna mülklerini millîleştirmeye başladı. Ayrıca Rusya hükûmetinden ayrılıkçı cumhuriyetin Rusya'ya kabul edilmesini istedi. Aynı gün Yüksek Konsey, adını Devlet Konseyi olarak değiştirdi, Rus rublesini grivna ile birlikte resmî para birimi ilan etti ve Kırım'ın 30 Mart'ta Moskova Zaman Dilimi'ne (UTC+4) geçeceğini duyurdu. Putin kararname ile Kırım Cumhuriyeti'ni "egemen ve bağımsız bir devlet" olarak tanıdı ve Kırım ve Sivastopol'un federal birim olarak Rusya'ya katılımını onayladı. Yılın Kanadalı Futbolcusu BMO Yılın Kanadalı Futbolcusu Ödülü, 1993 yılından beri verilmekte olan ve 1994 yılı itibarıyla erkeklerle birlikte kadın futbolculara da verilmeye başlanan Kanada futbol ligleri ile millî takım oyuncuları arasından her yıl seçilen en iyi futbolculara verilen ödül. Ödülü kadın ve erkek oyuncular birlikte paylaşmaktadırlar. 2007 yılından beri Kanada medyası ve futbol antrenörleri tarafından ödülün sahipleri seçilmektedirler. Bu ödülü alma rekoru 11’i üst üste olmak üzere 12 kez ödül alan Kanadalı Kadın Millî oyuncu Christine Sinclair’dedir. Sinclair 2000 yılında ilk kez ödülü aldığında 17 yaşındaydı ve 2004 yılından bu yana Kanadalı futbol otoriteleri tarafından yılın kadın futbolcusu olarak seçilmektedir. Erkeklerde bu rekorun sahibi bu ödülü 4 kez alan Dwayne De Rosario ve Atiba Hutchinson'dur. Caroline Goodall Caroline Cruice Goodall, (d. 13 Kasım 1959 ; Londra), İngiliz oyuncu. İngiltere Royal Shakespeare Tiyatro Okulu'nu bitirdi. 1991 yapımı Steven Spielberg filmi Hook ile sivrildi. Gillian MacGregor Gillian MacGregor (d. 7 Mayıs 1982), İskoçyalı oyuncu. Kellie Martin Kellie Noelle Martin (d. 16 Ekim 1975), Amerikalı oyuncu. "Lucy Knight" karakterini canlandırdığı NBC kanalı dizisi "ER" ile tanındı. Ninoslav Marina Ninoslav Marina(d. 25 Eylül 1974, Üskup, Makedonya), akademisyen, bilişim profesorü, halen Makedonya’nın Ohrid şehrinde bulunan Bilişim Bilimi ve Teknolojisi Üniversitesi rektörü. Ninoslav Marina, lisans ve yüksek lisans çalışmalarını Üsküp UKIM’de Elekrik Mühendisliği Fakültesi’nde tamamladıktan sonra doktora için Lozan’da bulunan İsviçre Federal Yüksek Teknoloji Enstitüsü’ne (EPFL) gitti. Doktorası sırasında Helsinki Nokia Araştırma Merkezi ile ortak olarak bilişim kuramının kablosuz iletişime uygulanması üzerine çalıştı. Doktorasını tamamlamasının ardından 2005-2007 yılları arasında Sowoon Techologies araştırma ve geliştirme direktörlüğü yaptıktan sonra Hawaii Üniversitesi’ne ziyaretçi araştırmacı olarak gitti. Ardından,sırasıyla 2008-2009 yıllarında Oslo Üniversitesi’nde ve 2010-2012 yıllarında da Princeton Üniversitesi’nde doktora sonrası araştırma görevlisi olarak çalıştı. Kendisi halen Princeton Üniversitesi’nin ziyaretçi araştırmacısı kadrosunda yer almaktadır. Prof. Marina, kadrolu pozisyonlarının yanında, Amerika Birleşik Devletleri, Japonya, İngiltere, İsrail, Rusya, Brezilya, Hong Kong, Norveç, Finlandiya, Portekiz ve Çek Cumhuriyeti’nde bulunan on iki farklı üniversitede konuk öğretim üyesi olarak da bulunmuştur. İsviçre CTI, İsviçre NSF, Avrupa Birliği Komisyonu ve Avrupa Uzay Ajansi gibi kurumlar tarafından yürütülen projelerde hem araştırmacı hem de proje yöneticisi olarak engin bir tecrübeye sahip olan Marina, aynı zamanda Avrupa Birliği Komisyonu’nun 6. ve 7. Çerçeve Programları’nda hakem olarak da yer almıştır. Kendisi merkezi ABD'de bulunan Elektrik ve Elektronik Mühendisleri Enstitüsü’nün (IEEE) kıdemli üyesi ve Makedonya koluna bağlı IEEE Bilişim Kuramı Topluluğu’nun kurucularından biridir. Davut Haner Davut Haner (d. 1963 Çekerek, Yozgat), Türk siyasetçi. 1985 yılında Ankara Üniversitesi Siyasal Bilgiler Fakültesi İktisat Bölümünden mezun olmuştur. Selçuk Üniversitesi Sosyal Bilimler Enstitüsü İktisat Ana Bilim Dalında Yüksek Lisans eğitimini tamamlamıştır. Hadim, Pınarbaşı ve Elbistan İlçelerinde Kaymakamlıkları, Tunceli, Kırşehir, Ankara, Kayseri İllerinde Vali Yardımcılığı, 2001-2002 yıllarında Başbakanlık Türk İşbirliği ve Koordinasyon Ajansı’nda (TİKA) proje yöneticiliği ve Hukuk Müşavirliği, 2002- 2003 yıllarında Başbakanlık Devlet Planlama Teşkilatı Ulusal Ajans’ın (Avrupa Birliği Eğitim ve Gençlik Programları) kuruluş çalışmalarında İnsan Kaynakları Başkanlığı, 2004-2013 yılları arasında da TMO Yönetim Kurulu Üyeliği yapmıştır. 13 Şubat 2014 tarih ve 2014/5916 sayılı Kararname ile Iğdır Valisi olarak atanmıştır. 1 Haziran 2016 tarihinde Resmî Gazete'de yayımlanan valiler kararnamesi ile merkeze atanmıştır. Evli ve üç çocuk babasıdır. Filiz Demirel Filiz Demirel (d. 15 Ağustos 1964), Türk asıllı Alman siyasetçi. Birlik 90/Yeşiller Hamburg siyasi hareketinden Mart 2011 yılından beri Hamburg Parlamentosu üyesidir. Gençlerbirliği (kadın voleybol takımı) Gençlerbirliği Kadın Voleybol Takımı Gençlerbirliği Spor Kulübü'nün Türkiye Bayanlar Voleybol Üçüncü Ligi'nde mücadele eden voleybol takımı. Gençlerbirliği Kadın Voleybol Takımı, maçlarını Başkent Voleybol Salonu'nda oynamaktadır. Kulüp, 2013-2014 sezonunda Bölgesel Voleybol Ligi'nden Türkiye Bayanlar Voleybol Üçüncü Ligi'ne yükseldi. Genç bir kadroyla mücadele eden takım, 2014-2015 sezonunda Voleybol 3. Ligi Bayanlar 4. Grup'ta yer almaktadır. Hüseyin Sıtkı Gür Hüseyin Sıtkı Gür (d. 1875, Karaman ilinin Ermenek) - (ö. 20 Ağustos 1951), Türk siyasetçi. Bidâyet Mahkemeleri Ceza Dairesi Başkanlığı, Savcılık, Ağır Ceza Mahkemesi Başkanlığı, İstinaf Mahkemesi Üyeliği, Türkiye Büyük Millet Meclisi I. Dönem Malatya Milletvekilliği yapmıştır. Evli ve iki çocuk babasıdır. Furkan Yaman Furkan Yaman (d. 8 Ocak 1996; Gaziosmanpaşa, İstanbul, Türkiye), Türk futbolcudur. 2. Lig ekiplerinden Gümüşhanespor'da forma giymektedir. Futbol hayatına amatör olarak 2005 yılında Gaziosmanpaşa’da başlayan Furkan Yaman, 2008’de Beşiktaş’ın altyapısına transfer oldu. Siyah- Beyazlılar’da görev aldığı; U-14, U-15, U-16, U-17, U-18 ve U-21 takımlarında adeta etkili oynayan 18 yaşındaki 1.82’lik çift ayaklı santrafor, 145 mücadelede rakip fileleri 127 kez sarsarak Slaven Bilic’in dikkatini çekti. 20 Şubat 2014'te Beşiktaş ile profesyonel sözleşme imzaladı. 4 Aralık 2014'te Sarıyer ile oynanan Türkiye Kupası maçında ilk kez kadroya giren futbolcu, 64. dakikada Kerim Frei'ın yerine oyuna girerek ilk kez siyah-beyazlı formayı giydi. 2 dakika sonra ise Cenk Tosun'un attığı golün asistini yaptı. 11 Aralık'ta Beşiktaş’ın Tottenham Hotspur’ı İstanbul’da 1-0’lık skorla geçtiği karşılaşmada kadroya alınan Yaman, oyunun son 2 dakikalık bölümde görev yaptı ve ilk kez UEFA Avrupa Ligi'nda forma giydi. Yaman, devre arasına dek üç kez ligde kadroya girse de oyuna giremedi. Türkiye Kupası'nda ise dört maçta forma şansı buldu. Çaykur Rizespor ile oynanan Türkiye Kupası maçında da ilk 11 başlayan Yaman, Beşiktaş formasıyla ilk golünü 29 Ocak 2015 tarihinde çıktığı ve Sarıyer'ı 3-1 yendiği Türkiye Kupası maçında attı. Yaman, maçın 78. dakikasında Beşiktaş'ın ikinci golünü kaydetti. Furkan Yaman, 31 Ocak 2015 tarihinde 2. Lig ekiplerinden Menemenspor, resmî internet sayfasından Yaman'ı kiralık olarak renklerine bağladığını açıklamıştır. Pendikspor karşısında oynanan maçta 46. dakikada oyuna dahil olan Yaman, maçın 82. dakikasında ilk golünü kaydetti. Ancak, sezonun devamında gol atamadı. Menemenspor, play-off'lara kalsa da 1. Lig'e yükselmeyi başaramadı. 31 Ağustos 2015'te Yaman, yine 2. Lig'den Eyüpspor'a kiralandı. Çok iyi bir sezon geçiren Yaman, 32 maçta 10 gol atarak Cem Ekinci ile beraber takımının en golcü ismi oldu. 26 Ağustos 2016'da ise Yaman, Süper Lig ekibi Kayserispor'a transfer oldu. Zaman zaman ligde kadroya girse de ilk maçını Türkiye Kupası'nda Orhangazispor ile oynadı. 20 Kasım 2016'da Gençlerbirliği ile oynanan maçta 83. dakikada Samba Sow'un yerine oyuna girerek ilk Süper Lig maçına çıktı. Türkiye Kupası'nda biri eski takımı Beşiktaş'a olmak üzere iki gol kaydetti. Devre arasında tekrar 2. Lig'e dönen futbolcu, Nazilli Belediyespor'a kiralandı. Ancak golle buluşamadan sezonu kapattı. 2017-18 sezonu öncesi bir başka 2. Lig ekibi Gümüşhanespor'a transfer oldu. İlk maçında Anadolu Selçukspor karşısında takımına galibiyeti getiren golü attı. İlk sezonunda 26 maçta 9 gol atan futbolcu, takımının yükselme play-off'larına kalmasına katkıda bulundu ve play-off çeyrek finali ilk maçında da golle buluştu. V. Edward V. Edward ( d. 4 Kasım 1470, Westminster Abbey, Londra İngiltere - ö. Ağustos 1483 (?) Londra Kulesi, İngiltere) 9 Nisan 1483 – 25 Haziran 1483 döneminde 2 ay 16 gün Plantagenet Hanedanı'nın bir altkolu olan York Hanedanı'ndan krallık yapan İngiltere Kralı. 25 Haziran 1483'te amcası olan "İngiltere Savunucusu Lord" unvanlı kral naibi olan III. Richard tarafından tahttan indirilmiş; Londra Kulesi'nde küçük kardeşi York Dükü Richard Shrewsburyli ile birlikte hapis edilmiştir. Büyük olasılıkla Ağustos 1483'te amcası yeni kral olan III. Richard'ın emirleri ile kardeşi ile birlikte katledilmiştir. Edward 4 Kasım 1`470'te Londra'da Westminster Abbey katedralinde doğdu. Babası York Hanedanı'ndan kral olan IV. Edward bu sırada 3 Ekim 1470'te Lancasterliler tarafından kısa bir dönem için tahttan indirilmiş ve Burgundi'ye kaçmış idi. Annesi olan Elisabeth Woodville gebe olarak ve kız kardeşleri ile birlikte Westminster Abbey'ye sığınmıştı ve bu katedralde güvenli olarak yaşamaktaydılar. Babası IV. Edward Kıta Avrupası'ndan dönüp 11 Nisan 1471 tekrar krallığı eline aldı. Tekrar kral olan IV. Edward Haziran 1471'de küçük yaşta oğlunu veliaht ilan etti ve ona "Galler Prensi" unvanı verildi. IV. Edward Galler'deki iktidar gücünü pekiştirmek için ileride kral olacak Galler Prensi unvanlı oğlunu Galler'e göndermeye karar verdi. Küçük Edward ve annesi Elisabeth Woodville annesinin ailesine ait olan Galler-İngiltere sınırında bulunan ve annesinin kardeşi "2. Rivers Kontu" Anthony Woodville'in malikanesine gönderildiler. Burada Edward'ın eğitimine önem verildi. Dayısı "2. Rivers Kontu" çok iyi eğitimli bir kişi olarak bilinmekte idi ve genç Edward'a gayet sıkı disiplinli ve ileride krallık yetkilerini üzerine aldığı zaman gayet iyi bir hükümdar/yönetici olmasını sağlamak için gereken bilgileri sağlayan bir eğitim vermeye koyuldu. Bu malikane arazilerinin ortasında bir idare merkezi olarak bulunan Ludlow Kalesi'nde annesi ile birlikte yaşamaya başladı. Ludlow Kalesi aynı zamanda Galler ülkesinin geleneksel yönetim merkezi ve Galler Konseyi'nin toplantı yeri idi. Edward ismen bu "Galler Konseyi"'nin başkanı idi. "2. Rivers Kontu" Anthony Woodville babası IV. Edward'ın en yakın danışmanı idi ve IV. Edward karısı ve oğlunun yaşadığı Ludlow Kalesi'ni sık sık ziyaret etmekte idi. Kral IV. Edward oğulları ve kızları için Avrupa'nın önemli hükümdar ailelerinden eşler arayarak İngıltere'nin diplomatik ilişkilerini pekiştirmek peşinde idi. Bu nedenle 1480'de Brotenya Dükü II. François ile bir anlaşma yaparak Bretonya Dükü'nün 4 yaşında olan kızı ve varisi Anne ile IV. Edward'ın veliahtı olan genç Edward ile yetişkinliklerinde evlenmeleri için bir nişan yapıldı. Buna göre gelecekte bu evlenmeden doğacak ilk erkek çocuk İngiltere veliahtı Galler Prensi olacak ve ikinci erkek çocuğa Brotenya Dükü unvanı ve arazileri verilecekti. Fakat bu derin planlar IV. Edward'ın beklenmedik ölümüyle hemen suya düştü. Babası kral IV. Edward hiç beklenmedik bir zamanda 9 Nisan 1483'te 41 yaşında öldü. Bu haber 14 Nisan 1483 Pazartesi günü Ludlow'a ulaştı. IV. Edward'ın büyük oğlu olan ve yine Edward ismini taşıyan veliahtı 13 yaşında idi. Daha yetişkin olmadığı için tahta geçince hukuken devletin mutlaka bir taht naibi tarafından yönetilmesi gerekmekte idi. IV. Edward (günümüzde elimizde bulunmayan) bir vasiyetname bırakmıştı ve buna göre kardeşi (yeni küçük Edward'ın amcası olan) Richard, Gloucester Dükü'nün tüm devlet yönetim yetkilerine haiz "Savunucu Lord" unvanı ile taht naibi olmasını öngörmüştü. Fakat bunun nasıl yapılacağı tartışma konusu oldu. Daha önce İngiltere Kralı olan çocuk yaştaki veliahtlar için tüm yetkilere haiz böyle bir "Savunucu Lord" tayin edilmemişti. II. Richard babası ölüp 10 yaşında tahta geçtiği zaman hiç "Savunucu Lord" tayin edilmemiş ve İngiltere sınırlı yetkilere haiz bir taht naibi ile yönetilmişti. Babası ölünce 9 aylık bir bebekken kral olan VI. Henry için 7 yaşına kadar tam yetkili bir "savunucu lord" tayin edilmiş ve 7 yaşına girdiği zaman bir dinsel taç giyme töreni yapılıp yetişkinliğine kadar İngiltere sınırlı yetkilere haiz bir taht naibi ile yönetilmişti. IV. Edward vasiyetnamesini yaptığı zaman York hanedanı daha hala Lancasterliler tehdidi altında bulunduğu için, oğlu yetişkin olmadan kral olursa, oğlunun amcası olan Richard, Gloucester Dükü tam yetkili "Savunucu Lord" olursa bu gayet yakın akrabası tarafından iyi korunacağını düşünmüştü. Kardeşi Richard'a olan büyük inanç ve güvencesini bu vasiyetnamede açığa koymuştu. Fakat Richard bu güvenceye layık bir kişi olmadığını daha ilk günlerindeki aldığı kararlarla gösterdi. Yeni kralın dayısı Rivers Kontu Anthony Woodville V. Edward'ın gerçek devlet idaresini eline almasa bile hemen bir dinsel törenle taç giymesini istemekteydi. Ölmüş kralın yakın danışmanı ve Saray Nazırı olan Lord Hastings ise taç giyme töreni yapılmadan bir taht naibi olarak Richard, Gloucester Dükü'nün "Savunucu Lord" unvanı ile İngiltere ülkesinin yönetimini fiilen ele almasını ve genç V. Edward'a ise yetişkinliğinde törenle taç giydirilmesini savunmakta idi. Sonunda bir orta çare bulundu. 4 Mayıs'ta genç V. Edward'a bir dinsel törenle taç giydirildi. Aynı zamanda onun yetişkinlik yaşına erişmesine kadar amcası Richard, Gloucester Dükü tam devlet yönetim yetkileri ile "İngiltere Lord Savunucusu" unvanı ile devlet başkanı görevine geçti. Fakat bu ihtilaf eski kraliçe ve yeni genç kral vasıtası ile Woodville ailesinin iktidar gücünü eline almak için bir çabası olarak görüldü. Richard, Gloucester Dükü ve taraftarları ile Woodville'ler arasında bir iktidar çatışmasına dönüştü. Amcası Richard, Gloucester Dükü kuzey İngiltere'de Middleham Şatosu'nda oturmakta idi. Ağabeyi kral IV. Edward'ın ölüm haberini 15 Nisan'da almış ve 29 Nisan'da Northampton'a yetişmişti. Orada 2. Buckingham Dükü Henry Stafford ve yeğeni olan genç yeni kral ile birlikte Ludlow'dan Londra'ya gitmekte olan Rivers Kontu ile buluştu. Ertesi sabah Rivers Kontu ve yeni genç krala maiyet edenler, Buckhingham Dükü'nün emri ile tutuklandılar. Genç Kral V. Edward yanında sadece Richard, Gloucester Dükü Richard ve Buckingham Dükü ve onların sağladığı maliyetle birlikte Londra'ya geldi. Amcası Richard, Gloucester Dükü 8 veya 10 Mayıs'ta resmen "İngiltere Lord Savunucusu" olarak ilan edildi ve devlet idaresini fiilen kendi eline aldı. Londra'da 9 Mayıs 1483'te genç Kral V. Edward için Richard, Gloucester Dükü'nün isteğine uyularak o zaman hem bir devlet sarayı hem de tutuklanan asilleri için bir hapishane görevini gören Londra Kulesi'nde ikamet etmesi sağlandı. V. Edward'in dini törensel taç giyme yeri geleneksel olarak Westminster Abbey'de olması gerekirken, Richard'ın emri ile bu törenin Londra Kulesi'nde 24 Temmuz'da yapılacağı ilan edildi. Genç kralın annesi Elisabeth Woodville kendisinin, kızlarının ve diğer oğlu York Dükü Richard Shrewsburyli'nin hayat güvenliğinden şüpheli olduğu için Westmister Abbey'ye sığındı. Richard, yeni devlet yöneticisi olarak Buckhingham Dükü'ne verdiği hizmetten dolayı Galler'de birçok malikane arazisi bağışladı. 13 Haziran'da toplanan bir Naipler Konseyi toplantısı sırasında konsey üyeleri olan Lord Hastings, 1. Derby Markizi Thomas Stanley; York Başpiskoposu Thomas Rotherham ve Ely Piskoposu John Morton "İngiltere Lord Savunucusu" olarak Richard'ın verdiği emirler üzerine vatan hainliği suçu itham edilerek tutuklandılar. Lord Hastings (genç krala kayıtsız şartsız sadık olduğu düşünülerek olacak) ertesi gün hemen idam edildi. Diğer üçü uzunca bir müddet hapiste kaldıktan sonra affedilip salıverildiler. Richard askerleri ile Westmister Abbey'yi sarmaya aldı. Oraya sığınmış bulunan eski kraliçe Elizabeth Woodville Canterbury Başpiskoposu Thomas Bourchiere'in aracılığı ile diğer küçük oğlu olan ve Richard'ın yeğeni olan York Dükü Richard Shrewsburyli'yi amcasına teslim etmek zorunda kaldı. 16 Haziran'da kendinden küçük öz erkek kardeşi olan York Dükü Richard Shrewburyli de Londra Kulesi'ne getirilip kardeşi genç kral V. Edward ile birlikte burada misafir edildi ve bu genç çocuk da Londra Kulesi'nde yaşamakta olan ağabeyi V. Edward ile birlikte yaşamaya başladı. Genç V. Edward'ın törensel taç giyme töreni tekrar geciktirildi. Amcasi taht naibi Richard Londra'daki askeri garnizonları kendi emrinde bulunan birliklerle takviye etmeye başladı ve böylece amcasının tahtı kendi eline geçirme gayretleri hiç şüphesiz ortaya çıktı. 22 Haziran'da Richard'ı tutan önemli kilise papazı olan Ralph Shea bir vaaz vererek V. Edward'ın meşru kral olmadığını ilan etti. Bu vaaza göre IV. Edward Elisabeth Woodville'le evlendiği zaman Lady Eleanor Butler ile bir nikâh anlaşması imzalamıştı ve bu nedenle kilise kurallarına göre onunla resmen evli idi. Yine kilise kurallarına göre birden fazla evlilik yasak olduğu IV. Edward'in Elizabeth Woodville ile evliği gayrimeşru idi ve bu evlilikten olan çocuklar (özellikle genç V. Edward) gayrimeşru idi. Bu nedenle V. Edward'ın krallığı gayrimeşru idi. 25 Temmuz'da İngiltere Parlamentosu'nun Lordlar Kamarası ve Avam Kamarası mensupları birlikte toplanıp bu toplantıda Richard, Gloucester Dükü'nün meşru kral olduğu kararına vardılar ve bunu ilan ettiler. Böylece 25 Haziran 1483'te amcası III. Richard adı ile meşru İngiltere Kralı ve İrlanda Lordu olduğu açıkça ilan edildi. V. Edward'ın saltanatının bu tarihte sona erdiği kabul edilmektedir. Amcası kendinin meşru İngiltere Kralı olduğu iddiasını desteklemek için için verdiği nedenler günümüzde biraz acayip gelmekle beraber o günler için gayet olağandı. Richard'ın iddialarına göre ağabeyi kral IV. Edward'ın Elizabeth Woodville'le evliliği gayrimeşru idi. Elizabeth bu evliliği büyücülük kullanarak ortaya çıkartmıştı. Ağabeyi kral zaten bir gayrimeşru çocuktu. Ağabeyi kral olarak çifte evlilik yapmıştı ve Elizabeth Woodville ile yaptığı ikinci evlilikti ve bu gayrimeşru idi. Babasının gayrimeşru evliliği dolayısıyla genç V. Edward babasının meşru oğlu değildi. Bu nedenle İngiltere Krallığı'na meşru hakkı bulunmamakta idi. Parlamento da Richard'ın yeğeni Edward'ın elinden devlet iktidarını gasp etmesini aklamak için yeğenin V. Edward'ın gerçek gayri meşru olduğu iddiasını ilan edilmesini teyit eden ve bu nedenle Richard'ın meşru olarak İngiltere tahtına geldiğini kabul eden "Titülüs Regius" adlı bir kanunu da kabul etti. Richard'ın Londra Kulesi'nde tutuklattığı iki genç yeğeni Kral V. Edward ve küçük kardeşi Richard Shrewsburyli'nin akıbetlerinin ne olduğu kesin olarak bilinmemektedir. Büyük olasılıkla yeni kral olan III. Richard genç yeğenlerini 1483 yazında verdiği bir emirle öldürtmüştü. Bundan sonra İngiltere'nin her tarafında "Kulede İki Prens" akıbeti önce söylentiler ve sonra da efsaneler olarak yayıldı ve III. Richard daha hayatta iken bu onun krallık yönetimini her bakımdan negatif olarak etkiledi. 1674'te Londra Kulesi'nde yapılan tadilat sırasında inşaat işçileri içinde iki küçük insan iskeleti bulunan bir küçük sandık buldular. Bu sandık işçilerce önce bir kenara atıldı. Fakat biraz zaman geçtikten sonra birkaç danışman bu iskeletlerin iki küçük prense ait olabileceğinin farkına varmıştır. Bu sandık tekrar bulunmuş ve o zaman İngiltere Kralı olan II. Charles'in isteği üzerine iki iskelet Westminster Abbey'e gömülmüştür. 1933'te bu iskeletler yine katedralde bulundukları mezardan çıkartılmış ve adli tıp doktorları tarafından analiz edilmişlerdir. Bu kemikleri inceleyen uzmanlar katı bir sonuca varamamışlardır. Bu iskeletlerden birinin diğerinden daha büyük olduğu görülmüştür. Bu iskelet kemiklerinin çoğunun, özellikle küçük iskeletin çene kemiği ve dişlerinin ve büyük iskeletin dişlerinin kaybolmuş olduğu ispatlanmıştır. Uzmanlar bu iskeletlerin erkek mi kız mı oldukları ve kaç yaşında hayatlarını kaybettikleri üzerinde de anlaşamamışlardır. Bu pek kesin sonuç vermeyen analizlerden sonra iskeletler yeniden katedraldeki eski yerine gömülmüşlerdi. Bir bilimsel ispat bulunmamasına rağmen tarihçilerinin çoğunluğu bu iskeletlerin "Kulede İki Prens"'e ait olduğuna inanmaktadırlar. Diggin' in the Crates Crew Diggin' in the Crates Crew, kısaca D.I.T.C., Amerikalı hip hop müzik topluluğudur. Adını "müzik altyapılarında kullanılacak "sample"lar bulmak üzere albümler arama işi" anlamında kullanılan tabirden alan grubun üyelerinin her biri yer altı hip hop çevrelerinde önemli başarılar elde ettiler. D.I.T.C.'yi meydana getiren ekip New Yorklu rapçi ve prodüktörlerden oluşmaktadır. Hamdi Yaver Aktan Hamdi Yaver Aktan (d. 22 Temmuz 1953, Giresun) Yargıtay üyesi Ankara Üniversitesi Hukuk Fakültesi'nden 1976 yılında mezun olduktan sonra Rize hakim adayı olarak mesleğe başlamış çeşitli yerlerde hakimlik yapmış ardından Rize Cumhuriyet Başsavcılı­ğı ile Tekirdağ Ağır Ceza Mahkemesi Başkanlığı görevlerinde bulunmuştur. 8 Mayıs 2001'de Yargıtay üyeliğine seçildi. 8 Temmuz 2003 - 24 Temmuz 2007 tarihleri arasında Uyuşmazlık Mahkemesi Ceza Bölümü asıl üyesi olarak görev yaptı. Temmuz 2006'da Yargıtay Ceza Genel Kurulu'nda Hrant Dink'in suçsuz olduğu görüşünü savunan 6 üye arasında yer almıştır. Bir dönem YARSAV üyesi de olmuştur. 29 Aralık 2014 - 29 Aralık 2016 tarihleri arasında Yargıtay Birinci Başkanlık Kurulu asıl üyesi olarak görev yaptı. 22 Aralık 2014 tarihinde Yargıtay 18. Ceza Dairesi başkanı seçildi. 2015'te Yargıtay Cumhuriyet Başsavcılığına aday oldu. 22 Temmuz 2018 tarihinde yaş haddinden emekliye ayrıldı. Hukuk-Kriminoloji alanında makaleleri bulunmaktadır. Evli ve iki çocuk babasıdır. Yaktı Beni (anlam ayrımı) Onur Şenay, (d. 25 Ekim 1975), Türk seslendirme sanatçısı, sinema ve tiyatro oyuncusu. 2008 yılında 16 yıllık tiyatro hayatının sonunda Tiyatro ŞenAy'ı kurmuştur. Almanya Almanya (, ) ya da resmî adıyla Almanya Federal Cumhuriyeti (Almanca: ""; ), Orta Avrupa'da bir ülkedir. Kuzeyinde Kuzey Denizi, Danimarka ve Baltık Denizi; doğusunda Polonya ve Çek Cumhuriyeti; güneyinde Avusturya ve İsviçre; batısında Fransa, Lüksemburg, Belçika ve Hollanda bulunur. Ülke, coğrafi olarak ılıman iklim kuşağında yer alır ve yüz ölçümü 357.578 kmdir. Topraklarında yaşayan yaklaşık 83 milyon insan ile Avrupa Birliği'nin en büyük nüfusuna sahiptir ve bu nüfusun, Birleşmiş Milletler tahminine göre, %14,88 oranında göçmenlerden oluşmasıyla Amerika Birleşik Devletleri'nden sonra, dünyanın en çok göç alan ikinci ülkesidir. Ülkenin başkenti Berlin, aynı zamanda en yüksek nüfuslu şehri olup Berlin'i sırasıyla Hamburg, Münih ve Köln takip eder. 100 yılından önce Cermen halkları Cermanya olarak isimlendirilen bölgede yaşamışlardır. 10. yüzyıldan 1806 yılına kadar Cermen bölgeleri Kutsal Roma Cermen İmparatorluğu'nun bir parçası oldu. 16. yüzyıl boyunca kuzey Almanya bölgeleri, Protestan Reformu'nun merkezi oldu. Cermen halkı ilk olarak 1871'de Fransa-Prusya Savaşı sırasında ulus-devlet haline geldi. II. Dünya Savaşı sonrasında, 1949'da, Almanya savaşı kazanan devletler tarafından iki devlete bölündü. Bu iki devlet 1990 yılında birleşti. Batı Almanya daha sonra adı Avrupa Birliği olan Avrupa Ekonomik Topluluğu'nun 1957'deki kurucu üyelerindendir. Birleşmeyle Doğu Almanya da 1993'te bu birliğe üye olmuştur. Almanya Schengen bölgesi'nin bir parçası ve Avrupa ortak para birimi Euro'yu 2002'de kabul etmiş durumdadır. Almanya bir federal parlamenter cumhuriyettir. On altı eyaletten oluşmaktadır (). Başkenti ve en büyük şehri Berlin'dir. Almanya Birleşmiş Milletler'e, NATO'ya, G8'e üyedir ve Kyoto Protokolünü imzalamıştır. Almanya 2007 yılına göre, GSYİH'ye göre dünyanın 3. büyük ekonomisidir. Ülke dünyada gelişme için en çok bağışta bulunan ikinci ülke konumundadır. Buna karşın ülke, askeri harcama bütçesi olarak 6. sıradadır. Ülke, sosyal güvenlik sistemiyle yüksek yaşam seviyesine sahiptir. Almanya, Avrupa meselelerinde yüksek ülke nüfusu ve ekonomik gelişmişliğiyle dünya seviyesinde kilit rol oynamaktadır. Almanya birçok bilim ve teknoloji alanında lider durumda olarak kabul edilmiştir. Cermen Kabileleri'nin, Tunç Çağı'nda veya Demir Çağı'nın hemen öncesinde ortaya çıktığı sanılmaktadır. MÖ 1. yüzyılda, Güney İskandinavya ve Kuzey Almanya'dan gelen kabileler, güneye, doğuya ve batıya yayılarak Keltlerle, Galyalılarla, Slavlarla, Baltık kabileleriyle ve İran halkları ile ilişkiye girdiler. Erken Cermen tarihi hakkında bilinenler, Roma İmparatorluğu zamanındaki verilerle sınırlıdır. Augustus yönetimindeki Roma İmparatorluğu zamanında, Romalı General Cermanya'ya saldırılara başladı.Cermen kabileleri bu sırada savaş taktiklerini öğrendiler. Bu esnada kimliklerini muhafaza etmeyi başardılar. 9 yılında,Publius Quinctilius Varus tarafından yönetilen Roma lejyonu, Çeruskerlerin lideri tarafından Varus Savaşında yenildi. Böylece, Tuna ve Ren nehirleri arasında sınırlarına kadar genişledi. 100 civarında talebe, Tacitus'un Cermenler üzerinde yazdığı esere göre, Cermen kabileleri bugünün modern yurtlar Tuna ve Ren Nehri arasındaki bölgeye yerleştiler. 3. yüzyıl civarında birkaç büyük Cermen kabilesi ortaya çıktı. Alamanlar, Franklar, Saksonlar, Frizler, Chattiler, Sicambriler bunlardan bazılarıdır. 260 civarında, Cermen halkları, Tuna'yı geçip Roma kontrolündeki alanlara girmeye başladılar. Orta Çağ'ın bölünmüş devletçiklerini Şarlman bir araya getirdi. 25 Aralık 800'de Vatikan'da krallık tacını giyerek Karolenj İmparatorluğu'nu kurdu. 843 yılına gelindiğinde bu devlet üç parçaya ayrıldı ve değişikliklere uğrayarak varlığını 1806 yılına kadar sürdürdü. Devlet, Eider Nehri'nden Akdeniz'e kadar yayıldı. Devlet, Kutsal Roma İmparatorluğu olarak bilinse de, 1448'den itibaren resmi olarak "Alman Halkının Kutsal Roma İmparatorluğu" (Sacrum Romanum Imperium Nationis Germanicæ) olarak anılmıştır. Otto Hanedanı (919-1024) döneminde, 962 yılında; Lorraine, Saksonya, Franconia, Suabiya, Türingiya ve Bavyera Düklükleri birleştirildi ve Alman kralına Kutsal Roma Cermen İmparatoru olarak taç giydirildi.Kutsal Roma Cermen İmparatorluğu, Salian sülalesinin (1024-1125) yönetimindeyken Kuzey İtalya'yı ve Burgonya'yı ele geçirdi. Buna karşı imparatorlar, başa geçme konusunda çekişmelere girince güçlerini kaybettiler. Hohenstaufen Hanedanı'nın (1138-1254) yönetimi altında, Alman prensleri, güney ve doğudaki Slav topraklarındaki etkilerini arttırdılar ve bu bölgelere göçü teşvik ettiler (Ostsiedlung). Buraya yerleşen Alman göçmenler Hansa Birliği'ni kurarak ticarette geliştiler ve o günün Avrupa'sına göre, oldukça zengin duruma geldiler. 1356'da ilan edilen fermanla hükümdarlık seçimi ile ilgili birtakım değişiklikler yapıldı. Buna göre kralı,