kuzeni ya da bir önceki evliliğinden Yusuf'un oğlu olabileceği de ortaya konmuştur. Simon, diğer Havariler gibi, Roma Katolik Kilisesi, Doğu Ortodoks Kiliseleri, Oryantal Ortodoks Kiliseleri, Doğu Katolik Kiliseleri, Anglikan Kilisesi ve Lüteriyen Kilisesi tarafından bir aziz olarak kabul edilir. Müslümanlar İsa'yı İslam'da bir peygamber olarak kabul etmektedir. Kuran aynı zamanda İsa'nın havarilerinden de söz eder, fakat isimlerinden bahsetmez, onun yerine bu kişilerden "Allah'nın işine yardımcı olan" olarak bahsedilir. Ancak Müslüman tefsir ve Kuran yorumlamaları, bu havarileri isimlendirmektedir ve havariler arasında Simun da geçmektedir. Çeşitli hadisler, Simon'un Allah inancını Kuzey Afrika'daki Berberlere vaaz etmesi için gönderildiğini bildirmektedir. 16. yüzyılın sonlarına tarihlenen ve İsa'nın İslami bir perspektiften hayat hikayesini anlatan bir kitap olan Barnaba İncili'nde, 12 Havari'nin bir listesi yer almaktadır. Bu listede, Hristiyanlığın geleneksel havarilerinden Yurtsever Simun dışında hepsi yer almaktadır, ancak Simun yerine liste kitabın yazarı olarak görünen Barnabas olarak tanımlanan bir kişiyi içermektedir. Yaşam yolu Yaşam yolu (Rusça: "Доро́га жи́зни") II. Dünya Savaşı Doğu Cephesi muharebeleri sonucunda yaşanan Leningrad Kuşatması sırasında kuşatma altındaki kent ile Sovyetler Birliğinin diğer bölgeleri arasında Ladoga Gölü üzerinde kurulan irtibat hattını anlatır. 12 Eylül 1941 ile Mart 1943 arasında kentin acil ihtiyaçlarının karşılandığı hat özellikle kış mevsiminde gölün yüzeyinin donmuş olmasından dolayı "Buz yaşam yolu" olarak da adlandırılmıştır. Bu yol "Askeri Otoyol No.101" olarak askeri kayıtlarda geçmektedir. 22 Haziran 1941 tarihinde Nazi Almanyası tarafından Sovyetler Birliğine karşı başlatılan Barbarossa Harekâtı sonucunda Naziler üç hat boyunca stratejik Sovyet kentlerine doğru taarruza geçmiştir. Bu hatlardan bir tanesi de Leningrad yönünedir. Adolf Hitler'in planına göre 1941 sonbaharı sonunda tamamlanmasını öngördüğü plana göre Leningrad hızla ele geçirildikten sonra Alman birlikleri kuzeyden Moskova üzerine yürüyecektir. Ancak başta Luga tahkimatı olmak üzere Kuzey Cephesindeki şiddetli çarpışmalar sonucunda Alman ilerleyişi geciktirilir ve kimi bölgelerde durdurulur. Ancak Eylül başına gelindiğinde tüm yedeklerini cepheye süren Naziler kentin dış mahallelerine ve doğrudan kenti savunan tahkimat hattına ulaşmış durumdadır. Kuşatma altındaki kent merkezindeki 2.5 milyon ve çevre mahallelerinde yaşayan 350 bin sivilin dışında kentte Leningrad Cephesindeki 8, 23, 42 ve 55. Ordu mensupları ve 500 bin kişi kuvvetindeki Baltık Filosu bulunuyordu. Kentteki sivil ve asker nüfusun savaş, kuşatma ve bombardıman koşulları altında direnebilmesi için başta gıda olmak üzere cephane ve ekipman takviyesi alması gerekiyordu. Bu maddi destek hem hava yolu hem de Ladoga Gölü üzerinden su yoluyla sağlanacaktı. Kurulan hava koridoru başarılı olmakla beraber talebi karşılamaktan uzak olduğu için deniz yolu sevkiyatı başlatılır. Barış döneminde bölgede denizyolu sevkiyatı yapan Kuzeybatı Nehir Sevkiyatı Şirketi filosunun neredeyse yarısını ordunun emrine vermişti. Kentten ekipman ve sivil nüfus tahliyeleri Haziran ayı sonu itibarıyla başlamış, tahliye sırasında ağırlıklı olarak demiryolu kullanılmıştır. Halk Komiserleri Konseyi, aldığı kararla Ağustos ayı boyunca sivil nüfusun tahliyesinde kullanılmak üzere günde en az 20 mavna talep etmiştir. Ancak Neva Nehri bağlantısı 27 Ağustos itibarıyla Nazilerin denetimine geçince nehirde çok sayıda mavna mahsur kalmıştır. 30 Ağustos günü ise Mga tren istasyonu düşünce kentin demiryolu irtibatı da kesilmiştir. Kuzeyde ise Şlisselburg kenti düşmüş ve Fin kuvvetleri de Volga-Baltık Su Yolunu kesmişlerdi. Kentin tek yaşam kanalı olan Ladoga Gölü üzerindeki hattın ortaya çıkması bu gelişmelerin ardından olur. 21 Haziran 1941 itibarıyla kentte 52 günlük un, 89 günlük tahıl, 38 günlük et, 47 günlük hayvansal yağ ve 29 günlük de bitkisel yağ bulunmaktaydı. Kent tam olarak kuşatılmadan önce 83 bin ton un ve tahıl yardım ulaştırılabilmiştir. Eylül başında kentin petrol stokları 20 günlük, kömür stokları 80 günlük, yakacak odun stokları ise 18 günlük kalmıştı. 1941 sonbaharıyla beraber gölün iki kıyısında da çok sayıda geminin yanaşmasını kaldırabilecek limanlar hızla inşa edilir. Ayrıca henüz düşman eline geçmemiş demiryolu hatlarını birleştirmek için yeni ara hatlar inşa edilir. Ayrıca 3 Eylül itibarıyla göldeki güvenliği sağlamak için oluşturulan Ladoga filotillası göreve başlar. Nakliye sırasında hem göldeki fırtınalardan hem de düşman hava kuvvetlerinin bombardımanı nedeniyle kayıplar yaşanmıştır. Kışın gelmesiyle 22 Kasım 1941'dan itibaren donan göl üzerindeki karayolu taşımacılığı başlar. Sular donuncaya kadar kente 45 bin ton gıda ve 10 bin ton da ekipman sevk edilebilmiştir. 1 Ekimden itibaren kuşatma altındaki ordu birlikleri için sıkı istihkak limitleri belirlenmiş ve günlük tüketim sınırlandırılmak durumunda kalınmıştır. Kentteki siviller de benzer şekilde karne uygulamasına geçmiştir. Kentin her türlü iletişimini sağlamak için gerekli kablo bağlantıları da göl üzerinden yapılmaktaydı. Havadan yardım kapsamında Lisunov Li-2 ve Tupolev TB-3 uçakları seferber edilmiş, ilk hava nakliyatı 16 Eylülde başarıyla gerçekleştirilmiştir. Kasım ayıyla beraber Leningrad Cephesi komutanı General Feofan Nikolayeviç Lagunov tarafından doğrudan verilen 13 Kasım 1941 tarihli emir uyarınca göldeki buz kalınlığı sisrematik bir şekilde ölçülür ve sonunda 10 metre genişliğinde, her 7 kilometresinde bir ısınma ve barınma istasyonu olan Askeri Otoyol No.101 "Yaşam yolu" hayata geçirilir. Yolun ve istasyonların bakımından İstihkam Generali Vasiliy Georgiyeviç Monahov sorumlu olur. Kışın gelmesi ve buz kalınlığının artmasıyla beraber kente giden erzak miktarı da başlangıçtaki günde 100 tondan 1000 tona kadar çıkar. Yaşanan kazalar ve buzdaki incelmeler nedeniyle güzergâh sık sık değişse de yol açık kalmaktaydı. Nakliye temel aracı Gorkovskiy Otomobil Fabrikası ürünü olan GAZ-AA ile sağlanmaktaydı. 1941 kışında Aralık ayıyla beraber "Yaşam yolu" üzerinden sivil nüfusun tahliyesi de devam eder, günde 5 bin Leningradlı bu yolla Sovyet içlerine gönderilmekteydi. Bu dönemde yapılan nakliyat özeti şu şekildedir: 1942 yılıyla beraber sevk edilen tonajın artması için yeni mavnalara ihtiyaç duyulmuş, bunun için , Syasstroy'da tersane kurulmuştur. Ayrıca bölgedeki mayın temizleme vb. savaş gemileri desteklenmiştir. Nisan 1942'de karayolu trafiği durur ama hala var olan buz Mayıs ayına kadar deniz trafiğini engeller. Trenden inme binme işlemlerini azaltıp zamandan kazanmak için içine demiryolu döşenmiş mavnalar çalıştırılır. 1942 yaz aylarıyla beraber Ladoga Gölünde Alman-İtalyan-Fin deniz kuvvetleri nakliyat seferlerine ve onu koruyan birliklere saldırılar düzenlenmiş ancak özellikle Suho Adasına düzenlenen saldırı püskürtülmüştür. 1942 kışıyla beraber "Zafer yolu" adı da verilen yükseltilmiş bir demiryolu inşa edilir ve kentle iletişim daha verimli hale getirilir. Ocak 1943 ile birlikte kentin etrafındaki kuşatmanın kırılmaya başlamasıyla beraber iletişim rahatlamaya başlar. Tüm kuşatma boyunca Yaşam yolu üzerinden Leningrad'a 1 milyon 615 bin ton erzak taşınmış, 1 milyon 376 bin kişi ise kentten tahliye edilmiştir. Savaşın ardından "Yaşam yolunun" 43 kilometrelik bölümü "Zaferin Yeşil Kuşağı" adı altında koruma altına alınmış ve toplamda 7 anıt, 46 da anma noktası inşa edilmiştir. Ayrıca Ladoga Gölünün her iki kıyısında da müzeye çevrilerek korunan yapılar mevcuttur. Ayrıca her yıl "Yaşam yolu" boyunca maraton koşusu düzenlenmekte ve savaş sırasında yapılan fedakârlıklar anılmaktadır. Kökşetau Millî Parkı Kökşetau Ulusal Parkı (, "Kókshetaý ulttyq parki") Kuzey Kazakistan'ın Kazak Yaylalarının eşsiz manzarasına, arkeolojik alanlarına ve eğlence olanaklarına ev sahipliği yapan bir milli parktır. Sibirya Taygası (kuzeyde) ve güney bozkırları arasındaki geçiş bölgesinde yer alan arazi, bozkırla çevrili bir orman, göl ve dağ "adası"dır. Kökşetau, Akmola Eyaleti'ndeki Zerendi ilçesi ile Kuzey Kazakistan Eyaleti'ndeki Aiyrtau ilçesi sınırları içinde yer almaktadır. Park Kökşetau şehrinin batısında ve başkent Nur-Sultan'ın kuzeybatısında yer almaktadır. Kökşetau, Kuzey Kazakistan'ın Kökşetau Yaylası'nın orman-bozkır ve bozkır bölgesinde yer almaktadır. Arazi, alçak dağlardan ve tepelerden, karmaşık bir akarsu ağına sahip dalgalı alüvyon düzlüklerinden ve gölsel depresyonlarda yer alan bir dizi önemli gölden oluşmaktadır. Parkta beş ana bölüm bulunmaktadır: Park, Kazakistan'ın kuzeyindeki ılıman otlaklar, savanlar ve çalılıklar ile karakterize nispeten küçük bir bölge olan Kazakistan Yaylaları ekolojik bölgesinde (WWF # 0811) yer almaktadır. Kazak yaylaları biri Nur-Sultan'ın kuzeybatısındaki Kökşetau Milli Parkı'nda, diğeri Nur-Sultan'ın güneydoğusunda iki bölümde yer almaktadır. Bu ekolojik bölge göreceli olarak gelişimden uzak kalmıştır ve nadir türler için bir yaşam alanı olmuştur. Kökşetau bölgesindeki iklim "Nemli karasal iklim, serin yaz alt tipi"dir (Köppen iklim sınıflandırması Dfb . Bu iklim, yazları ve soğuk kışları ile hem günlük hem de mevsimsel olarak büyük sıcaklık dalgalanmalarıyla karakterizedir. Yıllık ortalama 13 mm yağış (yaz aylarında maksimum) almaktadır. Ortalama sıcaklık Ocak ayında −16.1 °C (3.0 °F) ile Temmuz ayında 19.7 °C (67.5 °F) olarak gözlenmektdir. Alan çayır bozkırı ve ağırlıklı olarak huş ve kavak ile çam (Pinus Sylvestris) ormanları ile karakterizedir. Yaygın çalılar ardıç, kuşburnu, alıç ve söğüttür. Bozkır bölgesinin büyük kısmı geçmişte sürülen ve otlanan alanlardan etkilenmiştir. Bilim insanları park içinde 36 tanesi bölgenin orman adası doğasını yansıtan kalıntı boreal türler olan 597 vasküler bitki türü tespit etmiştir. Park, genellikle turna, kızılgöz ve sazan gibi çeşitli balıklarla ünlüdür. Parkta 363 omurgalı türü tespit edilmiştir: 224 kuş, 51 memeli, 5 sürüngen, 1 amfibi ve 19 balık. Memeli türlerinin neredeyse yarısı, güney huş faresi, bozkır lemmingi ve Jungar hamsteri gibi bozkır, çöl ve orman kemirgenlerinden oluşmaktadır. Çok sayıda kemirgen varlığı, tilki, kurt, porsuk, kakım ve gelincikler de dahil olmak üzere yırtıcıların parka akın etmesine neden olmuştur. Büyük memeliler arasında yaban domuzu, geyik ve önemli bir Sibirya karacası popülasyonu bulunur. Kökşetau Park, 14 yürüyüş parkuru (200 km'nin üzerinde), dört otobüs gezi parkuru ve iki su parkuru (toplam 18 km) ile geliştirilmiştir. Yürüyüş parkurlarının çoğu, nemli çam ve huş topluluklarının yanındaki hassas sulak alanlar boyunca uzanır ve etkinlikler, grup ve boyuta göre düzenlenir. Yakınlarda turist otelleri mevcuttur ve park kamp alanlarını ve turist destek olanaklarını desteklemektedir. Daha gelişmiş turist rotaları, Kurgan mezar höyükleri, dinlenme kompleksleri, ormanlar, şelaleler ve mağaralar gibi arkeolojik alanların ziyaretlerine olanak sağlamaktadır. Kolsay Gölleri Millî Parkı Kolsay Gölleri Ulusal Parkı (, "Qólsaı kólderi ulttyq parki"), Kazakistan'ın güneydoğusundaki Tanrı Dağları'nın kuzey yamaçlarında (Kırgızistan sınırına 10 km mesafede) yer alan bir millî parktır. Genellikle "Tanrı Dağları'nın İncileri" olarak anılan, parkın ana varlığı olan Kolsay Gölleri Almatı Eyaleti'nin Raiymbek ilçesi ile Talgar içlesi arasında yer almaktadır. Doğal Kaindy Gölü de parkın içinde yer almaktadır. Park Almatı'nın güneydoğusunda yer almaktadır. Heyelan-tektonik kökenli göller, yaklaşık olarak 1887 ve 1911'de Kaindy ve Kolsay nehirleri üzerinde oluşmuştur. Doğanın korunması parkın misyonunun önemli bir parçasıdır, bölgenin %72'si sıkı koruma altındadır ve %13'ü turizm ve rekreasyon için ayrılmıştır. Parkın gölleri, Tanrı Dağları'nın güneyinden kuzeye doğru akan Kolsay Nehri boyunca uzanmaktadır. Tanrı Dağları'nın iki sıradağı parka dahildir: Küngöy Ala dağları ve Trans-İli Ala Dağları. Büyük göller şunları içerir: Kolsay Göllerinin korunan alanı, sadece birkaç yıl önce ziyaret etmek isteyen herkese açık hale geldi, bu yüzden doğa bozulmamış halde kaldı. Park, Orta Asya'daki Tanrı Dağları'nın orta ve üst yüksekliklerini kapsayan Tanrı Dağları dağ bozkır ve çayır ekolojik bölgesi (WWF # 1019) içinde yer almaktadır. Bölgeye çayırları ve ormanları destekleyecek kadar yağmur yağar. Ayrıca, izolasyonu nedeniyle birçok nadir bitki ve hayvan türünü besler. Kolsay Gölleri bölgesindeki iklim "Nemli karasal iklim, serin yaz alt tipi" (Koeppen Sınıflandırma Dfb ) olarak tanımlanmıştır. Bölgenin iklimi, yazları ve soğuk kışları ile hem günlük hem de mevsimsel sıcaklıktaki büyük dalgalanmalarla karakterizedir. Temmuz ayında sıcaklıklar gündüz 30 °C (86 °F) ile gece −5 °C (23 °F) arasında değişebilir. Yakındaki Saty köyünde konuk evleri ve kamp alanları bulunmaktadır. Aşağı Göl'den başlayan, Kolsay Gölleri boyunca ilerleyen ve Sarı-Bulak Geçidi (3,278 m) üzerinden geçen 25 km'lik bir yürüyüş rotası bulunmaktadır. Güzergah yürüyerek üç gün veya atla bir gün sürmektedir. Kolsay Gölleri, bölgede popüler bir dağ turizmi merkezidir. Kolsay Gölleri'ne yürüyüş parkurları yeni başlayanlar için nispeten erişilebilir. Bölgedeki popüler etkinlikler arasında piknik, binicilik ve dağ bisikleti sayılabilir. Nisan - Eylül sonları bölgede kamp yapmak için standart dönemlerdir. CA19-9 Sialil-Lewis olarak da bilinen karbonhidrat antijeni 19-9 (CA19-9), genellikle hücrelerin yüzeyindeki O- glikanlarına bağlanan bir tetrasakkarit. Antijenin, hücreler arası tanıma süreçlerinde önemli bir rol oynadığı bilinmektedir. Aynı zamanda özellikle pankreas kanseri tedavisinde kullanılan bir tümör markerıdır. CA19-9, Lewis Antigen'nın siyalillenmiş formudur. Neu5Acα2-3Galβ1-3 [Fuca1-4] GlcNAcβ sekansına sahip bir tetrasakkarittir. Amerikan Klinik Onkoloji Derneği kılavuzları, CA19-9'un kanser, özellikle de pankreas kanseri için bir tarama testi olarak kullanılmasını önermemektedir. Bunun nedeni, testin birçok durumda yanlış negatif vererek kanseri olan kişileri atlaması, veya hiç kanseri olmayan kişilerde anormal olarak yükselmiş (yanlış pozitif) değerlerin bulunabiliyor olmasıdır. CA19-9'un ana kullanımı bu nedenle bir pankreas tümörünün CA19-9 salgılayıp salgılamadığını görmektir. Eğer madde tümör tarafından salgılanıyorsa, tümör tedavi edildiğinde seviyelerin düşmesi, hastalık tekrar ederse ise tekrar yükselmesi beklenmektedir. Bu nedenle marker nüks durumunda bir işaretleyici olarak kullanılabilir. Pankreas kitleleri olan kişilerde, CA19-9, kanser ve dokuyu ilgilendiren diğer hastalıkların ayırt edilmesinde yararlı olabilir. CA19-9, kolorektal kanser, özofagus kanseri ve hepatosellüler karsinom gibi birçok gastrointestinal kanser türünde yükselebilir. Kanser dışında, pankreatit, siroz ve safra kanalı hastalıklarında da yüksek seviyeler gözlemlenebilir. Değer, safra yollarında tıkanma olan kişilerde de yükselebilir. Kırmızı kan hücrelerinde yer alan bir kan grubu antijeni olan Lewis antijeni A eksikliğine sahip hastalarda (Kafkas ırkı popülasyonunun yaklaşık %10'u), büyük tümörler olsa bile hastalarda CA19-9 herhangi bir hücre tarafından üretilmez. Bunun nedeni Lewis antijeni A üretmek için gerekli olan bir fukosiltransferaz enziminin eksikliğinden kaynaklanmaktadır. CA19-9, 1981'de kolon kanseri ve pankreas kanseri olan hastaların serumlarında ilk kez keşfedildi. Kısa bir süre sonra karakterize edilen maddenin, öncelikli olarak müsin tarafından taşındığı bulundu. BÃ¶ceklerin evrimi Böceklerin evrimiyle ilgili en son anlayış, ""Moleküler biyoloji, böcek morfolojisi, paleontoloji, böcek taksonomisi, evrim, embriyoloji, biyoinformatik ve bilimsel hesaplama"" adlı bilim dallarının çalışmalarına dayanmaktadır. Böcek sınıfının yaklaşık 480 milyon yıl önce Ordoviçyan'da, aynı zamanda karasal bitkilerin ortaya çıktığı tahmin edilmektedir. Böcekler bir grup kabuklu hayvandan evrimleşmiş olabilir. İlk böcekler toprağa bağlıydı; ancak yaklaşık 400 milyon yıl önce Devoniyen dönemindeki ilk hayvanlar, bir soy böcek uçuşu geliştirdi. En eski böcek fosilinin 400 milyon yaşında olduğu tahmin edilen Rhyniognatha hirsti olduğu öne sürülmüştür ancak fosilin böcek kimliğine itiraz edilmiştir. Küresel iklim koşulları, Dünya tarihi boyunca ve böceklerin çeşitliliği ile birlikte birkaç kez değişti. Pterygotes (kanatlı böcekler) Karbonifer'de (356 ila 299 milyon yıl önce) büyük bir radyasyona maruz kalırken, Endopterygota (metamorfoz ile farklı yaşam aşamalarından geçen böcekler) Permiyen'de (299 ila 252 milyon yıl önce) başka bir büyük radyasyona maruz kaldı. Dış iskeletleri nedeniyle, böceklerin fosil öyküsü, birçok yumuşak gövdeli organizmada olduğu gibi tamamen lagerstätte tipi korunmaya bağlı değildir. Bununla birlikte, küçük boyutları ve hafif yapıları ile böcekler özellikle sağlam bir fosil kaydı bırakmamıştır. Kehribarda korunan böcekler dışında, çoğu buluntu karasal veya karasal kaynaklara yakındır ve sadece tatlı su göllerinin kenarında olduğu gibi çok özel koşullar altında korunur. Bilinen böcek olmayan türlerin yaklaşık 1 / 3'ü soyu tükenmiş fosillerken, fosil kayıtlarının azlığı nedeniyle, bilinen böceklerin sadece 1 / 100'ü soyu tükenmiş fosillerdir. Böceklerin kompresyon ve izlenimler, betonlar, mineral replikasyonu, odunlaşmış (fusainize) kalıntılar ve izleri de dâhil olmak üzere fosilleştirilmeleri ve korunmaları için birçok farklı yol vardır. Sıkıştırmalar ve İzlenimler, Karbonifer'den Holosen'e kadar olan kayalarda meydana gelen en geniş böcek fosili türüdür. İzlenimler, formunu ve hatta kanatlarda kıvrılma gibi biraz rahatlama gösteren bir fosil böceğin dökümü veya kalıbı gibidir, ancak genellikle kütikülden çok az veya hiç renk yoktur. Sıkıştırmalar kütikül kalıntılarını korur, böylece renk yapıyı ayırt eder. İstisnai durumlarda, skleritler ve kanat zarları üzerindeki mikrotrichia gibi mikroskobik özellikler bile görülebilir, ancak bu ölçeğin korunması, mikritik çamurlar ve volkanik tüfler gibi olağanüstü derecede ince bir tahıl matrisi gerektirir. Eklembacaklı skleritler kolayca ayrışan zarlar tarafından bir arada tutulduğundan, birçok fosil eklembacaklılar sadece izole edilmiş skleritler tarafından bilinir. Çok daha arzu edilir olan tam fosillerdir. Betonlar, kimyasal bileşimi çevreleyen matrisinkinden farklı olan ve genellikle çürüyen organizmalardan mineral çökelmesi sonucu oluşan bir fosili olan taşlardır. En önemli depozit, Illinois, Mazon Creek'teki Carbondale Formasyonu'nun Geç Karbonifer Francis Creek Şeylinin, çeşitli somutlar veren şeyllerden ve kömür dikişlerinden oluşan çeşitli yerlerinden oluşur. Çoğu beton içinde bir hayvanın kalıbı ve bazen de genellikle deniz kaynaklı bir bitkidir. Bir böcek kısmen veya tamamen minerallerle değiştirildiğinde, genellikle tamamen eklemlenmiş ve üç boyutlu sadakatle mineral replikasyonu denir. Buna "taşlaşmış" ahşapta olduğu gibi taşlaşma da denir. Bu şekilde korunan böcekler, her zaman olmasa da, çoğu zaman beton olarak veya böceğin çekirdeği olarak oluşan mineral nodüllerinde korunur. Bu tür tortular genellikle çökeltilerin ve suyun minerallerle yüklü olduğu ve ayrıca karkasın bakteri katları ile hızlı bir şekilde mineralleştiği yerlerde oluşur. Dev hücreli reparatif granülom Dev hücreli reparatif granülom ya da dev hücreli granülom (giant cell granuloma), çoğunlukla dişetleri ya da çene kemiklerinde ortaya çıkan, nedeni kesin olarak bilinmeyen oluşumlardır; son yıllarda yüz kemiklerinde, el ve ayak parmak kemiklerinde ortaya çıkan dev hücreli lezyonların reparatif granülom olguları bildirilmektedir. Adlandırılmasındaki en önemli öge, mikroskopik incelemede çok sayıda osteoklastik dev hücresinin bulunmasıdır. Kemik içinde oluşanlar “santral tip”, dişetlerinde meydana gelenlerse “periferik tip” olarak nitelenirler. Kökenleri tartışmalıdır; onarım dokusu, displazi, tümör ya da reaktif lezyon oldukları düşünülmekte, ancak kesin ayrım yapılamamaktadır. Altçenede ve çenelerin ön bölümlerinde daha sık görülürler. Olguların büyük bölümü 10-30 yaşlarında ortaya çıkar. Kız çocuklarında ve kadınlarda görece sıktır. Klinik gelişmeleri ve radyolojik bulgular açısından 2 tip davranış sergilerler; Tek çekirdekli fibroblastik hücreler ve osteoklastik dev hücreleri lezyonlardaki temel mikroskopik bileşenlerdir. Dingin lezyonlardaki fibroblastik hücrelerde az sayıda mitoz görülür. Osteoklastik dev hücreleri agressif tiptekilere kıyasla daha küçüktür, çekirdek sayıları azdır, damarlar çevresinde (perivasküler) kümeleşmeler yaparlar. Stromada kollagen lif demetlerine, çok sayıda damar kesitlerine, kemik yıkımı ve yapımı alanlarına, küçük kanama alanlarına ve hemosiderin pigmentine rastlanır. Agressif lezyonlarda fibroblastik hücrelerdeki mitoz sayısı oldukça fazladır. Osteoklastik dev hücreleri tüm lezyonda homojen dağılım gösterir; sitoplazmaları geniştir ve çok sayıda çekirdekleri vardır. Stromadaki kollagen lif niceliği azdır. Hemosiderin pigmentine ancak küçük birkaç alanda rastlanabilir. Damarlar ve kemik trabekülleriyle ilgili bulgular geri planda kalır. Bu mikroskopik bulguları, klinik ve radyolojik davranış biçimiyle birlikte değerlendiren bazı araştırmacılar, agressif nitelik gösteren lezyonları “kemiğin dev hücreli tümörü” ile eş tutarlar. Santral tip lezyonların histolojik nitelikleri hiperparatiroidizm olgularındaki esmer tümörü anımsatır; esmer tümör kesitlerinde bolca hemosiderin bulunması ayırıcı tanıda yardımcı olabilir. Daha kesin kanıtlara dayanan bir ayırıcı tanı için lamina dura değerlendirilmesi ve kan biyokimyası gerekir. Nörofibromatozisli ve Noonan sendromlu hastalarda bilateral santral dev hücreli reparatif granülomlara eğilim görülmektedir. Çene kemiklerindeki bilateral dev hücreli lezyonların ayırıcı tanısında klinik, radyoloji ve patoloji iş birliğinin büyük önemi vardır. Santral dev hücreli reparatif granülom ile ayırıcı tanısı yapılması gereken bilateral lezyonların başlıcaları şunlardır: Lezyonun büyüklüğüne göre farklı tedavi yöntemleri uygulanır. Küçük ve dingin lezyonlarda küretaj genellikle yeterlidir. Büyük lezyonlarda ve korteks erozyonu saptanan olgularda uygulanan radikal girişimler yineleme (residiv) riskini ortadan kaldırabilir. Agressif tiplerde ve çocuklarda residiv oranı %25’lere dek ulaşabilmektedir. Cerrahi girişimlerden sonra uygulanan α-interferon tedavisi, özellikle damardan zengin olan oluşumlarda residivlerin önlenmesi açısından oldukça etkilidir. Oluşumların içine steroid enjeksiyonu, α-interferon ve kalsitoninin subkutan uygulamaları da baş vurulan tedavi yöntemlerindendir. Dişetlerinde çok sık görülen dev hücreli lezyonlardır. Her yaşta görülebilir, ancak 10-25 yaşlar arasında daha sıktır. Genellikle altçenede, çenelerin ön bölümünde ve dişli alanlarda oluşurlar. Hastaları hekime gitmeye zorlayan en önemli neden dişetinde beliren kitledir. Kırmızımsı-mor renklidir, mukozada erozyon olduğu için kolayca kanar. Periferik lezyonlarda, oluşumun kemik üzerindeki basısına bağlı kayık biçiminde rezorpsiyon saptanabilir. Mikroskopik yapısı santral tipe benzer, başlıca 2 eleman vardır: mononükleer hücreler (genç mezenkim hücreleri) ve multinükleer hücreler (osteoklastik dev hücreleri). Mononükleer hücreler, oval ya da fusiform hücrelerdir. Çekirdekleri oval, sitoplazmaları soluk eozinofildir. Bazıları kollagen lif yaparlar. Multinükleer hücrelerdeki çekirdek sayısı onlarca olabilir, sitoplazmaları geniştir. Sitoplazmada fagosite edilmiş eritrositler, boş vakuoller ve kemik parçacıkları görülebilir. Tedavisinde cerrahi yöntemler (eksizyon yöntemi) uygulanır. Cerrahi sınırların yetersiz olduğu olgularda residiv görülebilir. Yapısal biyoloji Yapısal biyoloji, biyolojinin özellikle amino asitlerden yapılmış olan proteinler, nükleotitlerden yapılmış RNA ve DNA gibi nükleik asitler ve lipitlerden oluşmuş membranlar olmak üzere biyolojik makromoleküllerin yapılarını ve uzamsal dizilişlerini inceleyen bir dalıdır. Yapısal biyoloji asıl olarak biyofizik yöntemleri ile makromoleküllerin atom düzeyinde üç boyutlu yapılarının belirlenmesi, yapısal değişikliklerinin temel prensipleri, moleküler hareketlerin analizi ve bu yapıların dinamiği ile ilgilenir. Makromoleküller hücrelerin hemen hemen tüm işlevlerini yerine getirir ve bunu da yapabilmek için belirli üç boyutlu şekillere girerler. Moleküllerin "üçüncül yapı"sı olarak adlandırılan bu yapılar her molekülün temel bileşimi ya da "birincil yapı"ları ile karmaşık bir şekilde bağlantılıdır. Biyomoleküller en gelişmiş ışık mikroskopları ile bile detaylı olarak görülemeyecek kadar küçüktür. Yapısal biyologların biyomoleküllerin yapısını belirlemek için kullandığı yöntemler genellikle çok sayıda özdeş molekülün aynı anda ölçülmesini içerir. Bu yöntemler arasında kütle spektrometrisi, makromoleküler kristalografi, nötron kırınımı, proteoliz, biyomoleküler nükleer manyetik rezonans spektroskopisi (NMR), elektron paramanyetik rezonans (EPR), kriyo-elektron mikroskobu, elektron kristalografisi ve mikrokristal elektron kırınımı, çok açılı ışık saçınımı, biyolojik küçük açılı saçınım, ultra hızlı lazer spektroskopisi, ikili polarizasyon interferometresi ve dairesel dikroizm sayılabilir. Çoğunlukla araştırmacılar bu yöntemleri makromoleküllerin "doğal durum"larını incelemek için kullanırlar. Ama aynı zamanda bu yöntemlerin bazı varyasyonları açığa çıkmış ya da denatüre moleküllerin doğarl durumlarına gelmesini izlemek için de kullanılır. Yapısal biyologların moleküler yapıları anlamak için kullandıkları bir başka yöntem de belirli şekillerin ortaya çıkmasına neden olan çeşitli dizilimlerin arasında modelleri aramak için kullanılan biyoenformatiktir. Araştırmacılar sıklıkla hidrofobisite analizi ile tahmin edilen membran topolojisi temel alınarak integral membran proteinlerinin yapısal özelliklerini çıkarabilirler. Son yıllarda biyolojik yapıların "in silico" araştırmalarını tamamlayacak oldukça hassas fiziksel moleküler modeller de mümkün olabilmiştir ve bu modellere örnekler Protein Veri Bankası'nda bulunabilir. Proteinlerin yapılarını, şekil değiştirmelerini ve işlevlerini araştırmak için ampirik yapı belirleme yöntemlerinin yanı sıra moleküler dinamik simülasyonları gibi işlemsel teknikler de kullanılabilmektedir. Yapısal biyoloji araştırmalarının sonuçlarından sıklıkla ilaç geliştirme projelerinde yararlanılır. Bir ilacın hedefi üzerindeki etkisinin moleküler ve yapısal olarak anlaşılması ve bunun görselleştirilmesi aktif moleküllerin tasarımını ve iyileştirilmesini mümkün kılar. Bunu sağlamak için hem yapısal analizi inceleyen deneysel yöntemler hem de bilişimsel yaklaşımlar kullanılarak moleküler yapılarından yola çıkarak aday ilaçlar belirlenir. Optik mikroskop tekniği biyolojik moleküllerin atomik yapısını görmek için yeterli çözünürlüğe sahip değildir. Yapısal biyolojide kullanılan yöntemler daha sıklıkla dolaylı fiziksel yöntemlerdir. Tarihsel olarak en eski ve günümüzde de en çok kullanılan yöntem X ışını kristalografisidir. Bu yöntemi tamamlamak için hem atomik ölçekte çözünürlüğe ulaşmak hem de çözelti içindeki moleküllerin dinamiğini anlamak için nükleer manyetik rezonans spektroskopisi(NMR) kullanılır. Biyolojik küçük açılı saçınım ve nötron kırınımı gibi kullanılan diğer yöntemler yüksek çözünürlüklü değildir ancak çözelti içindeki molekülleri incelemek için diğer yöntemlerin gerektirdiği kırınım yapabilen monokristallerin oluşturmasını gerektirmediği ve NMRîn ihtiyaç duyduğu küçük örneklemelere ihtiyaç duymadığı için kullanışlıdır. Yeni sensörler ve veri işlemedeki gelişmeler sayesinde kriyo-elektron mikroskobu rutin olarak elde edilen çözünürlüğü oldukça önemli oranda geliştirmiştir.. Kristalografi ve NMR'in sınırlamalarına sahip olmayan kriyo-elektron mikroskobu büyük boyutlu makromoleküllerin incelenmesinde ana yöntem olarak yapısal biyolojide diğer iki yöntemin yerine geçmektedir. Kristalografik yapının çözünürlüğü X ışınlarının makromolekül kristallkeri üzerindeki kırınımlarının incelenmesne dayanır. Elektronlera çarpan X ışınları kırınıma uğrar ve molekülün elektron yoğunluğunu yani molekülün çevresinde dönen elektronlerın yerini bulmak için analiz edilebilir. Bu yoğunluk yeteri kadar belirgin ise molekülün her bir atomunun yerini tespit etmeye yani kartezyen koordinatlarını belirlemeye yarar. Bu analiz yönteminin ön koşul moleküllerin kristallerinin elde edilmesidir. Uygun fiziksel ve kimyasal koşullar altında çözelti içindeki makromoleküller kristaller oluşturabilir. Bir molekülden diğerine değişkenlik gösteren bu uygun fiziksel ve kimyasal koşulların saptanması çoğunlukla ampiriktir. Ayrıca molekülün saflık derecesi de belirleyici faktörlerden biridir. Dolayısıyla ön koşul olan kristalleşme etabı bu tür analiz için genellikle sınırlayıcı olmaktadır. Onlarca ya da yüzlerce mikron büyüklüğünde yeterli kristal boyutuna erişildiğinde monokromatik X ışını hüzmesi altına getirilir. Uygun koşullar altında kristal yapı içinde dizilmiş elektronlara çarpan X ışınları krınıma uğrar. Bir sensör yardımıyla, kristalin farklı oryantasyonları için kırınım desenleri kaydedilir. Desen üzerindeki lekelerin arasındaki boşluk kristal yapı hakkında bilgi verir. Lekelerin şiddeti de kristal yapı içindeki her bir makromolekülün elektron yoğunluğu hakkında bilginin bir kısmını sağlar. Her bir leke ile bağlantılı sinyal fazı ise kaybolduğundan yeniden oluşturulmalıdır. Bu fazları oluşturmak için farklı yöntemler kullanılır: Bir kere fazlar hesaplandıktan sonra kırınım sinyallerinin Fourier dönüşümü ile elektron yoğunluğu elde edilir. Böylece molekülün her bir atomunun kartezyen koordinatlarını elde etmeye olanak sağlayan otomatik sistemler ya da interaktif grafik yazılımları kullanılarak elektron yoğunluğu yoluyla molekül yeniden oluşturulmaya çalışılır. Model oluşturulduktan sonra kırınım şiddetleri teorik olarak bu modele göre hesaplanır ve deneysel olarak elde edilen şiddet değerleri ile kıyaslanır. Böylece aşamalı olarak model geliştirilir. Nükleer manyetik rezonans ya da NMR molekül üzerine uzaklık ve açı gibi geometrik bilgileri elde etmek için atom çekirdeklerinin manyetik özelliklerini kullanır. Elde edilen bu geometrik bilgilerle bir çeşit veri üçlemesi yöntemi kullanılarak molekülün üç boyutlu yapısını hesaplamak mümkündür. Özellikle hidrojen H, karbon C ve azot N gibi belirli atomların çekirdekleri spin adı verilen açısal momentuma sahiptir. Bu spin bi manyetik dipol momenti ile bağlantılıdır. Tipik olarak 10 ila 20 Tesla büyüklüğünde çok şiddetli bir manyetik alana yerleştirildiklerinde bu spinler manyetik alan ile aynı doğrultuya gelir. NMR, moleküldeki spinler arasındaki etkileşimleri inceler ve asıl olarak iki türlü etkinin gözlemlenmesine olanak verir. Birincisi elektron çiftleri arasındaki bağlarda görülen skaler etkileşimlerdir. Bu skaler etkileşimler molekülün kovalent bağları ile oluşan birleşimleri belirlemeye olanak sağlar ve böylece molekülün topolojisi çıkarılabilir. Topoloji bu bağların geometrisine ve özellikle de atomlar arasındaki ikidüzlemli açılara bağlıdır. İkincisi nükleer Overhauser etkisi adı verilen ve uzam içinde manyetizasyon transferine karşılık gelen dipolar etkileşimlerdir. Bu etkileşimler yalnızca atomlar arasındaki uzaklıklara bağlıdır ve atomlar arasındaki bağların geometrisinden bağımsızdır. Ayrıca yalnızca 0,5 nm civarında iseler gözlemlenebilirler. Biyomoleküler nükleer manyetik rezonans spektroskopisi çözelti içindeki makromolekülleri örnek olarak kullanır ve alınan spektrografilerle hem skaler hem de dipolar etkiler arasındaki ilişkileri kaydeder. Alınan spektrografilerden farklı sinyallerin analizinin gerçekleştirilmesiyle molekülün her bir atomu birer birer belirlenebilir. Bundan sonra molekülün geometrik verileri toplanır ve alınan spektroskopi sonuçları ile birleştirilerek molekülün üç boyutlu yapısı hesaplanır.. Bu hesaplamalar iterasyon yöntemi ile tek bir çözüme ulaşılana kadar devam eder. Kriyo-elektron mikroskobu karmaşık makromoleküllerin yapılarının düşük çözünürlüklü görüntülerini elde etmeye yarar. İncelenek olan makromolekül sıvı azot banyosu içinde tutulan sıvı etan gibi kriyojenik bir sıvının içine hızlıca batırılıp çıkarılarak dondurulur. Bu koşullar altında çözelti içindeki su, içindeki makromoleküllerin biçimlerini koruyacak şekilde amorf hâlde katılaşır. Bu aşamadan sonra elektron mikroskobuyla buz içinde katılaşan molekülün farklı oryantasyonlarda resmi elde edilir. Bilişim yöntemleri ile bu farklı resimler sınıflandırılarak benzer bir oryantasyonda incelenen biyolojik nesnelerle karşılaştırılarak gruplandırılır. Gruplana bu resimlerin herbirinde arkaplan gürültüsünün azaltılması için resim çözümleme teknikleri uygulanır. Bu veri işleme sonrasında, incelenen üç boyutlu yapının dikey izdüşümlerine karşılık gelen hassas iki boyutlu resimler elde edilir. Yeniden bilişim yöntemleri kullanılarak bu iki boyutlu resimlerden molekülün çevresel olarak üç boyutlu yapısı oluşturulur. Hassas bir üç boyutlu yapı elde etmek için genellikle birkaç bin kadar iki boyutlu resim kullanılır. Simetrik olmayan yapılar için bu oluşturulan üç boyutlu desenlerin hassasiyeti 1 ila 2 nanometre civarındadır. Hatta daha iyi belirlenmiş yapılar için hassasiyet nanometre altına düşer. Virüslerin protein kılıfları gibi simetrik oligomerlerde elde edilen üç boyutlu resmin hassasiyetini artırmak için simetri bilgisi de kullanılarak modelleme yapılır. Küçük açılı saçınım teknikleri çözelti içinde bulunan nesnelerin boyutları ve biçimleri hakkında bilgi toplamaya olanak sağlar. Biyolojik saçınım yöntemlerinde makromoleküllerin oligomerizasyon durumu ve biçimleri üzerine düşük çözünürlüklü veri elde edilebilir.. Yapısal biyolojide iki farklı küçük açılı saçınım yöntemi kullanılır: X ışınları saçınımı (SAXS: "small angle X-ray scattering") ve nötron saçınımı (SANS : "small angle neutron scattering"') Bu deneysel yöntemlerin prensipleri aslında basittir. Üzerinde çalışılacak makromolekülün konsantre çözeltisi paralel X ışınları ya da nötron akışı içine yerleştirilir. Çözelti içindeki nesneler üzerlerine düşen dalgaları saçılıma uğratır. X ışınlarında saçılma elektron bulutu ile fotonlar arasındaki etkileşimdem kaynaklanırken nötronlarda ise çözeltideki molekülün atom çekirdekleri ile oluşan etkileşimden kaynaklanır. Saçınıma uğrayan sinyalin şiddeti farklı açılara göre tespit edilir. Üzerinde çalışılan molekülün tüm oryantasyonları için bir ortalama değer olan sinyal sonucunda molekülün boyutu ve dış kabuk biçim hakkında bilgi edinilir. Özellikle virüsler gibi içsel simetri sahibi moleküller için 1 nanometrelik çözünürlüğe kadar hassas modeller elde edilebilir. Moleküler modelleme yapısal biyoloji ile biyoenformatik dallarının kesişiminde olan bir yöntemlerbütünüdür. Moleküler yapıları oluşturmak, yapısal tahminlerde bulunmak ya da makromoleküllerin dinamik özelliklerini analiz etmek için bilişsel yöntemlerle yapılan hesaplama yöntemlerini içerir. Minimal enerji için atomların hareket etmesini sağlayan moleküler kuvvetlerin tanımlamasına dayanır. Biyolojik makromolekül yapıları üzerine gerekli bilgiler kamuya açık Protein Veri Bankası (PDB: Protein Data Bank) adlı veri tabanında saklanır.. PDB'de 2014 Mayıs ayı itibarıyla 100.000'den fazla makromolekülün atom koordinatlarının bulunduğu yapısal veriler standart bir format hâlinde saklanmaktadır. Bu bilgiler çevrimiçi olarak serbestçe ulaşılabilir ve çeşitli interaktif yazılımlar kullanılarak üç boyutlu yapılar izlenebilir. PDB'de yer alan biyolojik yapılar 4 alfanümerik karakterden oluşan bir kod ile tanımlanırlar. Genellikle ilk karakter bir rakamdır. Örneğin ispermeçet balinasının miyozin molekülünün kodu 1MBO'dur). Akademik dergilerin çoğunda yayın yapabilmenin ön koşulu PDB'ye yapıların girilmesi olduğu için, PDB içinde bilimsel literatürde yayımlanmış moleküler yapıların çoğunluğu bulunmaktadır. Günümüzde PDB'de bulunan ve X ışınları kristalografisi yöntemi ile belirlenmiş biyolojik makromoleküllerin yapısı çoğunlukla sinkrotron radyasyonu yöntemiyle elde edilmiştir. Biyolojik makromoleküllerin üç boyutlu yapısını belirlemede sinkrotron kullanımı, PDB'ye 1995 yılından beri yapılan kayıtların %80'ini belirlemek için kullanılmıştır. Katalik mekanizmaların anlaşılması açısından biyokimya ve enzimoloji alanlarında yapısal biyoloji önemli uygulamalara sahiptir. En önemli uygulama alanlarından biri ilaç tasarımıdır. Özellikle hedef alınan biyolojik yapıların üç boyutlu yapıları kullanılarak ligandların tasarlanmasında büyük yarar sağlamaktadır. Ä°Pod Touch (7. nesil) iPod Touch 7 (iPod touch 7G veya iPod touch (2019)) Apple tarafından tasarlanıp üretilen 7.nesil dokunmatik ekran tabanlı kullanıcı arayüzü ile tasarlanmış ve pazarlanan çok amaçlı bir iPod el cihazıdır. 2015'ten beri iPod Touch'ın ilk büyük güncellemesi olan iPod Touch (6. nesil)'in halefidir. 28 Mayıs 2019'da Apple Store Online'da yayınlandı. Yedinci nesil iPod Touch, Apple'ın mobil işletim sistemi olan iOS'un özelliklerini taşıyor. İlk önce iOS 12.3 ile gelen model daha sonra iOS 13.5.1 sürümüne kadar yükseldi. Müzik, film, televizyon şovu, sesli kitap ve podcast oynatabilir. Medya kitaplığını şarkılara, sanatçılara, albümlere, videolara, çalma listelerine, türlere, bestecilere, podcast'lere, sesli kitaplara ve derlemelere göre sıralayabilir. Kaydırma, parmağı ekran boyunca kaydırarak gerçekleştirilir. Alternatif olarak, kulaklık kontrolleri parçaları duraklatmak, oynatmak, atlamak ve tekrarlamak için kullanılabilir. Ancak, yedinci nesil iPod touch ile gelen Apple Kulaklıklar (EarPod'lar) uzaktan kumanda veya mikrofon içermez. Sesle Kontrol özelliği ayrıca bir parçayı tanımlamak, bir çalma listesindeki veya belirli bir sanatçı tarafından şarkı çalmak ve bir Genius çalma listesi oluşturmak için de kullanılabilir. Yedinci nesil iPod touch'taki çip üzerindeki Apple A10 sistemi, öncekilerden daha gelişmiş özellikler sunuyor. Buna ARKit uygulamaları ve Grup FaceTime işlevleri dahildir. Yedinci nesil iPod touch, Apple A10 işlemciye ve M10 hareket yardımcı işlemciye sahiptir. Bu, Apple iPhone 7 ve iPad (2018)'de kullanılan işlemcinin aynısıdır. Sayram-Ugam Millî Parkı Sayram-Ugam Ulusal Parkı (, "Saıram-Ógem ulttyq parki"), ayrıca Sairam-Ugam, Batı Tanrı Dağları'nda yer alan dağlık bir bölgedir ve Özbekistan sınırında yer almaktadır. Özbekistan'ın Ugam-Chatkal Milli Parkı sınırın diğer tarafında yer almaktadır ve Kazakistan'ın Aksu-Zhabagly Tabiatı Koruma Alanı, sınır boyunca doğrudan kuzeydoğuda yer almaktadır. Alan, bozkırdan yüksek irtifa bölgelerine kadar çiçek topluluklarını kapsayan yüksek tür çeşitliliğine sahiptir. Özellikle ardıç ormanları, meyve ve fındık ağaçları topluluklarıyla bilinmektedir. Sayram-Ugam Türkistan Eyaleti'ndeki Kazygurt ilçesi, Tole Bi ilçesi ve Tulkibas ilçesi sınırları içinde yer almaktadır. Park Çimkent'in 30 km (19 mi) güneydoğusunda ve Özbekistan'ın başkenti Taşkent'in 40 km kuzeydoğusunda yer almaktadır. Sayram-Ugam, Ugam Sıradağları, Karatau Dağları, Boraldaytau ve Talas Ala Dağları gibi Batı Tanrı Dağları'nın kuzey yamaçlarında ve mahmuzlarında yer almaktadır. Adı yakındaki tarihi Sayram kasabası ve Ugam Sıradağlarından gelmektedir. Park resmi olarak dört bölüme ayrılmıştır: çevre koruma bölgesi (%55), sınırlı ekonomik faaliyet bölgesi, eğlence ve turizm faaliyetleri bölgesi (%13) ve çevresel istikrar alanı (%9). Park, Pamir ve Tanrı Dağları sıradağlarındaki güney Kazakistan, batı Kırgızistan, Tacikistan ve Özbekistan'ın buluşma noktalarındaki dağlık alanı kapsayan Gissaro-Alai açık ormanlık ekolojik bölgesinde (WWF #0808) yer almaktadır. Ekolojik bölge, ceviz, fıstık, armut, badem, elma ve kiraz gibi meyve ve fındık ağaçları için elverişli bir iklim ile bilinir. Sayram-Ugam bölgesindeki iklim "Soğuk, Yarı Kurak İklim"dir (Köppen iklim sınıflandırması BSk ). Bu iklim çöl ve nemli iklimler arasında yer alan bozkır iklimlerinin karakteristiğidir. Tipik olarak, yağış buharlaşmanın hemen üzerindedir. Sayram-Ugam bölgesinde, sıcaklıklar Ocak ayında ortalama −1.9 °C (28.6 °F) ile Temmuz ayında 25.9 °C (78.6 °F) arasında değişmektedir. Yükseklik ve konumdan kaynaklanan değişimlerle yıllık ortalama yağış 362 mm'dir. Parkta dağ bozkırından alpin ve buzlu tepelere kadar yedi doğal yükseklik bölgesi vardır. Parkın yaklaşık üçte biri, ardıç seyrek ormanları da dahil olmak üzere ormanlıktır. Orman dışı arazide kayalık tepeler ve 11 km2'den fazla buzul bulunmaktadır. Alan, iyi bilinen ekili meyve ve fındık ağaçlarının birçok yabani çeşidine ev sahipliği yapmaktadır: elma, armut, ceviz, erik ve üzüm. Bilim insanları, parkta 35'i endemik olan 1.635 bitki türü kaydetmiştir. Parkta bilinen 59 memeli türünden 22'si ev faresi, odun faresi ve Türkistan sıçanını da içermek üzere kemirgenlerdir. Yırtıcılar tilki, kurt ve çakal içerir. Dağ keçileri, yaban domuzu ve karaca mevcuttur, ancak geçmişte gerçekleştirilen avcılık faaliyetleri nedeni ile bazı noktalarda varlıkları azalmıştır. Bölgenin çoğu doğa koruma alanı olmasına rağmen, parkta 10 turist rotası bulunmaktadır. Rotalar yürüyüş, at sırtında ve bazı uzunluklarda otobüsleri destekler. Yürüyüş parkurları 7 ila 72 km arasında değişiklik göstermektedir. Olanaklar arasında kamp alanları, yürüyüş parkurları, izleme platformları, banyolar ve saunalar, izin verilen yurtlar (hizmetsiz), otel ve rehberlere ve çevirmenlere erişim bulunmaktadır. Katrancı, Ulukışla Katrancı, Niğde ilinin Ulukışla ilçesine bağlı bir köydür. Köy, uzun zamandır aynı adı taşımaktadır. Atatürk’ün doğumunun 100. yılında örnek köy seçilen, dönemin vali ve üst düzeylerinin gözdesi olan köy, 2018 itibarıyla terk edilmiş vaziyettedir. 2008-2009 yıllarında tutulan tutanak sonucu kimsenin yaşamadığı bilgisi not düşülünce, köy 2009 yerel seçimlerine giremedi. Köy, Niğde il merkezine 79 km, Ulukışla ilçe merkezine 30 km uzaklıktadır. Aşağıdamlapınar, Selim Aşağıdamlapınar, Kars ilinin Selim ilçesine bağlı bir köydür. Köyün eski adı 1920 yılı kayıtlarında Aşağı Çapik olarak geçmektedir. Köy, Kars il merkezine 50 km, Selim ilçe merkezine 20 km uzaklıktadır. Ä°Pod Touch (4. nesil) iPod Touch 4 (iPod touch 4G) Apple tarafından tasarlanıp üretilen 4.nesil dokunmatik ekran tabanlı kullanıcı arayüzü ile tasarlanmış ve pazarlanan çok amaçlı bir el cihazıdır. iPod Touch (3. nesil)'in ardılı ve iPod Touch (5. nesil)'in halefidir. Apple'ın 1 Eylül 2010'daki medya etkinliğinde tanıtıldı ve 12 Eylül 2010'da piyasaya sürüldü. 21 Şubat 2014'te yayınlanan iOS 6.1.6'ya kadar uyumludur. Dördüncü nesil iPod Touch, ön ve arkaya bakan kameralar sunan ilk iPod'du. İPod Touch, öncekilerden ve iPhone 4'ten daha ince, daha hafif bir model ve bir Retina Ekran sunuyor. Diğer geliştirmeler arasında arka kamera, Apple A4 çipi (iPad (1.nesil) ve iPhone 4 de aynı çip kullanır) ve 720p video kaydetme desteği yer alıyor. Dördüncü nesil iPod Touch başlangıçta tek bir renk seçeneğiyle piyasaya sürüldü. Başlangıçta paslanmaz çelik sırtlı siyah renkli bir cepheye sahipti. 12 Ekim 2011'de iPhone 4S'nin piyasaya sürülmesiyle beyaz renkli versiyon eklendi ve paslanmaz çelik sırt değişmedi. Arkada ek renk seçeneklerine sahip beşinci nesil iPod Touch'ın piyasaya sürülmesine kadar bu özelliğe sahip olan son iPod Touch idi. Cihaz başlangıçta sadece 8 GB, 32 GB ve 64 GB modellerinde satıldı. Üç depolama seçeneği Ekim 2011'de beyaz renkli versiyonun piyasaya sürülmesiyle aynı kaldı. 11 Ekim 2012'de Apple, beşinci nesil iPod Touch'ın 32 ve 64GB modellerinin piyasaya sürülmesiyle 8GB ve 64GB modellerini durdurdu. 32 GB modelin fiyatı düşürüldü ve 16 GB model tanıtıldı. İPod Touch (4. nesil), halefi iPod Touch 5'in 16GB'lık bir versiyonunun piyasaya sürülmesiyle 30 Mayıs 2013'te Apple tarafından durduruldu. Ayrıca 30 pimli dock konektörünü kullanan iPod Touch oynatıcıların sonuncusu oldu. Ondan sonra gelenler Lightning konnektörü kullandı. İOS 4 ve iOS 5'i tamamen destekler, ancak iOS 6 için sınırlı bir desteği vardır. iPhone 4'ün aksine, cihaz performans sorunları nedeniyle resmi olarak iOS 7'yi almadı. 14 Kasım 2013'te Apple, FaceTime çağrılarının başarısız olmasını düzeltmek için iPod touch (4. nesil) için iOS 6.1.5 yayınladı. 21 Şubat 2014'te Apple, hatalı SSL doğrulamasını düzeltmek için iPod touch (4. nesil) ve iPhone 3GS için iOS 6.1.6 yayınladı. Gayri resmi olarak, iOS 7'yi çalıştırabilir. Bununla birlikte, iPod touch (4. nesil) iOS 7'yi yavaş çalıştırıyor ve ses gibi birçok özellik eksiktir. İyinin ve Kötünün Ötesinde İyinin ve Kötünün Ötesinde: Gelecekteki bir Felsefeye Giriş (Almanca : "Jenseits von Gut und Böse: Vorspiel einer Philosophie der Zukunft"), Alman filozof Friedrich Nietzsche tarafından yazılmış, 1886 yılında yayınlanmış kitaptır. Nietzsche, fikirlerini bu kitap ile daha geniş bir şekilde ele almış, Böyle Buyurdu Zerdüşt kitabından daha eleştirel bir dil kullanmıştır. Kitap 296 bölümden oluşur. "Ã–ndeyi" "Birinci Ana Bölüm - Filozofların Önyargılarına dair" "İkinci Ana Bölüm - Özgür Tin" "Üçüncü Ana Bölüm - Dinsel Varlık" "Dördüncü Ana Bölüm - Özdeyişler ve Ara Nağmeler" "Beşinci Ana Bölüm - Ahlakın Doğa Tarihi Üzerine" "Altıncı Ana Bölüm - Biz Bilginler" "Yedinci Ana Bölüm - Erdemlerimiz" "Sekizinci Ana Bölüm - Halklar ve Vatanlar" "Dokuzuncu Ana Bölüm - Nedir Asil Olan ?" "Yüksek Dağlardan - Son Şarkı" 2020 Kış Gençlik Olimpiyatları'nda Güney Afrika 2020 Kış Gençlik Olimpiyatları'nda Güney Afrika, 9-22 Ocak 2020 tarihleri arasında İsviçre'nin Lozan kentinde gerçekleşen 2020 Kış Gençlik Olimpiyatları'nda yarıştı. Güney Afrika, 2020 Kış Gençlik Olimpiyatları'nda 1 spor dalında 2 sporcu ile yarışmıştır. Afrika'dan katılan tek ülkedir. Müsabakalarda madalya kazanamamıştır. Kaindy Gölü Kaindy Gölü ( Kazakh , "Qaıyńdy kóli", yani "huş ağacı gölü" veya "heyelan" ) Kazakistan'da bulunan genişliğindeki bir göldür. Göl yaklaşık derinliğe ulaşır. Almatı şehrinin doğu-güneydoğusunda ve deniz seviyesinden yükseklikte yer almaktadır. Kaindy Gölü, Kazakistan'ın güneyinde, Kolsay Gölleri Milli Parkı içinde yer almaktadır. Almatı'nın 130 kilometre doğusunda, deniz seviyesinden 2.000 metre (6.600 ft) yükseklikte yer almaktadır. Göl, doğal bir baraj oluşturan 1911 Kebin depremi tarafından tetiklenen büyük bir kireç taşı heyelanının sonucu olarak oluşmuştur. Deprem geçidi engellemiş ve dağ nehir suyu ile dolmuştur. Kaindy Gölü yaklaşık 400 metre uzunluğundafır ve en derin noktasında yaklaşık 30 metre derinliğe ulaşmaktadır. Kireç taşı yatakları ile rengi değişen su, mavimsi-yeşil bir renk taşımaktadır. Göl, gölün yüzeyinin üzerinde yükselen batık "Picea schrenkiana" ağaçlarının gövdelerini içerir. Bölgeye genellikle "batık orman" denir. Soğuk su, algler ve diğer çeşitli su bitkileri ile büyümüş ağaç gövdelerinin korunmasına yardımcı olur. Son yıllarda, Kaindy Gölü popüler bir uluslararası turizm merkezi haline gelmiştir. Göl kış mevsiminde buz dalışı ve alabalık balıkçılığı ile meşhurdur. Gölün benzersizliği, vadiyi engelleyen doğal bir barajın ortaya çıkmasından sonra, barajı dolduran suyun gölü oluşturduğu ve nehir boyunca bu alanda büyüyen ladin ağaçlarını yok etmemesi gerçeğinde yatmaktadır (Kaindy Nehri göle akar ve yaklaşık 20 metre yüksekliğinde iki yüzlü bir kayayı aşar). Sudan çıkıntı yapan ağaçların üst kısmı yan dallarını ve kabuğunu kaybetti ve gövdeler beyaza döndü. Böyle bir panoramaya bakıldığında, batık bir filoya bakıldığı izlenimi edilir: ağaçların çıplak gövdeleri batık gemilerin direklerine benzer. Gölün yüzeyi düzenli olarak renk değiştirir ve genellikle mavinin tonları görülür. Bu değişik renklere yüz yıl önceden suya karışan kireç ve diğer mineraller neden olur. Ancak göle yakından bakıldığında, su kristal berraklığında görülür ve gölde bazen alabalık bile görülebilir. Düşük su sıcaklığına rağmen, Kaindy Gölü dalış meraklıları arasında popülerdir. Aşağıkotanlı, Selim Aşağıkotanlı, Kars ilinin Selim ilçesine bağlı bir köydür. Köyün eski adı 1889 ve 1920 yılı kayıtlarında Biele Kotanli olup, Rusça'da "eski Kotanlı" anlamına gelmektedir. Köy, Kars il merkezine 41 km, Selim ilçe merkezine 11 km uzaklıktadır. Chilik Nehri Chilik Nehri (Shilik, Shelek; ), Kazakistan Cumhuriyeti'nin Almatı Eyaleti'nde yer alan, İli Nehri'nin en büyük kollarından ve güneydoğu Kazakistan'ın ana suyolu olan bir nehirdir. Bartogay Gölü Büyük Almatı kanalının başladığı bölgede oluşmuştur. Nehrin vadisinde, aynı adı taşıyan Shelek köyü, Almatı bölgesinin Chilik bölgesinin eski idari merkezi (daha sonra Enbekshikazakh Bölgesi ile birleşmiştir) içinde yer almaktadır. Nehrin vadisinde ayrıca Malybai, Bijanova, Bayseit, Sarybulak, Milyanfan ve Masak köyleri bulunmaktadır. Shelek, Yukarı Jangyryk'te 245 km uzunluğa ulaşır ve havza alanı 4.980 km'dir. Trans-İl Alatau'nun güney yamacında Eshki-Karasu ve Tyshkanbai-Karasu nehirlerinin birleştiği yerde; daha sonra Kur-Chilik ve Ulhun-Chilik kollarına ayrıldığı İli vadisine gider. Kapçagay Rezervuarı'na boşalır. Zhenishke'ni kollarındandır. Yıllık ortalama su deşarjı ağızdan çıkışa 63 km boyunca saniyede 32.2 m'tür Nehrin suyu esas olarak sulama amacıyla kullanılır. Son zamanlarda, nehir ekstrem su sporları için bir turizm destinasyonu olarak giderek daha popüler hale gelmiştir (Sharyn Nehri, Kazan Nehri ve Koksu Nehri'ni de içerir). Leonid Kulagin Leonid Nikolaevich Kulagin (Rusça:Леони́д Никола́евич Кула́гин; 1940 doğumlu) Sovyet ve Rus oyuncu, yazar ve RSFSR'de sanatçıdır. William Westmoreland Westmoreland, Viet Cong ve Kuzey Vietnam Ordusu'na karşı yıpratma stratejisi benimsedi ve onları insan gücünü ve malzemelerini bitirmeye zorladı. Ayrıca hem taktik çatışmalarda hem de Kuzey Vietnam'daki stratejik hedeflerin amansızca bombalamasında ABD'nin topçu ve hava gücündeki üstünlüğünü kullandı. Vietnam'daki savaşların çoğunu teknik olarak ABD kazandı ve savaşlardan sonra ABD Ordusu sahayı kontrol altına aldı; ancak bu şekilde ele geçirilen sahayı kontrol altında tutmanın zorluğu ortaya çıkacaktı. Savaşa Amerikan halkının desteği, özellikle 1968'deki Khe Sanh Savaşı ve Tet Saldırısı'ndan sonra gittikçe azaldı. Ordu Genelkurmay Başkanı olarak atandığında, Vietnam'daki ABD askeri kuvvetleri 535.000 kişi ile zirveye ulaşmıştı. Westmoreland'ın stratejisi nihayetinde siyasi olarak başarısız oldu. Artan ABD kayıpları ve zorunlu askerlik Amerikan kamuoyunun savaşa verdiği desteği baltalarken, savaşçı olmayan Vietnamlılar arasındaki büyük çaplı kayıplar Güney Vietnam'ın savaşa verdiği desteği zayıflattı. Bu aynı zamanda Kuzey Vietnam'ın savaşma isteğini azaltmayı başaramadı ve Güney Vietnam Hükümeti -büyük ölçüde Westmoreland'ın kontrolünün dışında bir faktör- Viet Cong'a iltica edenleri durdurmak için yeterli meşruiyet oluşturmayı hiç başaramadı. William Childs Westmoreland, 26 Mart 1914'te Eugenia Talley Childs ve James Ripley Westmoreland'ın oğlu olarak Spartanburg County, Güney Karolina'da dünyaya geldi. Üst orta sınıf ailesi yerel bankacılık ve tekstil endüstrilerinde çalışıyordu. William 15 yaşındayken 1. Erkek İzciler Birliği'nde Kartal izci oldu, ve Amerikan İzcileri'nden Seçkin İzci Ödülü ve Gümüş Buffalo ödülünü aldı. 1932'de Citadel'de bir yıl geçirdikten sonra, bir aile dostu olan Senatör James F. Byrnes'in onu aday göstermesi üzerine Amerika Birleşik Devletleri Kara Harp Okulu'na alındı. West Point'e "dünyayı görmek" için girdi. Creighton Abrams ve Benjamin O. Davis'in de aralarında bulunduğu seçkin bir West Point sınıfının parçasıydı. Westmoreland ilk kaptan (en yüksek askeri rütbe) olarak mezun oldu ve "en yüksek askeri başarıya" sahip öğrenciye sunulan Pershing Kılıcı'nı aldı. Westmoreland aynı zamanda Protestan Pazar Okulu Öğretmenleri'nin yöneticisi olarak çalıştı. 1936'da West Point'ten mezun olduktan sonra, Westmoreland topçu subayı oldu ve Fort Sill'deki 18. Topçu Alayı ile çeşitli görevlerde yer aldı. 1939'da üsteğmenliğe terfi etti ve ardından Hawaii'deki Schofield Barracks'ta 8. Topçu Alayı'nın tabya komutanı ve ve tabur personel subayı oldu. II. Dünya Savaşı'nda, Westmoreland Tunus, Sicilya, Fransa ve Almanya'da 34. Topçu Taburu ve 9. Piyade Tümeni'ni ile Almanlara karşı savaştı; Tunus ve Sicilya'da 34. Tabur'a komuta etti. Savaş zamanında geçici olarak verilen albay rütbesine çıktı ve 13 Ekim 1944'te 9. Piyade Tümeni komutanlığına atandı. Westmoreland, savaştan sonra 1946'da, Piyade Okulu'nda Hava İndirme eğitimini tamamladı. Daha sonra 504. Paraşüt Piyade Alayı, 82. Hava İndirme Tümeni'ne komuta etti. 1947'den 1950'ye kadar 82. Hava İndirme Tümeni Komutanı olarak görev yaptı. 1950-1951 yılları arasında Ordu Komutanlığı ve Genelkurmay Koleji'nde öğretim görevlisi olarak çalıştı. Sonra 1951'de Ordu Savaş Koleji'nde eğitimini tamamladı ve 1951'den 1952'ye burada eğitmen olarak çalıştı. Westmoreland Kasım 1952'de 38 yaşındayken Tuğgeneralliğe terfi etti ve böylece İkinci Dünya Savaşı sonrası dönemin en genç ABD Ordusu generallerinden biri oldu. 1952'den 1953'e kadar Kore'deki operasyonlarda 187. Hava İndirme Alayı Komutanlığı görevini yürüttü. ABD'ye döndükten sonra Westmoreland, 1953'ten 1955'e kadar kara kuvvetleri insan gücünden sorumlu genelkurmay başkan yardımcısı asistanı, G-1, olarak hizmet verdi. 1954'te Harvard Business School'da üç aylık bir yöneticilik programını tamamladı. Stanley Karnow'un belirttiği gibi, "Westy üniformalı bir şirket yöneticisiydi." Savaştan sonra, Westmoreland 1955'ten 1958'e kadar Birleşik Devletler Kara Kuvvetleri Kurmay Başkanlığı yaptı. Sonrasında 1958'den 1960'a kadar 101. Hava İndirme Tümeni'ne komuta etti. 1960-1963 yılları arasında Amerika Birleşik Devletleri Kara Harp Okulu'nun müdürlüğünü yaptı. 1962'de Westmoreland, Cincinnati Massachusetts'teki Cincinnati Derneği'nin fahri üyesi oldu. Temmuz 1963'te korgeneralliğe terfi etti ve 1963'ten 1964'e kadar XVIII. Hava İndirme Kolordu Komutanlığı görevini yerine getirildi. Usta savaş felsefecisi Karl von Clausewitz neredeyse bir buçuk asır önce savaşı siyasi hedefler kontrol ettiği için bu hedeflerin değerinin yapılacak fedakarlıkların boyutu ve süresini belirleyeceğine işaret etmiştir. Ne zaman harcanan çaba siyasi hedeflerin değerini aşarsa, hedeften vazgeçilmesini söylemiştir. -Harry G. SummersII.Dünya Savaşı'nın ardından Fransızların Vietnam'ı yeniden sömürgeleştirme girişimi, Dien Bien Phu Savaşı'nda Fransızların kesin yenilgisiyle sona erdi. Cenevre Konferansı'nda (26 Nisan - 20 Temmuz 1954) Hindiçin'de barışın yeniden tesisi tartışıldı ve Vietnam'ı geçici olarak iki bölgeye, Việt Minh tarafından yönetilecek bir kuzey bölgesi ve eski imparator Bao Dai yönetimdeki Vietnam Devleti tarafından yönetilecek bir güney bölgesine ayırdı. Konferansın İngiliz başkanı tarafından hazırlanan Nihai Konferans Bildirisi, birleşik Vietnam devleti oluşturmak için Temmuz 1956'ya kadar genel seçim yapılması koşulunu içeriyordu. Bildiri görüş birliğiyle yazılmış olmasına rağmen, bu belge Vietnam Devleti ve ABD delegeleri tarafından kabul edilmemiştir. Buna ek olarak, Çin, Sovyetler Birliği ve diğer komünist ülkeler resmi olarak Kuzey'i tanırken, ABD ve diğer komünist olmayan devletler Güney'i meşru hükümet olarak tanıdılar. Westmoreland, Güney Vietnam'da ordu komutanı olduğunda Kore tipi, kuzey ve güneyi birbirinden ayıran büyük bir silahsız bölge çözümü askeri ve diplomatik taraflarca tercih ediliyordu ama ABD hükumeti böyle bir çözüme yanaşmıyordu. Kesin bir zafer kazanmayı ve önemli kaynakların daha fazla harcanmamasını hedefliyorlardı. Düzenli Kuzey Vietnam güçlerinin güneye sızması, kuzey eyaletine karşı saldırgan bir tutumla önlenemezdi çünkü Çin'in müdahalesi ABD hükumetinin kaçınması gereken bir noktaydı, ancak Başkan Lyndon B. Johnson Güney Vietnam'ı komünist Kuzey Vietnam'a karşı koruma sözü vermişti. Amerika Birleşik Devletleri Ordusu Genelkurmay Başkanı General Harold Keith Johnson ve Harry G. Summers, Jr. gibi tarihçiler ABD'nin hedeflerinin birbiriyle uyumsuz olduğunu fark etti. Çünkü komünistleri yenmek için ulusal acil durum ilan edilmeli ve ABD kaynakları tam seferberlik durumuna geçmeliydi. Başkan Johnson, hükumet yetkililerinin duymak istediklerine aşırı önem vermesi nedeniyle Westmoreland'ın kurumsallaşmış tarzını beğenmiyordu. Bununla birlikte, Westmoreland, orduyu sivil politika yapıcılara tabi kılan ve uzun süredir geçerli olan ordu protokolleri kapsamında faaliyet gösteriyordu. En önemli kısıtlama, Çin müdahalesinden korkulduğu için stratejik savunmada kalmaktı, ancak aynı zamanda Başkan Lyndon B. Johnson, Vietnam'ı savunma konusunda daha büyük bir sorumlulukları olduğunu açıkça ortaya koymuştu. Savunma hakkındaki fikirlerin çoğu hükumet danışmanı olan akademisyenlerindi. Bu akademisyenler nükleer silahlara odaklanıyor ve geleneksel savaşın geçersiz kılındığına inanıyordu. Ayaklanma karşıtı yaygın fikirler de geleneksel savaşın önemsiz olduğu yönündeydi. Kore Savaşı'nın kesin bir kazananı olmadan bitmesine rağmen, Amerikalılar savaşlarının düşmanın koşulsuz teslim olmasıyla sona ermesini bekliyorlardı. 2 Ağustos 1964'teki Tonkin Körfezi olayı, Amerika'nın savaşa doğrudan katılımında dramatik bir artışa yol açtı ve yıl sonuna kadar yaklaşık 200.000 asker Vietnam'a yollandı. Viet Cong ve PAVN'ın stratejisi, organizasyonu ve yapısı, Westmoreland'ın ikili bir tehditle karşı karşıya olduğu anlamına geliyordu. Uzak sınır boyunca sızan düzenli Kuzey Vietnam ordusu birimleri, saldırı hazırlığındaydı ve Westmoreland bunu derhal ele alınması gereken bir tehdit olarak gördü. Ayrıca, yoğun nüfuslu kıyı bölgelerinde Viet Cong gerilla taktikleriyle yıkıma neden oluyordu. Robert McNamara'nın istatistiklere olan hevesiyle tutarlı bir şekilde, Westmoreland ölü sayısına vurgu yaptı ve bunu Ia Drang Muharebesi'ni Komünistlerin kaybettiğine dair kanıt olarak gösterdi. Bununla birlikte, hükumet düşük maliyetli bir zafer istiyordu ve politika yapıcılar McNamara'nın büyük Amerikan kayıplarına işaret eden yorumunu dikkate aldılar. Bu da neyin başarabileceğinin yeniden değerlendirmesine yol açtı. Dahası, Ia Drang Muharebesi, ABD birliklerinin büyük bir düşman oluşumuyla çarpışması açısından olağan dışıydı. Genç subaylarla konuştuktan sonra General Westmoreland, kısa süren yerel odaklı arama ve öldürme harekatlarından şüphe etmeye başladı. Çünkü Komünist güçler, askeri güçlerin olup olmadığını kontrol edip mümkünse ABD güçleriyle çatışmaktan kaçınıyordu. ABD insan gücünün yoğun kullanımını gerektiren ülke çapında sürekli yapılacak huzur operasyonları alternatifi, Westmoreland için asla geçerli olmadı, çünkü bu kadar fazla kaynak kullanımı siyasi olarak kabul edilemezdi. En azından kamuoyu karşısında, görev süresi boyunca Vietnam'da kaydedilen gelişmeler hakkından olumlu görüşünü sürdürdü. Yine de savaşı destekleyen gazeteci James Reston, Westmoreland'ın çatışmayı yıpratma savaşı olarak sunmasının yanıltıcı olduğunu düşünüyordu. Westmoreland'ı eleştirenler halefi General Creighton Abrams'ın vurguyu Westmoreland'ın yıpranma olarak adlandırdığı şeyden kasıtlı olarak değiştirdiğini söylüyor. Abrams'ın yeni yaklaşımı düzenlediği ilk büyük operasyonunun Kuzey Vietnamlıların oluşumunu bozan taktik bir başarı olmasını sağladı, ancak operasyon sonucunda çıkan Hamburger Hill Muharebesi siyasi açıdan bir felaketti ve Abrams'in bu operasyonlara devam etme özgürlüğü etkili bir şekilde kısıtlandı. Westmoreland Vietnam'a 1963'te gönderildi. Ocak 1964'te, Vietnam Askeri Destek Komutanlığı (MACV) yardımcılığına, Haziran'da ise Paul D. Harkins yerine komutanlığın başına getirildi. Savunma Bakanı Robert McNamara Nisan ayında Başkan Lyndon B. Johnson'a Westmoreland'ın "şüphesiz sahip olduğumuz en iyisi" olduğunu söyledi. MACV'nin komutanı olarak, ABD'nin Vietnam'daki askeri amaçları hakkında halka oldukça açık, olumlu değerlendirmeleriyle tanınıyordu. Bununla birlikte, zaman geçtikçe, Güney'deki komünist savaş güçlerinin güçlenmesi, ABD güçlerinin sayısının düzenli olarak arttırılmasının istenmesine yol açtı. Geldiğinde 16.000 olan personel sayısı 1968'de Ordu Genelkurmay Başkanlığı'na terfi edildiğinde 535.000 kişi ile zirveye ulaştı. 28 Nisan 1967'de Westmoreland ortak bir Kongre oturumuna katıldı. Şöyle konuştu: "Düşmanın stratejisi değerlendirilirse, Aşil topuğumuzun kararlılığımız olduğuna inanıyorlar. ... Devamlı güçlü desteğiniz görevimizin başarısı için hayati önem taşımaktadır. ... Yurtta dirayet, güven, sabır, kararlılık ile desteklenirsek Vietnam'da komünist saldırgana karşı üstün geleceğiz!" Westmoreland, önderliğinde Amerika Birleşik Devletleri güçlerinin "her savaşı kazandığını" iddia etti. Savaşın dönüm noktası, komünist güçlerin Güney Vietnam'daki şehirlere ve kasabalara saldırdığı 1968 Tet Saldırısı'ydı . O sırada Westmoreland, Khe Sanh Muharebesi'ne odaklanmıştı ve Tet Saldırısı'nın amacının dikkatini dağıtmak olduğunu düşünüyordu. Khe Sanh'ın dikkatleri Tet Saldırısı'ndan uzaklaştırmak için mi olduğu, yoksa tersinin mi doğru olduğu açık değildir; bazen bu durum Khe Sanh Bilmecesi olarak adlandırılır. Ne olursa olsun, ABD ve Güney Vietnam birlikleri Tet Saldırısı'nı başarılı bir şekilde püskürttüler ve komünist güçler ağır kayıplar aldı. Ancak saldırının vahşeti, Westmoreland'ın savaşın durumu hakkındaki önceki güvencelerine karşı halkın güvenini sarstı. Siyasi tartışmalar sonucunda ve kamuoyunun da baskısıyla Johnson yönetimi, ABD'nin Vietnam'daki birlik sayısındaki artışları sınırlandırmak zorunda kaldı. Dokuz ay sonra, My Lai Katliamı raporları ortaya çıkmaya başladığında, Westmoreland yeni gelen Nixon yönetiminin örtbas etme baskısına direndi, ve Korgeneral William R. Peers'ın tam ve tarafsız bir soruşturma yapması için baskı yaptı. Bununla birlikte, trajediden birkaç gün sonra "muhteşem işe" karışmış birliği, "ABD piyadeleri bir gün boyunca süren kanlı savaşta 128 Komünisti öldürdü" diye övdü. Westmoreland 1969'dan sonra, ilk katliamdan bir yıl sonra gerçekleşen Phong Nhị ve Phong Nhất katliamının araştırılması için çaba gösterdi. Westmoreland, Vietnam'daki komünistlerin Vietnam Halk Ordusu'nu teorik olarak savaşamayacak hale getirecek bir yıpratma savaşıyla yok edilebileceğine inanıyordu. Savaş stratejisi ağır topçu ve hava gücünün kullanılması ve komünistlerle büyük birliklerin dahil olduğu muharebelerde çarpışmaya odaklanıyordu. Böylece ABD'nin son derece üstün ateş gücü ve teknolojisi kullanılacaktı. Westmoreland'ın, onu büyük Vietnamlı sivil kayıplardan dolayı eleştiren Amerikalılara verdiği yanıt: “Düşmanı nüfustan mahrum ediyor, öyle değil mi?” oldu. Bununla birlikte, Kuzey Vietnam Ordusu (NVA) ve Güney Vietnam Ulusal Kurtuluş Cephesi (NLF), yıpranma hızını kendi hedeflerine uyacak şekilde dikte edebildi: gerilla savaşı teknikleriyle çarpışarak ve büyük birlik savaşlarından kaçınarak, Amerikalıların en iyi oldukları savaş türlerinde savaşmasını engellediler ve süreç içinde Amerikan halkının savaşa verdiği desteğin azalama hızının, yıpranmalarından daha yüksek olmasını sağladılar. Westmoreland, John Paul Vann ve Lew Walt'ın "baskı" stratejisine geçme girişimlerini defalarca reddetti veya engelledi. Westmoreland görev süresi boyunca Amerikan kamuoyunun sabrını yetersiz bulmuştu ve Başkan Johnson'u Ho Chi Minh yoluna müdahale etmek için savaşın Kamboçya ve Laos'a kadar genişlemesini onaylamaya ikna etmekte zorlanıyordu. "Savaşı genişletmedikçe kazanamayacağız" yönündeki mutlak tutumunu kullanamadı. Bunun yerine, Tet Saldırısı gerçekleştiğinde değerini yitiren "olumlu göstergelere" odaklandı, çünkü "pozitif göstergeler" bu büyüklükte dramatik bir olayın gerçekleşeceğini göstermiyordu. Tet, Amerikan kamuoyunun zihninde Westmoreland'ın "olumlu göstergeler" hakkındaki tüm açıklamalarını geride bıraktı. Komünistler, Khe Sanh'daki ağır çatışmalar sırasında geleneksel saldırıları Amerikan ateş gücü tarafından dövüldüğünde ve ayrıca Tet Saldırısı'nda on binlerce kayıptan sonra büyük ölçüde tükenmiş olmalarına rağmen, komünistlerin sürpriz saldırılarından doğan panik ve Amerikan siyasilerinin görüşleri savaşa ABD desteğinin azalmasına yol açtı, 1968 yılının başlarındaki olaylar ABD ve Güney Vietnam'ı askeri olarak çok daha üstün bir konuma getirmiş olsa da. 1968'de bir noktada, Westmoreland Vietnam'da nükleer silah kullanımını ön gören Kırık Çene kod adlı acil durum planını uygulamayı düşündü ancak Beyaz Saray planı öğrenince plandan vazgeçildi. Haziran 1968'de Westmoreland'ın yerine General Creighton Abrams geçti; karar Tet Saldırısı'ndan kısa bir süre sonra açıklandı. Karar 1967'nin sonlarında alınmış olmasına rağmen, medya bu kararı komünist saldırısına hazırlıksız yakalanmanın cezası olarak yorumladı. "Time" dergisinde çıkan bir makalede Westmoreland 1968 başkanlık seçiminde Cumhuriyetçiler için potansiyel bir aday olarak gösterildi. Westmoreland, 1968'den 1972'ye kadar Amerika Birleşik Devletleri Ordusu Genelkurmay Başkanlığı görevinde bulundu. 1970 yılında, Genelkurmay Başkanı olarak, ABD Ordusu kuvvetleri tarafından My Lai Katliamı (ve sonrasında bunun emir-komuta zinciri içinde örtbas edilmesi) hakkında, kapsamlı ve etkili bir soruşturma açtı. Soruşturma kapsamında Vietnam Savaşı sırasındaki ordunun idari kadroları incelendi ve ordunun "Görev, Şeref, Ülke" ilkelerine bağlılıkta ciddi bir aşınma olduğu ortaya çıktı. "Askeri Profesyonellik Çalışması" başlıklı raporun ordunun uyguladığı politikalar üstünde derin etkisi oldu. Öncelikle Westmoreland'ın Vietnam'da görev yapan subayların yalnızca altı ay bir görevde kalıp sonra farklı bir göreve atanması politikası sona erdirildi. Ancak, bu zarar verici raporun etkisini azaltmak için Westmoreland belgenin iki yıl boyunca tüm ordu içinde "kapalı kalmasını" ve Savaş Koleji'ne giden öğrencilere verilmemesi emrini verdi. Rapor ancak Westmoreland 1972'de emekli olduktan sonra kamuoyuna açıklandı. Pek çok askeri tarihçi Westmorland'in ordu açısından olabilecek en kötü zamanda Genelkurmay Başkanlığı görevine geldiğini söyler. Ordu zorunlu askerlik yerine tamamen gönüllülerden oluşan bir yapıya geçerken askeri hayatın Amerikan gençliği açısından daha iyi ve kabul edilebilir olması için pek çok emir verdi -örneğin, askerlerin favori bırakmasına ve yemekhanede bira içmesine izin verildi. Nitekim pek çok sertlik yanlısı bu değişiklikleri çok özgürlükçü buldu. Westmoreland, 1974 seçimlerinde Güney Karolina valisi adayı oldu ama seçilemedi. Ertesi yıl otobiyografisini yayımladı. Westmoreland daha sonra Güney Karolina eyaletindeki eğitim standartlarını iyileştirmek için kurulmuş bir görev gücünde çalıştı. 1986'da Westmoreland, Chicago Vietnam Gazileri geçit töreninin büyük mareşali olarak görev yaptı. 200.000 Vietnam gazisi ve yarım milyondan fazla seyircinin katıldığı geçit töreni, Vietnam gazileri ile Amerikan halkı arasındaki ayrımı gidermede önemli rol oynadı. Mike Wallace, CBS özel yayını "The Uncounted Enemy: A Vietnam Deception" (Sayılmamış Düşman: Bir Vietnam Aldatmacası) için Westmoreland ile röportaj yaptı. 23 Ocak 1982'de yayınlanan ve büyük ölçüde CBS yapımcısı George Crile III tarafından hazırlanan belgeselde, Westmoreland ve diğer yetkililerinin ABD askerlerinin moralini ve savaşa verilen desteği korumak için 1967'de Viet Cong birliklerinin gücünü kasten düşük gösterildiği iddia edildi. Westmoreland CBS aleyhine dava açtı. "Westmoreland v." "CBS" davasında Westmoreland, Wallace ve CBS'e hakaret davası açtı ve uzun bir yasal süreç başladı. Davanın jüriye gitmesinden sadece birkaç gün önce Westmoreland aniden CBS ile uzlaşmaya vardı ve ortak anlayış beyanı yayınladılar. Bazıları Yargıç Leval'in jüriye hakaret oluşması için gereken "gerçek fesatı" neyin oluşturduğuna dair açıklamasının Westmoreland'ın avukatlarını davayı kaybedeceklerine ikna ettiğini iddia ediyor. Başkaları, anlaşmanın Westmoreland'ın eski istihbarat subaylarından ikisi, Tümgeneral Joseph McChristian ve Albay Gains Hawkins'in belgeseldeki iddiaların doğruluğu hakkında ifade vermesinden sonra olduğuna dikkat çekiyor. Buna göre Westmoreland siyasi nedenlerle Viet Cong askerlerinin gücü hakkındaki istihbarat raporlarının değiştirilmesini emretmişti. CBS editörlerinin bazı yöntemlerinin doğruluğu konusunda anlaşmazlıklar devam etmektedir. McChristian'ının ifadesine göre planlı atamasından önce görev aldığı birlik düzensiz Viet Cong savaşçılarının sayısı hakkında toplanan istihbaratı geliştirmişti. Sayılar basının onları anlamayacağından korkan Westmoreland'ı rahatsız etti. Bunların değişmesini emretmedi, bunun yerine Washington'a verdiği raporda uygun bulmadığı bilgileri aktarmadı. Tüm taraflardan gelen bilgiler davadan sonradan analiz edildi ve sonuç olarak Westmoreland'ın hakaret davası açamayacağı açıktır. Çünkü CBS'in temel iddiası istihbarat subaylarına gerçekleri saklamaları için baskı yaptığıydı. Westmoreland'ın öfkesinin nedeni yayında amacının sahtekarlık olduğu ve başkalarına yalan söylemesini emrettiğinin ima edilmesiydi. Acımasız duruşma sırasında Mike Wallace depresyon nedeniyle hastaneye kaldırıldı ve ikisi arasındaki yasal çatışmaya rağmen, Westmoreland ve karısı ona çiçek gönderdi. Wallace, anılarında genellikle Westmoreland'a sempati duyar, ancak Vietnam Savaşı'nı ve Nixon İdaresi'nin Güneydoğu Asya'daki politikaları ile ilgili konularda onunla aynı fikirde olmadığını açıkça belirtiyor. "George" dergisine 1998'de verdiği bir röportajda Westmoreland, doğrudan rakibi Kuzey Vietnamlı general Võ Nguyên Giáp'ın savaş meydanındaki cesaretini eleştirdi. Westmoreland muhabir W. Thomas Smith Jr.'a "tabii ki, o [Giap] zorlu bir düşmandı" demişti. "Ayrıca şunu da söyleyeyim, Giap küçük birliklerle gerilla taktiklerinin uygulanması üzerine eğitilmişti ama kendi adamlarından çok zayiat vereceği büyük birliklerin çarpıştığı savaşlara girmekte inat ediyordu. Kendi açısından, 1969'un başlarında, sanırım, yarım milyon askerini kaybetmişti? Bunu bildirdi. Şimdi insan yaşamına bu kadar az değer veren biri, müthiş bir düşman olabilir, ancak askeri bir deha olamaz. Bu şekilde adamlarını kaybeden Amerikalı bir komutan, görevde birkaç haftadan fazla kalamazdı." 1974 tarihli "Hearts and Minds" filminde Westmoreland şu fikirlerini dile getirdi: "Oryantal, hayata bir Batılı ile aynı yüksek fiyatı biçmiyor. Doğu'da hayat boldur, hayat ucuzdur. Ve Doğu'nun felsefesinin ifade ettiği gibi: Hayat önemli değildir.” Westmoreland'ın görüşü, "Kill Anything That Moves: The Real American War in Vietnam" (Hareket Eden Her Şeyi Öldür: Vietnam'daki Gerçek Amerikan Savaşı) kitabının yazarı Nick Turse tarafından ağır bir şekilde eleştirildi. Turse, öldürülen Vietnamlıların çoğunun aslında masum siviller olduğunu ve Vietnam'daki kayıpların sadece askerlerin çapraz ateşinden kaynaklanmadığını, aynı zamanda ABD politikasının ve taktiklerinin doğrudan bir sonucu olduğunu söyledi. Örneğin, "hareket eden her şeyi öldür" politikası ABD askerlerinin "şüpheli davranış" nedeniyle sivillere ateş açmasına yol açtı. "Phi Phu, Trieu Ai, My Luoc ve diğer pek çok mezrada ABD kuvvetlerinin katliamından kurtulanlarla konuştuktan sonra Westmoreland'ın değerlendirmesinin yanlış olduğunu kesin olarak söyleyebilirim" dedi. Ayrıca Westmoreland'ı, Genelkurmay Başkanı olarak vahşet kanıtlarını Amerikan kamuoyundan gizlemekle suçladı. Uzun süre gizli kalmış askeri suç raporlarını, askeri mahkeme kayıtlarını, Kongre araştırmalarını, dönemin gazetecilerinin çalışmalarını ve ABD askerleri ile Vietnamlı sivillerin ifadelerini bir asırdan uzun süre inceleyince, General William C. Westmoreland'in, altlarının, üslerinin ve haleflerinin insan hayatına karşı hovarda bir yaklaşımı olduğu sonucuna vardım. -Nick Turse Tarihçi Derek Frisby de "Deutsche Welle" ile yaptığı röportaj sırasında Westmoreland'ın görüşünü eleştirdi: Vietnam Savaşı sırasında ABD askeri harekatlarını yöneten General William Westmoreland, askerlerini kazanılması mümkün olmayan savaşlarda ölüme yolladığı için Giap'ın bir kasap olduğuna tereddütsüz bir şekilde inanıyordu. Fakat bu yaklaşım Batı'nın onu yenememesinin anlaşılması açısından çok önemli. Giap, uzun süren savaşın pek çok cana mal olacağını biliyordu ama bu her zaman savaşın kazanılacağı veya kaybedileceği anlamına gelmiyordu. En sonunda Giap pek çok çarpışmayı kaybetse de savaşı kazandı, ve ordusu bir gün daha savaşmak için ayakta kaldığı sürece Vietnam ideali destekçilerinin kalplerinde yaşamaya devam etti ve bu "devrimci savaşın" temelidir. -Derek FrisbyHayatının geri kalanı boyunca, Westmoreland ABD'nin Vietnam'daki savaşı kaybetmediğini iddia etti. Bunun yerine şunu savundu: "ülkemiz Güney Vietnam'a olan bağlılığını yerine getirmedi. Vietnam sayesinde, ABD 10 yıl boyunca çizgiyi tuttu ve dominoların düşmesini engelledi." Westmoreland gelecekteki eşi Katherine (Kitsy) Stevens Van Deusen ile ilk olarak Fort Sill'de görev yaparken tanıştı; Katherine o sırada dokuz yaşındaydı ve üst düzey görevli Albay Edwin R. Van Deusen'in kızıydı. Westmoreland, onunla tekrar Katherine on dokuz yaşında Greensboro'daki Kuzey Carolina Üniversitesi'nde öğrenciyken karşılaştı. Çift Mayıs 1947'de evlendi ve ikisi kız biri erkek çiftin üç çocuğu oldu: Katherine Stevens; II. James Ripley ve Margaret Childs. Westmoreland'in 7 Temmuz 1968'de Ordu Genelkurmay Başkanı olarak yemin etmesinden sadece birkaç saat sonra, kayınbiraderi Yarbay Frederick Van Deusen (2. Tabur, 47. Piyade Alayı'nın komutanı) helikopterinin Vietnam'ın Mekong Delta bölgesinde düşürülmesi sonucu hayatını kaybetti. Westmoreland 18 Temmuz 2005'te 91 yaşında Charleston,Güney Karolina'daki Bishop Gadsden huzurevinde öldü. Hayatının son yıllarında Alzheimer hastalığından muzdaripti. 23 Temmuz 2005'te ABD Kara Harp Okulu'nun West Point Mezarlığı'na defnedildi. Charleston, Güney Karolina'daki bir köprüye anısına General William C. Westmoreland Köprüsü adı verildi. 1996 yılında, Amerikan Devrimi Oğulları Ulusal Topluluğu, General William C. Westmoreland ödülünü vermeye başladı. Ödül her yıl olağanüstü çalışmalarından dolayı SAR gazileri gönüllüsüne verilmektedir. William Westmoreland, Lincoln Akademisi, Illinois ödülünü aldı ve 1970 yılında Illinois Valisi tarafından Devlet Yönetimi alanında Lincoln Nişanı (eyaletin en büyük onuru) ödülünü aldı. Westmoreland'ın askeri ödülleri: Amerika BirleÅŸik Devletleri Kara Harp Okulu 1936 mezunu Temmuz 1972'de aktif hizmetten emekli oldu. Tarbagatai Millî Parkı Tarbagatai Ulusal Parkı (), ayrıca Tarbagatay, 2018 yılında Doğu Kazakistan'da ticari çeşitler tarafından genetik etkilerden izole olmuş yabani meyve ağaçları topluluklarını destekleyen bir dağ bozkır bölgesini korumak için kurulan millî parktır. Tarbagatai Dağ silsilesi, Ayagoz'un yaklaşık 70 km güneydoğusundan başlayarak yaklaşık 250 km boyunca batıdan doğuya uzanır. Parkın ana gövdesi sırtın güney yamacında uzanır. Ek bölgeler Karabaş Dağları, Arkaly Dağları ve Urzhar ve Emel nehirlerinin vadilerini kapsar. Tarbagatai iklimi "Nemli karasal iklim, sıcak yaz" ( Köppen iklim sınıflandırması (Dfb) ) iklimindedir. Bu iklim, büyük mevsimsel sıcaklık farkları ve ılık bir yaz ile karakterizedir (10 °C'nin (50 °F) üzerinde ortalama en az dört ay, ancak 22 °C'nin (72 °F) üzerinde ortalama hiçbir ay yok). Bölge, 1.600'den fazla vasküler bitki türü, 270 kuş, 19 balık, 23 sürüngen ve 80 memeli türü ile yüksek biyolojik çeşitlilik sergilemektedir. Başköy, Selim Başköy, Kars ilinin Selim ilçesine bağlı bir köydür. Köy, 1914'ten beri aynı adı taşımaktadır. Köy, Kars il merkezine 55 km, Selim ilçe merkezine 25 km uzaklıktadır. Bowling for Soup Bowling for Soup (kısaltılmış hali ile BFS) orijinalde 1994 yılında Wichita Falls, Texasda kurulan rock grubu. Grup Jaret Reddick (lider vokal,gitar), Chris Burney (gitar, arka vokal), Gary Wiseman (davul, arka vokal), ve Rob Felicetti (baş gitar, arka vokal, akustik gitar)dan oluşur Grup daha çok "Girl All the Bad Guys Want", "1985", "Almost" ve "High School Never Ends" Şarkıları ile tanınır. Grup ayrıca Disney Channel kanalında yayınlanan "Phineas and Ferb'ün tanıtımında performans sergilemesi ile tanınır." Grup 11 Mayıs 2016 tarihinde yeni EP'leri, "Drunk Dynasty"'i duyurdu. Grup, tüm kayıt sürecine hayranları dahil etmek için yine PledgeMusic ile bir araya geldi. Sonrasında grup "Drunk Dynasty" 'un full albüm olacağını söyledi. Albüm sonunda 14 Kasım 2016 tarihinde yayınlandı. 20 Aralık 2019 Grup, Spotify'da hit şarkılarından oluşan bir piyano derleme albümü olan Vol 1'i bir akşam için güzel bir şarkı olarak yayınladı. 12 Ocak 2019 tarihinde Reddick grubun resmi Facebook hesabından Chandler'ın grup ile performanslar devam etmeyeceğini açıkladı. Chandler'ın gruptaki yerini Rob Felicetti aldı.(Patent Pending/The Ataris). The Get Happy Turu Bowling for Soup ve Army of Freshmen tarafından oluşturulmuştur. Orijinalde turda Bowling for Soup Headliner olarak, Army of Freshmen açılışta ve diğer iki grup (Punchline ve Lucky Boys Confusion) çalacaktı.Turne Teksas'ta 23 Haziran 2006'da başladı. Grup yaz boyunca ABD'de turneye devam etti ve Ağustos 2006'da turne sona erdi. "Sorry for Partyin'" şarkısının tanıtımını yapmak amacıyla başladıkları tur. İngilteredeki ilk akustik performanslarının sonraki gerçekleştirdikleri yedi performanslı bir turdur. 2011 ve 2012 yıllarında grup askerler için bazı akustik şarkılar ile performans sergiledi. 27 şubat tarihinde grup Amerikada Patent Pending ve Freshman 15 ile tur yapacaklarını açıkladılar. Tur Lawrence, Kansas'da 18 Nisan tarihinde başladı ve 5 Mayıs tarihinde Dallas ta bitti. Grup resmi YouTube hesabından paylaştıkları video ile 14 günlük bir tur yapacaklarını açıkladı. 15 Haziran 2015 tarihinde Bowling for Soup 15 günlük İngiltere turu yapacaklarını açıkladılar. Eylül 2017'de grup on beşinci yıl dönümleri için yayınladıkları "Drunk Enough to Dance" albümünün ardından tur düzenleyecekleri i açıkladılar. Get Happy Turunda gruba Army of Freshmen (yirminci yılını kutlayan grup) ve The Aquabats eşlik etti. Tur İngiltere en çok gidilen turlarda biri oldu. 29 Mart 2018 tarihinde Bowling for Soup Hillcrest Quarry'de çaldı Sonraki gün Rumour's Rock City' de performans sergiledi. Bu Bowling for Soup grubunun Güney Afrika'daki ilk turudur. Şubat 2020 tarihinde Bowling For Soup, "Together Again - You're Welcome" turunu İngiltere de Simple Plan yardımı ile gerçekleştirdi; bu iki grubun 2003 yılından beri birlikte katıldıkları ilk turdur. Biletler O2 Brixton Academy tarafından satıldı. Bowling for Soup'ın müzikal tarzı pop punk, pop rock, alternatif rock, ve power pop'dır. AllMusic Bowling for Soup'ın tarzını "güçlü popun ska, punk, ve hardcore ile akılda kalıcı ve mizahi karışımı." olarak betimlemiştir. Bowling for Soup'ın etkilendiklerine Green Day, Bad Religion, Ramones, NOFX, Descendents, Elvis Costello ve Willie Nelson dahil edilebilinir. Lider vokalist Reddick,Lakesick parçası "Greenmount" ile aynı isme sahip yaklaşan macera ve komedi müzikalinde Vokalist olarak yer alacağı açıklandı. "Greenmount" yıldızları Shane Kippel ("" yıldızı), Joshua Prior ve John Donahue'dir. "Greenmount" Haziran 2019 müzikal gösterime girecek. 2008 yılında bir fan tarafından oluşturulduğu ve müzikal üzerinde çalışılmakta olduklarını duyurdular. "High School Never Ends" müzikalinin konusu Lise buluşması ve Jaret Thompson ve Emily McKenzie adlı iki aşık üzerindeki etkileri hakkındadır, Owen B. Lewis tarafından Make It Happen Productions için yazıldı ve yönetildi ve