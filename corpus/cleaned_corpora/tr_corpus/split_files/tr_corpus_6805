24 Ekim 1995'te Garipoğlu şirketler grubuna 103.4 milyon dolara satılarak özelleştirildi. Hayyam Garipoğlu'nun Malki cinayeti ve Türkbank skandalına adının karışması, Sümerbank'ın elinden alınmasına neden oldu. Sümerbank 21 Aralık 1999'da TMSF'ye devredildi. Ardından 9 Ağustos 2001 tarihinde Oyak Grubuna satıldı. Oyakbank A.Ş.'ye 11 Ocak 2002 tarihinde tescil edilmiştir. Duygusal zekâ Duygusal zekâ veya yaygın İngilizce ifade edilişiyle EQ ("Emotional Quotient"), bir insanın kendisine veya başkalarına ait duyguları anlama, sezinleme, yönetme ve yönlendirme yetisi, kapasitesi ve becerisinin ölçümünü tanımlamaktadır. Göreceli olarak yeni bir kavram olan duygusal zekâ'nın tanımlanışı sürekli değişmekte ve güncellenmektedir. Bazı psikologlar, "duygusal zekâ" ve "duygusal bilgi" olmak üzere iki ayrı terimin kullanılmasını tercih etmektedirler. Zihinsel yeteneklerin ölçümünde (bkz. IQ), bilgi ve zeka arasındaki fark oldukça açıktır. Psikolojik araştırmaların ışığında zeka seviyesi ölçümü veya IQ testleri, zihinsel biliş kapasitesinin değerlendirilmesinde güvenilir bir ölçüttür ve zaman içinde sabit kalır. Duygusal zekâ veya EQ'nun ölçümünde ise duygusal bilgi veya tecrübe ile zekâ arasındaki fark oldukça belirsizdir. Bu nedenlerle güncel EQ tanımlamaları uzmanların aralarında uzlaşamadıkları bir konudur. Bazı uzmanlar (Bradberry ve Greaves 2005) EQ'nun değişken, zamanla kazanılabilen ve artabilen bir yeti olduğunu iddia ederlerken; diğerleri (örneğin Mayer) EQ'nun sabit olduğunu ve artırılamayacağını öne sürmektedirler. Anadol STC-16 Anadol STC-16, ilk prototipi 1972'de geliştirilen ve sadece 1973 ve 1975 yılları arasında üretilen bir Anadol modeli. STC-16 Eralp Noyan tarafından tasarlandı. Böylece 1961’de tasarlanan Devrim'den sonra, Türkiye'de tasarlanarak üretilen ve seri üretimi gerçekleşen ilk otomobil ve ilk Türk yapımı spor otomobil unvanını aldı. 1971'de Otosan’ın Genel Müdürü olan ve Vehbi Koç’un damadı Erdoğan Gönül, Otosan yönetimini ikna ederek, seri üretime geçilmesi onayını aldı. STC-16 üst gelir seviyesindeki kullanıcıları ve uluslararası rallilerde Anadol markasına prestij sağlamayı hedeflemişti. Belçika’daki Kraliyet Sanat Akademisi (Royal Fine Arts Academy) mezunu olan Eralp Noyan’ın başında olduğu bir ekip tarafından çizilen STC-16, o yıllar gözde spor araba modelleri olan Datsun 240Z, Saab Sonett, Aston Martin, Ginetta & Marcos modellerinden esintiler taşımaktadır. Ancak STC-16 bu modellerden çok ayrı bir hava ve karakter taşır. Eralp Noyan, aracın iç ve dış tasarım karakteristiğini II. Dünya Savaşı’nın en gelişmiş uçağı olan “Supermarine Spitfire”dan esinlenerek çizdiği ifade edilmektedir. STC-16 üretim bandına A4 kodu ile konmuş, kısaltılmış ve modifiye edilmiş Anadol şasi ve süspansiyon sistemi ile 1600cc’lik Ford Mexico motoru kullanılmıştır. Şanjman olarak ise yüksek performanslı İngiliz Ford Cortina ve Capri modellerinin şanjmanları kullanıldı. STC-16’nın ön konsol ve gösterge tabloları, o yılların gözde İtalyan ve İngiliz spor arabalarından hiçbir farkı yoktu. Kilometre ve devir saati dışında, o dönemin yeni detaylarından sıfırlanabilen mesafe göstergesi, Lucas ampermetre, Smiths yağ, benzin ve hararet göstergeleri konulmuştu. 11 ay süren proje geliştirme safhası sonunda, test sürüşleri için ilk olarak 3 adet STC-16 prototipi hazırlandı. Test alanları olarak Cengiz Topel havaalanı ile E-5 karayolunun İstanbul-Adapazarı bölümü seçildi. STC-16’nın ilk çarpışma testleri de bu dönemde yapıldı. Daha sonra STC-16, test sürüşleri için Otosan Üretim Müdürü Nihat Atasagun tarafından İngiltere’ye M.I.R.A pistine götürüldü. STC-16 İngiltere’deki deneme sürüşlerinde ve görüldüğü otoban ve caddelerde, bir İngiliz markasının yeni spor modeli sanılarak büyük ilgiyle karşılandı ve dikkat çekti. Taşıdığı “320-E” test plakası nedeniyle birçok yerde durdurularak bu yeni model hakkında bilgi istendi. Bu testler sırasında pek çok İngiliz pilot tarafından denendi, performans, sürüş ve sürüş emniyeti açısından öneriler alındı ve bu öneriler doğrultusunda değişiklikler yapıldı ve sonunda Nisan 1973’te ilk STC-16 üretim bandından inerek show-room'lardaki yerini aldı. STC-16 isminin “Sport Turkish Car 1600”ün kısaltması olduğu gibi, bu açılımın aynı zamanda “Sport Touring Coupé 1600” anlamında olduğu da ifade edilmektedir. Gençler ise bu açılımı “Süper Türk Canavarı 1600” olarak benimsemişlerdir. Ne yazık ki, STC-16 üretimi 1973’teki küresel petrol krizinin yol açtığı ekonomik kriz nedeniyle uzun sürmedi. Benzin fiyatlarındaki aşırı artış ve bir petrol türevi olan fibre-glass maliyetlerindeki artışlar STC-16’nın üretim maliyetlerinin aşırı yükselmesine neden olduğu gibi, bu maliyetlerde yapılacak üretim sonrası satışların sadece yüksek gelir grubuna hitab etmesi ve aracın benzin tüketiminin yüksek olması bu arkadan itişli spor modelin üretim ömrünün çok kısa olmasına neden oldu. O yıllarda, diğer Anadol modellerinin 50.000-55.000 TL olmasına karşılık STC-16 fiyatları 70.000 TL’nin üzerinde idi. Bu nedenle STC-16 müşterileri sadece ralli pilotları, spor araba meraklıları olarak kaldı. Ancak, STC-16 o dönemin gençleri arasında haklı bir üne kavuştu. Geliştirilmiş ve modifiye edilmiş versiyonları Türkiye ve Dünya rallilerinde birçok yarışa girdi ve kazandı. Ralli için geliştirilen modellerde ağır şasi yerine daha hafif şasi ve 140 HP gücünde modifiye motorlar kullanılmıştır. En bilinen STC-16 pilotları olarak; Renç Koçibey, Demir Bükey, Romolo Marcopoli, İskender Aruoba,Cihat Gürkan, Ali Furgaç, Şevki Gökerman, Serdar Bostancı, Murat Okçuoğlu, Cüneyd Işıngör, Mehmet Becce, Hızır Gürel, Derya Karaköse ve Osman Arabacı’yı sayabiliriz. 1973 ve 1975 arasında devam eden STC-16 üretimi sırasında toplam 176 araç üretilmiş olup, bunların büyük bölümü 1973’te üretilmiştir. Renk olarak genelde “Alanya Sarısı” olarak üretilen STC-16’lar bu renkle de özdeşleşmiştir. Az sayıda da olsa; dönemin spor arabalarında kullanılan beyaz şeritli kırmızı veya mavi şeritli beyaz renkli olanları da mevcuttur. STC-16, 2014 yapımı "Zaman Makinesi 1973" filminde öne çıkmaktadır. İşçi İşçi ya da amele, TDK'ya göre tanımı başkasının yararına bedenini, kafa gücünü veya el becerisini kullanarak ücretle çalışan kimse. İşçi kavramı insanoğlunun mülkiyet kavramını geliştirmesinden sonra ortaya çıkmıştır. Daha önceleri sırasıyla toplayıcı ve avcı olan insanın tarımla uğraşmaya başlaması ve buna bağlı olarak yerleşik düzene geçişiyle mülkiyet kavramı gelişmiş ve bununla birlikte de işçi kavramı doğmuştur. İşçiler, günümüzde bulundukları toplumlarda genellikle en alt kademedeki ve çoğunlukla da en kalabalık toplum sınıflarından biridir. Sis Sis, yatay görüş mesafesini 1 km'nin altına düşüren meteorolojik bir olay. Stratus bulutunun yerde veya yere yakın seviyede oluşması olarak da bilinir. Hava içindeki su buharının yoğuşması veya donarak kristalleşmesi sonucu ortaya çıkan çok küçük su damlacıkları veya buz kristallerinden meydana gelir. Görüşü fazla düşürmeyen hafif sise "pus" denir. Sis içinde çisenti biçiminde çok hafif yağış olabilir. Zirai açıdan faydalı olduğu kadar güneşe engel olduğu için gündüz sıcaklıklarının artmasını engeller, deniz, kara ve hava ulaşımını büyük ölçüde olumsuz etkiler. Açık ve durgun gecelerde ısı kaybı sebebiyle yeryüzünde hava soğur. Bu soğuk hava özellikle çukurluk alanlara, vadi ve ovalara yoğun olduğu için çöker. Yerden yukarı doğru yükseklik arttıkça atmosferde ters bir sıcaklık dağılımı ortaya çıkar, buna enverziyon denir. Enverziyonla beraber yükseklik arttıkça sıcaklık da artar. Eğer aşağıdaki soğuk havanın sıcaklığı, yukarı seviyedeki daha sıcak havanın çiğ noktasını yakalarsa sis meydana gelir. Genellikle gece başlar, gündüz hava ısınınca öğleden sonraya doğru ortadan kalkar. Bazen durgun havalarda günboyu etkili olabilir. Radyasyon sisi karasal bölgelerde görülür. Radyasyon sisinin oluşması için ideal şartlar şunlardır: Sıcak ve nemli havanın soğuk bir yüzey üzerine hareketi ile soğuyarak içeriğindeki su buharının yoğunlaşması sonucu oluşan sislerdir. Adveksiyon havanın kısaca yatay hareketi demektir. Rüzgârla taşınan hava kütlesinin dağ veya tepe yamacı boyunca yükselerek soğuması neticesinde oluşan sistir. Özellikle havanın çok nemli olduğu günlerde görülür. Karşılaşan iki farklı hava kütlesinden sıcak olanın soğuk olan üzerinde yükselerek soğuması neticesinde oluşan sislerdir. Genellikle sıcak cephelerde görülür çünkü sıcak cephe, soğuk cepheye göre ağır hareket eder. Seaborgiyum Seaborgiyum (fonetik: /ˌsiːˈbɔː(r)giəm/), diğer adıyla eka-tungsten, periyodik tabloda sembolü Sg olan 106 atom numaralı element. Yapay bir elementtir. En kararlı izotopu Sg'nin yarı ömrü 2.4 dakikadır. Kimyasal özellikleri tungsten ile benzerlik gösterir. Kimyager Glenn Seaborg anısına onun adı verilmiştir. Quantum Leap Quantum Leap, Amerikan NBC televizyonu tarafından hazırlanmış ve Mart 1989–Mayıs 1993 arasında yayınlanmış olan dizi. 97 bölümden oluşmuştur. Türkçe ismi Zamanın Ötesinden'dir. Dizi Bilimkurgu, macera, dram, komedi, nostalji içerikleri ile geniş bir kesimin ilgisini çekmiştir. Ana özelliklerinden biri de zamanda yolculuk yapan Sam'in her bölüm sonunda bir başka zaman ve olaya ışınlanması ve gelecek bölüm hakkında bir giriş yapması ve merak uyandırmasıdır. Amerikan hükûmeti için "Quantum Leap" adlı bir zaman yolculuğu projesi için New Mexico seçilmiş ve Dr. Sam Beckett bu merkezin bir çalışanıdır. Sam'in bu projedeki zaman yolculuklarında ona merkezden Albert "Al" Calavicci isimli arkadaşı yardımcı olur. Zaman zaman holografik bir görüntü ile onun bulunduğu zaman giderek uyarılarda ve yönlendirmelerde bulunur. Zaman yolculuğunda Sam bazen bir çocuk, bazen bir hayvan, bazen de bir kadın olabilmektedir. Ancak gittiği zamanda, kimliğine büründüğü kişiye ait hiçbir geçmiş ve gelecek bilgisine sahip değildir. Bazı yolculuklarında Al ile iletişiminin kesilmesi ona zor anlar yaşatmaktadır bu yüzden. Özellikle Amerikan tarihi olmak üzere pek çok tarihi olay da dizide resmedilmektedir. Artı ve eksi işaretleri Artı ve eksi işaretleri (+ ve -), pozitif ve negatif kavramlarıyla birlikte toplama ve çıkarma işlemlerini belirtmek için kullanılan matematik sembolleri. Toplama işareti veya artı adını alır. Daha önce matematikçiler tarafından çeşitli şekillerde kullanılan artı işareti, bu işaretin kullanımını ve yapılan çalışmaları detaylı olarak gözlemleyen François Viète (1540-1603) tarafından toplama işareti olarak kullanılmıştır. Çıkarma işareti ya da eksinin (−) matematikte üç temel kullanımı vardır: Livermoriyum Livermoriyum, periyodik tabloda 116 numaralı süper ağır yapay kimyasal elementtir. Sembolü Lv 'dir (önceden Uuh). Bazı araştırmacılar tarafından eka-polonyum olarak adlandırılmıştır. Geçici olarak "ununheksiyum" biçiminde kullanılan elementin adı IUPAC tarafından 30 Mayıs 2012 tarihinde kalıcı biçimde "livermoriyum" olarak değiştirilmiştir. Kaliforniya'daki Lawrence Livermore Ulusal Laboratuvarının adına ithafen "livermoriyum" denmiştir. Oluşumunun kimyasal denklemi şöyledir: Bunun 47 milisanye sonraki bozunması ile 114 numaralı element Fl'nin izotopu oluşur. Elektron dizilimi şu şekildedir: 1s 2s 2p 3s 3p 3d 4s 4p 4d 4f 5s 5p 5d 5f 6s 6p 6d 7s 7p Orange County Orange County ÅŸu anlamlara gelebilir: 8 tane: Meitneriyum Meitneryium (Fonetik: ), diğer adıyla eka-iridyum, periyodik tabloda sembolü Mt, atom numarası 109 olan kimyasal element. Yapay bir elemettir. En kararlı izotopu Mt-266'nın yarı ömrü 720 milisaniyedir. Meitneriyum, ilk kez 29 Ağustos 1982'de Peter Armbruster ve Gottfried Münzenberg yönetiminde Darmstadt Ağır İyon Araştırması Enstitüsü'nde (Gesellschaft für Schwerionenforschung)çalışan bir ekipçe sentezlendi. Ekip bizmut-209'dan oluşan bir hedefi hızlandırılmış demir-58 çekirdekleriyle bombaladı. Yeni elementin sentezi nükleer füzyon teknikleri ile yeni ağır elementlerin oluşturulmasının mümkün olduğunu gösterdi. Meitneriyum adı Avusturyalı fizikçi ve matematikçi Lise Meitner onuruna verildi. Ancak IUPAC'ın "unnilennium" (Fonetik: , sembol "Une") adını geçici olarak kullanması sebebiyle isim karışıklığı ortaya çıktı. 1997 yılında bu sorun çözülerek Meitneriyum ismi kabul edildi. Klostrofobi Klostrofobi, genel anlamıyla küçük bir alana ya da odaya girmenin veya kaçmanın korkusu. Birçok durum veya uyaranlar tarafından tetiklenebilir; kalabalık asansörler, penceresiz odalar ve hatta dar boğaz kazaklar da dahildir. Genellikle anksiyete bozukluğu olarak sınıflandırılır ve bu genellikle panik atak ile sonuçlanır. Fransızca "claustrophobie" "kapalı yer korkusu" sözcüğünden alıntıdır. Bu sözcük Latince "claustrum" "kapalı yer" Yunanca "phóbos" φόβος "korku" kelimelerinden türemiştir. Klostrofobinin genellikle iki önemli semptomu olduğu düşünülmektedir; kısıtlama korkusu ve boğulma korkusu. Tipik bir klostrofobik en az bir ya da birkaç kısıtlamadan korkmaktadır. Küçük odalar, kilitli odalar, arabalar, uçaklar, trenler, tünel, sualtı mağaraları, bodrum katlar, asansörler ve mağaralar. Ayrıca, kısıtlama korkusu bir kuaförün sandalyesinde oturmak gibi önemsiz şeylerden korkacak düzeyde klostrofobiye neden olabilir. Klostrofobik ataklar için olası bir başka yer de özellikle de diş ameliyatı sırasında diş hekiminin koltuğu, yalnız bu senaryoda, korku ağrıdan dolayı değil, kısıtlanma olduğundandır. Genellikle bir bölgeye kısıtlandığı zaman, klostrofobikler boğulma korkusu yaşar ve sınırları içinde hava eksikliği olabileceğine inanırlar. Wisconsin üniversitesi Nöroloji bölümünün yaptığı bir araştırmaya göre, dünya nüfusunun %2-5'inde herhangi bir yerin şiddetli klostrofobiden etkilendiği ortaya çıktı. Yıldızlardan Dönüş Yıldızlardan Dönüş, Polonyalı yazar Stanislaw Lem’in bilim kurgu romanıdır. 1961 yılında yazılmıştır. Türkçeye 1980 yılında çevrilmiştir. Yazar bu romanında yabancılaşma, kültürel şok ve yanlış yerde bulunma temalarını kullanmıştır. Roman uzaydan dünyaya dönüp bırakıp gittiği evi yerinde farklı bir gezegen bulan bir astronotun öyküsüdür. Hal Bregg, Arcturus görevinden 127 yıl sonra dünyaya dönmüştür. Zaman genleşmesi yüzünden 127 yıl ona 10 yıl gibi geliyordur. Dünyaya geldiği andan itibaren kültürel bir şok yaşamaktadır. Geride bıraktığı dünya artık savaşın ve vahşetin olmadığı ütopik bir toplum gibi görünmektedir. Hal için bu toplum daha önce hiç görmediği bir medeniyettir, yaşamın her boyutu sıkıntıları rahatlatmak için dizayn edilmiştir, çok rahattır ve güvenlidir. Bu medeniyette kazalara neredeyse hiç rastlanmamaktadır. Teknoloji geliştikçe insan yaşamı da daha güvenli ve uzun olmaktadır. Biraz içinde yaşadıktan sonra Hal, bütün negatif duyguları etkisiz hale getiren, Betrizasyon adı verilen, bu iyiye gelişim yönteminin aslında psikolojik yan etkileri olduğunu görmüştür. Onun için artık insanlık belirsizlik içindedir. Toplum, uzay yolculuğunu ve uzay keşfini gençlere özgü maceraperestlik ve serüvencilik olarak değerlendirip onaylamamaktadır. Başlangıçta Hal için eve dönüş her şeydir fakat şimdi eskiden evi olan bu dünya yabancı bir gezegen olmuştur. O ve diğer dönüş yapan astronotlar toplumdan yabancılaştırılmış ve ilkel insan gözüyle görülmüştür. İnsanlar, bu toplum içinde yaşamaya zorlanıp, eğer reddederlerse toplumdan dışlamışlardır. Hal’ın başlangıçta iki seçeneği vardır. Toplumdan dışlanmak veya diğer astronot arkadaşlarının yaptıkları gibi dünyayı daha alışılmış bir dünya umuduyla bulmak üzere birkaç yüzyıllığına terk etmektir. Hal ve astronot arkadaşı Olaf Staave bu pasifleştirilmiş devleti protesto edip böyle bir dünyaya başkaldırmışlardır. Çünkü böyle bir yönetim insanı insana öldürtmektedir. Hal’ın Eri ile evliliğinden çok kısa bir süre sonra bir kız çocuğu dünyaya gelmiş ve bu yeni dünyada yetiştirilmiştir. Hal bu olanlardan sonra bu yeni dünyayı kabullenmek durumunda kalmıştır. Uzay keşfi konularını onaylamaz hale gelmiştir. Eski gurubundan bazılarının Jüpiter gezegenine bir görev planladıklarını öğrendiğinde bile bu duruma ilgisiz kalıp, gezegenleri ve yıldızları başkalarına bırakmakla memnun görünmektedir. Zoom Zoom aşağıdaki anlamlara gelebilir: Darmstadtiyum Darmstadtiyum (Fonetik: ), eski adıyla ununnilium (Fonetik: , sembol Uun) veya eka-platin, sembolü Ds, atom numarası 110 olan kimyasal element. Süper ağır elementlerden biridir. Çok çabuk bozunur: kütle numarası 267 ile 273 arasında olan izotoplarının yarı ömürleri mikrosaniyelerle ölçülür. Daha ağır izotopları, kütle numarası 279 ile 281 olanlar, daha yakın zamanlarda sentezlenmişlerdir ve daha kararlıdırlar. Yarı ömürleri sırasıyla 180 milisaniye ile 11.1 saniyedir. Darmstadtiyum ilk kez 9 Kasım 1994'te Gesellschaft für Schwerionenforschung (GSI) enstitüsü, Darmstadt, Almanya'da Dr. Jorge Rigol önderliğinde bir ekipçe sentezlenmiştir. Ds, kurşun bir hedefin nikel atomlarıyla bombalanması sonucu oluşan nükleer füzyon ile elde edilmiştir: Element keşfedildiği yerin adıyla isimlndirilmiştir. Yeni isim IUPAC tarafından 16 Ağustos 2003'te resmiyet kazanmıştır. Bazı bilimadamları (eğlence için) "policium" adını önermişlerdir. Çünkü elementin atom numarası olan 110, Alman polisinin acil durum numarasıdır. Kagoşima ili Kagoshima prefektörlüğü ( "Kagoshima-ken"), Japonya'nın prefektörlüklerinden biridir. Prefektörlük Kyūshū bölgesinde yer almaktadır. Yüzölçümü 9,132.42 km² olan prefektörlüğün nüfusu 1 Aralık 2010 tarihi itibarı ile 1,703,406'dır. Prefektörlüğün merkezi Kagoshima şehridir. Kagoshima prefektörlüğü, 19 şehir ile sekiz ilçeye (20 kasaba ile dört köy) ayrılmaktadır. Hektar Hektar, sembolÃ¼ ha. 10.000 m²'ye eşit olan alan ölçü birimi. Hekto ve ar sözcüklerinin birleşiminden oluşmuştur ve 100 ar anlamına gelir. 1 dekar (dönüm) 1000 metrekareye (m²), 1 hektar 10.000 metrekareye (m²) eşittir. Alanı 100 metrekare (m²) olan alan ölçüsüne de ar denir. Genel olarak arazi alan ölçümünde kullanılır, tarım ve ormancılık alanlarında sıklıkla kullanılan alan ölçüm birimidir. 1 hektar = 10.000 metrekare (m²), 10 dönüm 1 dekar = 1 dönüm = 1000 metrekare (m²) Dönüm Dönüm, 918,393 m'lik eski bir alan ölçüsüdür. Günümüzde ise 1.000 m alana eşit olan dekar yerine kullanılmaktadır. Eski kullanım şeklinde 30,31 m boyu, 30,3 m eni olan bir alandır. Genelde Türkiye'de arsa ve tarlaların yüzölçümünü belirtmekte kullanılır. Eski Osmanlı alan ölçme birimlerinden dönüm'ün modern birim dekar'a olan yakınlığı sebebiyle günümüzde halk arasında dekar tabiri yerine dönüm kelimesi kullanılır. Metrik birim sisteminde (SI) 1 dönüm alan diğer alan birimlerine şu şekilde çevrilebilir: İngiliz ve Amerikan birim sisteminde (Emperyal) 1 dönüm alan yaklaşık olarak şu şekilde çevrilebilir: YukarÄ±bozkuyu, Kadirli Yukarıbozkuyu, Osmaniye ilinin Kadirli ilçesine bağlı bir köydür. Osmaniye iline 35 km, Kadirli ilçesine 12 km uzaklıktadır. Köy Akdeniz ikliminin etkisi altındadır. Side Side, Antalya ilinin Manavgat ilçesine bağlı mahalledir. "Side" adı Anadolu dilinde "Nar" anlamına gelmektedir. Bu özellik ve belgede bulunan bazı yazıtlardan elde edilen bilgiler Side tarihinin Hititlere kadar uzandığını göstermektedir. Fakat Anadolu'nun en eski yerleşim birimlerinden biri olan Side'nin MÖ 7. yüzyıldan önce kurulduğu da söylenmektedir. Anadolu tarihleri içerisinde Side, diğer Pamphylia kentleriyle aynı aşamaları geçirmiştir. Yunanlar MÖ 7. yüzyıl göçler sırasında Side'ye gelmişlerdir. Eldeki yazıtlara göre MÖ 3. yüzyıla değin de kente özgü bir dil konuşmuşlardır. Hala tam olarak çözülemeyen bu dil Hint-Avrupa dillerindendir. Side MÖ 6. yüzyılın ilk yarısında Lidyalıların, MÖ 547-546'da da Perslerin egemenliğine girmiştir. Pers yönetiminde gelişen kent, MÖ 334'te İskender'e teslim olunmuştur. İskender'in ölümünden sonra Antigonus'un (323-304). Ptolemaioslar'ın (301-215). MÖ 215'ten sonra da Suriye Krallığı'nın denetimi altına girmiştir. MÖ 2. yüzyılda Ptolemaioslar'ın güçlü savaş ve ticaret filoları sayesinde en parlak dönemini yaşayan kent, bu sürede imar edilip bir bilim ve kültür merkezi haline getirilmiştir. MÖ 188'de Apameia Barışı ile Bergama Krallığı'na bırakılan Side, Doğu Pamfilya bölgesiyle birlikte bağımsızlığını korumuş, büyük ticaret donanmasıyla refaha ve zenginliğe kavuşmuştur. MÖ 78'den sonra Roma egemenliğinde bulunan kent, 2. ve 3. yüzyıllarda bölgenin ticaret merkezi oldu. Özellikle köle ticaretinin sağladığı zengin ve parlak bir dönem yaşandı. 2. yüzyıl boyunca bir bilim ve kültür merkeziydi. Suriye krallarından VII. Antiokhos, tahta geçmeden önce burada eğitim gördü. Kral olduğu zaman (MÖ 138) "Sidetes" adını aldı. Bu devre kadar başta Athena ve Apollon olmak üzere Afrodit, Ares, Asklepios, Hegeia, Kharitler, Demeter, Dionisos, Hermes gibi birçok tanrıya inanıp tapan Sideliler 4. yüzyılda Hristiyanlaşmaya başlamışlardır. Side, 5. yüzyılda Pamfilya Metropolisi (Piskoposluk Merkezi) olunca, 5. ve 6. yüzyılda en parlak devrini yaşamıştır. Bu gelişim 7. 9. yüzyıllar arasında Arap akınları ile son bulmuştur. Kazılar sırasında büyük bir yangın ve çok sayıda deprem izlerine rastlanmıştır. Arap istilası, doğal afetler kentin terk edilmesine yol açmıştır. 12. yüzyılda Arap coğrafyacısı El İdrisi burayı ölü bir kent olarak göstermekte ve "Yanmış Antalya" olarak tanımlamaktadır. İdrisi'ye göre 1150'ye doğru kent halkı Side'den göç etmiş, 12. yüzyılda Side tümüyle boşaltılmıştır. 13. yüzyılda Selçukluların 14. yüzyılda ise Hamitoğulları Beyliği ve Tekelioğulları'nın egemenliği altına giren Side'de bu devirlerde yerleşim olmamıştır. 15. yüzyılda kesin olarak Türk topraklarına katılmıştır. Ancak ne Osmanlılar ne de Selçuklular Side'de oturmadıklarından, yarımada üzerinde Selçuklu ve Osmanlı dönemine ait eserlere rastlanmaz. 1895-97 yılında Yunan isyanı sebebiyle kaçan Giritli Müslüman, yarımadanın uç kısmına bir köy kurularak Girit Adası'ndan gelen göçmenler buraya yerleştirilmişlerdir. Bugünkü mahallenin çekirdeğini oluşturan küçük köy zamanla tüm yarımadayı kaplamıştır. Antik yapılarıyla kendine özgü mimarisiyle, köy evlerinin bir arada bulunması sonra dan "Selimiye" adını alan Side'nin turizme açılmasında büyük rol oynamıştır. Side tarihin derin izlerini taşıyan bir kenttir. Side merkezli futbol kulübü Sidespor, bir dönem 2. Lig ve 3. Lig'de mücadele etmiştir. Ä°drar İdrar, sidik veya çiş, insanlarda ve pek çok diğer hayvanda, böbreklerden ürinasyon işlemiyle salgılanan ve üretra vasıtasıyla boşaltılan genellikle steril durumda, vücudun yan ürünü olan bir sıvı. Asidik kökenli olan sıvı, çözeltilerini barındıran memeli canlıların vücutlarındaki suyun muhtevasındaki mineral, inorganik ve diğer maddelerin dengesini sağlamak amacıyla idrar torbasından dışarıya çoğunlukla cinsel organlarda varolan mekanizmalar yardımıyla atılır. İdrar oluşumu, vücutta mineral ve diğer maddelerin dengesinin sağlanmasında etkilidir. Vücutta olması gerekenden fazla olan veya vücuda zararlı olan maddeler idrar yolu ile dışarı atılır. İdrar, içinde erimiş ya da süspansiyon durumunda bulunan birçok maddeyi uzaklaştırır. Yetişkin bir kişi 24 saat içerisinde ortalama olarak vücut ağırlığının kilogramı başına 20 mL idrar atar. Bu oran içki tüketimine, ortam sıcaklığına ve fiziksel aktiviteye göre değiliklik gösterir. Atılan idrar miktarı patolojik bozukluklara göre yükselebilir, azalabilir veya tamamen kesilebilir. Aynı zamanda sağlıklı bir insanda idrarın pH değeri alınan besinlere bağlı olarak 4.7-8.4 değerliği arasındadır. 1973 Eurovision Şarkı Yarışması 1973 Eurovision Şarkı Yarışması, 18. Eurovision Şarkı Yarışması'dır. Yarışma 1972 yarışması'nı kazanmasından dolayı 7 Nisan 1973 tarihinde Lüksemburg'un başkenti Lüksemburg (şehir)'de bulunan Grand Théâtre'de yapılmıştır. Yarışmanın sunuculuğunu Helga Guitton yapmıştır. Yarışmanın kazananı 'u temsil eden "Tu te reconnaîtras" adlı şarkısıyla Anne-Marie David olmuştur. Lüksemburg yarışmayı dördüncü kez kazanmıştır. Lüksemburg şehri olarak da bilinen Lüksemburg şehri, şehir statüsüne sahip bir komün ve Lüksemburg Büyük Dükalığı'nın başkentidir. Güney Lüksemburg'daki Alzette ve Pétrusse Nehirleri'nin kesiştiği noktada yer almaktadır. Şehir, Orta Çağ'da Franklar tarafından kurulan ve çevresinde bir yerleşimin geliştirildiği tarihi Lüksemburg Kalesi'ni barındırmaktadır. 1964 yılında Théâtre Municipal de la Ville de Luxembourg olarak açılan Grand Théâtre de Luxembourg, 1973 yarışmasının mekanı oldu. Kentin tiyatro, opera ve bale için en önemli mekanıdır. Ülkelerin kendi dillerinde şarkıyla katılma zorunluluğu kuralı düştü, bu nedenle bazı ülkeler yarışmaya İngilizce dilinde şarkıyla katılmışlardır. Yarışmaya İspanya'nın intihal yaptığına dair suçlamalar damga vurmuştur. İddialara göre İspanya'nın "Eres tú" adındaki şarkısı 1966 Eurovision Şarkı Yarışması'nda Yugoslavya'yı temsil eden şarkının (""Brez besed" adlı şarkının") kopyasıdır. Şarkılar arasında var olan büyük benzerliklere rağmen İspanya yarışma dışı bırakılmamıştır. Portekiz'in "Tourada" şarkısındaki sözlerin bir kısmı, ülkenin çürüyen diktatörlüğüne karşı saldırı olarak anlaşılmıştır. Ayrıca, İsveç'in şarkısı sırasında "göğüsler" kelimesi kullanıldı. Ancak, EBU tarafından herhangi bir işlem yapılmamıştır. Yarışmada yaşanan bir diğer ilk orkestrada kadın orkestra şefleri görev alması olmuştur. ("İsveç ve İsrail yarışmaya kadın orkestra şefleri göndermiştir"). Yarışma sonunda "Tu te reconnaîtras" adlı şarkısıyla Lüksemburg kendi evinde yeniden birinci olarak liderliğini korumuştur. Çeşitli iddiaların hedefi olmuş İspanya ise Lüksemburg'un 4 puan gerisinde kalarak yarışmadan ikincilikle ayrılmıştır. Bu yılki yarışmaya yeni bir oylama sistemi eklendi: her ülke, her biri (her biri kendi ülkesi hariç) verilen iki jüri üyesini, biri 25 yaşın üstünde ve diğeri 25 yaşın altında (en az on yıl aralarındaki farkla) yarışmaya gönderdi. Her iki jüri bir ve beş puan arasında katılımcı ülkelere bir puan vermiştir. Yarışmaya on yedi ülke katılmıştır. yarışmaya ilk kez katılmış, Yarışma boyunca Münih'te gerçekleştirilen 1972 Yaz Olimpiyatları'nda yaşanan olayların ("Münih Katliamı") endişesi devam etmiştir. Bu nedenle yarışmanın yapıldığı süre boyunca olağanüstü güvenlik önlemleri alınmıştır. ve yarışmadan çekilmiştir. Her performansın orkestrasını yöneten bir orkestra şefi vardı. Önceki yarışmalarda katılmış bu yıl geri dönen üç katılımcı vardır: Marion Rung, 1962 yılında Finlandiya'yı temsil etmişti; Massimo Ranieri, 1971 yılında İtalya'yı temsil etmişti ve Cliff Richard, 1968 yılında Birleşik Krallık'ı temsil etmişti; Aşağıda finaldeki tüm 10 puanların bir özeti verilmiştir: Aşağıdaki tablo, 1973 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. Dize Dize veya mısra, manzum yazıların (şiir) her bir satırına verilen isimdir. Genelde belli bir vezne (ölçü) göre düzenlenir; fakat ölçüsü olmak zorunda değildir. Bütün şiirler mısralar halinde düzenlenir. Bu yönüyle en küçük nazım birimidir denilebilir. Mısralar özelliklerine göre değişik adlar alırlar. Hiçbir manzumenin parçası olmayan mısralara "azade mısra" denir. Bir manzumenin içinde söyleniş bakımından, güçlü ve hoş olan mısra veya mısralara "mısra-ı berceste" denir. Komedyen Komedyen, izleyicileri güldürme yoluyla onları eğlendirmeyi amaçlayan kişi. Komedyen, güldürü amacıyla şaka ve esprilerden yararlanabilir, komik durum ve olayları canlandırabilir, slapstick komedide olduğu gibi şapşallık yapabilir veya çeşitli nesneleri kullanabilir. İzleyiciye canlı olarak ve doğrudan hitap eden komedyene stand-up komedyeni denir. Fransızca "comédien" sözcüğünden gelir. Dünya tarihinde birçok komedyen olduğu gibi, Türk sanatında da oldukça önemli yer tutan komedi sanatçılarımız bulunmaktadır. Türkiye'de komedyenlere Ata Demirer ve Cem Yılmaz örnek gösterilebilir. Tolga Çevik de Komedi Dükkanı adlı program ile komedi ve tiyatroyu birbiriyle harmanlamıştır. Dünya tarihinde ses getiren komedyenler arasında Marty Allen ve Lenny Bruce sayılabilir. Tekke Tekke (Arapça: تكيه, "tekye") Tarikattan olanların barındıkları, ibadet ve tören yaptıkları yer, dergâh gibi yapılardır. Osmanlı İmparatorluğu'nda tekke anlamında dergâh, âsitane sözcükleri kullanılmıştır. Bazı tarikatlarda hankâh ve âsitane yalnızca merkez tekkeye denir. Tekke yapılarının büyüklüğü tarikatlara göre değişir. Tek bir mekândan oluşan tekkelerin yanı sıra, geniş alana yayılmış birçok yapıyı barındıran külliye görünümlü tekkeler de vardır. Tekkelerin tek bir mekândan oluşanları genellikle tarikata bağlı kişilerin haftanın belirli günlerinde bir araya geldikleri, tarikata özgü törenleri düzenledikleri yapılardır. Birden çok mekândan oluşanlarda ise tarikat etkinliği daha geniş ve süreklidir. Böyle tekkelerde, genellikle şeyhin ailesiyle orturduğu ayrı bir yapı, dervişlerin sürekli ya da geçici olarak barındıkları yapılar, aşevi, çamaşırhane, hamam gibi yerler ve tarikata bağlı kişilerin toplanıp ayin, sohbet ya da zikir denilen törenlerini düzenledikleri ayrı bir mekân bulunur. Merkez tekkeler doğal olarak daha çok mekândan oluşur. Örneğin Bektaşi tarikatının merkezi olan, Nevşehir'e bağlı Hacıbektaş ilçesindeki Hacı Bektaş Veli Dergâhı üç avluya açılan bir yapılar topluluğu biçimindedir. Bu yapıların başlıcaları Hacı Bektaş Veli Türbesi, Balım Sultan Türbesi, aşevi, kilerevi, mihmanevi, çamaşırhane, hamam, meydan, muhabbet divanı ve mescittir. Eskiden var olduğu bilinen erzakevi ile ekmekevi yıkılmıştır. Mevlevi tarikatının merkezi olan Konya'daki Mevlana Dergâhı da Mevlana Türbesi, semahane, mescit, mutfak, derviş hücreleri ile dede ve çelebi dairelerinden oluşur. Tekkeler içinde tarikat büyüklerinin gömüldüğü türbeler, tekke bahçesinde de daha çok dervişlerin gömüldüğü, hazire adı verilen küçük mezarlıklar bulunur. Türkiye'de 1925'te çıkarılan bir yasayla tekkeler kapatılmış, tarikat etkinlikleri de yasaklanmıştır. Sonradan bazı tekke yapıları müze olarak ziyarete açılmıştır. Rus rublesi Ruble (), Rusya para birimidir. Rusya Çarlığı, Rus İmparatorluğu ve Sovyetler Birliği (SSCB) döneminde de para birimi olarak ruble kullanılmıştır. 1 Ruble 100 kapike bölünür. Rusya Federasyonu haricinde kullanıldığı ülkeler ise Abhazya ve Kuzey Osetya'dır. Zekâ Zekâ (Arapça: " ذكاء") ya da ruh biliminde anlak, zihnin öğrenme, öğrenilenden yararlanabilme, yeni durumlara uyabilme ve yeni çözüm yolları bulabilme yeteneğidir. Başka bir deyişle anlak, zihnin birçok yeteneğinin uyumlu çalışması sonucu ortaya çıkan bir yetenekler birleşimidir. En geniş anlamıyla, genel zihin gücü olarak da tanımlanabilir. Zihnin algılama, bellek, düşünme, uslamlama, öğrenme gibi birçok işlevini içerir. Sözcük çok geniş anlamda kullanılsa da psikologlar tarafından yaratıcılık, kişilik, bilgi ve akıl gibi değişik kategorilere ayrılmıştır. Zekâ araştırmacılarının asıl alanı insanlardır, fakat hayvanların da öğrenme, anlama vs. yetenekleri üzerinde çalışmalar yapılmaktadır. Zekâ sözcüğü Türkçeye Arapçadan geçmiştir. Arapçada " ذكاء", "parıltı", "zihin parıltısı" gibi anlamlara gelmekte; "ateşin harlanması" gibi bir anlamda da kullanılmaktadır. Anlak ise öz Türkçe bir sözcük olup, anlamak ("anla-") eylem kökünden türemiştir ve basit anlamıyla, anlama, algılama yeteneği demektir. Zekânın ne olduğu ile ilgili tartışmalar yıllardan beri sürmektedir. Buna göre anlağın birkaç tanımı şu şekildedir: Bir kişinin zekâsını belirleyen üç temel etken vardır. Temelde zekâ doğuştan gelir ve büyük ölçüde kalıtımın etkisiyle belirlenir. Yapılan çalışmalarda çocuğun zekâsı ile ana-babanın zekâsı arasında yüksek düzeyde ilişki olduğu saptanmıştır. Çocuğun zekâ gücü anasıyla babasının zekâ gücü ortalamasına yakındır. Biraz altında ya da üstünde olabilir. Ana ve babanın döl gözelerinde, gen adı verilen ve kalıtımı belirleyen özellikler rastlantısal bir yolla çocuğa geçerler. Çocuğun döl yatağında uygun beslenmesi, beyin kanlanma ve oksijen alımının yolunda gitmesi gerekir. Örneğin; zor bir doğum sırasında çocuğun soluğu uzun süre kesilirse, beyin gözeleri ölür ve sonuçta zekâsı etkilenir. Bunun gibi, beyin dokusunu doğum sonrasında örseleyen yaralamalar ve beyin yangıları da zekâ gizilini (potansiyelini) düşürebilir. Ananın gebelik süresince nasıl beslendiği de zekâ gelişimini etkileyen bir etkendir. Çocuk doğuştan getirdiği zihinsel potansiyelini kullanabilmek ve geliştirebilmek için varsıl uyarıcılarla donatılmış çevreye ihtiyaç duyar. Çevrenin zekâyı tam olarak ne ölçüde etkilediği saptanamamıştır. İlk yaşlarda ana babanın uyarması, ilgisi, zekâyı geliştirebileceği gibi, bunun tersi de olabilir. Bu konuda genellikle gözlenen, eğitim düzeyi düşük bir ana-babanın çocuğuna anlaksal yoldan ilgisinin az olduğu ve çocuğun (okul çağına gelene kadar) zekâ gelişiminin yavaş olduğudur. Genel olarak zekânın %75'i ilk dört yılda oluşur ve 20 yaşına kadar gelişimini sürdürür. Zekâ ölçerleri (testleri) çocukların yapabilecekleri işlere, becerilerine, yanıtlayabilecekleri sorulara, yaşlarına uygun sayı, söz bilgisine ve biçim ilişkisine dayandırılarak hazırlanır. Zekâ standardize edilmiş bu zekâ testleri ile ölçülür. Bu testlerdeki sorular her yaşa göre özel olarak hazırlanır. Batıda kullanılan ilk zekâ ölçerini Fransız psikolog Alfred Binet ve Dr. Theodor Simon üretmiştir. 1905'te yayımlanan bu testin adı "Binet-Simon Testi"dir. Bu ölçer, Paris ilkokullarında başarısız öğrencilere uygulanmış ve zekâsı geri olduğu için başarısız olanlarla; zekâsı geri olmayıp, olumsuz çevre etkenleri yüzünden başarısız olanları ayırt etmek amacıyla kullanılmıştır. Ölçerlerde çocuğun doğru yanıtladığı sorular dikkate alınarak zekâ yaşı hesaplanır. Zekâ yaşının gerçek yaşa bölümünün 100 ile çarpılmasıyla zekâ katsayısı (ZK ya da IQ) ortaya çıkar: ZK = (Zekâ yaşı / Gerçek yaş) x 100. Örneğin; 10 yaşındaki bir çocuk ölçerde yalnızca 6 yaş düzeyine kadar olan soruları/görevleri yapabilmişse, ZK'si (6/10) x 100 = 60 olarak belirlenir. Dünya Sağlık Örgütü'nün (WHO) önerdiği zekâ sınıflandırması şu şekildedir. Akıl doğru düşünce üretmekle ilgilidir. Zekâ ise genelde uygulayıcı olarak düşünülebilir. Akıl kuramlar ve kurallar ortaya çıkarırken, zekâ bunların pratikte uygulanmasını sağlar. Başka bir açıdan bakıldığında zekâ düşünebilme gücü ya da yeteneğidir. Doğru düşünceye ulaşmak ya da sahip olmak ise akılla olur. Cannes Cannes, Fransa'nın güneyinde yer alan, Fransız Rivierası'nın şehirlerinden birisidir. İdari bakımdan Provence-Alpes-Côte d'Azur bölgesinin Alpes-Maritimes departmanınında bulunan bir komündür. Alanı 19,62 km², 2007 verilerine göre nüfusu 70.400'dür. Özellikle yaz ayında ve Cannes Film Festivali zamanında kalabalıklaşan şehir lüks ve zenginliğiyle de tanınır. Cannes şehrinin şu resmî kardeş şehir anlaşmaları vardır: Cvet z juga Cvet z juga (Türkçe: "Güneyden çiçekler"). Slovenya'da ünlü bir soprano olan Alenka Gotar tarafından seslendirilen ve 2007 Eurovision Şarkı Yarışması'nda Slovenya'yı temsil eden Pop-Opera şarkısıdır. Yarı finalde opera kimliğiyle ve bulunduğu sıranın avantajıyla kendini göstermeyi başaran şarkı sayesinde yarı final uygulaması yapıldığından beri ilk ve tek kez finale çıkma başarısını göstermiştir. Sahnede arka plan olarak gri, siyah ve koyu mavi tonlar ağırlıklı olarak kullanılmış ve arka plana 2 tane büyük ve şarkının anlamını belirtenÇiçek deseni uygun görülmüştür. Alenka Gotar hiç beklenmeyecek bir şekilde finale çıknca Slovenya'da büyük kutlamalar ve partiler düzenlenmiştir. Final gecesinde şanssız bir sıra olan 7. sırada çıkmış ve oylamanın ilk başlarında önlerde giderken oylama ilerledikçe sırada arkalara kadar kaymış ve 15. olmuştur. çeşitli şarkılar söylemiş ve beğenilmiştir.15. olduğu için operacılık kariyeri tehlikeye girmiş ve operacıların her yıl çıktığı Dünya turuna davet edilmemiştir. Fakat finale çıkma başarısını gösterdiği ve Slovenya'nın en iyi derecelerinden birini aldığı için affedilmiştir. Marne Marne: Tarzan Tarzan Edgar Rice Burroughs tarafından yaratılmış bir öykü karakteridir. İlk olarak 1912'de Maymunların Tarzanı adlı romanla ortaya çıkmış ve daha sonra 23 devamı daha yazılmıştır. Tarzan gemideki isyancılar tarafından Afrika sahillerinde ıssız bir bölgeye bırakılmış İngiliz bir Lord ve Lady'nin oğullarıdır. O henüz bebek iken anne ve babası ölmüş ve onu bilimsel olarak tanımlanmamış bir maymun türünün üyeleri yetiştirmiştir. Kala onun maymun annesidir. Tarzan (beyaz adam) onun maymun alemi ismidir; İngilizce ismi ise Clayton, Lord Greystoke'dur. Genç bir adam olduğunda, Jane ile tanışır, ve Jane Baltimore'ye döndüğünde gerçek aşkını bulmak için ormanı terkeder. Tarzan ve Jane evlenirler, ve bir süre İngilterede yaşarlar. Bir oğulları, Jack, olur ve bir maymun ismi olan Korak adını alır. Tarzan uygarlığın ikiyüzlülüğü karşısında dayanamaz ve Jane'le birlikte Afrikaya dönerler ve orada ölümsüzlüğe erişerek halen yaşarlar. Tarzan dünyadaki en çok bilinen edebi karakterlerden birisidir. Burrough'a ait iki düzineden fazla kitap haricinde Tarzan karakteri filmler, radyo, televizyon programları, çizgi diziler, ve çizgi romanlarda boy gösterdi. Birçok parodiye konu oldu ve de korsan yayınları da görüldü. Bilimkurgu yazarı Philip José Farmer "Tarzan Alive!"'ı yazmış ve bu eserde onun gerçek bir kişi olduğunu kısa öykülerle onun biyografisi şeklinde anlatmıştır. "Tarzan of the Apes"'in telif hakları birleşik devletlerde sona ermiş ve kamu malı olmuş olsa da , TARZAN adı halen Edgar Rice Burroughs, Inc.'in bir markası olarak hakları saklıdır. "Tarzan of the Apes" başarılı eleştiriler almış olsa da, serinin bazı kitapları olumsuz eleştiriler de almıştır. Eleştirilerin ana noktası bunların türemiş olması ve basmakalıp ifadelerden oluşmasıdır. Eleştirilere rağmen, Tarzan hikâyeleri çok popüler olmuştur. Hayranları anlatılan melodramatik durumlardan ve özellikle maymunlara konuşmak için ortaya koyduğu dil'den çok etkilenmişlerdir. 1970'lerin başlarından itibaren, Tarzan kitap ve filmleri ırkçılıkla da suçlanmaya başladı. Bu durum siyah ve afrikalıların daha kaba ve gelişmemiş olarak tanıtılması sonucu ortaya çıkmıştı. Pozitif siyah karakterler olsa da genellikle beyaz adamın hizmetçisi olarak gösteriliyorlardı. Lav Lav, yanardağ patlaması sırasında dışarı çıkan erimiş kayalardır. Yanardağ ağzından ilk çıktığında sıvı haldedir ve sıcaklığı 700 °C ile 1200 °C (1300 °F ve 2200 °F) arasındadır. Lav çok akışkan olmamasına rağmen (suyun akışkanlık direncinden yaklaşık 100.000 kat fazla) soğuyup katılaşana kadar uzun mesafeler boyunca akabilir. Lavlar akıntı türlerine göre farklılık gösterebilir. Lavın iki çeşidi vardır; aa ve pahoehoe. Aa çok yoğun kıvamlı olup konik yanardağları oluşturur. Pahoehoe ("pahoyhoy" olarak okunur) ise aa'ya göre çok akışkan olup yassı yanardağları oluşturur. Aa ve pahoehoe adları ilk olarak Hawaii yerlileri tarafından kullanılmıştır. Full Moon wo Sagaşite bölüm listesi (manga) Bu madde Full Moon wo Sagashite adlı manganın bölümlerini içermektedir. Honinbo Shusaku Honinbo Shusaku (本因坊秀策, Hon'inbō Shūsaku, doğum ismi ile Kuwabara Torajirō (桑原虎次郎 "Kuwabara Torajirō"), 6 Haziran, 1829 - 10 Ağustos, 1862), go oyununun altın çağı olan 19. yüzyılın orta döneminin en büyük oyuncusu olduğu birçok kişi tarafından kabul edilen profesyonel bir go oyuncusudur. Shusaku yıllık Kale Oyunları'nda (Oshirogo) üst üste 19 başarılı galibiyet alarak elde etmiş olduğu mükemmel skorun ardından "Yenilmez Shusaku" takma adını almıştır. Ancak kimileri onun, kurallar gereği kale oyunlarına katılmayan hocası Hon'inbō Shuwa'dan daha güçlü olmadığını söylemektedir. Shusaku, hocasına duymakta olduğu saygıya ilaveten, aralarında belirgin bir seviye farkı bulunmamasına karşın hocasına karşı beyaz taşlarla oynamayı kabul etmemiştir. Örneğin Shusaku Ota Yuzo'ya karşı skor bazında önde olduğu halde kendisini sıkı bir rakip olarak görürken Shuwa onu kolayca yenmekteydi. Shusaku, Hon'inbō Dosaku (1645-1702) ile birlikte kendisine "Go Azizi" (Kisei) unvanı verilen iki go oyuncusundan biridir. Unvan öncelike Honinbo Jowa için uygun bulunmuşsa da politik manevralarından dolayı Shusaku'ya verilmiştir. Bugün bile hâlâ gelmiş geçmiş en iyi go oyuncusu olduğu düşünülmektedir. Hiroşima Bölgesi'nin (Japonya) Onomichi kasabası yakınındaki Innoshima Adası'nda, bir tacir olan Kuwahara Wazo'nun oğlu olarak dünyaya geldi. Bölgenin daimyosu Lord Asano kendisiyle bir oyun oynadıktan sonra onunla ilgilenmeye başladı ve bir profesyonel seviyesindeki kendi özel eğitmeni rahip Hosenji Hoshin ile çalışmasına izin verdi. Henüz 1837 yılında, 8 yaşındayken, neredeyse bir profesyonel oyuncu seviyesindeydi. Hon'inbō hanedanına (Dosaku'yu ve birçok Meijin'i yetiştirmiş, Japonya'nın o dönemdeki en önemli go okulu) öğrenci olarak katılmak ve Honinbo Jowa'nın öğrencisi olmak için evinden ayrılmış ancak eğitim çalışmaları daha ziyade kendisinden güçlü oyuncularla olmuştur. 3 Ocak 1840 tarihinde profesyonel 1 dan seviyesi diploması almıştır. 1840 yılında Shusaku Edo'yu terkederek bir yıldan daha uzun bir süre için yeniden evine döndü. İzleyen yıllarda istikrarlı bir şekilde gelişimini sürdürdü, 1844 yılında yine uzunca bir ayrılığın ardından evine döndüğünde 4 dan seviyesine ulaşmıştı. 1846 yılının Nisan-Mayıs aylarında Edo'ya dönerek dönemin en güçlü oyuncusu olan Gennan Inseki'ye karşı oynadı. Shusaku 2 handikap alarak oynadı ancak Gennan Shusaku'yu çok güçlü buldu ve oyunu durdurdu. Shusaku, ünlü Kulak kızartan hamle'sini yaptığı bu yeni oyuna siyah taşlarla başladı. Gennan bu oyunda yeni bir joseki (köşedeki açılış hamleleri) oynadı ve Shusaku bunları cevaplandırmada hata yaptı. Devamında çok iyi savaşmasına rağmen oyun ortasına gelindiğinde, oyunu izleyen herkes Gennan'ın oyunu kazanıyor olduğunu düşünüyordu, yalnızca doktor olan bir izleyici hariç. Go oyunu hakkında çok yetkin olmayan bu izleyici Shusaku'nun yaptığı belirli bir hamle ardından Gennan'ın kulaklarının kızarmaya başladığını farketmişti, yani Gennan şaşkınlık içindeydi. Bu oyun en ünlü go oyunlarından biridir ve "kulak kızartan hamle" muhtemelen go tarihindeki en önemli tek hamledir. Edo'ya döndüğünde Shusaku yalnızca 5 dan seviyesine yükselmekle kalmadı, aynı zamanda Honinbo Hanedanı'na liderlik etmek üzere Honinbo Shuwa'nın varisi oldu. Shusaku Lord Asano'ya karşı kendisini borçlu hissettiğinden en başta bu teklifi reddettiyse de bir süre sonra konu çözümlenmiş ve ardından teklifi kabul etmiştir. Honinbo hanedanı liderliğinin resmi varisi olarak Shusaku daha ünlü bir duruma geldi. Oyundaki seviyesi de yükseldi ve nihayet 7 dan seviyesine ulaştı - ancak tam olarak hangi tarihte 7 dan seviyesine geldiği bilinmemektedir, kimileri 1849 derken kimileri 1853 demektedir. Rakibi ve aynı zamanda arkadaşı olan Ota Yuzo'yu handikap almaya zorladıktan sonra, -Shuwa'nın istisnai durumu ötesinde- genel anlamda en güçlü oyuncu olarak kabul görmüştür. 1862 yılında bir kolera salgını Japonya'yı sardı. Shusaku Hon'inbō hanedanındaki hastaları gözetimine aldı, sonunda rahatsızlandı ve 10 Ağustos'ta yaşamını yitirdi. İsmi kendisi tarafından (keşfedilmemiş, ancak) mükemmelleştirilmiş ve 1930'lara kadar çok popüler bir şekilde kullanılan bir açılış tarzı olan Shusaku açılışı'na verilmiştir. "Hikaru no Go" isimli anime ve manga'da Shusaku çocukken kurgusal bir go oyuncusu olan Fujiwara-no-Sai'nin ruhunu keşfeder ve inanılmaz bir yeteneği olduğu için bu yetenek aslında Sai'ye aitmiş, bu yüzden Shusaku'nun tüm oyunlarını Sai yönetiyormuş gibi işlenir. Sergey Ponomarenko Sergei Vladilenovich Ponomarenko (Rusça:Сергей Владиленович Пономаренко) (6 Ekim 1960) rus buz patencisi. Partneri Marina Klimova'dır. Önceki partneri ise Tatiana Durasovadır. Birlikte 1978 ve 1979 Dünya Gençler Şampiyonasını kazanmışlardır. Ponomarenko, Klimova ile birlikte Üç kez Dünya, 4 kez Avrupa şampiyonu oldu. Aynı zamanda 3 değişik renkte Olimpiyat madalyası alan tek çift. (Sovyetler Birliği adına yarıştıkları zaman için 1984 Sarajevo'da aldıkları bronz madalya, 1988 Calgary'de aldıkları gümüş madalyada, ve son olarak 1992 Albertville'de altın madalya.) Klimova ve Ponomarenko 1984 yılında evlendiler. 1998 yılında doğan Tim Ponomarenko ve 2000 yılında doğan Anthony Ponomarenko adında 2 oğulları var. Periodonsiyum Periodonsiyum, dişi çevreleyen ve destekleyen dokular olan periodontal membran, alveol kemiği, sement tabakası ve diş etini kapsayan bölgedir. Periodonsiyum, dişlerin çene kemiğine sabitlenmesi (ataçman, attachment), çiğneme işlevi esnasında diş üzerine gelen basınçların amortismanı, diş çevresinde biriken mikroorganizmaların derin dokulara ulaşmasının engellenmesi gibi önemli işlevlere sahiptir. Gingivitis basit bir dişeti iltihabiyken onun daha ilerlemiş hali periodontitis olarak adlandırılır. İltihap, dişi kemiğine bağlayan periodonsiyumun derin tabakalarındaki ataçmanı bozmaya başladığı andan itibaren periodontitis olarak adlandırılır. Burada kriter ataçman kaybıdır. Olayı başlatan etmen genellikle kötü ağız hijyenidir. Bazı ender türleri haricinde ağrısız seyreder. Gingivitisin ilk aşamalarından itibaren diş eti kanaması vardır. Yaşlı bireylerde kanama görülmeyebilir. Diş "kole"lerinde dental calculus (tartar, diş taşı) görülebilir. Bu hastalık, eğer tedavi edilmezse dişin "mobilete"sini arttırır ve alveolüyle bağlarını kaybeden diş ağızdan kolayca düşer. Periodontal hastalıkların tedavileri periodontoloji uzmanları veya diş hekimleri tarafından yapılır. Inoue Gennan Inseki Değişik zamanlarda Hattori Rittetsu, Inoue Ansetsu, Intetsu, Gen(n)an Inseki, Inoue Inseki, Inoue Genan Inseki olarak da bilinmiştir. 1846 yılında Honinbo Shusaku ile oynamış oldukları oyun, içerdiği "Kulak kızartan hamle" ile go tarihindeki en ünlü oyunlardan biri olmuştur. Ain Ain [], Fransa'nın illerinden birisidir. Ain, "Bresse", "Dombes", "Bugey" ve Gex olmak üzere 4 farklı bölgeden oluşmaktadır. Bu yörelerin her birinin farklı özellikleri bulunmaktadır. İlin nüfusu 2019 itibarıyla 653.688'dir. Fransa'nın en önemli jeopolitik bölgelerinden birine sahiptir. Yöre, Demiryolu ve karayolu ağlarının merkezinde yer almaktadır. Ayrıca ilin Cenevre ve Lyon şehirlerine olan yakınlığı nedeniyle, kentin uluslararası havalimanlarından yararlanması için gereken coğrafi artılara sahiptir. Ain, ayrıca Fransa topraklarında, en eski insan yaşamına rastlanan toprakları arasındadır. Bölgede MÖ 15000 yılına dayanan bir insan hakimiyeti söz konusudur. Tarihte Jül Sezar gibi önemli liderlerin hedefi haline gelen topraklar, Fransa'nın bağımsızlığına kadar sürekli ele geçirilmeye çalışılmıştır. İlin, başlıca yerleşimleri, belediye başkanları ve partileri aşağıda yer almaktadır. Marne, Fransa Marne [], Fransa'nın illerinden birisidir. İl, "Épernay", "Reims", "Sainte-Menehould" ve "Vitry-le-François" olmak üzere 4 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 69. en kalabalık yöresidir. İl, Fransa'nın kuzeydoğu kuşağında, yer almaktadır. İlde tarım ve turizm gelişmiştir. Bununla beraber, şehir katedralleriyle ilgi çekmektedir. İlin çevresi Ardennes, Meuse, Haute-Marne, Aube, Seine-et-Marne ve Aisne illeriyle çevrilidir. Bölgede yaşayan insanlara "Marnais" adı verilmektedir. Dizi (televizyon) Dizi ya da dizi film, televizyonda belirli bir periyoda göre, haftada bir ve bazen günde bir parçalar halinde yayınlanan TV filmlerine verilen addır. Haftanın her gün yayınlanan dizilere günlük dizi denir. Haftada 1 gün yayınlanan dizilere ise haftalık dizi denir. Dizinin bir kerede yayınlanan kısmına bölüm adı verilir. Dizilerin bir yılın sonbahar ya da yaz döneminde başlayan ve gelecek senenin baharında biten bölümlerine ise sezon denmektedir. Dizilerin 30 dakika, 45 dakika, 60 dakika, 90 dakika ve 120 dakika gibi süreleri vardır. Haftalık dizi sezonlarında bölüm sayısı en az 20-40 bölümdür, ancak bazı programların birkaç bölümden oluşan sezonları olabileceği gibi haftalık dizi sezonlarında bölüm sayısı en fazla 60-80 bölümden oluşan sezonları da olabilir. Ama günlük dizi sezonlarında bölüm sayısı en az 200-300 bölümdür. Günlük dizi sezonlarında bölüm sayısı en fazla 500-600 bölümdür. Yılın başından başlayan ve yılın sonuna kadar süren sezonlar da olabilir. 160 bölümlük sezon vardır. Diziler aksiyon, dram, komedi, Gerilim, bilimkurgu, hiciv ve animasyon gibi türlerden oluşur. Bazı diziler ünlü bir romandan yola çıkılarak yapılır. Televizyon tarihinde ün yapmış ve uzun yayın başarıları ile tanınmış programlar da vardır. Dizi Dizi, bir sıralı listedir. Bir küme gibi, ögelerden (bazen eleman veya terim de denir) oluşur. Sıralı ögelerin sayısına (sonsuz olabilir) dizinin "uzunluğu" denir. Kümenin aksine sıralı ve aynı ögeler dizide farklı konumlarda birkaç kez bulunabilir. Tam olarak bir dizi, tanım kümesi sayılabilen toplam sıralı kümelerden oluşan bir fonksiyon olarak tanımlanabilir. Örneğin doğal sayılar gibi. Diziler bu örnekte olduğu gibi sonlu olabilir. Ya da (2, 4, 6, ...) tüm çift pozitif tam sayılar gibi sonsuz olabilir. Örneğin, (K, İ, T, A, P), ilk harfi 'K' ve son harfi 'P' olan bir dizidir. Bu dizi, (P, A, T, İ, K) dizisinden farklıdır. Ayrıca (1, 1, 2, 3, 5, 8) dizisindeki 1 sayısı iki farklı konuma sahiptir. Böyle olması dizinin geçerliliğini değiştirmez. Dizi sonlu ya da sonsuz olabilir. Pozitif tam sayılar (1, 2, 3, 4, …) sonsuz diziye örnek verilebilir. (1, 2, 3, 4) dizisi ise sonlu bir dizidir. Bir dizi rastgele sıralanmış ögeler listesi olarak düşünülebilir. Dizinin özellikleri kullanılarak, fonksiyonlar, uzaylar ve diğer matematik yapıları ile çalışmak için diziler, matematik disiplinlerinde kullanılabilir. Özellikle diziler, diferansiyel denklemler ve analizde önemli olan seriler için temel teşkil eder. Diziyi belirtmenin birkaç yöntemi vardır. Bunların bazıları özel dizi türleri için çok kullanışlıdır. Diziyi belirtlenin bir yöntemi de, ögeleri listelemektir. Örneğin; ilk dört tek sayı dizisi (1,3,5,7) formundadır. Bu gösterim, sonsuz diziler için de kullanılabilir. Örneğin pozitif tek tam sayıların sonsuz dizisi, (1,3,5,7...) formunda yazılabilir. Listeleme, sonsuz diziler için en kullanışlı yöntemdir. Burada bir örüntü kullanılır. Böylece ilk birkaç öge kolayca fark edilebilir. Diğer yöntemlerden örneklerden sonra bahsedilecektir. Birçok önemli tam sayı dizisi vardır. Asal sayılar, 1'den büyük fakat 1 ve kendilerinden başka bölenleri olmayan doğal sayılardır. Bunlar kendi sırasına göre dizilirse, (2,3,5,7,11,13,17...) dizisi elde edilir. Asal sayılarla çalışmak, matematik ve özellikle sayılar teorisi için önemlidir. Fibonacci dizisi, her sayının kendinden önceki sayı ile toplanması sonucu oluşan bir sayı dizisidir. İlk iki öge ya 0 ile 1 ya da 1 ile 1'dir. Böylece (0,1,1,2,3,5,8,13,21,34...) dizisi elde edilir. Dizilere diğer önemli örnekleri, rasyonel sayılar, reel sayılar ve karmaşık sayılar verilebilir. (.9.99.999.9999...) dizisi 1'e yaklaşır. Her reel sayı, rasyonel sayılar dizisinin limiti olarak yazılabilir. Örneğin, (3,3.1,3.14,3.141,3.1415...) dizisinin limiti, π olarak yazılabilir. Daha genel bir ifade ile herhangi bir reel sayı ondalıklar dizisinin limiti olarak yazılabilir. π için, (0.9,0.99...) dizisinde olduğu gibi herhangi bir ondalık örüntüsü yoktur. Örüntünün kolayca gösterilemediği durumlarda veya pi sayısında olduğu gibi rakamlarında herhangi bir örüntü yoksa, diziler için başka gösterimler kullanılabilir. Bu bölümde doğal sayılar alt kümesinde bulunan diziler için kullanılan gösterimlerden bahsedilmiştir. Diğer sayılabilir indis kümelerinin genelleştirmeleri için aşağıdaki bölüme bakın. Bir dizinin terimleri (veya ögeleri) genellikle tek bir değişkenle ifade edilir. Dizideki herhangi bir "a" ögesindeki "n" "indisi", dizinin "n." ögesidir. İndisleme gösterimi, bir diziyi soyut olarak ifade etmek için kullanılır. Ayrıca (terimin konumunu belirten) "n" indisli terimlerden oluşan diziler için bu, doğal bir gösterimdir. Örneğin ilk on tam kare olan sayılar için dizi şöyle yazılabilir: Bu, (1,4,9...100) dizisini ifade eder. Bunun daha da basit gösterimi şöyledir: Burada {k=1} alt indisi ve 10 üst indisi, "k" = 1, 2, ..., 10 için bu dizinin terimlerinin "a" olduğunu ifade eder. Diziler herhangi bir tam sayıdan başlayacak veya bitecek şekilde indislenebilir. Belirli bir "k" değerinden başlayarak tüm tam sayıları kapsayan diziyi ifade etmek için sonsuz sembolü (∞) üst indis olarak çok sık kullanılır. Tüm pozitif tam kareler şöyle ifade edilebilir: Bunun gibi indisleme sayıları kümesinin anlaşılması için analizde alt indisler ve üst indisler sıkça kullanılır. Bir keyfi dizi için "a" basit yazımı kullanılabilir. Analizde "k" 1'den ∞'a kadar olan dizi ele alınarak "k" anlaşılabilir. Fakat dizi çoğunlukla sıfırdan başlayarak indislenir, şöyle ki: Bazı durumlarda dizinin terimleri, örüntüsü kolayca anlaşılabilen bir tam sayılar dizisi ile ilgilidir. Bu durumda, ilk birkaç soyut terim listelenerek indis kümesinin geri kalan terimlerinin ne olduğu anlaşılabilir. Örneğin, tek sayılar aşağıdaki gösterimlerden herhangi biriyle ifade edilebilir. Diğer taraftan, eğer 3., 4 ve 5. gösterimlerdeki indisleme kümesinin doğal sayılarolduğu anlaşılabilirse alt indisler ve üst indisler gösterilmeyebilir. Sonuçta diziler, bir küme alt indisle birlikte yazmayı en genel biçimde ifade edebilir, şöyle ki: İndisle ifade edilen değerler kümesine indis kümesi denir. Genellikle "a" ögelerinin dizilişi, indisleme kümesindeki terimlerin dizilişi ile belirtilir. "N" indis kümesi olursa, "a terimi, "a" teriminden sonra dizilir. Dolayısıyla ("k"+1) alt indisi, doğrudan "k" alt indisinden sonra gelir. Matematikte diziler çok farklı yöntemlerle (örn; tam dizi) gösterilebilir. Aşağıda sadece bazı gösterimlerden bahsedilmiştir. Bir dizi genellikle tanım kümesi sayılabilen toplam sıralı kümelerden oluşan bir fonksiyon olarak tanımlanabilir. Reel analizde bir dizi, N (veya formula_12) doğal sayılarından R (veya formula_13) reel sayılarına kadar olan alt kümedeki bir fonksiyondur. Başka bir ifade ile dizi, "f"("n") : N → R haritasıdır. Daha önce ifade edilen gösterimleri doğrulamak için, "a" = "f"("n") veya yalnızca "a" : N → R yazılabilir. Karmaşık analizde dizi, N doğal sayılarından formula_14 (veya veya formula_15) karmaşık sayılarına kadar olan bir harita olarak tanımlanır. Topolojide dizi, genellikle doğal sayılar alt kümesinden topolojik uzayına kadar olan fonksiyonları tanımlar. Bir dizinin uzunluğu, dizideki terimlerin sayısı ile belirlenir. "n" sonlu uzunluklu bir dizi, "n" demetli olarak da adlandırılır. Hiçbir ögesi olmayan ( ) boş dizi de bir sonlu dizidir. Normalde "sonsuz dizi" kavramı, bir yönde sonsuz olan bir diziyi ifade ederken; "sonlu dizi", diğer yönde birinci ögesi olan, fakat son ögesi olmayan bir dizidir. Her iki yönde de ya birinci ya da sonuncu ögesi olan sonsuz dizi, "çift sonsuz dizi", veya "iki yönlü sonsuz dizi" olarak adlandırılır. Örneğin; tüm tam sayılardan oluşan bir kümedeki fonksiyonun dizisinin tüm ( …, −4, −2, 0, 2, 4, 6, 8… ) çift tam sayıları, çift sonsuzdur. Bu dizi, formula_16 olarak ifade edilemez. Sonuçta, bir çift sonsuz dizi Z deki bir harita olarak tanımlanabilir. Tek sonsuz dizi, "R"[N] doğal sayılarının yarıgrup halkasının; çift sonsuz dizi ise, "R"[Z] tam sayılarının Grup halkasının ögeleri olarak ifade edilebilir. Bu görüş, dizilerin Cauchy çarpımında kullanılır. Bir dizinin her bir terimi, bir önceki terimden büyük eşitse, buna "monotonik artma" denir. formula_17 dizisinde tüm "n" ∈ N oluyorsa, dizi şöyle yazılabilir: "a" ≤ "a" . Eğer peşpeşe gelen terimlerin her biri, önceki terimden büyükse (>), "dizi tam monotonik artıyor" denir. Eğer peşpeşe gelen terimlerin her biri, önceki terimden küçük eşit ise, "dizi monotonik azalıyor" denir. Eğer peşpeşe gelen terimlerin her biri, önceki terimden küçükse "dizi tam monotonik azalıyor" denir. Eğer bir dizi ya artıyor ya da azalıyorsa, "dizi monotondur" denir. Bu monotonik fonksiyonun genel kavramının özel durumudur. Azalmıyor ve artmıyor kavramları sırasıyla "tam artıyor" ve "tam azalıyor" kavramları ile karışmaması için, bunlar yerine sırasıyla "artıyor" ve "azalıyor" kavramları sıkça kullanılır. Eğer ("a") reel sayılar dizisi, blirli bir terimden sonraki tüm terimleri "M" reel sayısından daha küçük ise, "üstten sınırlı dizi" denir. Bunun anlamı, s, tüm "n" büyüktür "N" ve bazı "M" ve "N" çiftleri için, "a" ≤ "M" olur. Burada "M", "üst sınır" olarak adlandırılır. Benzer şekilde, tüm "n" büyüktür "n" için bazı reel sayılar "m", "a" ≥ "m" olur. Buna "alttan sınırlı dizi" denir. Burada "m" "alt sınır" olarak adlandırılır. Eğer dizi hem alttan sınırlı hem de üstten sınırlı ise diziye sınırlı denir. Verilen bir dizinin bazı terimlerinin silinmesi, geri kalan terimlerin konumlarını dağıtmayacak forma dönüştüren diziye altdizi denir. Örneğin (2,4,6...) çift tam sayılar dizisi, (1,2,3,4...) pozitif tam sayılar dizisinin bir altdizisidir. Diğer terimleri silindiğinde, geri kalanları konumları değişmiş, fakat öncelik sıraları değişmemiştir. Bazı diğer dizi türlerini şu şekilde kolayca tanımlanabilir: Dizinin en önemli özelliklerinden biri de "yakınsaklık"tır. En basit anlamda eğer bir dizinin limiti varsa, "dizi yakınsaktır" denir. Yani bir (tek sonlu dizinde "n" çok çok büyük olduğunda "L" limite yaklaşırsa, "dizinin limiti vardır" denir. Bir ("a") soyut dizisinde "n" → ∞ ("n" sonsuza giderken) "a", "L" ye yakınsar. Bunun tam ifadesi, eğer bir "L" limiti varsa dizi yakınsaktır. "L" yeterince büyük olursa, geri kalan a'ler "L" ye yakınsar. Bir dizi eğer bazı limitlere yakınsıyorsa, dizi yakınsaktır, aksi takdirde ıraksaktır. Bir formula_19 dizisi sonsuza yaklaşıyorsa, formula_20 veya formula_21 şeklinde yazılır. Eğer bir dizi sonsuza yaklaşıyorsa veya eksi sonsuz ise, dizi ıraksaktır ve formula_22 şeklinde yazılır. "a" ∈ R olursa ve formula_23 dizi formunda yazılabiliyorsa, bu diziyi N indis kümesi ile şöyle yazabiliriz: ("a"). Bu diziler gerçel analizde sıkça kullanılır. Reel sayılardaki dizilerin yakınsaklığı ve tek taraflı limit önemli sonuçlar aşağıda gösterilmiştir: Reel dizilerin limitlerinin diğer bazı önemli özellikleri şunlardır: Cauchy dizisi, terimleri rastgele yakın olan bir dizidir. Cauchy dizisi kavramı, metrik uzayında, özellikle reel analizde ortaya çıkar. Seri, bir dizinin terimlerinin toplamıdır. Bir tek taraflı dizinin ilk "N" terimi toplamı, başka bir dizinin "N." terimi olan forma "seri" denir. Burada (a) dizisinin "N" serisi, ("S") dizisini oluşturur, şöyle ki: Serinin "n." terimini şöyle yazabiliriz: Yakınsaklık, seriye aktarmak (kısmi toplamlar dizisi) ve özellikler gibi kavramları kullanırken asıl bahsedilmek istenen dizilerin karakterleridir (son örnekteki ("a") gibi). Sonsuz bir diziden elde edilen bir sonsuz serinin eğer limiti varsa, şöyle ifade edilir: Lir Lir (Yunanca: λύρα), Arp ailesinden, tarihi MÖ 9. yüzyıla kadar giden telli, antik bir çalgıdır. Her ne kadar Kithara ile karıştırılsa da, gerek daha küçük, gerekse ayaksız oluşu ile ondan ayrılır. Tel sayısı başlangıçta Yunan makamlarının dört sesli tetrakordlardan oluşması nedeniyle 3-4 iken, zamanla 7 ya da nadir olarak 8 telli olarak yapılmışlardır. Şekil açısından iki farklı Lir vardır: Antik Yunanistan'da Lir'in tanrı Hermes'in bulduğu ve kardeşi tanrı Apollon'a hediye ettiğine inanılırdı. Lir, Helenistik dönem'de ozanların ve düşünürlerin sembolüydü bu nedenle de sonradan Lirik düşüncenin çıkış kaynağı olmuştur. Antik telli çalgılar Lir ve Kithara'dan birçok değişik Arp formu geliştirilmiş olduğundan, her iki enstruman da Arp'ın erken dönem formu olarak adlandırılabilinir. Diş taşı Diş taşı ya da tartar, dişlerin çevresinde biriken gıda artıklarının (dental plak, dental plaque) uzun süre kalması sonucu oluşan sert, mineralize yapılardır. Yetişkinlerin yaklaşık %90'ında diş taşı mevcuttur. Dişler üzerindeki gıda artıkları temizlenmediği zaman tükürük teki kalsiyum ve fosfat iyonları ile mineralize olurlar. İnorganik kalsiyum fosfat kristalleri diş plağı matriksinde oluşur ve plak mineralize olana kadar büyürler. Calculus kristalleri mine, dentin ve sement üzerinde büyürler ve diş yüzeyinin düzensizliklerinden mekanik tutuculuk sağlarlar. Calculusun dış yüzeyi, mineralize olmamış bir plakla kaplıdır. Denizaşırı il Denizaşırı İl ya da Denizaşırı Bölge (Fransızca:Département d’outre-mer et région d’outre-mer - DOM-ROM), Avrupa kıtasında bulunan Fransa'nın Avrupa kıtasının dışında, denizaşırı yerlerde bulunan illerini ifade etmektedir. Bu bölgeler daha önce Fransa sömürge bölgelerinden olup, II. Dünya Savaşı sonrasında denizaşırı il konumuna gelmiştir. Avrupa kıtasında Fransa'ya bağlı bir ada olan Korsika bu kapsamda değerlendirilmemekte olup, Fransa anakarasına (France métropolitaine) bağlı bir il konumundadır. Bu denizaşırı iller, aynı zamanda Avrupa Birliği'nin bir parçasıdır, para birimi Euro'dur. Ancak bu illerde Schengen Antlaşması geçmez. Avrupa Parlamentosu'nda üç milletvekili ile temsil edilirler. Nefise Karatay Nefise Karatay (d. 26 Nisan 1976, İzmir), Türk oyuncu, manken ve sunucu. İlk olarak 1997 yılında Number One TV’de kendi hazırladığı bir müzik programı sundu. Aynı yıl, İnterstar'ın düzenlediği yarışmada Türkiye Güzeli seçildi. Ardından profesyonel mankenlik kariyerine başladı. Elmalı, Ulukışla Elmalı; Niğde ili Ulukışla ilçesine bağlı, ilçe merkezine 51 km mesafede bir köydür. 1950 ve 1960'lı yıllarda 350 hane ile Ulukışla ilçesinin en kalabalık köylerinden iken; özellikle 1980'lerden itibaren başta Adana ili merkezi olmak üzere, Pozantı, Niğde ve İstanbul'a yoğun şekilde göç vermiş, özellikle okumak için büyükşehirlere giden öğrenciler hayatlarının kalan kısmını ekonomik sebeplerden dolayı buralarda geçirmeyi tercih etmişlerdir. Nüfusu 2000 yılı nüfus sayımında 223 gözükmekle beraber köyde daimi olarak 20 hane ve 100'ün altında insan yaşamakta olup, nüfus yaz aylarında 1000'i bulmaktadır. Köylüler geçimini küçükbaş hayvan yetiştiriciliği, başta kiraz olmak üzere bağ bahçe ürünleri yetiştiriciliğinden sağlamaktadır. Optik sinir Nervus opticus (optik sinir), Nervi craniales (encephalici) olarak bilinen 12 kafa çiftinin ikincisidir ve retinadan beyne görme bilgisini taşır. Diensefalonda yer alan bir divertikül olan embriyonik retinal gangliyon hücrelerinden köken aldığı için kesildikten sonra rejenere olamaz. Optik sinir 12 kafa sinirinden biri olmakla birlikte merkezi sinir sisteminin bir parçası sayılır çünkü embriyonal gelişim sırasında diensefalondan tomurcuklanan bir keseden oluşur. Bunun sonucunda sinir liflerinin myelini periferde olan Schwann hücrelerince değil de oligodendrisitlerce oluşturulur. Yine bu nedenle Guillain-Barre Sendromu gibi periferik nöropatiler optik siniri etkilemez. Optik sinir 3 meninks katmanına da sahiptir (dura, araknoid ve pia mater). Retinadan kaynaklanan lifler optik sinir tarafından beyindeki 9 görsel nukleusa ulaştırılır. Bilgiler bu noktalardan primer görsel kortekse aktarılır. Optik sinir retinal ganglion hücrelerinin aksonlarından ve destek hücrelerinden oluşur. Optik kanal ile orbitayı terkeder ve arkadaki optik kiazmaya ulaşır. Burada nazal tarafa ait görsel bilgiyi taşıyan sinirler çaprazlaşır. Liflerin çoğu lateral genikülat çekirdekte sonlanır. Bir kısmı ise pretektal çekirdeğe gider ve reflekslerde rol alır. Bazı aksonlar ise suprakiazmatik çekirdekte uyku döngüsünün düzenlenmesine katılır. Lateral genikülat çekirdekten çıkan lifler de oksipital lobtaki görme merkezine gider. Gözdeki kör nokta, optik sinirin retinayı terkettiği noktada fotoreseptör olmamasına bağlıdır. Her bir optik sinir, retinal gangliyon hücrelerinin aksonları olan 1 milyon 200 bin lif taşır. Görme keskinliğinin en fazla olduğu foveada her gangliyon hücresi 5 fotoreseptöre bağlıyken diğer sahalarda bu oran birkaç bindir. Optik siniri hasarı genellikle kalıcı görme kaybına yol açar. Hasarın yerine bağlı olarak: Optik sinir hasarları Leber'in Herediter Optik nöropatisi gibi doğuştan ya da glokom, travma, toksisite, iskemi, imflamasyon, enfeksiyon ve kompresyon gibi nedenlerle edinsel olabilir. 50 yaşından gençlerde en sık neden glokom ve optik nöritken yaşlılarda anterior iskemik optik nöropati en sık görülür. Glokom, retinal ganglion hücrelerinin ölümüne ve periferik görme kaybına yol açar. Optik nörit sinir iltihaplanmasıdır. En önemli nedenlerden biri multipl sklerozdur. Anterior iskemik optik nöropati, anatomik yatkınlığı ve kardiyovasküler risk faktörleri olan hastaları etkileyen hücre ölümüdür. Phorminx Phorminx (Yunanca: φόρμιγξ), Antik Yunanistan'da Homeros çağından beri kullanılan ve çıkış yerinin mezopotamya olduğu sanılan, yarım daire ya da orak formlu Lir ailesinden telli bir çalgı. İki ile altı arasında değişen miktarda telliydi ve parmak ya da bir pena yardımıyla çalınırdı. MÖ 9. yüzyıl ile MÖ 6. yüzyıl arasında, Kithara ve Lir onun yerini alana kadar varlığı kanıtlanmış bir müzik enstrümanıdır. Ozan, herhangi bir destanın açıklamasını yaparken Homeros'un İlyada ve Odysseia tarif ettiği gibi Phorminx'le ona eşlik ederdi. Arkeolojik buluntular ve hem antik Yunanistan'daki kuramsal müzik eserleri hem de bunun üzerine açıklamalar yapmış olan diğer kaynaklara (Hesiod, Aristophanes) göre Phorminx, Lir'in aksine sadece dört telliydi ve bu nedenle sadece dört ses çalınabiliyordu. Phorminx'in daha geç türevlerinde tel sayısı yediye kadar çıkabiliyordu. Hana Gitelman Hana Gitelman Heroes dizisinde yer alan kurgusal karakter. Daha ziyade serinin çizgi romanlarında ön planda yer alan kurgusal karakter. Dizi filmde Stana Katic tarafından canlandırılmıştır.Bilgisayar ve internet ağına sızıbilir.Ayrıca çizgi roman serisinde Claire'ın üvey babası Noah Bennet tarafından eğitilmiş ve gizli bir göreve yollanmıştı.Ancak Noah Bennet tarafından aldatılmıştı. ondan intikam almaya çalıştı ancak ona tekrar güvenerek uzaya bir uyduyu yok etmek üzere gönderildi.Burada da uydudan virüs kaparak öldü. Barbitos Barbitos (ya da Barbiton), Alkaios, Sappho ve Anakreon gibi şairlerin de şarkılarına eşlik etmesi için kullandıkları telli, antik bir Yunan çalgısı. Bu eser gösteri ve tiyatro eserlerindeki müzikal sahnelerde kullanıldığı gibi aynı zamanda mitolojide Yunan tanrısı Dionisos ile ilgili etkinliklerde kurgusal yaratıklar olan Satyr'ler tarafından da çalınır. Tasarımı konusundan elde çok fazla bilgi yoktur. Genellikle yedi tellidir ve bu sayı, yakın akrabaları olan Kithara ya da Lir'le kıyaslandığında fazla sayılır. Barbitos, Lir'in alt grubundan bir telli çalgı olarak tanımlanabilir. Karekteristik bir özelliği olarak, hepsinin uzun, yukarıda birbirine doğru yakınlaşan kolları vardır. Full Moon wo SagaÅŸite karakterleri Bu madde Arina Tanemura'nın manga serisi ve Toshiyuki Kato'nun animeye uyarladığı Full Moon wo Sagashite'nin karakterleri ile ilgili bilgi içerir. Şarkıcı olmak ister fakat yakalandığı gırtlak kanseri şarkı söyleme yetisini kısıtlar. Mitsuki, yetimhanede büyümüştür. Daha sonra da ona şarkı söylemeyi yasaklayan katı büyükannesi ile yaşamaya başlamıştır. Ancak ses tellerinin alınmasıyla iyileşmesi mümkün olan ameliyatı olmayı reddetmiştir çünkü ömür boyu sağlıklı olup da hiç şarkı söyleyememektense yaşayacağı kısacık sürede zor da olsa bir şeyler mırıldanmayı tercih eder. Bir gün Takuto ve Meroko isimli iki shinigami onu ziyaret eder. Sadece Mitsuki’nin gördüğü shinigamiler ona bir yıl ömrü kaldığını söylerler. Bundan güç alır ve shinigamileri şaşkına çevirerek hemen hayalini gerçekleştirmek için fırlar. Takuto’nun yardımıyla 16 yaşında kansersiz ve rahatça şarkı söyleyebilen pop idolü Full Moon (Dolunay)’a dönüşür. Mitsuki şarkı söylemeyi Eichi Sakurai’ye aşkını itiraf edebilmek için istiyordu. Eichi yetimhaneden ayrılıp Amerika’ya gittikten sonra Mitsuki’yle irtibatı kesilmişti. Mangada Eichi ayrıldıktan sonra Mitsuki onu sevdiğinin farkına varır. Onu Amerika’da bulup hislerini açıklamak için beklerken televizyonda, bir uçak kazasının ölüm listesinde adını görür. Artık onun ölü olduğunu bilmesine rağmen bu durumu yadsır, hissettiği yoğun acıdan dolayı bilmiyormuş gibi davranır. Sonunda Shinigamiler Eichi’nin ölümünü keşfeder ve Mitsuki durumu kabullenmeye zorlanır. Animede Eichi bir araba kazasında ölmüştür. Mitsuki dizinin sonlarına kadar onun öldüğünü bilmez. Oushige ve Dr. Wakaouji ile Amerika’ya gittikleri zaman öğrenir. Duyduğu an kaçar ve Eichi’nin mezarına gider. Ölmek ve onun yanına gitmek istiyordur. Japonya’ya dönmesinin üzerine Mitsuki depresyona girer ve aksine ikna etme çabalarına rağmen şarkı söylemeyi bırakmaya karar verir. Bununla beraber, Izumi’nin, Mitsuki’nin ruhunu alma teşebbüsünden ve Takuto’nun kendi hatıralarını anlatması ve intiharından duyduğu pişmanlığı dile getirmesinden sonra Mitsuki, tekrar şarkı söylemeye karar verir. Artık kalan hayatını dolu dolu geçirecektir. Daha sonra mangada Mitsuki’nin neden shinigamileri gördüğü ortaya çıkar: etrafında dolaşan bir ruh vardır. Aynı zamanda anlaşılır ki bu ruh, tüm bu zaman boyunca Mitsuki’yi gözleyen Eichi’nin ruhudur. Üç yıl sonra, gerçek ismiyle şarkıcı olarak geri döner. Takuto ile buluşmuş ona aşkını itiraf etmiştir. Takuto’nun elini tutarak konseri için son şarkısını söyler ve sonunda Eichi’nin ruhu ondan ayrılır. Pop idolü ve Mitsuki Kouyama’nın 16 yaşına dönüştürülmüş halinin sahne ismi. Mitsuki’nin bu ismi seçmesinin nedeni, Eichi’nin gökbilimci olmak istemesi ve “dolunay” kelimesinin ona Eichi’yi hatırlatması. Ayrıca “Mitsuki” kelimesi Japonca “dolunay” anlamına gelir. Mitsuki’nin Full Moon (dolunay) görünümü Takuto’nun güçlerine bağlıdır. Ondan başka bir shinigaminin dönüşümü başlatma yetisi yoktur. Mitsuki’den farklı olarak Full Moon sağlıklıdır, böylece şarkı söyleyebilir. Bir yarışmada "Seed Records" tarafından keşfedilir ve seçilir. Animede, "Myself" ve "Eternal Snow" isimli hit singlelar çıkarmıştır. Mangada da animedeki gibi Full Moon takma ismiyle görülür. Bununla beraber animedeki gibi olağanüstü bir başarı ve popülarite de kazanmaz, müzik listelerinde hayatta kalmaya çalışır. "Ange" ve "Missing Link" isimli birkaç single çıkartır. Mitsuki’nin ilk aşkı. Ebeveynlerinin ölümünden sonra büyükbabası da ölünceye kadar onunla yaşamış. Ağladığı zaman ay hep onun üzerine parlarmış, bu yüzden aydan nefret etmeye karar vermiş. Daha sonra Mitsuki ile karşılaştığı yetimhaneye taşınmış. Mitsuki ile Eichi çabucak arkadaş olmuşlar ve fark etmiş ki ay ona işkence etmeye değil, yalnız olmadığını söylemeye çalışıyor. Mitsuki Amerika’ya gittiği zaman kalbi kırılmıştı çünkü Eichi’ye gerçek hislerini söyleyememişti. Şarkı söylemek istemesinin nedenlerinden biri de Eichi’yi bulmak istemesiydi. Bununla beraber mangada, Eichi Amerika’ya giderken uçak kazasında ölmüştü. Hikâyenin büyük bir kısmı Mitsuki’nin, Eichi’nin ölümü fikriyle uzlaşmaya çalışması etrafında dönüyordu. Animede Eichi bir araba kazasında ölmüştü ve dizinin sonlarına kadar Mitsuki bu gerçeği keşfetmemişti. Mangada Takuto ilk shinigamilik görevinde Eichi ile karşılaşmıştır. Eichi ölmek üzere iken Takuto’yu tutmuştur ve ruhundan vazgeçmeyeceğini, sadece bir kızın onun ruhunu alıp serbest bırakacağını söylemiştir. Sonra vücudu denize batmış ve ruhu da her zaman Mitsuki’yi gözleyen bir hayalete dönüşmüştür. Bu sayede Mitsuki ismi ölecekler listesinden silininceye kadar shinigamileri görebilmekteydi. Sheldan, Mitsuki’nin ruhunu almaya çalıştığı zaman bu neden ortaya çıkmıştır. Manganın sonunda Eichi, Mitsuki’nin Takuto’yla ve kariyeriyle mutlu olduğunu görür ve yüzünde gülümseme, gözlerinde yaşlarla ayrılır. Fuzuki, Mitsuki’nin büyükannesidir. Başlangıçta müzikten nefret ediyordu çünkü müziğin, sevdiği herkesi ondan çaldığına inanıyordu. Mitsuki evde şarkı söylediğinde de çok sinirleniyordu. Animede Fuzuki ünlü bir piyanist olmak isteyen bir adama aşık olmuştu ve ikisi nişanlanmışlardı. Nişanlısı piyano pratiği yapma işini takıntı haline getirince Fuzuki ona biraz rahatlamasını tavsiye etmiş ve o da Fuzuki’yi ittirip kendisini anlamadığını söylemiş. Daha sonra da Japonya'yı terk etmiş ve Fuzuki’nin kalbini kırmış. Fuzuki’nin müzikten soğumasının tek nedeni nişanlısı değildi. Kızı, Mitsuki’nin ölen annesi, Hazuki Kouyama, Fuzuki’nin sevmediği bir adama (Aoi Koga, Mitsuki’nin babası) aşık olmuştu ve onunla nişanlanmıştı. Aoi Koga, Japonya’nın en önemli müzik gruplarından birinin (Route:L) gitaristiydi. Fuzuki, Hazuki’yi çok seviyordu ama müzik grubuyla yaptığı işten nefret ediyordu. Animede, Fuzuki’nin Hazuki’ye; hasta olduğunu, çocuğunu doğururken ölmesinden korktuğunu söylediğinden ve Hazuki’nin “Senden nefret ediyorum,anne!” diyerek koşup gittiğinden bahsediliyor. Kızı öldüketen bir yıl sonra da Aoi ölür ve torunu Mitsuki’nin sorumluluğu bakacak başka kimse olmadığını için Fuzuki’ye kalır. Animede 38. bölümde, Mitsuki’ye "Yılın Sanatçısı Ödülü"’nü kazandıktan sonra Amerika’ya gezi bileti armağan edilir. Saedece Eichi’yi görmek için değil gırtlak kanserini iyileştirmek için yeni bir prosedür geliştirmiş olan, ses tellerine zarar vermeden tedavi edebilen Dr. Jan Halberd ile görüşebilmek için de istiyordu. Fuzuki bunu reddetti çünkü Mitsuki’nin hayatı söz konusu olsa bile, vücudunun ülkeyi terk etmek için çok zayıf olduğunu iddia ediyordu. Büyükannesi Mitsuki’yi dinlemediği için Mitsuki ondan nefret ettiğini söyledi.ve kaçtı. Fuzuki ölen kızıyla yaşadığı manzaranın aynısını tekrar yaşadığı için şok olmuştu. Animede, 45. bölümde Mitsuki, Izumi tarafından hipnoz edilerek hastanenin çatısına çekilip oradan atlamaya kalktığında (hala Eichi’yi kaybının üzüntüsünü üzerinden atamamıştı) Fuzuki onu bulur ve onun ölmesini istemediğini söyleyerek ağlamaya başlar. Sonunda büyükannesi Mitsuki’yi şarkı söylerken dinlemeye gelir ve Wakaouji’ye, Mitsuki’yi şarkı söylerken ilk defa dinlediğini söyler. Bundan sonra müzikten daha fazla nefret etmez, çok daha anlayışlı bir büyükanne haline gelir ve hep gülümser. Mangada, Fuzuki, Meroko ile arkadaştılar ve aynı müzisyene, Seijyuro Koga, aşık olmuşlardı. Seijyuro, Fuzuki’yi seçmişti fakat Meroko/Moe intihar ettikten sonra nişanı atmıştı. Daha sonra Fuzuki başka birisiyle evlenmişti ve Hazuki’yi doğurmuştu. Hazuki, Fuzuki ve Meroko/Moe’nun aşık oldukları müzisyenin oğlu ve "Route:L"’in üyesi Aoi Koga’ya aşık olmuştu. Evlenmek için evden kaçtı, doğum için hastaneye yetişmeye çalışırlarken kaza geçirip öldüler ve Mitsuki tamamıyla Fuzuki’ye kaldı. Kızının kaybıyla harap olan Fuzuki, Mitsuki’yi de müziğe kaptırmamak için çok sert birine dönüşür. Mitsuki, Full Moon olmak için evden kaçtığında endişelenir ve onu müzikten uzak tutamayacağını anlar. Büyükanne ve torun tekrar bir araya geldiklerinde Fuzuki, Mitsuki’nin müziğe olan tutkusunu kabul eder ve ikisi barışırlar. Fuzuki, Full Moon’un final konserine gelir. Daha sonra da Mitsuki’nin üç yıl sonraki konserine Seijyuro –artık evlenmişlerdir- ve Tanaka ile birlikte katılır. Mitsuki’nin evindeki hizmetçi. Bazen aptalca davranmasına rağmen Fuzuki’yi de Mitsuki’yi de çok önemser. Yemek pişirmekle, temizlikle ve alışverişle sorumludur ve oldukça da yeteneklidir. Ayrıca üzerine vazife olmayan işlere burnunu sokmakta ve kulak kabartmakta üzerine yoktur. Animede Tanaka, müzik hastası ve sürekli kulaklıkla radyo dinleyen biri olarak görülür. Mitsuki bu durumu, Fuzuki’ye söylemekle tehdit edip şantaj olarak birkaç kez kullanır. Tanaka animede Dr. Wakaouji’ye aşıktır ve Oushige’yi kıskanmaktadır (çünkü Oushige’yi Wakaouji’nin nişanlısı sanmaktadır). Bir bölümde “hangimiz daha iyi gelin olur” diye Oushige’ye meydan okur. Her alanda Tanaka daha iyi olmasına rağmen Wakaouji ve Oushige’nin birlikte nasıl eğlendiklerini görür ve ikisinin aşık olduklarını düşünerek teslimiyeti kabul eder. Dr. Wakaouji, Mitsuki’nin doktoru ve onun ölen babasının arkadaşıdır. Route:L grubunun Aoi Koga ve Takuto Kira ile birlikte bir üyesiydi. Hayranları ona “Route:L’in Prensi” diyordu (Japonca Wakaouji, "genç prens" demek). Mangada Takuto’nun ameliyatını yapan (ses tellerini alan) ve onun intiharına tanık olan kişiydi. Animede, Izumi Mitsuki’yi çatıdan atlaması için kandırmaya çalışırken Takuto hafızasını geri kazanır ve Wakaouji’ye gidip gerçekte kim olduğunu söyler. İlk önce Wakaouji inanmaz fakat onun gerçekten de hatırladığı Takuto olduğunu görür ve ortak arkadaşları Aoi’nin kızının ruhunu alacağı gerçeğinden dolayı çok kızar. Mangada, Mitsuki (Full Moon iken) keşfeder ki