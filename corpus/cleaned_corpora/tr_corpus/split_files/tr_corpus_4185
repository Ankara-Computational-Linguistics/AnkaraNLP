Bakopoulos, bas gitarda Sotiris Arnis ve bateride Costas Skokos tarafından kuruldu. Grubun vokalli şarkılarında ise Tassos Papastamatis solistlik yaptı. Görünüş ve müziksel anlamda tüm dünyayı da etkileyen The Beatles'tan etkilenmişlerdi. 1962'de "Theodor and the Gun" adlı Yunan filminde yer aldılar. Filmdeki şarkılar plak olarak yayınlanmadı. Bir sene sonra ise "Ο αδελφός μου ο αστυνομικός κυκλοφορίας" (Trafik Polisi Kardeşim) filminin müziklerini yaptılar. Böylece önce Selanik'te sonra da Atina'da müzik yapan grup, kısa zamanda bütün Yunanistan'a yayıldı. Ünlü plak şirketi Decca'nın Yunanistan koluyla anlaşan The Forminx, ilk plakları "Jeronimo Yanka"da anonim bir Yunan melodisini pop-rock tarzı aranje edip, çok iyi bir satış rakamı yakaladılar. 1964 ve 1965'te çok satan 45'likler yayınladılar. Toplamda 22 şarkı bestelediler. Bu şarkıların çoğunu klavyeci Vangelis besteleyip, sözlerini Nico Mastorakis yazıyordu. Plakların çoğu Yunanistan'da satılmış olsa da, sözlerini İngilizce yazdıkları için Decca tarafından ABD, İngiltere ve Avustralya'da da yayınlandı. Grubun bu başarısı Yunan yönetmen Theo Angelopoulos tarafından belgesele çekildi. Belgeselin amacı grubu yurtdışında da tanıtmaktı. "Peripeteies me tous Forminx" (The Forminx Hikâyesi) ya da Troubles (Sorunlar) adı verilecek belgesel prodüksiyon problemleri yüzünden asla bitirilemedi. 1966 yılında grup 4 ünlü Noel şarkısını EP olarak yayınladı. Sene sonunda ise grup dağıldı. Grup dağıldıktan sonra, besteci Vangelis, kısa bir süre The Forminx adını kullansa da önce Yunan solo sanatçılar ile çalıştı ve daha sonra Aphrodite's Child grubunu kurarak Avrupa pop müzik çevresinde ünlendi ve daha sonra solo kariyeriyle tüm dünyaca tanınan bir besteci oldu. Vangelis'in ününün artamasıyla The Forminx eserlerine de ilgi arttı. 1975'te ilk The Forminx albümü longplay olarak yayınlandı. 1978'de Forminx tarafından kaydedilen Noel EP'si yeniden yayınlandı. LP, 1998'de, 1999'da "The Ultimate Greek Pop" adlı CD serisi dahilinde daha kapsamlı bir CD olarak ve 45'likler is 2007-2009 arasında CD formatında yayınlandı. Grubun solisti Tassos Papastamatis, "Tasso" adıyla kısa bir solo kariyer sürdürdü. Avrupa'da kısıtla çapta bir başarı kazanan Tasso'nun yayınladığı "Strangers in the Night" yorumunda, Vangelis org çalıp prodüktörlük yaptı. The Forminx bu başarısı Yunan müziğini rock'n'roll ve R&B tarzı ile bütünleştirmiş birçok yeni Yunan grubunun ortaya çıkmasına neden olmuştur. Davis Guggenheim Davis Guggenheim (d. 11 Mart 1963), Amerikalı yönetmen ve yapımcıdır. Tam adı Philip Davis Guggenheim olan yönetmen, St. Louis, Missouri doğumludur. 1986 yılında Brown Üniversitesi'nden mezun olmuştur. Amerikalı aktris Elisabeth Shue ile evlidir. Yönetmenliğini ve yapımcılığını yaptığı başlıca yapımlar arasında Training Day, The Shield, Alias, 24, NYPD Blue, ER, Deadwood, Party of Five ile The First Year ve Teach isimli belgeseller gösterilebilir. En iyi Belgesel dalında Oscar kazanan "An Inconvenient Truth" isimli filmin de yapımcılığını ve yönetmenliğini üstlenmiştir. En son filmi Gracie’dir. Guggenheim, Barack Obama’nın hayatını anlatan ve Ulusal Demokrat Kongresinde yayınlanan film ile, 2008 yılının kasım ayında televizyonda gösterilen Obama’nın tanıtım filmini yönetmiştir. 2009 yılında çekilen Melrose Place dizisinin pilot bölümünün yapımcılığını ve yönetmenliğini de yapan Guggenheim, dizinin 90’larda yayınlanan versiyonunda oynayan Andrew Shue’nun kayınbiraderidir. İlk gösterimi 2008 yılındaki Sundance Festivali’nde yapılan ve 2009 yılında da ticari gösterime sokulan It Might Get Loud isimli belgeselinde Guggenheim, her biri dönemlerinin öne çıkan gitaristlerinden olan Jimmy Page, Edge ve Jack White’ı buluşturmuştur. Bu film, Gürültü Ustaları ismi ile 2010’da İstanbul Uluslararası Film Festivali’nde de gösterilmiştir. Yönetmenin 2010 Sundance Film Festivali’nde En İyi Belgesel Dalında İzleyici Ödülü kazanan belgeseli "Waiting for Superman" ise Amerikan Eğitim sisteminin eksiklikleri üzerinde durmaktadır. Şûrâ-yı Devlet reisleri listesi Şûrâ-yı Devlet reisleri listesi Osmanlı Devleti'nde günümüzde Danıştay'a karşı gelen Şûrâ-yı Devlet kurumuna başkanlık eden devlet adamlarının listesidir: Temel parçacık Temel parçacıklar, bilinen hiçbir alt yapısı olmayan parçacıklardır. Bu parçacıklar evreni oluşturan maddelerin temel yapıtaşıdır. Standart Model'de kuarklar, leptonlar ve ayar bozonları temel taneciklerdir. Tarihsel olarak, hadronlar (proton ve nötron gibi baryonlar ve mezonlar) ve hatta bütün bir atom dahi temel tanecik olarak kabul ediliyordu. Temel tanecikler kuramındaki merkezi fikir, elektromanyetik radyasyonu ve onun beraberinde getirdiği kuantum mekaniğinin anlaşılmasında devrim yaratan kuanta'dır. Matematiksel anlamda temel tanecikler nokta parçacık olarak kabul edilir, buna rağmen sicim kuramı gibi bazı fizik kuramları fiziksel bir boyut önermektedir. Bütün temel tanecikler spinlerine bağlı olarak bozon veya fermiyondurlar. Spin-istatistik teoremi fermiyonları bozonlardan ayıran kuantum istatistiklerini belirler. Bu metodolojiye göre: madde ile ilişkilendirilen parçacıklar fermiyondur. Bunlar yarım tam sayı spine sahiptirler ve on iki çeşniye ayrılırlar. Temel kuvvetlerle ilişkilendirilen parçacıklar bozondurlar ve bunlar tam sayı spine sahiptirler. Parçacık fiziğinin Standart Modeli temel fermiyonların on iki çeşnisini, onlara karşılık gelen antiparçacıkları, kuvvetlere aracılık eden temel bozonları içerir. Ancak Standart Model kati bir kuramdan ziyade geniş çapta geçici bir kuram olarak nitelendirilir ve Einstein'ın genel göreliliği ile uyumlu olup olmadığı bilinmemektedir. Kütleçekim kuvvetinin taşıyıcı parçacığı olduğu düşünülen graviton, sparçacıklar ve sıradan parçacıkların süpersimetrik eşleri gibi Standart Model'de açıklanmayan bazı hipotetik parçacıkların varlığı muhtemeldir. 12 temel fermiyonik çeşni, her birinde dört parçacık bulunan üç nesile ayrılır. Bu parçacıkların altısı kuarktır. Geriye kalan altı parçacık leptondur, bunların üçü nötrinodur ve geriye kalanlar da -1 elektrik yüküne sahiptir: elektron ve onun kuzenleri müon ve tau. Bu 12 parçacığa karşılık gelen 12 temel fermiyonik antiparçacık bulunur. Renkhapsi denilen bir olgu sebebiyle kuarklar ve antikuarklar hiçbir zaman izole bir şekilde algılanamaz. Her kuark güçlü etkileşimin üç renk yükünden birini taşır; antikuarklar da benzer şekilde anti renk yükü taşırlar. Yüklü parçacıkların foton değiş tokuşu yoluyla etkileşmesi gibi renk yüklü parçacıklar da gluon değişimi yoluyla etkileşirler. Yüklü parçacıkların birbirlerinden ayrılmasıyla etkisi azalan elektromanyetik etkileşimden farklı olarak, renk yüklü parçacıklar ayrıldıkça daha fazla kuvvet hissederler. Renk yüklü parçacıklar bir araya gelerek, hadronlar olarak bilinen renk yüksüz kompozit parçacıkları oluştururlar. Bir kuark bir antikuark ile çift oluşturabilir: bu durumda kuark bir renk yükü ve antikuark da ona karşılık gelen bir anti renk yükü taşır. Kuark ve antikuark birbirlerini sıfırlayarak mezonlar olarak bilinen renk yüksüz parçacıkları oluştururlar. Bunun alternatifi olarak biri kırmızı, diğerleri mavi ve yeşil olmak üzere üç kuark bir arada bulunabilir. Bu üç renk yüklü kuark birlikte renk yüksüz baryonları oluştururlar. Simetrik olarak antikırmızı, antimavi ve antiyeşil renk yüklerine sahip üç antikuark bir araya gelerek antibaryon oluşturabilir. Kuarklar ayrıca kesirli elektrik yüküne sahiptirler, ancak kuarklar tam sayı elektrik yüklü hadronlarda hapis olduklarından kesirli yükler hiçbir zaman izole edilemez. Kuarklar +2/3 ve −1/3 antikuarklar da bunun tersi -2/3 ve +1/3 elektrik yüküne sahiptirler. Standart Model'de vektör (spin-1) bozonları (gluonlar, fotonlar ve W ve Z bozonları) kuvvet taşıyıcısıdırlar. Higgs bozonu (spin-0) ise parçacıkların içkin kütlelerinden sorumludur. Gluonlar güçlü etkileşimin aracasıdırlar ve hem renkyükü hem de antirenkyükü taşırlar. Üç zayıf ayar bozonu "W", "W" ve "Z" zayıf etkileşime aracılık ederler. Kütlesiz foton elektromanyetik etkileşimin aracı parçacığıdır. Ağıt (anlam ayrımı) Ağıt şu anlamlara gelebilir: Beldibi Mağarası Beldibi Mağarası, Antalya-Kemer sahil yolunun yaklaşık 40. km'sinde Çamdağ tünelinin hemen çıkışında yer alan bir kaya altı sığınağıdır. Obaköy mevkiindedir. Deniz sahilinde 25 m yükseklikte sığınak biçiminde bir mağaradır. Doğal tahribatla büyük ölçüde zarar gördüğünden içindeki dolgu tabakaları yağmur suları ve rüzgarla sürüklenerek akıp gitmiştir. Beldibi Mağarası, Antalya bölgesinin ikinci önemli Prehistorik merkezidir. Tümü Mezolitik kültürleri içeren 6 tabaka tespit edilmiştir. Yapılan kazılarda Üst Paleolitik ve Mezolitik döneme ait çakmak taşı aletler ele geçirilmiştir. Ayrıca kaya altı sığınağının duvarlarında, şematize insan, dağ keçisi ve geyik resimleri bulunmaktadır. Yerli ve yabancı turistlere devamlı açık olan bir arkeolojik SİT alanıdır. Mezolitik Çağ'n, seramikli ve seramiksiz bölümleri en güzel bir biçimde, Beldibi Mağarası'nda bulunan malzemelerle tanınmaktadır. Çakmaktaşı gereçlerin yanı sıra, çanak-çömlek parçaları ve özellikle aşı boyası ile kayalar üzerine yapılmış yaban keçisi ve benzeri hayvan figürleri ile ilgi çekicidir. 1956 yılında E.Y Bostancı tarafından bulunan mağaradaki bilimsel kazılar, ancak 1959 yılında başlamıştır. 1960,1966 ve 1967 yıllarında kazıya devam edilerek doğuda altı metre derinliğe inilmiştir. Çevresi çam ormanı ile kaplı Beldibi Mağarası üst Paleolilitik, Epipaleotilik ve Neolitik avcılar tarafından gerektiğinde bir sığınma ve yurt yeri olarak kullanılmıştır. Kazılarda Paleolitik, Mezolitik ve Mezolitik’ten Neolitik’e geçiş evrelerini yansıtan 6 katmanla karşılaşılmış; 4, 5 ve 6. katmanlar Üst Paleolitik döneme tarihlendirilmiştir. Buluntular arasında, beyaz kalker ve deniz hayvanı kabukları, katkılı hamurdan iyi fırınlanmamış çanak çömlek parçaları, dar ağızlı kaplar ve çeşitli biçimli tutamaklarda vardır. Buna karşılık bezemeli parçalar bulunmamaktadır. Ayrıca çakmak taşından bol miktarda alet ve artıklar bulunmuştur. Bunlar arasında mikro kalemler, aylar, saplı uçlar, trapez biçimliler, saplı bıçaklar ve ok uçları, orak -bıçak dikkati çekmektedir. Beldibi Mağarası'nda yaşayan toplulukların avcı ve toplayıcı oldukları, ancak çevrelerindeki yabani tahılları orak-bıçaklarla topladıkları, ele geçen diğer bulgulara bağlı olarak söyleyebilmek mümkündür. Karain Mağarası’nda eksik olan mezolitik kültürünü de bu yerleşme yeri tamamlamaktadır. Tomruk (anlam ayrımı) Tomruk ÅŸu anlamlara gelebilir: Sismik HR diyagramÄ± Sismik HR diyagramı belirli modlardaki küçük ayrılmalar olarak nitelendirilen frekanslar arasındaki küçük farklar ve büyük farkların evrimle nasıl değiştiğini gösteren diyagramdır. Elde edilen grafikten yıldızın merkezinde kalan H miktarı hakkında bilgi elde edilir ki bu da yıldızın yaşı hakkında önemli bir bilgi sunmaktadır. İki Güneş kütlesinden daha büyük yıldızlar için kullanılmamaktadır. Nikolay Nikitin Nikolay Vasilyeviç Nikitin (Rusça: Николай Васильевич Никитин; 15 Aralık 1907 - 3 Mart 1973) Sovyet yapı tasarımcı ve inşaat mühendisi. Anıtsal yapıtları ile bilinir. Tobolsk, Sibirya'da doğmuştur. Mühendis bir ailenin ferdidir. 1930 yılında Tomsk Teknoloji Enstitüsü'nü bitirmiştir. 1932 yılında Novosibirsk Tren Garı'nı tasarımlamıştır. 1937 yılına kadar Moskova'da yaşamış ve çalışmıştır. 1957 yılında Moskova İmar ve Planlama Enstitüsü'nde baş tasarımcı olarak atanmıştır. Cenazesi Novodevichy Mezarlığı'na yakılarak gömülmüştür. Nikolai Vasilyevich Nikolai Vasilyevich veya Nikolay Vasilyeviç şu anlamlara gelebilir: Karadeniz dere taÅŸemeni Karadeniz dere taşemeni ("Eudontomyzon mariae"), Türkiye, Gürcistan, Ukrayna, Moldova, Rusya, Beyaz Rusya, Romanya, Slovenya, Sırbistan, Karadağ, Bulgaristan, Macaristan, Slovakya, Çek Cumhuriyeti, Polonya ve Avusturya'da asıl olarak Karadeniz'e dökülen dere ve ırmaklarda yaşayan taşemen türü. Taşemengiller familyasının Türkiye'de bulunun tek türü olup Rize'de Gürcistan sınırındaki ırmak ve derelerde görülür. Boyları 15–22 cm dir. Mart-Mayıs aylarında yumurtlar. Ekonomik değeri yoktur. Ä°ngilizce ("Ukranian brook lamprey") Almanca ("ukrainisches Bachneunauge") FransÄ±zca ("lamproie de ruisseau ukrainienne") Slovence ("ukrajinski potočni piškur") Ukraynaca ("мінога українська") Rusça ("украинская минога") Beyaz Rusça ("ўкраiнская мiнога") Çekçe ("mihule ukrajinská") Slovakça ("mihuľa ukrajinská") Lehçe ("minóg ukraiński") Sırpça ("украјинска паклара") Bulgarca ("украинска минога") Gürcüce (უკრაინული სალამურა "uk'rainuli salamuri") Macarca ("dunai ingola") Rumence ("chişcar de râu") Son Akşam Yemeği (tablo) Son Akşam Yemeği ya da Son Yemek (İtalyanca: "Il Cenacolo or L'Ultima Cena"), 15. yüzyılda Milano'da Leonardo da Vinci tarafından Duke Lodovico Sforza'nın isteği üzerine yapılmış fresktir. Hristiyan inanışına göre, İsa Mesih'in Romalı askerlerce tutuklanmasından bir gün önce (Pesah Günü öncesi) havarileriyle yediği son akşam yemeğini ifade eder. Bu yemek sırasında yaptığı konuşmanın uzunca anlatıldığı Yuhanna Kitabı'nda İsa Mesih onlara, kendisi aralarından ayrıldıktan sonra gelecek olan Paraklit'le teselli bulmalarını söyler. Son Akşam Yemeği, Rönesans ressamlarınca çokça işlenen bir konu olmuştur. Bu eserlerin içinde en bilineni Leonardo da Vinci'nin yaptığı resimdir. Resim, Milano yakınlarındaki Santa Maria Dele Grazie'nin duvarına yapılmış ve bugün oldukça yıpranmıştır. Leonardo'nun Mona Lisa'dan sonra en ünlü eseridir. Son Akşam Yemeği'inde İsa ve Havarileri Kutsal Kase'den şarap içiyorlar ve ekmek yiyorlardı. Ancak resimde kâse ve şaraplı ekmek görülmemesi Hristiyan dünyasında yıllardır tartışma konusu olmuştur. Resmin kurgusu büyük bir anakronizm sorununu içinde barındırır. Yaşadığı tarih itibarı ile İsa Peygamber ve havarilerinin masada oturarak yemek yemeleri mümkün değildir. Masa etrafına konulan sandalyeler ve bu düzenekte yemek yeme çok sonraki zamanlarda yerleşmiş bir gelenektir. "Da Vinci Şifresi" kitabına göre İsa'nın solundaki kadın Magdalalı Meryem'dir ve kalça kısımlarından birleşmişlerdir, ikisinin arasında kocaman bir V yani paganların kadın sembolü bulunmaktadır ve giysileri de birbirlerinin simetrisidir. Ayrıca oluşan V şekli kutsal kaseyi tanımlamaktadır yani kutsal kase V şeklindeydi. Kitaba göre İsa'nın, Magdalalı Meryem'den çocuğu olmuştur. Yine kitaba göre Magdalalı Meryem, İsa'nın sağ diğer tarafına geçtiğinde kocaman bir ters V yani paganların erkek sembolü ortaya çıkmaktadır. Son Akşam Yemeği Son Akşam Yemeği ya da Son Yemek (İngilizce: "The Last Supper", İtalyanca: "Il Cenacolo or L'Ultima Cena"), Hristiyan inanışına göre İsa'nın çarmıha gerilmeden önceki akşam havarileriyle yediği son yemek. Bu yemek sırasında yaptığı konuşmanın uzunca anlatıldığı Yuhanna Kitabı'nda İsa Mesih onlara, kendisi aralarından ayrıldıktan sonra gelecek olan Paraklit'le teselli bulmalarını söyler. Son Akşam Yemeği'inde İsa ve Havarileri Kutsal Kase'den şarap içiyorlar ve ekmek yiyorlardı. Son Akşam Yemeği, Rönesans ressamlarınca çokça işlenen bir konu olmuştur. Bu eserlerin içinde en bilineni Leonardo da Vinci'nin yaptığı resimdir. Resim, Santa Maria Della Grozia Manastırı'nın yemekhanesindedir. İsa ve havarileri akşam yemeği yemektedir. İsa tam ortada oturmaktadır. Diğer figürler üçlü kompozisyonlarla iki yanına sıralanmışlardır. Bu resimde Leonardo, İsa'nın içlerinden birinin kendisine ihanet edeceğini söylediği anda kişilerin yüzündeki dramatik ifadeyi çok iyi yansıtmıştır. İsa'nın arkasındaki pencereden içeri süzülen bir ışık, dikkati İsa'ya çekmektedir. Viktor Orbán Viktor Mihály Orbán (d. 31 Mayıs 1963, İstolni Belgrad, Macaristan), Macar siyasetçi ve 2010 yılından beri Macaristan Başbakanı. Aynı zamanda 2003 yılından beri Fidesz partisinin genel başkanıdır. Segeşvahervar'da doğan Orbán, 1987 yılında Eötvös Loránd Üniversitesi'nde hukuk okuyup mezun oldu. Pembroke Koleji'nde kısa bir süre politika eğitimi gören Orbán, Macaristan'da başlayacak olan 1989 Devrimleri öncesinde ülkesine döndü ve Macar Yurttaş Birliği adlı siyasî öğrenci oluşumuna katıldı. Kendisinin liderliği altında Fidesz, başlangıçtaki klasik liberal ve Pro-Avrupacılık ideolojilerinden çıkarak merkez sağ ve ulusal muhafazakârlık çizgisine doğru kaydı. 1989'da, Imre Nagy önderliğinde 1956'da gerçekleştirilen ancak bastırılan Macar Devrimi ve şehitleri anma etkinliğinde verdiği bir nutukta, Sovyet birliklerinin Macarsitan'dan çekilmesini açıkça talep etti ve böylelikle ulusal çapta tanınan bir politikacı hâline geldi. 1989'da, tek partili komünist Macaristan Halk Cumhuriyeti'nin lağvedilmesinin ardından yapılan ilk demokratik seçimlerde milletvekili seçilerek parlamentoya girdi. Üç yıl sonra yapılan 1998 genel seçimlerinde Fidesz, parlamentoda çoğunluğu elde etti ve Viktor Orbán ilk kez başbakan seçildi. Ancak Orbán ve Fidesz, 2002 ve 2006 genel seçimlerini Macar Sosyalist Partisi'ne karşı az farkla kaybetti ve Orbán sekiz yıl boyunca ana muhalefet lideri olarak siyaset yaptı. Zaman içinde sosyalist hükümete olan destek azaldı, hatta dönemin sosyalist başbakanı Ferenc Gyurcsány'ın basına kapalı bir toplantıda, nahoş bir üslûp kullanarak konuşması ve bürokratların halka yalan söylediğini itiraf etmesi ve ardından bu konuşmasının basına sızdırılmasıyla başlayan sürecin ardından sosyalist parti desteğini iyice kaybetti ve Fidesz, 2010 genel seçimlerini ezici bir çoğunlukla kazandı. Ardından Orbán'ın başbakanlıktaki 2. dönemi başladı. Parlamentodaki üstünlüğünü 2014 ve 2018 seçimlerinde de koruyan Fidesz partisi ve Orbán, anayasada birtakım köklü değişikliklere öncülük etti. 1993 yılında Fidesz'in ilk başkanı seçildi. 1998-2002 yılları arasında Macaristan Başbakanı olarak görev yaptı. Partisi, Nisan 2010 seçimlerinde %50'nin üstünde oy alarak, Macaristan Ulusal Meclisi'nde büyük çoğunluk elde etmiştir. 29 Mayıs 2010 tarihinde ikinci kez başbakanlık görevine başlamıştır. Orbán 31 Mayıs 1963'te Segeşvahervar'da orta sınıf bir ailenin; tarım mühendisi Győző Orbán'ın ve ve konuşma terapisti Erzsébet Sípos'un ilk oğlları olarak dünyaya geldi. Çocukluğunu Fejér kentinin yakınlarındaki kasabalarda geçiren Orbán, 1981 yılında bu bölgedeki Blanka Teleki Lisesi'nden mezun oldu.İki yıllık zorunlu askerlik görevini tamamladıktan sonra Budapeşte'deki Eötvös Loránd Üniversitesi'nde hukuk eğitimi aldı ve yüksek lisans tezini Polonya Dayanışma Hareketi üzerine yazdı. 1987 yılında mezun olduktan sonra, Szolnok kentinde iki yıl yaşadı ve ardından Budapeşte'deki Tarım ve Gıda Bakanlığı'nda sosyolog olarak işe başladı. 1989 yılında, Oxford Üniversitesi'ne bağlı Pembroke Koleji'nde siyaset bilimi okumak için Açık Toplum Enstitüsü'nden burs aldı. Bu kolejdeki danışman hocası Hegelci siyasi filozof Zbigniew Pelczynski idi. Konuşması ülke çapında takdir topladı ve Orbán bu konuşmasıyla ulusal çapta tanınır hâle geldi. 14 ve 15 yaşındayken, okulunun komünist gençlik örgütünün (KISZ) sekreterliğini yaptı. (KISZ üyeliği, üniversite kabulü için zorunluydu). Orbán, daha sonra verdiği bir röportajda, siyasî görüşünün askeri hizmet sırasında keskin bir şekilde değiştiğini söylemiş ve daha önce kendisini komünist rejimin ‘"naif ve özverili bir destekçisi"ʼ olarak gördüğünü belirtmiştir. 30 Mart 1988'de kurulan Fidesz'in (Mac. Fiatal Demokraták Szövetsége, “"Genç Demokrat İttifakı"”) kurucu üyelerinden biri olan Orbán, Fidesz'in ilk sözcüsü olarak siyasal kariyerine başladı. Fidesz'in kurucuları ve ilk üyeleri, Viktor Orbán da dahil olmak üzere, komünist rejime muhalif olan Bibó István Koleji öğrencileriydi. Bu kolejde Orbán, sosyal bilimler dergisi Századvég'i (‘Yüzyılın Sonu’) çıkarttı. 1989'da Budapeşte'deki Kahramanlar Meydanı'nda, Imre Nagy ve bastırılan Macar Devrimi sonrasında komünist rejim tarafından idam edilen devrimcileri anma töreninde Orban siyasal bir konuşma gerçekleştirdi. Konuşmasında, Macaristan Halk Cumhuriyeti'ndeki Kızıl Ordu birliklerinin geri çekilmesini ve serbest seçilerin yapılması için çağrıda bulundu. 1989 yazında, Macaristan Halk Cumhuriyeti'nin ve tek partili komünist rejimin lağvedilmesinin ardından düzenlenen ve yeni demokratik düzenin nasıl olacağına dair tartışmaların yapıldığı Yuvarlak Masa Görüşmeleri'ne, Fidesz'i temsilen, László Kövér ile birlikte bu görüşmelere katılmıştır. 1990 genel seçimlerinde partisinin Pest şehrinden milletvekili seçildi. Fidesz'in parlamentodaki grup başkanı olarak atandı ve bu görevine Mayıs 1993'e kadar devam etti. 18 Nisan 1993 tarihinde, Orbán, kurulduğu günden bu yana ortak bir kurulca yönetilen Fidesz'in yapısının değiştirilmesiyle ilk ve tek başkanı seçildi. Kendisinin liderliği altında, Fidesz yavaş yavaş özgürlükçü bir öğrenci kolektifinden, merkez sağ bir halk partisine dönüştü. Muhafazakâr bir çizgiye kayış, parti üyeleri arasında ciddi bir bölünmeye sebep oldu. Péter Molnár, Gábor Fodor ve Zsuzsanna Szelényi gibi önemli figürler de dahil olmak üzere, bazı üyeleri partiden ayrıldı ve liberal partiye katıldılar. 1994 genel seçimlerinde Fidesz zar zor %5 barajını aşabildi. Bu seçimde Orbán Fejér kentinden milletvekili seçilerek parlamentoya girdi. 1994-1998 yılları arasında Avrupa Entegrasyon İşleri Komitesinin başkanlığını yaptı. Bu dönemde merkez sağın baskın partisi Macar Demokrat Forumu (MDF) güç kaybederken, Fidesz ciddi bir destek toplamaya başlayarak merkez sağdaki boşluğu doldurmaya başladı. 1992 yılının Eylül ayında, Orbán, Liberal Enternasyonal'in başkan yardımcılığına seçildi. Ancak Kasım 2000'de Fidesz, Liberal Enternasyonal'den ayrıldı ve muhafazakâr enternasyonel olan Avrupa Halk Partisi'ne katıldı. Ä°srail Evi İsrail Evi Gana'daki bir Yahudi cemaatidir. Bu etnik grup kendilerinin Kayıp On Kabile'den geldiklerine inanırlar. Bu grup geleneksel Yahudilikte Yahudi olarak kabul edilmez. Modern Yahudilik 20. yy'ın sonlarında Sefwi kabilesinin dünya Yahudileriyle irtibata geçip Tanah, Sidur ve diğer eğitim araçlarını tedarik etmesiyle Gana'ya girmiş oldu. Yahudiliğe geçişin mimarı Aaron Ahomtre Toakyirafa'dır; 1977'de Aaron Ahomtre Toakyirafa isimli bir Ganalı kendisine vahiy geldiğini ve Gana'daki Sefwi kabilesinin İbrani olduğunu söylemiştir. İnanışına göre Sefwi halkının ibadet ve teolojileri çevre halkınınkine kıyasla çok farklıydı. Bu geleneklerin İbrani kökenli olduğuna kanaat kıldı. Örneğin, halk domuz yememekte ("bkz. Kaşerut") ve cumartesileri dinlenmektedir ("bkz. Şabat") . Ayrıca aynı Yahudilikte olduğu gibi erkek çocuklar 8 günlükken sünnet edilmektedir. Erkeklerin, kadınlarına adet döneminde yaklaşmazlar. Sefwi Wiawso ve Sefwi Sui cemaatlerine yakın zamanda sık sık Yahudi ziyaretçiler gelmektedir. Bu ziyaretçiler, Sefwi halkına eğitim malzemesi getirip, cemaat hakkında yazılar yazıp dünya Yahudilerinin ilgisini çekmeye çalışmaktadır. Birkaç Sefwi ihtiyarı soylarının Yahudilere dayanıp dayanmadığını araştırmaktadır ve bunlarda bazıları ise bu bağlantıyı bulduğunu iddia etmiştir. Sonuç olarak İsrail Evi liderlerine topraklarında bir Yahudki okulu açmalarına izin verilmiş böylece Hristiyan okullarına gitme zorunluluğu kalkmıştır. Almanya cumhurbaşkanı Almanya Federal Cumhurbaşkanı ya da resmî tam adıyla Almanya Federal Cumhuriyeti Cumhurbaşkanı (), Almanya Federal Cumhuriyeti devletinin başıdır. Federal Kongre tarafından beş yıllık bir dönem için seçilen Federal Cumhurbaşkanı, Almanya devletini uluslararası alanda temsil eder. 19 Mart 2017 tarihinden beri Federal Cumhurbaşkanlığı görevini Frank-Walter Steinmeier yürütmektedir. Federal Cumhurbaşkanı, Federal Kongre tarafından, 40 yaşını doldurmuş ve Federal Meclis seçimlerinde oy hakkı bulunan Alman vatandaşı adaylar arasından, görüşmesiz olarak seçilir. Beş yıllık görev süresi dolan Cumhurbaşkanı bir defaya mahsus yeniden seçilebilir. Federal Kongre, yalnızca Federal Cumhurbaşkanını seçmek üzere toplanır ve Federal Meclis üyelerinin tamamı ile eyalet parlamentolarından seçilecek aynı sayıda üyeden oluşur. Kongre, Federal Cumhurbaşkanının görev süresi sona ermeden en geç otuz gün önce veya Cumhurbaşkanının görev süresi dolmadan görevinden ayrılması halinde bu tarihten en geç otuz gün sonra Federal Meclis Başkanının çağrısıyla toplanır. Federal Cumhurbaşkanı, devletin başı olarak devleti uluslararası alanda temsil eder, kanunları onaylar, hükûmeti ve federal görevlileri atar, meclisi fesheder, özel af yetkisini kullanır. Federal Cumhurbaşkanı, Federal Şansölye seçilmesi için adaylardan birini Meclise önerir. Milletvekillerinin oylarının çoğunluğunu alan adayı Federal Şansölye atar ve Şansölyenin Federal Meclisten güvensizlik oyu alması durumunda onu görevden azleder. Federal Cumhurbaşkanı, Federal Şansölyenin önerisiyle federal bakanları atar ve görevden alır. Federal Cumhurbaşkanı, Anayasa'ya göre uluslararası alanda devleti temsil yetkisine sahiptir. Bu vasıfla, yabancı devletlerle Almanya adına antlaşmalar imzalar; elçileri ve itimatnamelerini kabul eder. Devletin siyasal ilişkilerini düzenleyen veya federal yasamayla ilgili olan antlaşmalar, federal yasaları kabule yetkili organların, federal bir yasayla onayını veya iştirakini gerektirir. Federal Cumhurbaşkanı, Anayasa hükümlerine göre kabul edilen kanunları imzalayarak onaylar. Bu kanunlar Federal Resmî Gazete'de yayımlanarak ilan edilir. Federal Cumhurbaşkanı, aksine bir yasa hükmü olmadıkça federal hâkimleri, federal memurları ve subaylarla astsubayları atar ve görevden alır. Cumhurbaşkanı bu yetkisini başka makamlara devredebilir. Federal Şansölye nitelikli çoğunlukla değil de salt çoğunlukla seçilmişse, Federal Cumhurbaşkanı seçilen Federal Şansölyeyi atama ya da Federal Meclisi feshetme hakkına sahiptir. Anayasa'nın altmış sekizinci maddesine göre Federal Şansölyenin kendisine güvenoyu verilmesi hakkındaki önergesi, Federal Meclis üyelerinin çoğunluğunun oylarıyla kabul edilmemişse, Federal Cumhurbaşkanı, Şansölyenin önerisi üzerine, 21 gün içinde Federal Meclisi feshedebilir. Federal Meclisin, milletvekillerinin çoğunluğuyla yeni bir Federal Şansölyeyi seçmesi durumunda fesih hakkı düşer. Federal Meclis, Anayasa'nın altmış sekizinci maddesinde yazılan halde feshedilmiyorsa; Federal Cumhurbaşkanı, Federal Hükümetin istemi ve Federal Konseyin onayıyla; Federal Hükûmet tarafından ivedi olarak nitelendirilmiş olunmasına rağmen Federal Meclis tarafından reddedilen bir yasa tasarısı hakkında yasama tıkanıklığını ilan edebilir. Yasama tıkanıklığı ilanına rağmen, Federal Meclis, yasa tasarısını yeniden reddediyor veya Federal Hükümetçe kabul edilemez bir içerikle kabul ediyorsa, yasa Federal Konseyin onayı üzere kabul edilmiş sayılır. Federal Cumhurbaşkanı, münferit hallerde devlet adına özel af hakkını kullanır. Bu yetki başka makamlara da devredilebilir. Federal Cumhurbaşkanı, federal devletin veya bir eyaletin hükümetine ya da yasama ile görevli bir organına üye olamaz; hiçbir ücretli görevi, sanat veya mesleği icra edemez ve kâr gayesi güden bir işletmenin ne yönetimine ne de denetim kuruluna katılamaz. Federal Cumhurbaşkanı, görevine başlarken, Federal Meclis ve Federal Konsey üyelerinin önünde şu şekilde ant içer: Ant, dini bir ifade kullanılmaksızın da içilebilir. Federal Cumhurbaşkanının bir engeli çıkması veya Federal Cumhurbaşkanlığı makamının süresinden önce boş kalması halinde, Cumhurbaşkanına Federal Konsey Başkanı vekalet eder. Federal Cumhurbaşkanının karar ve işlemlerinin geçerli olabilmeleri için, Federal Başbakan veya ilgili federal bakan tarafından tasdiken imzalanmaları gerekir. Federal Başbakanın atanması ve görevden azli ile Federal Meclisin feshi bu Anayasa hükmünün dışındadır. Faneromeni Okulu Faneromeni Okulu (Yunanca:Παρθεναγωγείο Φανερωμένης), Başpiskopos I. Makarios tarafından 1857 yılında kurularak Kıbrıs'ın ilk kız okulu oldu. Lefkoşa'nın merkezinde orta çağ mimarisi içinde yer alır. Bugün çok türlü eğitim veren okul, tek bina içerisinde kreş, ilkokul ve lise olmak üzere üç türlü eğitim verir. Nicolai Ouroussoff Nicolai Ouroussoff (), ABD kökenli bir gazete olan New York Times gazetesine yazılar yazan bir mimarlık eleştirmenidir. Vefat etmiş olan ve de uzun yıllar New York Times gazetesinde mimarlık eleştirmeni olarak görev almış Herbert Muschamp’ın yardımcısı olarak Nicolai Ouroussoff, 2004 yılından itibaren bu görevi üstlendi. 2007 yılında Herbert Muschamp’ın vefatı üzerine gazetedeki vefat ilanı sayfasını bizzat kaleme aldı. New York Times’teki görevinden önce Los Angeles Times gazetesinde yazılar yazan Nicolai Ouroussoff, buradaki yazıları nedeniyle 2004 yılında Pulitzer Ödülü adaylığına gösterildi. Birleşik Krallık kökenli bir ressam olan Cecily Brown ile evlidir. Royal Institute of British Architects Royal Institute of British Architects veya RIBA (Türkçe: Britanyalı Mimarlar Kraliyet Enstitüsü), Birleşik Krallık’ta yer alan mimarlar odasıdır. Orijinal ismi Londra’daki Birleşik Krallık Mimarlar Enstitüsü (İngilizcesi: Institute of British Architects in London) olan bu kuruluş 1834 yılında, aralarında Philip Hardwick, Thomas Allom, William Donthorne, Thomas Leverton Donaldson, John Buonarotti Papworth ve Thomas de Grey (2. Earl de Grey) olmak üzere, zamanının önde gelen mimarlarının bir araya gelmesi ile kuruldu. 1837 yılında Royal Charter unvanının alan bu kurum 1892 yılında isminin önündeki Londra ismini düşürerek, Britanyalı Mimarlar Kraliyet Enstitüsü ismini aldı. Yaklaşık 40.500’ye yakın üyesi ile Britanyalı Mimarlar Kraliyet Enstitüsü günümüzde Birleşik Krallık’taki mimarlık odası görevini yerine getirmektedir. Üye olan tüm mimarların unvanlarının başına RIBA getirilmektedir, buna tek istisna olarak öğrenci üyelerdir. Britanyalı Mimarlar Kraliyet Enstitüsü, Birleşik Krallığı’n başkenti olan Londra’da ve 66 Portland Place adresinde yer almaktadır. Bu bina1930’lardan kalma olup, yapının kendisi mimar George Grey Wornum tarafından, içindeki heykeller ise Edward Bainbridge Copnall ve James Woodford tarafından tasarlanmıştır. Bu merkez binada, idari birimlere ek olarak, mimarlık kitabevi, bir café, sergiler için galeriler ve bir konferans/tiyatro salonu da mevcuttur. RIBA’nın, Londra haricinde, bir düzineye yakın farklı şehirlerde de ofisleri vardır. Çinili baskı Çinili baskı büyük ebatta alanları süsleme ve kaplama amacıyla kullanılan bir yöntemdir. Özellikle kopya baskılarda basılan görsel imgenin daha geniş bir alanda görülebilmesi amacıyla mevcut baskı yöntemlerini kullanarak bir kerede basılamayacak ebatta görsel resmi oluşturma yöntemidir. Ã‡atalkaya, Yayladere Çatalkaya, Bingöl ilinin Yayladere ilçesine bağlı bir köydür. Köyün eski adı Gimek idi sonradan Çatalkaya olarak değiştirilmiştir. Bingöl il merkezine 113 km, Yayladere merkezine 13 km uzaklıktadır. Kaposvár Kaposvár (, , ,Türkçe Kapoşvar, Sırpça: Капошвар, "Kapošvar") Macaristan’da Somogy eyaletinin başkentidir. Şehir Budapeşte’nin güneybatısında yer almakta olup, Kapos nehri’nin iki yakasında kurulmuştur. Efsaneye göre, şehir Roma gibi yedi tepe üzerine kuruldu. Bu sahaya M.Ö. 5000 yıllarından itibaren yerleşime başlanmıştı. M.Ö. yaklaşık 400 yıllarında Keltler buraya yerleşti. Şehirden ilk defa, 1009 tarihinde bulunan Pécs’in Piskoposlar sınıfı dökümanında Kapos olarak bahsedilir. 13. yüzyılda nehir bataklığının üzerinde kale inşa edildi. Yerleşim, Budin Beylerbeyi Toygun Paşa komutasındaki ordu tarafından 1555 tarihinde beş günlük kuşatma sonrasında Osmanlı topraklarına katıldı. 1686 yılında Avusturya kuvvetlerince ele geçiriline kadar Osmanlı egemenliğinde kaldı. Yerleşim 1690 yılında Esterházy ailesinin mülkü oldu. Kale, 1702 tarihinde I. Leopold’un emriyle tahrip edildi. 1712 yılından itibaren kasaba yenide inşa edildi ve ailelerin kasabaya yerleşmesi desteklendi. 1800 lerde şehir Budapeşte ve Zagrep arasındaki demiryolu hattı nedeniyle önemli derecede gelişti. 1894'te Şeker Fabrikası inşa edildi. 1942 yılına kadar kasaba olan yerleşim ilçe oldu. 1950 yılından itibaren meydana gelen endüstriyel gelişme ile yerleşimin nüfusu arttı. 1950 yılında Kaposszentjakab köyü şehre eklendi, bunları 1973 yılında Kaposfüred, Toponár ve Töröcske takip etti. 1993 yılından beri piskoposluk ikametgâhına sahiptir. Kaposvár Üniversitesi, 1 Ocak 2000 yılında kuruldu. Boris Godunov (anlam ayrımı) Boris Godunov ÅŸu anlamlara gelebilir: Bergiselschanze Bergiselschanze, Bergisel, Avusturya'da bir kayakla atlama rampası(tepesi)dır. FIS Kayakla Atlama Dünya Kupası için önemli spor mekanlarından biridir ki aynı zamanda Four Hills Tournament (Dört Teperler Turnuvası)'ın üçüncü ayağına her yıl ev sahipliği yapar. Bergiselschanze'de ilk yarışma 1920'lerde düzenlenmiştir. O yıllarda basit ağaç yapılı rampalar kullanılmaktayken 1930'lardan sonra rampa ciddi anlamda inşa edilmiş ve 1964 Kış Olimpiyatlar için tekrar gözden geçirilmiştir. Son hali ise 2003 yılında mimar Zaha Hadid tarafından tasarlanmıştır. Bergiselschanze'de yapılan yarışlardaki rekor Sven Hannawald'e aittir. 2002 yılındaki 134.5 m lik atlayışıyla bu rekora sahip olmuştur. Bergiselschanze, 1964 ve 1976 Kış Olimpiyatlarına ev sahipliği yapmıştır. Hasan Ã‡elik Hasan Çelik (d. 27 Mart 1968, İstanbul, Türkiye) Türk millî futbolcu, teknik direktör. Forvet mevkiinde forma giymiştir. Türkiye Futbol Federasyonu resmi kayıtlarına göre; 1991-1992 sezonundan başlayarak, mücadele ettiği 322 resmi karşılaşmada 171 gol atarak büyük bir başarı elde etmiştir. 1991-1992 sezonu öncesi olduğu da düşünülecek olursa bu rakamların daha da yukarılara çıkacağı görülmektedir. Kariyerine 1988 senesinde Gaziantepspor ile başlamış, 6 sezon formasını giydiği kulüple 1989-1990 sezonunda Şampiyon olarak Süper Lig'e yükselmiştir. Gaziantep'ten ayrıldıktan sonra Süper Lig takımları Bursaspor ve Kayserisporda mücadele etmiş olan oyuncu 1995-96 sezonunda Kayserispor'un Süper Lig'den düşmesiyle ertesi sezon Kayserispor ile 1. Ligde mücadele etmiştir. Burdan Denizlispor'a transfer olan oyuncu burada bir sezon daha Süper Ligde oynadıktan sonra Denizlispor küme düşmüş, ertesi sezon 1. Ligde Denizlispor ile devam eden oyuncu bu sezon 37 maçta 34 gol atarak 1. Lig gol kralı olmuştur. Daha sonra Göztepe ve Diyarbakırsporda da forma giydikten sonra 2004 senesinde Karşıyaka'da futbolculuk kariyerini sonlandırmıştır. Gaziantepspor'da forma giyerken, dönemin millî takımlar teknik direktörü Fatih Terim tarafından 3 defa millî takıma çağrılmıştır. Bu karşılaşmaların sadece birisinde forma giymiştir. 1. Lig Åžampiyonluk (1) Gaziantepspor : 1989-1990 1. Lig Gol Krallığı (1) Denizlispor : 1997-1998 Futbola vedasindan sonra teknik direktörlük yapmaya karar verdi ve ilk antrenörlük deneyimi olarak 2004-05 sezonunda İzmirspor'a yardımcı antrenörlük yaparak edindi. Daha sonra İzmirspor, Erzurumspor, Pazarspor ve Çankırı Belediyespor'da teknik direktörlük yaptı. 2010-11 sezonunda Erzurum Belediyespor'da teknik direktör olarak görev aldı. 20 Ocak 2014'te başladığı Pazarspor'daki görevinden 29 Mart 2015 tarihinde istifa etti. Gönül Ferman Dinlemiyor Fikirtepe Fikirtepe, İstanbul'un Anadolu Yakası'nda, Kadıköy İlçesi sınırları içinde bir semt. Fikirtepe mahallesinin yanı sıra, Eğitim ve Dumlupınar mahallerini de kapsayan bir bölgenin adıdır. Batıda Kurbağalıdere ve 15 Temmuz Şehitler Köprüsü çevre yolu (Otoyol 1) ile Hasan Paşa Mahallesi'ne; doğuda Merdivenköy'e; güneyde Kayışdağı Caddesi ile Zühtü Paşa ve Feneryolu mahallelerine; kuzeyde D 100 Otoyolu ile Ünalan Mahallesi'ne komşu olan Fikirtepe, 1975'te, artan nüfusu yüzünden, üç mahalleye bölünmüştür. Bunlar, Devrim (1980 sonrası Dumlupınar), Fikirtepe ve Eğitim mahalleleri olup, semte adını veren asıl Fikirtepe Mahallesi, Mandıra Caddesi ile Hızır Bey Caddesi arasında kalan bölgede yer almaktadır. Güneyinde Eğitim, kuzeyinde Dumlupınar mahalleleri vardır. Çevredeki önemli arkeolojik buluntulara göre, Fikirtepe yöresinin tarihi çok eskilere gider. Her iki tarafı vadilerle sınırlı olan ve Kurbağalıdere'ye doğru çıkıntı yapan alçak bir tepe olan Fikirtepe'nin, eski devirlerde denizle bağlantılı olduğu tahmin edilmektedir. Bazı bulgulara bakılırsa, eskiçağlarda Kalamış Koyu, Fikirtepe eteklerine dek uzanıyordu. Bizans ve erken Osmanlı dönemlerinde, Fikirtepe'de yerleşim olup olmadığı bilinmemektedir. Ancak 1786'da Kauffer'e çizdirilen şehir haritasında, “Fikir Tepesi” adı görülür. Halk arasındaki bir söylenceye göre, yöre, adını derviş Fikir Baba'dan alır. 18. yüzyılda, o zamanlar "Kadıköy Deresi" olarak bilinen Kurbağalıdere, Hasanpaşa'ya kadar haliç şeklinde uzanırdı ve bol suya sahipti. Üzerindeki Kasr-ı Ali Köprüsü'nün doğusunda uzanan hassa çiftliklerinin çevresindeki mesire yerleri, İstanbul halkının gözde mekanları arasındaydı. Dönemin elçilik raporlarında, Kurbağalıdere üzerinde yapılan kayık gezintilerinden, mesire yerlerindeki eğlencelerden söz edilirken ressam ve şairlerin ilham almak için Fikir Tepesi'ne gittiğine değinilir. 1876'da kısa süre tahta çıkan V. Murad'ın av köşkü Fikirtepe'nin neredeyse tek yapısı olma özelliğini 1950'lere kadar sürdürmüştür. Bugün Marmara Üniversitesi Göztepe Kampüsü'nün bulunduğu yerdeki köşk ve padişahın kişisel mülkü olan çiftlik, çilek ve bamya tarlalarıyla, akasya ve kestane ormanlarıyla çevrili idi. O zamanlar Kızıltoprak Mahallesi'ne bağlı olan Fikirtepe'de, 1950'lerin sonlarına kadar öğretmen Refik Apa'nın evinden başka yerleşim olmadığı söylenir. 1950'lerden itibaren yoğun bir iç göçe sahne olan ve hızla bir gecekondu bölgesi haline gelen Fikirtepe, 1965'te Kadıköy İlçesi'ne bağlı bir muhtarlık olmuştur. İstanbul halkının mesire yeri olarak kullandığı çayırlar, çilek ve bamya tarlaları tahrip edilmiş ve yerlerini binlerce gecekondu almıştır. Nüfusun hızlı artışı yüzünden, 1975'te Fikirtepe, Dumlupınar ve Eğitim mahallelerine ayrılmıştır. Çapa'da bulunan Yüksek Kız Öğretmen Okulu'nun 1966'da Fikirtepe'ye taşınmasıyla gelişmeye başlayan güney kesimi, Eğitim Mahallesi adıyla anılmaktadır. Sınırlarını Hızır Bey, Dr. Erkin ve Fahreddin Kerim Gökay caddelerinin oluşturduğu Eğitim Mahallesi, Fikirtepe'nin en modern kesimidir. Çoğunluğunu çok yüksek blokların oluşturduğu yerleşim modeli ile Fikirtepe ve Dumlupınar mahallelerinden hemen ayrılır. Doğudaki Dumlupınar ve batıdaki Fikirtepe mahallelerinde iki ya da üç katlı düzensiz gecekondu yerleşimi gözlenir. Fikirtepe ve Dumlupınar mahalleleri Kadıköy sınırları içindeki tek gecekondu yerleşimidir. İstanbul şehir merkezinde inşaat yapılacak arazilerin büyüklüğünün hayli az olması nedeniyle bu bölge pek çok yatırımcının iştahını kabartmaktadır. Eskiden yörede yaygın olan oto tamir atölyeleri, Bostancı Oto Sanayi Sitesi'ne taşınmıştır. Kazılarda çıkan eserler İstanbul'un en eski yerleşim yerlerinden olduğunu göstermiştir. Arkeoloji müzesinde buradan çıkarılan birçok eser sergilenmektedir. Az sayıda tarihi yapının bulunduğu Fikirtepe yöresindeki önemli tarihi yapı Kasrı Ali Caddesi üzerindeki V.Murat'ın av köşküdür. Dini yapılar arasında Fikirtepe Mahallesi'nde Aklar, Tepe, Pehlivan ve Merkez camileri; Dumlupınar Mahallesi'nde Şahsüvaroğlu, Hacı Nusreddin, On iki İmamlar ve Fuat Zilelioğlu camileri; Eğitim Mahallesi'nde de Bayraktar, Saliha Kulaksız ve İhsaniye Camileri vardır. Fikirtepe dolaylarındaki eğitim kurumları arasında en önemlisi 1966'da kurulan Atatürk Eğitim Enstitüsü çevresine yapılan ek binalarla faaliyet gösteren Marmara Üniversitesi Fikirtepe (sonradan Göztepe) Kampüsü'dür. Kampüs civarındaki Avrupa Birliği Enstitüsü ve Atatürk Fen Lisesi'nden başka, Mehmed Bayezıd Lisesi, İnönü İlköğretim Okulu, Münevver Şefik İlköğretim Okulu, Kaptan Hasan Paşa İlköğretim Okulu, Murat Paşa İlköğretim Okulu, Hüseyin Ayaz (Eski adı ile Arif Paşa İlköğretim Okulu) Fikirtepe civarındaki eğitim kurumlarındandır. Bölgedeki önemli bir kamu yapısı da Dumlupınar Mahallesi sınırları içindeki Devlet Malzeme Ofisi'ne ait depo binalarıdır. Yalnızca İstanbul kentinin değil Marmara Bölgesi'nin bilinen en eski kültürlerinden biri olan Fikirtepe kültürü, adını İstanbul-Kadıköy yakınlarındaki Fikirtepe yerleşmesinden almaktadır. Marmara Bölgesi'nde tarım ve hayvancılığa dayalı yerleşik mahalle yaşantısı ilk olarak MÖ 5500 yıllarına, neolitik çağa tarihlenen Fikirtepe kültürü ile başlamaktadır. Yine aynı zaman da 1980'den itibaren semtte çok fazla gayri meşru olay meydana gelmiş ve daha çok Fikirtepeye bağlı bulunan dumlupınar mevkiinin gecekondu evlerden oluşması hasebiyle daha çok tenhalığından ve Fikirtepe'nin tehlikeli oluşundan söz edilmiştir. 2010 FIFA World Cup South Africa 2010 FIFA World Cup South Africa EA Sports tarafından yayımlanan 2010 FIFA Dünya Kupası'nın resmî oyunu. Oyun, 26 Ocak 2010'da GameSpot'un; oyunun yapımcılarından Simon Humber ile yaptığı röportaj esnasında duyuruldu ve Kuzey Amerika'da 27 Nisan 2010, Avustralya'da 29 Nisan 2010, geri kalan yerlerde ise 30 Nisan 2010'da çıkarıldı. Oyunda; 2010 FIFA Dünya Kupası elemelerine katılan 199 takımın tamamı yer almaktadır. Xbox 360 ve PlayStation 3 için oynanabilir demo, 8 Nisan 2010'da yayımlandı. İtalya ve İspanya takımlarının kontrol edilebildiği demoda, "FIFA" serilerine yeni olanların oyunu çabuk kavramalarını sağlayan "two-button control" yöntemi ile oyun içi videoların "EA Football World" 'e yüklenmesi seçenekleri ilk kez yer almıştır. Oyuncular, oyunda yer alan 199 millî takımdan herhangi birini seçip, bilgisayara veya PlayStation Network ve Xbox Live aracılığıyla başka oyuncularla maç yapabilmektedir. Dünya Kupası'nda yer alan 10 stadyum, oyunda lisanslı olarak bulunmaktadır. EA, oyunda "FIFA 10" 'daki oynanabilirliğe ek olarak, daha yüksek rakımlı yerlerde oynanan maçlarda oyuncuların daha fazla yorulması, takımların; rakip takımlara karşı kendi sahalarında daha üstün oynaması gibi eklemeler yaptığını açıkladı. Bunun yanında oyuna, bazı futbolcuların sakatlanıp, gelecek maçları kaçırabilmesi özelliği eklendi. Tüm bunların yanında EA, "UEFA Euro 2008" 'de de yer alan "Captain Your Country" modunun oyunda yer aldığını açıkladı. "FIFA 10" sahipleri, kendi oyunlarındaki "Virtual Pro" modunda yarattıkları oyuncuları, Captain Your Country moduna ekleyebileceklerdir. Oyundaki penaltı sistemi, penaltıyı kullanan oyuncuya uygulanan seyirci baskısını yansıtacak şekilde tamamıyle değiştirildi. "2006 FIFA World Cup"'ta olduğu gibi bu oyunda da yer alan senaryo modu ise, önceki Dünya Kupası ve eleme aşamalarındaki maçların yer aldığı 55 senaryodan oluşmaktadır. Bu modda oyuncular; 2010 FIFA Dünya Kupası elemelerindeki önemli anları tekrar yaşayabilme imkânına sahip olmuşlardır. Oyunda yer alan takımlar, 17 Şubat 2010'da Electronic Arts tarafından açıklandı. Oyun 2010 FIFA Dünya Kupası Elemelerine katılan 204 ülkeden 199 tanesini içermektedir. Electronic Arts, FIFA'nın izin verdiği bütün ülkeleri oyuna eklemiş, ancak 5 tanesi çeşitli sebeplerden ötürü oyunda yer almamışlarıdır. Orta Afrika Cumhuriyeti, Eritre, São Tomé ve Príncipe, Bhutan ve Guam, başlangıçta elemelerde yer almasına karşın, sonradan çekildikleri için oyunda yer almamışlardır. Bunun yanında, Dünya Kupası Elemelerine katılmayan Brunei, Laos, Papua Yeni Gine ve Filipinler, oyunda yer almamaktadır. Oyunda 2010 FIFA Dünya Kupası'nda yer alan 10 stadyumla birlikte, elemelerde kullanılan stadyumlardan birkaçı ve hayalî stadyumlar bulunmaktadır. "2010 FIFA World Cup South Africa" soundtrack'i 21 farklı ülke şarkıcısının seslendirdiği 28 şarkıdan oluşmaktadır. Electronic Arts'a göre oyunun sountrack'i, "Afrika'da düzenlenecek olan ilk FIFA Dünya Kupası'nın coşkusunu tam anlamıya yaşatacaktır". Eleştirmenlerden oldukça olumlu eleştiriler alan oyun, GameSpot tarafından; takımların çeşitliliği, daha iyi spikerler ve gerçekçi oynanış sayesinde övgüler topladı ve 8,5 puan aldı. IGN ise, Oyunun PlayStation 3 ve Xbox 360 versiyonlarına 8,3 puan verdi ve oyunu grafik ve akıcı oynanabilirlik yönüyle övdü. Louise Arbour Louise Arbour, CC GOQ (d. 10 Şubat 1947), eski BM İnsan Hakları Yüksek Komiserliği; Eski Kanada Yüksek Mahkemesi Başsavcısı ve eski Yugoslavya Cumhuriyeti için kurulan Uluslararası Savaş Suçları Mahkemesi ile Ruanda Uluslararası Savaş Suçları Mahkemesi savcısı. Temmuz 2009'dan itibaren Uluslararası Kriz Grubu Başkanı ve CEO'su olarak görev yapmıştır. 9 Mart 2017 tarihi itibarıyla Birleşmiş Milletler Uluslararası Göç Özel Temsilcisidir. Tahta kurdu Tahta kurdu ("Anobium punctatum"), tos böceğigiller (Anobiidae) familyasından zararlı bir kın kanatlı böcek türüdür. Çoğunlukla serin ve rutubetli iklim şartlarında görülen, her türlü ağaç malzemeye (mobilya, merdiven, sanat eserler, çatı, direk) arız olan böcekler olup verdikleri zararları çok sonra fark edilen böceklerdir. ""Bu işte bir bit yeniği var"" derken kullandığımız bit yeniği deyimini Türkçeye kazandıran bu böceğin diğer bir adı da tahta biti 'dir. Erginler koyu kırmızımsı ile siyahımsı kahverengidir. Vücudun ventral kısımları ile bacaklar kirli sarı renkli, ince ve kısa kıllarla örtülüdür. Pronotum’un kaidesi elytra’dan biraz daha geniş olup, disk üzeri küçük tüberküllerle kaplıdır. Erginlerin vücut uzunluğu 2.5-5 mm’dir. Vücutları silindirik yapıda olup, Prothorax koyu bir şekilde baştan itibaren sarımsı tüylerle örtülüdür. Larvalar 7 mm boyunda sarımsı beyaz renkte, vücut “C” şeklinde, başları sarımsı kahve renkte, çeneleri koyudur. Larva yolları başlangıçta ayrıdır, daha sonra birleşip tüm odunu istila ederek odunun yapısını bozarlar. Larvanın thorax segmentleri geniş ve abdominal kısmı şişkindir. Thorax segmentlerinin her biri kıvrımlara ayrılmıştır. Bacakları kısa ama iyi gelişmiştir. Abdominal kısmın ilk sekiz segmenti thoraxta olduğu gibi kıvrımlara ayrılmıştır. Thorax ve abdomenin ilk 7 segmenti küçük dik kıllarla örtülüdür. Erginler genelde geç ilkbahar ve erken yazda ortaya çıkarlar. Dişiler çiftleştikten sonra yumurtalarını odunların çatlak ve yarıkları, pürüzlü yüzeyler ve kendilerinin çıkış delikleri içine bırakırlar. Yumurtadan çıkan larvalar kısa bir süre etrafta dolaşıp uygun bir yer bulunca odunun içine girerler. Larvalar burada 4-5 hafta yiyim yaparlar. Ergin dişiler tarafından yumurtanın üzerine konulan bir madde sayesinde odun dokusunda ayrışmalar meydana gelir, odunun hücre duvarları bozulur ve odunda parçalanmalar görülür. Rutubetli ve kısmen çürümüş odunlar daha çok saldırıya uğramaktadır. Larvaların gelişmesi için %70 nem ve 22-23.5 °C’deki sıcaklık optimumdur. İyi gelişebilmeleri için uygun nem ve sıcaklığın yanında besin de önemlidir. Fakat yetişkinlerin ortaya çıkabilmesi için 2 yıldan daha fazla zamana gerek vardır. Larvalar tamamen geliştikten sonra odunun içine doğru düzgün delikler açarak ilerlerler. Bu deliklerin içi toz ile doludur ve pupa dönemi burada olur. Pupa dönemi genelde 4-8 hafta sürer. Erginler karakteristik daire şeklindeki deliklerden dışarı çıkarlar. Bu delikler odunun istilasını gösterir. Erginler 4 hafta yaşarlar ve beslenmezler. Dişilerin her biri laboratuvardaki denemelerde 100’e yakın yumurta döl verdiği de bilinmektedir . Larvaların esas gıda maddesi selülozdur. Gelişmeleri için az miktarda proteine ihtiyaçları vardır. Odun rutubeti istekleri %30’dur. Hava bağıl neminin azalmasıyla mobilya böceğinin gelişmesi hızlanmakta ve tahribat süresi uzamaktadır. Nispi rutubet %55-60‘ın, odun rutubeti % 10-12’nin altında olduğunda larvaların gelişmesi sona ermektedir. Bu nedenle bu böceğe rutubetli mahzen, kiler ve müzelerde yani, orta dereceli sıcaklıklarda ve rutubetli yerlerde rastlamak mümkündür. Uzun süreli sıcak periyotlarda, merkezi ısıtma sistemi olan yerlerde tahta kurdunun zararı görülmemektedir. Daha çok ılıman iklim bölgelerinde görülürler. Başlıca Avrupa, Asya, Kuzey Amerika, Cezayir, Kanarya Adaları, Korsika, ABD, Güney Afrika, Avustralya ve Yeni Zelanda’ya yayılmıştır. Türkiye’de İstanbul, Ankara, Ayancık ile Karadeniz Bölgesi’nde Rize, Trabzon ve Gümüşhane dolaylarında, ayrıca Doğu Anadolu Bölgesi'nde Göle havalisinde tespit edilmiştir. Geniş bir konukçu kitlesi vardır. Çam ("Pinus"), ladin ("Picea"), kayın ("Fagus"), kızılağaç ("Alnus"), ceviz ("Juglans"), göknar ("Abies"), kavak ("Populus"), dişbudak ("Fraxinus"), meşe ("Quercus") ve sedirde ("Cedrus") zarar yapar. Esas konukçuları olan yapraklı ağaçların kabuk altındaki yumuşak odun dokularında, iğne yapraklı ağaçların da diri odununda galeriler açar. Böcekler ağaçların kurumuş dallarına veya onlardan yapılan mobilya ve diğer tahta eşyalara, binaların çatılarında kullanılan direk ve diğer tahta aksama saldırır. Döşeme tahtaların çökmesine sebep olacak kadar tahribatları ciddi ve önemlidir. Eski malzeme taze halindekinden daha yavaş tahrip edilmektedir Ancak ağaç malzemenin eskiliği, tahta kurdunun zararını engelleyememekte, çok eski malzemeye de arız olmaktadırlar. Odunların, bulaşmadan uzun süre sonra, iç kısımlarının boşaldığı ve yalnızca kabuk kısımlarının kaldığı görülür. Böceklerin meydana getirdiği deliklerin içleri toz halindeki talaşlarla dolar. Rutubetli ve kısmen çürümüş odunlar daha çok saldırıya uğrar. KÃ¼tÃ¼phanelerde kitaplara da zarar verir. "Kitap biti" denmesinin sebebi budur. Zararı en aza indirgemek için ağaç malzemede servi, ardıç, porsuk ve sedir gibi dayanıklı ağaç türleri kullanılmalıdır. Kullanılmış odun ya da kereste içerisinde "A. punctatum" olduğu düşünülen odunlar asla kullanılmamalıdır. "A. punctatum" zararının fazla olduğu mıntıkalarda oduna az yer vermeye çalışılmalıdır. Tahta kurdunun zararı az ya da lokal bazı yerlerde mevcutsa, bu kısımların değiştirilmesi ve çıkarılan böcekli parçaların yakılması gerekir. Mobilya, inşaat, müze gibi zarar gören yerlerde en iyi savaş yöntemi zarar gören kısımların koruyucu maddelerle muamele edilmiş yenisiyle değiştirilmesidir. Böceklerin çok olduğu yerlerde methyl bromid ile fümigasyon yapılmalıdır. Bu gibi fümigasyonlar lisanslı kişiler tarafından yapılmalıdır. Fümigasyon sonrası kalan böcekler için kontakt etkili insektisitler kullanılabilir. Fümigasyonun (gazlama ya da dumanlama): Her türlü biyolojik dönemlerdeki böcekleri ve diğer zararlı hastalık etmenlerini öldürmek amacıyla kapalı bir ortama belirli bir ısıda ve belirli bir miktarda gaz halinde kimyasal bir madde (=fümigant) vermek ve belirli bir süre gazı bu ortamda tutmak amacı ile yapılan işlemlerdir. Fümigasyon, her türlü bitkisel ve hayvansal kaynaklı ürünler ile diğer materyalleri zararlı etmenlerden arındırarak, bu etmenlerin tahribatını ve ürün kaybını önlemek suretiyle ürünün sağlıklı halde bulunması amacını gerçekleştirmektedir. Fümigasyonda kullanılan fümigantın özelliğine bağlı olarak fümigasyon, vakumlu ve atmosferik fümigasyon yöntemi olmak üzere iki şekilde uygulanmaktadır. Normal hava basıncı altında uygulanan atmosferik fümigasyon, basit, ucuz, fazla iş gücü gerektirmeyen, değişik koşullar ve değişik ortamlarda uygulanabilen bir yöntemdir . Alüminyum fosfit etkili fümigantlar, ticari olarak katı formda tablet biçiminde ambalajlanmıştır. Bu fümigantlara kimyasal bileşimden dolayı “ Alüminyum fosfit veya magnezyum fosfit etkili fümigantlar” da denilmektedir. Fümigant, nemli hava ile temas ettikten yaklaşık bir saat sonra bulunduğu ortama yayılan hidrojen fosfür (PHз) gazı çıkarır. Bu gaz, karpit ve sarımsak kokusunda ve genzi yakan yanıcı bir gazdır. Ancak fümigantın bulunduğu ortama amonyak (NHз) ve karbondioksit (O2) gibi söndürücü gaz verilmesi hidrojen fosfürün yanıcı özelliğinin kontrol altına alınmasını sağlar. Fümigasyon işleminde Metil Bromit, Hidrojen Siyanür, Etilen Dibromide, Sülfür, Karbon Tetraklorit ve Dichlorvos (DDVP) gibi fümigantlar da kullanılmaktadır Mevcut olan ve önerilebilir insektisitler sentetik pyrethroids, permethrin ve deltamethrin, pirimiphos methyl’dir. Permethrin %0.1’lik, deltamethrin %0.05’lik ve pirimiphos methyl %0.5’lik sulandırılmış aktif maddeli olarak önerilebilir. Sprey halinde uygulanan gazyağı, dizel, neft yağı iyi sonuç verir, fakat bu uyguluma 5 yıl boyunca böcekli yüzeylere sürekli uygulanmalıdır. Döşemelerdeki böcekleri öldürmek için solunum zehirleri tercih edilir. Kullanılacak zehir insanlar için dayanılabilir nitelikte olmalıdır. Döşeme bir pülverizatör veya fırça ile iyi bir şekilde ilaçlanır. Bu amaç için Chlorpyrifos kullanılabilir. Bundan sonra döşemelerin üstü kaba kâğıtla, bulunmadığı zaman gazete kağıdıyla örtülür; yeniden pülverize edilir ve kısa bir süre bekledikten sonra pülverize işlemi tekrarlanır. Bu suretle kağıdın damlayacak şekilde ıslak bulunması ve döşemenin ilacı iyice emmesi sağlanır. Döşeme kuruduktan sonra kâğıtlar kaldırılarak zemine böcek zararına elverişli olmayan maddeleri kapsayan cila sürülür. Gazlama maddesi olarak siyanür asidi de kullanılabilir. Bu asit çok iyi bir gazlama maddesidir. Siyanür asidinden başka paradiklorobenzol kristalleri de kullanılmaktadır. Kristaller oda sıcaklığında buharlaşarak odun içersine girmekte ve oradaki larvaları öldürmektedir. İnşatlarda kullanılan direklerin daha az zarara uğraması için fırınlarda yüksek sıcaklıklarda kurutulması gerekir. Ayrıca bozulmayı önleyici koruyucu maddeler kullanıldığında böceğin zararı aza indirilebilir. Tahta kurdunun Türkçeye kazandırdığı iki terim vardır. Bunlardan "bit yeniği" terimi mecazen deyim olarak gündelik hayatta hâlâ kullanılmaktadır. Bit yeniği : Çapı 1,0–1,1 mm arasında değişen çıkış delikleri ve odunda açtıkları yollar. Kastamonu'daki bir konakta yapılan akademik çalışmada, bir terek parçasının 10x10 cm alanında 78 tane böcek deliği tespit edilmiştir. Böcek, yüzeye yakın (2–3 cm) olarak birbirine paralel kısa yollar açacak şekillerde zarar yapmaktadır. Larvaların diri odun içerisinde açtıkları yolların çapı 2–3 mm kadardır. Böceğin zararı daha çok, merdiven süslemelerinde, mutfaklarda bulunan tereklerde, kiler kısımlarında, banyo kısmında kullanılan ahşap malzemelerinde, pencere ve pervazlarında görülmektedir. Kemirinti ya da öğüntü : Daha çok rutubetli ve kısmen çürümüş odunlara, tahtalara saldıran larvaların tahtayı kemirdikten sonra bıraktığı ufalanmış sarımsı atıklar. Öğüntüler çıkış deliklerinin hemen yanında bulunmaktadır. Bu öğüntüler içerisinde ölü erginler bulunabilir. Ölmüş erginler özellikle bu çıkış deliklerine yakın ve başları yukarı doğru gelecek şekilde görülür. Latince "Anobium" cins adı, Yunanca "anobios" (hayata dönüş) kelimesinden türetilmiştir. Fikirtepe (anlam ayrımı) God of War (2005 video oyunu) God of War Sony Computer Entertainment'e bağlı Santa Monica tarafından geliştirilen ve PlayStation 2 konsolu için 22 Mart 2005'te satışa sunulan video oyunu. Yunan Mitolojisi'ne dayanan ve aksiyon-macera türünde olan oyun, "God of War" serisinin piyasaya sürülen ilk oyunu olmasına karşın, seride kronolojik olarak ikinci sırada yer almaktadır. Eleştirmenlerden ve oyunculardan oldukça olumlu tepkiler alan oyun, Academy of Interactive Arts & Sciences tarafından verilen "Yılın Oyunu" dahil pek çok ödül kazandı. "God of War", IGN'nin 2007'de hazırladığı en iyi 25 PlayStation 2 oyunu listesinin 7. sırasında kendine yer buldu. "God of War III"'ün yayımlanmasından kısa bir süre önce "God of War", PlayStation 3 için 17 Kasım 2009'da, Kuzey Amerika'da, yenilenmiş grafikleriyle "God of War Collection" adı altında piyasaya sürüldü. 18 Mart 2010'da Avrupa, Avustralya ve Japonya'da, "God of War III: Ultimate Trilogy Edition" adıyla yeniden yayımlandı. "God of War Collection" ve "God of War III: Ultimate Trilogy Edition" 29 Nisan 2010'da Avustralya'da, 30 Nisan 2010'da Birleşik Krallık'ta satışa sunuldu. "God of War Collection" 'ın Birleşik Krallık dışındaki Avrupa ülkelerinde yayımlanacağına dahil bir herhangi bir bilgi ise verilmedi. Sparta ordusunun komutanı olan Kratos, savaşı kaybetmektedir ve ölmek üzere iken savaş tanrısı Ares'ile yaptığı anlaşmaya göre Ares, Kratos'un düşmanlarını yok edecek, Kratos ise Ares'in hizmetine girecekti. Fakat Ares, Kratos'u kandırır ve Kratos'un ailesini (karısını ve kızını) öldürmesine neden olur. Bunun üzerine Kratos, Ares'e hizmet etmekten vaz geçer. Sonra Kratos, kabuslarından kurtulacağı vaatleri ile Olimpos Tanrılarına 10 yıl boyunca durmadan hizmet eder. Ares kız kardeşi olan Athena'nın şehrine, Athina'ya savaş açar. Athena'nın rehberlik ettiği Kratos, Ares'ten intakam almak için Athina'da bir kahinden Ares'i sadece Pandora'nın Kutusu ile yok edebileceğini öğrenir. Bunun üzerine Kratos, Pandora Tapınağı'na gider ve kutuyu bulur. Fakat bunu duyan Ares, Kratosu öldürür ve kutuyu ele geçirir. Kratos, yer altına dünyasına gitse de buradan kurtulup tekrar yeryüzüne çıkar. Pandora'nın Kutusu'nu Ares'ten geri alan Kratos, kutunun etkisiyle Ares ile savaşacak güce sahip olur. Savaş esnasında Ares, Kratos'un "Blades of Chaos" adlı silahını alır ve onun önceden çektiği acıları yeniden yaşamasını sağlar. Fakat Kratos, "Blade of the Gods" adlı silahı bulur ve Ares'i öldürür. Ares'in ölümü üzerine Athena, Kratos'un günahlarının affedileceğini; fakat gördüğü kabuslar hakkında herhangi bir şey yapamayacaklarını söyler. Bunu duyan Kratos, acılarını dindirmek için kendini yüksek bir dağdan Ege Denizi'ne atarak intihar eder. Fakat Kratos bir tanrıyı öldürdüğü için o tanrının yerini alır. Bu yüzden tanrılar onu denizden geri çıkarır ve ölmesine izin vermezler. Yeni savaş tanrısı olarak Olimpos Dağı'na getirilir. Gerard K. Marino, Ron Fish, Winifred Phillips, Mike Reagan, Cris Velasco ve Winnie Waldron tarafından bestelenen oyunun müzikleri, Sony Connect Music Store tarafından 1 Mart 2005'te albüm şeklinde yayımlandı. Albümdeki parçaların bazılarında, oyunun çeşitli yerlerinden alınan diyaloglara rastlamak mümkündür. "God of War", eleştirmenlerden oldukça olumlu tepkiler aldı. Oyun, özellikle oynanabilirliği, grafikleri ve sesleriyle övgü topladı. CNN tarafından yapılan incelemede "God of War", "oyunculara neden oyun oynadığını hatırlatan oyun" olarak tanımlandı. Oyun, "God of War II" ile birlikte yaklaşık 8 milyon kopya sattı. 2005'te, oyunun beyaz perdeye uyarlanacağı bilgisi duyuruldu. Yapımcı David Jaffe, David Self tarafından bir senaryonun yazıldığını ve filmin tanınmış bir yönetmen tarafından çevrileceğini açıkladı. Ayrıca Jaffe, Kratos rolü için Djimon Hounsou ile görüştüklerini ve filmin yapımcılıyla Universal Studios'un ilgilendiğini; fakat şu anki durumun ne olduğunu tam olarak bilmediğini söyledi. Filmin yönetmeni için Brett Ratner düşünülse de, sonradan vazgeçildi. Şahindej ya da Sayınkale Efşar (Farsça: شاهین‌دژ, Azerice: Sayınqala əfşar), İran'ın Batı Azerbaycan Eyaleti'nde şehir. Eyaletin güneydoğusunda bulunan kent, kendi adını taşıyan Şahindej şehristanı'nın idari merkezidir. Bölgede önemli 2 iki merkez olan Takab ile Miandoab arasındaki karayolu üzerinde, Takab'a 60 km., Miandoab'a ise 72 km. uzaklıktadır. Denizden 1360 m. yüksekte kurulan kentin 2006 yılı nüfusu 34.204 kişidir. Nüfusu Azeri Türklerinden oluşmaktadır ve Türkçe konuşmaktadırlar. Simine Simine (Farsça: سیمینه), İran'ın Batı Azerbaycan Eyaleti'nde şehir. Eyaletin Bukan şehristanı'ndaki, aynı isimli Simine bahşı'nın yönetim merkezi olan şehrin 2006 yılı resmî nüfusu 957 kişi ve 188 hanedir. Şehir, eyaletin güneydoğusunda, 21 numaralı karayolunun Bukan ile Miyanduab arasındaki kısmında bulur. Nüfusu çoğunlukla Azeri Türkleri'nden oluşmakta ve şehirde Azerice konuşulmaktadır. Tazeşehr Tazeşehr (Farsça: تازه‌شهر), İran'ın Batı Azerbaycan Eyaleti'nde şehir. Eyaletin orta kısmında Türkiye sınırı yakınlarındaki kent, idari olarak Salmas şehristanı'na bağlıdır. Denizden 1500 m. yüksekte kurulu kasaba Salmas'a 15 km. uzaklıktadır. Nüfusun çoğunluğunu Azeri Türkleri oluşturmaktadır ve Türkçe konuşmaktadırlar. Halil MenteÅŸe Halil Menteşe (1874 - 2 Nisan 1948), Osmanlı Devleti'nin son yıllarında Hariciye Nazırı ve Meclis-i Mebusan başkanı olarak, Cumhuriyet döneminde IV. ve V. dönem bağımsız İzmir milletvekili olarak görev yapmış bir siyasetçidir. İttihat ve Terakki Partisi'nin önde gelenleri arasında yer almıştır. Öyle ki Talat, Enver, Cemal Paşa üçlü yönetiminin "dördüncü" veya "yarı zamanlı üyesi" olarak adı anılır. Paris Hukuk Fakültesi mezunudur. Osmanlı Hürriyet Cemiyeti Kurucu Üyeliği, Çiftçilik, Osmanlı Meclis-i Mebusan I. II. ve III. Dönem Menteşe Mebusluğu, 1. Dönem İttihad ve Terakki Fırkası Meclis Grup Başkanlığı, Dâhiliye, Hariciye ve Adliye Nazırlıkları, 1. Dönem Meclis Anayasa Encümeni Reisliği, Meclis-i Mebusan II. ve III. Dönem Meclis Başkanlıkları, Şura-yı Devlet Başkanlığı, Osmanlı-Bulgar Barış görüsmeleri Türk tarafı temsilciliği, Batum Konferansı Türkiye temsilciliği, TBMM IV., V., VI. ve VII. Dönem İzmir Milletvekilliği, IV. Dönem Parlamentolar Türk Grubu Kurucu Üyeliği yapmıştır. Evli ve bir çocuk babasıdır. 1874 yılında Milas'ta doğdu. Babası, Kadızadelerden Salih Efendi, annesi Şefika Hanım idi. Küçük yaşta yetim kaldı. Öğrenimine İzmir'de devam etti. Öğretmenlerinden biri de Halit Ziya Uşaklıgil'di. Ortaöğrenimini İzmir'de tamamladıktan sonra İstanbul'da Hukuk Mektebi'ne devam etti. 1894 yılında İstanbul'daki istibdat ortamından kaçmak için öğrenimini yarıda bırakıp önce memleketi Milas'a, ardından o devirde hürriyetseverlerin sığınağı olarak görülen Paris'e gitti. Hukuk öğrenimini Paris'te tamamladı. İttihat ve Terakki Partisi'nin Paris şubesine katıldı; Ahmet Rıza Bey'in kâtipliğini yaptı . II. Meşrutiyetin ilanından sonra yurda döndü; 1912 Nisan-Ağustos Osmanlı Meclis-i Mebusanı ve 1914-1918 Osmanlı Meclis-i Mebusanı'nda Muğla mebusu ve meclis başkanı olarak görev yaptı. Balkan Savaşı sırasında İttihat ve Terakki'nin önde gelenlerinin tutuklanmaya başlaması üzerine Paris'e kaçtı. Bâb-ı Âli Baskını'ndan sonra ülkeye döndü. 18 Haziran 1913 - 27 Mayıs 1914 tarihleri arasında Şura-yı Devlet reisliği, 24 Ekim 1915 - Şubat 1917 arasında Hariciye Nazırlığı, Şubat 1917 - Ekim 1918 ayları arasında Adalet Nazırlığı yaptı. Osmanlı Devleti’nin Almanya'nın yanında I. Dünya Savaşı'na katılmasına etkili oldu. İstanbul'un işgali'den sonra 10 Mart 1919 tarihinde tutuklandı ve 28 Mayıs 1919 tarihinde Malta'ya sürüldü (Kayıt Numarası: 2760). 30 Nisan 1921 tarihinde serbest bırakıldıktan sonra İtalya ve Almanya'da bir süre kaldı. Türk Kurtuluş Savaşı bittikten sonra yurda döndü; 1924 yılında Terakkiperver Cumhuriyet Fırkası'nın kurulması çalışmalarına katıldı. 1926 yılında İzmir Suikastı nedeniyle sorgulandı ama gözaltına alınmadı. Cumhuriyet Halk Partisi'nin bağımsız adaylar için ayırdığı kontenjandan yararlanarak İzmir milletvekili seçildi; IV., V., VI. ve VII. dönemde mecliste İzmir milletvekili olarak görev yaptıktan sonra 1946 yılında siyasi hayattan çekildi. 1948 y覺l覺nda hayat覺n覺 kaybetti. Cenazesi Milas'ta defnedildi. Arif Salih Kırdağ Arif Salih Kırdağ, Kıbrıslı Türk manifaturacı, seyyar satıcı ve siyasetçi. 2005 Kuzey Kıbrıs Cumhurbaşkanlığı seçimleri ve 2010 Kuzey Kıbrıs Cumhurbaşkanlığı seçimleri'nde aday oldu. Daha önce de yerel seçimlerde aday olmuştur. Köy köy gezerek seyyar satıcılık yapmaktadır. Seçim döneminde bu şekilde propaganda yapmaktadır. Rebet Rebet (Farsça: ربط), İran'ın Batı Azerbaycan Eyaleti'nde şehir. Eyaletin Serdeşt şehristanı'nın Merkezî bahşı'nda bulunan şehrin 2006 yılı resmi nüfusu 7.987 kişi ve 1.607 hanedir. Şehir halkını Sünni Kürtler oluşturur ve Sorani lehçesi konuşurlar. Şehir eyaletin güneyinde, Mahabad ile Bane arasında, 11 numaralı karayolu üzerinde bulunur. Rebet'in bazı önemli merkezlere uzaklığı şu şekildedir: Serdeşt'e 16 km., Bukan'a 85 km., Mahabad'a 105 km., Urmiye'ye 210 km., Piranşehr'e 95 km. ve Bane'ye 62 km.'dir. Playfish Playfish, 2007 yılında, Londra'da Sébastien de Halleux, EA çalışanı Kristian Segerstråle ve birçok girişimcinin katkısıyla kurulmuş bir sosyal paylaşım ağlarında oynanabilecek Flash oyunları geliştirme şirketidir. Şu an Playfish'in merkezi, EA'in bulunduğu Redwood City'dedir. 9 Kasım 2009'da 400 milyon ABD doları'na EA tarafından satın alınmıştır. Playfish; Minigolf Party, Gangster City, Poker Rivals, Pirates Ahoj! ve Quiztastic'i kapatmış, artık çok oynanmayan Country Story, Bowling Buddies gibi oyunları da kapattırmayı düşünmektedir. Bütün oyunlar kapatılırsa geriye bir tek beşi kalabilecek: Who Has The Biggest Brain, Word Challenge, Pet Society, Restaurant City ve Hotel City. Ayrıca Pet Society oyununun 11.11.2011 tarihinde kapatılması kararlaştırılmıştır. Pet Society, bir zamanlar bayağı popüler bir oyundu, ama artık popülerliğini kaybetmiştir, şimdi eskisi kadar popüler değildir. Oyuncularının çoğunluğu rakip şirket Zynga'nın oyunlarına göç etmiştir. 14 Haziran 2013 günü oyun kapatıldı. Restaurant City, Mayıs 2009'da açılmış ve bayağı popülerlik kazanmıştır. Café World gelince, oyuncular Restaurant City'yi bıraktılar, bu arada da Restaurant City'nin popülaritesi de birden azaldı. 29 Haziran 2012 tarihinde oyun kapatıldı. Country Story, Playfish'in ünlü olmayan oyunlarındandır.FarmVille'den Country Story'ye geçenlerin sayısı az olduğu için ve Country Story oynayanlar FarmVille'e geri dönmüş, böylece de oyun süresiz kapanmıştır. Amonyum sÃ¼lfat Amonyum sülfat, (NH)SO, ticari değeri olan inorganik bir tuzdur. Gübre olarak yaygın bir kullanım alanı vardır. Amonyum katyonu formu olarak %21 azot ve sülfat anyonu formunda %24 kükürt içerir. Gübredeki sülfatın işlevi toprak pHsını indirgemektir. İspanya'daki Yahudi kültürünün altın çağı İspanya’daki Yahudi kültürünün altın çağı, ya da İberya’daki Arap (Kuzey Afrika) hakimiyetinin altın çağı olarak bilinen dönem, İber Yarımadası’ndaki (eski Roma ve Vizigot Hispania’sı) Yahudilerin toplumda yaygın kabul gördüğü ve Yahudi dini, kültürel ve ekonomik yaşamının canlandığı İslam hakimiyeti altındaki tarihi döneme atıfta bulunmaktadır. Söz konusu “Altın Çağ”ın niteliği ve ne kadar sürdüğü birçok tartışmaya konu olmuştur. Kimi uzmanlar, Altın Çağ’ın 711-718 yılları (Hispania’nın Müslümanlar tarafından fethedilmesinin ardından) arasında veya 912 (III. Abdurrahman dönemi) yılında başladığını belirtirken, bitiş tarihi olarak ise, farklı uzmanlar tarafından 1031 (Endülüs Emevi Devleti’nin yıkılışı), 1066 (Gırnata katliamının yaşanması), 1090 (Murabıtların işgali) veya 1100’lerin ortasını (Muvahhidlerin işgali) gösterilmektedir. Endülüs Emevi Devleti’nin hakimiyeti altında yaşayan gayrımüslimlerin gördüğü muamele, başta modern dünyada bir arada yaşayan Müslümanlar ile gayrımüslimlerin durumu ile benzerlikler kurmakla ilgilenen akademisyenler ve yorumcular arasında ciddi tartışmalara konu olmuştur. Yahudilerin (ve diğer dini azınlıkların) Müslümanların kontrolü altındaki İberya’da Hristiyan Batı Avrupa’da yaşayan dini azınlıklara kıyasla çok daha iyi muamele gördükleri, burada karşılıklı hoşgörü, saygı ve uyumun hakim olduğu, nadir görülen bir “altın çağ”ın yaşandığı ifade edilegelmiştir. Her ne kadar Orta Çağ’ın başlarında önemli alimler yetiştiren Endülüs en istikrarlı ve müreffeh Yahudi cemaatlerinden birine ev sahipliği yapan, Yahudi yaşamının önemli merkezlerinden biri olmuşsa da, Yahudiler ile Müslümanlar arasındaki ilişkinin dinler arası ilişkilerde bir kusursuzluk örneği olup olmadığı ya da Yahudilerin aynı dönemde diğer bölgelerde gördüklerine benzer bir muameleye maruz kalıp kalmadıkları konularında, uzmanlar arasında açık bir konsensüs de bulunmamaktadır. Yale Üniversitesi’nde İber edebiyatı üzerine uzman olan María Rosa Menocal’e göre, “Hoşgörü Endülüs toplumunun tabiatında olan bir özellikti.” Menocal’in 2003 yılında yayımlanan, The Ornament of the World (Dünyanın Süsü) adlı kitabında, Endülüs Emevi Devleti içinde zimmi statüsünde yaşayan Yahudilerin kendilerine Müslümanlardan daha az hak tanınmasına rağmen yine de Hristiyan Avrupa’nın diğer bölgelerine kıyasla çok daha iyi durumda olduğunu savunur. Gerek Yahudiler, gerekse çeşitli Avrupa ülkelerinde sapkın olarak görülen mezheplere üye olan Hristiyanlar Avrupa’nın diğer bölgelerinden, hoşgörü gördükleri Endülüs’e göç etmişlerdir. Bu görüşe itiraz eden tarihçi Bernard Lewis, gerek Hristiyanlar gerekse Müslümanlar için hoşgörünün erdem, hoşgörüsüzlüğün ise suç olarak görülmesinin çok yeni bir olgu olduğunu vurgular ve bu argümanın kullanılmasının tarihdışı bir çaba olduğunu savunur: İslamı savunan kimilerinin toplumlarının geçmişte gayrımüslimlere eşit bir statü verdiğini iddia etmeye başlamaları oldukça yeni bir durumdur. Yeniden yükselişe geçen İslamcılığın sözcüleri tarafından bu tarz bir iddia dile getirilmemiştir ve tarihi açıdan haklı olduklarına da hiçbir şüphe yoktur. Geleneksel İslami toplumlar ne böyle bir eşitlik vermişler ne de bunu yaptıkları izlenimini yaratmaya gerek duymuşlardır. Nitekim, eski düzende, bu bir fazilet değil, vazifenin ihmali olarak görülürdü. Gerçek dini takip edenler ile bunu kendi rızasıyla reddedenlere aynı muamele nasıl gösterilebilirdi ki? Bu hem teolojik hem de mantıki açılardan saçma olurdu. Princeton Üniversitesi’nde Yakın Doğu Etüdleri Profesörü olan Marc Cohen, konu üzerine bir dönem noktası olan 1995 tarihli Haç ve Hilal Altında: Ortaçağ’da Yahudiler adlı kitabında, “dinler arası ütopya efsanesi”nin ilk olarak Hainrich Graetz gibi Yahudi tarihçiler tarafından, bilhassa Doğu Avrupa’daki Hristiyan ülkelerin Yahudilere yönelik muamelelerine karşı bir sitem vesilesi olarak, 19. yüzyılda ortaya atıldığını iddia eder. Araplar tarafından “Siyonizme karşı bir propaganda silahı” olarak kullanılmaya başlamasına kadar bu görüşe karşı çıkan olmamıştır; buna göre, söz konusu “propaganda silahı”na başvuran kesim, daha önceden Osmanlı İmparatorluğu hakimiyeti altında, Filistin’de Yahudiler ile Araplar arasında var olduğunu iddia ettikleri uyumun modern İsrail Devleti’nin kuruluşu ile yok edildiğini göstermeye çalışmakta, geçmişteki uyumlu ilişkilere örnek olarak da bu var olduğu iddia edilen “altın çağ” ütopyasına işaret etmektedirler. “Arapların bu tartışmalı istismarı” karşısında Bat Ye’or gibi tarihçiler tarafından ortaya atılan “Yahudi-Arap tarihinin neo-göz yaşartıcı kavrayışı” şeklindeki “karşı mit” de “tarihi gerçekler ışığında sürdürülemezdir.” Frederick Schweitzer ve Marvin Perry, İslam hakimiyeti altındaki Yahudilere dair biri “altın çağ”ı savunan geleneksel, diğeri de “zulüm ve pogrom” yorumlarını içeren revizyonist olmak üzere, iki genel görüş olduğunda birleşirler. Her iki isim de, 19. yüzyıl Yahudi tarihçilerinin masallaştırdığı ve aralarında 1011 yılında Kurtuba’da ve 1066 yılında Gırnata’da Yahudilere karşı Müslümanlar tarafından yürütülen pogromlar gibi “pek bilinmeyen nefret ve katliamlar dizisini” göz ardı eden görüşün 1948 sonrasında, Müslüman Araplar tarafından “İsrail’e karşı verilen öncelikle ideolojik ve siyasi mücadelede Arap-İslamcıların elinde bir silah” olarak kullanıldığını savunmaktadır. 681 yılından itibaren, Hispanialı Hristiyan Vizigotlar Yahudilere karşı yoğun bir baskı uygulamışlar, dolayısıyla da 8. yüzyılda Müslüman Arap ve Berberi fatihlerin gelişi Yahudiler tarafından memnuniyetle karşılanmıştır. Fethedilen Córdoba (Cordoba), Malaga, Gırnata (Granada), Sevilla ve Toledo şehirleri, Kuzey Afrikalı işgalciler tarafından silahlandırılan Yahudi sakinlerinin kontrolü altına verilmiştir. Müslümanlar, Hristiyan Vizigotların baskıcı kısıtlamalarını kaldırmış ve Yahudilere tam dini hürriyet vermiş, sadece kişi başına bir altın dinar vergi (cizye) ödemelerini şart koşmuşlardır. Böylece, Müslümanların İber Yarımadası’nı fethinin ardından Kuzey Afrika’dan gelen göç ile sayıları ciddi ölçüde artan buradaki Yahudiler için bir hoşgörü dönemi başlamıştır. Özellikle 912 yılından sonra, III. Abdurrahman ve oğlu II. El Hakim dönemlerinde Yahudiler refaha kavuşmuşlar, kendilerini Endülüs Emevi Devleti’nin hizmetine, bilimsel çalışmalara, başta ipek ve esir ticareti olmak üzere ticaret ve sanayiye adamışlar, bu şekilde ülkenin refahına önemli katkılarda bulunmuşlardır. Bu dönemde, Yahudiler eşi görülmemiş bir ekonomik büyüme sağlamışlardır. Toledo’da, Arapça metinlerin Latin dillerine, Yunanca ve İbranice metinlerin ise Arapça’ya çevirilmesinde rol oynamışlardır. Yahudiler, botanik, coğrafya, tıp, matematik, şiir ve felsefe alanlarında da katkıda bulunmuşlardır. Abdurrahman’ın saray doktoru ve veziri Hasday bin İshak bin Şaprut aynı zamanda Menahem ben Saruq, Dunaş ben Labrat ve diğer Yahudi alim ve şairin de hamisiydi. Bu dönemde Yahudi düşüncesi Samuel Ha-Nagid, Musa ibn Ezra, Solomon ibn Gabirol, Judah Halevi ve Musa ibn Meymun gibi ünlü şahsiyetler ile önemli gelişim göstermiştir. Abdurrahman’ın hükümdarlığı döneminde, alim Moşe ben Enoch, Kurtuba hahamlığına atanmış, bunun sonucunda, Endülüs Talmud çalışmalarının merkezi ve Yahudi bilginlerin buluşma noktası haine gelmiştir. Bu, Yahudilerin kısmi bir özerklik yaşadıkları bir dönem olmuştur. “Zimmi”ler, yani “himaye altındaki gayrımüslimler” olarak, Müslüman ülkelerde yaşayan Yahudiler, Müslümanlar tarafından ödenen zekattan ayrı olarak uygulanan cizye adlı vergiyi ödüyordu. Cizye, farklı kesimlerce, bir baş vergisi, askere alınmama karşılığında yapılan bir ödeme veya haraç olarak görülmüştür. Yahudilerin kendi yasal sistemleri ve sosyal hizmetleri bulunmaktaydı. Ehl-i Kitab’ın mensup olduğu tek tanrılı dinlere hoşgörü gösterilse de, çanlar ya da törenler gibi bu dinlere imanın aleni şekilde sergilenmesini sağlayan araç ve uygulamalara pek hoş bakılmıyordu. II. El-Hakim ibn Abdurrahman’ın 976 yılında ölmesi ile, Endülüs Emevi Devleti’nin de çözülme süreci başlamış ve ortaya çıkan küçük krallıklardaki Yahudilerin konumu daha nazik bir hal almıştır. İlk büyük çaplı zulüm, 30 Aralık tarihinde, Müslümanlardan oluşan bir güruhun Gırnata’daki kraliyet sarayını basarak Yahudi vezir Yosef ibn Naghrela’yı çarmıha gerdiği ve şehrin Yahudi sakinlerinin önemli bir kısmını öldürdüğü 1066 Gırnata katliamı olmuştur. “1.500 Yahudi ailesinden toplam 4.000 kişi bir günde ölmüştür.” Bu, İber Yarımadası’nın İslam hakimiyeti altında olduğu dönemde meydana gelen ilk zulüm olmuştur. Fas’tan gelen bağnaz bir İslami mezhebe mensup olan Murabıtların işgali ile, 1090 yılının başından itibaren durum daha da kötüye gitmiştir. Ancak, Murabıtların yönetimi altında, özellikle de III. Ali ve babası Yusuf ibn Teşfin’in hükümdarlıkları döneminde, dahi kimi Yahudiler müreffeh bir yaşam sürdürmüştür. Murabıtlar döneminde, şair ve hekim Ebu Eyyub Solomon ibn el-Muallim, Abraham ibn Meir ibn Kamnial, Ebu İzak ibn Muhajir ve Solomon ibn Farusal (her ne kadar sonuncusu 2 Mayıs 1108 tarihinde öldürülmüşse de) “vezir” veya “nasi” titrini taşımıştır. Murabıtlar, 1148 yılında yarımadadan çıkarılmışsa da, bunu daha da bağnaz olan Muvahhitler’in işgali izlemiştir. Muvahhitlerin yönetimi altında, birçok Yahudi İslam inanışını kabul etmeye zorlanmış, mallarına işgalciler tarafından el konmuş, eşleri ve çocukları alınmış ve birçoğu köle pazarlarında satılmıştır. En ünlü Yahudi eğitim kurumları kapatılmış, her yerde sinagoglar yıkılmıştır. Bu Berberi hanedanların hakimiyeti sırasında, birçok Yahudi, hatta Müslüman alim İberya’da Müslümanların kontrolü altndaki bölgeleri terk ederek, 1085 yılında Hristiyan güçleri tarafından yeniden fethedilmiş olan Toledo şehrine gitmiştir. Birçok Yahudi alim, Toledo Okulu olarak bilinen ve Arap dünyasından önemli eserlerin, özellikle de ibn Rüşd ile İberya’da Avicebrón olarak tanınan Yahudi şair ve filozof Solomon ibn Gabirol’un çalışmalarının ilk Latince çevirilerini üretmiştir. Yahudiler, Kastilyalı VI. Alfonso’nun ordularına katılmış, yine ordularında çok sayıda Yahudi asker bulunduran Muvahhitlere karşı savaşta 40.000’e yakın Yahudi savaşmıştır. Müslümanların yönetiminin sona ermesinden sonra dahi, İberya’daki Yahudi cemaati, bilhassa da Babil Akademileri’nin düşüşe geçişi ile birlikte, dünyadaki en önemli cemaat olmayı sürdürmüştür. 1135 yılında doğan, Musa ibn Meymun gibi akademisyenler —her ne kadar ibn Meymun’un kendisi Müslümanların hakimiyeti altında Yahudilerin maruz kaldığı muameleden şikayetçi olmuşsa da— Yahudiliğin önemli şahsiyetleri arasında yer almışlardır. İber Yarımadası’ndaki büyük Yahudi varlığı, Yahudilerin 1492 tarihli Elhamra Kararnamesi ile Hristiyan İspanya’dan, ardından yine benzer bir emir ile 1497 yılında da Hristiyan Portekiz’den toplu olarak göçe zorlanmasına kadar sürmüştür. Dakelce Dakelce (kendilerince "Dakelhghuni, Dakelhghunek"; İngilizce "Dakelh, Carrier, Carrier proper"), Kanada'da Britanya Kolombiyası bölgesinde konuşulan Atabask dillerinden bir Kızılderili dilidir. Kimileri iki ayrı dil ("Dakelce" ve "Güney dakelcesi") olarak sınıflandırır. En yakın akrabası Nadoten-Vetsuvetencedir. Nadoten-Vetsuvetenler ve Sekanilerle birlikte "Carrier Sekani Tribal Council" adı altında idari birlik oluştururlar. Asıl Dakel dilleri ya da dili [kendilerince "Dakelh, Yinka Déné, Yinka Whut’en"; İngilizce "Dakelh dialects or languages, Carrier proper"] Dakel hece yazısı Ãœre nitrat Üre nitrat gübre esaslı bir yüksek patlayıcıdır. Basit patlayıcı silah olarak Dünya Ticaret Merkezinin bombalanması gibi eylemlerde kullanılmıştır. Patlama hızının 3,400 - 4,700 m/san. olması nedeniyle amonyum nitratlı patlayıcılara benzer bir tahrip gücüne sahiptir. Ürenin nitrik asit kullanılarak nitratlaştırması yoluyla üretilir. Londrina OtobÃ¼s Terminali Londrina Otobüs Terminali (Portekizce: Terminal Rodoviário de Londrina) , Brezilya’nın Parana eyaletindeki Londrina şehrinde yer alan ve de Brezilyalı bir mimar olan Oscar Niemeyer tarafından tasarlanan bir projedir. Dönemin Londrina Belediye Başkanı Wilson Moreira tarafından 25 Haziran 1988 yılında resmen açılan otobüs terminalinde 32 adet mağaza, 7 büyük satış alanı, 55 otobüs platformu, altytapı hizmetleri, servis birimleri, operasyon/bakım bölümleri, tuvaletler, otopark, kayıp/unutulan malların saklandığı bir bölüm, turistik danışma odası, ve de 38 adet bilet satış yeri yer alıyor. Dairesel bir plana sahip plan terminalin tam ortasında bir bahçe, bahçenin çevresinde de bilet satış noktaları, dükkânlar, eczane, cafeler, bankalar ve diğer hizmet birimleri yer alıyor. Otobüslerin yanaştığı platformlar ise dairenin dış kısmında yer alıyor. Dansk Sprognævn Kurum çalışanları yazılı/görsel medyayı ve basılan kitapları takip ederek yeni sözcükleri ve kullanımlarını kaydederler. Yazıda ve konuşmada yeteri kadar geçen ve kullanılabilir olan yeni sözcükler tüm resmi kurumlar ve okulların uymak zorunda oldukları Retskrivningsordbogen'e dahil edilir. Kurum yıllık yaklaşık 14,000 kadar başvuru almaktadır. Bu başvuruların yarısına yakını özel şirketler tarafından gerçekleştirilirken diğer yarısı ise vatandaşlar tarafından gerçekleşmektedir. Danca Nordstjärnans Tidsålder Nordstjärnans Tidsålder (""Kuzey Yıldızının Çağı""), İsveçli Viking metal grubu Månegarm'ın 1998 yılında çıkardığı ilk stüdyo albümü. FerruhÅŸehr Ferahşehr "(Farsça :" فرخ‌شهر" )," İran'ın Çaharmahal ve Bahtiyari Eyaleti'nde şehir. Eyaletin orta kısmında, idari merkez olan Şehrekürd'e 12 km. uzaklıktaki şehrin nüfusu yaklaşık 48.000'dir. Halkın çoğunluğunu Farslar oluşturur ve kentte Farsça geçerli dildir. Geçim kaynakları tarım ve sanayi faaliyetlerine dayanır. Şehir eyaletteki diğer şehirlerle kıyaslandığında oldukça ileri ve huzurlu bir merkezdir. Şehrin parkları -özellikle Sarıçeşme parkı- ve yazlık dinlenme yerleri muşhurdur. Ayrıca