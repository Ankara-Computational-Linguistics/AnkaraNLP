alan dilimli mihrap önü kubbesi dıştan kümbete benzeyen piramit bir örtü ile örtülmüş ve dışarıdan da camiye hakim bir hale getirilmiştir. Orta sahında bir ışıklık yer alır. Işıklık kubbesine geçişte yelpaze biçimli Türk üçgenleri kullanılmıştır. Camide sahınların hepsi birbirinden farklı yıldız tonozlarla örtülmüştür. Bu camide hem Selçukluların avlulu plan tipi, hem de Emevi plan tipini bir arada görmek mümkündür. Plan tipi ve süsleme olarak benzeri olmayan bir eserdir. Aralarında üslup birliği olmayan üç portalin süslemeleri birbirinden farklıdır. İki başlı kartal motifini de içeren süslemeler son derece taşkın ve barok karakterlidir. Batı portalinde Alaaddin Keykubad’ın arması olan çift başlı kartal ile Ahmet Şahın arması doğan motifi bulunur. Bugün kirişleme izleri kalmış olan ahşap hünkar mahfili Anadolu’daki en erken örneklerden biridir. Abanoz ağacından minber, kabartma sülus yazı kuşakları ve yıldız motifleri büyük bir özenle yapılmıştır. Yapının taşkın barok karakterli ve iri palmetlerle bezeli mihrabı da önemli bölümlerindendir. Caminin doğu cephesindeki pencerenin (özgününde bey mahfili kapısının) üzerinde Ahlatlı nakkaş Ahmed, minberde Tiflisli İbrahim oğlu Ahmed ve hattat Mehmed, caminin güney duvarındaki âyet şeridi üzerinde Mehmed oğlu Ahmed’in adları yazılıdır. Divriği Ulu Cami ve Dârüşşifası, Selçuklu dönemi içinde küçük sayılabilecek yapı topluluklarından biri olmasına karşın, altı sanatçısı ile dikkat çekicidir. Bu bağlamda yapı topluluğu, Selçukluların yanı sıra Mengücekli çevresinde de ekip çalışmasının ve toplam kalite anlayışının varlığını gösteren önemli bir örnektir. Caminin giriş kapısına ikindi güneşi düştüğü zaman gölgelerden oluşmuş, ayakta duran, yandan bir erkek silüeti belirir. Bu silüetin önünde dikdörtgene benzer bir gölge daha vardır. Bu gölgelerin Kur'an okuyan ve namaz kılan bir adam olduğuna inanılır. Evliya Çelebi bu eser için şöyle demiştir: ""Üstad, mermer bu camiye öyle emek sarf edip, kapı ve duvarları öyle nakış bukalemun eylemiş ki, methinde diller kısır, kalem kırıktır."" Darüşşifa'nın merkezindeki havuzdan taşan fazla su, havuzun etrafındaki kare planlı kanaldan havuzun etrafını dolaşıp, daire çizerek yapıdan tahliye edilir. Ahmediye Camii Ahmediye Camii aşağıdaki anlamlara gelebilir: Kompozit ZÄ±rhlar Kompozit Zırhlar günümüzde metaller gibi klasik malzemelerin birçok özellikleri gelişen teknolojinin ihtiyaçları için yeterli olamayınca, daha üstün özelliklere sahip olan kompozit malzemeler üretilmeye başlanarak bu konuda hızlı bir gelişme sürecine girilmiştir. Klasik malzemelere göre kompozit malzemelerin en belirgin özellikleri hafiflik ve sağlamlıklarıdır. Yapılan araştırma ve geliştirmeler neticesinde, bu malzemelerin çekme, darbe dayanımlarının artırılması; yorulma, kimyasal direnç ve elektrik özelliklerinin iyileştirilmesi mümkün olmuş ve kompozit malzemeler yaygın şekilde havacılık, deniz taşıtları, otomotiv, makine, inşaat, askeri ve uzay teknolojisi alanlarında kullanılmaya başlanmıştır. Kompozit malzemeler genelde bir veya birkaç çeşit elyaf, çeşitlı rijit parçacıkların reçinelerle veya metal/seramik matrislerle değişik şekilde süreçlere sokulması sonucu elde edilirler. Bu amaçla kullanılan elyafler ise cam karbon , seramik, aramid ve karışık elyaf olabilmektedir. Bazen de elyaf yerine elyaftan üretilmiş keçe veya dokuma kullanılmaktadır. Böylece dayanım daha da arttığı için, üretimde de pratiklik sağlanır. Kompozit malzemelerin başlıça avantajları; fiziksel özelliklerinin ayarlanabilmesi, hafiflikleri, ağırlıkların oranla yüksek mukavemet, uzun yorulma ömrü, kimyasal dayanım ve karmaşık şekillerin imalatıdır. Reçine dışında, kompozit malzeme yapımında metal matrisler de kullanılmaktadır. Aluminyum-grafit, magnezyum-Grafit metal matrisler örnek olarak verlebilr. Kompozit malzemelerin, yumuşak çelikten daha dayanıklı, titanyumdan sert ve aluminyumdan hafifleri yapılmış olmasına rağmen bu alandaki araştırmalar devam etmekte olup, bu tür malzemelerin gelecekte daha yaygın olarak kullanılacak çok önemli mühendislik malzemeleri olacakları anlaşılmaktadır. Bu avantajlarının yanında kompozit malzemelerin bazı dezavantajları vardır. Bu dezavantajlardan başlıcası tasarım, analiz ve standart parça üretimindeki güçlüklerdir. AsansÃ¶r emniyet devresi Asansör Emniyet Devresi, asansörde olası kazaları önlemek amacı ile kurulmuş bir sistemdir. Bütün ulaşım araçlarında olduğu gibi asansörlerde de kazaları olabildiğince aza indirmek gerektiğinden emniyet devreleri bulunmaktadır. Genellikle üç seri devreyi takip eden sistemden oluşur; Asansörün olağan dışı çalıştığı takdirde durdurmaya veya sistemdeki arıza giderilene kadar durdurmaya yarayan emniyet devresidir. Asansördeki emniyet noktalarını seri bir şekilde dolaşarak döner. Asansör stop devresinden beslenir. Asansördeki fiş devrelerine seri olarak bağlanır. Asansör dış kapısının kapalı olduğu sinyalini ana karta bildiren sistemdir. Fiş devresi elektriği geçirmiyorsa ana kart asansörün harekete geçmesine izin vermez. Aynı zamanda stop devresi sinyali gelmediği takdirde fiş devresi sinyali de gelmez. Fiş Devresinden beslenir. Asansördeki Kilit Devresine seri olarak bağlanır. Asansör Dış kapısı kapalı olduğu zaman harekete geçmeden önce dış kapıyı kilitler, kapı kilitlenmediği takdirde anakart kilidi deneme sayısının ayarına göre tekrar dener. Kilit devresi geçirdiği takdirde asansör harekete geçer. Bu bilgiler klasik bir asansöre göre verilmiştir. Dış kapı çarpma kapı olarak ele alınmıştır. Yarı otomatik asansörlerde genel olarak Kilit Devresi son olarak Kabin Kapıdan geçirildikten sonra Anakart'a gönderilir. Tam otomatik asansörlerde genel olarak Fiş Devresi Kabin Kapısından geçirilir Kilit Devresi ise Kat Kapılarından geçirilerek Anakart'a gönderilir Han (unvan) Han, eski Türk - Moğol topluluklarında hükümdar. "Ulu insan", "lider" anlamları taşımaktadır. Moğolcada ve bazı Altay lehçelerinde Kan (Gan) olarak da söylenir. Arapça'da "melik", Farsça'da "şah", Latince'de "rex", Almanca’da "König", İngilizce'de "king" denilen kral kelimesinin Türkçedeki karşılığıdır. Han, Bir ülkeyi, bir topluluğu veya bir boyu yöneten kişidir. Mitoloji de tanrıların da sıfatı olarak kullanılır. İlk çağlarda Han aynı zamanda topluluğun dini önderidir. Topluma baş-şamanlık yapan kişidir. Ata Ruhları adına törenler düzenler. Tahta çıktığında ise bir keçe üzerine oturtulup dokuz kez doğudan batıya doğru çevrilir. Bu onun göğe çıkmasını, göğün dokuz katını aşıp Tanrıya ulaşmasını ifade eder. Doğal olayların önderden kaynaklandığı düşünülür. O doğaya etki edebilir. Daha sonraları bu durum biraz daha soyutlaştırılıp, kötü yöneticinin bereketsizliğe, iyi olanın ise bolluğa sebep olacağı inancı haline dönüşmüştür. Devletin gücü hakanın ne kadar kutlu olduğuyla ilgilidir. Kan kelimesi ile yakından ilgilidir. Kan hayat verici bir güç olarak ve nesilden nesile aktarılan bir yaşam ve özellik taşıyıcısı şeklinde düşünülür. Yeminler kan akıtarak yapılır. Kanla ıslanmış mendiller sürüldüğünde kör olan göz görmeye başlar. Kanları birbirine karışan insanların ömür boyu hatta ölümden sonra bile bağlı kalacağına inanılır ve bu nedenle biraz sütün içine bir iki damla kendi kanlarını damlatarak içenler “Kankardaş” olurlar ve soydan gelen kardeşlik kadar geçerli sayılır. Kahramanlar doğarken avuçlarında sertleşmiş bir kan pıhtısı tutarlar. Moğolcada Han kelimesi Gök anlamını da içerir. Buyrultu/Buyruldu (ferman) veya Yarlıg/Yarlık (ferman) adı verilen emirleri toplumu düzenler ve masallarda da sık sık yer alır. Türklerde Ege/Eğe sözcüğü de kral anlamında kullanılır. Tigin/Tekin ise Prens, Şehzade demektir. Bazen Beg/Beğ/Bey sözcüğü de Han anlamında kullanılsa da aslında Beğ daha düşük bir hiyerarşik düzeydedir ve genelde Ağa kavramına denk düşer, bazen de il,ilçe yöneticileri kastedilir. Han unvanı, ailesinde Moğol dışında başka topluluktan insan olan devlet başkanları tarafından kullanılamazdı. Bunun en büyük örneği Timur'dur. Türk olan Timur "Emir" unvanı almıştır. Türk toplumundaki karşılığı Hakan veya Kağan'dır. Günümüzde isim olarak tek başına çok nadir kullanılmakdadır. Genelde önüne sıfat getirerek kullanılır; Gök-Han, Er-Han, Rey-Han, Öge-Han gibi Hanım, Türk toplumsal düzeninde kadın yönetici, kraliçe demektir. Bir ülkeyi, bir topluluğu veya bir boyu yöneten kadındır. Mitoloji de tanrıçaların da sıfatı olarak kullanılır. Kanım şeklinde de söylenir. Ece veya Eçe olarak da kullanılır. Devlet yöneticilerini Türkler; Han ve Hanım, Moğollar ise Han ve Hatan (Kan "hakan" ve Katan "hatun") olarak ikili şekilde ifade ederler. Prenseslere ise Bike/Büke denilir. Hanım (Kraliçe) sözcüğünün türeyişi şu şekilde anlatılır. Mete Han (Moğollar Cengiz Han olduğunu söylerler) gelip saygı sunan herkesin Han’ım şeklinde hitap ettiği bir ortamda, içeri giren eşini görünce “İşte bu da benim Hanım” der. O günden bu yana kadın yöneticilere Hanım denir. Etimolojik olarak doğruluğu tartışılsa da, sosyal hayat algısı olarak kadının bu konumu tartışılmaz bir gerçektir. Han sözcüğünden Hanım’ın türetilişine benzer bir durum da Beg/Beğ (Bey)’den Begüm sözcüğünün oluşumudur. Begüm; Bey’in dişil halidir ve hanımağa, kadın yönetici, prenses gibi anlamlar içerir. Önemli Tarihsel Hanımlar şöyle sıralanabilir: Süyünbike Hanım, Emese Hanım, Türkan Hanım, Çeçek Hanım, Tomrus Hanım, Ipar Hanım, Mama Hanım, Börte Hanım, Kösem Hanım... Türk dilinde cinsiyet dönüştürme ekleriyle türetilen kadın ve erkek yönetici unvanları şunlardır. Türkçede dişil sözcükler türetmek için kullanılan bir yol (çok sık olmasa da) –ım / –im ekidir. Ayrıca -çe / -ça eki ile de türetme yapılabilir: (Han/Kan) kökünden türemiştir. Soy ve soyluluk anlamları içerir. Moğolca, Tunguzca, Mançuca ve Türkçede küçük ses farklarıyla hep aynı anlamı taşır. Türk mitolojisinde pek çok boyun kendi adını taşıyan bir ilk atası vardır. Örneğin İlemen Han, İlemen boyunun atasıdır. Aynı şekilde Türügeş Han, Türgeşlerin; Tileg Han, Teleğütlerin; Oyrat Han, Oyrat ve Kalmukların; Kuzar Han, Hazarların ve Azerilerin atası olarak kabul edilir. Türk Han ise tüm Türklerin atasıdır. Türk söylencelerinde adı geçen efsanevi hanlar şu şekildedir. Türk ve Altay mitolojisinde söylencesel hakandır. Gil Han olarak da söylenir. Kildağ’da yaşar. Kendisine dağın etrafını çeviren balçıktan dolayı ulaşılamaz. Balçık sözcüğü ile yaklaşık aynı anlamlar taşır. Kurdağ’da yaşayan bir hakan olduğu söylenir. Kürhan, Gurhan veya Gürhan olarak da tanınır. Oğuz Kağan’ın amcasıdır. Sümerlerde yer altı tanrısının adı Kür olarak geçer ve onun koruduğu ırmağın adı da Kur’dur. Yer altı dünyasına da bu ad verilir. Kür/Kur/Gur sözcüğü; güç, kuvvet, dayanıklılık, bağımsızlık anlamlarına gelir. Türk ve Altay mitolojisinde Kuzdağ'da yaşayan efsanevi hakandır. Küz Han veya Guz Han olarak da bilinir. Yaşadığı dağa varmak isteyenler soğuktan ve rüzgardan dolayı ulaşamazlar. Kuz/Guz kelimesi; soğuk, kuytu, karanlık demektir. Kuzey kelimesiyle aynı kökten gelir. Musdağ (Buzdağ)’da yaşayan bir hakandır. Bus Han, Mus Han, Büs Han veya Müs Han olarak da söylenir. Moğollar Mös Kan derler. Buzullar nedeniyle kendisine ulaşılamaz. Ordağ’da yaşayan hakandır. Soğuktan ve rüzgardan dolayı ulaşılamaz. Ur Han olarak da söylenir. Oğuz Han’ın amcasıdır. Ordu (Ordo) şeklinde askeri örgütlenmeyi ilk gerçekleştiren kişi olarak kabul edilir. Or sözcüğü güç, kuvvet, ordu, yıkılmazlık anlamlarına gelir. Ordu (askeriye), orda (halk) bu kökten türemiş sözlerdir. Yerleşmek, mevki, makam anlamları vardır. Yücelik ifade eder. Türk ve Altay mitolojisinde Daş Han olarak da anılan ve Taşdağ’da yaşayan bir hakan. Kayalık bölgeler kendisini korur. (Kur/Gur/Kür) kökünden türemiştir. Güç, kuvvet, dayanıklılık, bağımsızlık anlamlarına gelir. Kurtarmak fiili ile de bağlantılıdır. Moğolcada Görü/Gürü, Tunguzcada Güre sözcükleri aynı manaları ifade eder. Rock and Roll Hall of Fame Rock and Roll Hall of Fame and Museum, Amerika Birleşik Devletleri'nin Ohio eyaletinde, Cleveland şehrinin Erie Gölü kıyılarında bulunan bir müzedir. Özellikle rock and roll alanında en meşhur ve en etkili sanatçıların, yapımcıların ve müzik endüstrisine önemli katkıları olan diğer kişilerin geçmişlerini kaydetmek için tasarlanmıştır. Müze, Cleveland şehrinin yeniden imar edilen North Coast Harbor kısmında yer almaktadır. José Manuel Fuente José Manuel Fuente (d. 30 Eylül 1945, Limanes, İspanya - ö. 18 Temmuz 1996, Oviedo, İspanya) eski profesyonel yol bisikletçisi ve tırmanma uzmanı olarak bilinir. Fuente 1969'dan 1976 yılına kadar profesyoneldi. Funte, babası ve dedesi gibi ayni takma ada "El Tarangu" sahipti. Avusturya diyalektiğinde güç ve karakter ile ünlenmiş adam anlamındadır. Fuente, kendi zamanında en büyük tırmanıcı olarak bilinir. Fuente İspanya Bisiklet Turu'nu iki defa kazandı. İtalya Bisiklet Turu'nda arka arkaya (1971-1972-1973-1974) dört defa dağların kralı unvanını Yeşil mayo kazandı. Fuente zamanının büyük bisikletcileri Eddy Merckx ve Luis Ocana'nın rakipleriydi. 1972 İspanya Bisiklet Turu'nu kazandı. Tur o zaman Nisan sunu Mayıs başı yapılıyordu. Birkaç hafta sonra 1972 İtalya Bisiklet Turu'nda Fuente, Eddy Merckx ile büyük nücadeleye girmişti. Fuente yarışın başında Kırmızı mayo'yu elde etmişti fakat Merckx onu tekrar geri aldı. Fuente,Bardonecchia dağ etabında atak yaparak Merckx üzerinde baskı oluşturdu. Fakat Merckx küçük küçük hızını artırarak Fuente'nin arkasına geldi ve sonunda etabı kazanarak bitirdi. Aarau Aarau, İsviçre'nin kuzeyindeki Aargau kantonunun merkezi. Jura Dağlarının güney eteklerinde, Zürih'in batısında ve Aare ırmağının sağ yakasındadır. 1240'larda Kyburg kontlarınca kurulan Aarau, 1264'te Habsburgların eline geçti. 1415'te kenti Bernliler aldı. 1798'de ise Helvetia Cumhuriyeti'nin başkenti oldu. Kentin önemli tarihi yapıları arasında 13. yüzyıldan kalma kuleler, kent kilisesi (1473), belediye binası (1762) ve kanton kitaplığı yer alır. Din reformcusu Huldrych Zwingli'nin sayfa kenarlarına notlar aldığı bir Kitabı Mukaddes bu kitaplıktadır. Kentin kuzeydoğusunda Habsburg ailesinin ilk ikametgâhı olan Habsburg ya da Habichtsburg'un (Şahin Kalesi) yıkıntıları vardır. Aarau'nun doğusunda yer alan, ortaçağdan kalma Lenzburg Kalesi'nde bir tarih müzesi ile bir konferans merkezi bulunur. Özellikle elektikli araçlar, zil, hassas ölçü araçları, ayakkabı, pamuklu dokuma ve kimyasal madde üretimine yönelik olan sanayi kuruluşları kentin yeni bölümlerinde toplanmıştır. Çoğunluğu Almanca konuşan nüfusun %75'i Protestandır. Nüfus (1983 tah.) 15.710 Rüzgâr sınıfı hücumbot Rüzgâr sınıfı hücumbot, Lürssen Werft (Almanya) tersanesi tarafından dizayn edilen ve Türk Deniz Kuvvetleri'nde kullanılmış olan hücumbotlar, Yıldız ve Doğan sınıfı hücumbotlara boy, sürat ve silah / sensörleri açısından oldukça benzemektedir. Roskilde Ãœniversitesi Roskilde Üniversitesi (Danca: Roskilde Universitetscenter, RUC) Danimarka'da bulunan 1972'de kurulmuş bir devlet üniversitesidir. Üniversite lisans ve lisansüstü eğitim vermektedir. Üniversitenin 8.000'nin üzerinde öğrencisi vardır. Bazı dikkate değer mezunları ve profesörleri şunlardır: Karadeniz Teknik Üniversitesi Elektrik-Elektronik Mühendisliği Bölümü Bölüm, Karadeniz Teknik Üniversitesi Kanuni Kampüsü içinde yer alan kendi bölüm binasındaki derslik ve laboratuvarları ile her yıl 600 civarında lisans öğrencisine hizmet vermektedir. Her yıl 85-100 arasında öğrenci alınan bölümde 6 profesör, 6 doçent, 12 yardımcı doçent, 1 öğretim görevlisi ve bir uzman bulunmaktadır. Ayrıca 20 araştırma görevlisi de eğitim-öğretimin değişik kademelerinde yardımcı elemanlar olarak hizmet vermektedir. Bugünkü Elektrik-Elektronik Mühendisliği bölümü eğitim-öğretimine 1969 yılında Makina-Elektrik Fakültesi bünyesinde Elektrik Mühendisliği Bölümü olarak başladı. Bölümün ilk mezunları beş yıllık bir eğitim-öğretim programı sonucunda Elektrik Yüksek Mühendisi unvanına sahip oldular. Sonraki yıllarda dört yıllık lisans programına geçilerek programı başarıyla tamamlayanlara Elektrik Mühendisi unvanı verilmeye başlandı. Bölüm, 1982 yılında Elektrik-Elektronik Mühendisliği Bölümü adını aldı ve 2547 sayılı yasa ile oluşturulan Mühendislik-Mimarlık Fakültesine bağlandı. Elektrik-Elektronik Mühendisliği Bölümü dört yıllık programıyla lisans eğitimi vermektedir. Öğrenciler 5.yarıyılda "Elektrik ve Kontrol" ile "Elektronik ve Haberleşme" kollarından birini seçerler. Bu kollardan mezun olan oğrencilere Elektrik-Elektronik Mühendisi unvanı verilir. 1998-1999 öğretim yılına kadar Elektrik kolu mezunlarına sadece Elektrik Mühendisi, Elektronik-Haberleşme kolu mezunlarına da sadece Elektronik Mühendisi unvanının verildiği uygulamadan Yükseköğretim Kurumunun da uygun görmesiyle vazgeçilmiş ve her iki dal mezunlarına da artık Elektrik-Elektronik Mühendisi olarak ortak bir unvan verilmesi kararlaştırılmıştır. Elektrik-Elektronik Mühendisliği Bölümünde 1997-1998 eğitim-öğretim yılından itibaren Yabancı Dil Hazırlık Sınıfı(İngilizce) konularak yabancı dille eğitim programı uygulanmaya başlanmıştır(%30 yabancı dilde eğitim verilmektedir). Yabancı Dil Yeterlilik Sınavı'na girerek başarılı olanlar doğrudan 1.sınıfa kayıt yaparlar. Bu sınavı başaramayanlar ise bir yıl yabancı dil hazırlık okurlar. Bölümün laboratuvar olanakları geniştir. Bu laboratuvarlardan başka bölümün amaçları ve lisans ders programlarına paralel olarak Biomedikal Laboratuvarı da planlanmış ve kuruluşuna başlanmıştır. Laboratuvarların çoğunluğunda Lisansüstü (Yüksek Lisans ve Doktora) çalışmaları yürütülebilmekte, KTÜ Araştırma Fonu’nun olanaklarından yararlanılarak eğitim öğretimin yanı sıra araştırma geliştirme özellikleri daha üst düzeylere çıkarılmaya çalışılmaktadır. Laboratuvarlardaki donanım, ülke ve bölge kuruluşlarının gereksinim duyacağı araştırma-geliştirme, kalite-kontrol desteğini verebilecek biçimde kullanıma açıktır. Hırvat kunası Hırvatistan kunası () Hırvatistan'da kullanılan para birimidir. 30 Mayıs 1994 tarihinde tedavüle girmiştir. Kısaltması HRK olan Hırvat Kunası uluslararası numarası 191'dir. Hırvatistan'da 2020 yılında enflasyon oranı %0.4'tür. Adı Hırvatça Sansar anlamına gelmektedir. 1 kuna 100 lipadan meydana gelir. Fiji doları Fiji Doları (İngilizce: Fijian dollar) para birimi kodu FJD olan ve Fiji'de 1969 yılından bu yana kullanılan para birimidir. Ayrıca bu para birimi 1867 ile 1873 arasında da kullanılmıştır. Fiji doları $ işaretiyle veya alternatif olarak FJ$ şeklinde gösterilerek diğer dolar para birimlerinden ayırt edilmesi sağlanır. Fiji'de Ocak 2008 enflasyon tahmini %7.4'tür. Beyaz Rusya rublesi Beyaz Rusya rublesi (, çoğul şekli: рублі ya da рублёў) Beyaz Rusya'da kullanılan para birimidir. 1 ruble 100 kapeykaya bölünmüştür. Para biriminin uluslararası kodu BYR olup, sembolü BR'dir. Beyaz Rusya rublesi Rus rublesi yerine Amerikan dolarına sabitlenmiştir. Aba (kumaş) Aba bir tür yünlü kumaş. Dövme yünden yapılan, genellikle devetüyü ya da siyah renkteki abadan maşlah, çakşır, kalçın, şalvar, potur, cepken, salta, yelek, cübbe, yağmurluk, mest ve terlik gibi çeşitli giysiler, heybe, hurç ve eyer örtüsü yapılır. Bu nedenle abacılık Anadolu'nun her yanında gelişmiş bir el sanatıdır. Abacıların, sık dokunmuş ve iyi kaliteli abayı işlemek zorunda oldukları, eski esnaf nizamnamelerinde belirtilir. 19. yüzyılda da Sadrazam Alemdar Mustafa Paşa, Sekban Ocağı'ndaki askerlerin dizliklerini ve topuzluklarını abadan yaptırmış, böylece abacılık İstanbul'daki çeşitli el sanatları arasında giderek önemli bir zanaat durumuna gelmişti. Estonya kronu Estonya kronu ("Eesti kroon", İngilizce: Estonian kroon) uluslararası kodu EEK olan, Estonya'da Euro öncesinde kullanılan para birimidir. 1991 yılında kullanılmaya başlanılmış, Euro'nun çıkması ile 1998 yılından başlamak üzere Euro ile sabit kur rejimi uygulanmıştır. Euro'ya %15'lik bant dahilinde sabitlenen Estonya Kronu, 1 Ocak 2011 tarihinden itibaren kullanımdan kaldırılmıştır. Estonya artık Euro'yu kullanmaktadır. Tedavüldeyken Estonya kronu 100 sente ("sent") bölünmüştü. Estonya Kronu uluslararası numarası 233'dü. Macar forinti Macar forinti (), Macaristan'da kullanılan para birimidir. Forint 100 fillere ayrılmıştır. Ancak filler 1999'dan bu yana kullanımda değildir. Paranın uluslararası kodu HUF olup, Macaristan'daki ortalama enflasyon oranı %7.1'dir. Muhittin FisunoÄŸlu Muhittin Fisunoğlu (1928, Tokat) Türk asker, iş adamı ve müzisyen. Kara Kuvvetleri Komutanlığı ve 1. Ordu Komutanlığı görevlerinde bulunmuştur. İlk olarak 1946 yılında Kuleli Askeri Lisesi'nden, 1948 yılında Kara Harp Okulu'ndan, 1958 yılında Harp Akademisi'nden ve 1962 yılında Fransız Harp Akademisi'nden mezun oldu. 1974 yılına kadar Kıta Karargâh Harp Akademileri Öğretmenliği görevleri ile Şam ve Beyrut Askeri Ataşeliği görevlerinde bulundu. Yine 1974 yılında kariyerinde hızla ilerleyen Fisunoğlu, Tuğgeneral rütbesine terfi etti. Bu rütbede Kara Kuvvetleri Teşkilat ve Harekat Daire Başkanlığı ve 4. Zırhlı Tugay Komutanlığı yaptı, 1978 yılında ise Tümgeneral rütbesine terfi etti. Bu rütbede 28. Piyade Tümen Komutanlığı ve Genelkurmay Teşkilat ve Eğitim Daire Başkanlığı görevlerini yürüttü. 1982 yılında Korgeneral rütbesine terfi etti. Bu rütbede Genelkurmay Harekât Başkanlığı, 5. Kolordu Komutanlığı, Harp Akademileri Komutan Kara Yardımcılığı ile Millî Güvenlik ve Silahlı Kuvvetler Akademisi Komutanlığı görevlerinde bulundu ve 1987 yılında Orgeneral rütbesine terfi etti. Bu rütbede Ege Ordusu ve 1. Ordu Komutanlığı görevlerini yürüttükten sonra 1 Ocak 1991 tarihinde Kara Kuvvetleri Komutanlığı'na atandı ve bu görevi 30 Ağustos 1993 tarihine kadar yürüttü. TSK Genelkurmay Başkanı Orgeneral Doğan Güreş'in görev süresi dönemin başbakanı Tansu Çiller tarafından teamüllere aykırı bir biçimde uzatılınca Genelkurmay Başkanlığı yolu kapandı ve 30 Ağustos 1993 tarihinde emekli olan Muhittin Fisunoğlu, dönemin Genelkurmay Başkanı Doğan Güreş'e kendi görev süresini uzatmayı kabul etmeyeceğine dair şeref sözü verdiğini söyledi. 4 Kasım 1992 tarihinde Dönemin Genelkurmay Başkanı Doğan Güreş, Kara Kuvvetleri Komutanı Muhittin Fisunoğlu, 1. Ordu Komutanı İsmail Hakkı Karadayı ve 3. Kolordu Komutanı Hikmet Köksal'a İstanbul, Hasdal'da ki 26. Zırhlı Tugayı denetlemiş, daha sonra erlerle yemek yedikten sonra gazinoya geçen komutanlara Türk kahvesi ikram edilmiş ancak kahvelere PKK'lılar tarafından siyanür katıldığı anlaşılmış, suikast girişiminde bulunan kişileri yakalamak için operasyonlar başlatılmış, suikast girişimi başarısız olmuş, Doğan Güreş'in PKK'ya karşı dönemin hükumetiyle topyekûn mücadele başlatıldığını vurguladığı genelkurmay başkanlığı döneminde Kara Kuvvetleri Komutanlığı görevini sürdürmekteydi. Fisunoğlu silahlı kuvvetlerden emekliliğinin ardından yönetim kurulu üyesi olduğu Sümerbank'ta 1998 yılının Kasım ayında işe başlamış ancak bankada yolsuzluklar ve usulsüzlükler soruşturması sonrası devlet tarafından Sümerbank'a el konulmuş, eski Orgeneral Fisunoğlu bankanın yönetiminde olduğu için yargılanmış ve bir dönem yurt dışına çıkma yasağı almıştır. Bir dönem birlikte çalıştığı Doğan Güreş, İsmail Hakkı Karadayı, Halis Burhan ve Vural Beyazıt tarafından kendisine şantaj mektubu yazıldığını iddia ederek bu isimlere dargın olduğunu söylemiştir. Fisunoğlu askerliği yanı sıra kendi bestelediği şarkılarıyla da bir dönem dikkat çekmiştir. Muhittin Fisunoğlu evli ve iki çocuk babasıdır. Fransızca bilmektedir. İzlanda kronası İzlanda Kronası (İzlandaca: "íslensk króna"), İzlanda'da kullanılan para birimidir. Krona isim anlamı olarak diğer kuzey ülkelerinin para birimi İsveç ve Norveç kronuyla bağlantılıdır. İzlanda Kronasının uluslararası kodu ISK'dir. Haziran 2008 verilerine göre İzlanda'daki yıllık enflasyon oranı %1'dir. Singapur dolarÄ± Singapur doları (İngilizce: Singapore dollar) Singapur'da kullanılan para birimidir. Singapur doları $ işaretiyle veya diğer dolar para birimlerinden ayırmak için S$ kullanılır. 1 dolar, 100 cente bölünmüştür. Singapur'un 2014 yılında yıllık enflasyon oranı %1,2'dir. Paranın uluslararası kodu SGD'dir. Afgani Afgani, Afganistan'da kullanılan para birimidir. 1 Afgani 100 pula bölünmüştür. Afgani'nin uluslararası kodu AFN'dir. Carl H. Fischer Carl H. Fischer, (d. 22 Mayıs 1907 - ö. 23 Kasım 2005), Amerikalı bitki bilimci. Fischer, daha çok kılıç çiçeğinin yeni çeşitlerini bulmasıyla bilinmektedir. St. Charles, Minnesota, şehrinde hayatının büyük bölümünü geçirmiştir ve aynı şehirde her Ağustos ayında düzenlenen "Kılıç Çiçeği Festivali" ile anılmaktadır. Disney Prenses Disney Prensesleri, orijinal adıyla 'Disney Princess", Walt Disney Company'nin oluşturduğu markalardan biridir. Disney Prensesleri'nin asıl kahramanları Cinderella (Külkedisi), Snow White (Pamuk Prenses), Aurora (Uyuyan Güzel), Ariel (Küçük Denizkızı), Belle (Güzel ve Çirkin) ve Jasmine (Aladdin)'dir.Onların arasına kısa bir süre sonra Mulan ve Pocahontas da eklenmiştir. 2007 yılında Disney şirketi, Prenses'e 2009 yılında vizyona girecek olan The Princess and the Frog (Prensen ve Kurbağa) filminden Prenses Tiana'nın ekleneceğini açıkladı. Tüm Disney Prenses kahramanlarının bebekleri, giysileri, kitapları, aksesuarları ve CD'leri çeşitli mağazalarda satılmaktadır. 1. Pamuk Prenses - Adriana Caselotti tarafından seslendirildi. - Pamuk Prenses ve Yedi Cüceler (1937) 2. Külkedisi - Ilene Woods tarafından seslendirildi. - Külkedisi (1950) 3. Prenses Aurora - Mary Costa tarafından seslendirildi. - Uyuyan Güzel (1959) 4. Prenses Ariel - Jodi Benson tarafından seslendirildi. - Küçük Denizkızı (1989) 5. Belle - Paige O'Hara tarafından seslendirildi. - Güzel ve Çirkin (1991) 6. Prenses Jasmine - Linda Larkin tarafÄ±ndan seslendirildi. - Aladdin (1992) 7. Prenses Pocahontas - Irene Bedard tarafÄ±ndan seslendirildi. - Pocahontas (1995) 8. Fa Mulan - Ming Na tarafÄ±ndan seslendirildi. - Mulan (1998) 9. Tiana - Anika Noni Rose tarafından seslendirildi. - Prenses ve Kurbağa (2009) 10. Rapunzel - Mandy Moore tarafÄ±ndan seslendirildi. - Tangled (2010) 11. Prenses Merida - Kelly McDonald tarafÄ±ndan seslendirildi. - "Brave" (2012) 12. Prenses Elsa - Idna Menzel tarafÄ±ndan seslendirildi. - Frozen (2013) 13. Prenses Anna - Kristen Bell tarafÄ±ndan seslendirildi. - Frozen (2013) 14. Prenses Moana - Auli'l Cravalho tarafÄ±ndan seslendirildi. - Moana (2016) Interscope Records Interscope Records, Universal Music Group'un sahibi olduğu Amerikan müzik yapım şirketi. Interscope-Geffen-A&M şirket grubunun bir işletmesidir. 1989 yılında Jimmy Iovine, Ted Field ve Tom Whalley tarafından Atlantic Records'un finansal desteğiyle kurulmuştur. Interscope etiketiyle çıkan ilk albüm, Latin rapçi Gerardo'nun ilk albümü "Mo' Ritmo", listelerde ilk 5'e girmiş ve albümden çıkan ilk single, "Rico Suave" 1991 yılında altın plak kazanmıştır. Aynı yıl Interscope etiketiyle çıkan Marky Mark and the Funky Bunch'ın ilk albümü, platin plak kazanmıştır. Şirket, bu süre boyunca Tupac Shakur, Primus, No Doubt ve Nine Inch Nails gibi isimleri bünyesine katmıştır. Afrikaans Vikipedi Afrikaans Vikipedi, Vikipedi'nin Afrikaans dilindeki sürümüdür. Kasım 2001'de kurularak 11. kurulan Vikipedi dil sürümü olmuştur. Haziran 2008'de madde sayısı 10.000 geçerek madde sayısına göre, 69. büyük Vikipedi olmuştur. Afrikaans Vikipedi'nin kullanıcıları Güney Afrikalılar olduğu gibi, Hollandalılar ve Belçikalılar tarafından da kullanılmaktadır. Alçak Saksonca Vikipedi Alçak Saksonca Vikipedi ("Nedersaksische Wikipedie"), Vikipedi'nin bir dil versiyonudur. 24 Mart 2006'da yazılmaya başlanmıştır. Aşağı Almancanın Hollandalılar tarafından konuşulan çeşididir. Alçak Saksonca Vikipedi'nin 2007 yılı sonunda madde sayısı 2500'ü geçmiştir. Birçok Hollandalı kurum ve kuruluş tarafından içeriğine katkıda bulunulmaktadır. Avustralya futbolu Avustralya futbolu, aynı zamanda genellikle futbol ya da Aussie kuralları, günlük konuşma dilinde footy ve tarih bilimi dilinde Avustralasya futbolu ya da Viktorya futbolu olarak geçer, 2 takım ve 18 sporcu arasında açık havada geniş oval şekilli bir çim sahada (sıklıkla Kriket sahası kullanılır) oynanan bir çeşit futbol. Avustralya futbolu 1858'de sporcu Tom Willis tarafından kriket oyuncularının kış ayları boyunca formda kalmaları için icat edilmiştir. Kayıtlara geçen ilk karşılaşma 1858'de Scotch College ile Melbourne Grammar School arasında oynandı. İlk profesyonel lig olan Victoria Eyaleti Futbol Ligi (VFL) 1896'da kuruldu ve bir yıl sonra karşılaşmalar oynanmaya başladı. 1987 yılında lig ulusal düzeye yayıldı ve 1994'te Avustralya Futbol Ligi adını aldı. Bir Avustralya futbolu maçı yirmişer dakikadan toplam dört çeyrek olarak oynanır. Maç, 2'si çizgi hakemi, 3'ü saha hakemi ve 2'si de gol hakemi olmak üzere toplam 7 hakemle yönetilir. Her takım sahada 18 oyuncuyla oynar. Her takımın dört yedek oyuncusu olabilir. Karşılaşma içinde istendiği kadar oyuncu değiştirilebilir. Top her yöne oynanabilir. Ancak sadece ayak (şut), yumruk (el pası) veya avuç içi kullanılabilir.Oyuncu şutla gelen topu yakalamayı başarırsa bir "işaret" kazanır. Bu oyuncu topu tuttuğu yerden ayağı veya yumruğuyla engellenmeksizin topu kullanabilir. Oyuncu topla birlikte koşabilir ancak, on beş metrede bir topu sektirmek zorundadır. Topla koşan oyuncu savunma tarafından engellenebilir ya da yere indirilebilir. Eğer yere inerse topu derhal elinden çıkarmalıdır, aksi takdirde penaltı verilir. Serbest vuruş olarak bilinen penaltılar rakibi arkadan itme, kuraldışı bir biçimde yere indirme ya da topsuz oyuncunun yere indirlimesi gibi kural ihlallerine karşı verilir. Son olarak rakibine saldıran, çelme takan, iten veya tekme atan oyuncu cezalandırılabilir ve sonraki maçtan men edilebilir. Avustralya futbolu sahası üç parçadan oluşur.Oyun çeyrek başlarında ve gol sonralarında orta noktadan başlatılır. Burası sahanın ortasındaki orta karenin içindedir.Orta karenin iki yanındaki alanlara kanat denir. Topun savunmadan hücuma geçtiği geçiş oyunu burada oynanır. Gol yayı bölgesi esas gol bölgesidir. Sahanın iki ucunda bulunur ve gol noktasından bitime kadar elli metrelik bir uzunluğa sahiptir. Oyun alanının uzunluğu 135–185 m, genişliği ise 110-155 metre arasında değişir. İç kale direklerinin mesafesi 6.4 m, her iki dış direk mesafesi de 6.4 metredir. İç kale direklerinin uzunluğu 6, dış direklerin ise 3 metredir. AFL Komisyonu Avustralya Futbolunun idari yapısını teşkil eder. İdare hakkını 1993 yılında devralmış ve dünyanın en güçlü spor otoritelerinden biri haline gelmiştir. AFL Komisyonu ligin düzenlenmesinden ve kuralların güncellenmesinden sorumludur.Kuralların güncellenmesinde temel amaç oyunu hızlandırmak ve izleyiciler için çekici hale getirmektir. Aba (giysi) Aba bir tür yünlü giysi. Aba giysilerde eskiden Bulgaristan şayağı kullanılırken, sonraları Feshane abası denen kalınca bir kumaş kullanılmıştır. Abalar baldır uzunluğunda, bol kesimli, iki parmak yüksekliğinde dik yakalı olup cübbeye benzer, bazısının yakasında kürk bulunurdu. Şayaktan yapılan cübbe, kukuleta, maşlah, ve dikişli libadeye de aba denirdi. Kısa salta (kolları açık ceket) Aydın abası, daha uzun biçimi Balıkesir abası, kalınca softan yapılanı Bağdat abası olarak anılırdı. Osmanlı toplumunda bir zamanlar yoksulluk göstergesi sayıldığı ve daha çok dervişler, ilmiye sınıfının alt tabakasındakilerle medrese öğrencilerince giyildiği halde, 17. yüzyılda Sultan IV. Murat, zarif giyimiyle tanınan Abaza Mehmet Paşa'nın aba cepkenini beğenip kendine de bir tane yaptırınca aba moda olmuştu. Evliya Çelebi'nin Seyahatname'sinde abacıların Kapalıçarşı'nın en ünlü esnafından olduğu yazılıdır. İstanbul'da 300 dükkânda usta ve çırak düzeyinde 700 kadar abacının çalıştığı belirtilir. Bu abacılar esnaf alaylarına büyük olasılıkla eski bedestenlilerle birlikte katılmıştır. 19. yüzyılda İstanbul'un abacıları Zindankuyu ile Odunkapısı arasında yerleşmişti. Bu bölgede bulunan Abacılar Caddesi de adını bu esnaftan almıştır. Guyana dolarÄ± Guyana doları, (İngilizce: Guyanese dollar) 1839'dan bu yana Guyana'nın para birimidir. Normal olarak $ işaretiyle gösterilse de, diğer dolar isimli para birimlerinden ayırmak için GY$ olarak da gösterilmektedir. Guyana dolarının uluslararası kodu GYD'dir. 1 dolar 100 cente bölünmüşse de enflasyondan kaynaklı cent kullanılmamaktadır. Ülkenin 2006'daki enflasyon oranı %6'dır. Martin Å krtel Martin Škrtel (d. 15 Aralık 1984), Slovak millî futbolcudur. Savunmanın ortasında görev almaktadır. Altyapı kariyeri boyunca doğduğu bölgenin takımı olan Baník Horná Nitra'da forma giyen Škrtel, profesyonel kariyerine Trenčín kulübünde başladı ve burada göstermiş olduğu performansla Rusya ekibi Zenit St. Petersburg'a transfer oldu. Çıkışını devam ettiren futbolcu, 2008 yılında Liverpool'a transfer oldu. 31 yaşındaki futbolcu, 6 milyon euro bonservis bedeli karşılığında Liverpool'dan ayrılarak Fenerbahçe'ye transfer olmuştur ve 2016-2019 yılları arasında Fenerbahçe'de oynamıştır. Kolombiya pesosu Kolombiya Pesosu (Colombian peso) Kolombiya'nın para birimidir. Uluslararası kodu COP olup, resmi olmayan gösterimi COL$'dır. Ancak resmi peso gösterimi $'dır. Ülkedeki 2006 yılındaki enflasyon oranı %5.5'tir. Selva di Cadore Selva di Cadore İtalya'nın Veneto bölgesinde Belluno ili'nin bir belediyesidir. Venedik'in yaklaşık 120 km kuzeyinde ve Belluno'nun yaklaşık 40 km kuzeybatısında yer alır. 31 Aralık 2004 yılına göre 557 kişilik nüfusa ve 33.1 km²'lik alana sahipti. Selva di Cadore belediyesi yönetim hakkı verilen S.Fosca ve Pescul'u kapsar. Selva di Cadore aşağıdaki belediyelerle sınır komşusudur: Alleghe, Borca di Cadore, Colle Santa Lucia, San Vito di Cadore, Zoldo Alto. Danimarka Futbol Federasyonu Danimarka Futbol Federasyonu (Danca: "Dansk Boldspil-Union"; DBU) 1889 yılında kurulmuştur. Avrupa'nın en eski ve en köklü federasyonlarından olup UEFA ve FIFA'nın kurucularındandır. Merkezi Brøndby'dedir. Danimarka erkek ve bayan millî takımları ve Danimarka 1.,2.,3. ve amatör liglerini bünyesinde bulundurur. Süleyman Demirel Üniversitesi (Kazakistan) Süleyman Demirel Üniversitesi Almatı, Kazakistan'da bulunan 1996 kurulmuş ve kısa süre içerisinde ülkenin en prestijli üniversitesi haline gelmiş Türkiye eski Cumhurbaşkanının ismini taşıyan yükseköğretim kurumudur. Üniversitenin öğretim dili İngilizcedir. Birçok öğrenci Kazakistan'ın büyük şehirlerinden gelen Türk-Kazak liselerinden mezun olan öğrencilerdir. Agordo Agordo, kuzeydoğu İtalya'nın Veneto bölgesi içinde Belluno ili'nin kasaba ve belediyesidir. Yaklaşık olarak Venedik'in 100 km kuzeyinde ve Belluno'nun yaklaşık 20 km kuzeybatısında yer alır. 2004 yılı 31 Aralık tarihine göre 4.225 kişilik bir nüfusa ve 23,7 km²'lik alana sahipti. Agordo aşağıdaki belediyelerle sınır komşusudur: La Valle Agordina, Rivamonte Agordino, Taibon Agordino, Voltago Agordino, Zoldo Alto. Belgrad Ãœniversitesi Belgrad Üniversitesi (Sırpça: "Универзитет у Београду, Univerzitet u Beogradu"), tüm Sırbistan'daki en eski üniversitesi ve yükseköğretimdeki en önemli kurumudur. 1808 yılında kurulmuştur. 1905 yılında üniversite statüsüne yükseltilmiştir. Üniversitede 89.000 öğrenci ve 4.200 öğretim üyesiyle tüm Balkanlardaki en büyük üniversitelerden biridir. Üniversiteye ait 31 fakülte, 8 araştırma merkezi, bilgi merkezleri ve üniversite kütüphaneleri bulunmaktadır. 17000 lisansüstü öğrenci üniversitede öğrenim görmektedir. Sergey Ahromeyev Sergey Fyodoroviç Ahromeyev (; 5 Mart 1923 - 24 Ağustos 1991), Sovyet asker, Sovyetler Birliği Kahramanı 1982, Sovyetler Birliği Mareşali. 1940 yılında orduya denizci olarak katıldı. 1943 yılında Sovyetler Birliği Komünist Partisi’ne girdi. Büyük Anayurt Savaşı sırasında deniz kuvvetleri bünyesinde Stalingrad Muharebesi, Leningrad Kuşatması, Ukrayna cephelerinde çarpışmalara katıldı. Leningrad Kuşatması sırasında gösterdiği yararlılıklardan dolayı ödüllendirildi. Savaştan sonra tank bölük komutanlığı, kurmay heyet üyeliği ve tank tabur komutanlığı yaptı. 1952 yılında Zırhlı Birlikler Harp Akademisini bitirdi, 1967’de Kurmay Okulundan mezun oldu. Çeşitli birliklere komuta etti. 1974-1979 yılları arasında Genelkurmay yardımcılığı yaptı. 1984-1988 yılları arasında SSCB Kızılordu Genelkurmay Başkanı ve Savunma Bakan Yardımcısı görevindeydi. Afganistan Harekâtının tüm aşamalarında, askerlerin geri çekilişi dahil olmak üzere plan ve operasyonları yönetti. 1980 yılında Sovyet Kara Kuvvetleri bünyesinde gerçekleştirdiği otomasyon sistemleri sayesinde Lenin Ödülü layık görülmüştür. 1981 yılında aday ve 1983-1990 yılları arasında SBKP Merkez Komite üyesi oldu. 1982 yılında Sovyetler Birliği Kahramanı ödülü aldı. 1983 yılında Sovyetler Birliği Mareşali oldu. 1988 yılında SBKP Prezidum Sekretaryasında görev aldı. 1990 Mart ayından sonra SSCB Cumhurbaşkanının danışmanıydı. 1989 yılındaki SSCB Meclis seçimlerinde Moldova Sovyet Sosyalist Cumhuriyetinden milletvekili seçilmiştir. Genelkurmay heyetiyle beraber Soğuk Savaş’ın sona erdirilmesi amacıyla yapılan uluslararası görüşmelerde bulunmuştur. Özellikle ABD heyetindeki Condoleezza Rice ile temasları olmuştur. Bu toplantılar sırasında Gorbaçov ile aralarındaki anlaşmazlıklar su yüzüne çıkmıştır. Sovyet silahlı kuvvetlerinin NATO kuvvetlerinin lehine olarak zayıflatıldığı gerekçesiyle şikayetlerini çeşitli platformlarda dile getirmiştir, gazetelerde makaleleri yayımlanmıştır. 1991 Sovyet darbe girişimi sırasında Soçi'de tatildeydi. Gorbaçov’a karşı yapılan darbeyi destekledi. Eşi ve oğluyla tatildeyken darbecilerden Gennadi Yanayev ile görüştü. Tatilini hemen kesip Kremlin'deki ofisine geçti ve acil olarak yapılması gerekenleri planlamaya başladı. Darbenin başarısız olacağını anlayınca ailesine bir mektup yazarak intihar etti. Mektupta ülkenin hızla çöküşe gittiğini ve bu gidişe dikkat çekmek için hayatına son verdiğini belirtir. Hayatını kurulmasına adadığı kurumların çökertilmesine karşı tepkilidir. Bu fikirlerini Gorbaçov'a yazdığı özel mektupta da belirtmiştir. 24 Ağustos 1991 akşam saatlerinde ofisinde cesedi bulunmuştur. Darbecilerden sadece o ve Boris Pugo başarısız olunduğunu anlayınca intihar ederek darbeyi ne kadar ciddiye aldıklarını göstermişlerdir. Gorbaçov ve ondan sonra başa gelen Yeltsin yönetimi de darbecilerin çoğunluğunun ciddiyetsizliğini kavradığından hafif cezalar verilmiş ve tüm darbeciler 1994 yılı içinde affedilmiştir. Mezarı Troyekurovskoye Mezarlığındadır. Ölümünden sonra mezarı yağmalanmış ve madalyalarla dolu üniforması çalınmıştır. Tartu Ãœniversitesi Tartu Üniversitesi (İngilizce: University of Tartu; Estonyaca:Tartu Ülikool; Rusça: Тартуский университет; Almanca: Universität Dorpat) Tartu, Estonya'da bulunan bir yükseköğretim kurumudur. 1632 yılında kurulan üniversite kamuya ait bir üniversitedir. Yaklaşık 19.000 öğrencisi bulunmaktadır. Üniversite Avrupa Birliği Erasmus Projesi üyesidir. Günümüzde üniversitede Estonya dışından 400 öğrenci eğitim almaktadır. Yabancı öğrenci grupları Finler, İsveçliler, Ruslar, Almanlar ve Amerikalılar çoğunluğu oluşturmaktadır. Günümüzdeki Estonya Bayrağı 1881 yılında Tartu Üniversitesi öğrencileri tarafından tasarlanmıştır. Alano di Piave Alano di Piave İtalya'nın Veneto bölgesi Belluno ili'nin bir belediyesidir. Venedik'in yaklaşık 60 km kuzey batısında ve Belluno'nun yaklaşık 35 km güneybatısındadır. 2004 yılı 31 Aralık tarihine göre, 2.886 kişilik bir nüfusa ve 36,4 km²'lik bir alana sahipti. Alano di Piave aşağıdaki belediyelerle sınır komşusudur: Cavaso del Tomba, Paderno del Grappa, Pederobba, Possagno, Quero, Segusino, Seren del Grappa, Valdobbiadene. Ljubiša Spajić Ljubuša Spajić (7 Mart 1926; Belgrad, Sırbistan - 28 Mart 2004; Belgrad, Sırbistan) Sırp asıllı Yugoslav futbolcu ve teknik direktör. Futbol hayatına 1945'te Kızılyıldız'da başladı. 46/47 sezonunda 8 maç oynadı. 1947'de FK Budućnost Podgorica'ya geçti. İki sezon sonra Beograd'a geçti. Bu iki sezonda 59 maça çıkıp 7 gol atarak dikkatleri çekti. Bu dönemde Yugoslavya millî futbol takımında forma giymeye de başladı. 1952'de ilk takımı Kızılyıldız'a geçti. Futbol kariyerinin en parlak dönemini bu takımla yaşadı. 8 yıl top koşturduğu takımda 1953, 1956, 1957, 1959 ve 1960 yıllarında Yugoslavya Şampiyonluğu, 1958 ve 59 yıllarında Yugoslavya Kupası'nı kazandı. 1959'da takım kaptanlığına getirildi. 1960 şampiyonluğu ile futbolu bıraktı. 1950'tan 1957'ye kadar Yugoslavya millî takımında 15 maça çıktı. Aynı dönemde oynayan mevkidaşı Ivana Horvata yüzünden genelde ilk 11'lerde olamadı. 1954 FIFA Dünya Kupası'na millî takım ile katıldı. Gruptan çıkmalarına karşın çeyrek finalde kupayı kazanacak Batı Almanya'ya elendiler. 1956 Yaz Olimpiyatları'nda da takımda yer aldı ve gümüş madalya kazandı. 1958 FIFA Dünya Kupası elemerinde de takmıda yer aldı, takımın kupaya katılmasını sağladı ancak Dünya Kupası kadrosunda yer almadı Spajic 1962'de Türkiye millî futbol takımının başına getirildi. Sadece bir ay antrenörlük yapan Spajic 4 maçta, 1 galibiyet, 2 beraberlik, 1 mağlubiyet aldı. Aynı yıl Beşiktaş'ta görev almaya da başladı. 1962-63 sezonunda 1 puan farkla ikinci oldu. Bir sezon verdiği ara sonrası Beşiktaş'ta 1964 yılından 1967 yılına kadar çalıştı. Beşiktaş'ı 1965/66 sezonunda 30 maçta 48 puanla şampiyonluğa ulaştırdı. Beşiktaş yönetimi onun bir sene daha takımda kalmasını istedi ve 1966/67 sezonunda 32 maçta 45 puanla Beşiktaş'ı yine şampiyon yaptı. O sene sonunda görevinden ayrıldı. Sezon sonu Türkiye Futbol Federasyonu başkanı Orhan Şeref Apak'a yazdığı telgrafta "Bana çok konuştuğum için hak etmediğim 17 aylık ceza verdiniz. Ben hem konuştum, hem iş yaptım. Merak etmeyin gidiyorum." dedi ve imzasını "Dünyanın en büyük teknik direktörü" olarak attı. Başarılı bu dönemden sonra yerine vatandaşı Jane Janevski getirlidi. 1968/69 sezonunda Yunan takımı Olimpiakos'u çalıştırmaya başladı. Liderin 2 puan gerisinde ligi ikinci bitirdi. Lig kupasını ise şampiyonluğu kaptırdığı Panathinaikos'a finalde berabere biten maçın ardından yazı-tura ile kaybettiler. 1969'da bir başka Yunan takımı İraklis'e geçer. 1972'ye kadar bu takımı yönetti. 1974-75 sezonunda da aynı takımı yönettikten sonra antrenörlük hayatına son verdi. Amsterdam Ãœniversitesi Amsterdam Üniversitesi (Felemenkçe: Universiteit van Amsterdam) Hollanda'nın başkenti Amsterdam'da bulunan bir araştırma üniversitesidir. 28.000'den fazla öğrencisi, 4.000 çalışanı ve yaklaşık yarım milyar avroluk bütçesiyle Avrupa'nın önemli üniversitelerinden biridir. Sosyal Bilimler, Ekonomi, Hukuk, Fen, Diş ve Eczacılık fakültelerinde eğitim vermektedir. Üniversite, uluslararası bir yapıya sahip olup 85 İngilizce master programına sahiptir. Master programlarının yanında bazı Bachelor programları da Felemenkçe yanında İngilizce olarak sunulmaktadır. 2006 yılında aralarında Cambridge ve Oxford Üniversitesi'nin de bulunduğu Avrupa Araştırma Üniversiteleri Ligi'ne katılan üniversite, 2009 yılında Times Higher Education tarafından Top 200 World Universities listesinde dünyanın en iyi 49. üniversitesi olarak gösterilmiştir. Üniversite, öğrencilerine tarih ve felsefe eğitimi vermek için 1632 yılında Athenaeum Illustre adı altında kurulmuştur. 17. yüzyılın devamında hukuk, tıp ve ilahiyat alanlarında eğitim vermeye başlayan okulun ismi 1815 yılında Amsterdam Üniversitesi'ne çevrilmiştir. Amsterdam Belediyesi'ne bağlı olmuş olan üniversitenin rektörü 1961 yılına kadar Amsterdam Belediye Başkanı olmuş, bu yıldan sonra üniversite Hollanda devletine bağlanmıştır. ASL Airlines Belgium TNT Havayolları, TNT Express'in bir alt kuruluşu olarak kargo ve yolcu taşıyan Belçika merkezli bir havayolu şirketidir. TNT Havayolları 1999 yılında kurulmuştur. Çoğunluğu Avrupa olmak üzere 67'den fazla uçuş noktasına kargo taşımacılığı yapmaktadır. 2004'ten bu yana yolcu taşımacılığına yapmaktadır. Filosunda 38 uçak bulunmaktadır. Toplam 90 uçuş noktasında faaliyet göstermektedir. Air Malta Air Malta, Malta'nın ulusal havayolu şirketidir. Şirket Kuzey Afrika ve Avrupa'da 37 uçuş noktasına seferler düzenlemektedir. Filosunda 14 uçak bulunmaktadır. Fikri Elma Fikri Elma (1934, Ankara - 15 Kasım 1999, Ankara), Türk futbolcu. Futbola 1949'da, Ankara takımlarından Pınarspor'da başladı. Daha sonra Ankara Demirspor'a geçmiştir. Ankara Demirspor formasıyla forvet mevkiinde 1959-1969 yılları arasında Türkiye Birinci Ligi'nde oynamış, Türkiye Kupası da dahil olmak üzere 319 maçta 144 gol atmıştır. 1961-62 sezonunda 34 maçta attığı 21 golle gol kralı olmuş, aynı sezon Ankara Demirspor ligi 19. sırada tamamlamış ve normalde ligden düşmesi gerekirken, ligdeki takım sayısının arttırılmasıyla küme düşmekten kurtulmuştur. Türkiye Birinci Ligi'nde 10 sezonda attığı 128 golle 100'ler kulübüne en erken girmiş futbolculardan biridir. Gençlerbirliği kulübünde de yöneticilik yapmış olan Fikri Elma 15 Kasım 1999 tarihinde Ankara'da vefat etmiştir. Zoppè di Cadore Zoppè di Cadore, İtalya'nın Veneto bölgesi içinde Belluno ili'nin bir belediyesidir. Venedik'in yaklaşık 110 km kuzeyinde ve Belluno'nun ise yaklaşık 30 km kuzeyinde yer alır. 2004 yılı 31 Aralık tarihine göre 292 kişilik bir nüfusa ve 4,4 km²'lik bir alana sahipti. Zoppè di Cadore belediyesi Villa, Bortolot ve Sagui özerk bölgelerini içerir. Zoppè di Cadore aşağıdaki belediyelerle sınır komşusudur: Forno di Zoldo, Vodo di Cadore, Zoldo Alto. Bahtiyar Yorulmaz Bahtiyar Yorulmaz (d. 12 Ağustos 1955, Denizli), Türk eski futbolcudur. Futbolculuğu döneminde Eskişehirspor, Fenerbahçe, Bursaspor, Boluspor ve Denizlispor kulüplerinde oynayan ve *deli* lakabıyla tanınan başarılı sporcudur. Genellikle hırçınlığıyla ve hava toplarındaki hakimiyetiyle dikkati çekmiştir. 1980 yılında Bursaspor forması giyerken 30 maçta 12 golle o dönem Altay'da forma giyen Mustafa Denizli ile gol krallığını paylaşmıştır. Bu sonuçla (Mustafa Denizli ile birlikte) en az golle gol kralı olan ikinci; en düşük gol ortalamasıyla (0.4) gol kralı olan ilk oyuncu olmuştur. Bir maçta tribünlerin kendisini deli ismiyle çağırmasına cinsel organını avuçlayarak cevap vermiş. Bir başka maçta ise rakip takım oyuncusunun dişlerini kırdığı rivayet edilir. Cani (film) Cani, (Özgün adı: Monster) 2003, ABD-Almanya ortak yapımı film. Trajik bir yaşam öyküsü olan lezbiyen seri katil Aileen Wuornos'un yaşam hikâyesini anlatmaktadır. Lezbiyen ve hayat kadını olan bir seri katilin gerçek yaşam öyküsünü anlatan film. Defalarca dünyanın en güzel kadını seçilen Charlize Theron, ilk kadın seri katili canlandırdığı "Monster" (Canavar) ile sevenlerini şoke etmiştir. Trajik bir yaşam öyküsü olan Aileen Wuornos'u canlandıran ünlü aktris, film için inanılması güç bir dönüşümden geçmiştir. Bu film 1989-1990 yılları arasında çok sayıda insanı öldürerek, dünyanın ilk kadın seri katili olarak bilinen Aileen Wuornos'un gerçek hikâyesidir. Yakalandıktan sonra, 1992'de 5 kişiyi öldürmekten suçlu bulunan Wuornos'un öyküsü, ABD ve dünya kamuoyunu epey meşgul etmiş, aynı zamanda bir lezbiyen de olan ve hayat kadınlığı yapan Wuornos, kurbanlarını ilişkiye girdiği insanlar arasından seçmektedir. Kadın katilin kurbanlarını ormana götürüp sakladığı ortaya çıkmış, ancak benzer şekilde öldürdüğünden şüphe duyulan 2 kişinin daha cesedi bulunamamıştır. Wuornos'un eski kadın aşığı mahkemede aleyhine tanıklık etmiş; avukatının sanığın çocukluğunda maruz kaldığı kötü muamele ve tacizi hafifletici neden olarak öne sürmesi jüriyi ikna etmemiş ve 2002'de gerçekleşen idamına karar verilmiştir. Charlize Theron'un bu konuya çok inanması yapımcı olarak filmi çekmesini sağlamış; sonuçta hem akademi ödülünü kazanmış hem de film başına 10 milyon dolar alarak en çok kazanan ilk 10 kadın oyuncu arasına girmesini sağlamıştır. Zafer Tüzün Zafer Tüzün (d. 30 Ağustos 1962, Eskişehir), Türk eski milî futbolcu ve teknik direktör. Eskişehirspor ve Fenerbahçe'de oynadığı dönemlerden hafızalarda kalmıştır. 100'ler kulübü'nde bulunan ender futbolculardandır. Futbola DSİ Bentspor'da başlamış, Eskişehirspor'daki başarısıyla Fenerbahçe'ye transfer olmuştur. Fenerbahçe'deyken 1986/87 sezonunda 1 Şubat 1987 tarihinde Eskişehirspor ile oynanan ve 4-1 biten lig maçında dört penaltı kullanıp, dördünü de gole çevirmiştir ve bu alandaki rekorun sahibidir. Fenerbahçe'den sonra Adana Demirspor, Sakaryaspor, Bakırköyspor, Kayserispor, yeniden Eskişehirspor, Denizlispor ve Diyarbakırspor formalarını giymiştir. Zafer Tüzün, 9 kez Türkiye 18 yaş altı millî futbol takımı, 2 kez Türkiye 21 yaş altı millî futbol takımı ve 2 kez Türkiye millî futbol takımı forması olmak üzere toplam 13 kez millî formayı giymiştir. 2000-01 sezonunun yaz transfer döneminde Eskişehirspor teknik direktörlüğüne getirildi ve bu mevkiide Mart 2001'e kadar görev aldı. 17 Haziran 2011 tarihinde Eskişehirspor'da teknik danışman olarak görev almaya başladı. 2013 Haziran ayında yapılan genel kurul sonrasında, Mesut Hoşcan'ın yeni Eskişehirspor Başkanı olmasıyla görev süresi sona ermiştir. V kayış kasnağı V kayış kasnağı, makinelerda güç aktarımını sağlamak üzere kolay kopmayacak şekilde özel olarak yapılmış, kesiti "v" şekline benzeyen kayıştır. Bu formda işlenmiş yüzeylere sahip tekerler ile kullanılır. Bunların adı kayış kasnağıdır. Tek v kanallı olabileceği gibi W gibi çok kanallı da olabilir. Aba güreşi Özellikle Hatay yöresinde yaygın olan geleneksel bir güreş türü. Güreşçiler özel olarak abadan yapılmış keçe yelek ile kısa don giyerler; bele kuşak sararlar. Judoya benzer yanları olan aba güreşinde ağırlık farkı gözetilmez ve yenişme ayakta olur. Her yıl nisan ayında Altınözü'nde yapılan geleneksel aba güreşi şenlikleri sürdürülüyorsa da, köy düğünlerinde düzenlenen ödüllü aba güreşi son yıllarda önemini yitirmiştir. Ali Osman Renklibay Ali Osman Renklibay.(d. 24 Ekim 1948, Konya) Türk eski futbolcu ve teknik direktör. 1975-76 Türkiye 1. Futbol Ligi sezonunda 17 gol atarak Cemil Turan ile beraber Süper Lig Gol Kralı olmuştur. Türk futbolunda 1970'li yıllarda sahne almış ve Adanaspor ile Ankaragücü'ndeki oyunculuğuyla tanınmıştır. Ankaragücü forması giyerken kaptanlık da yapmış, 1976 yılında 17 golle gol kralı olmuş ve bu onuru Fenerbahçe'li Cemil Turan'la paylaşmıştır. Türk futbolunda oynamış olduğu her lig katagorisinde gol kralı unvanı olan bir futbolcudur. MKE Ankaragücü, Vanspor, Adanaspor, İstanbul Başakşehir ve en son 2002-03 sezonunda 7. haftadaki istifasına kadar Göztepe'yi çalıştırmıştır. Süper Lig'de birçok takımda teknik direktörlük görevi yapmış bir teknik direktördür. 2002-2003 sezonundan sonra İstanbul Başakşehir teknik direktörlüğünü ve Konya Şekerspor teknik sorumluluğu görevini yapmıştır. Türk futboluna sayısız genç futbolcu kazandırmış ve alt yapılardan çıkardığı futbolcuları A takımlarında oynatmasıyla tanınmıştır. Adanaspor'u çalıştırdığı dönem Adanaspor'a birinci lige çıkma maçlarını oynatmış ve son iki maç kala istifa etmiştir. Vanspor'u çalıştırdığı dönemde mucize şekilde ligde bırakmış bir teknik direktördür. En başarılı teknik direktörlük dönemi İstanbul Başakşehir'de olmuştur. Epigenetik Epigenetik, biyolojide, DNA dizisindeki değişikliklerden kaynaklanmayan, ama aynı zamanda ırsi olan, gen ifadesi değişikliklerini inceleyen bilim dalıdır. Diğer bir deyişle, ırsi (kalıtımsal) olup genetik olmayan fenotipik varyasyonları incelemektedir. Bu değişiklikler hücreyi ya da organizmayı doğrudan etkilemektedir ancak, DNA dizisinde hiçbir değişiklik gerçekleşmemektedir. Eski Yunanca; επί- (epi-) öneki; "üstü(nde)", "üzeri(nde)", "ötesi(nde)", "öncesi(nde)" anlamlarını taşır. Γένεσις (Genesis) ise; "doğuş", "köken", "yaratılış" veya "oluşum" demektir. Aristoteles, epigenesis "oluşum öncesi" sözcüğünü; biyolojide, o zaman en kabul gören teori olan preformasyona "önceden oluşum"a karşıt bir teori olarak kullanmıştır. Aristoteles'in epigenez teorisine göre, canlının şekli ve yapısı döllenme sırasında mevcut değildir. Bu yapı, doğuma kadar, başkalaşımlar yoluyla yavaş yavaş gelişmektedir. Epigenetik sözcüğü (επιγενετικός - epigenetikόs) işte ilk defa Aristoteles tarafından, epigenez'e (epigenesis'e) ait, ona dair anlamında bir sıfat olarak kullanılmıştır. Hayvanların "epigenetik oluşumlarından" ya da "epigenetik gelişimlerinden" bahsederken, onların - o günkü kanıya ters olarak - rahimde ya da yumurtada yavaş yavaş, aşama aşama gelişimlerini kastetmektedir. Böylelikle epigenetik, ilk anlamıyla, embriyolojik bir süreci anlatan bir sıfat olarak 1940'lara kadar kullanılmıştır. Epigenetik sözcüğü 1942'de, ilk kez bir bilim dalı anlamıyla, Conrad Waddington tarafından kullanılmıştır. Onu bir isim olarak Epigenetic Genetics (Epigenez Genetiği) sözcüklerinden, "Epigenetics" (Epigenetik) kelimesini türetmiştir. Waddington'a göre epigenetik; gelişim esnasında genotipin fenotipi nasıl oluşturduğunu inceleyen bilim dalıdır. Waddington'un daha çok, embriyolojik bir anlam ile oluşturduğu "epigenetik" terimi, moleküler tekniklerin gelişmesiyle, daha moleküler seviyeye indirilmiş ve de kalıtımsal anlam eklenmiştir. Bu anlamda, bugün en çok kullanılan ve de kabul gören tanımı şöyledir: Epigenetik; DNA dizisindeki değişikliklerle açıklanamayan, mitoz veya mayoz yoluyla kalıtılan gen ekspresyonu (ifadesi) değişikliklerini inceleyen bilim dalıdır. Gerçekte, gen ifadeleri, fenotipi belirlediğinden, Waddington'un tanımı da yanlış kabul edilmemektedir. Ancak ırsilik faktörü bulundurmadığından eksik görülmektedir. Böylelikle; "Epigenetik" teriminin Türkçede beş anlamı vardır diyebiliriz. Bunlar; Her ne kadar, geçmişten bugüne bu beş anlama sahip olmuş olsa da, son ikisi, çağdaş bilim tarafından kabul edilen ve bundan sonra bu makalede yer verilecek olan anlamlardır. Epigenetik mekanizmalar ikiye ayrılır: Dolaylı yoldan gen ifadesine etkiyen mekanizmalar post-transkripsyonel (transkripsiyon sonrası, yani ana DNA molekülünden RNA molekülü elde edildikten sonra) mekanizmaları özellikle de nonkoding RNA’nın (RNAi vb.) kodlayıcı RNA (mRNA) üzerine etkiyerek protein sentezini engellemesini içerir. Bu mekanizmalar da ikiye ayrılır: DNA düzeyindeki modifikasyonları üçe ayırabiliriz: Kromatin düzeyindeki modifikasyonları da kovalent ve nonkovalent olmak üzere ikiye ayırabiliriz: Çok çeşitli ve birbirleriyle alakasız görünen onlarca biyolojik olgu (hadise), aslında epigenetik mekanizmalarca meydana gelmektedir. Epigenetik temelli bu olguları ortaya çıkarmak aslında hiç kolay değildir, çünkü hem birçok biyolojik olgunun moleküler temeli bilinmemektedir, hem de halen keşfedilmemiş muhtelif epigenetik mekanizma mevcuttur. Bu olguların başlıcaları şunlardır: Hücreye kimliğini kazandıran, yani fenotipini ortaya çıkartan epigenetik mekanizmaların, mitoz sırasında bir sonraki hücre soyuna nasıl aktarıldığı, maalesef halen bir merak konusudur. Aynı şekilde, bu bilginin, organizmalarda, sonraki nesillere nasıl aktarıldığı da pek anlaşılamamıştır. Ancak, bu epigenetik işaretlerin ya da bu epigenetik regülasyonun dölden döle aktarıldığına dair sayısız kanıt mevcuttur: Bitkilerle yapılan bir çalışma aşağıdaki sonuçları ortaya koymuştur: Döllenmeden hemen sonra, erken embriyonun genomu büyük çapta ve muazzam bir demetilasyon sürecine girer. Bu ‘silinme’den kurtulan spesifik bölgeler dışında, implantasyon öncesi embriyonun genomu tamamen hipometiledir (az metillenmiş). Bu da embriyonun pluripotensisiyle mantıken bağdaşır. İmplantasyon sonrası, DNA yeniden metillenmeye başlar. Mitoz sırasında da benzeri bir durum yaşanır ve genom demetile olur. Genomun demetilasyona uğramasının ardından, nasıl tekrar aynı bölgelerin metilasyona uğradıkları, yani epigenetik bilginin nasıl korunup aktarıldığını açıklamaya çalışan muhtelif modeller mevcuttur. Epigenetik mekanizmaların bilgisinin, genellikle, mitoz veya mayoz sırasında, ‘silinmeyen’ kromatin modifikasyonları ve de bazı siRNA’larla aktarıldığı düşünülmektedir. Bilinen bütün epigenetik mekanizmalar, kendi aralarında mükemmel bir şekilde etkileşim içindedirler. Hemen hemen bütün mekanizmalar birbirlerini iki-yönlü olarak etkilemektedirler ve de kontrol etmektedir. Ana mekanizmalar kromatin seviyesinde gerçekleşen mekanizmalardır. (Çok kısa süre öncesine kadar ana mekanizmanın DNA metilasyonu olduğu düşünülüyordu.) Epigenetik bilimi bugün; ontoloji, embriyoloji, sağlık bilimi, metabolizma, kompleks hastalıklar, biyopsikoloji, antropoloji, osteoarkeoloji vb. ile ilgilenen bilim insanları tarafından, bu konularla iç içe çalışılmaktadır. En büyük çalışmalar; Löseminin bir türü olarak bilinen ve ölümcül bir ilik kanseri olan MDS (MiyeloDisplastik Sendrom) hastalarıyla 2006 ve 2007’de yapılan deneysel epigenetik tedavi çalışmalarında hastaların %50’si tamamen iyileşmiş, hiçbir yan etki görülmemiştir. 2008 yılının başlarında FDA tarafından kabul edilen desitabin adlı epigenetik etkili kimyasal, Amerika'da ve Avrupa'da "dacogen" ticari ismiyle piyasaya sürülmüştür. Türkiye'de ise halen Sağlık Bakanlığı'nın iznini beklemektedir. Abadi (anlam ayrımı) Abadi aşağıdaki anlamlara gelebilir: Abadî Abadî, İpekten yapılan, yarı mat, sarımtırak renkte değerli bir cins Hint kâğıdı. Hindistan'da Devletâbad kentinde yapıldığından bu adla anılır. Mürekkebi emdiği ve yazıyı net gösterdiği için hattatlarca yeğlenmiş, özellikle Kuran gibi önemli yazmalarda kullanılmıştır. Siyasal iletiÅŸim Siyasal iletişim, temelde bir ikna sürecidir. Siyaset bilimindeki birçok terim için olduğu gibi, siyasal iletişimi tanımlamak da zor olmuştur. Cevaplarla ortaya konan tanımların fazlalığı, gerçekte kavramın karmaşık olmasından ya da belirsizliğinden değil, "siyasal iletişim" kavramının geniş kapsamlı olmasından kaynaklanmaktadır. sözcük olarak tek başına "siyasal" kavramını tanımlamak ne kadar güç ise, bir de buna " iletişim" gibi çok geniş kapsamlı ve tek bir tanımı yapılamayan ikinci bir kavramın eklenmesiyle ortaya çıkan "siyasal iletişim" kavramını tek bir tanıma sığdırılması da o denli güçtür. Robert E. Denton ve Gary C. Woodward'a göre "iletişimi "siyasal"laştıran etken mesajın kaynağı değil içeriği ve hedefidir." Brian McNair da siyasal iletişim "siyaset ile ilgili hedefe dönük bir iletişim"dir derken benzer bir tanım sunmaktadır. McNair için bu sadece sözlü ve yazılı ifadeleri değil aynı zamanda görsel sunumları da; elbise, makyaj, saç veya logo tasarımı gibi, kapsayan bir tanımdır. Bir "siyasi kimliği" veya "imajı" oluşturacak her etkeni de içermelidir. Aysel Aziz ise "siyasal iletişim"i şu şekilde tanımlamaktadır: ""Siyasal iletişim, siyasal aktörlerin belli ideolojik amaçlarını, belli gruplara, kitlelere, ülkelere ya da bloklara kabul ettirmek ve gerektiğinde eyleme dönüştürmek, uygulamaya koymak üzere çeşitli iletişim tür ve tekniklerinin kullanılarak yapılmasıdır."" Siyasal iletişim için kullanılan tanımlardan birisi de Zeynep Karahan Uslu'ya aittir: ""Bir siyasal görüş ya da organın, etkinlikte bulunduğu siyasal sistemin içinde kamuoyu güvenini ve desteğini sağlamak, dolayısıyla iktidar olabilmek için zaman ve konjonktürün gereklerine göre reklam, propaganda ve halkla ilişkiler tekniklerinden yararlanarak sürekli bir biçimde gerçekleştirdiği tek veya çift yönlü iletişim çabasıdır."" Ferhat Kentel'in siyasal iletişim tanımı ise şöyledir: ""Siyasal iletişim siyasal arenada birbirini anlama ve anlatma biçimidir."" APSA'nın tanımı ise şudur: ""Siyasal İletişim, hükümetler, diğer kurumlar, gruplar veya bireyler açısından, hem iç hem de dış siyasal sistem içinde bilginin yaratılmasını, şekillendirilmesini, yayılmasını, işlenmesini ve etkilerini kapsamaktadır."" Necdet Ekinci de siyasal iletişimi şöyle tanımlamaktadır: ""Siyasal iletişim: Yöneten ve Yönetilen kesimlerin aktörlerince, bulundukları konumları gereği, varolan iktidarları, iç ve dış güç odaklarına karşı güçlendirmek ya da etkisini azaltmak veya ele geçirmek üzere yeni siyasal olgular yaratmak, var olanları değiştirmek amacıyla, siyasal alanda ortaya koydukları, sonuçta kimlikleri ve siyasal kültürü ortaya çıkaracak, siyasal yapıyı biçimlendirecek olan, tanıtıma dönük her türlü eylem, strateji, teknik ve uygulamalar bütünüdür."" Ã–zer Umdu Özer Umdu (d. 1 Ocak 1952, Balıkesir), Türk eski futbolcu. 1978-79 Türkiye 1. Futbol Ligi sezonunda 15 golle Süper Lig gol kralı olmasıyla tanınır. 70'lı yılların ikinci yarısında Süper Lig'in önde gelen golcüleri arasında görülmektedır. 1974-75 Türkiye 2. Futbol Ligi sezonunda Balıkesirspor'da iken takımının 1. Lig şampiyonluğu yaşayarak Süper Lig'e çıkmasını sağladığı için Altın Kafa lakabını aldı. Futbola Balıkesirspor altyapısında başladı ve 1971-72 sezonunun başında as takım kadrosuna dahil edildi. As takım uyum sorunu yaşamadan ilk 11'de oynamaya başladı. Burada 2. Lig'de mücadele eden takımının ligin zirvesinde oynamasında büyük etken oldu. 1974-75 Türkiye 2. Futbol Ligi sezonunda takımının 1. Lig şampiyonluğu yaşayarak Süper Lig'e yükselmesinde büyük emeği oldu. Sezon bitimi Süper Lig ekiplerinden Zonguldakspor'a transfer oldu. Daha sonraki sezonlar Adanaspor, Beşiktaş ve tekrar Adanaspor'da futbol oynadı. 1978-79 Türkiye 1. Futbol Ligi sezonunda 15 golle Süper Lig gol kralı oldu. Özer Umdu eşine az rastlanır bir olayla gündemde oldu.Memleketi Balıkesir'de yerel bir gazete isim benzerliği nedeniyle "Eski Futbolcu Özer Umdu Kalp Krizi Nedeniyle Vefat Etmiştir." şeklinde haber geçti.Bu haberden dolayı o haftasonundaki Balıkesirspor maçında adına saygı duruşu bile yapıldı.Hatta Balıkesirspor o maça siyah bantla çıktı.Ama Umdu ölmemişti ve daha sonra yaptığı açıklamada bu olaya çok üzüldüğünü belirtti. Yongle Yongle, Wade-Giles yazımında Yung-Le, soy sıfatı (Ming) Cheng-Zu ya da (Ming) Ch'eng Tsu ya da (Ming) T'ai Tsung, ös sıfatı ("shi") Wen Di, Wade-Giles yazımında Wen Ti, asıl adı Zhu Di, Wade-Giles yazımında Chu Ti (d. 2 Mayıs 1360, Nanjing - ö. 12 Ağustos 1424, Pekin yakınları, Çin), Ming Hanedanının üçüncü imparatoru (1402-1424). Hanedanın gücünü doruk noktasına çıkarmış, başkenti Nanjing'den Pekin'e taşımıştır. Moğol egemenliğine son vererek Ming hanedanını kuran Hongwu'nun 26 oğlundan dördüncüsüydü. On yaşındayken Pekin'i çevreleyen Yan bölgesinin prensi ilan edildi ve 20 yaşına geldiğinde Pekin'e yerleşti. Dönemin büyük komutanlarının koruyuculuğu altında kuzey sınırlarındaki çarpışmalara katılarak askeri deneyim kazandı. 1390'da üvey ağabeyi Jin prensiyle birlikte Çin Seddi'nin ötesinde bir seferin komutanlığına, 1393'te de kuzey sınırının orta kesimini savunmakla görevli kuvvetlerin başına getirildi. İzleyen dönemde Moğol kuvvetlerinin toparlanmasını önlemek amacıyla hemen her yıl sefere çıktı. Üç ağabeyinin (1392, 1395 ve 1398) ve babasının (1398) ölümünden sonra tahta genç yaştaki yeğeni Zhu Yunwen geçtiyse de imparatorluk ailesinin en büyüğü olarak güçlü konumunu korudu. Zhu Yunwen'ın Konfüçyüsçü bilgin-memurların etkisiyle yönetimi merkezileştirmeye çalışması üzerine Ağustos 1399'da ayaklanarak Shandong bölgesinin batısını ve Huai Havzasının kuzeyini ele geçirdi. Kendisine bağlı birliklerin 1402'de kuzeydeki imparatorluk ordularını yararak Büyük Kanal boyunca hemen hiçbir direnişle karşılaşmadan güneye doğru ilerlemesinden ve Nanjing'i teslim almasından sonra yönetimi eline aldı ve 1403'te resmen imparatorluk tahtına geçti. Yongle ilk iş olarak Zhu Yunwen'ın danışmanlarını ve yakınlarını hedef alan kanlı bir sindirme hareketine girişti. Ardından kurumsal ve siyasal değişikliklere son vererek önceki dönemin izlerini ortadan kaldırmaya yöneldi. Ama prenslerin güçlerini kırma politikasını sürdürerek onları stratejik noktalardan uzaklaştırdı ve ellerindeki bütün yönetsel yetkileri aldı. Önemli devlet görevlerine kendisine bağlı genç kişileri atadı, ayrıca hadımlara geleneksel saray görevleri dışında elçi olarak başka ülkelere gitme, bayındırlık işlerini yürütme ve askeri garnizonları denetleme gibi birçok görev verdi. 1420'de devlete yönelik gizli tertipleri açığa çıkarmakla görevli özel bir hadım örgütü kurdu. Dongchang adlı bu örgüt daha sonraları imparatorluk muhafızlarıyla işbirliği yapan ve dehşet salan gizli bir polis merkezi durumuna geldi. Yongle aynı zamanda çevresinde Hanlin Akademisi'nden yetişmiş genç bilgin memurlardan oluşan bir danışmanlar kurulu topladı; Neige adlı bu kurula bürokrasiyle ilişkileri sağlayan güçlü bir konum kazandırdı. Bazen çok acımasız davranmakla birlikte etkili bir yönetim mekanizması yarattı ve böylece ülkeye siyasal ve ekonomik istikrar getirdi. Genelde din ve kültür konularına pek ilgi duymamakla birlikte, danışman olarak sarayına aldığı Tibetli bir lamanın ve Daoyan adlı Taocu bir rahibin düşüncelerine değer verdi. Konfüçyüsçü ve Yeni-Konfüçyüsçü Klasikler'in derlenerek basılmasını sağladı. Başka nüshası bulunmayan 11 bini aşkın kitabın el yazmalarını "Yongle dadian" (Yongle Çağının Büyük Yasası) adı altında bir araya getirtti. Yongle dış politika alanında öncelikle imparatorluğun nüfuz alanını güneye doğru genişletmeye ağırlık verdi. Bu amaçla 1403'te görevlendirdiği üç filo Cava ve Güney Hindistan'a kadar giderek Güneydoğu Asya ülkelerinin Çin'e bağlılık bildirmelerini sağladı. Malaka ve Brunei gibi birçok ülke Çin'e heyetler göndermek zorunda kaldı. Denizaşırı seferlere girişen Çin amirallerinin en ünlüsü olan, Müslüman hadım Zheng He 1405-1433 arasında yedi büyük yolculuk yaparak Basra Körfezi, Kızıldeniz ve Zengibar'a kadar ulaştı. Aynı dönemde Tibet, Nepal, Afganistan ve Rus Türkistanı'na da Çinli elçiler gönderildi. Aşikaga şogunlarının yönetimi altındaki Japonya, Yongle'yı egemen olarak tanıdı ve vergi ödemeyi kabul etti. Bu bağlılık, Kore ve Çin kıyılarını yağmalayan Japon korsanlarını cezalandırmak üzere Çin'e teslim edilmesine kadar vardı. Ama bir süre sonra yeni bir şogunun başa geçmesiyle Japonların uysal tutumu değişmeye başladı. 1411'den sonra Çin'e vergi ödemeleri kesildi ve Japon korsanları Çin kıyılarını yeniden yağmalamaya girişti. Bunun üzerine Yongle Japonya'ya savaş açma tehdidinde bulunduysa da başka sorunlarla uğraştığından bunu gerçekleştiremedi. Yongle'nın yayılmacı eğilimleri Çin'i komşu Vietnam'a yönelik başarısız bir askeri serüvene sürüklendi. Vietnam'da tahttan uzaklaştırılan Tran hanedanının müdahale çağrısı üzerine 1406'da bu ülkeye bir heyet gönderildi. Heyetteki elçilerin öldürülmesine misilleme olarak Çin kuvvetlerinin Vietnam'ı işgal etmesinden sonra 1407'de oluşturulan bağımlı yönetim, yaygın halk ayaklanmaları karşısında giderek çıkmaza girdi. Özellikle 1418'den sonra sarsılan Ming egemenliği Yongle'nın ardılının Çin kuvvetlerini geri çekmesiyle 1428'de sona erdi. Yongle imparatorluğunun ilk yıllarında, tahta çıkışında kendisine destek vermiş olan Moğollarla iyi ilişkiler kurmaya özen gösterdi. Timurluların Orta Asya'da yeni bir güç odağı olarak yükselmesinden sonra da temkinli bir politika izleyerek Orta Asya ticaret yollarını açık tutmaya çalıştı. Moğol önderi Aruktay'ın bölünmüş kabileleri birleştirme girişimi üzerine, 1410'dan başlayarak kuzeyde bir dizi sefere girişti. Bu seferlerde belirgin bir üstünlük sağlayamamakla birlikte, geniş çaplı bir Moğol konfederasyonunun kurulmasını önledi. Ayrıca kuzeydoğudaki Ruzhenleri belirli ölçüde denetim altında tuttu. Çin'in dış politikasında kuzey sınırındaki gelişmelerin öne çıkmasıyla birlikte, başkentin Nanjing'den Pekin'e taşınması gündeme geldi. Öteden beri Yongle'nun başlıca güç dayanağı olan Pekin, ülkenin ekonomik ve kültürel merkezlerinden çok uzaktı. Ama stratejik konumundan dolayı kuzey savunmasını denetlemeye son derece elverişliydi. Başkenti değiştirme emrini 1407'de veren ve 1409'dan sonra zamanının çoğunu kuzeyde geçiren Yongle, 1417'de Pekin'in yeniden inşası için geniş kapsamlı çalışmalar başlattı ve bir daha Nanjing'e geri dönmedi. İmparatorluk sarayı olarak tasarlanan Yasak Kent'i inşası 1420'de tamamlandı ve "1421"'de Pekin resmen ülkenin başkenti oldu. İmparatorluk merkezinin Pekin'e kaydırılması için, öncellikle Yangtze Vadisinden Kuzey Çin'e tahılın güvenle taşınabilmesi gerekiyordu. Yangtze'yi Huang Irmağına bağlayan Büyük Kanal büyük halde kullanılmaz halde olduğundan, Shandong Yarımadası çevresinde kıyı taşımacılığı yeniden düzenlendi ve Chen Xuan'ın yönetiminde bu sistem başarıyla kullanıldı. Bu arada kuzeydeki eski suyolları da onarılarak genişletildi. 1411'de deniz taşıtları Shandong'un güneyinden Huang Irmağına girebiliyor, böylece kıyı yolunun en tehlikeli bölümünden geçilmiyordu. 1415'te Büyük Kanal'ın güney kesimlerinin de onarılmasıyla deniz ulaşımı tümüyle bırakıldı. Güneyde Hangzhou'dan Pekin'in dışına kadar uzanan ve ordu denetiminde bulunan suyolu şebekesi, zamanla kuzeyin tahıl gereksinmesini karşılayabilecek bir duruma geldi. Pekin'in başkent olduğu 1421'de bu yolla taşınan yük miktarı yılda 200 bin tonu buluyordu. Moğolistan seferinden dönerken hastalanarak Pekin yolunda ölen Yongle'nın yerine en büyük oğlu Ren Zong geçti. Denizaşırı seferler, başarısız Vietnam işgali, kuzey seferleri, Pekin'in yeniden inşa edilmesi ve Büyük Kanal'ın onarılması çok büyük insan gücü ve maddi kaynak gerektiriyordu. Yongle'nın önderlik yeteneğiyle yürütülebilen bu dev projeler, sonuçta ülkenin kaynaklarını tükenme noktasına getirdi. Bu durum daha sonraki imparatorların mali reformlara girişmesini zorunlu kıldı. Abdullah Gegiç Abdulah Gegić (19 Mart 1924, Yeni Pazar - 21 Haziran 2008, Novi Sad), Yugoslav asıllı Türk futbolcu ve teknik direktör. Köln Spor Akademisi'ni bitirdikten sonra "Futbol Profesörü" unvanını almıştı. 1940'lı yıllarda Beograd oynadı. Teknik direktörlük hayatına 1961'de FK Bor takımı çalıştırarak başladı. İlk sezonunda takımı üçüncü lige çıkarıp, 62-63 sezonunda da ikinci lige çıkarmıştır. FK Bor takımındaki başarılarıyla dikkat çekip önce Yugoslavya U-21 millî takımda görev almış, 1965'te kısa bir süre Yugoslavya millî futbol takımını çalıştırmıştır. 1966-67 sezonunda çalıştırdığı Partizan takımını 1966 yılında Avrupa Şampiyon Kulüpler Kupası finaline yükseltmiştir ancak ligde başarısız olmuştur. Avrupa takımlarının böylece dikkatini geçti. Partizan takımında gösterdiği başarı ile Türkiye'de görev almıştır. 66-67 yılları arası Fenerbahçe'yi çalıştırmış, iki Yugoslav öğrencisini getirmiş ve lig ikincisi yapmıştır. 1967'den 1971'e 4 sezon Eskişehirspor’un teknik direktörlüğünü yapmıştır. Eskişehirspor'u çalıştırdığı dönemde futbolda Anadolu ihtilalini başlatan hoca olmuştur. 1969-70 ve 1970-71 sezonlarında iki kere lig ikincisi olmuş, aynı sezonlar Türkiye Kupası finaline çıkmış, 1970'te alamasa da 1971'de kupayı almıştır. Aynı yıl Cumhurbaşkanlığı Kupası'nı da kazanmıştır. Eskişehir'in Fuar Şehirleri Kupası'nda dönemin en güçlü takımlarından Sevilla FC'yi elediği maçta da takımın başındadır. 1969'da kısa bir süre Türkiye millî futbol takımını da çalıştırmış. Oynattığı 6 maçta 3 galibiyet 3 mağlubiyet almıştır. Eskişehirspor'daki başarıları sayesinde üç büyüklerden Beşiktaş’a geçer. 1972-73 sezonunda ligi altıncı bitirir ama Türkiye Spor Yazarları Derneği Kupası'nı kazanır. Sonraki sezon da lig ikincisi olup Başbakanlık Kupası'nı kazanır. Daha sonra 1 sezon (1974-75) Bursaspor’u, 1 sezon (1975-76) Fenerbahçe'yi ve kısa dönemler de Samsunspor ve Adana Demirspor’u çalıştırmıştır. Abdulah Gegić, Türkiye'de en uzun süre görev alan yabancı teknik direktördür. Daha sonra 1979'da Türk vatandaşlığına da geçmiştir ve Abdullah Gegiç adını almıştır. Fatih Terim, Mustafa Denizli ve Şenol Güneş'e birçok dönemlerde rehberlik etmiştir. Köln Spor Akademisini bitirmiş, sonraki yıllarında bazı takımlar için danışmanlık yapmıştır. Eskişehir Atatürk stadının V.I.P girişine ismi verilmiştir. 21 Haziran 2008'de vefat etmiş, memleketi Yeni Pazar'da gömülmüştür. Maroon 5 Maroon 5, Grammy ödüllü Amerikalı rock müzik grubu. Grup üyeleri: Adam Levine, James Valentine, Jesse Carmichael, PJ Morton, Mickey Madden ve Matt Flynn. Maroon 5, "Songs About Jane" adlı ilk stüdyo albümüyle birçok ödül kazanmıştır. Albüm, Haziran 2002'de yayımlanmış; dünyadaki farklı ülkelerinden altın, platin ve 3 kat platin plak kazanmıştır. Grup, 2005 yılında "Live - Friday the 13th" adında bir konser albümü piyasaya çıkartmıştır. Grubun kurucu üyelerinden Ryan Dusick, Eylül 2006'da gruptan ayrılmıştır ve yerine Matt Flynn getirilmiştir. Maroon 5, beş yıllık bir aradan sonra "It Won't Be Soon Before Long" adındaki ikinci stüdyo albümünü Mayıs 2007'de yayımlamıştır. Piyasaya çıktığı ilk hafta, yarım milyona yakın kopya satarak "Billboard" 200 listesine zirveden giriş yapmıştır. Amerika Birleşik Devletleri'nde 1.8 milyon adetlik satış rakamıyla platin plak kazanmıştır. Albüm, dünya çapında 3,5 milyonluk satış adedine ulaşmıştır. 2007 2008 NBA Yılın Çaylağı Ödülü NBA Yılın Çaylağı Ödülü, (İng: "NBA Rookie of the Year Award") 1952-1953 sezonundan itibaren her yıl çaylaklar içinde en iyi performans gösteren basketbolcuya verilen ödüldür. Kazanan oyuncu Amerikalı ve Kanadalı spor yazarları tarafından seçilmektedir. Her spor yazarı birinci ikinci ve üçüncüyü en beğendiği üç oyucuya oy verme hakkına sahiptir. Her spor yazarı birinci için 5, ikinci için 3 ve üçüncü için 1 puan verir. Alınan puanlar toplamında en çok puan alan basketbolcu NBA Yılın Çaylağı seçilir. Ödülü son olarak Minnesota Timberwolves'dan Andrew Wiggins kazanmıştır. NBA Yılın Çaylağı ödülünü kazanan sporcular arasından 12'si daha sonra NBA'in En Değerli Oyuncusu Ödülü'nü kazanmıştır. Wilt Chamberlain ve Wes Unseld MVP Ödülü ile Yılın Çaylağı Ödülü'nü aynı sene kazanma başarısını gösteren iki oyuncudur. Üç sezon bu ödül iki kişi arasında paylaşılmıştır: Dave Cowens ve Geoff Petrie 1970-71 sezonunda, Grant Hill ve Jason Kidd 1994-95 sezonunda ve Elton Brand ile Steve Francis 1999-2000 sezonunda ödülü paylaşmışlardır. Ödülü kazanan basketbolcular arasından sadece üçü ABD doğumlu değildir. Bu oyuncular ABD Virgin Adaları'ndan Tim Duncan, Jamaica'dan Patrick Ewing ve İspanya'dan Pau Gasol'dur. Duncan Amerikan vatandaşıdır ama uluslararası arenada ABD'yi temsil edememektedir. Jamaika'dan Patrick Ewing daha sonra Amerikan vatandaşlığına geçmiş ve 1984 Yaz Olimpiyatları'nda ABD'yi temsil etmiştir. 2005 Altın Örümcek Web Ödülleri 2005 Altın Örümcek Web Ödülleri, 23 Haziran 2005 tarihinde düzenlenen, Türkiye'de web sitelerini derecendirerek ödül veren organizasyon dördüncüsüdür. Doruk.net ve Microsoft tarafından üç yıldır düzenlenen ve artık gelenekselleşen Altın Örümcek Web Ödülleridir. Altın Örümcek 2005'e başvurmak isteyen adaylar, 'Altın Örümcek Sektörel Kategoriler' ve 'Altın Örümcek Kategorileri' ana kategorileri arasından kendilerine en uygun kategoriden başvuru yapabilmişlerdir. Geçen ödül töreni yıllarından farklı olarak, bu yıl en iyi seçilen web sitelerini üreten/tasarlayan ajanslar da ödüllendirilmiştir. Ayrıca, 2004 senesi başvuruların sonlanmasından sonra yayın hayatına başlayan ya da yenilenen web sitelerine En İyi Yeniler adı altında ödül verilmiştir. Altın Örümcek 2005'te, Türkiye'nin bilişim, medya ve iş dünyasının önde gelen isimlerinden oluşan jüriye, akademik kesimden de üyeler katılmıştır. Altın Örümcek 2005 için başvurular, 21 Şubat 2005 tarihinden itibaren organizasyon web sitesinden online olarak gerçekleştirilmiştir. Başvurular için son kabul tarihi 15 Nisan 2005 olarak gerçekleşmiştir. Adam Levine Adam Noah Levine (d. 18 Mart 1979; Los Angeles, Kaliforniya), Amerikalı şarkıcı, şarkı sözü yazarı ve gitarist. Pop rock grubu Maroon 5'ın ana vokalistidir. Amerikan yetenek yarışması "The Voice"'un jüri üyelerinden biridir. 19 Temmuz 2014 tarihinde Meksika'da Behati Prinsloo ile dünya evine girmiştir. 21 Eylül 2016'da çiftin Dusty Rose Levine adında bir kız çocukları olmuştur. Bakımlı 2002 Altın Örümcek Web Ödülleri 2002 Altın Örümcek Web Ödülleri, 22 Mayıs 2002 tarihinde yapılan ve Türkiye Cumhuriyeti Kültür Bakanı İstemihan Talay'ın da katılımı ile gerçekleşen final gecesi ile, Altın Örümcek Web Yarışması 2002'de ödüller sahibini bulmuştur. Kültür Bakanlığı'nın web sitesi olan kultur.gov.tr "En İyi Kamu Kurumu Sitesi" kategorisinde birincilik ödülü almıştır. "En İyi Web Sitesi" ve "En İyi Portal" kategorilerinde iki birincilik ödülü alan "www.turk.net", "En İyi Kurumsal Kimlik" ve "En İyi Bankacılık/ Finans/ Sigortacılık" kategorilerinde iki birincilik alan "www.garanti.com.tr" siteleri en başarılı siteler arasında yer almışlardır. Kişisel web siteleri kategorisinde aday olan Sakıp Sabancı'nın kişisel resmî web sitesi sakipsabanci.gen.tr jüri özel onur ödülünü almıştır. Türk Eğitim Gönüllüleri Vakfı da, NTV ile ortak olarak gerçekleştirdikleri "C Milyon Tık" kampanyasından dolayısı ile jüri özel ödülünü almıştır. Hanky Panky (Madonna şarkısı) Hanky Panky, Amerikalı pop müzik şarkıcısı Madonna'nın kendisinin de oynadığı "Dick Tracy" filminin "I'm Breathless" film müzikleri albümünde yer alan ilk teklidir. Şarkı 30 Haziran 1990'da Sire Records tarafından piyasaya sürülmüştür. Şarkı, önceki tekli Vogue ve sonraki tekli Justify My Love gibi tartışmalara neden olmuştur. Özellikle cinsel içerikli sözleri ve imalı anlatımıyla, Hanky Panky, Madonna'nın sayısız olaylı çalışmasından biri haline gelmiştir. Şarkı ABD listelerinde 10 numaraya kadar ulaşmıştır. "Hanky Panky"nin herhangi bir müzik videosu çekilmemiştir. Ancak "Blond Ambition" turundan konser görüntüleri kimi kanallarca Hanky Panky videosu yerine yayınlanmıştır. Şakşuka Şakşuka patlıcan, biber, sakız kabağı gibi sebzelerin kavrulduktan sonra, üzerine domates sosu dökülmesiyle hazırlanan, Türk mutfağından meze. Genellikle yoğurt veya sarımsaklı yoğurt ile sunulur. Justify My Love Amerikalı ünlü pop müzik şarkıcısı Madonna'nın 1990 yılında çıkardığı toplama albümü "The Immaculate Collection" için yazdığı yeni şarkıdır. Şarkı Sire Records tarafından yayınlanmıştır. Şarkı, Madonna tarihi içinde en çok tartışmaya yol açan şarkılardan biridir. Gerek sözleri, gerekse video-klibi tam bir skandal etkisi yaratmıştır. Şarkının söz ve müziğinde ünlü rock sanatçısı Lenny Kravitz'in de katkısı bulunmaktadır. Lenny Kravitz, ayrıca şarkının ikinci yarısından itibaren, arka planda sesiyle şarkıya katkı yapmıştır. Şarkı müzikal anlamda, baştan sona aynı ritimleri barındıran, gerilimli bir pop müzik şarkısıdır. Bununla beraber şarkıdan, 1999'da rap müzik şarkıcısı Mase tarafından, kendi albümü "Double Up"tan çıkmış olan "Stay Out of My Way" şarkısı için örnekler alınmıştır. 2003 yılında Q Magazine tarafından yapılan "En İyi 20 Madonna Şarkısı" listesinde 12. sırada yer almıştır. Şarkı 1991 başlarında ABD listelerinde 1 numaraya kadar çıkmış ve orada 2 hafta kalmıştır. Ayrıca Brezilya'da da