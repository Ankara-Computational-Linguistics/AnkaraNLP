aile çevresinden, yakınlarından, hatta devrik kraliyet ailesinin üyelerinden kurulu bir hükûmeti işbaşına getirdi. Afgan ekonomisinde gerçek bir büyüme olmaması, yaşam standardının iyileştirilememesi, çok az destek gören bir toprak reformu ve Davud Han'ın aşırı otoritesi gibi nedenler 10 yıldır çatışan iki sol örgüt, Halk ve Bayrak partilerini Davud Han'a karşı yeniden birleştirdi. Nisan 1978'de Afganistan Demokratik Halk Partisi'nin (ADHP) Halk kanadının düzenlediği darbede Davud Han devrildi, kendisi ve aile üyelerinin çoğu öldürüldü. 27 Nisan 1978'de Afganistan Demokratik Cumhuriyeti kuruldu. ADHP genel sekreteri Nur Muhammed Terakki Devrim Konseyi Başkanı olarak iktidara geçti. Katwijk aan Zee Katwijk aan Zee, Kuzey Denizi üzerinde bulunan bir sahil beldesidir. Güney Hollanda bölgesinde yer almaktadır. Felemenkçe kelime anlamı "Wijk alanı" anlamına gelir. Romalılar zamanında, Katwijk öneme sahip bir yerdi. İmparator Claudius (41-54) döneminde inşa edilmiş şekrin adı Lugdunum oldu. 12. yüzyılın ortalarından itibaren nüfusun sayısı artmaya başladı. Kıyı ve kanal girişinde setler tarafından güçlendirilmiştir. Quick Boys Quick Boys Hollanda'da amatör bir futbol kulübüdür. Kulüp 1 Şubat 1920 tarihinde kuruldu. Hollanda'da ikinci en başarılı amatör futbol kulübüdür. Quick Boys 1970 yılından bu yana en üst amatör seviyede oynamıştır. KNVB beker'da 2007-08 sezonunda çeyrek final oynadı. 1945-46, 1952-53, 1954-55, 1955-56, 1957-58, 1959-60, 1961-62, 1990-91, 1991-92, 2002-03, 2003-04 1945-46, 1952-53, 1957-58, 1959-60, 1961-62, 1990-91, 1991-92, 2003-04 1991-92, 2003-04 1951-52 Altınlı Köprü Altınlı Köprü, Adıyaman ili Gölbaşı İlçesi Yolbağ (Karamağara) Köyünde bulunan tarihi köprüdür. Köprünün Roma döneminde yapıldığı tahmin edilmektedir. Köprü toplam dört büyük kemerden oluşmaktadır. Fazla onarım görmemiş olan köprü halen kullanılmaya devam edilmektedir. Altıgöz Köprüsü Altıgöz Köprüsü, Afyonkarahisar il merkezinde Akarçay Nehri üzerinde bulunan tarihi köprüdür. Köprü, üzerindeki Arapça kitabesine göre, 1209 yılından önce Oğuz oğlu Sabıküddin Ebül Vefa İlyas Bey tarafından yaptırılmış, oğlu Ebu Hamid Hacı Mehmed bin İlyas tarafından 1237 yılında bugünkü haliyle onartılmıştır. İtiyadi suç İtiyadi suçu, suç sayılan fiilin belirli bir zaman dilimi içerisinde birçok kez işlenmesi Suç sayılan fiilin bir kere işlenmesi itiyadi suç sayılabilmesi için yeterli değildir. İtiyadi suçlar basit itiyadi suçlar ve nitelikli itiyadi suçlar olmak üzere iki çeşittir. Basit itiyadi suçta suçun var olabilmesi için suçun basit veya nitelikli hallerinin birden fazla tekrarlanması gerekirken nitelikli itiyadi suçta suç sayılan fiilin bir defa gerçekleştirilmesi suçun oluşması için yeterli olup,birden fazla gerçekleştirilmesi itiyadi suç cezasını artıran bir sebeptir. 5237 sayılı Türk Ceza Kanunu itiyadi suçlara yer vermemiş fakat hem itiyadi suçlunun hem de itiyadi suçun tanımını yapmıştır:"TCK 6.madde (h) bendi;'İtiyadi suçlu deyiminden; kasıtlı bir suçun temel şeklini ya da daha ağır veya "daha az cezayı gerektiren nitelikli şekillerini bir yıl içinde ve farklı zamanlarda ikiden fazla işleyen kişi,' "Bu durumda mükerrirlere özgü infaz rejimi uygulanır.(TCK. m.58/9) Didaskaleinofobi Didaskaleinophobia, okula gitme korkusu olarak bilinir. 12-13 yaşlarında, daha çok ergenlik yaşlarına yeni girmiş gençlerde görülmesine karşılık, üniversite çağındaki gençlerde de sıkça görülmektedir. Çocukluk döneminde yaşanmış güvensizlik problemi, dışlanma ve ifade bozukluklarından da kaynaklanan bu hastalıkta aile faktörü öne çıkmaktadır. Amerika'nın Ruslar tarafından sömürgeleştirilmesi Amerika'nın Ruslar tarafından sömürgeleştirilmesi, Rus İmparatorluğu'nun kuzeybatı Amerika'da toprak iddiasında bulunduğu 1732 yılından 1867 yılana kadarki dönemi içeren sömürgeleştirme hareketidir. Büyük ölçüde Rus Amerikası dönemini kapsar ve Amerika Birleşik Devletleri'nin Rusya'dan Alaska'nın satın alması ile birlikte son bulur. Rus kürk tüccarı ve yerleşimcileri olan promışlenniklerin deniz samuru kürkü ticareti yapmak için başladıkları sömürgeleştirmenin ilk ayağını Aleut Adaları oluşturur ve buradaki yerli Aleutlar birkaç asır Ruslaştırma, asimilasyon ve köleleştirmeye maruz kalır. İkinci ayağı Kodiak Takımadası oluşturur. Batı Supik topraklarında kendilerine yaklaşık yirmi yıl direnen Kodiak Supiklerini 1784 yılındaki Awa’uq Katliamı'nda vahşice etkisiz kılıp köleleştirdikten sonra Doğu Supik topraklarına geçip Çugaç Supiklerine ulaşan Ruslar, değişik sayılarda ticaret karakolları kurup yıllar içinde kıyı boyunca ilerleyerek Tlingitlerin topraklarına dayanırlar. 1804 Sitka Savaşı'nda köleleştirdiği Aleut ve Supiklerin (ki her ikisi de dönemin Rusçasında Алеутъ "Aleut" adıyla anılır) yardımıyla Tlingitleri yenilgiye uğratan Ruslar 1812 yılında Kuzey Kaliforniya'da bol deniz samuru bulunan yörede Fort Ross (Крѣпость Россъ) ticaret karakolunu kurarlar. Apolar bağ O, N, H molekülleri aynı cins atomlardan oluşmuş iki atomlu moleküllerdir. Bu moleküllerde ortaklaşa kullanılan elektronlar her iki atom çekirdeği tarafından eşit oranda çekilir. Çünkü çekirdek yükleri aynıdır. Bu şekilde atomlar arasında elektronların eşit oranda çekilmesiyle oluşan bağa apolar kovalent bağ denir. Apolar bağ kutupsuz bağ demektir. Grönland'daki yerleşim birimleri listesi Grönlanddaki yerleşim birimleri aşağıdaki listede verilmiştir. Grönland'da nüfusu 1.000'den fazla olan 13 şehir bulunmaktadır. Grönland'da nüfusu 200 ve 1.000 arasında 18 yerleşim bulunmaktadır. Grönland'da nüfusu 100 ve 200 arasında 14 yerleşim bulunmaktadır. Grönland'da nüfusu 100'den az olan 29 yerleşim bulunmaktadır. Alaska RuslarÄ± Alaska Rusları (; ), Amerika Birleşik Devletlerine bağlı Alaska eyaletinde Amerika'nın Ruslar tarafından sömürgeleştirilmesi sürecinde Rus Alaskası'ndan kalan etnik Ruslar. Alaska nüfusunun % 1,4 ünü oluşturlar. Alaska'daki ilk Rus Ortodoks Kilisesi 1795 yılında Kodiak'ta kurulmuştur. Daha sonraki yıllarda Alaska'nın kuzeyi (İnyupikler) ve İç Alaska hariç diğer bölgelerde artan sayıda kilise kurulmuştur. Rusların Alaska yerlileri ile yaptıkları evliliklerden doğan çocuklar Kreol ("Creoles") olarak adlandırılır. Günümüzde Alaska Ruslarının en yoğun yaşadığı yerleşim Kenai Peninsula Borough ilçesi sınırlarındaki Ninilchik (Нинилчик) sayım yeridir ve burada yakın zamanlara kadar "Ninilchik Russian dialect" denen ve yerli dillerden alıntı içeren Rusça da konuşulurdu. Promışlenniklerin çoğunun Rus Kazakları olması dolayısıyla Alaska yerli dillerinde Ruslar için kullanılan adlar Rusça Казаки "Kazaki" kelimesinden köken alır: Alaska'daki Rus nüfusu hiçbir zaman 1000 kişiyi aşmamış, fakat ekonomik, kültürel ve ruhsal durumları güçlü olmuştur. Ninilchik Rusçasında balık adları: Mirasyediler Mirasyediler, 1974 tarihli Zeki Alasya-Metin Akpınar filmi. Zeki Alasya ve Metin Akpınar'ın ikili olarak başrollerde oynadıkları ilk sinema filmidir. Cevriyem Cevriyem, başrollerinde Türkân Şoray ve Kadir İnanır'ın yer aldığı 1978 tarihli sinema filmi. Yelena Laşmanova Yelena Anatolyevna Laşmanova (, d. 9 Nisan 1992, Mordovya) Rus yürüyüşçü. 2012 Londra'da ilk kez Olimpiyat mücadelesine çıkan sporcu, 20 km yürüyüşte dünya rekoru kırarak şampiyon oldu. Mario Fratti Mario Fratti, (d. 5 Temmuz 1927, L'Aquila) İtalyan asıllı Amerikalı oyun yazarı. Akademik eğitimini İtalya da tamamlamıştır. ilk oyununu 1958 yılında kaleme alan yazar neredeyse bütün oyunlarını, ana dili olan İtalyanca yerine İngilizce kaleme almıştır. Gerekçe olarak ise Ben de birçok dil okudum.Ama sadece İngilizce‟ye aşık oldum. Tek heceli ve drama yazımı olağanüstü demiştir. Ayrıca yazarlık hayatına ilk olarak şiir yazmak ile başlar ama, iyi bir şair olamadığımı fark eder. Daha sonra diyaloğun gücünü fark etti 1963 yılında New York‟da yaşamaya başladı ve tiyatro için eser üretmeye devam etti. Oyunlarının konusu bazen İtalya da geçerken bazen dünyanın her yerinde olabiliyor. Frattinin oyunların otobiyografik öğeler bulmakta mümkün, Federico Fellini, Che Guevara gibi biyografik insan hikayeleri de.Oyunları genelde politik bir düzlemde iler. Yaşadığı çağın politik tiyatrosunu yazmak için uğraşır. Etkilendiği ya da zaman içinde edebi akrabalık kurduğu isimler arasında Clifford Odets, Lillian Hellman, Maxwell Anderson, Bertolt Brecht, Arthur Miller, David Mamet, Tony Kushner gibi yazarlar vardır. İtalya‟da düzenlenen birçok edebiyat yarışmasından 33 tanesini kazanan Frattinin oyunların üçte biri otobiyografik, üçte biri tarihsel, kalan üçte biri de kurgusaldır. Oyunlarını "özgür güce ulaşmak için" yazdığını söylemektedir. Mario Fratti 2007 yılının Aralık ayında Kafes(oyun) adlı oyunun İzmir Devlet Tiyatrosu tarafından gerçekleştirilen, Türkiye prömiyerini izlemek için İzmir'e gelmiş ve bir haftasını bu kentte geçirmiştir. Bin dokuz yüz elliler den beri oyun yazan Fratti'nin oyunları iki binli yıllardan sonra Türk Tiyatrosu tarafından fark edilmiş ve sahnelenmeye başlamıştır. Promışlennik Promışlennik, (Rusça промышленник "promışlennik" [tekil] промышленники "promışlenniki" [çoğul], İngilizce "Promyshlennik"), Amerika'nın Ruslar tarafından sömürgeleştirilmesi sürecinde Rus Amerikası'nda deniz kürk ticaretinde sözleşmeli olarak çalışan ve çoğunlukla Rus ve Ruslaşmış Sibirya yerlisi olan işçiler. Bunların büyükçe bir kısmı kürk ticaretinde çalışsa da, diğer kısmını denizci, marangoz ve diğer mesleklerden esnaf oluştururdu. Promışlennikler Alaska'daki ticari operasyonların belkemiğini oluşturur. 1820'lerin başlarında maaşa göre paylaşım sistemine terk edilmiş olsa da bu ad altında anılmaya devam etmişlerdir. Sonra Rus-Amerikan Kumpanyası çalışanları olarak devam etmiş ve kürk toplama faaliyetinde daha az bulunmuşlardır. 1784 yılında Supiklere karşı yapılan Awa’uq Katliamı'nda da aktif rol oynamışlardır. Promışlenniklerin Alaska yerlileri ile yaptıkları evliliklerden doğan çocuklar Kreol ("Creoles") olarak adlandırılır. 2012-13 Kadınlar Türkiye Kupası (basketbol) Spor Toto Kadınlar Türkiye Kupası 2012-2013 sezonu, TBF Kadınlar Türkiye Kupası'nın 21. organizasyonudur. Tüm Eleme grup maçları 12 Ekim-14 Ekim 2012 3 ayrı gruba ayrılan 12 takım arasında 3 şehirde oynandı. Grupları ilk iki sırada bitiren takım 8'li finallere yükseldi. Ve ayrıca Fenerbahçe ve Galatasaray doğrudan 8 li finallere yükselmeye hak kazandılar. A Grubu maçları Kütahya Dumlupınar Spor Salonun'da oynandı. B Grubu maçları Konya Selçuk Üniversitesi 19 Mayıs Spor Salonun'da oynandı. C Grubu maçları Ordu Vali Kemal Yazıcıoğlu Spor Salonun'da oynandı. 8'li final müsabakaları 2-6 Ocak 2013 tarihlerinde Antalya Kepez Belediye Spor Salonu'nda oynandı. Resmi Site Lady Gaga şarkıları listesi Amerikalı şarkıcı ve şarkı sözü yazarı Lady Gaga, günümüze kadar iki stüdyo albümü kaydetti ve çeşitli EP ile remiks albümleri piyasaya sürdü. 2006 yılında, Def Jam Recordings şirketi ile bir albüm anlaşması yaptı ancak anlaşmanın yapılmasından üç ay sonra buradan ayrıldı. 2007 yılında Interscope Records ve Cherrytree Records ile albüm anlaşması imzaladı. Interscope ile çalıştığı süre zarfında Akon'la tanıştı ve beğenisini kazandı. Daha sonra, Akon tarafından KonLive Distribution şirketinin şarkıcıları arasına eklendi. Gaga, ilk stüdyo albümü "The Fame"'i, KonLive, Interscope, Cherrytree ve Streamline şirketleri aracılığı ile Ağustos 2008'de piyasaya sürdü. Albümdeki tüm şarkıların söz yazımında görev aldı; bunlardan altı tanesini RedOne ile birlikte, dört tanesini Martin Kierszenbaum ile birlikte yazdı. "Just Dance", "Poker Face", "Eh, Eh (Nothing Else I Can Say)", "LoveGame" ve "Paparazzi" şarkıları single olarak da satışa sunuldu. Kasım 2009'da üçüncü EP albümü "The Fame Monster"ı piyasaya sürdü. EP'de yer alan sekiz şarkının tamamında söz yazarı olarak görev aldı. Single olarak da yayımlanan "Bad Romance" ve "Alejandro" şarkılarını RedOne ile birlikte yazdı. "Telephone" şarkısında Beyoncé ile düet yaptı. İkinci stüdyo albümü "Born This Way"i Mayıs 2011'de piyasaya sürdü. Albümde yer alan "Marry the Night", "Government Hooker", "Americano", "Bloody Mary", "Bad Kids", "Highway Unicorn (Road to Love)", "Heavy Metal Lover" ve "The Edge of Glory" şarkılarını Fernando Garibay ile birlikte, "Judas", "Hair" ve "Scheiße" şarkılarını RedOne ile birlikte, albümle aynı adı taşıyan ve çıkış single'ı olarak yayımlanan "Born This Way" şarkısını Jeppe Laursen ile birlikte yazdı. Aynı yılın son ayında, The Monster Ball Tour sırasında yazdığı "Stuck On F*ckin' You" şarkısını, hayranlarına yılbaşı hediyesi olarak dijital ortamda yayımladı. Gaga, üçüncü stüdyo albümü "ARTPOP"ın ilk single çalışması "Applause"'u 12 Ağustos 2013'te dinleyiciyle buluşturdu. Tüm bunların dışında Gaga, farklı albümlerde çeşitli şarkıcılar ile işbirliği projeleri içinde bulundu ve bazı filmler için müzikler hazırladı. Eylül 2008'de yayımlanan New Kids on the Block albümü "The Block"ta yer alan "Big Girl Now" şarkısında söz yazarı ve düet şarkıcısı olarak görev aldı. Aynı yıl içinde, "Vanity" adlı şarkıyı internet üzerinden yayım yapan "Rhapsody" müzik mağazası aracılığıyla paylaştı. RedOne ile birlikte hazırladığı "Fashion" şarkısı, Şubat 2009'da, "Bir Alışverişkoliğin İtirafları" adlı filmin müziği olarak kullanıldı. Eylül 2009'da yayımlanan "Murder My Heart" şarkısında Michael Bolton'a, Kasım 2009'da yayımlanan "Video Phone" (Extended Remix) şarkısında Beyoncé'ye, aynı ay içinde yayımlanan "Don't Give Up" şarkısında The Midway State grubuna, Eylül 2011'de yayımlanan "The Lady Is a Tramp" şarkısında Tony Bennett'a eşlik etti. 2012-13 Erkekler Türkiye Kupası (basketbol) Spor Toto Erkekler Türkiye Kupası 2012-2013 sezonu, TBF Erkekler Türkiye Kupası'nın 28. organizasyonudur. D grubu Eleme maçları 2 Ekim-4 Ekim 2012 tarihinde İzmir'de, A grubu Eleme maçları 4 Ekim-6 Ekim 2012 tarihinde Adana'da, B ve C grubu Eleme maçları 5-7 Ekim 2012 tarihinde Kocaeli ve Manisa'da 4 ayrı gruba ayrılan 16 takım arasında 4 şehirde oynandı. Grupları ilk iki sırada bitiren takım 8'li finallere yükseldi. A Grubu maçları Adana Menderes Spor Salonun'da oynandı. B Grubu maçları İzmit Şehit Polis Recep Topaloğlu Spor Salonun'da oynandı. C Grubu maçları Manisa Atatürk Spor Salonu'de oynandı. D Grubu maçları İzmir Halkapınar Spor Salonun'da oynandı. 8'li Final maçları Eskişehir Anadolu Üniversitesi 2 Eylül Kampüsü Spor Salonun'da oynanacak. Resmi Site Henrik Johan Holmberg Henrik Johan Holmberg [Fince, İsveççe] ya da Heinrich Johann Holmberg [Almanca] (d. 3 Ocak 1818 Kökar, Åland, ö. 23 Aralık 1864 Uusimaa, Helsinki), Fin doğa bilimci, jeolog ve etnograf. 1839 yılında başladığı yüksek öğrenimini 1841 yılında bitiren Holmberg, 1850 yılında altın arama için Sitka, Alaska'ya gider ve burada bir yıl boyunca zengin doğa tarihi koleksiyonu toplar, ayrıca dil ve etnografya derlemesi yapar. 1852 yılında Finlandiya'ya dönen Holmberg "Etnographische Skizzen über die Völker des russischen Amerika" ("Acta Societatis Scientiarum Fennicae". 1856: Vol. 4, 1863: Vol. 7), "Mineralogischer Wegweiser durch Finland" (1857) ve "Materialien zur Geognosie Finlands" (1858) adlı çalışmalarını yayımlar. Helsinki Üniversitesi'nde danışmanlık görevi de yapmıştır. Rus Amerikası dönemindeki Supikler ("Die Konjagen"), Tlingitler ("Die Thlinkithen") gibi Alaska yerlileri üzerine ilk etnografik bilgileri sunan çalışması tarihi açısından da değerlidir. 1851 yılında ziyaret ettiği Kodiak Adası'nda yaşayan yerli Supiklerin yaşamı üzerine etnografik bilgileri kaydeden Holmberg, Awa’uq Katliamı'nın son canlı tanığı "Arsenti Aminak" ile konuşan ve bu konuşmalarını yayımlayan tek kişidir: Bayramoğlu, Ardahan Bayramoğlu, Ardahan ilinin Merkez ilçesine bağlı bir köydür. Köyün eski adı 1928 yılı kayıtlarında Bayramoğlu ya da Kora olarak geçmektedir. Kora, Gürcüce'de "şahin" demektir. Gürcüce'nin Güney lehçelerinde ise kori sözcüğü, 'samanlık' anlamı taşır. Köy, Ardahan il merkezine 42 km uzaklıktadır. Dennis Kelly Dennis Kelly (d. 16 Kasım 1970, Londra) İrlanda asıllı İngiliz tiyatro oyunu, ve dizi film yazarı. Kelly İrlanda'dan ingiltere'ye göç eden fakir bir ailenin beş çocuğundan biri idi. Babası bir otobüs şoförü idi be aile geçim sıkıntısı yaşıyordu. Bu geçim sıkıntısı, Kelly'i 16 yaşında iken okumayı bırakıp çalışmaya zorladı. Bir süre süper markette çalıştı ve yeni arkadaşlar edindi. Yeni arkadaşlarının bir grubu vardı, Barnet Drama Centre bu grup sayesinde tiyatro ile tanıştı. Sonraki yıllarda tiyatro eğitimi almaya başladı ve otuz yaşında Londra'da Goldsmiths Collegeden mezun oldu. Yazdığı ilk oyun olan Debris de bu dönem rastlar.Oyun, Theatre 503 2000 yılında sahnelendi. 2003 yılında Battersea Arts Centre'inden oyun yazması için davet aldı. Bunun dışında oyunlarının sıklıkla sahnelendiği tiyatrolar arasında, Hampstead Theatre, Royal Exchange, Manchester, National Theatre, Old Vic Theatre gibi İngiliz tiyatrosunun seçkin tiyatroları vardır. Yazdığı oyunlar pek çok kere ödüle değer görülmüştür. Oyunlarında günümüz insanın şiddet olgusunun bir tür ekonomi politik sorunsalı olduğunun üzerinde durr. Kelly bbc içiin dizi senaryolarıda yazmıştır. Bekir Yıldız (siyasetçi) Bekir Yıldız (1951, Kayseri), Kocasinan belediye başkanıdır. İlk, orta ve lise tahsilini Kayseri'de tamamladı.1962'de Bozatlıpaşa İlkokulunu, 1965'te Nazmi Toker Ortaokulunu bitirdi. Kayseri Lisesi'nden 1969 yılında mezun oldu. İstanbul Üniversitesi Edebiyat Fakültesi'nde iki yıl okuduktan sonra İstanbul Devlet Mimarlık ve Mühendislik Galatasaray İnşaat Fakültesi'nden 1976 yılında mezun oldu. Öğrencilik yıllarında Milli Türk Talebe Birliği (M.T.T.B.) Yönetim Kurulu'nda görev aldı. 21 dalda faaliyet gösteren M.T.T.B. Spor Kulübü Başkanlığını yaptı. 6 branşta Türkiye çapında müsabakalara katılarak ödül aldı. Öğrencilik yıllarında sporun yanı sıra tiyatro, sinema ve fotoğrafçılık üzerine çalışmalar yaptı. Üniversiteden mezun olduktan sonra Bayındırlık Bakanlığı Yapı İşleri 7. Bölge Müdürlüğü'nde 'kontrol mühendisi' olarak görev yaptı. Bu süre içinde Türkiye'de meydana gelen depremleri inceleme imkânı buldu. Askerliğini İzmir Gaziemir'de Ulaştırma Teğmeni olarak 1978 yılında tamamladı. Askerlik dönüşü Erciyes Üniversitesi Yapı İşleri Daire Başkanlığı'nda görev aldı. Daha sonra müteahhit ve inşaat mühendisi olarak Kayseri ve ilçeleriyle birlikte Mersin, Antalya, Ankara ve İstanbul’da birçok yapıda görev aldı. 27 Mart 1994 Yerel Seçimleri'nde Refah Partisi'nden Kocasinan Belediye Başkanı seçildi. 18 Nisan 1999 Yerel Seçimleri'nde de Fazilet Partisi'nden 2. kez başkan seçildi. Bekir Yıldız, 28 Mart 2004 Mahalli İdareler Seçimi'nde yüzde 70'e yakın bir oyla Adalet ve Kalkınma Partisi (Ak Parti)'nden 3. kez belediye başkanı seçildi. 29 Mart 2009 tarihinde yapılan mahalli idareler seçimlerinde %51,6 oyla dördüncü kez Kocasinan Belediye Başkanı seçildi. Kocasinan Belediye Başkanı Bekir Yıldız, Yamula Barajı'nı yaptıran Kayseri ve Civarı Elektrik Üretim A.Ş. Yönetim Kurulu Başkanlığı'nı da yürütmektedir. 1977 yılında Hikmet Hanım'la evlendi. 2 erkek bir kız çocuk babasıdır. Altınok Öz Altınok Öz (d. 1951 Nevşehir), İstanbul, Kartal belediye başkanı ve operatör doktor. İlköğrenimini Sapanca ve Çorum’da tamamlayan Öz, 1975 yılında Ankara Üniversitesi Tıp Fakültesi'nden mezun oldu. İlk görev yeri Gülşehir'den sonra Bingöl Verem Savaş Dispanseri Baştabipliği ve Bingöl Sağlık Müdürlüğü yaptı. Daha sonra sırayla Nevşehir, S.S.K. Erzincan Hastanesi’nde Genel Cerrahi Uzmanı ve Baştabip olarak görevine devam eden Altınok Öz, Anamur ve son olarak da Kartal'da emekliliğine dek görevini sürdürdü. 1987-1992 yılları arasında Kartal Lütfi Kırdar Eğitim ve Araştırma Hastanesi’nde, 1992 yılından emekli olduğu Haziran 2008’e kadar S.S.K. Kartal Hastanesi’nde (Yavuz Selim Devlet Hastanesi) çalıştı. 1996 ve 2001’de S.S.K. Kartal Hastanesi'nde iki dönem Baştabiblik yaptı. 1969-1975 yılları arasında CHP Ankara Merkez İlçe Gençlik Kolları ve Sosyal Demokrasi Dernekleri Federasyonu (SDDF) üyesi olarak siyasi çalışmalarda bulunan Başkan Öz, emekli olmasının ardından siyasi çalışmalarını kaldığı yerden sürdürdü. Çeşitli demokratik kitle örgütlerinde üye ve yönetici olarak görev yapan Altınok Öz, kooperatif çalışmalarına hız verdi. Kartal ve civarındaki hurdacıları, Marmara Geri Dönüşümcüler Toplu İş Yeri Yapı Kooperatifi çatısı altında bir araya getirdi. 29 Mart 2009 Yerel Seçimleri'nde, %41,3'lük oy oranıyla CHP'den Kartal Belediye Başkanı olarak seçildi. 2014 yerel seçimlerinde tekrar CHP'den Kartal Belediye Başkanı adayı oldu ve %45 oy alarak tekrar seçildi. Öz, 2004 yılından itibaren Hırka Dağı'nda (Nevşehir) ceviz ve badem çiftçiliği yaptı. Altınok Öz, ceviz konusunda ulusal ve uluslararası alanda bilimsel çalışmalar sürdürdüğü gibi şehircilik alanında da gerek yurt içi gerek yurt dışında çeşitli incelemelerde bulundu. İlgi alanları arasında kitap okumak, seyahat etmek, motosiklete binmek ve futbol olan Op. Dr. Altınok Öz, evli ve bir kız çocuğu babasıdır. Larus dominicanus Larus dominicanus, martıgiller familyasından güney yarımkürenin birçok yerindeki sahillerde ve adalarda yumurtlayan bir martı türüdür. Alttürleri "L. d. vetula" güney Afrika'da, "L. d. dominicanus" ise Güney Amerika, Avustralya'nın belli bölgeleri ve Yeni Zelanda'da (Maori dilinde Karoro) görülür. Bilimsel adında bulunan tür epiteti "dominicanus", beyaz iç giysilerinin üzerine siyah pelerin takan Dominiken tarikatı rahiplerinden alınmıştır. Sahil bölgelerinde yaşayan bir martı türüdür. "Larus dominicanus", görünüş olarak Atlas Okyanusunun kuzeyinde yaşayan Kara sırtlı martı ve Büyük kara sırtlı martı'ya benzer. "L. dominicanus"'un boyu bu iki türün ortasındadır. Boyları 54 cm ile 65 cm arası, kanat uçları arasındaki mesafe 128 cm. ile 142 cm arası, ağırlıkları ise 540 g ile 1340 g arasındadır. Erkekler ortalama 1000 g, dişiler 900 g ağırlığındadır. Kanatları 37.3 cm. ile 44,9 cm arası, gaga 4,4 cm ile 5,9 cm arası, tarsus ise 5.3 ile 7.5 cm arasındadır. Yetişkinlerin üst kısımları ve kanatları siyahtır. Kafa, gövdenin altı, kuyruk ve kanat uçlarındaki küçük "aynaları" beyazdır. Gaga, kırmızı benekli sarı renkte, ayaklar yeşilimsi sarı renktedir(çiftleşme dönemlerinde daha parlak ve sarı, diğer dönemlerde ise daha mat ve yeşilimsi olur). Çağrısı cırlak bir "ki-och" biçimindedir. Ergen olmamış olanların bacakları mat, gagaları siyahtır. Kuyruklarında koyu bir bant vardır ve vücutlarını kaplayan gri-kahverengi teleklerin uçları beyazdır. Fakat telekler hızla yetişkinlerdeki renklerini alır. Erişkin hale gelmeleri üç veya dört yıl sürer. Ömür Gedik Ömür Gedik, (d. 22 Aralık 1970), Türk Hürriyet gazetesi yazarı, sanatçı ve hayvan hakları savunucusu, SİYAD (Sinema Yazarları Derneği) üyesi, HAÇİKO Derneği (Hayvanları Çaresizlik ve İlgisizlikten Koruma Derneği) kurucusu ve başkanı. 1992′de Boğaziçi Üniversitesi, İngiliz Filolojisi’nden mezun oldu. Üniversiteden mezun olduktan sonra Sabah Dergi Grubu’nda çalışmaya başlayan Ömür Gedik, 1993'te Hürriyet'e geçti. Daha sonra Boğaziçi Üniversitesi Hazırlık Bölümü’nde 1 sene okutmanlık yaptı. 1999 yılında Hürriyet Kültür Sanat Servisi’nde görev yapmaya başlayan Ömür Gedik'in Hürriyet Kelebek’te ağırlıklı olarak sinema üzerine yazılara yer verdiği bir köşesi vardır. Televizyonculuğa 2004′te başlayan Ömür Gedik 1 sene boyunca tv8′de sinema içerikli "Stüdyo" programını hazırladı ve sundu. 2005′ten itibaren Kanal D’de yayınlanan sinema programı "Cinemania"'yı hazırlayıp sunmaktadır. 2012 Antalya Altın Portakal Film Festivali'nin açılışı Ömür Gedik tarafından yapıldı. Ömür Gedik üniversite yıllarında kendi kurduğu grupla başladığı müzik hayatını Teoman, Burak Kut ve Halil Sezai ile düet yaptığı ilk maxi single'ı "Portakal, Orda Kal" ile profesyonelliğe taşıdı.Halil Sezai ile seslendirdiği Paramparça o yılın en çok dinlenen ikinci şarkısı oldu. Bunun ardından ünlü İtalyan şarkıcı Al Bano ile düet yapan ve İskender Paydaş ile çalışan Gedik gazeteciliğinin yanında sahne hayatına da devam ediyor. 2015 yılında çıkarttığı "Hey Onbeşli" ve "Karşılaşma" isimli single çalışmaları ile büyük beğeni toplayan Gedik, çeşitli festival ve etkinliklerde de sahne alıyor. 18. Kral Müzik Ödülleri'nde “HAÇİKO” projesiyle Kral Pop Özel Ödülü'nü aldı. Ömür Gedik, ödülü alırken yaptığı konuşmasında; “"Anatole France, ‘Bir insan bir hayvanı sevene kadar ruhunun bir kısmı uykudadır’ demiş. Ruhu uykuda olanları uyandırma çabamda bana destek olmaya devam etmenizi istiyorum. Bu ödülü sadece kedi ve köpekler için değil, tüylü tüysüz tüm hayvanlar için, hayvanseverler adına alıyorum"” dedi. Ömür Gedik ayrıca Tüketici Akademisi tarafından düzenlenen 25. Uluslararası Tüketici Zirvesi’nde Yılın En Çok Çalan Şarkı ödülünü aldı. Hayvan hakları konusundaki çalışmaları ile de dikkat çeken Ömür Gedik kısa adı HAÇİKO olan "Hayvanları Çaresizlik Ve İlgisizlikten Koruma Derneği"'nin kurucu başkanıdır. Başbakan Recep Tayyip Erdoğan'ın Şubat 2011'de hayvansever sanatçılar ile yaptığı toplantıda da yer alan Ömür Gedik, HAYTAP ile ortaklaşa gerçekleştirdiği organizasyonlarda hayvan hakları konusunda çalışmalar yapmaktadır. Ömür Gedik tüm geliri hayvanlar yararına kullanılan “Hop Dedik Orda Kal” isimli single albümünde Teoman ile "Portakal Orda Kal", Burak Kut ile "Aşk Var Ya", Halil Sezai Paracıkoğlu ile "Paramparça" isimli şarkılarında düetler yaptı. Tayga isimli bir kız çocuğu vardır. Meslek hastalıkları Meslek hastalığı, belirli bir meslek ya da sanayi kolunda çalışanlarda çalışılan ortamdan, işin niteliğinden ya da çalışma koşullarından dolayı, bedensel ya da ruhsal bütünlüğün bozulmasıyla ortaya çıkan hastalıkların ortak adıdır. İş kazası ile meslek hastalığı arasındaki temel fark, ilkinde ani bir gelişmeye yol açan bir olay bulunmasına karşılık, ikincisinde sağlığın tedrici bir gelişme sonucunda bozulmasıdır. Ülkemizde Sosyal Sigortalar ve Genel Sağlık Sigortası Kanununda (Kanun Numarası 5510, Resmi Gazete:16.6.2006–26200) Meslek hastalığı; çalıştırıldığı işin niteliğine göre tekrarlanan bir sebeple veya işin yürütüm şartları yüzünden uğradığı geçici veya sürekli hastalık, sakatlık ya da ruhi arıza halidir. Meslek hastalıkları çoğunlukla kronik seyirli hastalıklardır ve uzun süreli etkilenme sonucunda meydana gelir. Bu yüzden meslek hastalığı tanımında bazı mesleklerde çalışıyor olmanın yanı sıra, belirli bir işyerinde uzunca bir süreden beri çalışıyor olma özelliği yer almalıdır. Başlıca meslek hastalıkları şunlardır: Eklem ve eklem kılıfları patolojileri; Tendon yangıları; Omuz eklemine özgü patolojiler; Kemiklerde yorgunluk kırıkları Akciğer ödemi, pnömoni, KOAH, akciğer kanseri İş kolu: Tekstil üretimi, boyacılık, et paketleme, hayvancılık, radyoloji, motorlu araç gazları, endüstriyel hava kirliliği, ısınma kökenli hava kirliliği, madencilik Kirleticiler: Arsenik, asbest, krom, demir oksid, radyasyon, berilyum, ozon, azot oksidleri, karbon monoksid, tekstil tozları, vinil klorür, teflon tozları Ateroskleroz ve komplikasyonlarÄ± İş kolu: Motorlu araç gazları, endüstriyel hava kirliliği, ısınma kökenli hava kirliliği, selofan ve plastik işçiliği, motorlu araç tamirciliği, madencilik Kirleticiler: Karbonmonoksid, hidrojen sülfür, baryum, organik fosfor bileşikleri, solventli yapıştırıcılar, solventler Erozyonlar, ülserler, kanamalar, karaciğer nekrozları, siroz, karaciğer kanseri İş kolu: Mücevher işçiliği, kuru temizleme, soğutma sistemleri işçiliği, gıda üretimi, matbaacılık, akü ve pil işçiliği, boya üretimi Kirleticiler: Metaller (kurşun, kadmiyum, fosfor, berilyum, arsenik), karbon tetraklorür, klorlu hidrokarbonlar, nitrozaminler, vinil klorür, aflatoksin, bakteri toksinleri Kronik böbrek hastalıkları, mesane kanseri İş kolu: Kurşun işçiliği, tekstil üretimi, akü üretimi Kirleticiler: Kadmiyum, kurşun, cıva, organik boyalar, halojenli hidrokarbonlar Ekstrapiramidal bozukluklar, periferik nÃ¶ropatiler İş kolu: Ağaç işçiliği, boyacılık, ekzost gazları, ısı yalıtımcılığı, kurşun işçiliği, tekstil üretimi, petrokimya, pestisidler, akü işçiliği, bozuk gıdalar Kirleticiler: Cıva, manganez, kurşun, karbon monoksid, fluor, organik fosfor bileşikleri, hekzan, organik solventler, ağaç koruyucu maddeler Richard Estes Richard Estes fotogerçekçi resim akımıyla tanınan Amerikalı ressam. Resimleri yüksek bir gerçekçilik kullanılarak kentsel sahneleri konu etmiştir. Resimlerinde fotoğraf sanatından yararlanmıştır. Estes 14 Mayıs 1932 tarihinde Kewanee (Illinois, ABD)'de dünyaya gelmiştir. Chicago sanat enstitüsünde okumuş, 1956 yılında buradan mezun olmuştur. 1959 yılında New York'a taşınmış, kendi resimlerini satarak geçimini sağlamaya başlayana kadar reklam ve diğer ticari alanlarda çizer olarak çalışmıştır. Çeşitli sürelerle İspanya ve Fransa'da yaşamıştır. Sven Haakanson Sven Haakanson, Jr. (d. 1967), Supik ("Sugpiaq, Alutiiq") kökenli Amerikalı antropolog ve Kodiak, Alaska'da Alutiiq Museum icra direktörü. Old Harbor'da (Supikçe "Nuniaq") doğan ve Old Harbor Tribal Council başkanı olan babası (Sven Haakanson, Sr. d. 1934) ile aynı adı taşıyan Haakanson'a çocukken okulda Supik tarihi üzerine herhangi bir bilgi verilmediği gibi, Supiklerin geçmişi üzerine Old Harbor yaşlı kabile üyeleri (İng. "elder") içinde biri dışında kimseden cevap alamamıştır. Anadili olan Supikçe'yi yalnızca tek bir yaşlı Supikten öğrenmiştir. Yükseköğrenimini (Bachelor of Arts) 1992 yılında University of Alaska Fairbanks üniversitesinde İngilizce tamamlamıştır. Yüksek lisansını (Master of Arts) 1996 yılında Harvard Üniversitesi'nde tamamlayan Haakanson aynı üniversitede 2000 yılında doktorasını vermiştir. Günümüzde Supikçeyi akıcı ("fluent") biçimde konuşabilen kişi sayısı yalnızca 24 kişidir ve Haakanson, çalışmalarını bu dilin söz varlığının tespiti (gündelik kullanımın kaydı) ile Supik tarihi üzerine yoğunlaştırmıştır. Misafir profesör olarak Kodiak College'de eğitim vermektedir. Sosyal hizmet uzmanı Sosyal hizmet uzmanı; birey, aile, grup ve toplumun sorun çözme ve baş etme yetilerini geliştirerek psikososyal işlevselliğin sağlanması, onarılması, korunması ve geliştirilmesi, toplumsal değişimin desteklenmesi, toplumsal politika ve programların insan gücü gereksinimlerinin karşılanması amacıyla planlanması ve uygulanmasının sağlanması yönünde insan davranışına ve toplumsal sistemlere ilişkin teorilerden yararlanarak sosyal hizmete özgü yöntem ve tekniklerle uygulamayı yerine getiren meslek çalışanıdır. Richard Knecht Richard A. Knecht ya da Rick Knecht, Amerikalı arkeolog ve öğretim üyesi. Araştırma alanları iklim değişikliği, Alaska kıyılarının tarihöncesi dönemleri, gelenek turizmi, müze ve kültür merkezi geliştirme ile kültürel korumadır. Michigan State University üniversitesini bitiren Knecht, lisansüstü eğitimini ise Philadelphia'daki Bryn Mawr College'de yapmıştır. Supik Kültür Merkezi Alutiiq Culture Center 'ın kurulmasında yardımı bulunan Knecht daha sonra Alutiiq Museum and Archaeological Repository'nin kurucu müdürü olmuştur. 1983 yılından beri Alaska kırsalında araştırma ve koruma çalışmaları yapmaktadır. 1987 yılında Kodiak Area Native Association kabile birliği tarafından "Culture and Heritage Program Coordinator" olarak işe alınan Knecht, Kodiak Adası ve Kodiak Takımadası'nın diğer adalarındaki yerli Supiklerin arkeolojik kalıntılarını ortaya çıkarmıştır. 1995 yılında Museum of the Aleutians müzesini kurmak için Unalaska'ya gitmiş ve burada dokuz yıl yönetici olarak çalışmıştır. 2004 yılında Alaska çalışmalarına ara veren Knecht Mikronezya'daki Palau Cumhuriyeti'nde millî danışman arkeolog olarak iki yıl görev yapmıştır. 2005 aralık ayında University of Alaska Fairbanks üniversitesine bağlı Rural Development Faculty ("Department of Alaska Native & Rural Development") fakültesinde öğretim üyesi ("Assistant Professor") olan Knecht Anchorage, Alaska'da ikamet etmektedir ve eşi "Philomena Hausler-Knecht" de kendisi gibi arkeologtur. Sitkalidak adasındaki Ocean Bay site adlı arkeolojik sit 1989 yılında Exxon Valdez petrol sızıntısının Kodiak'taki olası etkilerini araştırken arkeolog Rick Knecht tarafından keşfedilmiştir. İlk büyük arkeolojik kazı 1992 yazında yapılmış ve ahşap oyma eserler, sepetler, insan saçı, hayvan kürkü bulunmuştur. Amerika'nın Ruslar tarafından sömürgeleştirilmesi sürecinde işlenen en büyük ve en vahşi katliam olan Awa’uq Katliamı arkeolog Rick Knecht'e göre Wounded Knee Katliamı'nın Alaska versiyonudur ("Wounded Knee of Alaska"). Temmuz 1992'de yerli Supik birliği olan Old Harbor Native Corporation tarafından verilen izinle Richard Knecht tarafından Sitkalidak adasındaki Refuge Rock (49-KOD-00450) alanında yüzeysel ön kazı yapılmış ve en az iki bireyle temsil edilen insan kalıntılarına rastlanmıştır. Sean Marshall Sean Marshall (d. 11 Nisan 1985, Rialto, ABD), 1.98 boyunda 95 kilo ağırlığında Türkiye Basketbol Ligi ekiplerinden Eskişehir Basket SK'de kısa forvet mevkiinde oynayan Amerikalı basketbolcudur. Burhan Doğançay Burhan Cahit Doğançay (11 Eylül 1929 - 16 Ocak 2013), İstanbul), Türk fotoğrafçı ve ressam. Doğançay esasen, yarım asır boyunca dünyanın muhtelif şehirlerinde izlediği duvarları sanat eserlerine entegre etmesiyle tanınmıştır. En ünlü tablosu olan "Mavi Senfoni", 2009 yılında Murat Ülker tarafından 2,2 milyon TL'ye (1,7 milyon Dolar’a) alınmıştır. Burhan Doğançay, 11 Eylül 1929 tarihinde İstanbul'da doğmuştur. İlk sanat eğitimini, ressam babası Adil Doğançay ve diğer bir ressam Arif Kaptan'dan almıştır. Ayrıca; Doğançay, gençlik yıllarında Gençlerbirliği'nde futbol oynamıştır. 1950 yılında Ankara Üniversitesi Hukuk Fakültesi'nden mezun olduktan sonra; 1950 ile 1955 yılları arasında Fransa'daki Académie de la Grande Chaumière'de sanat kurslarına katılmış ve 1953 yılında Paris Üniversitesi'nde iktisat konusunda doktora yapmıştır. Doğançay, 1960’lı yılların başından beri hayranlık duyduğu şehir duvarlarını eserlerinin konusu olarak seçmiştir. Hava koşulları ve aşınmalara maruz kalan duvarları, çoğu kez toplumlarımızın nabız ölçeği ve insanların şehrin duygularını yansıtan izleriyle, geçen zamanın bir göstergesi olarak değerlendirmiştir. Doğançay’ın deyişiyle bu tutku, bir gün New York’ta 86. Sokakta yürürken gözüne takılan bir şey ile başlamış: “Şu ana kadar gördüğüm en güzel bir soyut tabloydu. Bir posterin artıkları ile yüzeyinden gelen ve duvarda oluşan parça gölgelerinin desenleri vardı. Daha ziyade portakal renginde ve biraz da mavi ve yeşil ve de kahve rengindeydi. Ayrıca üzerinde, yağmur ve çamurla oluşmuş izler vardı.” Bu dönemde, resim çalışmalarına devam etmiş ve eserlerini birkaç karma sergide sunmuştur. Daha sonra; 1970'li yıllarda fotoğrafçılığa başlamış ve dünya çapındaki bütün şehir duvarlarını çekmeye girişmiştir. Doğançay, bir şehir gezgini olarak yarım asır boyunca dünyanın çeşitli şehirlerindeki duvarların yüzeylerini doku kaplama sanatıyla yöresellemiştir. Şehir duvarları, sosyal, siyasal ve ekonomik değişimlerin şifreleri ve bu kapsamda yörelerin havasını ve zamanın ruhunu yansıtan belgelerdir. Çalışmalarının içsel ruhunun bir parçası da, hiçbir şeyin hiçbir zaman göründüğü gibi olmadığı önerisidir. Doğançay'ın sanatı duvar sanatı olduğundan, konusunun kaynakları da gerçektir. Dolayısıyla, soyut sanatçı olarak tanımlanamaz. Yine de ilk bakışta çalışmalarının çoğu soyut gibi görünmektedir. Doğançay yaklaşımında, doğal verilerileri araştırıp, elementlerinin niteliklerini görüntüleyerek süsleyici modeller şekillendirmeyi esas almıştır. Bu bağlamda süreklilikle formüle ettiği dekolaj stratejileriyle devam edip, nouveau réalistes konumlarının içeriğini de etkinlikle bozup yeniden yapar. Doğançay önceleri, duvarların basit bir gözlemcisi ve kayıtçısı olarak başlamış olsa da, çok kısa sürede eserlerinde kapsamlı fikirleri, izlenim ve duyguları ifade edebilen noktalara erişmiştir. Öngörüsü, hem içeriğinde hem de tekniğindeki gayretleriyle genişlemeye devam etmiştir. Burhan Doğançay İstanbul’da tedavi gördüğü Amerikan Hastanesi’nde hayatını kaybetti. 84 yaşında olan Burhan Doğançay, 18 Ocak Cuma günü Teşvikiye Camii’nde öğle namazını müteakip kılınacak cenaze namazının ardından kendi vasiyeti üzerine 19 Ocak Cumartesi günü Bodrum Turgutreis’te bulunan Karabağ Mezarlığı’nda defnedildi. 1970’lerin ortasında Doğançay, ikinci projesi olarak nitelendirdiği, küremizdeki şehir duvarlarının fotoğraflarını çekmeye kalkıştı. "Dünyanın Duvarları" olarak adlandırdığı bu fotoğraflar zamanımınızın bir arşivi ve eserlerinin çekirdeğini teşkil etmekte oldukları gibi, özlerinde yaşadığımız dönemin belgeselleridir. "Ansiklopedik" yaklaşımının odağı, özellikle insanların duvarlarda bıraktıkları yapılara, işaretlere, sembollere ve görüntülere yönlenmiştir. Bu, yaratıcılık eksikliğinden değil, insanlık halini herhangi bir kültürel, ırk ayrımı, siyasi, coğrafi, veya biçimsel sınırları olmaksızın, tamamiyle kapsamlı olarak bulmuş olmasındandır. Doğançay kendisi, bu keşiflerinin özünü "Duvarlar toplumun aynasıdır" sözüyle belirtmiştir. Bunun sonucu olan uygulamaları, temel konusunda en çok ilgisini çekeni, kendini kısıtlamaları ve saplantıları ile yakalayabilmesi, August Sander (portreler) ve Karl Blossfeldt (bitkiler) gibi diğer "belgeselcilerle" kıyaslanabilir. Fotoğrafları sadece o anı yakalama amacıyla çekilen fotoğraflar olmayıp, özenle ayrıntıyla donanmış yüzey bölütlemeleri, renklerin, yapıların, ışığın ve malzemelerin ustaca incelenmeleri ile bazen, radikal indirgemecilikleri içinde, tek renkli resim (monokrom) benzeri olmalarıdır. Bu proje, son kırk yıl içinde, beş kıtada 100 farklı ülkeden 30,000 kadar görüntüyle hem içerik hem de önem kazanmıştır. 1982 yılında, arşivindeki görüntüler Paris’te Centre Georges Pompidou’da tek kişilik bir gösteri olarak sergilenmiş ve akabinde Brüksel’de Palais des Beaux-Arts, ve Montreal’de Musée d'Art Contemporain’de izlenmiştir. Duvarlardan topladığı objeler ve afişler sanat çalışmalarında kullandığı başlıca malzemeler olduğundan, Doğançay’ın genellikle kolaj ve bir ölçüde de fumaj’ı öncelikle tercih etmiş olması da mantıksal bir durumdur. Doğançay şehir ilân panoları ve graffiti ile donanmış duvar yüzeyleri yanısıra, bakımsız veya kırık pencere ve kapılar gibi girişleri de değişik serilerinde yeniden yaratarak canlandırmıştır. Deneyim sahibi olduğu, ve yoğun katılımcısı olarak yaşadığı, sanatın son cesur döneminde kendini mukayese ettiği yegâne ustalar bilhassa Robert Rauschenberg ve Jasper Johns idi. Buna rağmen Doğançay duvar yüzeylerindeki parçacıkların birbirleriyle ilişkilerini, Raushenberger tarzıyla gelişigüzel bir şekilde birleştirmek veya altüst etmek yerine, aynen bulmuş olduğu şekilde renk ve konumlarında minimal denkleştirmelerle yinelemeyi tercih etmiştir. Çalışmalarını, bir akbabanın gözüyle değil, daha ziyade bir koleksiyoncu gözüyle, büyük oranda kayıt tutma ruhuyla, benzetim niteliğinde uygulamıştır. Eserleri çoğu kez şehrin yıpranma ve yıkılışını, şehir hayatının tekrar yerine koyulamıyacak bir şekilde perişan ve çığırından çıkmış olduğunu, yabancılaşmış bir duyguyla çağrıştırmaktadır. Resimsel parçaları, çoğu kez orijinal içeriklerinden ayrıştırılıp, bazen anlaşılmaz bileşimlerle, yeniden düzenlenmiştir. Dolayısıyla sanatçının tüm eserleri, karmaşık ve eşit oranda deneyimsel çeşitlendirmeleriyle her zaman fotoğrafsal gerçekçilikten soyutlamaya, popüler sanattan görsel/kurgu/kolaja kadar her alanı kapsayacaktır. Temiz kâğıt şeritler ve onların hat sanatı gölgelerinden oluşan Koni Serileri, Kapı Serileri veya İskender’in Duvarları çalışmalarının aksine, 1970’ler ve 1980’lerde şan ve şöhretini kendine belirgin imzasını taşıyan şehir duvarlarını yorumladığı Kurdele Serileri ile kazanmıştır. Bu son derece canlı, kıvrık ve eğrisel şekiller adeta düz ve yekpare-renkli fonlardan fışkırmakta ve bu endamlı zarif kurdele-vari şekiller özellikle ima edilmiş gölgelerle belirtildiği gibi üç boyutlu bir nitelik almaktadır. Bu seriler bilahare Alikobant-alminyum bileşimli gölge heykelleri ve Aubusson duvar halıları çalışmalarına yol açmıştır. 1969 yılında, o tarihlerde New York Metropolitan Sanat Müzesinde 20. yüzyıl Sanatları Bölüm Başkanı olan Henry Geldzahler, Doğançay’a Los Angeles’de Tamarind Lithography Workshop enstitüsünde Demirhindi Litografi Atölye Çalışması için burs sağlamıştır. June Wayne tarafından kurulmuş olan Atölye Çalışmasına 1960 ve 1970 yılları arasında, aralarında Ed Ruscha, Jim Dine, Josef Albers ve Louise Nevelson gibi sanatçıların da bulunduğu yaklaşık yetmiş sanatçı katılmıştı. Çalışma, taş baskı sanatını Amerika Birleşik Devletlerinde desteklemek üzere tasarlanmış on yıllık bir projeydi. Doğançay, "Duvarlar V" başlıklı onbir parçadan oluşan bir dizi izlenimlerinin de dahil olduğu, toplam onaltı taş baskı yaratmış ve, özünde tekdüzelikle bir iletişim kurduğundan, kariyerinde önemli bir dönüm noktasını kaydetmiştir. Bu atölye çalışmalarında kısmen kullanılan araçların zorunluluğu ile gelişigüzel yaklaşımını mecburen terketmiş ve konusu olan ham cisimlerden esinlenerek eserlerini grafiksel bir şekilde düzenlemeyi tercih etmiştir. Dayatılan disiplin, görüntüleri içinde daha belirgin düz yüzeylere ve canlı renklere yol açarak, göze çarpan dikkat çekici yeni etkiler yaratmasına yardımcı olmuştur. Yeni değerlendirmeleri, Doğançay’ın konusuyla yöntemi arasında oluşmuş olabilecek herhangi bir uyuşmazlığı da gidermesini sağlamış ve bundan sonraki evriminde engin bir etken olmuştur. Canlı renk tonlarıyla yorumladığı görsel darbeler hem kendisi için, hem de eserlerini izleyenlerin algılamalarını arzuladığı şehir çelişkilerinin hakikatini belirleyen esas niteliktir. Doğançay Paris’te, Fransa’nın Aubusson şehrindeki L'Atelier Raymond Picaud’un sahibi, Jean-François Picaud ile tanıştırılır. Picaud, duvar dokumaları için ideal bir konu teşkil edebilecek olan Doğançay’ın Kurdeleler serisine hayran kalıp, Doğançay’ı hemencecik birkaç büyük resim taslağı sunmaya davet eder. Jean-François Picaud’ın sözleriyle "Duvar dokuma sanatı 21.ci yüzyılda öncüsünü Burhan Doğançay’da bulmuştur.” 1984 yılında dokunan ilk üç Doğançay duvar dokumaları anında çok önemli başarı oluşturur. Özellikle Burhan Doğançay’ın eserlerine ve ufak bir bölümü de babası Adil Doğançay’ın resimlerine ithaf edilmiş olan Doğançay Müzesi, sanatçının öğrencilik yıllarından bugüne dek yarattığı ve geriye dönük muhtelif sanat aşamalarının değerlendirildiği 100 kadar çalışmasını sergilemektedir. 2004 yılında kurulan ve İstanbul’un Beyoğlu semtinde yer alan Doğançay Müzesi Türkiye’nin ilk çağdaş müzesi addedilmektedir. Kasım 2009'da, yaptığı tablolardan "Mavi Senfoni", Yıldız Holding yöneticisi Murat Ülker tarafından 1,7 milyon Dolar’a / 2,2 milyon TL'ye alınmıştır. Bu kolaj, Doğançay’ın etkileyici çalışmaları silsilesinde bilinçli gelişmelerle ortaya çıkardığı ve iz bıraktığı bir dönüm noktası olan Koni serileri, Kurdele serileri ve coşkuyla keşfettiği şehir mekanları eserleriyle bağlantılıdır. Muhteşem Dönem (İstanbul Modern koleksiyonunda) ve Mimar Sinan (özel koleksiyonda) adlı kardeş çalışmalarıyla birlikte en büyük ve en etkileyici çalışması olan Mavi Senfoni eserinde Doğançay Türkiye tarihi ile bir diyaloğa girmektedir. Bu eseri 1987 yılında Birinci İstanbul Bienali için gerçekleştirilmiştir. İstanbul Modern besteci Kamran İnce’yi Mavi Senfoni’yi müzik olarak bestelemesi için görevlendirmiş ve bu bestenin 26 Haziran 2012 tarihinde dünya prömiyeri solo piyano tarzında Hüseyin Sermet tarafından çalınmıştır. Doğançay’ın Koni Serisi’nden Mavi Güzel adlı eseri ise İstanbul’da Antik AŞ’de 1,050,000 Türk Lirası karşılığında satılmıştır. İzmir Kavram Meslek Yüksekokulu İzmir Kavram Meslek Yüksekokulu, Kavram Eğitim Vakfı tarafından 12 Temmuz 2008 tarihli ve 2008/13861 sayılı Bakanlar Kurulu kararıyla İstanbul ilinde İstanbul Kavram Meslek Yüksekokulu adıyla kurulan meslek yüksekokuludur. Önlisans eğitimi veren yüksekokul, 2007-2008 eğitim öğretim yılı itibarıyla Önlisans eğitimine başlamıştır. 2015 yılı itibarıyla Çengelköy Yerleşkesi'ne taşınmıştır.. 2018 yılı itibarıyla adı İzmir Kavram Meslek okulu olarak değiştirilmiş ve merkezi İzmir iline taşınmıştır. Tunca Subaşı Tunca Subaşı (d. 1982, İzmir) Türk ressam. Mimar Sinan Güzel Sanatlar Üniversitesi Resim bölümü mezunudur. 2009 yılında kurulan Sanatorium Sivil Sanat İnisiyatifi ve Çağdaş Sanat Galerisi kurucu üyelerindendir. İstanbul’da yaşamakta ve üretmekte olan Subaşı güncel sanatın genç isimlerinden olup, İstanbul’da Galeri Artist, Çağla Cabaoğlu Sanat Galerisi, Sanatorium Galeri ve Pi Artworks Galeri gibi galerilerde kişisel sergiler açmış, yurt içi ve yurt dışı pek çok fuar ve karma sergiye katılmıştır. 2006 yılında Mac Art Galeri Resim Yarışması'nda birincilik kazanmıştır. Sanatçının eserleri Koç Vakfı Koleksiyonu, Proje 4L Elgiz Çağdaş Sanat Müzesi ve The Coca Cola Company Gallery Red Koleksiyonu gibi önemli koleksiyonlarda yer almaktadır. Sanatçı çalışmalarına Kadıköy semtindeki atölyesinde devam etmekte ve Pi Artworks Galeri tarafından temsil edilmektedir. Hacer Öçsu Hacer Öçsu, (d. 23 Haziran 1911 İstanbul ö. 13 Mayıs 1990) Türkiye'nin ilk kadın taksi şoförüdür. 1967 yılında "Yılın Annesi" seçilmiştir. Hacer Öçsu, İstanbullu bir ailenin kızı olarak Suadiye'de dünyaya geldi. 1943 yılında asker olan kocası Hamdi Bey'in tayini ile birlikte Ankara'ya yerleşmesiyle hayatı değişti. Ekonomik koşulların etkisiyle, ailesindeki erkeklerin mesleği olan şoförlüğe hakim olan Hacer Hanım 1949 yılında taksiciliğe başlamıştır. Öçsu, Ankara'da uzun yıllar yaptığı taksiciliğinin ardından da Ulus-Kızılay hattında dolmuş şoförlüğü yapmıştır. Döneminde "yenge" lakabıyla bilinen Öçsu'nun; Nermin, Atıl, Serpil ve Nur adlı dört adet çocuğu bulunmaktadır. Ayrıca daha sonra milli eskrim sporcusu olan kızı Serpil, Türkiye Eskrim Federasyonu, eski İkinci Başkanı ve ressam Coşkun Arcan ile evlenmiştir. Eskrim sporunun ülkede sevilmesi için çabalamış sporcular arasında sayılan çiftin Burak ve Tan Arcan adında iki oğlu bulunmaktadır. Deniz kürk ticareti Deniz kürk ticareti, deniz samuru ve diğer deniz memelilerinin kürklerinin Alaska yerlileri ile Pasifik Kuzeybatısı Kızılderilileri tarafından avlanılması yoluyla sürdürülen gemi temelli kürk ticareti sistemidir. Deniz kürk ticareti ("maritime fur trade") terimi karadaki kürk ticaretinden ayırt edebilmek için sonradan tarihcilerce türetilmiştir ve döneminde bu adla değil, Kuzey Batı Kıyısı ticareti ("North West Coast trade") ya da Kuzey Batı ticareti ("North West Trade") adlarıyla anılırdı. Bu ticarette elde edilen kürklerin çoğu Çin'e satılırken, ufak bir kısmı da Avrupa ve Amerika Birleşik Devletleri'ne ihraç edilmiştir. Çin'e verilen kürkler çay, ipek, porselen ve diğer gözde Çin mallarıyla değiş tokuş edilmiştir. Kürk ticaretinde arz ve talep dengesinde talep kısmını Çinliler, arz kısmını ise uzunca bir süre Rus promışlennikler yerine getirmiştir. Deniz kürk ticaretine öncülük eden Ruslar, Kamçatka'nın doğusundan Aleut Adaları boyunca Alaska'nın güney kıyılarına kadar uzanmışlardır. 1780 lerde bu ticarete dahil olan Britanyalılar ile Amerikalılar ise daha çok Britanya Kolumbiyası Kıyısı'na odaklanmışlardır. 19. yüzyıl başlarında birdenbire patlama yaşanan deniz kürk ticaretindeki düşüş ise 1810'larda yıllara yayılarak devam etmiştir. Kontrolsüz ve aşırı avlanmanın sonucu olarak deniz samuru kolonilerinin acımasızca yokedilmesi nüfuslarını tükenme noktasına getirmiş, ticaret bunun üzerine Pasifik Kuzeybatısı ile Çin'de samur dışı deniz memelilerinin kürküne yönelmiş ve 19. yüzyılın ortalarına kadar sürmüştür. Alaska kıyılarının kontrolü büyük ölçüde Rusların elindeydi. Alaska'nın güney kıyıları ise Britanyalılar ile Amerikalılar arasında rekabete sahne olmuştur. Güneyde faaliyete ilk başlayanlar Britanyalılardır ve 1790 lardan 1830 lara kadar dönemde Amerikan rekabetine karşı koyamamışlardır. 1820 lerde Britanyalı Hudson's Bay Company Amerikalılardan uzak durdular. 1840 larda ise Hudson's Bay Company ile Rus-Amerikan Kumpanyası ticareti yürütmülşlerdir. Deniz kürk ticareti sömürgeciliğin büyük parçası değil, global kapitalizm temelli yeni uluslararası ticaret ağını Pasifik Okyanusu'nun kuzeyinde Amerika'da Kuzey Pasifik Kıyılarına getirmiştir. Üç ayaklı olan bu ticaretin bir ayağını Pasifik Kuzeybatı Kıyısı siğer ayağını ise Çin oluşturur. Üçüncü ayağı olan Hawaii ticaretin son dönemlerinde Batı dünyasınca keşfedilmiştir. Ticarette hayvanları avlayıp postunu yüzenler yöredekik yerli halklardır ve bunlar batıdan doğuya Aleutlar, Supikler, Tlingitler, Haydalar, Nutkalar ve Çinuklardır. Bu ticarette Kuzeybatı Kıyısı yerlilerinde hızlı bir "zenginlik" görülürken, aynı zamanda artan kabile ve yerleşimci savaşları, köleleştirme ve tüccar ve gemicilerce getirilen yabancı hastalıkların salgınlara dönüşüp nüfuslarını düşürmesi gibi olumsuz yönleri de olmuştur. Yerli kültürlerinde çok hızlı bir değişim yaşanmış, ortak ticaret dili olan Chinook Jargon bu dönemde oluşmuştur. Hawaii yerlilerinde de benzer durum olmuş, hem zenginlik hem de yabancı hastalıklarla tanışmışlardır. Ticaretin Çinli ve Avrupalılara etkisi en az düzeyde kalmış, tarım toplumundan sanayii toplumuna geçişe katkı yapmıştır. Debiz kürkü ticaretinden elde edilen gelir özellikle tekstil imalatına yatırım olarak değerlendirildi. Atlantik kıyısındaki Yeni İngiltere tekstil sanayii ABD'deki köleliğin gelişimine etki etmiştir. Güneydeki pamuk tarlalarının alanı ve bu tarlalarda çalışacak zenci kölelerin sayısı artan talep doğrultusunda gelişmiştir. Kürkü en fazla kâr getiren Kuzey deniz samuru ("Enhydra lutris kenyoni"), en az kâlı olanı ise Kaliforniya deniz samuru ("Enhydra lutris nereis") alt türüdür. Kuzey alt türü ticaret süresince aşırı avlandığından yok olma eşiğine gelip azalınca, tüccarlar Güney (Kaliforniya) alt türüne yönelmişlerdir. Çin liman kenti Kanton (Guangzhou) Britanyalı ve Amerikan kürklerini almış ve Kanton Sistemi denen bir sistem dahilinde işlemiştir. Rus kürkleri ise daha çok 1727 Kyahta Antlaşmasıyla açılan Buryatya'daki Kyahta (Кяхта) ticaret kasabasından Çin'e ihraç edilmiştir. Tuftsin Tuftsin, bağışıklıkta önemli bir oligopeptidtir. İnfeksiyonlu dokuda, immunoglobulin G'nin Fc parçasının enzimatik bir etkiyle yıkılmasından oluşur. Bu yıkımdan oluşan tuftsin oligopeptidi, dokuya sızmış monositlerin (yani makrofajların) hücre zarındaki reseptörlere bağlanır. Böylece makrofajlar, tuftsinlerin geliş yönüne doğru yönlenerek ambenoid hareket yaparak (yalancı ayaklarıyla hareket ederek) göç ederler. Bu yolla makrofaj, tuftsinlerin gelmiş olduğu infeksiyon kapmış dokuya ulaşır. Buna makrofajın infeksiyonlu dokuya göçü veya makrofaj kemotaksisi denir. Kadri Ramazanoğlu Kadri Ramazanoğlu (d. 1871 Adana Türkiye) - (ö. 1956), Türk siyasetçi. İdadi mezunudur. Kâtibi Adl (Noterlik), Polis Müdürlüğü, İdare Meclisi Üyeliği, İaşe Başkanlığı, Adana Belediye Başkanlığı, TBMM III. Dönem Adana Milletvekilliği yapmıştır. Evli ve yedi çocuk babasıdır. Thomas Eakins Thomas Eakins 19. yüzyıl Amerikalı gerçekçiliğinin resimdeki en önemli temsilcilerindendir. Eserlerine çoğunlukla yakın arkadaşlarını ve spor yapan insanları konu etmiştir. En önemli eseri 1875 yılında tamamladığı ve bir ameliyatı konu edinen "The Gross Clinic" olarak görülmektedir. Eakins 25 Temmuz 1844 yılında Philadelphia'da ikinci kuşak İrlandalı bir aileden dünyaya gelmiştir. Babası Benjamin Eakins kaligraf olarak çalışmış ve oğlunun resme olan ilgisini desteklemiştir. Thomas Eakins "Zane Street" ilk okuluna gitmiş daha sonra da o dönemin prestijli liselerinden olan "Central Philadelphia"'dan 1861 yılında mezun olmuştur. Güzel sanatlar eğitimini Pennsylvania Güzel Sanatlar Akademisi'nden almış aynı dönemde ayrıca Jefferson Medical College'de anatomi dersleri almıştır. 1861-1865 yılları arasında meydana gelen Amerikan iç savaşına 25$ ödeyerek katılmamıştır. 1866-1870 yılları arasında Avrupa turuna çıkmış Fransa ve İspanya'da Jean-Léon Gérôme, Augustin-Alexandre Dumont ve Léon Bonnat gibi sanatçılarla çalışma imkânı bulmuştur. İspanya'da bulunduğu dönemde "A Street Scene in Seville" ve "Carmelita Requeña" adlı resimleri yapmıştır. 1870 yılında Pennsylvania'ya dönmüş ve 1876 yılında Pennsylvania Güzel Sanatlar Akademisi'nde ("Pennsylvania Academy of the Fine Arts") eğitim vermeye başlamıştır. Pennsylvania'ya döndüğü bu dönemde 1871 yılında "Max Schmitt in a Single Scull" adlı çalışmasını ve 1875 yılında da kendisinin en tanınmış eseri olan "The Gross Clinic" adlı çalışmasını tamamlamıştır. 1874 yılında Kathrin Crowell ile nişanlanmış fakat Crowell 1879 yılında 30 yaşında menenjit hastalığından ölmüştür. 1884 yılında Susan Macdowell ile Philedelphia'da evlenmiştir. Aynı dönemde akademide verdiği dersler tartışmalara yol açmış özellikle derslerinde çıplak modeller kullanması ve kadavra parçalayıp inceletmesi okul yönetimi tarafından hoş karşılanmamıştır. 1886 yılında okul yönetiminin baskısı sonucu güzel sanatlar akademisindeki görevinden istifa etmek zorunda kalmıştır. Bu süreç sonrasında 2 yıllığına Kuzey Dakota'ya taşınmıştır. 1884-1885 yıları arasında "The Swimming Hole" adlı eserini tamamlamış, sıkıntılı geçen bir süreç sonrasında tekrar birçok önemli portre yapmıştır. 1889 yılında "The Agnew Clinic", 1890-1892 yılları arasında "The Concert Singer" ve "Miss Amelia C. Van Buren" adlı eserlerini tamamlamıştır. 1900'lü yıllarda eserleri daha geniş bir tanınırlık içerisine girmiştir. Bu dönemde daha çok portreler üzerine çalışmış ve 1903 yılında "Archbishop William Henry Elder", ve 1906 yılında "Monsignor James P. Turner" adlı tanınmış portreleri yapmıştır. 1902 yılında ulusal design akademisine kabul edilmiştir. Yaşadığı dönemde yeterli önem verilmediği söylenilse de ölümünden itibaren özellikle cinsellikle ilgili çalışmaları Amerikan sanatında etkili olmuştur. Gerçekçiliği ve portre çalışmaları Thomas Pollock Anshutz ve Henry Tanner gibi sanatçıları etkilemiştir. Çalışmaları eleştirmenler tarafından geleneksel olduğu ve çoğunlukla ailesini ve arkadaşlarını konu ettiği için eleştirilmiştir. Aynı zamanda eserlere konu olan kişiler tarafından da eserlerinin melankolikliği hoşnutsuzlukla karşılanabilmiştir. Thomas Eakins 25 Haziran 1916 yılında Philedelphia, Pennsylvania'da kalp yetmezliğinden dolayı ölmüştür. Resimlerini yaparken kullandığı boyalardan kaynaklı zehirlendiği de iddia edilmektedir. Vasiyeti üzerine ölüsü yakılmıştır. Sporla ilgili çalışmalar yapan lk önemli ressamlardan biridir. Sporla ilgili çalışmalarına gençlik yıllarında başlamış bu alandaki resimlerinin büyük bir bölümünü 1871-1899 yılları arasında yapmıştır. Eakins döneminin ünlü Amerikan ressamlarından farklı olarak sıradan insanlardan oluşan portrelere ağırlık vermiştir. Ressam ve eğitmen olmasının yanında fotoğraf sanatıyla da uğraşmış olması bakımından döneminin diğer önemli ressamlarından ayrışmıştır. Fotoğraf sanatının tekniği üzerine çalışmış, öğrencilerinden de aynısını yapmalarını istemiştir. Kübik kristal yapı Kristalografi olarak, kübik (ya da izometrik) kristal sistemi, birim hücresi bir küp biçiminde olan kristal sistemidir. Bu kristal ve mineraller bulunan en yaygın ve basit şekillerden biridir. Bu kristallerin üç ana çeşidi vardır: Bravais Örgüsü üç kristal sistemi oluşturur: Basit kübik kafes örgüsünde (cP) küpün her köşesinde tek bir kafes noktası oluşur. Bir kafes noktasında her atom sekiz komşu küp arasında paylaşılır ve birim hücre bu nedenle toplam tek atom içerir. ( × 8). Hacim Merkezli Kübik Kafes sistemi (cI) sekiz köşe noktalasına ek olarak birim hücre merkezinde bir kafes noktasına sahiptir. Birim hücre toplamda iki atom içerir.( × 8 + 1). Yüzey Merkezli Kübik Kafes sistemi (cF) Küpün yüzlerinde örgü noktalarına sahiptir, bu örgü noktalarının her biri yarım atom içermektedir bu sistem toplamda dört atom içerir ( × 8 köşe noktalarından × 6 yüzey noktalarından). Yüzey merkezli kübik kafes sistemi hekzagonal kafes sistemi ile yakındır sadece yerleşimleri farklıdır. " İzometrik kristal sistemin" sınıf isimleri, örnekleri, Schönflies notation, Hermann-Mauguin notasyonu, kristalografik nokta grubu, Kristalografi alan grup numarası için Uluslararası Tablolar, orbifold notasyonu, tip, ve alan grupları Aşağıdaki tabloda yer almaktadır. Toplam 36 kübik alan grubu vardır. Hexoctahedral için kullanılan diğer terimler şunlardır: normal sınıf, holohedral, ditesseral orta sınıf, galen tipi. Basit kübik birim hücresi merkezinde tek bir kübik boşluklar vardır. Hacim merkezli kübik kafes sisteminin bir birim hücresinde her altı yüzdeki oktahedral boşlukların toplamından net üç oktahedral boşluk elde edilir. Ayrıca 36 tetrahedral boşluktan da toplamda on sekiz net tetrahedral boşluk elde edilir. Bu tetrahedral boşluklar yerel maksimum değildir ancak zaman zaman çoklu atomların birim hücrelerinde belirlenir. Yüzey merkezli kübik kafes sisteminin bir birim hücresinde sekiz net tetrahedral boşluk vardır. Ayrıca dört adet net oktahedral boşluk olmak üzere birim hücrenin tam ortasındaki bir oktahedral deliğin kenar merkezinde yer alan on iki oktahedral boşluk vardır. Atomların birim kafes içerisinde ne kadar sıklıkla dizildiğini yani kafesin ne kadarının boş ne kadarının dolu olduğunu gösterir. APF=(birim hücredeki atomların sayısı)x(bir atomun hacmi) / (bir hücrenin hacmi) Basit Kübik Kafesin APF'ün hesaplanması: (APF)=(1)(4/3Ï€R) / (2R) = 0.52 Doğada nadir olmak üzere Örnek: Polonyum. Hacim Merkezli Kübik kafesin APF'ün hesaplanması: (APF)=(2)(4/3πR) / (4R/√3)=0.68 Ã–rnek: demir, krom, tungsten, niobyum Yüzey Merkezki Kübik Kafesin APF'ün hesaplanması: (APF)=(4)(4/3πR) / (4R/√2)=0.74 Örnek: alüminyum, bakır, altın, gümüş Birden fazla elemanla oluşan bileşikler (örneğin ikili bileşik ler) genellikle kübik kristal sistemin esas kristal yapısına sahiptir.Daha yaygın olanlardan bazıları burada listelenmiştir. Bir yapı iç içe geçmiş basit kübik yapı ise, bu yapıya "sezyum klorür" yapısı denir. İki atom türünün her biri ayrı bir basit kübik kafes oluşturur, atomların düzenlenmesi gövde-merkezlidir yani merkezdeki atom türü ile gövdedeki atom türü farklıdır.(bkz. here.)Alternatif olarak, bir kübik boşluk ikincil bir atom ile basit kübik yapı yaparak bu örgü görülebilir. Sezyum klorürün dışında alkali halitleri bu yapıya örnek gösterebiliriz(Düşük sıcaklıklarda ve yüksek basınç altında hazırlandıkları zaman). Bu yapı genellikle yaklaşık aynı boyutlara sahip iyonlardan oluşmaktadır. (örneğin,Cs iyon yarıçapı = 167 pm, ve Cl = 181 pm) . Yapıdaki her atomun koordinasyon sayısı 8: gösterildiği gibi merkezi katyon bir küpün köşelerinde 8 anyon koordine edilir ve benzer şekilde, merkezi anyon bir küpün köşelerinde 8 katyon koordine edilir. Başka bir yapı "kaya tuzu" veya "sodyum klorür" (halit) yapısıdır. (bkz. here.) Biri kendi oktahedral delikli orta atomlu bir gövde-merkezli kübik yapı olarak bu yapıyı görmek mümkün olabilir. Bu yapıya sahip bileşiklerin örnekleri arasında hemen hemen tüm diğer alkali halidlerin yanı sıra sodyum klorür , ve iki değerlikli metal oksitler, sülfürler, selenidler, ve tellür bulunmaktadır". Genel olarak, Bu yapıda katyon anyon (0,414-0,732 bir katyon / anyon yarıçapı oranı) biraz daha küçük ise, oluşturulması daha olasıdır. Bu yapıda her atomun koordinasyon sayısı 6'dır: Her katyon köşeleri 6 anyon için koordinedir oktahedron ve benzer şekilde, her anyon bir oktahedronun köşeleri 6 katyonla koordine edilmektedir. Atomlar arası mesafe (katyon ve anyon arasındaki mesafe, ya da yarı birim hücre uzunluk "a") Bazı kaya tuzu-yapı kristalleri : 2.3 Å (2.3 × 10 m) for NaF, 2.8 Å for NaCl, and 3.2 Å for SnTe. Başka bir ortak yapı mineral adını taşıyan "Çinkoblend" yapısı, bir Çinkoblend (sfalerit).Kaya tuzu yapısında olduğu gibi, iki atom türü iç içe yüzey merkezli kübik kafes oluştururlar. Bununla birlikte, iki örgü birbirlerine göreceli olarak konumlandırılmış ve kaya tuzu yapısından farklıdır.Çinkoblend yapıya sahip her atom en yakın komşularının dört köşeleri gibi konumlandırılmış zıt tip, dört atomdan oluşur.düzenli tetrahedron. Özet olarak, Çinkoblend yapıda düzenli atom düzenlemesi elmas kübik yapısı ile aynı olan, fakat farklı kafes bölgelerinde atom türleri dönüşümlü olan bir yapıdır. (bkz. here.) Bu yapıya sahip bileşiklerin örnekleri arasında Çinkoblend kendisi, kurşun (II) nitrat, pek çok bileşik yarı iletkenler (örneğin galyum arsenit ve kadmiyum tellür), diğer ikili bileşikler ve geniş bir dizi içerir. Telecinco Telecinco (Türkçe: "Kanal 5") Mediaset España Comunicación tarafından işletilen bir İspanyol televizyon kanalıdır. TÃ¼rkiye'de emeklilik sistemi Emeklilik, insanların çalışma gücü ve yeteneklerini yitirip, çalışma hayatından ayrılmalarıyla gelir kaynaklarının ortadan kalkması üzerine kazandıkları hak. Emeklilik sayesinde, prim ya da kesenek ödeyen işçi, memur ya da bağımsız çalışanların yasayla belirlenmiş bir süre sonunda işten ayrılarak, bir hizmet karşılığı olmaksızın aylık alması sağlanır. 19. yüzyıla kadar birçok sosyal hak gibi emeklilik veya emekli aylığı olmadığı için, çalışanlar genellikle ölene kadar ya da kişisel ve ailelerine ait servetleri ölçüsünde çalışma hayatının içinde yer alırlardı. Bu hakkın kullanılabilir hale gelmesi, on dokuzuncu yüzyılın sonlarına doğru, sosyal güvenlik sistemlerinin gelişmeye başlamasıyla söz konusu olmuştur. Günümüzde çoğu gelişmiş ülkede, insanların ilerleyen yaşlarda işgücünün dışında kalmalarından dolayı mağduriyete uğramamaları için sosyal güvenlik sistamleri geliştirilmiş, çalışanlara emeklilik hakkı tanınmıştır. Emekli aylıkları çalışanlardan kesilen primlerle karşılanabildiği gibi doğrudan devlet tarafından da karşılanabilir. Buna rağmen halen çoğu gelişmekte olan ülkede işgücünden ayrılanların geçimi aileleri tarafından sağlanmaktadır. Emeklilik yaşı ülkeden ülkeye değişiklik gösterir. 55-70 aralığında değişebilen emeklilik yaşı, cinsiyete göre de değişebilir.Çoğunlukla tehlikeli ya da yıpratıcı olarak adlandırılan meslek dallarında çalışanlara erken emeklilik hakkı tanınır. Bununla birlikte, emeklilikle ilgili sorunlar ülkeden ülkeye ve zamana göre değişmektedir. Sağlık ve beslenme ile ilgili gelişmelerin ortalama insan ömrünü uzattığı gelişmiş ülkelerde bile gelir yetersizliği nedeniyle emeklilerin ikinci bir iş talebi artmaktadır. MADDE 28- Yaşlılık sigortasından sigortalıya sağlanan haklar şunlardır: a) Yaşlılık aylığı bağlanması. b) Toptan ödeme yapılması. (Değişik ikinci fıkra: 17/4/2008-5754/16 md.) İlk defa bu Kanuna göre sigortalı sayılanlara; a) Kadın ise 58, erkek ise 60 yaşını doldurmuş olmaları ve en az 9000 gün malûllük, yaşlılık ve ölüm sigortaları primi bildirilmiş olması şartıyla yaşlılık aylığı bağlanır. Ancak, 4 üncü maddenin birinci fıkrasının (a) bendi kapsamında sigortalı sayılanlar için prim gün sayısı şartı 7200 gün olarak uygulanır. b) (a) bendinde belirtilen yaş şartı; 1) 1/1/2036 ilâ 31/12/2037 tarihleri arasında kadın için 59, erkek için 61, 2) 1/1/2038 ilâ 31/12/2039 tarihleri arasında kadın için 60, erkek için 62, 3) 1/1/2040 ilâ 31/12/2041 tarihleri arasında kadın için 61, erkek için 63, 4) 1/1/2042 ilâ 31/12/2043 tarihleri arasında kadın için 62, erkek için 64, 5) 1/1/2044 ilâ 31/12/2045 tarihleri arasında kadın için 63, erkek için 65, 6) 1/1/2046 ilâ 31/12/2047 tarihleri arasında kadın için 64, erkek için 65, 7) 1/1/2048 tarihinden itibaren ise kadın ve erkek için 65, olarak uygulanır. Ancak yaş hadlerinin uygulanmasında (a) bendinde belirtilen prim gün sayısı şartının doldurulduğu tarihte geçerli olan yaş hadleri esas alınır. Sigortalılar, ikinci fıkranın (a) ve (b) bentlerinde yer alan yaş hadlerine 65 yaşını geçmemek üzere üç yıl eklenmek ve adlarına en az 5400 gün malûllük, yaşlılık ve ölüm sigortaları primi bildirilmiş olmak şartıyla da yaşlılık aylığından yararlanabilirler. (1) Sigortalı olarak ilk defa çalışmaya başladığı tarihten önce 25 inci maddenin ikinci fıkrasına göre malûl sayılmayı gerektirecek derecede hastalık veya özürü bulunan ve bu nedenle malûllük aylığından yararlanamayan sigortalılara, en az on beş yıldan beri sigortalı bulunmak ve en az 3960 gün malûllük, yaşlılık ve ölüm sigortaları primi bildirilmiş olmak şartıyla yaşlılık aylığı bağlanır. (1) 17/4/2008 tarihli ve 5754 sayılı Kanunun 16 ncı maddesiyle; bu fıkrada yer alan "yaş hadlerine" ibaresinden sonra gelmek üzere "65 yaşını geçmemek üzere" ibaresi eklenmiş ve metne işlenmiştir. Kurumca yetkilendirilen sağlık hizmet sunucularının sağlık kurullarınca usûlüne uygun düzenlenecek raporlar ve dayanağı tıbbî belgelerin incelenmesi sonucu, Kurum Sağlık Kurulunca çalışma gücündeki kayıp oranının; a) % 50 ilâ % 59 arasında olduğu anlaşılan sigortalılar, en az 16 yıldan beri sigortalı olmaları ve 4320 gün, b) % 40 ilâ % 49 arasında olduğu anlaşılan sigortalılar, en az 18 yıldan beri sigortalı olmaları ve 4680 gün, malûllük, yaşlılık ve ölüm sigortaları primi bildirilmiş olmak şartıyla ikinci fıkranın (a) bendindeki yaş şartları aranmaksızın yaşlılık aylığına hak kazanırlar. Bunlar 94 üncü madde hükümlerine göre kontrol muayenesine tâbi tutulabilirler. Bakanlıkça tespit edilen maden işyerlerinin yeraltı işlerinde sürekli veya münavebeli olarak en az 20 yıldan beri çalışan sigortalılar için ikinci fıkrada belirtilen yaş şartı 55 olarak uygulanır. 55 yaşını dolduran ve erken yaşlanmış olduğu tespit edilen sigortalılar, yaş dışındaki diğer şartları taşımaları halinde yaşlılık aylığından yararlanırlar. (1) (Ek fıkra: 17/4/2008-5754/16 md.) Emeklilik veya yaşlılık aylığı bağlanması talebinde bulunan kadın sigortalılardan başka birinin sürekli bakımına muhtaç derecede malûl çocuğu bulunanların, bu Kanunun yürürlüğe girdiği tarihten sonra geçen prim ödeme gün sayılarının dörtte biri, prim ödeme gün sayıları toplamına eklenir ve eklenen bu süreler emeklilik yaş hadlerinden de indirilir. (Değişik sekizinci fıkra: 17/4/2008-5754/16 md.) Yukarıdaki fıkralarda belirtilen yaşlılık aylıklarından yararlanabilmek için, 4 üncü maddenin birinci fıkrasının (a) bendinde belirtilen sigortalının çalıştığı işten ayrıldıktan, (b) bendinde belirtilen sigortalının sigortalılığa esas faaliyete son verip vermeyeceğini beyan ettikten sonra yazılı istekte bulunmaları, 4 üncü maddenin birinci fıkrasının (c) bendinde belirtilen sigortalıların ise istekleri üzerine yetkili makamdan emekliye sevk onayı alındıktan sonra ilişiklerinin kesilmesi şarttır. 4 üncü maddenin birinci fıkrasının (b) bendinde belirtilen sigortalılara yaşlılık aylığı bağlanabilmesi için ayrıca, yazılı talepte bulunduğu tarih itibarıyla genel sağlık sigortası primi dahil kendi sigortalılığı nedeniyle prim ve prime ilişkin her türlü borcunun olmaması zorunludur. (1) Bu maddenin uygulamasına ilişkin usûl ve esaslar, Kurum tarafından çıkarılacak yönetmelikle düzenlenir. MADDE 29- (Değişik: 17/4/2008-5754/17 md.) 4 üncü maddenin birinci fıkrasının (a) ve (b) bentleri kapsamındaki sigortalılar ile aynı fıkranın (c) bendine göre bu Kanunun yürürlüğe girdiği tarihten sonra ilk defa sigortalı olarak çalışmaya başlayanların yaşlılık aylığı, aşağıdaki hükümlere göre belirlenecek ortalama aylık kazancı ile aylık bağlama oranının çarpımı sonucunda bulunan tutardır. Ortalama aylık kazanç, sigortalının her yıla ait prime esas kazancının, kazancın ait olduğu yıldan itibaren aylık talep tarihine kadar geçen yıllar için, her yıl gerçekleşen güncelleme katsayısı ile güncellenerek bulunan kazançlar toplamının, itibarî hizmet süresi ile fiilî hizmet süresi zammı hariç toplam prim ödeme gün sayısına bölünmesi suretiyle hesaplanan ortalama günlük kazancın otuz katıdır. (1) 17/4/2008 tarihli ve 5754 sayılı Kanunun 16 ncı maddesiyle; yedinci fıkrada yer alan "50" ibaresi "55" şeklinde, dokuzuncu fıkrada yer alan "prim ve her türlü borcunun" ibaresi ise "prim ve prime ilişkin her türlü borcunun" değiştirilmiş ve metne işlenmiştir. Aylık bağlama oranı, sigortalının malûllük, yaşlılık ve ölüm sigortalarına tâbi geçen toplam prim ödeme gün sayısının her 360 günü için % 2 olarak uygulanır. Bu hesaplamada 360 günden eksik süreler orantılı olarak dikkate alınır. Ancak aylık bağlama oranı % 90'ı geçemez. 28 inci maddenin dördüncü ve beşinci fıkralarına göre aylığa hak kazanan sigortalılar için hesaplanacak aylık bağlama oranı, prim ödeme gün sayısı 9000 günden az olanlar için çalışma gücü kayıp oranının 9000 gün prim ödeme gün sayısı ile çarpımı sonucu bulunan rakamın % 60'a bölünmesi suretiyle hesaplanan gün sayısına göre, % 50'yi geçmemek üzere üçüncü fıkra uyarınca tespit edilen orandır. Prim ödeme gün sayısı 9000 günden fazla olanlar için ise toplam prim ödeme gün sayısına göre aylık bağlama oranı belirlenir. Ancak, 4 üncü maddenin birinci fıkrasının (a) bendi kapsamında sigortalı sayılanlar için bu fıkrada geçen 9000 prim gün sayısı 7200 gün, % 50 oranı da % 40 olarak uygulanır. Yukarıdaki şekilde hesaplanan aylığın başlangıç tarihinin yılın ilk altı aylık dönemine rastlaması halinde 55 inci maddenin ikinci fıkrasına göre Ocak ödeme dönemi için gelir ve aylıklara uygulanan artış oranı kadar artırılarak, yılın ikinci altı aylık dönemine rastlaması halinde ise öncelikle Ocak ödeme dönemi, daha sonra Temmuz ödeme dönemi için gelir ve aylıklara uygulanan artış oranları kadar artırılarak, sigortalının aylık başlangıç tarihindeki aylığı hesaplanır. Hendrick Avercamp Hendrick Avercamp (d. 27 Ocak 1585, Amsterdam – ö. 15 Mayıs 1634, Kampen) kış manzaraları yağlı boya peyzaj tabloları ve suluboyalı eskizleri ile tanınmış Hollandalı ressam. Amsterdam'da 27 Ocak 1586'de Nieuwe Kerk (yeni kilise)'ye yakın bir evde doğdu; ama Oude Kerk (eski kilise)'de vaftiz edildi. Ailesi ertesi yıl Kampen' şehrine yerleştiler. Babası bu şehirde eczacı idi. Annesi tarafından dedeleri Latince öğretmenleri ve ilim adamları idi. Kardeşlerinden biri eczacı diğeri tıp doktoru oldular. Avercamp dilsizdi ve Kampen'de yaşadığı için çok kere "Kampen Dilsizi" olarak anılmaktadır. Avercamp Amsterdam'da çok detaylı "manerist" stilde tarihi olaylar resimleri, portreler ve eksizler hazırlayan Danimarka asıllı ressam Pieter Isaacsz (1569–1625), yanında çalıştı ama genellikle Avercamp onun manerist stilini kendi eserlerinde uygulamadı. Hollandalı ressam David Vinckboons (1576–1632) yanında ds çalıştığı bildirilmektedir. 17. yüzyılda Hollandalı ressamlar kendi ülkelerinin peyzaj tablolarını yapmakla tanınmaya başladılar ve Avercamp bu Hollandalı peyzajcılarin ilklerinden olmuştur. Avercamp özel olarak Hollanda'nın kış manzaraları peyzaj tabloları üzerinde çalıştı ve kış manzaraları peyzajları büyük ün kazandı. Avercamp'ın peyzajları çok renkli ve hayat doludur. Doğa içinde çok iyi işlenmiş çeşitli hareketlerde bulunan insan figürleri gayet ayrıntılı şekilde işlemektedir. Avercamp'ın tablolarının birçoğu donmuş ve üzeri buzla kaplı kanallar, göller ve akarsular üzerinde buz patinajı yapan soğuğa karşı iyi giyinmiş kadın ve erkek figürlerini gösterir. Avercamp yağlı boya tabloları yanında, yine aynı konulu suluboya ile renklendirilmiş eksizleri ile de tanınmıştır. Bu renkli suluboyalı eskizler birçok koleksiyoncu için duvara asma yerine özel resim albümleri içinde saklanmak ve albümler içinde gösterilmek için hazırlanmıştı. Avercamp, 15 Mayıs 1634'te Kampen, Hollanda'da öldü. Mezarı şehirde "Sint Nicolaaskerk" kilisesindedir. Almanya Avusturya ABD Fransa Birleşik Krallık Macaristan Ä°rlanda Ä°talya Norveç Hollanda Rusya İsviçre Türkiye'de emekli maaşları bağkur'lu statüsünde iş yeri sahibi veya işveren Bağkurlu statüsünde çiftçi Edward Mitchell Bannister Edward Mitchell Bannister (? 1828 – 9 Ocak 1901) Siyahi Kanadalı ressam. Eserlerini tonalizm akımı doğrultusunda yapmıştır. Eserlerinin büyük çoğunluğu pastoral temaya sahiptir. Bunun nedeni Jean-François Millet ve Barbizon ekolüne beslediği hayranlıktır. Kwadwo Asamoah Kwadwo Asamoah (d. 9 Aralık 1988, Akra), Ganalı futbolcudur. Serie A ekibi Internazionale'de, orta saha pozisyonunda oynamaktadır. Aynı zamanda Gana millî futbol takımı oyuncusudur. Kablosuz iletişim Kablosuz iletişim herhangi bir kablolu iletken olmadan iki veya daha fazla nokta arasındaki bilgi aktarımıdır. Radyo gibi, en yaygın kablosuz iletişim teknolojileri, elektromanyetik haberleşme yöntemlerini kullanmaktadır. Radyo dalgaları ile kablosuz iletişimde mesafeler, televizyonu uzaktan kumanda etmek gibi birkaç metre, ya da derin uzay haberleşmesi için binlerce hatta milyonlarca kilometre olabilmektedir. Telsizler, cep telefonları, kablosuz sabit telefonlar, cep bilgisayarları, kablosuz ağlar, GPS birimleri, kablosuz bilgisayar fareleri, klavyeler ve kulaklıklar ve dijital uydular radyo dalgaları ile çalışan uygulamalara örnektir. Kablosuz iletişim sağlayan daha az yaygın diğer yöntemler ise elektrik alanı, ışık, manyetik ve seslerin kullanılmasıdır. Gabriel Costa Gabriel Arcanjo Ferreira da Costa (d. 1954), Aralık 2012-Kasım 2014 tarihleri arası Sao Tome ve Principe'nin Başbakanı olmuş bir politikacı. Daha önce 2002 yılında kısa bir süre Başbakan olarak görev yaptı. Costa, 2000 ile 2002 yılları arası Portekiz Büyükelçisi oldu. Nisan 2002'de bir koalisyon hükümetinin başına geçerek Başbakan olarak atandı. Ancak, ordunun huzursuzluğundan sonra Cumhurbaşkanı Fradique de Menezes tarafından 27 Eylül 2002'de görevden alındı. 3 Aralık 2012'de yine parlamentoda çoğunluğu kaybetmiş olan Patrice Trovoada'yı görevden alınması sonrasında, Başkan Manuel Pinto da Costa tarafından Başbakan seçildi. Yaşım Çocuk Yaşım Çocuk, Mabel Matiz'in 5 Ocak 2013'te çıkardığı 2. stüdyo albümü. Tüm şarkılarının düzenlemeleri Can Güngör ve Cihan Mürtezaoğlu'na ait olan ve toplamda 12 şarkıdan oluşan albümde 9 şarkının sözü ve müziği Mabel Matiz'e aittir. Mete Özgencil'le ortak hazırlanan "Zor Değil" ve Can Güngör'le ortak hazırlanan "Tamburu Yokuştan" dışında, albümde bir de Yıldız Tilbe cover'ı "Aşk Yok Olmaktır" yer almaktadır. Komandor Adaları Komandor Adaları ya da Komandorskiy Adaları (, "Komandorskiye ostrova"), Uzak Doğu Rusyası'nda Kamçatka Yarımadası'nın doğusunda Bering Denizi'nde bulunan adalar. En büyüğü Bering Adası (95 km) ile Mednıy Adası (55 km) olan adalarda ayrıca 15 kadar da ufak adacık bulunur. Adaların ana yerli halkı Aleutlardır, fakat Rus egemenliğinde köleleştirmeye maruz kalıp asimile olmuşlardır. Mednıy Adası'ndaki Aleutlar Ruslarla yapılan evliliklerle kreolleşmişler ve Rus Unanganları (Kasakam Unangangis) adıyla anılırlar. Dilleri ise Rusça temelli Sasignan kreolüdür. Eftalya Yıldızlı Gece Yıldızlı Gece (Felemenkçe: "De sterrennacht"), Hollandalı art izlenimci ressam Vincent van Gogh tarafından yapılan yağlı boya tablo. Haziran 1889'da yaptığı tabloda ressam, sanatoryumdaki odasının doğuya bakan pencereden görünen Saint-Rémy-de-Provence köyünün gün doğuşundan hemen önceki görünüşünü resmetmiştir. Tablo, 1941 yılından beri New York'taki Museum of Modern Art müzesinin kalıcı koleksiyonunda bulunmaktadır. Van Gogh'un en ünlü eserleriden biri olan "Yıldızlı Gece", aynı zamanda Batı kültürünün en ünlü tablolarından biridir. Ã‡inuk dilleri Çinuk dilleri ya da Şinuk dilleri (), Kuzey Amerika'nın batısında ABD'ye bağlı Washington ileOregon eyaletlerinde Kolumbiya Nehri Vadisinde Çinuklar (Şinuklar) tarafından konuşulan üç dilden oluşan Kızılderili dil ailesi. Çinuk Jargonu denen karma dil deniz kürk ticareti sırasında oluşmuştur. Hans Baldung Hans Baldung Grien (d. yak. 1484, Schwäbisch Gmünd, Svabya, Almanya – ö. Eylül 1545, Strasburg, Serbest İmparatorluk Şehri (günümüzde Fransa) Alman yağlı boya ve karakalem resim ve gravür üzerinde isim yapmış bir ressam. Ünlü Rönesans Alman ressamı Albrecht Dürer'in en yetenekli ve hünerli öğrencisi olduğu kabul edilir. Sanat hayatı boyunca Hans Baldung, renkler, hisler ve hayal gücü dolu kandine has bir resim stili geliştirmiştir. Çok geniş alanlarda yetenekli olup alegorik ve mitolojik konulari işleyen tablolar, protreler, eskizler, tahta baskılar, dokuma duvar halılari hazırlamıştır. Hans Baldung ailesinin o zaman yaşadığı güneybatı Almanya'da Schwäbisch Gmund şehrinde doğmuştur. Entelektüel, akademik ve profesyonel kökenli bir ailenin oğlu idi. Babası bir hukukçu-avukat olup 1534'te o zaman tüm Alman olan Alsaş'a yerleşti. Hans Baldung'in doğum yılı kesinlikle bilinmemekle beraber 1534'te hazırladığı ağaç baskısı eseri için hazırladığı otoportrede 49 yaşlarında olduğu bilindiği içim doğumunun 1484-1485 yıllarında olması büyük olasılıklıdır. Hans Baldung, ailesi içinde üniversite eğitimi yapmayan tek erkek üye olduğu bilinmektedir. Hans Baldung'un sanat eğitimi için 1499/1500 yıllarında Yukarı Rhein bölgesinde bulunan bir ressamın yanında çıraklık yaptığı genel olarak kabul edilmektedir; fakat bazı otoriteler çıraklığını Svabya'da yaptığını da iddia etmişlerdir. 1503'de Hans Baldung Nürnberg'e gitti; Albercht Dürer'in resim atölyesinde çıraklığa başladı. Burada iken "yeşil" rengi ve yeşil renkli giysileri tercih ettiği için "Grien" lakabını da almıştır. Bu lakabla Hans Baldung'u Dürer'in atalyesinde çalışan diğer Hans'lardan (Hans Schäüfelein, Hans Suss von Kulmbach, and Hans Durer) ayırmaya imkân sağlandığı kabul edilmektir. Bu atolyaye girmesiyle Hans Baldunng hemen Dürer'in stiline kendini uydurmuştur ve kendi imzasınının bulunduğu ilk eseri olan "Aristo ve Philis" adlı tarihi mürekkepli kalem eskiz eserinde bu etki hemen görülebilmektedir. 1505-1507 döneminde Dürer'in İtalya'ya yaptığı ikinci seyahati sırasınada Hans Baldung'un onun ataleyesinin idareciliğini yaptığı çok muhtemeldir. Bu sonuç, vitray cam eser hazırlamak için yaptığı eskiz planları; 1505'ten sonra hazırladığı tahta baskı eserleri ve 1507 başlarında hazırladığı gravürleri incelemek suretiyle çıkartılmıştır. Dürer ve Baldung kendi hayatları boyunce birbirine dostluk yapmakta devam etmişlerdir. Örneğin Dürer Hollanda'ya seyahat gittiğinde yanında satmak hedefiyele Baldung'un tahta baskı eserlerini taşımıştır. 1507'de Baldung