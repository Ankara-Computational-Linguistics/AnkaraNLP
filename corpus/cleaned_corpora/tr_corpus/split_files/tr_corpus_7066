boyut kazandı.Ayrıca son haftada Bandırmaspor'a puan kaybederek 1.Lig'e yükselmeyi Göztepe'ye kaptıran Karşıyakalılar bu şoku uzun süre atlatamayacak ve Göztepe'ye karşı olan nefreti daha da büyüyecekti.Ayrıca bu karşılaşma sonrası Göztepe takımı İzmir kenti ile daha da bütünleşti.İnsanlar maçlara gitmekten daha çok zevk alır oldu.Karşıyakalılar ise takımlarına daha da bağlandı.1980 olayından sonra 1.Lig'e çıkmak ve Göztepe'yi geçmek onlar için artık bir gurur meselesi haline gelmişti.1987'de buna ulaşacaklar ve Göztepeliler 1980lerin sonu ve 1990lı yıllarda ezeli rakiplerini 1.Ligde izlemek zorunda kalacaklardı. 1990ların başında Göztepe-Karşıyaka maçlarında şiddet çok sık yaşanır olmaya başlayınca güvenlik nedeniyle Göztepe'nin 1997-98 sezonunda 2. Lig'de İstanbul Grubu'na verilmesine karar verildi.1998-99 sezonunda ise yine İstanbul Grubu'nda yer aldı ve buradan 1.Lig'e çıktı.2003 yılındaki Türkiye Spor Yazarları Derneği Kupası maçında önemli olaylar çıktı.Maç öncesi Alsancak'da büyük olaylar ve yaralanmalar yaşandı. Maç esnasında Karşıyaka taraftarları arasında çıkan kavgada bir kişi öldü. Maç içinde çıkan olaylarda dört taraftar ve sekiz polis yaralandı.Ayrıca maçta İstiklâl Marşı karşılıklı tezahüratlar sonucu okunamadı.Karşılaşmanın sonlarında atılan yabancı cisimler sonucu karşılaşma oynanılamaz hale geldi.Hakem Gürcan Temizel, sahaya yabancı madde atılması üzerine sahanın kapatılmasına, karşılaşmanın seyircisiz oynanması kararına kadar varabilecek iki anons yaptırdı.Karşılaşma, sahaya atılan cisimler nedeniyle yaklaşık 6 dakika durdu. Hakem süre tamamlanmadan maçı bitirdi.Aynı sene lig maçında ise devre arasında telleri aşan taraftarlar arasında kale arkasında büyük bir kavga yaşandı.Bir gazetenin karşılaşma sonrası verdiği başlık ise anlamlıydı : "Karşıyaka:5 Göztepe:2 Azrail:0" 2001-2002 sezonunda 2. Lig'de yine aynı gruba düşen Karşıyaka ve Göztepe arasında ufak tefek tartışmalar yaşandı. Rekabet, yeşil sahalardan salona da sıçradı.Voleybol Bayanlar 1. Ligi'nde 1998-2001 yılları arasında üç sezon birlikte mücadele eden iki takımın maçlarında da olaylar çıktı.2002'de iki ekibin yolları Göztepe'nin 1. Lig'e çıkmasıyla basketbolda da kesişti.İki kulübün yöneticilerinin ortak kararıyla ilk maçta sadece Karşıyaka, rövanşta ise Göztepeliler salona alındı.Buna rağmen ikinci karşılaşmada kıyamet koptu, Karşıyaka yöneticileri salondan güçlükle çıkabildi. Bir grup Karşıyakalı taraftarın Göztepe'deki bir kafeyi silahlarla basması, iki ekibin taraftarları arasındaki gerginliği iyice tırmandırdı. İki ekibin yedi sene aradan sonra karşılaşacak olması nedeniyle 17 Eylül 2011'de oynanacak maça ise çok büyük güvenlik önlemleri alınınca belki de son yirmi yıldaki en sakin derbi maçı oynandı.Karşıyaka taraftarları kale arkasına alındı.Taraftarlar büyük bir polis koridoru eşliğinde maça getirilip götürüldü.29 Ocak 2012'de oynanan rövanş maçında ise Göztepe taraftarları maç sonrası stad koltuklarını ateşe verdiler.Çıkan olaylarda toplamda 82 kişi gözaltına alındı.Göztepe taraftarları olay çıkmaması için 14.30'da yoğun güvenlik önlemleri altında alındığı Atatürk Stadı'ndan saat 23.15 sonrasında çıkabildi.Ayrıca yedi sene aradan sonra 2011-2012 sezonunda oynanan maçlarda ilk defa rakip takıma %5'lik kontenjan uygulanarak iki müsabakada da rakip takıma sadece 2500 kişilik kontenjan ayrıldı. 1980 yılında oynanan Göztepe-Karşıyaka derbisi dünya basınına konu oldu.İngiliz The Guardian gazetesi bu karşılaşmayı "1.Lig'de oynanmayıp da en çok dikkat çeken derbi karşılaşması" olarak duyurdu.Karşılaşmayı 80.000 kişinin izlediğine dikkat çekti. Derbiler konusunda büyük bir araştırma yapıp derbileri sıralayan ve bu konuda yabancı basında pek çok haberi olan www.footballderbies.com isimli site ise Göztepe-Karşıyaka derbisini dünyanın en büyük 29.derbisi olarak duyurdu.Site aynı zamanda da "Can you imagine a 2nd league match with 80.000 spectators?" isimli soru cümlesiyle de haberine başlayarak derbinin önemini vurguladı.Cümlenin Türkçesi ise "2. Lig maçında 80.000 kişiyi hayal edebiliyormusun?"dur.Böylece 1980deki maça da önemli bir vurgu yapmıştır. Ayrıca Discovery Channel, Göztepe o zamanlarda Amatör Küme'de oynuyor olmasına rağmen İzmir'e geldi ve Göztepe-Karşıyaka rekabetiyle ilgili bir belgesel çekti.Ünlü belgesel ve araştırma kanalı, Göztepelilerin takım Amatörde oynamasına rağmen takımının peşinde koşuyor olmasına ve Karşıyakalıların takıma olan bağlılığına vurgu yaptı.2003'te TSYD Kupası'nda yaşanan Alsancak Olaylarını ve Kordondaki kovalamacaları konu aldı, ayrıca takım liderleriyle de röportajlar yaparak Türk basının dahi yapmadığı kadar geniş bir çalışma yapmış oldu. Yerli basında Ege ve İzmir Basınında derbi bir hafta öncesinden duyurulmaya başlanır.Gazeteler, teknik direktörleri bir araya getirerek röportajlar yapar.Kulüp yöneticilerinin karşılaşmaların dostça geçmesi yönündeki dileklerini iletirler.Takımlar hakkında son bilgileri verirler.Bir gün öncesinde ise daha geniş bir manşet atar ve karşılaşmaların olaysız geçmesi temennisinde bulunurlar.Fakat yine de tam olarak beklenen etkiyi yapmazlar. Ülke veya İstanbul merkezli basında ise derbi inanılmaz derecede yok sayılır. Aralarındaki rekabet Üç Büyüklere parmak ısırtacak olan İzmir Derbisi, ülke genelinde yazılan gazeteler tarafından çok ufak bir dipnot şeklinde veya küçük bir yazı şeklinde verilerek İzmir halkından da tepki görürler.V Hiçbir gazete bir alt manşete dahi gerek görmezler. Günlük yaşamda bile her an futbolu ve Üç Büyük takımı yaşamımızın bir parçasıymış gibi gösteren ve uğruna sayfalarca haber yapan ve özellikle derbi günlerinde derbiyi ana manşete taşıyan ülke basını, 2011'de yedi sene sonra ilk defa oynanan derbiyi dahi sadece ufak bir yazı ile duyurmuşlardır. Televizyon kanallarında da Göztepe-Karşıyaka derbisi sıradan bir lig karşılaşmasıymış gibi gösterilir ve hakkedilen ilgiyi görmezler.Üç Büyüklerle ilgili ani bir gelişmeyi 'Son Dakika' haberiyle duyuran ulusal haber kanalları, İzmir Derbisi hakkında özel bir çalışmaya girmemektedirler. Tri Sviatitelia Tri Sviatitelia ( (Üç Kutsal Hiyerark) 1890'larda inşa edilmiş ve I. Dünya Savaşı boyunca Rus İmparatorluk Donanması'nda görev yapmış bir ön dretnot zırhlıdır. Rus Karadeniz donanmasında görev almış, haziran 1905'te isyan eden Potemkin Zırhlısı'nı kovalayan filonun bayrak gemisi olmuştur. I. Dünya Savaşı sırasında Osmanlı İmparatorluğu'nun muharebe kruvazörü "Yavuz Sultan Selim"ile iki kez karşı karşıya gelmiş, ancak iki seferde de gemiler birbirlerine hasar verememişlerdir. 1915 sonrasında karadeniz filosundaki en eski gemi olması sebebiyle kıyı bombardımanı görevlerine çekilmiştir. 1917'de Şubat Devrimi başladığında Sivastopol'de modernizasyonda olan gemi, bir daha donanmaya geri dönmemiştir. 1923 yılında hurdaya ayrılarak sökülmüştür. Kara şimşek Schweinfurt (ÅŸehir) Schweinfurt Almanya'nın Bavyera eyaletinde bulunan 53.000 nüfuslu serbest bir şehir. İdari olarak Aşağı Franken iline ve Schweinfurt ilçesine bağlı. Schweinfurt 12. yüzyıldan 1802'ye kadar emperyal şehir olarak anılıyordu. 19 yüzyıldan sonra Schweinfurt bir sanayi şehrine dönüştü ve bugün Avrupa'nın önde giden rulman sanayisine sahip. Schweinfurt Aşağı Franken'in Würzburg ve Aschaffenburg'dan sonra en büyük üçüncü şehri. Ezgiler Ezgisi Süleyman'ın Ezgiler Ezgisi, ya da sıkça bilinen adıyla Ezgiler Ezgisi (, "Şir ha-Şirim") veya Süleyman'ın Ezgisi, Tanah'ın son bölümünü oluşturan Ketuvim'deki Beş megila kitaplarından biridir. Latincedeki Vulgat versiyonunda "Canticum Canticorum" ya da kısaca Canticles olarak bilinir. Yunanca Septuagint'te ise "Āisma āismatōn" ya da kısaca Āisma denir (ᾎσμα ᾀσμάτων). Kitabın ana karakterleri, bapların birinde "Şulamlı" olduğu belirtilen bir kadın ve bir adamdır ve şiirde ilerlenen yol kur yapmaktan başlayıp muradlarına ermeğe kadar giden yoldur. Örneğin kadınla erkek arasında şöyle bir diyalog geçer: Ayrıca "Kudüs kızları" isimli bölüm ezginin nakaratını oluşturur. Dini içeriğin eksikliğine rağmen kitapta anlatılan adam ile kadın arasındaki ilişkinin mecazi olduğu ve Yahudilik'te Tanrı ile İsrailoğulları arasındaki ilişkiyi anlattığı düşünülür. Hristiyanlıkta ise Tanrı ile Kilise'nin ilişkisinin veya Mesih ile insan ruhunun ilişkisinin betimlendiği savunulur. Sadece 117 bap'tan oluşan bu kitap Tanah'ın kısa metinlerinden biridir. Aşkenazlar geleneksel olarak bu metni Pesah günleri içine denk gelen bir Şabat gününde okurken Sefarad Yahudileri ise her Cuma akşamı okur. Kitap, adını metnin önsözünden almaktadır: "Süleyman'ın Ezgiler Ezgisi" "Ezgiler Ezgisi"nin İbranice'deki gramer yapısı bunun en üstün olduğunu ima eder, yani ezginin büyüklüğünü gösterir. Rabbi Akiva'ya göre, "Cennet, Ezgiler Ezgisi'nin kutsal olduğunu inkar etmeyi yasaklar. Ezgiler Ezgisi'nin İsrailoğullarına verildiği gün tün dünyaya bedeldir; tüm yazılar kutsaldır ve Ezgiler Ezgisi kutsalların kutsalıdır." Benzer şekilde, Martin Luther bu ezgiye "yüksek ezgi" anlamına gelen "das Hohelied" adını vermiştir ve halen Almanca, Danca, İsveççe ve Felemenkçe'de bu isim kullanılmaktadır. Kitabın ilk kelimesi "Süleyman'ın" olması sebebiyle geleneksel olarak kitabın Süleyman tarafından yazıldığı düşünülür. Süleyman'ın yazarı olduğu düşünülen Özdeyişler, Ezgiler Ezgisi ve Vaiz kitaplarının hangi sırayla yazıldığı konusuyla ilgili ihtilaflar mevcuttur: Bazılarınca kitabın ilk kelimesi "Süleyman'a" olarak tercüme edilir dolayısıyla bu kişilere göre kitap Süleyman'a ithaf edilmiştir. Bu teoriyi onaylayan çelişkili baplar mevcuttur; örneğin: Antik çağlarda yazarın eserinin kabul görmesi için kendisinden daha ünlü birinin adının kullanılması olağan bir anlayıştı. Bazıları, doğal sevgiden kaynaklanan tek eşli birlikteliği anlatan bu kitabı, Süleyman'ın yedi yüz karısı ve üç yüz cariyesi olması sebebiyle Süleyman'ı yerme açısından yazıldığını düşünür. Yahudi bilgeler bu kitabın kehanet kitabı olduğunu ve peygamber Yeremya veya onun meslektaşları tarafından yazıldığını savunur. Fakat bu bilgeler eserlerini kral Süleyman'a atfetmiştir; aynı Hoşea, Yeşaya ve diğer kitaplardaki örneklerde olduğu gibi. Yazarın kim olduğuyla ilgili başka bir yorum da, konuya mecazi yolla yaklaşan Raşi'den gelmiştir. Süleyman'ın İbranice'deki adı Şlomo'dur, bu da Şalom yani barış kelimesiyle aynı kökü paylaşır. Dolayısıyla kitabın yazarı Süleyman'dır fakat hikâye "Barışın sahibi" yani Tanrı'nın ağzıyla aktarılmıştır. Kitaptaki diyaloglar Tanrı ile ilerleyen zamanlarda gelini olacak olan Yahudi halkı arasında geçmektedir. 21. yüzyılda, lehçe farklılıkları baz alınarak yapılan çalışmada uzmanlar bu şiirin farklı geleneklerden geldiğini savunmaktadır. Örneğin Noegel ve Rendsburg'un dediğine göre: Bazı uzmanlara göre ise metinde kullanılan bazı kelimeler Farsça'dır, dolayısıyla şiir sürgün sonrası dönemde yazılmış olmalıdır. Süleyman ise sürgün sonrası dönemden çok önceleri olan MÖ 10. yüzyılda yaşamıştır. Metinde kullanılan bazı kelimeler sebebiyle kitabın yazarının Süleyman olmama ihtimali mevcuttur. Ezgiler Ezgisi, sürgün sonrası dönemin lehçesinin nasıl olduğuyla ilgili bilgi sunan ilk metindir. Sürgün sonrasında İbranilerin Farsça, Yunanca ve Aramca konuşan topluluklarla iletişim halinde olmaları sebebiyle bu dillerden kelimeler İbranice'ye girmiştir. Bu kelimeler Rabinik İbranice'de kullanılmasına rağmen Ahit İbranicesi'nde bulunmamaktadır dolayısıyla bu metin zamanın yerel diliyle ilgili ipuçları verir. Ahit İbranicesi'nin aksine Rabinik İbranice'de uzun kalıplı cümleler kullanıldığı görülür. Genelde, alegorik yorumlar metnin Ahit'in bir parçası olduğunu onaylar fakat uzmanların konuyla ilgili tartışmaları sonucunda ortak bir karara hala varılamamıştır. Midraş ve Targum'daki Yahudi geleneğine göre kitap Tanrı'nın İsrailoğullarına karşı olan sevgisini gösteren bir alegoridir. Bu anlayış doğrultusunda metin, Tanrı ile Yahudi halkı arasındaki sevgiyi simgeleyen Şabat gününün arifesinde Sefarad ve Mizrahiler tarafından okunur. İtalkimler ise metni Pesah'ta birinci Yom Tov ve Yom Tov Şeni arifelerinde okurlar. Gelenksel olarak çoğu Yahudi, metni Pesah'ta bir Şabat gününde veya bayramın yedinci gününde Deniz ezgisiyle birlikte okurlar. Ortaya bu kitabın mesihsel bir metin olduğu iddiaları atılmıştır, ilişkideki eril kişi mesihin kendisi olarak yorumlanır. Eril kişinin mesih olarak düşünülmesinin sebebi sıkça Davud soyundan gelen Süleyman hakkında konuşulmasıdır. Peygamber Natan'ın 'de gösterdiği üzere Mesih, Davud'un soyundan gelecektir. Davud hanedanlığına bağlı her kral potansiyel Mesih olarak görüldü, böylece Tapınağın mimarı Süleyman, okuyucuların aklına tekrar mesihsel umutlar getirdi. Kitapta geçen "yiğitler" kelimesi, Samuel kitabında Davud'un "yiğit askerleri"ni akla getirir. Yine kitapta geçen eril kişinin "kırmızı/kızıl" tenli oluşu akla Samuel kitabındaki Davud'u getirir. Aramca Yahudi targumlar da eril kişiyi beklenen Mesih olarak yorumlar. Kralın bahçesi (örneğin ) cennet bahçesi olarak görülebilir (), bu da İsrail'i bir cennet bahçesine çevirecek olan Mesih'i akıllara getirir. Sevgililer, insanlığın düşüşünden kaynaklanan soyutlanmanın üstesinden geldiği şeklinde betimlenir. Kadının durumunu belirten "Kocana istek duyacaksın" () kalıbı Ezgiler Ezgisi'nde yer değiştirip "Sevgilim bana tutkun" () olarak kullanılmıştır. Uzmanlar genel Antik Yakın Doğu aşk şiirleriyle Ezgiler Ezgisi kitabında benzerlikler olduğunu diler getirir. Bunların başında bazı Sümerce erotik pasajlar ve Yeni Krallık dönemindeki Mısır'ın aşk şiirleri gelir. Ayrıca, benzerlikler bulunan Tamilce aşk şiirleri de 20. yüzyılın sonlarında uzmanların ilgisini çekmiştir. Yahudi tercüme ve yorumları: Hristiyan tercüme ve yorumları: "Canticum Canticorum. Eloge De L'amour. La Cantique Des Cantiques Ã la Renaissance", Capilla Flamenca, 2004 (Eufoda 1359). Şahan Natali (Ermeni: Շահան Նաթալի, 1884 - 1983), Ermeni Devrimci Federasyonu'nun üyesi ve Nemesis Operasyonu'nun yöneticilerinden biri olan Ermeni yazardır. 1884 yılında Elazığ'da doğdu. Boston Üniversitesi'nde eğitim aldı. Şahan Natali Taşnak Partisi'nin Osmanlı ve Azerbaycan yönetiminde Ermeni soykırımını organize eden kişilerin öldürülmesi amacıyla düzenlenen Nemesis Operasyonu'nun kurucu ve yöneticilerinden biridir. Şahan Natali ilk olarak Nemesis Operasyonu'nun finansal giderlerini karşılayan özel fonda yöneticilik yaptı. Ayrıca Ermeni saldırılarının fikir babalarından biri olarak Ermeni silahlı birliklerinin ayaklanması konusunda ülkesinde öncülük yaptı. 1920 yılında Natali'nin Taşnak Partisi ile ilişkileri bozuldu. Partiden ayrıldıktan sonra çeşitli gazetelerde yazarlık yaptı. Şahan Natali "Ermeni meselesi" ne dair bir takım eserler kaleme almış "Türkler ve biz", "Ankara'dan görünen Türkçülük" "Aleksondropol anlaşması" adlı kitapları yayınlanmıştır. 1970 - 80 yıllarında Türk diplomatlara karşı gerçekleştirilen saldırıları desteklemiş ve saldırıları yapanlara teşekkür etmiştir. Şaan Natali 1983 yılında Massachusetts eyaletinin (ABD) Watertown şehrinde ölmüştür. Folk metal gruplarÄ± listesi Bu bir folk metal grupları listesidir. Folk metalin tarzı heavy metal ile halk müziğinin birleşimidir. Bu tarz içinde çeşitli yöresel çalgılar ve söyleme şekilleri bulunur. Gruplar aşağıda belirtilmiştir. Evrimin kanıtları Evrimin kanıtları ve canlıların ortak atadan geldiği, bilim insanlarının uzun yıllar boyunca çeşitli alanlar ve disiplinlerde canlıların akrabalık derecesi ve ortak kökenine dair çalışmalarda ortaya çıkarılmış olup bu kanıtlar, evrimsel süreçlerin meydana geldiğini göstererek evrimin bir olgu olarak gerçekliğini doğrulamış ve Dünya üzerindeki yaşamın türlülük ve çeşitliliğine neden olan doğal süreçler hakkında bir bilgi zenginliği sağlamıştır. Bu kanıtlar, yaşamın zaman içinde nasıl ve neden değiştiğini açıklayan ve bilimsel bir kuram olan modern evrimsel sentezi desteklemektedir. Evrimsel biyologlar, test edilebilir varsayımlarda bulunup hipotezleri test ederek ve nedenlerini açıklayan ve gösteren kuramlar geliştirerek ortak atayı belgelerler. Organizmaların DNA dizilerinin karşılaştırması, filogenetik olarak birbirlerine yakın olan organizmaların filogenetik olarak birbirlerine uzak olan organizmalara kıyasla gen dizilerinde daha yüksek derecelerde benzerlikler gösterdiklerini ortaya koymuştur. Ortak ataya dair daha fazla kanıt, psödogenler gibi kalıcı bir dejenerasyona uğrayarak işlevlerini yitirmiş genlerin çalışmayan evrimsel akrabaları olan ve organizmaların yakın akrabalarında da bulunan DNA bölgelerindeki gen kalıntılarından gelir. Evrimsel süreçler hem doğada hem de laboratuvar ortamında birçok defa gözlemlenmiş olup yakın zamanda gerçekleşen yeni türleşme olayları da tespit edilmiştir. Canlı türlerinde yeni özelliklerin gelişimi ve ortaya çıkması rastlantısal oluşan mutasyonlar aracılığıyla açıklanmıştır. Tür içi ve türler arası düzeyde oluşan evrim gerçeği, deneysel olarak da kanıtlanmış olup türleşme süreçleri doğada da gözlemlenmektedir. Fosiller canlıların jeolojik devirlerdeki evrimsel gelişmelerini gösterdiği için önemli olup paleontologlar yaşamın evrimsel tarihi hakkında bilgi edinmek için fosilleri inceler. Modern türler arasındaki benzerlik derecesi canlı organizmaların yapılarının, genomlarının ve embriyo gelişimlerinin karşılaştırılmasıyla tespit edilir. Evrime dair ek veriler, biyocoğrafya alanındaki bitki ve hayvanlar ile onların coğrafi dağılım kurallarının incelenmesiyle elde edilir. Tüm bu veriler toplanarak tek bir resim halinde evrimsel hayat ağacını oluşturur. Burgess Åžeyli Britanya Kolumbiyası, Kanada Kayalık Dağları'nda bulunan Burgess Şeyl Oluşumu (), dünyanın en ünlü fosil alanlarından biri olup türünün en iyi örneğidir. Bu fosil alanı, fosillerin özellikle yumuşak parçalarının olağanüstü derecede korunmuş olması ile ünlüdür. 505 milyon yıl öncesi Orta Kambriyen devrine ait olan ve eski yumuşak parça izleri içeren eski fosil yataklarından biri olup bu fosiller, tüm fosil kayıtlarının en zenginlerindendir. Bu fosillerin bulunduğu alan, Kanada'da Britanya Kolumbiyası'ndaki Burgess Dağı bölgesi olup burada bulunan kaya birimleri siyah şeyl içerir ve Yoho Milli Parkı, Field kasabası yakınlarında birçok bölgelerde ortaya çıkarlar. Günümüzden 505 milyon yıl önce yaşanmış, Kambriyen Patlaması olarak da bilinen biyoçeşitlilik artışının en önemli fosil örneklerini içeren Burgess Şeyl'in önemi tren yolu yapımı sırasında ilk defa 1800`lerin sonunda ortaya çıkarılan fosil örneklerle keşfedilmiştir. Bulunan fosiller, bugün soyu tükenmiş olan trilobitlere ait olup Smitsonian Enstitüsü`nün o dönemki sekreteri Charles D. Walcott tarafından 1909 yılında keşfetmiştir. 1910 ve 1924 yılları arasında bölgeden 65 binden fazla yumuşak vücutlu canlılara ait fosil örnekleri toplanmış ve soyu tükenen bu fosil canlılardan bazıları günümüzdeki okyanus canlılarına hiç mi hiç benzememektedirler. Karalarda henüz yaşamın olmadığı, dolayısıyla kara bitkileri ve hayvanlarının henüz evrimleşmediği bir dönemde yaşayan bu canlıların, ılık ve sığ bir denizde, geniş bir karbonat resifinin yakınlarında yaşamış oldukları düşünülmektedir. Ünlü paleontolog Stephen Jay Gould, Burgess Şeyli`nde görülen Kambriyen Patlama ile canlıların çeşitliliğinin hızlı artışını kesintili denge kuramı ile açıklamıştır. Burgess Şeyli, fosil örneklerin okyanuslarda yaşamın olduğu bir dönemden kaldıkları, canlıların iç organlarına kadar muazzam bir şekilde korunmuş oldukları ve evrimin doğasını anlamamızda önemli ipuçlarını ortaya çıkardıkları için paleontologlar ve evrim bilimciler açısından önem taşır. Bugün Yoho Ulusal Parkı içinde yer alan bu bölge UNESCO`nun Dünya Kültürel Mirası listesinde bulunmaktadır. Bu alandaki fosillerin tümüne Burgess Şeyli(killi bir tür taş) denilmektedir. Therapsida Therapsida veya memeli benzeri sürüngenler, memelilerin ataları olarak bilinir ve pelikozorlar ile birlikte bilinen en gelişmiş sürüngen sınıfı olan ve amniyot kara omurgalıları sınıfı içinde yer alan synapsida taksonunu oluştururlar. Başka bir deyişle therapsida, synapsidlerin bir alt sınıfı olup günümüz memelileri therapsida takımının hayatta kalan üyeleridir. Buna rağmen bu isim daha ziyade memeli olmayanlarla ilgili evrimsel aşamaları tanımlamak için kullanılır. Günümüzde memelilere özgü olarak bilinen çoğu özelliklerin kökeni, laktasyon, saç ve kıl, dik bir duruş da dahil olmak üzere therapsidalara dayanır. Therapsidaya atfedilen en eski fosilin, "Tetraceratops insignis" (erken Permiyen dönem) olduğuna inanılır. Therapsidler, 75 milyon yıl önce 'pelikozorlardan' (özellikle Sphenacodontlardan) evrimleşti ve egemen kara hayvanı olarak pelikozorların yerini almıştır. Memeliler 200 milyon yıl önce ortaya çıkmış olup memeliler dışında tüm therapsidler Kretase erken dönemde (146 myö - 100 myö) yok olmuşlardır. Therapsidlerin şafak kemiğindeki fenestra penceresi pelikozorlara oranla daha büyüktür. Therapsidlerin çeneleri daha karmaşık ve güçlü olup öndeki kesici dişler kesme işlemi için dair farklılaşma gösterir. Yanlarda yer alan köpek dişleri ise delme ve parçalama işlemleri için kullanılırken besinleri kesme ve çiğnemek için molar azı dişleri bulunur. Ayakları vücutlarının altında, sürüngenler ve pelikozorların yayılan bacaklarında olduğundan daha dikey olarak konumlandırılmıştır. İlk therapsida fosilleri 1838 yılında Rusya'da ve 1845 yılında (Dicynodon) Güney Afrika'da bulunmuştur. İlk araştırmacılar arasında Richard Owen (1804–1892) yer alır. 1876 yılında Owen, erken mezozoik dönem kara sürüngenlerinin hem amfibilere hem de memelilere benzerlik gösterenleri, British Museum, Güney Afrika sürüngenler kataloğunda "Anomondontia" (memeli benzeri sürüngenler, Therapsida) olarak tanımlamıştır. Seks turizmi Seks turizmi, fahişelerin cinsel ilişkiye girmeleri için çalıştırıp seyahat ettikleri sektördür. Birleşmiş Milletlerin kuruluşu, Dünya Turizm Organizasyonunun seks turizmi için belirttiği husus, "turizm sektöründe organize olan veya sektörün dışından gelen fakat şebekeyi kullanan yapılaşmaların birinci amacı durakladığı yerlerde yaşayan insanlarla para karşılığı cinsel ilişkiye girmektir." Seks turizmi para karşılığı yapılan cinsel ilişki çeşitlerinin, çocuk seks turizmi ve kadın seks turizmi olacak şekilde farklı çeşitleri vardır. Seks turistlerinin çekiciliği gittikleri ülkelerde servis maliyetlerinin düşük olmasıdır. Seks turistleri birkaç ülkeyi tercih etmektedirler. Bu ülkeler arasında Brezilya, Kosta Rika, Küba, Dominik Cumhuriyeti, Kenya, Hollanda, Filipinler ve Tayland. Seks turizminde kadının kullanılmasıdır. Kadın seks turizminin temel durakları, Güney Avrupa (genellikle İtalya, Portekiz, Yunanistan, Türkiye, Hırvatistan, Karadağ ve İspanya), Karayipler (başta Jamaika, Barbados ve Dominik Cumhuriyeti), Afrika'nın bir kısmı (Tunus, Gambiya ve Kenya) ve Asya'nın bir kısmı (Endonezya ve Tayland). Diğer duraklar Fas, El Salvador, Kolombiya, Ekvador, Peru ve Fiji "Çocuk seks turizmi", dünya genelinde milyar dolarlık endüstriye sahip ve 2 milyon çocuğun çalıştırıldığı çok fazla ülkede suç olan sektördür. Sektörün kökünü kurutmak için birçok ülkenin Çocuk istismarına karşı çıkardığı yasal önlemler bulunmaktadır. Örneğin; Tayland US Protect Act adında yasa bulunmaktadır. Bazı insanlar çocuk seksi yapmak üzere başka ülkelere gitmektedir. Çocuk seks turizmi yoksulluğada bağlanmaktadır. Tayland, Kamboçya, Hindistan, Brezilya ve Meksika kimlikli çocuklar, ilişkiye girmek için zorlanıldığı yaygın ülkelerdir. Taylandda çocukların zorla fahişelik yaptırıldığı oranının 40% olduğu tahmin edilmektedir. Kamboçyada 18 yaşından küçük fahişe oranının bütün fahişelerin üçte biri olduğu tahmin edilmektedir. Hindistanda federal polisi "ülkede 1.2 milyon çocuk fahişe olduğuna inanılmaktadır" açıklamasını yaptı. Brezilya, Tayland'dan sonra en fazla çocuk seks trafiğine sahip ülke olduğu açıklandı. Film yapımcılarının seks turizmini konu alan filmleri vardır. Denton Denton, Amerika Birleşik Devletleri'nde Teksas eyaletinin Denton bölgesindeki bir şehirdir. 2010 sayımlarına göre nüfusu 119.454'dür ve bölgenin en büyük on birinci şehridir. Coğrafî olarak Oklahoma-Teksas sınırının 61 kilometre güneyinde ve Dallas'ın 63 kilometre kuzeydoğusunda yer alır. Şehir, Kuzey Teksas'ın en büyük üniversitesi olan Kuzey Teksas Üniversitesi ile kurulduğu 1994 yılından beri tek cinsiyetli eğitim yapan Teksas Kadınlar Üniversitesi'ne ev sahipliği yapmaktadır. Evrimsel algoritma Evrimsel algoritma (EA), yapay zeka oluşturmada evrimsel bilgisayımın bir alt kümesi olup meta bulucu optimizasyon algoritması tabanında jenere edilmiş popülasyondur. Evrimsel algoritma, biyolojik evrimden esinlenerek üreme, mutasyon, rekombinasyon ve doğal seçilime benzer mekanizmalar kullanır. Optimizasyon problemlerinin aday çözümleri bir popülasyondaki bireyleri temsil eder ve seçilim değeri fonksiyonları çözümlerin içinde "yaşadığı" çevreyi belirler (buna dair ayrıca maliyet fonksiyonuna da bakınız). Popülasyonun evrimi yukarıdaki operatörlerin tekrarlanan uygulaması sonrasında gerçekleşir. "Yapay evrim" (YE), başlı başına farklı evrimsel algoritmalar içeren bir süreci anlatmaktadır; EA'ların her biri, YE'e katılım yapan ayrı bir bileşendir. Evrimsel algoritmalar, genellikle her türlü sorunlar için, temelinde yatan seçilim değeri yüzeyi hakkında ideal bir şekilde herhangi bir varsayım yapmadığı için yaklaşık çözümler sunar ve bu, mühendislik, sanat, biyoloji, ekonomi, pazarlama, genetik, yöneylem araştırması, robotik, sosyal bilimler, fizik, siyaset ve kimya gibi çeşitli alanlarda başarılı bir şekilde genel olarak gösterilmiştir. Matematiksel optimizasyonlarda kullanımlarının dışında evrimsel bilgisayım ve algoritma aynı zamanda, biyolojik evrim ve doğal seleksiyon ile ilgili teorilerini doğrulamak için, özellikle yapay yaşam alanında çalışmalarda deneysel bir çerçeve içinde kullanılmıştır. Biyolojik evrim modellemesinde uygulanan evrimsel algoritma teknikleri mikroevrimsel süreçlerin araştırılmasında genellikle sınırlı olmakla birlikte, Tierra ve Avida gibi bazı bilgisayar simülasyonları makroevrimsel dinamik modeline teşebbüs ederler. Moleküler saat Moleküler saat, moleküler saat hipotezi (MSH) temelinde, jeolojik geçmişte iki türün veya diğer taksonların birbirinden ne zaman ayrıldıklarını tespit etmek için fosil sabitleri ve moleküler değişim oranlarının moleküler evrimde kullanıldığı bir tekniktir. Moleküler saat, türleşme ya da radyasyon olarak adlandırılan olayların ortaya çıkma zamanlarını tahmin etmek için kullanılır. Bu tür hesaplamalar için kullanılan moleküler veriler, DNA'larda genellikle nükleotid dizileri veya proteinlerdeki amino asit dizileridir. Moleküler saate, bazen gen saati, genetik saat ya da evrimsel saat dendiği de olur. "Moleküler saat" diye bir kavramın olabileceği ilk kez 1962 yılında, farklı soylar arasında hemoglobindeki amino asit sayılarının fosil bulgularla saptanan zaman ile aşağı yukarı doğru orantılı olarak değiştiğini, yani iki tür birbirinden ne kadar uzun süre önce ayrılmışsa hemoglobin amino asitlerinin de o derece farklılaştığını fark eden Emile Zuckerkandl ve Linus Pauling tarafından düşünülmüştür. Emile Zuckerkandl ve Linus Pauling, belirlenen herhangi bir proteinin evrimsel değişim hızının zaman içinde ve farklı soylar üzerinde yaklaşık olarak sabit olabileceği düşüncesini bir hipotez altında ileri sürerken bu gözlemlerinde genelleme yapmışlar ve mutasyon oranlarının her protein için sabit olduğunu var saymışlardır. 1967 yılında Allan Wilson ve Vincent Sarich ise, özellikle Hominini evriminde (insanın ilk ataları) bu hipotezi uygulamaya çalışmışlardır. Nursun Erel Nursun Erel, (d. Ankara) Türkiye’de önemli siyasi haberlere imza atmış kadın gazetecilerden biridir. Siyasal Bilgiler Fakültesi, Basın Yayın Yüksek Okulu Radyo-TV bölümü mezunudur. Gazetecilik mesleğine Anadolu Ajansı'nda Başlamıştır. Daha sonra Tercüman, Cumhuriyet ve Milliyet gazetelerinde, ayrıca Kanal D Televizyonunda siyasi habercilik yapmıştır. Nokta Dergisi ve The New Anatolian Gazetesinde Türkiye ve dünyadan önemli isimlerle yaptığı kapsamlı röportajları yayınlanmıştır. Tansu Çiller’in başbakanlığı sırasında Cumhuriyet gazetesinde yayınladığı haberlerle Türk basınının da ilgi odağı olmuş, Çiller’e en sert muhalefet yapan gazeteci olarak nitelenmiştir. TRT 1 Radyosunda 6 yıl süreyle bağımsız yorumculuk yapmış olan Nursun Erel’in, "Tansu Çiller’in Siyaset Romanı" ve "Hamamböceği Sendromu" adlı iki basılmış kitabı bulunmaktadır. Warangal Warangal (Telugu: వరంగల్, ya da Orugallu veya Ekasila), Hindistan’ın Andhra Pradesh eyaletinin Warangal ilinde yer alan kenttir. 2011 verilerine göre nüfusu yaklaşık 620.000 dir. Şehrin ortalama yüksekliği 302 metredir. Andhra Pradesh’in yarı kurak Telangana bölgesinde yer alan Warangal, genel olarak sıcak ve kurak bir iklime sahiptir. Yazlar Mart ayında başlar ve Mayıs ayında 42 C’ye ulaşan sıcaklık ortalamasıyla etkisi doruğa ulaşır. Hazirandan Eylüle kadarki dönemde 550 mm’lik yağış ortalamasıyla muson iklimi kendisini hissettirir. Kurak ve ılıman kış Kasım ayının sonlarında başlar ve Şubat ayının başlarına kadar devam eder. Warangal tarım ağırlıklı bir ekonomiye sahiptir. Warangal şehri yakınlarındaki Enumamula köyünde büyük bir tahıl pazarı bulunmaktadır. Pirinç, yerel üretim yaygınlığı ve ticareti bakımından en önemli tarım ürünüdür. Diğer bir tarım ürünü olan pamuk da 1990’lı yılların başlarına kadar üretimi yapılan en önemli ürünlerden biriydi, fakat su taşkınlarının tarlaları yok etmesiyle bu sektör zora girdi. Ayrıca Warangal’da bulunan Ulusal Teknoloji Enstitüsü’ndeki STPI (Software Technology Parks of India), şehirde teknoloji sektöründe faaliyet gösteren en önemli merkezdir. Feyyaz Gölcüklü Feyyaz Gölcüklü (1926 - 15 Eylül 2011, Alsancak, Konak, İzmir), Türk hukukçu. Ankara Üniversitesi Hukuk Fakültesi'nden mezun oldu. 1974-1976 yılları arası Ankara Üniversitesi Siyasal Bilgiler Fakültesi Dekanlığı yaptı. 1977-1998 yılları arası Avrupa İnsan Hakları Mahkemesi'nde Türkiye'yi temsilen yargıç olarak bulundu. 12 Eylül Darbesi sonrası kurulan Danışma Meclisi'nde üye olarak görev yaptı. 85 yaşında İzmir'de hayatını kaybetti. Kabri Muğla'da Şehir Eski Mezarlığı'ndadır. AlibeykÃ¶y Stadyumu Alibeyköy Stadyumu, İstanbul'un Eyüpsultan ilçesindeki futbol stadyumu. İstanbul Süper Amatör Ligi'nde mücadele eden Alibeyköyspor takımının iç saha maçlarına ev sahipliği yapmaktadır. 3.500 seyirci kapasitesine sahip stadyumun zemini sentetik çimdir. Evrimsel nörobilim Evrimsel nörobilim, sinir sisteminin yapısal ve işlevsel olarak evrimi ile doğal tarihini anlamaya yönelik çalışmaların yapıldığı disiplinlerarası bir alandır. Bu alan, kavram ve bulgularını nörobilim ve evrimsel biyolojiden alır. Tarihsel olarak en deneysel çalışma karşılaştırmalı nöroanatomi alanında yapılmıştır. Seçilim deneyleri ve deneysel evrim yaklaşımları sıklıkla kullanılmaktadır. Deneysel evrim Deneysel evrim, evrimsel ve deneysel biyoloji alanlarında hipotezler ile evrim teorilerinin kontrollü deneyler yoluyla denendiği çalışma alanıdır. Popülasyonların yeni çevresel şartlara adaptasyon sağlaması halinde evrim, laboratuvar ortamında da gözlemlenebilmektedir. Moleküler biyolojinin modern araçları kullanılarak; mutasyon, seçilim ve adaptasyonlar ile bunların gelişimine dair bulgular elde etmek mümkün olmaktadır. Adaptasyonun gerçekleşmesi için pek çok jenerasyona ihtiyaç duyulduğundan, evrimsel deneyler genellikle bakteri, virüs ve maya gibi mikroorganizmalarla gerçekleştirilmektedir. Metabolik asidoz Metabolik Asidoz, böbrekler yoluyla atılması gereken asit iyonlarının birikmesi veya aşırı bikarbonat iyonunun kaybedilmesi durumudur. Böbrek yetmezliği, diyare, kalp durması, diabetik ketoasidoz, salisilat zehirlenmeleri, ileostomi, metabolik asidoz yapan en önemli sebeplerdir. Merkezi sinir sistemi depresyonuna bağlı olarak apati, oryantasyon bozukluğu, durgunluk, deliryum, koma görülebilir. Hastalarda kussmaul solunumu, dehidratasyon, bulantı, kusma, baş ağrısı vardır. Asidoz Asidoz, vücudun pH değerini düşürme eğilimi olan herhangi bir hastalıktır. pH 7.20 altına düştüğünde depresif etkiler kendini gösterir ve daha sonrasında hipotansiyon ortaya çıkar. Alkaloz Alkaloz Alkaloz, vücudun pH değerini artırma eğilimi olan herhangi bir hastalıktır. pH 7.60 üzerinde ise sistemik vasküler rezistans artar. Koroner vazospazm ve nöromusküler irritabilite oluşur. Asidoz Dedemin İnsanları Dedemin İnsanları, yönetmenliğini Çağan Irmak'ın yaptığı 2011 yapımı Türk melodram sinema filmi. Başrollerini Çetin Tekindor ve Hümeyra'ın paylaştığı film, 25 Kasım 2011 tarihinde Türkiye'deki sinemalarda gösterime girmiştir. Çağan Irmak 'ın kendi çocukluğunu konu aldığı filmde mübadele sonucu Girit adasından Türkiye 'nin İzmir şehrine göçen dedesi ile geçirdiği son yaz mevsimini anlatır. Filmde 12 Eylül 1980 İhtilali 'nden sonra yaşanan olaylara dayanamayıp intihara sürüklenen dedesinin hüzün verici hikâyesine yer verilmiştir. Nihat Atacan Nihat Atacan (d. 23 Ocak 1942, Eskişehir), Türk eski futbolcu, teknik direktör. Eskişehirspor'a yakınlığıyla tanınır. Daha sonra teknik direktörlük döneminde Malatyaspor'la elde ettiği başarılardan dolayı bu takımlada özdeşleşmiştir. Eskişehirspor'un 70'lı yıllarda Süper Lig'in zirvesine oynadığı zamanlarda Eskişehirspor taraftarların en çok kullandıkları slogan olan "Fethi-Nihat-Ender filelere gönder" sloganındaki Nihat'ıdır. Futbola Eskişehir'de mahalle arasında başladı ve futbola hobby olarak sürdürdü. Ardından 1962-63 sezonunda amatör seviyede Eskişehir Ticari İlimler Akademisi'nin futbol takımında oynamaya başladı. Bu ekiple 1963 yılında Türkiye Akademiler arası düzenlenen futbol şampiyonasını kazandı. Bu başarının ardından kurulan Eskişehirspor'da kurucu kadroya dahil edildi. Ardından tüm futbol kariyerini Eskişehirspor forması altında geçirdi. 1 kez Türkiye U-21 millî takımına çağrılan Nihat Atacan, 1 kez Türkiye U-21 millî takım formasını giymiştir. 70'lerden beri Türkiye'de Türkiye 2. Futbol Ligi ve Türkiye 1. Futbol Ligi'de antrenörlük yaptı. Candan Dumanlı'nın görevinden istifa etmesinin ardından 1980 Ekim'inde Eskişehirspor'un teknik direktörlüğüne getirildi. 1983-84 sezonunda o zamanlar alt kademe liglerde mücadele eden Malatyaspor'u çalıştırmaya başladı. 1983-84 sezonunda sezonunda Malatyaspor'u Türkiye 2. Futbol Ligi şampiyonu yaparak Türkiye 1. Futbol Ligi'ne yükselmesini sağladı. Kâmran Yüce Kâmran Yüce (d. 1926, Elazığ - ö. 13 Ekim 1986, Çorlu, Tekirdağ), Türk şair, tiyatro, sinema ve dizi oyuncusu, seslendirme sanatçısı. 1926 yılında Elazığ'da dünyaya gelen Kâmran Yüce, Haydarpaşa Lisesi'ni bitirdikten sonra girdiği İstanbul Üniversitesi Hukuk Fakültesi'ni yarım bırakarak profesyonel olarak tiyatro oyunculuğuna başladı, çok sayıda oyunda rol aldı. Muhsin Ertuğrul'un 1951'de İstanbul'da kurduğu Küçük Sahne Tiyatrosu'nun çekirdek oyuncu kadrosunda o da yer alıyordu. Daha sonra Karaca Tiyatrosu'nda ve Kent Tiyatrosu’nda da çalıştı. Bu arada şiir de yazan Yüce'nin şiirleri "Küçük Dergi", "Yenilik", "Yeditepe", "Varlık", "Yücel" ve daha birçok sanat dergisinde yayımlandı. yine 1951 yılında sinemaya da ilk adımını attı. İlk renkli Türk filmi olan Halıcı Kız'dan, Yalnızlar Rıhtımı'na, Talihli Amele'den Ses'e kadar onlarca filmde unutulmaz karakterleri canlandırdı. "Gölge" (1955), "Soyunuk" (1961) ve "Güney Yorgunu Atlar" (1971) adında üç şiir kitabı da yayımlamış olan Yüce, iki filmin de yapımcılığını üstlendi. Birçok filmde de seslendirme sanatçısı olarak çalışan sanatçı kısa adı "Film Ses" olan "Film Seslendirme Sanatçıları Derneği"nin kurucu üyelerinden biriydi. Kâmran Yüce yayıncılıkla da ilgilenmiş, 1960'lı yıllarda Kent Yayınları'nı yönetmişti. Kâmran Yüce 13 Ekim 1986'da bir turne için gittiği Tekirdağ Çorlu'da geçirdiği trafik kazası sonucunda öldü. Ana muhalefet partisi lideri Ana muhalefet partisi lideri veya Ana muhalefet partisi başkanı, parlamenter sistemde iktidar partileri haricinde en yüksek oyu almış partinin genel başkanını niteleyen geleneksel unvan. Ana muhalefet lideri genellikle mevcut yönetime alternatif isim olarak görülür. Türkiye Cumhuriyetinde Ana muhalefet partisi lideri, Türkiye Cumhuriyeti Devlet Protokolünde 5. sırada yer alır. Ancak Cumhurbaşkanı sayılmazsa 4.sırada yer alır. Türkiye Cumhuriyeti'nin şu anki Ana Muhalefet lideri Cumhuriyet Halk Partisi genel başkanı Kemal Kılıçdaroğlu'dur. Miley Stewart Miley Ray Stewart, Disney Channel'da yayınlanan "Hannah Montana" isimli dizide Miley Cyrus'ın canlandırdığı kurgusal karakter. Karakter "Hannah Montana" dizisi dışında "" adlı filmde de yer alır. Miley Stewart dizide çifte yaşam süren bir genç kızdır. Miley normal bir gençken, ikinci karakteri "Hannah Montana" dünyaca ünlü bir pop stardır. Karakterin orijinal adı Chloe Stewart olarak belirlense de daha sonra Miley Stewart olarak değiştirilmiştir. Miley Crowley Corners, Tennessee'de 23 Kasım 1992'de doğmuştur. (Cyrus'ın gerçek doğum tarihi) Ebeveynleri Robby ve Susan Stewart, ağabeyi ise Jackson'dır. Miley pek çok evcil hayvana sahiptir: Luanne adında bir domuzu, Leslie adında bir hamsterı, Blue Jeans adında bir atı vardır. Hannah Montana Miley Stewart'ın alt kişiliğidir. Karakterin orijinal adı Molly Cingle olarak düşünülse de daha sonra bu değiştirilerek Hannah Montana'da karar kılınmıştır. Hannah kimliği bilinmeyen dünyaca ünlü bir pop yıldızıdır. Hannah'ın pek çok hayranı onun gerçekte normal bir genç kız olduğunu ve Miley ile aynı kişi olduğunu bilmemektedir. Hannah Montana'yı Miley Stewart'dan ayıran en büyük özellik Montana'nın sarı bir peruk takması, Stewart'ın ise esmer olmasıdır. Bunun dışında Montana genelde abartılı giyinen, makyaj yapan ve büyük güneş gözlükleri takan bir karakterdir. Kevork Acemyan Gevork Açemyan ( erm. Գեւորգ Աճեմյան) - Ermeni siyasetçi. ASALA örgütünün kurucularındandır. 1932 yılında Suriye'de doğdu. Genç yaşlarında Beyrut'a gitmiş buradaki Amerikan Üniversitesi'nde eğitim görmüş, orada kitap dükkanı açmıştır. 1960'lı yıllarda Ermeni mülteci edebiyatının önemli temsilcilerinden biri olarak dikkat çekti. Eserleri Ermenice ve İngilizce yazılmış, ABD, SSCB ve Lübnan'da yayınlanmıştır. ASALA terör örgütünün kurulmasında önemli katkısı olmuştur. Örgütün siyasi çizgisinin geliştirilmesinde büyük gayretler göstermiştir. Acemyan'ın en ünlü romanlarından biri Lübnan'daki Ermeni gençlerinden bahseden "Ardgohi jaranqordnera"dır. 1978 - 1989 yılları arasında "Spürk" dergisinin editörü olmuştur. Dergide Gürgen Yanıkyan hakkında yazdığı yazılarlarla, Nahçıvan ve Karabağ'daki Ermenileri isyana ve ayaklanmaya davet etmiştir. Birinci Ermeni Kongresi'nin organizasyon kurulu üyesi olmuştur. 1998 yılında Paris'te ölmüştür. Simon Simonyan Simon Simonyan (Ermeni: Սիմոն Սիմոնյան, 11 Mart 1914, Ayıntab - 11 Mart 1986, Beyrut), Ermeni yazar, öğretmen. 11 Mart 1914 yılında Osmanlı İmparatorluğu'na bağlı Ayıntab şehrinde doğdu. Genç yaşlarda Lübnan'da bulunan "Kilikya Ermeni Katalikosluğu"nun faaliyetlerine katılmış, ayrıca Lübnan'daki Ermeni okullarında ders vermiştir. Ermeni diline ve tarihine dair birkaç ders kitabı yazmıştır. 1950’lerde yazdığı Ermeni tarihi kitabı "Hayots Badmutyun" Kudüs’te ders kitabı olarak okutulmuştur. 1958 yılında "Spruk" ("Սփիւռք") dergisini kurmuş uzun süre onun editörlüğünü yapmıştır. Bir süre Sevan Yayınevinin yöneticiliğini yaptı. İki sayı çıkan "Sevan" dergisinin de yönetimini üstlenmiştir. Simonyan'ın geleneksel Ermeni partileri ile ilişkileri gergindi, çünkü o farklı siyasi çizginin taraftarıydı. 1960 yılları arasında SSCB'ye gitti. Burada Ermeni milliyetçiliğinin gelişmesi yönünde çalışmalara katıldı. ASALA'nın siyasi çizgisinin geliştirilmesinde büyük katkıları oldu. 11 Mart 1986 yılında 72 yaşında Beyrut'ta öldü. Zori Balayan Zori Balayan (Ermeni: Զորի Բալայան, 10 Şubat 1935, Hankendi), Ermeni yazar, gazeteci, gezgin ve hekim. Azerbaycan SSC'nin Hankendi şehrinde doğdu. 1963 yılında Ryazan Devlet Üniversitesi'nden mezun oldu. 1963-1973 yılları arasında Kamçatka'da doktorluk görevlerinde bulundu. 1975 yılından itibaren "Literaturnaya gazeta"nın özel muhabiri olarak çalıştı. 1989 yılında SSCB Meclisine milletvekili olarak girdi. Zori Balayan'ın 1980'li yılların başlarında yazdığı "Ocak" adlı makalesi onu ünlü biri haline getirdi. Bu eser 1981 yılında kitap olarak yayımlandı. Bu kitapta Karabağ ve Nahçıvan'ın eski Ermeni toprağı olduğunu iddia ediyordu. Ayrıca, kitapta "Türkler -Azerbaycanlılar da gruba dahil olmak üzere- Rusya ve Ermenistan'ın düşmanıdır" diyerek İngiliz gazeteci Thomas de Waal'a göre Azerbaycan'da karmaşa yaratmayı amaçlamıştır. Sabir Rüstemhanlı, Mirza İbrahimov ve Azerbaycan'ın diğer ileri gelen edebiyatçıları, ülke basınında Balayan'ın iddialarına karşılık makaleler yayımladılar. YÃ¼ce Felsefe Hukuk Yer adlarÄ± Soyadı Yüce olanlar Abdalan, Hınıs Abdalan, Erzurum ilinin Hınıs ilçesine bağlı bir mahalledir. Bilgi yoktur. Bilgi yoktur. Bilgi yoktur. The Buddy Holly Story, Vol. 2 The Buddy Holly Story, Vol. 2, Buddy Holly'nin şarkılarından oluşan ve şarkıcının ölümünden sonra yayınlanan "The Buddy Holly Story" adlı albümün devamı niteliğinde olan derleme albüm. Foča katliamları Foča katliamları, Sırp askeri güçleri ve polisi tarafından 7 Nisan 1992 ile Ocak 1994 tarihleri arasında, Bosna-Hersek'in Foča bölgesinde (Gacko ve Kalinovik kasabaları da dahildir) Bosnalı sivilleri hedef alan katliam. Foča'dan 2704 kişi katliamlar sırasında öldürülmüştür veya halen kayıptır. 1992 yılında Bavyera Yüksek Mahkemesi, Novislav Đajić'e açılmış olan bir davada katliamların soykırım suçu teşkil ettiğini belirtti. Eski Yugoslavya Uluslararası Ceza Mahkemesi, pek çok hükmünde katliamların insanlığa karşı suç olduğunı belirtti. Toplu cinayetler dışında, bölgedeki Sırp olmayan sivillere etnik temizlik ve toplu tecavüzler yapıldı, Boşnak malları ve kültürel miraslarına zarar verildi. Tüm Boşnaklar bölge dışına atıldı. Bunun yanı sıra Sırplar genellikle tecavüz kampları olarak adlandırılan, yüzlerce kadına tecavüz edilen kamplar kurdu. Sırp askerleri ve polisi Boşnak sivillerinin evlerini yaktı, bir araya toplanan siviller bazı olaylarda öldürüldü, bazılarında ise kadın ve erkekler ayırılarak toplama kamplarına gönderildi. Bölgede 13 cami yıkıldı ve 22,500 Müslüman bölgeden kaçtı. Katliamların sonunda bölgede sadece 10 Müslüman kalmıştı. Willem Einthoven Willem Einthoven (21 Mayıs 1860, Semarang – 29 Eylül 1927, Leiden) Hollandalı doktor ve fizyolog. İlk pratik elektrokardiyogramı (ECG ya da EKG) 1903 senesinde icat etmiştir. Daha sonra bu sebeple 1924 senesinde Nobel Fizyoloji veya Tıp Ödülü'nü kazanmıştır. Atsushi Miyazaki Atsushi Miyazaki (敦宮崎) (1970, Ōita - 10 Kasım 2011, Van), Ekim 2011 Van depreminin ardından meydana gelen artçı sallantılarda göçük altında kalarak yaşamını yitiren Japon yardım gönüllüsüdür. Mesleği, çatışma çözümü ve müzakere uzmanlığı olan Miyazaki, Yardımlaşma ve Kurtarma Derneği, Japonya şubesinin (Association for Aid and Relief, Japan) bir üyesiydi. Miyazaki, 1970 yılında Oita şehrinde doğdu, annesinin adı Keiko Miyazaki'ydi. Atsushi Miyazaki Haziran 2011'de Japon Association for Aid and Relief’e (AAR) yaptığı başvuruda, Tōhoku depreminden nasıl etkilendiğini ve dünyada yardıma ihtiyacı olan insanlar için bir şeyler yapması gerektiğini anlatmıştı. Kendini barışın inşasına adadığını belirten Miyazaki, daha önce Filipinler’e insani yardım sağlayan bir sivil toplum kuruluşunda görev yapıyordu. 23 Ekim 2011 Van, Erciş'te meydana gelen deprem için Türkiye'ye gelen Miyazaki burada hastaların tedavisi için gönüllü olarak çalışmaya başladı. Görevde bulunduğu süre Kurban Bayramına denk gelmesi nedeniyle müslüman olmamasına rağmen bir müslüman gibi kurban kesip dağıtan Dr. Miyazaki bölge halkının ve Türk toplumunun büyük sevgisini kazandı. Miyazaki, Yumeka Ota ve Miyuku Konnai kurtarma çalışmaları sonrasında diğer Japon kurtarma görevlilerinin aksine Japonya'ya dönmeyerek bölgede kalmışlar ve kurtarma çalışmalarını sürdürmek üzere Van merkezindeki Bayram Otelinde kalıyorlardı. 9 Kasım 2011 günü saat 21.23'te Van merkezli 5,6 şiddetindeki deprem nedeniyle yıkılan binanın enkazı altında kaldılar. Depremden yaklaşık 13 saat sonra ağır yaralı olarak enkaz altından çıkarılan Miyazaki'nin bu sırada kalbinin durduğu belirlenince yaklaşık 15 dakika kalp masajı yapıldı. Ardından Van Bölge Eğitim ve Araştırma Hastanesi'ne kaldırıldı. Ancak tüm çabalara karşın kurtarılamadı. Türkiye Cumhurbaşkanı Abdullah Gül, Japonya İmparatoru Akihito'ya bir mektup yazarak ""Türkiye ile Japonya arasındaki tarihi dostluk ve işbirliği çerçevesinde Van'da yürüttükleri üstün çalışmalarla Türk halkının gönlünü bir kez daha fetheden bu fedakâr isimleri her zaman şükran ve hürmetle hatırlayacağız. Deprem nedeniyle Japonya hükümeti ve halkı tarafından sağlanan yardımlar da ülkelerimiz ve halklarımız arasındaki dostluk ve yakınlığın yeni bir tezahürü olarak, en içten duygularla karşılanmıştır." "Bu vesileyle majesteleri ve dost Japon halkına en içten taziyelerimi iletiyor, müteveffanın ailesi ve yakınlarına başsağlığı ve sabır diliyorum."" demiştir. Türkiye Cumhuriyeti Dışişleri Bakanı Ahmet Davutoğlu, Japon Yardım gönüllüsü Atsushi Miyazaki'nin Ertuğrul Şehitleri ile birlikte anılacağını belirterek, ""Sayın Miyazaki'nin adının yaşatılması için ne yapılması gerekiyorsa Türkiye Cumhuriyeti Devleti onu yapacaktır. Bunu biz bir insanlık borcu ve tarihi bir borç olarak görüyoruz."" demiştir. Japon Doktor Atsushi Miyazaki'nin cenazesi devlet töreni ile Türkiye'den Japonya'ya gönderildi. İstanbul Ticaret Odası, Van'da yapılacak yeni okula Miyazaki'nin adının verilmesi yönünde karar aldı. Miyazaki'nin ismin YYÜ diş hastanesine verildi. Bimodal dağılım Bimodal dağılım, istatistik biliminde sürekli olasılık dağılımı olup iki tepe değer arasında bir frekans dağılım eğrisini niteler. Bu tepe değerler olasılık yoğunluk fonksiyonunda, şekil 1'de gösterildiği gibi, farklı zirveler olarak görünür. Bimodal dağılım gösteren değişkenlere dair bazı örnekler, belirli gayzer patlamaları arasındaki zaman, galaksilerin renk boyutlarında görülen geçişkenlik şeması, Afrika’da bulunan örücü "Oecophylla" karıncalardaki işçi karıncaların büyüklük dağılımı, Hodgkin lenfoma hastalığının sıklığı, Amerikalı yetişkinlerde antibiyotik bir ilaç olan izoniazidin etkisini yitirme hızı ve nova patlamalarının mutlak büyüklükleridir. Popülasyon genetiğindeki kullanımında ise, bir toplumsal özellik için frekans dağılım eğrisi bimodal ise bu genellikle, kantitatif olarak ayrılan iki farklı fenotipin kanıtı olur. Diğer olasılık dağılımları aşağıda gösterilmiştir: Dominique Jean Larrey Dominique Jean Larrey (8 Temmuz 1766 - 25 Temmuz 1842), Fransız cerrah. Napolyon'un ordusunda çalışan Larrey, savaş alanı tıbbında hizmet veren bir mucittir. Larrey'nin ilk modern askeri hekim olduğu sıkça dile getirilir. Bazı yazıları ve çalışmaları günümüzde halen değerli kaynaklar olarak ele alınmaktadır. Marie-Josée Croze Marie-Josée Croze (; d. 23 Şubat 1970, Montreal, Quebec), Kanadalı oyuncu. Marie-Josée Croze Montreal "La Veillée Prospero" okulunun tiyatro bölümünde güzel sanatlar okudu. 1993 yılında "La Florida" filmiyle beyazperdeye adım attı. Daha sonra televizyon dizilerinde çalışmaya başladı. 2000 yılında çekilen "Denis Villeneuve Maelstrom" filmiyle ulusal Jutra ve Genie en iyi kadın oyuncu ödülünü kazandı. 2010 yapımı Fransa-Kanada ortak yapımı "A View of Love" filmindeki üstün oyunculuğuyla beğeni topladı. Durum cayrosu Durum cayrosu veya durum göstergesi (AI), pilota uçağın Dünya'ya göre oryantasyonu konusunda bilgi veren uçuş göstergesi. Sunî ufuk olarak da bilinir. AI kısaltması, İngilizce "attitude indicator" kavramının akronimidir. Durum cayrosu en basit haliyle; yeri sembolize eden koyu kısım, gökyüzünü sembolize eden açık renk kısım ve bunların birleşimi (suni ufuk) üzerinde bulunan bir uçak maketinden meydana gelir. Pilota uçağın yatışı ve yunuslaması konusunda bilgi verir. Görerek uçuş (VFR) koşullarında da pilota yardımcı olan durum cayrosu, alet uçuşu (IFR) koşullarında pilotun uçağın durumu ile ilgili bilgi alacağı başlıca alettir. Juan Martín del Potro Juan Martín del Potro () (d. 23 Eylül 1988), Arjantinli profesyonel tenisçi. 2009 Amerika Açık yarı finalinde Rafael Nadal'ı, finalinde ise Roger Federer'i 3-6, 7-6(5), 4-6, 7-6(4), 6-2'lik setlerle mağlup ederek ilk Grand Slam'ini kazandı. Aynı Grand Slam turnuvası içinde Nadal ve Federer'in ikisini de yenebilen ilk tenisçi oldu. En verimli yılı 2009'dan sonra sağ el bileğinde sakatlık bulunan Del Potro ameliyat olmuştur. 2010'u neredeyse maç yapmadan geçiren Potro 2011'in başında kortlara dönmüştür. 2013'te eski formunu yakalamayı başaran Potro, 2013 Wimbledon yarı finalinde Djokovic'e 5 set sonunda mağlup olmuştur. 2014'e turnuva kazanarak başlayan Potro, 1 ay sonra sol el bileğinde yaşadığı sorunlar nedeniyle ameliyat olmak zorunda kalmıştır. Böylece 2014 sezonunu da erkenden kapatmıştır. 2015'e tenis oynamayı çok özlediğini belirterek sakatlığı tam anlamıyla geçmeden ve güçsüz bileğiyle kortlara kısa da olsa dönüş yapmıştır ve ağrıları yüzünden sol el bileğinden ikinci kez toplamda ise 3. kez ameliyat masasına yatmıştır. 2015 yılını da kapatan Del Potro 17 Şubat 2016 tarihinde kortlara dönmüştür. TOPIO TOPIO ("TOSY Ping Pong Playing Robot") "(Türkçe: Ping Pong Oynayan Robot)" iki ayaklı insansı bir robottur. İnsanlara karşı masa tenisi oynayabilecek şekilde tasarlanmıştır. Vietnam'da TOSY adlı bir robotik firması tarafından 2005 yılından bu yana geliştirilmiştir. Halka 28 Kasım 2007 tarihinde Tokyo Uluslararası Robot Fuarı'nda (IREX) gösterilmiştir. TOPIO 3.0 (TOPIO'nun son versiyonu) yaklaşık 1.88 m. boyunda ve 120 kg. ağırlığındadır. Her TOPIO oyun oynarken, kendi beceri düzeyini artırmak ve sürekli olarak iyileştirmek için gelişmiş bir yapay zeka sistemi kullanır. SRC belgesi SRC belgesi, yük ve yolcu taşımacılığı yapan ticari araç sürücülerinin alması zorunlu olan bir belgedir. Başka bir anlatımla karayolu taşımacılığı kapsamında faaliyet gösteren ve gösterecek olan tüm sürücülerin alması gereken mesleki yeterlilik belgesidir. SRC belgelerini 5 çeşit olarak nitelendirebiliriz. SRC1, SRC2, SRC3, SRC4 ve SRC5 olmak üzere yapılan işin niteliği gereği değişik özellikteki ticari araç sürücüleri için farklı SRC belgeleri öngörülmüştür. SRC1, uluslararası yolcu taşımacılığı yapan ve yapacak olan sürücüler için alınması zorunlu olan mesleki yeterlilik belgesidir. SRC2 ise yurt içi yolcu taşımacılığı yapacak olan sürücüler için öngörülen zorunlu bir belgedir. Hemen belirtelim ki SRC1 belgesi alan ticari araç sürücüleri SRC2 belgesini de almış sayılırlar. Ayrıca başvuru yapıp SRC2 belgesi almalarına gerek yoktur. Bunun dışında uluslararası eşya kargo taşımacılığı yapacak sürücülerin zorunlu olarak alması gereken belge ise SRC3tür. Eşya kargo taşımacılığının yurt içinde yapılacak olması durumunda ise söz konusu ticari taşıt sürücüleri SRC4 belgesi alarak zorunlu mesleki yeterlilik belgesine sahip olurlar. SRC1 ve SRC2 belgelerinde olduğu gibi aynı şekilde SRC3 belgesi alan ticari taşıt sürücüsü de SRC4 belgesi almış sayılmaktadır ve SRC3'e sahip olanlar açısından ayrıca SRC4 belgesi alma gereği yoktur. Son olarak bir de tehlikeli madde taşıyan araç sürücüleri için SRC5 belgesi öngörülmüştür. Her türlü tehlikeli madde taşıyan araç sürücülerinin SRC5 belgesi alma zorunluluğu vardır. SRC belgelerini almak için sürücülerin belirli bir eğitimden geçmeleri ve bu eğitimden sonra girdikleri sınavda gerekli görülen notu elde etmiş olmaları gerekmektedir. Bu durumun istisnası olarak bazı şartları taşıyan sürücüler için sınavsız SRC belgesi alma hakkı tanınmıştır. 25.02.2003 tarihinden önce B,C,D ve E Sınıfı sürücü belgesi olması yeterlidir. 4925 sayılı Karayolu Taşıma Kanunu gereğince hazırlanan "Karayolu Taşımacılık Faaliyetleri Yeterlilik Eğitimi Yönetmeliği" yürürlüğe girdiğinden "Araç sahibi olsun veya olmasın, ticari taşıt kullanma belgesi sahibi olan bütün şoförlerin SRC belgesi alma zorunluluğu vardır. SRC belgesi olarak nitelendirilen yeni ticari araç sürücü belgesi olmayan ticari araç sürücülerinin araçlarını kullanamayacakları Ulaştırma Bakanlığı tarafından açıkça belirtilmiştir. SRC belgelerinden herhangi birini almak için başvuru yapmak isteyen sürücülerin 4 günlük SRC eğitimine katılmaları gerekmektedir. Bu eğitimine katılan sürücülere eğitimlerini tamamladıktan sonra kayıt oldukları kurs tarafından eğitimi tamamlama belgesi verilir. Bu belge ile Ulaştırma Bakanlığının yapacak olduğu sınava girilir. Sınavda başarılı olan kursiyerlerin SRC belgeleri Bakanlık tarafından kişilerin adreslerine postalanır. SRC sınavında baraj 100 puan üzerinden 60 puandır. SRC belgeleri için öngörülen eğitim programları ve aranılan şartlar da farklılık arz etmektedir; Ayrıca belirtmek gerekir ki 66 yaşından gün alanlar SRC belgesi alamaz, yani ticari araç kullanamazlar. Gerekli şartları sağlamalarına rağmen SRC belgesi bulunmaksızın ticari araç kullanan sürücüler ve araç sahipleri hakkında da kanunun öngördüğü cezai müeyyideler uygulanır. SRC belgesi olmayan sürücüye 291 TL firmaya ise 731 TL'dir. Src belgesi için T.C. Ulaştırma, Denizcilik ve Haberleşme Bakanlığı tarafından yapılan 25 soruluk sınavda en az 60 puan almanız gerekmektedir. 25 sorunun 15'una verilen doğru cevap 60 puan almak için yeterlidir. 60 ve üzerin puan alan adaylar src belgesi almaya hak kazanırlar. Jean Dujardin Jean Dujardin (d. 1972, Paris), FransÄ±z oyuncu. 1995 yılında ilk kez tiyatroyla başladığı sanat yaşamı tek kişilik gösterisi, "Nous C nous" adlı yapıtla olmuştur. Sinemaya ise 1999 yılında "Un gars, une fille" ile "Loulou" adlı filmlerle adım attı. 2010 yapımı "A View of Love" filmiyle başarılı bir performans sergiledi. 84. Akademi ödüllerinde The Artist (2011) filmi En İyi Film Akademi Ödülü'nü kazandı, ayrıca filmdeki George Valentin karakteri ile En İyi Erkek Oyuncu Akademi Ödülü'ne layık görülmüştür. Dujardin, 2011 yılında sessiz filmi The Artist'de film yıldızı George Valentin olarak rol aldı ve OSS 117: Kahire, Spies Nest yönetmeni Michel Hazanavicius ve bu filmdeki ortak yıldızı Bérénice Bejo ile bir araya geldi. Filmin prömiyeri En İyi Erkek Oyuncu Ödülü'nü aldığı 2011 Cannes Film Festivali'nde yapıldı. Performansı çok eleştirmenlerin beğenisini kazandı. 15 Ocak 2012'de Dujardin En İyi Erkek Oyuncu dalında Altın Küre Ödülü kazandı. Daha sonra En İyi Erkek Oyuncu dalında Screen Actors Guild'i ve En İyi Erkek Oyuncu dalında BAFTA'yı kazandı. Ayrıca en iyi oyuncu dalında César ödülüne aday gösterildi, ancak ödülü Omar Sy aldı. Dujardin 84. Akademi Ödülleri'nde En İyi Erkek Oyuncu ödülünü kazandı. Aslında Oscar'a aday gösterilen dördüncü Fransız oyuncu ve En İyi Erkek Oyuncu kazanan ilk oyuncudur. Şubat 2012'de Dujardin, ortak yıldız ve arkadaşı Gilles Lellouche ile Les Infidèles'te ortaya çıktı. Haziran 2012'de 175 kişi ile birlikte Sinema Sanatları ve Bilimleri Akademisi'ne davet edildi. Dujardin 2013'te Céricile de France ve Tim Roth ile Éric Rochant's Möbius'da rol aldı. Netcat Netcat, ağı okuyan ve TCP veya UDP iletişim kurallarını kullanarak ağ bağlantılarını yazan bir hizmetidir. Netcat, diğer program ve betikler tarafından içtenlikle veya kolayca kullanılabilen güvenilir "arkauç" aygıtı olması için tasarlandı. Aynı zamanda, gelecekte ihtiyaç duyalacak hemen hemen her türlü bağlantıyı üretebilen, birçok niteliğe sahip, ağ hata ayıklama ve araştırma aracıdır. 2000'deki www.insecure.org kayıtlarına göre, Netcat, ikinci en işlevsel ağ güvenlik aracıydı. Ayrıca 2003 ve 2006'da aynı kategoride dördüncülük elde etti. Netcat, TCP/IP için sanki "bulunmaz hint kumaşı" gibidir. Port (yuva) tarama, dosya taşıma ve port dinleme gibi niteliklere sahiptir ve sanki askıdaymış gibi çalışabilir. "netcat"'in bazı önemli özellikeri: nc mail.server.net 25 { echo -ne "HTTP/1.0 200 OK\r\n\r\n"; cat some.file; } | nc -l 8080 Bu dosyaya daha sonra http://servername:8080/ altındaki bir webtarayıcı ile erişilebilir. Netcat sadece ilk istemci bağlanıp daha sonra ayrıldığında dosyayı bir kez sunar. nc -vzu 192.168.0.1 80-90 Netcat'ın yaygın olmayan kullanımı port taramadır. Netcat bu iş için mükemmel bir araç değildir. Fakat bu işin üstesinden gelebilir. Bu iş için biçilmiş kaftan Nmap'tır. “-n” parametresi DNS taramayı ifade eder. “-z”, nc yapar, sunucudan hiçbir veri almaz. “-w 1″ 1 saniyelik durgunluktan sonra bağlantı sağlar. Netcat'ın diğer kullanım amacı vekilliktir. Hem portlar hem de makineler yönlendirilebilir. Bu örneği inceleyiniz: 12345 nolu port isteÄŸi ifade eder Bu, 12345 nolu porttaki bir nc sunucu başlatır ve tüm bağlantıları google.com:80'e yönlendirir. Eğer bir web tarayıcı nc'ye istek gönderirse, bu istek google'a gönderilir. Fakat yanıt web tarayıcıya gönderilmez. Bunu sebebi hatların yönlendirilemez olmasıdır. "-c" seçeneği de şöyle kullanılabilir: 192.168.1.2 IP nolu bir bilgisayarda: “-e” seçeneği, ağ soketi tarafından yapılan giriş ve çıkış yönlendirmelerini oluşturur. Aynı ağdaki herhangi bir bilgisayardan A adlı bilgisayarı şöyle bağlanır: Linux'de NetCat port gönderme için kullanılabilir. Aşağıda bu işi yapmanın dokuz farklı yolu gösteriliyor: Handikap ilkesi Handikap ilkesi, ilk olarak biyolog Amotz Zahavito tarafından 1975 yılında önerilen bir hipotez olup birbirlerini yanıltma veya blöfle bir şeyi elde etmek amacında olan hayvanlar arasında evrimin "dürüst" ve güvenilir iletişim sinyallerinin de oluşmasına yardımcı olduğunu açıklar. Bu anlamda Handikap ilkesi, güven verici sinyallerin ve buna dair işaretlerin, gönderen birey için çok kıymetli olması gerektiğini ve belli bir özelliğe daha az sahip olan bir canlı bireyin buna gücü yetmeyeceği şekilde gönderen için pahalıya mal olması gerektiğini öne sürer. Bu teoriye göre, örneğin cinsel seçilim söz konusu olduğunda, daha gelişmiş biyolojik uyum gücüne sahip hayvanlar, bu sosyal durumlarını göstermek için, bu durumlarını etkin şekilde düşüren ve sabotaj eden davranışlar veya morfolojik özellikler geliştirmek yoluyla buna dair işaret verir ve dikkat çekerler. Handikap ilkesinin ana fikri, cinsel yolla seçilen özelliklerin, basitçe bir kaynağı boş yere harcayarak bu şekilde bir israf edebilme yeteneğine sahip olduğunu gösteren sinyallerin yollandığı gösteriş amaçlı tüketim gibi işlediğidir. Alıcı, gönderilen bu sinyallerin aranılan nitelikli özelliklere ve uyum gücüne sahip bir birey tarafından gönderildiğini anlar çünkü daha düşük niteliklere sahip bir birey bu tür abartılı ve boşuna ziyan edilen sinyalleri hayatı pahasına geliştirmeyi göze alamaz. Bu fenomenin genel geçerliliği hakkında bazı tartışma ve anlaşmazlıklar mevcut olup Zahavi'nin bu handikapların biyolojideki kapsam ve önemine dair görüşleri ana akımın dışında kalır. Bununla birlikte, Handikap fikri, bu alandaki pek çok araştırmacının teorinin hayvanlar arasındaki iletişimin bazı yönlerini açıkladığına inandıkları için çok etkili olmuştur. Amotz ve Avishag Zahavi’nin Handikap İlkesi adlı eserinde de incelenen Arabistan Yedikardeşleri kuşlarının ("Turdoides striata") davranışları bu açıdan ilginçlik taşır. Gruplar halinde yaşayan bu kuşlar akraba olmayanlarla bile yiyeceklerini paylaşır, kamusal fayda için kendilerini feda eder, tüm çocuklara ortaklaşa bakar ve karşılıksız özveriye dayalı davranışlar geliştirerek adeta birer fazilet abidesi gibi davranırlar. Arabistan Yedikardeşlerinde en “faziletli” olanlar dişiler tarafından en cazip kabul edildikleri için bireysel düzlemde biyolojik avantaj elde ettikleri gibi, bu süreç sonunda toplumsal bir fayda da sağlanır. Bireysel ve toplumsal çıkarları böylesine ince bir ustalıkla birleştiren bu kuşlar, daha ziyede rekabetçiliğe ve bencilliğe vurgu yaptığı düşünülen seçilim mekanizmalarının başka yönleri olduğunu da göstermektedir. Madagaskar PlanÄ± Madagaskar Planı, Nazi hükümetinin Avrupa’daki Yahudi nüfusun Madagaskar Adası'na taşınmasını öneren bir politikasıdır. Avrupalı Yahudilerin Madagaskar Adası’na gönderilmeleri yeni bir görüş değildir. Düşünce ilk kez 1885 yılında antisemitik oryantalist düşünür Paul de Lagarde tarafından önerilmiştir ve 1920’lerde Henry Hamilton Beamish, Arnold Leese ve diğerleri tarafından tekrar ele alınmıştır. Siyonist hareket 1904 ve 1905 yıllarında Yahudilerin Uganda’da (Günümüzde Kenya) yerleşmelerini öngören İngiliz Uganda Programını ciddi şekilde tartışmış ve sonunda reddetmiştir. Bölgeselciliği savunanlar Siyonizmden ayrılmış ve bu konuda Madagaskar’ın spesifik bir rolü olacağını hiç düşünmeden dünyanın her tarafından Yahudilerin yerleşebileceği ve yeni bir devlet ya da en azından otonom bir alan yaratabilecekleri bir yer bulmaya çalışmışlardır. Nazi Almanyası'nın liderleri düşünceye el koydular ve Adolf Hitler 1938 yılında onay verdi. Mayıs 1940'ta, Heinrich Himmler “Umuyorum ki Yahudilerin görüşleri tüm Yahudilerin Afrika’ya ya da başka bir koloniye büyük bir göçle gönderilme ihtimali yoluyla tamamen bitirilecektir” diyerek fikrini belirtmiştir. 1940 ağustosunun sonlarında, Franz Rademacher planı güçlendirmek için kendi bakanlığında bir uzman paneli hazırlanması konusunda toplantı yapmak için Ribbentrop’a baskı yaptı. Aynı şekilde Adolf Eichmann’ın Reinhard Heydrich tarafından hiçbir zaman onaylanmayan taslağı da gücünü kaybetmişti. Ekim ayında Varşova Gettosu tamamlanmış ve açılmıştı. Yahudilerin Alman bölgesinden işgal edilmiş Polonya’nın içine sürülmeleri 1940 ağustosunun sonlarından 1941 ilkbaharına kadar devam etti. Britanya Muharebesi sırasında Birleşik Krallık'ın direnci ve eylülden itibaren hızlı bir zafer elde etmek için Almanya’nın yaptığı hata planın çökmesine sebep olan başlıca etmenlerdendir. "Süper Getto" şeklindeki Madagaskar söylemi birbirini takip eden aylarda nadiren tekrarlandı. Fakat aralık ayının başından itibaren plan tamamen terk edildi. 1942’de İngiliz ve Özgür Fransız kuvvetlerinin Madagaskar’ı Vichy kuvvetlerinden geri almaları, planla ilgili tüm tartışmaları etkin bir biçimde bitirdi. Atlético Madrid 2011-12 sezonu İspanya'nın takımı Atlético Madrid'in 2011-12 sezonu. Şu an La Liga'da 5. sırada bulunurken, Copa del Rey'de "Son 32" turunda Segunda División B liginin takımlarından Albacete ile eşleşti ancak toplamda 3-1'lik skorla Copa del Rey'na veda etti. UEFA Avrupa Ligi I Grubu'nda ise 6 maç sonunda 13 puan toplayarak grubu lider bitirdi ve 2. tura yükseldi. 2. turda Serie A ekiplerinden Lazio'yu, 3. turda Beşiktaş'ı, çeyrek finalde Hannover 96'yı, yarı finalde Valencia'yı ve finalde Athletic Bilbao'yu eleyerek 2011-12 UEFA Avrupa Ligi kupasını evine götürdü. Dropbox Dropbox ÅŸu anlamlara gelebilir: Dropbox (paylaşım ağı) Dropbox, bir paylaşım ağı programıdır. Her kullanıcıya ücretsiz 2 GB'a kadar veri saklama alanı veren bir servistir.. Bunun haricinde kullanıcı çevrim içi olduğu süre içerisinde arkadaş ağı listesindekiler ile sınırsız boyutta dosyayı paylaşabilir. Haziran 2007 tarihinde İran asıllı Arash Ferdowsi ve Drew Houston tarafından kurulmuştur. Torrent gibi paylaşımı kullanıcıdan izinsiz bir şekilde gibi her yere yaymaz, bunun yerine kullanıcı gizliliğinin korunması anlaşmasıyla sadece kullanıcının izin verdiği diğer kullanıcılar arasında klasör içeriğini paylaşım ağı üzerinde paylaşılmasına izin verir. 9 Nisan 2014'te Dropbox yönetim kurulu başkanı Drew Houston, resmi Dropbox blogu aracılığıyla eski ABD İçişleri Bakanı Condoleezza Rice'ın Dropbox yönetim kuruluna katıldığını duyurmuştur. Bu duyurunun üzerine anonim Dropbox kullanıcıları tarafından bir kampanya başlatılmış ve Condoleezza Rice'ın geçmişinde Irak Savaşı, Bush hükûmetinin işkence politikası, mahkeme kararı olmaksızın telefon dinlemesi yapılması, önceden petrol devi Chevron'un yönetim kurulunda çalışmış olması gibi konular ve olaylarla sıkı ilişkiler olduğu iddialarıyla bu kararın yanlışlığını savunmuş, "Condoleezza Rice'ı bırakın yoksa biz Dropbox'ı bırakacağız." sloganıyla bir kampanya başlatmıştır. Edward Snowden, İngiliz Guardian gazetesine verdiği bir söyleşide Dropbox'ın; kullanıcıların şifre bilgilerini de sunucularında saklıyor oluşunun, devletlerin Dropbox'tan bir kullanıcının verilerini alması durumunda kullanıcının gizlilik haklarının ihlâline neden olabileceğini iddia etmiştir. Sıfır bilgi sistemini (İngilizce "zero information system") kullanan ve şifre bilgilerini sunucularında depolamayan şirketlerin, veriye erişme olasılıklarını sıfıra indirdiklerini belirten Snowden; bir şirketin ancak bu şekilde kullanıcılarına tam gizlilik güvencesi verebileceklerini belirtmiştir. Snowden'ın önerisi SpiderOak gibi bu ilkeyle çalışan şirketlerin tercih edilmesidir. Flavo bakterisi Flavo bakterisi (Flavobacterium), Danimarkalı bakteriyolog Hans Christian Gram'ın ismiyle tanımlanan Gram negatif bakterisinin bir cinsi olup hareketli ve hareketsiz olabildikleri gibi çubuksu bir forma sahiptirler. Bu bakterilerin bilinen 10 farklı türü olup kısa bir süre önce önerilen "F. gondwanense", "F. salegens" ve "F. scophthalmum" bakterileri de bu guruba dahil edilmişlerdir. Flavo bakterileri tatlı su veya toprak gibi farklı ortamlarda yaşarlar. Bazı flavor bakteri türlerinin tatlı su balıklarında hastalıklara neden olduğu bilinmektedir. "Flavobacterium psychrophilum" alabalıkgillerde bakteriyel soğuk su sendromuna ve gökkuşağı alabalıklarında da yavru gökkuşağı alabalık sendromuna yol açar. "Flavobacterium columnare" tatlı su balıklarında hidrofil pamuk sendromuna yol açarken "Flavobacterium branchiophilum" da alabalıklarda bakteriyel Gill hastalığına yol açar. Bateson-Dobzhansky-Muller Modeli Bateson-Dobzhansky-Muller Modeli, genetik bağdaşmazlığın evrimine dair bir model olup ilk kez 1909 yılında William Bateson tarafından tarif edilmiş, daha sonra bağımsız olarak 1934 yılında Theodosius Dobzhansky tarafından tanımlanarak ardından Herman Muller tarafından geliştirilmiştir. Bateson-Dobzhansky-Muller Modeli, yakından akraba türler arasındaki uyumsuzlukların, onlardan biri olmadan adaptif vadiden geçerek nasıl geliştiğini açıklamaya çalışır. En basit şekliyle model, karma uyumsuzlukların oluşması için en az iki lokus üzerinde değişikliklerin baş göstermiş olması ya da en azından iki aynı atasal ama allopatrik popülasyondan gelen bireyler arasındaki seçilim değerinin azalması gerektiğini gösterir. Bu, popülasyonun bir lokusu üzerinde ortaya çıkmış yeni bir alelin ikinci popülasyonun genetik geçmişine yerleştiğinde seçilim değerini azaltmaması gerektiği düşüncesine dayanır. Bu nedenle, ikinci lokus üzerinde, ilk lokus ile uyumsuz olan bir alelin ortaya çıkmış olması gerekir. Cıvık mantar Cıvık mantar, üremek için spor kullanan protistleri tanımlamak için kullanılan geniş anlamlı bir terim olup eskiden mantarlar alemi içinde sınıflandırılmışlarsa da artık bu alemin bir parçası olarak kabul edilmemektedir. Ortak olarak paylaştıkları bu isim, bu organizmalardan bazılarının yaşam döngülerindeki jelatinimsi görünümlerine işaret etmektedir. Bu, daha ziyade mikroskobik cıvık mantarlar olan miksomisetlerde görülür. Amber Beattie Amber Louisa Oatley Beattie (doğum 22 Temmuz 1993), Jinx'deki Lulu Baker rolüyle bilinen İngiliz kadın oyuncu ve şarkıcı. Rupert Friend Rupert Friend (doğum 1 Ekim 1981), İngiliz erkek film oyuncusu. En bilinen rolleri Aşk ve Gurur'daki Mr. Wickham, Çizgili Pijamalı Çocuk'taki Teğmen Kotler ve Genç Victoria'daki Prens Albert rolleridir. Nereid Nereid, Yunan mitolojisinde Denizci Nereus ve Doris'in 50 kızına verilen isimdir. Su altı perileri olarak da isimlendirilen Nereidler denizlerin altındaki gümüş mağaralarda yaşamaktadırlar. İyi yüreklidirler ve denizde zora düşen herkese yardım ederler. Nereidlerden mitlerde en çok Thetis (Suyun Tanrıçası ve Aşil'in annesi) ve Amphitrite'nın (Deniz Dibi Tanrıçası ve Poseidon'un Eşi) isimleri geçmektedir. Hidrojenozom Hidrojenozom, bazı Sillier, tek hücreli bir parazit olan Trikomonas ve küçük kap mantarları Kitridlerde (Chytridiomycota) görülen ve mitokondrinin yerini alan bir organel olup anaerobik koşullarda hayatta kalmayı sağlar. Yaklaşık 1 µm büyüklükte olan organel ilk olarak 1973 yılında tanımlanmıştır. Hidrogenozomlar muhtemelen tek bir mitokondriden türemişlerdir ve neredeyse her durumda genomlarını yitirmişlerdir. Sillilerin sadece "Nyctotherus ovalis" türünün hidrogenozomlarında küçük bir genom mevcut kalmıştır. Bu nedenle, mitokondriden hidrogenozoma olan evrimde bir ara geçiş formu (kayıp halka) oluşturur. Her iki organel birbirleriyle benzerlik gösterip ortak özelliklere sahiptir. Her ikisi de iki zarla kuşatılmış olup Adenozin trifosfat (ATP) üretirler ve birçok kopyalarda meydana gelirler. Bunun yanında hücre döngüsü boyunca senkronizasyon olmadan bölünürler. Allopatrik türleşme Allopatrik türleşme "(Antik Yunanca: "allos": diğer + "patrida": vatan, yurt)" veya coğrafi türleşme (ayrıyurtlu türleşme); aynı türün biyolojik popülasyonu, dağ oluşumu gibi coğrafi veya göç gibi sosyal değişimlere bağlı olarak yalıtıldığında meydana gelen evrilmedir. Türleşmede ve yeni türlerin ortaya çıkmasında oldukça önemli bir faktördür. Yalıtılan popülasyon genotipik ve/veya fenotipik başkalaşım geçirir. Farklı seçilimsel baskılara, genetik sürüklenmeye ve mutasyonlara maruz kalırlar. Ayrı kalan popülasyonlar, zaman içerisinde tamamen farklı karakteristiklere evrimleşebilirler. Coğrafi engeller, yani yalıtım, zaman içerisinde ortadan kalktığı takdirde; gruplar farklı türler meydana getirmişse, iki popülasyonun üyeleri birbirleriyle eşleşmeyi başaramayabilirler. Charles Darwin'in isponozlarında gözlediği gibi adaptif radyasyon, ada popülasyonlarındaki allopatrik türleşmenin bir örneğidir. Amniyot Amniyotlar (Amniota), bir Tetrapod grubu (bel kemiğine sahip dört üyeli hayvanlar) olup kara hayatına uyum sağlamış yumurtalara sahiptir. Amniyotlar, Synapsidler (memeliler ile soyları tükenen diğer akrabaları) ve Sauropsidaların (sürüngenler ve kuşlar) yanı sıra fosil atalarını da içerir. Gerek yumurta olarak dışarıya bırakılan gerekse vücut içinde oovivipar olarak gelişen amniyot embriyolar çok geniş ve kapsamlı membranlar tarafından desteklenerek korunur. İnsanların da dahil olduğu eteneli memelilerde bu membranlar, fetusu saran bir amniyon kesesi içerirler. Embriyonu kaplayan bu membranlar ile larva aşamalarının bulunmayışı amniyotları dört üyeli Tetrapodlardan ayırır. "Casineria" gibi "esas amniyotlar" olarak anılan ve küçük kertenkelelere benzeyen ilk amniyotlar, yaklaşık 340 milyon yıl önce Karbonifer döneminde iki yaşamlı Reptiliomorflardan evrilmiştir. Sert kabuklar geliştirmiş olan yumurtalar su dışında kurumadan hayatta kalabildiklerinden bu amniyotların kuru yaşam ortamları içeren karalarda yayılabilmesine olanak vermiştir. Yumurtalar aynı zamanda geçirgen bir yapıya sahip olup soluyabiliyor ve atıklarla başa çıkabiliyor, böylece bu durum yumurtaların ve amniyotların daha büyük formlara dönüşmelerine imkân tanıyordu. Amniyotlar bu özellikleri yüzünden dünya genelinde karalara yayılarak egemen omurgalı türü olmuştur. Amniyotlar, günümüz modern amfibiyenlerin soy çizgisinden evrilmemiş, bilakis hala sularda larva geliştiren ve Reptiliomorpha olarak adlandırılan bir gruptan evrilmişlerdir. İlk amniyotlar, üst Karbonifer devrine ait küçük kertenkele benzeri Hylonomus ve Paleothyris isimli canlılar olup daha sonra, Anapsida, Synapsida ve Diapsida olarak üç gruba ayrılmışlardır. Peter HÃ¶gl Peter Högl (d. 19 Ağustos 1897 – ö. 2 Mayıs 1945), II. Dünya Savaşı'nın sonunda Berlin'de Führerbunker'de görev yapan SS-Obersturmbannführer (Yarbay) rütbeli bir Alman subayıydı. Bavyera'da Dingolfing yakınlarında doğdu. Değirmencilik yaptı. Okuldan ayrıldı sonra, 1916 yılında 16. Bavyera Piyade Alayına katıldı ve Astsubay olarak görev yaptı. I. Dünya Savaşı'nda aktif hizmet gördü ve "Unteroffizier" rütbesine ulaştı. 1919 yılında ordudan ayrıldı ve Polis Teşkilatına geçti. 1932 yılında kriminal polisliğe transfer olarak Bavyera polisine katıldı. 1933 yılında SS'e katıldı Adolf Hitler'i koruyan birliğin bir üyesi oldu ve 1934 yılında Nazi Partisi'ne ve SS'e alındı. SS'te SS-Obersturmführer (Teğmen) rütbesini aldı. Nisan 1935'ten itibaren Reichssicherheitsdienst (Reich Güvenlik Servisi)'de Johann Rattenhuber'in yardımcısı oldu ve Bölüm 1 (Hitler'in kişisel korunmasından sorumlu) Başkanı olarak atandı. 1944'te kriminal polis komiseri ve ObersturmbannfÃ¼hrer oldu. Ocak 1945 yılından başlayarak Berlin'in merkezindeki Reich Başbakanlığının bahçe altında bulunan Führerbunker'de zamanını geçirdi. 28 Nisan 1945 tarihinde, Heinrich Himmler'in, İsveçli Kont Folke Bernadotte aracılığıyla Batılı Müttefiklere teslim olma müzakere başladığını keşfetti. Berlin'de Himmler'in irtibat subayı SS-Gruppenführer Hermann Fegelein'ı derhal bulmak için görevlendirildi. Fegelein'ı Macar metresi ile Berlin'den İsveç ya da İsviçre'ye kaçmaya hazırlanırken evinde yakaladı. Fegelein biraz nakit para ve sahte pasaport ile sivil elbiselerini giymişti. 2 Mayıs 1945 tarihinde gece yarısından sonra Weidendammer Köprüsü'nden geçerken kafasından yaralandı ve aldığı yaralarından dolayı öldü. Habib BektaÅŸ Habib Bektaş (d.1. Mart 1951, Salihli, Türkiye), Türkiye ve Almanya’da yaşayan Türk kökenli bir yazardır. Habib Bektaş 1972 yılında Almanya’ya göç edip Nürnberg yakınlarındaki Erlangen şehrine yerleşti. 1978 yılında, orada tanıştığı eşi Müjgân’la evlendi. Değişik işlerde çalıştıktan sonra 1978 yılında eşi ile 1986 yılına kadar beraber çalıştırdıkları bir lokanta açtılar. 1986’dan 1991 yılına kadar Bektaş Nürnberg’deki MUDRA’da sosyal görevli olarak madde bağımlılarına danışmanlık yaptı. 1989’dan 2011 yılına kadar eşiyle birlikte çalıştırdıkları Erlangen’deki Theatercafê’de sanatçılara ve sanat meraklılarına ev sahipliği yaptı. Bektaş, 2011 yılından bu yana eşiyle birlikte Erlangen ve Salihli’de yaşamakta. Alman politikacıların söylediklerinin aksine bunun bir “kazanım, zenginlik olduğunu” vurgulamakta. Bektaş’ın Almanya’da yaşayan bir oğlu (1979) ile bir kızı (1983) var. Bektaş’ın ilk şiirleri gençlik yıllarında Türkiye’deki edebiyat dergilerinde yayınlanmıştır. Bektaş’ın, şiir, roman, hikâye ve tiyatro oyunlarını kapsayan eserleri, ağırlıklı olarak Türkiye’de ve Almanya’da yayınlanıyor. Bazı yapıtları çevirilip Yünanistan’da ve Brezilya’da yayınlanmıştır. Almanya’daki ilk yayınları şiir ve öykü kitabı „Belagerung des Lebens“ (1982) ve şiir kitabı „Ohne dich ist jede Stadt eine Wüste“dir (1984). Zamanla daha kapsamlı hikâyeler, romanlar, tiyatro oyunları ve çocuk kitapları yayınlanmıştır. „Gölge kokusu“ romanı 1999 yılında „Eylül fırtınası“ adı altında Atıf Yılmaz tarafından sinemaya uyarlanmıştır. Bazı hikâyeleri Almanya‘da radyo oyunu olarak uyarlanmış ve yayımlanmıştır. Tiyatro dalında da eserler vermiş, bazı oyunları Türkiye Devlet Tiyatroları repratuvarına alınmış, oynanmıştır. Bunun ötesinde Habib Bektaş Evrensel ve Yeni Hayat gazetelerinde köşe yazarı olarak çalışmıştır. Bektaş 2005 yılında Yüksel Pazarkaya ile birlikte Almanya’da Sardes Yayınevini kurmuştur. 2009 yılına kadar faaliyet gösteren yayınevi, proğramında Haldun Taner, Gülten Akın, Necati Tosuner, Semih Poroy gibi çağdaş Türk yazarlarının / sanatcılarının eserlerini Almanya’da yayınlamıştır. Düzyazı Çocuk kitapları Sahne eserleri 1723-1727 Osmanlı-İran Savaşı 1723-1727 Osmanlı-İran Savaşı, Osmanlı İmparatorluğu ile çöküş devrine girmiş olan İran'daki Safevî Devleti arasında 18. yüzyıl'da Batı İran ve Kafkaslar'da yapılmış olan bir dizi savaştır. Lâle Devri, her ne kadar bir barış devri olarak gözükmekte ise de bu devirde İran’da hüküm süren Safevî Devleti ile girilen savaşlar buna bir istisna olarak kabul edilmektedir. Özellikle Avrupa’da kaybedilen toprakların geri alınamamış olması Osmanlı Devleti’nin gözünü karışık bir durumda bulunan İran’a çevirdi. Osmanlılar’ın gözünü İran’a çevirmesinin en büyük nedenlerinden birisi de Şiîliğin bu devletin resmi ideolojisi olmasından dolayıdır. Ayrıca bu dönemde İran’daki Şah I. Hüseyin yönetimi İran’da Şiî olmayanlara karşı baskı uygulamaktaydı. İran’da yaşayan Sünni Müslümanlar, Şah Hüseyin yönetiminden memnun değildiler ve Osmanlı padişahı III. Ahmet’e mektup yazarak Osmanlılardan yardım istemişlerdi. Pasarofça Antlaşmasıyla Avrupa’da kaybettiği toprakları İran ile yapacağı bir savaş ile telafi etmeyi bu dönemde iyice benimseyen Osmanlı Devleti, bu nedenle Dürri Ahmet Efendi’yi de İran’ın iç durumunu öğrenmesi için bu ülkeye gönderdi. Bu görev için İran’a giden Dürri Ahmet Efendi, İstanbul’a geri döndüğünde İran’ın karışık durumunu ve Safevî Hanedanını doğudan tehdit eden Mir Üveysoğlu Mahmud Han hakkındaki raporunu sadrazam ve padişaha sundu. Bu sırada Şirvan Han’ı Davud Han, Şiîlerin ve Rusların tazyikine uğradığını belirterek Osmanlılara sığındı ve Osmanlı Devleti’nin Davud Han’ı büyük bir salahiyet ile han tayin etmesi de Rusları son derece zor bir durumda bıraktı. Hem Osmanlılar hem de Ruslar Hazar Denizi’nin batı sahillerini ele geçirmek isteyince iki taraf Kafkaslar’da karşı karşıya geldi. Fakat Rusların erken davranıp Bakü’yü işgal etmesi sonucu savaş tehlikesi atlatıldı ve bunun üzerine Osmanlılar, Şirvan Sünnilerini himaye etmek amacı ile bu sefer de İran’ın iç işlerine karıştılar. Osmanlı İmparatorluğu, bütün bu gelişmeler üzerine İran-Safevî Devleti’ne savaş açtı ve İngiltere ve Fransa’nın da araya girmesiyle bir çatışma olmadan Rusya ile aralarında anlaştılar ve Ruslarla gizli bir antlaşma yaparak Safevîlerin Kafkaslar’daki topraklarını Ruslarla paylaştılar (İstanbul Antlaşması). 1723’te başlayan Osmanlı-Safevî savaşları sırasında birçok insan ya esir edildi ya da göçe zorlandı. Kuzey sınırlarından Rusya ile yaptığı antlaşmadan dolayı emin olan Osmanlı Devleti, kendinden emin bir şekilde İran üzerine yürüdü. Üç koldan bu ülkeye giren Osmanlı kuvvetleri, 1724’te Revan’ı ele geçirdikten sonra 1725’te de büyük zorluklarla Gence’yi ele geçirdiler. Bundan başka Nihavend, Nahçivan, Kirmanşah ve Hemedan gibi İran’ın önemli şehirleri de ele geçirildi. Fakat 1726’da İran Şahı I. Hüseyin’in Afganlara esir düşmesiyle ile İran’da yönetimi ele geçiren Afşar Türkmenlerinden Nadir Han, Safevî tahtına göstermelik olarak II. Tahmasb’ı çıkarttı ve şeklen de olsa Ona bağlı kaldı. Nadir Han, bu şekilde Safevîlerin de desteğini kazanarak İran’da fiilen yönetimi ele geçirdikten sonra Türkmen ve Farslar’dan topladığı ordusuyla Osmanlıların üzerine yürüdü. Osmanlılar yeni Şah’ın ordusuyla Andican denilen yerde bir meydan savaşı yapmak zorunda kaldılar ve bu savaşı kaybettiler. Osmanlıların bu savaşı kaybetmesinde, İran ordularının yanında Afgan kuvvetlerinin de yer alması ve Osmanlı Ordusunda yer alan bazı Kürt aşiretlerinin savaş sırasında taraf değiştirerek Nadir Şah’ın ordusuna katılması da önemli bir etken olmuştur. Savaş sonunda imzalanan Hemedan Antlaşması ile İran’ın nazik durumundan dolayı Osmanlılar pek fazla toprak kaybına uğramadı. Fakat bu savaşta alınan yenilgi halk arasında padişaha ve sadrazama olan güveni sarstı ve Patrona Halil İsyanı'nın çıkmasının sebeplerinden biri oldu. Mario GÃ¶tze Mario Götze (d. 3 Haziran 1992, Memmingen), Bundesliga ekibi Borussia Dortmund'da ofansif orta saha olarak görev yapan Alman millî futbolcu.