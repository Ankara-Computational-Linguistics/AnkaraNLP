birliklerin sayısı 10 bin kadardı. Görünüşte fazla dikkat çekmeyen bu adamlar, oldukça dayanıklıydılar. Haçlarla süslü sancakları, sadrazamı selamlamak üzere eğildi16 . Türkler, ilk aşamada bu yardımcı birlikleri kullandılar. Eflaklar, sadrazamın eniştesi Şam Beylerbeyi Kıbleli Ali Paşa'ya Montecuccoli'ye karşı destek vermek üzere Waag Nehri'ni geçtiler. Emrinde bin kadar asker bulunan Montecuccoli17 Bratislava'ya (Pressburg) geri çekildi ve Ali Paşa, Freistadt (Macarca Galgoc Slovakça Hlohovec) Kalesi'ni kuşatma altına alırken, Romenler ve Tatarlar birleşerek Brünn'e (Brno) kadar akına çıktılar. Köprülüzâde Fazıl Ahmed Paşa, bu arada Türkleri bizzat taarruza teşvik etti ve 24 Eylül'de Uyvar'ın korku dolu müdafaa kıtası nihayet teslim oldu 18 . Apafi, ancak bu zaferden sonra Osmanlı karargâhına geldi19 ve burada sultanın onayını aldı. Türkler bunun üzerine Neitra (Nyitra/Neutra) ve Leva'ya (Lewenz) kadar geldiler. Tatarlar, Olmütz yakınlarına akın ederken, diğerleri Bratislava'ya yöneldiler. Sadece Zrinyi'nin yeni kalesine doğru hareket eden Cengiz Paşa yönetimindeki 10 bin Boşnak, Peter Zrinyi'nin Hırvatları tarafından engellendiler (Ekim). Dönüş yolunda Köprülüzâde Fazıl Ahmed Paşa, daha önce de saldırıya uğrayan Leva'yı ele geçirdi ve Novigrad, Kaplan Paşa'ya teslim oldu 20 . Türkler her yerde halkın dostu olarak hareket ediyor ve kötü durumda olanlara para dağıtıyorlardı, zira sadrazam, kanları emilen ve kötü muamele gören Macarların bağımsızlığa yönelik ulusal ruhundan ve yurtseverliklerinden haberdardı ve bazı Macar Kalvinistlerin kendisini ve Türkleri Macar özgürlüğünün kurtarıcısı olarak karşılamaları ve halkı, Türklere katılmaya davet etmeleri onu fazla şaşırtmıyordu 21 . Köprülüzâde Fazıl Ahmed Paşa, bu hadiseler sırasında Belgrad'ta kalmıştı. Yeniçeriler burada ayaklanarak, barış talep etmişler ve çadırının iplerini kesmişlerdi22 . Buna rağmen, Avusturya Seferi'ni 1664 yılında tekrarlayacaktı. Avusturya, 1664 yılının Ocak ayında Nikolas Zrinyi komutasındaki bir ordunun Bersencse ve Babocsa'yı ele geçirmesi ile Osmanlı'ya meydan okumuştu. Alman birlikleri daha sonra Zigetvar ve Peçuy (Fünfkirchen) önlerine gelmişler ve Kanuni Sultan Süleyman'ın kalbinin gömülü olduğu türbeyi ateşe vermişlerdi. Yine Kanuni tarafından Ösek (Eszek)'te yaptırılan güzel köprü, Zigetvar Beyi Mehmed Paşa'nın gözleri önünde alevler içinde yandı23 . Köprülüzâde Fazıl Ahmed Paşa bu yüzden alışkanlıkların aksine kış ortasında bir sefer düzenlemek zorunda hissetti kendini, ama Zrinyi'nin emindeki birliklerin geri çekildiklerine dair haberler, vazgeçmesini sağladı. Ancak Mart ayında Tuna Nehri tekrar geçildi. Bu sefer, Alman komutan De Souches bir yıl önce kaybedilen yerleri tekrar geri kazanmak için saldırıya geçmişti. Erdel'de ve komşu bölgelerde parasını alamayan Klausenburg ve Szekelyhid'in 24 müdafaa kıtaları her iki yeri de Apafi'ye teslim etmişlerdi. Ama 7 Mayıs'da Neitra teslim oldu ve Haçova (Keresztes) mevkiinde meydana gelen bir karşılaşmadan sonra, Avusturyalılar kısa bir süre sonra teslim olan Leva'ya saldırdılar. Kanije'de Zrinyi ve başka iki komutan Hüseyin Paşa'yı muhasara altında tutuyorlardı25 . Köprülüzâde Fazıl Ahmed Paşa, köprüsü 40 gün içinde tekrar inşa edilen Ösek, Peçuy ve Zigetvar üzerinden 40 bin asker ve 100 top ile kuşatması derhal kaldırılan Kanije'ye geldi26 . Kısa bir süre sonra Babocsa'da yine Osmanlı Sancağı dalgalanıyordu. Türkler daha sonra Köprülüzâde Fazıl Ahmed Paşa komutasında Zrinyi tarafından Mur Nehri kenarında yaptırılan yeni kaleyi kuşatma altına aldılar. Strozzi'nin ölümünden sonra Montecuccoli Mayıs ayının ortalarında savunmanın yönetimini devraldı. Köprülüzâde Fazıl Ahmed Paşa'nın kaleyi eline geçirerek, Avusturyalılara karşı yapılan bu ikinci seferin sebebini haklı çıkaracak kaleye ilişkin mücadele birkaç hafta sürdü. 29 Haziran'da müdafaa kıtası nihayet teslim oldu ve Köprülüzâde Fazıl Ahmed Paşa, kaleyi büyük bir zevkle temellerine varana kadar yerle bir etti27 . 12 Temmuz'da Köprülüzâde Fazıl Ahmed Paşa zaferden emin bir şekilde Kanije'ye geldi. Savunucuları öldürülen Küçük Komorn derhal teslim oldu 28 . Her seferinde daha da ileri giden Osmanlı'nın eline sırasıyla birçok başka kale geçti. Tıpkı Girit'te Venediklilerin yardımına koşan Fransızlar gibi burada da birçok Fransız'ın yardıma geldiği Hristiyanlar, sonunda kendini savunmaya karar vermişlerdi. Regensbur'da toplanan bir meclis, İtalya, İngiltere, Fransa ve Lehistan'a Haçlı Seferi için yardım istemek üzere elçiler göndermiş29 ve Venedik kendi temsilcisi Antonio de Negri'yi buraya göndererek görüşmelere katılmıştı30 . Louis yönetiminde bir Haçlı Seferi görüntüsü veren Fransız Coligny, Châteauneuf, St. Aignan ve De Sault savaşıyordu. Macaristan savaşında tekrar yerini alan Romen birlikleri, Leva üzerine gönderilen Budin ve Eğri Beylerbeyleri ile Uyvar'ın yeni komutanına katılmışlardı. Freistadt'tan buraya gelen De Souches ile 19 Temmuz'da San Benedikt köyü yakınlarında bir karşılaşma meydana geldi. Romen prenslerin, özellikle ülkesine döndükten sonra bu yüzden Tatarlar tarafından Boğdan'a, oradan da Lehistan'a kovulacak olan Gika'nın, bu karşılaşmada Osmanlı'nın güvenilir birer müttefiki gibi hareket etmemesine rağmen, en büyük kayıpları Romenler verdi31 . Bu bahtsız muharebede aralarında Ali Paşa olmak üzere, birçok Türk hayatını kaybetti. Sadrazam Köprülüzâde Fazıl Ahmed Paşa, birkaç gün boyunca Raab Nehri'ni geçmeye çalışsa da geçemedi. Ancak 31 Temmuz'da Saint Gotthard Manastırı ve Moggersdorf yakınlarında büyük bir muharebe gerçekleşecekti. Regensburg'da toplanan mecliste, Alman İmparatorluğu'nun tamamında toplanan paralar ve yapılan fedakârlıklarla bir araya getirilen ve şimdi Osmanlı'nın üzerine gönderilen 30-40 bin kişilik bir ordunun temeli atılmıştı32 . 16-17 Temmuz tarihlerinde Montecuccoli'nin emrindeki birliklerle buluşmuşlardı33 ve Fransa birliği de onlara katılmıştı34 . Montecuccoli, taburlardan ve süvari bölüklerinden oluşan birliklerle Türklerin henüz bilmediği yeni bir strateji geliştirmişti. Köprülüzâde Fazıl Ahmed Paşa, Alman temsilci Reninger'in ilettiği teklifleri yine geri çevirdi, zira Uyvar'ın geri verilmesini, akınlara karşı bir Avusturya Kalesi'nin kurulmasını ve Szent-Job ile Szekelyhid'in yıkılmasını öngörüyorlardı. O, bu iki kaleyi kurtarmak, yeni fethi Uyvar'ı elinde tutmak ve Küçük Komorn ile Serinvar kalelerinin bir daha tamir edilmeyeceğine dair söz istiyordu. Ayrıca iki imparatorluğun Zitvatorok Antlaşması'nda öngörülen eşitliği de ortadan kaldırılacaktı35 . 31 Temmuz'da bazı Osmanlı birlikleri nehrin diğer kıyısına geçmişlerdi, ama hafif süvari birlikleri tarafından geri püskürtüldüler. 1 Ağustos'ta özellikle İsmail Paşa'nın komutasında 6 bin yeniçeri olmak üzere, başka birlikler Raab 36 Nehri'ni geçtiler ve Alman ordusuna büyük kayıplar verdirerek, Almanların birliklerini dağıttılar. Ama Lotringenli Karl, Türkleri tekrar geri püskürtmeyi ve tahkim edilmiş Moggersdorf'u ellerinden almayı başardı. Montecuccoli bizzat geldiğinde ise Türklerin durumu zorlaştı. De la Feuillade ve Beauvise'nin emrindeki 2.600 Fransız'ın, Ren birliklerinin de bulunduğu sol kanattan yaptıkları taarruza dayanmak mümkün değildi. Nehrin sağ kıyısında kalan Osmanlı birliklerinin başka geçitler bulma ve Hristiyan ordusunun kanatlarını etrafından dolaşma çabaları sonuçsuz kaldı ve Almanların genel bir taarruzu savaşın sonunu getirdi İsmail Paşa, yeniçerilerin ve sipahilerin liderleri, Kaplan Paşa, hazinedar, Bosna Beylerbeyi Ali Paşa, sipahi ağası ve sadaret kethüdası 4-5 bin ölünün arasında idi. Yeniçeriler ve Arnavutlar, aman dilemektense, kanlarının son damlasına kadar yiğitçe savaşmışlardı37 . Sadrazamın bu savaşa katılmayan 30 bin sipahisi beklenmedik bir anda ortaya çıkan düşman karşısında geri çekildiler. Almanlar ise nehrin sağ kıyısına geçip, sadrazam ile nihai karşılaşmaya girebilecek durumda değildiler. Yine de bu zafer, Hristiyanların Osmanlı'ya karşı meydan muharebesinde 300 yıldan beri elde edilen en büyük ve en görkemli zaferdi38 . Askerî açıdan ise Türklerin büyük bir muharebe ile bile Raab Nehri'ni geçemediklerinden başka bir anlamı yoktu. Montecuccoli, geri dönüş yolunda Waag Nehri üzerinde yeni bir nokta bulmak zorunda kaldı ve Sadrazam Köprülüzâde Fazıl Ahmed Paşa, İstolni Belgrad önlerinde yeni ve büyük bir orduyu yanına çağırarak Uyvar ve Neitra'ya doğru ilerledi39 . Köprülüzâde Fazıl Ahmed Paşa, Vasvar karargâhında meydan muharebesinden dokuz gün sonra Osmanlı Devleti'nin oldukça lehine bir barış yapacak derecede güçlü idi. Erdel, yine Apafi'nin yönetimi altında Osmanlı Devleti'nin vasalı olarak kalacaktı Uyvar, Novigrad ve Varad'ı yine ellerinde tutan Türkler, 1661 yılında işgal edilen kalelerden dördünü geri alırlarken, Szekelyhid, Neitra ve Leva'yı geri veriyorlardı Zrinyi'nin Kalesi artık Kanije'yi tehdit etmeyecekti ve her iki tarafın resmî elçileri, kaysere ve sultana karşılıklı olarak 200 bin Gulden değerinde hediyeler getireceklerdi. Ancak İstanbul'a gönderilen Kont Leslie bu şartı yerine getirecek olsa da, devletin içinde bulunduğu para krizi ve sultanın açgözlülüğü yüzünden Türklerin bu şartı yerine getirmesi mümkün değildi40 . Alman Kayser, kendisi için hiç de parlak olmayan bu barışı, rahatsızlık verici bir savaşı bitirmek ve nihayet Batıdaki meselelerle uğraşmaya vakit bulabilmek için derhal kabul etmekte gecikmedi. Köprülüzâde Fazıl Ahmed Paşa, etrafındaki Tatarlar ile birlikte yenilen bir savaş komutanı gibi değil, aksine mağlubiyet ile sonuçlanan bir muharebeden sonra bile büyük avantajlar elde edebilen yetenekli bir siyasetçi olarak Belgrad'a yöneldi41 . Köprülüzâde Fazıl Ahmed Paşa'nın 1 Ağustos'ta cereyan eden hadiseleri anlattığı şekilde, Sultan IV. Mehmed sonuçlardan oldukça memnundu O, sadık hizmetkârının Raab Nehri kenarındaki bu mağlubiyeti, Belgrad'taki karargâhta kendisine tehditte bulunan ve hakaret eden yeniçerilerden kurtulmak için bilerek sahnelediğine inanıyordu 42 . Almanlar, yaz aylarında İstanbul'a bir elçi topluluğu ile gelen Kont Leslie aracılığıyla barışı daha da pekiştirdiler43 ve Bâbıâli, fermânlar çıkartarak ticaret serbestisini ve Katolik inancının serbestçe icra edilebileceğini yazılı olarak onayladı44 . Kont Leslie, kayserin vekili olarak ilk kez Avusturyalı bir şirket üzerinden, Türkiye'ye metal ithal etmek ve Osmanlı Devleti'ndeki bazı çevreleri kendilerine bağlamak için Tuna Nehri üzerinde düzenli gemi seferlerinin yapılmasını teklif etmişti45 . Ancak bu önemli teklif önceleri çok da ciddiye alınmadı. Nihayet, o dönemde iyice ihmal edilen 46 Venedik savaşı için kesin bir hedef belirleme zamanı gelmişti. Türklerin Almanlar ile Osmanlı İmparatorluğu için oldukça onurlu 47 kabul ettikleri barış antlaşmasını engellemek için elinden gelen herşeyi denemiş olan Venedik, kendisini bekleyen tehlikenin bilincinde idi. Buna rağmen, nihai savaşa hazır sayılmazdı aksine tüm umutlarını iyi bir para karşılığında daha önce de Dumenil, Rolancourt ve başka birçok komutan 48 sağlamış, Batı dünyasının güçlü bir biçimde bu savaşa katılmasına ve 1664 yılında Büyük Amiral Beaufort yönetiminde Berberistan'da Jijeli ve 1665 yılında Tunus ve Cezayir'e kadar uzanan işsiz Fransız kadet askerinin ve başka asilzâdelerin savaşma isteğine bağlamıştı49 . Saint Gotthard Muharebesi'nin galibi Montecuccoli gibi bazıları ise gelecekte Boşnakların, Rumların, Romenlerin, hatta belki de Tatarların 50 ve Kazakların bile ayaklanabileceğini ve İstanbul'un kızgın güllelerle topa tutulabileceğine inanıyordu. Sultan IV. Mehmed, savaşa onay vermesine ve bu savaşın devamı, artık çoğunlukla seyislerden 51 , İstanbul'da ganimet ve mevkii peşinde olan unsurlardan ve fiziksel olarak bu iş için uygun görülen gönüllü gençlerden oluşan askerleri dizginlemek için İmparatorluk açısından bir gereklilik arz etmesine rağmen, Türkler arasında yine de bazı itirazlar duyuluyordu. Artık herkes rahat bir nefes almak istiyordu ve askerler özellikle Dalmaçya'ya gönderilmeye pek hevesli görünmüyorlardı. Köprülüzâde Fazıl Ahmed Paşa'nın eski düşmanları olan silahdarın ve musahiblerin entrikaları hâlâ devam ediyordu ve konumu kimi zaman ciddi bir biçimde tehlikeye giriyordu 52 . Ballarino, yeni talimatlar beklemesi gerektiğini öne sürdüğü için 53 görüşmeler 1664 yılında yarıda kesildiğinde, Venedik Girit'teki yerlerini Fazıl Ahmed Paşa'nın adaya yapması beklenen saldırısına karşı tedbir almaya başladı. Daha önce Savoy Dükü'nün hizmetinde bulunan Kont de Ville, orduyu yönetecekti. Ama daha adaya gelemeden İskenderiye'den gelen gemiler Hanya'daki Türklere erzak getirmişlerdi bile. Denizde Fransız korsan Hoquincourt ile karşılaşmalarına ve büyük kayıplar vermelerine rağmen, 30 kadırga ile ek birlikler de gelmişti54 . Venedik Amirali, 1665 yılında Osmanlı Donanması ile karşılaşmadan Takımadalar sularında geziniyordu 55 . Sarayda faaliyet gösteren ve kısa bir süre sonra azledileceğini umut eden muhalifleri yüzünden İstanbul'dan ayrılmak istemeyen Sadrazam Fazıl Ahmed Paşa, Venedik Balyosu Ballarino'ya yeni tekliflerde bulundu Venedik Suda'yı boşaltacak ve Granbusa (Carabusa) Kalesi'ni yıkacaktı. Ama adada yerleşik sipahiler, Girit'te başka bir yerle tazmin edilmek istemiyorlardı56 . Fazıl Ahmed Paşa, İstanbul'dan ayrıldığında pazarlıklar hâlâ devam ediyordu. Bu amaçla 1666 yılında Tebese (Tep/Theben) yakınlarında hayata veda edecek olan Venedik Balyosu'nu da beraberinde Mora'ya getirdi57 . Fransa'nın arabuluculuk görevini üstlenmesi düşünülemezdi. Avrupa'daki en güçlü devletin elçisi De la Haye Vantelet, Alman elçi Leslie'nin ve İngiliz temsilcinin karşılamalarından çok daha sönük geçen karşılanması hakkında şikayet edince, aşağılanmıştı Huzura kabul edildiği bir sırada sabırsızlık gösterdiğinde sadrazamın hakaretlerine maruz kaldı. Sarayın memurlarından kötü muamele gördü ve birkaç günü tutuklu olarak Fazıl Ahmed Paşa'nın sarayında geçirmek zorunda kaldı. Sadrazam ancak ondan sonra sonuçsuz kalmayabilecek bu durumun imkânsızlığını fark etti ve bu şekilde aşağılanan elçiye gelecekte daha iyi bir muamele sözü verildi58 . De Ville 59 , nihayet 2 Ocak 1666 tarihinde donanmanın yönetimini devraldı. Emrinde 7 bin piyade ve 800 süvari vardı. 27 Şubat'ta Suda'da idi ve Hanya'ya yapılacak saldırının (seferin) hazırlıklarına başladı, ama bu saldırısı geri püskürtüldü. Bunun üzerine Kandiye'ye geldi ve buradan Kandiye'yi kuşatan Osmanlılara karşı başarısız teşebbüslerde bulundu. Yine de emrindeki güçler, Floransa'dan kısmen gönderilen yardımcı birlikler ve Venedik'in Kardinal Barberini sayesinde elde ettiği savaş malzemeleriyle uzun süredir Osmanlılara direnen bu büyük ve önemli kaleyi bundan sonra da tutabilmeyi umuyordu 60 . 2 Mayıs'ta Sultan IV. Mehmed İstanbul'dan ayrıldı ve Edirne'ye geçti. Gelen sipahilerin sayısı çok düşük olduğu için ağalarının boynunu vurdurdu. Köprülüzâde Fazıl Ahmed Paşa, aynı tehdit altında Tesalya'ya gitti Kuşatma altında bulunan Kandiye'ye mümkün olduğunca geç varabilmek için mümkün olan en uzun yolu seçmişti. Ballarino ile görüşmeler hâlâ sürüyordu ve onun ölümünden sonra aynı pazarlıklar Venedik sekreteri ile devam ettirildi. Suda karşılığında İstiye bölgesi ve Kandiye yakınlarında dört millik bir bölge teklif ediliyordu 61 . Bu yüzden Fransa temsilcisi de Lionne, sadrazamın adaya bizzat gelmeye niyeti olmadığını düşünüyordu 62 . Aynı şekilde Bosna Beylerbeyi'nin Primorie'ye saldırdığı Dalmaçya'da savaş çok ağır ilerliyordu 63 . Venedik Donanması Takımadalar sularında aynı dönemde Osmanlı Donanması'nı boşuna arıyorlardı ve elde ettikleri tek başarı Volo'nun ele geçirilmesi oldu 64 . Sadrazam, Venedik sekreteri Padavino'yu hâlâ yanında tutmasına ve sultanın şartlarını içeren bir barışı sağlamak için elinden geleni yapmasına rağmen, Fazıl Ahmed Paşa sonunda Kandiye'ye karşı yapılacak büyük seferi başlatmak zorunda kaldı. Takımadalardaki beylerin gemileri, 2.500 asker ile birlikte yeniçeri ağasını ve sadrazamı aldılar. Venedikliler, bu büyük filonun karşısına çıkmak ya da ona zarar veremeyecek kadar zayıftılar. Bunun yerine Paros'ta hadiselerin gidişatını beklemeye başladılar. Böylece Kasım ayının başında Kandiye'yi kuşatacak yeni ordu Hanya Limanı'na geldi65 . Fazıl Ahmed Paşa, Yeni Kandiye'ye geçerek savunma tedbirlerini denetledi. De Ville ise komutan Antonio Barbaro ile anlaşmazlığa düştü Venedik İtalyan prenslerden para ve askerî birlik dileniyordu ve yeni genel komutanı Francesco Morosini filosunu küçük birimler hâlinde, Osmanlı nakliye gemilerini takip etmek üzere bir oraya bir buraya gönderiyordu. Bu sayede 2 bin Mısırlı'yı taşıyan 13 gemiyi mağlup ettikten sonra Hanya'da yönetimi devralacak Mısır Beyi Ramazan Bey'i esir almayı başardı. Fazıl Ahmed Paşa, bu arada 1667 yılının Mayıs ayı başlarında başlayacak saldırının hazırlıkları ile yeterince meşguldü 66 . 22 Mayıs'ta De Ville, Lorenzo Pisani, Alman paralı asker Wertmüller, Franco Battaglia ve Girit asilzâdeleri Vetturi, Giovanni Morosini ve Grimaldi'nin Gesu, Betleem, Saint Andre, Kızıl tabya (Sabbionera), Martinengo ve Panigrat tabyalarının savunmalarını yönettikleri Kandiye önlerinde Fazıl Ahmed Paşa, orduyu denetliyordu. Daha sonra Türkler ve Mısırlılar yerlerini aldılar. Fazıl Ahmed Paşa, yeniçeri ağası ve Avrupa sipahileri ile Panigrat önlerine konuşlanmıştı. Girit'ten sorumlu Vezir Ahmed Paşa, Yeniçeri Kethüdası Zülfikâr Ağa, yiğit Karaman Beylerbeyi Katırcıoğlu, Adana Beylerbeyi Turnacıbaşı ve Anadolu Beylerbeyisi Kara Mustafa Paşa, diğer saldırı noktalarına yerleşmişlerdi. Yedi top, savaşın başladığını haber verdikten sonra, özellikle Panigrat ve Betleem tabyalarına ağır bir şekilde yöneltilen top atışları başladı. Yine de Osmanlı birliklerinin sayısı, uyumayı bile unutan 67 Venedik askerlerinin ve kahramanca direnen halkın direncini kırmaya yeterli değildi. Ahmed Paşa'nın emrinde en fazla 23 bin kadar asker vardı68 ve Yenişehir (Larissa) dolaylarındaki efendisinden boşuna destek istiyordu 69 . Fazıl Ahmed Paşa'nın bizzat yönettiği Girit savaşının ilk yılı önemli bir sonuç elde edilemeden sona erdi70 . Aksine düşmanlıklar önemli hadiseler meydana gelmeden uzuyordu Sivas ve Halep'ten nihayet destek birlikleri gelince, 28 Eylül'de Anadolu Beylerbeyi Kara Mustafa Paşa'nın hayatını kaybedeceği büyük bir taarruza geçildi. Rumeli Beylerbeyi de daha sonraki çatışmalarda hayatını kaybedecekti. Venedikliler de yıl sonunda toplam 800 subay ve 6 bin asker olmak üzere oldukça ağır kayıplar verdiler71 . niyetli idi 72 elçiler, Osmanlı karargâhında hayata veda ettiler73 - ama gerek askerî, gerekse maddi açıdan artık iyice tükenmişti. 1667 yılında meydana gelen büyük bir deprem Kotor, Budua ve Kastelnova kalalerinin surlarını yıkınca, Catarino Cornaro, Osmanlıların ani baskınını önlemek için bu bölgeye gitmek zorunda kaldı74 . Filo, hiçbir şey Venedik, gönderdikleri direnmeye diplomatik yapamayacak kadar zayıftı. Kaptanlar, denizlerde nöbet tutmakla yetindiler ve Türkler, henüz Venedik'in elinde bulundurduğu diğer adalara da saldırma tehditlerinde bulunuyorlardı75 . 6 Ağustos 1667 tarihinde Kandiye'deki 35 Venedik gemisinin kaptan-ı deryanın 60 gemisine meydan okuması sonuç vermedi76 . Venedik tüm umudunu Batı'nın, papanın, Fransa hükümdarının, İtalya'nın İspanyol kral nâibinin ve Alman prenslerin yardımlarına bağlamıştı. Kandiye'ye yapılan saldırı ise Latin ve Alman Batıda gerçekten de büyük yankılar uyandırmıştı. Haçlı Seferi fikirleri, bu sefer sadece askerî alanda da olsa, tekrar canlanacakmış gibi görünüyordu. Hanedanların temsilcileri ve diğer güç sahipleri, Doğudaki bu büyük şehrin savunmasına katkıda bulunmaları, para ve birlik göndermeleri gerektiğini düşünüyorlardı. Papa, Dalmaçya'ya birlikler gönderip, Malta şövalyelerinden destek istedi. 1667 yılında Takımadalarda Gianettion Doria ve Villafranca Kontu yönetiminde Napoli kral nâibinin gemileri görünüyordu 77 . Yeni Papa IX. Clemens de Ankona üzerinden Doğu'ya paralı askerler gönderdi. Alman Wrangel ve Fransız d'Harcourt – Lotringen Dükü'nün hizmetinde – iki iyi dost olarak haçın altında Fazıl Ahmed Paşa'nın Osmanlılarına karşı savaşıyorlardı. Bavyeralı Albay von Kilmansegg'in 78 emrinde Alman Kayser'in buraya el altından gönderdiği 500 piyade vardı. 1668 yılında ayrıca bir Frontenac79 ve San Andre Dükü savaşa katılmak üzere buraya geldiler80 . Fransız-İspanyol savaşı papanın arabuluculuğu ile sona ermesine rağmen, Girit'i mümkün olduğu takdirde Fransız kolonisi yapma niyetini defalarca ortaya koyan Fransa81 , Doğuya müdahale etmemesi gerektiğini düşünüyordu. Bunun için Provansalıların ticarî kaygıları82 ve XV. Louis'nin Batıda temsil ettiği ulusal menfaatler fazla ağır basıyordu 83 . Venedik, papa ile sınır anlaşmazlıkları yüzünden kavgalı idi84 . Bu yüzden Fransa'dan sadece 100 bin skudi para yardımı ve maceraperest Fransız asilzâdeler geliyordu. Bu unsurlar kısa bir süre sonra Kandiye'nin, dolayısıyla adanın tamamının önlenemez düşüşünü dramatik bir biçimde süsleyeceklerdi. Öncelikle papanın ve 2 bin asker ile birkaç kadırga göndermeyi vaat eden kral nâibi ile papanın bayrağı altında savaşacak bin kişilik bir Alman birliğinin yardımı bekleniyordu 85 . Fazıl Ahmed Paşa bu arada kaçak Andrea Barozzi'nin 86 tavsiyesi üzerine San Andrea ve Sabbionera tabyalarına saldırıyordu. Türk askerler, limanda bir duvar kurmakla meşguldüler. Ünlü bir korsan olan Atina Beylerbeyi Durak Paşa, Kandiye önlerinde dolaşan yedi Venedik kadırgasına saldırıp, Anadolu Beylerbeyi'nin emrindeki 2 bin asker ile Standia'yı ele geçirmeyi başardı. Fraschia Muharebesi'nde daha sonra teşebbüsünden zamanında haberdar olan Venedik Amiraline karşı muharebede hayatını kaybetti. Ünlü birçok beyi taşıyan gemi bu arada batırıldı ve 1.000 kadar Hristiyan forsa serbest bırakıldı87 . Baharda, bazı Alman birlikleri geldi. Kontu'nun 88 yönetimindekilerin Waldeck parasını Braunschweig Dükü ödüyordu. Ayrıca Alman Tarikatı üstad-ı âzamı Salzburg Arşidükü'nün, ve başka Alman asilzâdelerin de birlikleri buraya geldi. Kayser'in birlikleri Starhemberg Kontu'nun emri altında idi89 . Kardinal Barberini yine önemli paralar gönderdi ve Venedik yeni atanan genel vali Cattarino Cornaro ile gönderilen önemli meblağlar topladı. Arnavutları ve Maynotları ayaklandırabileceklerini ve Türklerin çoğu artık sonu gelmeyen bu savaştan bıktıkları için Padro Ottomano ismiyle tanınan Osmanlı taht müddeisinin mektupları ile Kandiye'yi kuşatanlar arasında bir isyan çıkartılabileceğini düşünüyorlardı. 3 Ağustos'ta Morosini ve Papa'nın komutanı Rospigliosi komutasındaki donanma Ayatodori'yi tekrar geri aldı ve tahrip etti. Bunun üzerine Venedik, papa ve Malta bayrakları altında büyük bir deniz gücü, 5 bin kişilik bir kıtanın hâlâ Osmanlılara direndiği Kandiye önlerine geldi. Türklerin 26 Ağustos'ta denedikleri bir taarruz yine başarısız kaldı90 . 20 Eylül 1668 tarihinde Tulon'da Fransız şövalyelerinin ünlü temsilcilerinden bir grup gemilere bindi La Feuillade, San Paul Dükü, Marşal de Turenne'in yeğeni, Caderousse, Villemort Kontu, de la Motte-Fénélon, de Tavannes ve kardeşi, Beaumont Kontu, Rohan ve Chateau-Thierry Dükleri de bunların arasında idi. Bu grup, aralarında onaltı yaşlarında gençlerin de bulunduğu toplam 600 gönüllü Türklere karşı zafer kazanacaklarından emindi. Malta üzerinden 1 Kasım'da Standia'ya geldiler91 . St. Andre'nin yaralandığı başarısız bir çıkartma ve Kaptan-ı Derya Kaplan Paşa'nın Kandiye önlerinde belirmesi Venediklilerin cesaretini kırmıştı, ama Venedik kaptanı Taddeo Morosinin'nin Venedik'ten 1.700 piyade ile buraya gelişi, ortamı yine rahatlattı ve sabırsız Fransızların Osmanlılara derhal saldırma fikri nihayet kabul edildi. Fransızların savaşma isteği tek bir darbe ile son bulacaktı. Osmanlı disiplini, Girit'teki uzun ve zorlu savaş sırasında tekrar yerleşmişti. Ayrıca sadrazamın bizzat burada bulunuşu, savaşan yeniçeriler ve sipahiler, Rumeli ve Anadolu birlikleri, Müslüman ve Ermeni lağımcılar, İngiliz ve Hollandalı 92 mühendisler93 üzerinde olumlu bir etki yaratıyordu. Gelen yeni birlikler ordunun iyi durumda kalmasını sağlamıştı ve Mora'dan istenen birliklerin buraya gelmesini – Sultan IV. Mehmed hâlâ Yenişehir'de idi 94 - içlerinde her zamanki gibi en huzursuz, talepkâr ve ganimet düşkünü unsurun Maltalıların olduğu ve kendi içinde anlaşmazlıklar yaşayan Hristiyan Donanması engelleyemedi95 . Osmanlılar, sessiz ve kararlı96 bir biçimde bu sefer de 12 Aralık'ta Fransız süvari birliğinin cesur, hatta çılgın taarruzun bekliyorlardı. 600 şövalyeden sadece 250'si, aralarında 50 yaralı olmak üzere, geriye dönebildi. 4 Ocak 1669 tarihinde La Feuillade adadan ayrıldı97 . Aynı ay içinde Maltalılar da Girit sularını terk ettiler98 . Fransa Kralı, Türklere karşı savaş ilan etmeye çekinse de, yeni bir seferin hazırlıklarına bizzat başladı. Louis'nin Venedik'teki temsilcisi, baharda çok önemli teşebbüslerin yapılacağını garanti ediyordu 99 . Yeni ordu en az 7429 kişiden oluşacaktı ve başına daha önce de 2 bin kişilik bir maceraperest grubunu bir araya getirmeye çalışan Navailles ve Amiral François de Beaufort geçecekti100 . Fazıl Ahmed Paşa, muhtemelen diğer savaş alanlarında Osmanlı'nın saldırıya yönelik yeni siyasetini yürütebilmek için Venedik ile hiç zaman kaybetmeden barış antlaşmasına varabilmek için elinden geleni yapıyordu. Venedik'in İstanbul'daki yeni temsilcisi Alvise Molin uzunca bir süre sultanın nezdinde misafir edildi ve ancak Girit'in devrine onay veremeyeceği anlaşılınca gönderildi. Sadrazam, onu daha sonra görüşmelerin hâlâ devam ettiği Girit'e çağırdı101 . Venedik hâlâ bu önemli adanın en azından bir kısmını kurtarabileceğini umut ediyordu. 1669 yılında, Girit'i para ve savunucular ile desteklemek için yapılabilecek herşey yapıldı102 . Yeni yılın bahar ayları diğer kurbanların yanı sıra Vali Cornaro ve kolundan ağır yaralanan Girit Dükü Giacomo Contarini'nin de sonunu getirdi103 . Regensburg meclisinde Girit'teki genel Hristiyan davasının desteklenmesi hakkında görüşmeler yapılıp, adadaki 5-10 bin kişilik bir Alman birliğin parasını ödeme teklifi tartışılırken 104 , yeni Haçlı Seferi'nin Fransız yardımcı birliği 3 Haziran 1669 tarihinde Tulon'da gemiye bindi. İçlerinde sadece maceracılık ruhu değil, gerçek dinî duygular da alevleniyordu. Vivonne'nin komutasında tabii ki Fransa bayrağı altında yelken açmayan filo, 15 büyük gemi, 13 kadırga, 3 mavna, 10 küçük araç ve birçok nakliye gemisinden oluşuyordu. Louis'nin birçok muhafızları olmak üzere toplam 6.600 kişi vardı105 . Fransızlar, adada planlanan taarruz için tamamen yetersiz 3 bin kişilik bir birlik buldular. Kandiye'nin durumu ise vahimdi106 . Buna rağmen 25 Haziran'da Fazıl Ahmed Paşa'nın karargâhına saldırma emri verildi. Batılı şövalyeler ön saflarda yer alıyorlardı107 ve Osmanlı saflarını başarılı bir şekilde geçmişlerdi. Ancak, bir barut patlaması günün gidişatını belirledi. Fransızlar, lâğıma çarptıklarını düşünerek, panik içinde dağıldılar. Sayısız ölünün arasında Beaufort da bulunuyordu 108 . Bu başarısızlıktan sonra 28 Haziran'da yeni bir saldırı teşebbüsüne girişildi, ama yine bir sonuç alınamadı. 58 gemiden oluşan güçlü müttefik donanması – ki aralarında 15 Fransız, 7 Malta ve Rospigliosi komutasında 7 papa gemileri vardı109 - 3 Temmuz'dan beri Kandiye önlerinde boşu boşuna bekliyordu. Papa'nın kırmızı bayrağı altında 23 Haziran'da şehre atılan topların Hristiyanlar için tek sonucu, Osmanlılara hiçbir zarar veremeden aralarında La Therese gemisinin de bulunduğu birkaç büyük gemiyi kaybetmeleri idi110 . Ters rüzgarlar, donanmayı birbirinden ayırmıştı. Louis, Kandiye'deki mağlubiyetin haberini en acı şekilde hissetti111 . Bellefond Mareşali papanın daha fazla destek vermesi şartı ile Girit'e 2.500 kişi götürmeye hazırdı. Navailles ise yeni bir yardım teşebbüsünde bulunmak istemiyordu. Yapılacak her türlü yardımı tutunması imkânsız böylesine bir konumda gereksiz buluyordu. Maltalıların adayı terk etmeye hazırlandıkları Ağustos ayı sonlarında Navailles, Fransızları gemileri geri çekti ve 31 Ağustos'ta Girit sahillerinden ayrıldı112 . Fransa'da kralının öfkesi ile karşılaşmayacağını düşünüyordu ve Avrupa'da hakkında söylenenlere kulak asmıyordu. Kaderi artık belirlenmiş olan Kandiye'de sadece Choiseul komutasında 500 kişi daha birkaç gün kaldı. Fransızlardan bir tek Venedik hizmetinde bulunan St. Andre son ana kadar direndi ve her türlü teslimi önlemeye çalışarak, bahtsız şehrin ve halkın barutla havaya uçurulmasını tavsiye ediyordu 113 . Alman Kont Waldeck daha Ağustos ayında hayatını kaybetmişti114 . Mirandola Dükü'nün yönetimi atındaki son papa yardımcı birlikleri de geldikten sonra Fazıl Ahmed Paşa 24 Ağustos'ta üçüncü genel taarruz emrini verdi. Kuşatma altında olan birliklerin son bir çabası ile tekrar surlardan indirildiklerinde beş sancağı dikmeyi başarmışlardı bile. Ancak, gemilere kaçan askerlerin sayısı gün geçtikçe azalıyordu. Ağustos ayının son günlerinde Kandiye'de sadece birkaç Alman kalmıştı. Askerlerin çoğu yaralı idi ve surların üzerinde subaylar basit erler gibi nöbet tutuyorlardı. Nihayet beyaz bayrak göndere çekildi ve iki Venedik temsilcisi Nikusios, Halep Beylerbeyi İbrahim Paşa ve sadrazamın diğer vekilleri ile görüşmelere başladılar. Görüşmeleri bu şartlar altında oldukça iyi yürütmelerine rağmen, kısa bir süre önce Molin tarafından yapılan tekliflere istinaden Yeni Kandiye, İstiye ve Girapetra'yı kurtarmaya çalıştılar, ama boşuna. Sonunda Osmanlıların, Hristiyan filosu tarafından Takımadaların el konulan vergileri için tazminat ve Çuha, Tine ve Dalmaçya'daki Klis için yıllık vergi taleplerini geri çevirmeyi başarmış olmakla yetindiler115 . 4 Eylül'de kararlaştırılan ve 6 Eylül'de yazıya dökülen anlaşma, Kandiye'nin onurlu şartlar altında boşaltılmasını öngörüyordu. Çoğu kullanılmayacak durumda olan 200 toptan 40'ını alabilecekler ve birbirinden uzak üç kayadan (tre scogli saparati e divisi) oluşan Suda, Granbusa, Spinalonga ve Klis Kalesi, Bosna'da birkaç yeri de alan Venedik'e geri verilecekti. Osmanlılar, ancak oniki gün sonra terk edilmiş şehre girebildiler. Venedik Donanması, Kandiye'den ne zaman ayrılacağını kendisi belirleyecekti. Venedik sadece Zenta için vergi ödemeyi vaat etmek zorunda kaldı116 . Artık dostuz , diyordu Fazıl Ahmed Paşa Kandiye'yi o güne kadar savunmuş olanlara. Hiçbir sebepleri olmadan, daha önce Kıbrıs'ta Magosa'yı Sadrazam Lala Mustafa Paşa'ya karşı savunanlarla aynı akıbete uğrayacaklarını düşünerek, Tımışvar Beylerbeyi ve Rumeli Defterdarı gibi Osmanlı ileri gelenlerinden birkaç kişinin rehine olarak verilmesini talep etmişlerdi. Türk karargâhına olağanüstü bir disiplin ve sessizlik hakimdi117 . Yenilen subaylara ve astsubaylara onur kaftanları, hatta altın sikkeler bile verildi. 27 Eylül'de, söylentilere göre Kandiye için 29 bin Hristiyan ve 108 bin Türk hayatını kaybettikten sonra, Sadrazam Köprülüzâde Fazıl Ahmed Paşa büyük bir törenle şehre girdi ve burada iki Rum Papaz, üç Yahudi ve fakir bir kadın buldu. Francesco Morosini'nin askerlerinden Kandiye'den son ayrılan Christoph von Degenfeld olmuştu 118 . Adada olması gereken 55 bin kişiden sadece 22 bin kişi kalmıştı119 . Venedik, bu zor şartlar altında bile barış yapabilmiş olmaktan oldukça memnundu. 6 Eylül tarihli anlaşmayı hiç itiraz etmeden kabul etti120 . Molin, Venedik Docu tarafından imzalanan belgeyi İstanbul'a getirdi. Dalmaçya'daki mülklere ilişkin görüşmeler sadrazam Fazıl Ahmed Paşa ve daha sonra Bosna Kaymakamı ile 1671 yılına kadar sürdü 121 . Rumeli Beylerbeyi'nin komutasında 10 bin Türk Hersek'te hazır bekliyordu ve Sultan IV. Mehmed, sanki Adriyatik Denizi'nde yapılacak savaşın başına bizzat geçecekmiş gibi, Filibe'ye geldi. Nihayet 24 Ekim 1671 tarihinde, Rumeli Beylerbeyi ve Hersek Beylerbeyi'nin huzurunda, Sultan İbrahim'in kızkardeşlerinden birinin oğlu olan Mirahur Hüseyin, Dalmaçya için Ferhad Paşa zamanında belirlenen sınırlara istinaden, Venedik'e anlaşmazlık konusu olan Vranitsa ve Salona kalelerini kazandıran anlaşmayı imzaladı122 . Venedik, uzun süren ve gücünü zayıflatan bu savaştan en azından sınırları kesin olarak belirlenmiş bir Dalmaçya'yı kazanmış oldu. Mehmed, Fazıl Ahmed Paşa'ya kışı Selanik'te geçireceğini ve daha sonra sadrazamın isteği üzerine yeni bir savaş yeri belirleyeceğini yazmıştı1 . Ama Fazıl Ahmed Paşa ancak 1670 yılının Mayıs ayında Girit'ten yola çıktı ve Temmuz ayında, düşmanlarının tüm beklentilerini yerle bir ettiği Edirne'ye büyük bir törenle girdi. Yeni bir Venedik savaşının çıkmasını önlemeyi biliyordu, ama askerleri meşgul etmek ve kendi çıkarını düşünen, entrika dolu bir saray ile kaba askerler arasındaki eski anlaşmazlıkların tekrar alevlenmesine engel olmak için mutlaka yeni bir seferin yapılması gerekiyordu. Venedik ile kesin barış yapıldıktan sonra sadrazamın yeni bir düşmana ihtiyacı vardı. Tuhaf ve yozlaşmaya yüz tutmuş sultanın karakterini de hesaba katmak zorunda olduğu için bu ihtiyaç daha da büyüktü. Sultan IV. Mehmed'in vekiline en uzak savaş alanlarına bile yazdığı tehditleri okuyunca bir sefer sona erdiğinde sultanın huzuruna kabul edilebilmek için aylarca beklemek zorunda kaldığı göz önüne alınınca2 ve sadrazamın yüzüne karşı Görmüyor musun küstah, yaz geldi bile ya da Var git küstah, bu hadisenin tekrar ele alınmasını, sağla ve başının omuzların üzerinde kalması için dua et gibi ifadelerine bakılırsa3 , babası çok farklı bir muamele gören Fazıl Ahmed Paşa'nın – ki Sultan Köprülü Mehmed Paşa'nın ölüm döşeğinin başında bu sadık hizmetkârının yaşaması için hayatının 10 yılını vermeye hazırdı4 - sadece hep para, günahkar arzuları için hep güzel musahipler daha sonraları şehzâde annesi Girit asıllı Haseki Sultan'ı çaresizliğe sürükleyen genç cariyelere ilgi duyan IV. Mehmed tarafından hor görülen ve sürekli ölüm tehdidi altında yaşayan bir araçtı. Görevi, değerli hediyeler bulmak, musahiblere ve cariyelere rüşvet vermek, zafer haberleri göndermek ve yeni eyaletler kazanmaktı5 , ama Saint Gotthard Muharebesi'nden sonra olduğu gibi, en zor durumlarda bile ordunun harcamalarını karşılamak için sultanın hazinesinden para istemesi kesinlikle yasaktı6 . Tüm bunlar zenginliğine zenginlik katmak veya sırf zevk olsun diye sürekli idam fermânları çıkartan sultanın minnettarlığını kazanmasına yine de yetmiyordu 7 . Kızkardeşi ile evli olan kaymakam, başını sadece büyük bir meblağ ödeyerek kurtarabilmişti ve Fazıl Ahmed Paşa, en aşağı köle gibi, efendisinin saçma ve kanlı bir kaprisine veya saraydaki bir entrikaya kurban gidebileceğinden endişe ediyordu 8 . Türklerin avam tabakası, oğlunu Girit'te bile ziyaret eden Fazıl Ahmed Paşa'nın annesinin tabiatüstü güçleri olduğundan ve sultana büyü yaptığından emindi9 . Fazıl Ahmed Paşa, sultanın en mütevazı biçimde bile olsa, beklenmedik olağandışı gezilere çıkmasına engel olmasa da10 , diğer taraftan devletin tüm gücünü yetenekli ellerinde tutuyordu 11 . Bilerek kötü bir eğitimden geçirilen, asık suratlı, sarıya kaçan soluk yüzlü, gözlerini aşağıda tutan veya öfke ile oynatan 12 Sultan IV. Mehmed'in tembelliği annesinin öldüğü gün bile vazgeçmediği av tutkusu sinir bozucu ahlaksızlıkları ve siyasi açıdan bilgisizliği, babasından sadece büyük bir devlet adamının özelliklerini değil, bu büyük İmparatorluğu canlandırmak için gerekli araçları kullanmakla ilgili bilinci de miras alan yetenekli sadrazamın uzun sürecek iktidarının garantisi idi. Dürüst, rüşvet yemez, hediyeler almaz bir kişiliğe sahip olduğu için, toplayabildiği tüm paraları sultanın hazinesine aktarıyordu 13 . Fazıl Ahmed Paşa'nın bir gün devletin başında olamayabileceği düşüncesi gerek sultan, gerekse saray efradı için o kadar endişe verici bir durumdu ki, rakipleri musahiblerden birinin dostu olan Kıbleli Ali Paşa ve Valide Sultan'ın musahiblerinden biri olan Tımışvar Beylerbeyi Ali Paşa'nın devletin bu en üst makama gelebilmeleri neredeyse imkânsızdı14 . Fazıl Ahmed Paşa'nın yapması gereken tek şey, Sultan IV. Mehmed'i sürekli oyalayacak bir şeyler bulmaktı. Kendisine Kandiye'yi hediye ederek, sultanın gözlerinde yaşların belirmesine neden olduktan sonra, daha önce Genç Osman'ın Lehistan'a karşı seferini yenileme fikrini ortaya attı. Fazıl Ahmed Paşa, sadece iyi bir muamele göreceklerini vaat etmekle kalmayıp, gerçekten de onlara iyi muamele ederek, Girit'te Rumları Venediklilere karşı kullanmıştı. Daha ileride detaylı olarak gösterileceği üzere, Avusturyalılara karşı Macarları kendi tarafına çekmişti Akıncıları ve Tatarları tüm Macar köylerinden uzak tutmuş15 , Uyvar ve Varad önlerinde orduya getirilen erzakların parasını zamanında ödemiş16 ve köylüler, nefret besledikleri Alman birliklerine, ülkenin kanını emdikleri için intikam almak üzere, ormanlarda saldırdıklarında sevinmişti17 . Macarlar, kimi zaman intikamlarını almak için Türk kıyafetleri bile giyiyorlardı18 . Kendisinden 10 bin kişi talep edilen Macar palatin, asıl hükümdarı olan Alman Kralı'na ancak 150 kadar süvari göndermiş ve bunları da kısa bir süre sonra tekrar geri çağırmıştı. Sınırı denetimsiz bıraktı ve Kosice ile Bratislava'da halk Almanları içeri almayı reddetti19 . Hristiyan ordusu her yerde terk edilmiş, hatta kimi zaman bilerek ateşe verilen bölgeler buldu 20 . Fazıl Ahmed Paşa, Macarlardan Macaristan'ın vergiye tâbi bir eyalet olarak Türk hakimiyetine girmesini teklif eden mektuplar alıyordu 21 . Rakoçi hanedanı altında, Rakoçilerin eski Macar krallarının geleneklerini tekrar yaşatıp, hegemonyalarını Tuna Nehri'ne kadar uzatmaya çalıştıkları için 22 oldukça tehlikeli bir hal alan Erdel'e karşı ise Romenler ve yıldırım gibi bir attan diğerine atlayabilen 23 dur durak bilmez Tatarlar yardıma çağrılmıştı. 1666-1667 yılında aynı Tatarlar, Leh Kralı'nı Rus Çarı ile kurduğu ilişkiler yüzünden cezalandırmak üzere Lehistan'a akınlar düzenliyordu 24 . Bâbıâli ise 1652 yılında Tatarlar üzerindeki denetimi kaybetmemek için, Leh Kralı ile fazla sıkı ilişkilere giren Tatar Hanı'nı öldürmeyi düşünüyordu 25 ve 1668 yılında güçlü Tatar Hanı Mehmed Giray makamından alındıktan sonra kaleleri yıkıldı26 . Bâbıâli'nin isteği üzerine Giray hanedanının veliahtları sürgüne gönderildikleri yerlerden getirtilip, Kırım Hanı ve Romen topraklarındaki Bucak Eyaleti'nin beyleri olarak göreve getiriliyorlardı. Bucak'ın Güney Besarabya bölgesine Nogaylar yerleşmişti ve Bâbıâli, serhad boylarında askerî açıdan çok önemli birer yer olan Dobruca'daki Babadağ'dan ve Silistre'den Boğdan ve Eflak prenslerini çok iyi denetim altında tutabiliyordu 27 . Uzunca bir süreden beri sadece Tatarlar değil, Kazaklar da Lehistan'a karşı sahneye çıkmaya hazırdı. 1653 yılının Romen seferi yaşlı Chmielnitzki'nin gücünü iyice zayıflatmıştı. Kuzeydeki savaş sırasında ise Tatarlar aynı savaştan para ve beklenmedik bir özgüvenle çıkarken, II. Rakoçi ve İsveç Kralı28 ile kurduğu tehlikeli siyasî ilişkiler gücünü iyice tüketmişti. Suçava'da Chmielnitzki'nin oğlu Timoşek bir Erdel kurşununa kurban gitmişti. Kardeşi Georg ya da Yuri, hastalıklı ve askerî veya siyasî yetenekten tamamen yoksun bir adamdı. Lehistan, genelde ikinci bir Zamoyski olan komutanı Jean Sobieski'nin hırsı ile yönetilen yumuşak kalpli Mihail Vişnevetski (Wiszniewiecki)'nin hükümdarlığında Ukrayna'nın bağımsızlığını ve Batı Ukrayna'nın Moskova ile ittifak kurarak Ortodoks bir devlet kurma hayallerini sona erdirmeye çalıştığı bir dönemde Kazaklar, Petro Doroşenko ile nihayet uygun bir hatman bulduklarına inanıyorlardı. Doroşenko, Özi Nehri kenarında Lehlerin baskısı altında ezilen Küçük Rusya Devleti'ni, inancını ve ırkını eski düşmanlarının yeni tiranlıklarından kurtarma görevi için çok uzun bir zaman, ancak yine de sonunda başarısız bir şekilde savaştı. Doroşenko, kendini ciddi bir tehlike ile karşı karşıya hissettiği anda, Türklerle irtibata geçti, zira Don Kazaklarının Türklerle Azak'ta yaptıkları sıcak çatışmalara ve 1648 yılından sonra orada meydana gelen ayaklanmalara29 rağmen, Kazaklar, Türklere ve 16. yüzyıl ile 17. yüzyılın ilk yarısında birçok kez Kazak akınlarının hedefi hâline gelen güzel ve zengin şehirlerine karşı artık nefret beslemiyorlardı30 . Latinler , müslüman kâfirlerden daha kötü idi ve daha tehlikeli görünüyordu. Osmanlı İmparatorluğu'na bağlılığını daha önceleri de ilan etmiş yaşlı Chmielnitzki, 1653 yılında Türklere başvurmuş ve kendini Tatarlara karşı güvence altına almak için sancak istemişti. Bunun karşılığında, sultanın teveccühüne bağlı olarak kendisine verilecek Podolya için 40 bin taler vergi ödemeyi vaat ediyordu 31 . Doroşenko, bu yüzden Tatar kalgayın desteği ile IV. Mehmed'in himayesine girmeye karar verdi. 1668 yılının Aralık ayında Rutenlerin ve Kazakların iki temsilcisi İstanbul'a geldi, ama tâbi olmayı kabul etmelerini, aralarında Ortodoks Romenler dahil olmak üzere, hiç kimsenin dinî meselelerine karışamayacakları hükmü de bulunan 16 şarta bağlıyorlardı. 1671 yılında Kazak meselesine kesin bir çözüm bulunması gerekiyordu Doroşenko'nun düşmanları Hanenko ve Sirko, Akkirman'da Osmanlılara karşı savaşırken, Doroşenko, kardeşi Gregoraşko aracılığıyla Eflak Prensi Antonie ve Boğdan Prensi olarak Görge adını taşıyan Rumelili Dukas'tan yardım istedi. Aynı dönemde (Mayıs-Temmuz 1671) eski Leh elçisi Radzeiowski'nin sekreteri ve yeni Lehistan temsilcisi Franz Kazimir Wiysocki, aslında Hotin barışını uzatmak için gelmiş olmasına rağmen 32 , Fazıl Ahmed Paşa gibi bir sadrazama ve iradesinin sınırları olmayan ve Avrupalı güçlerin temsilcilerini kendi Hristiyan reayaları gibi tutuklattırıp, ölümle tehdit eden 33 IV. Mehmed gibi bir hükümdara hakaret sayılacak bir biçimde Ukrayna'nın Lehistan Eyaleti olarak kabulünü ve hain Doroşenko'nun teslim edilmesini talep etti34 . Ancak, Fazıl Ahmed Paşa henüz Kandiye surları altında savaşırken, Kaymakam Kara Mustafa Paşa, Doroşenko'nun vekili olarak Rum Stamatello'ya, vasal olmamalarına rağmen, kendi birliklerini Osmanlı'nın hizmetine vermeye hazır olduklarını35 beyan eden Ukrayna'nın üç kısmı için sultan tarafından verilen imtiyazı teslim etmişti. Bu imtiyaza göre, Kazakların artık Tatarların düşmanlıklarından endişe etmelerine gerek kalmamıştı ve İstanbul'da bir temsilci bulundurma hakkına sahiptiler. Doroşenko'ya ayrıca Osmanlı İmparatorluğu'na dahil olduğunun bir işareti olarak bir tuğ gönderilmişti36 . Hicri 1080 yılının Mayıs ayında çıkartılan bu fermânın geri alınması imkânsızdı Kazaklar artık resmen sultanın himayesi altındaydılar. Wisocki, tehditler savurmaya başlayınca, Fazıl Ahmed Paşa'nın dönüş yolunda boğazlanmasını emrettiği söylenir37 . Bundan önce Lehistan Kralı'na gönderilen bir mektupla savaş ilan edilebileceği bildirilmişti bile. Mektubu Lehistan'a götüren elçiyi hapse atan Lehlerin cevabı, kızgınlıklar yatıştıracak gibi değildi38 . Böylelikle ileride yapılacak görüşmelerin önü tıkanmıştı Wisocki, kralına tek hediye olarak bir bozdoğan getirdi ve Fazıl Ahmed Paşa, bu hediyenin açıklaması olarak, sultanın onu kralın ellerinden almaya geleceğini söylemişti39 . Bir sonraki yıl, yani 1672 yılın baharında, 1671 yılının baharını Tesalya'da büyük av partileri ile geçiren 40 IV. Mehmed, açgözlü ve kibirli Lehistan'a karşı yapılacak seferin başına bizzat geçecekti. Nisan ayının sonunda41 IV. Mehmed, görkemli bir törenle ve yanına Hasekisi Gülnuş Sultanı da alarak, İstanbul'dan ayrıldı, ama serhad boylarına yürüyüş emri ancak bir ay sonra verildi42 . 6 Temmuz'da İsakçı'da Tuna Nehri aşıldı. Almanlara karşı savaşan ordu, sanki acilen bir araya getirilen unsurlardan oluşurken 43 , bu sefer uzun ve tecrübelerle dolu Girit savaşının emektar savaşçılarından Kanuni zamanının stilinde görkemli bir ordu oluşturulmuştu. Erdel birliği gelmemişti, ama Boğdan ve Eflak 8-10 bin kişilik birliklerini göndermişti. Doreşenko, 12 bin Kazak ile birlikte gelecekti. Tatar Hanı ise askerî gücünün tamamı ile birlikte bekleniyordu 44 . Daha önce Kanuni Sultan Süleyman ve ondan sonra Genç Osman'ın kullandığı Prut Nehri yolunu takip ettiler. 20 Temmuz'da sultan ve yeniçeri ağası, Yaş yakınlarında Zamoyski'nin savaşlarından Tatarlara ve Türklere karşı dolayı ünlü olan Tutora alanlarında buluştular45 . Sultan burada kaldığı sürece, Boğdan'ın başkenti Yaş'daki eski San Nikolas Saray Kilisesi camiye dönüştürüldü. IV. Mehmed ayrıca Boğdan Prensi Dukas tarafından Yaş'da kısa bir süre önce yaptırılan Cetatuia Manastırı'nı ziyaret etti ve atı ile Boğdan başkentinin sokaklarında dolaştı46 . Türkler, sekiz gün sonra Turla Nehri'ne doğru yola çıktılar. Kurulan köprü tutmadığı için Dukas makamından azledildi. IV. Mehmed, daha Nehri geçmeden Zwaniec Türklerin eline geçti. Osmanlı çadırları Turla Nehri'nin sol kıyısına kurulduktan hemen sonra, 18 Ağustos'ta güçlü Leh kalesi Kamaniçe-Podolski'nin kuşatması başlatıldı47 . 30 Ağustos'ta 48 , yeniçeri ağası meydana hakim kuleyi ele geçirdikten sonra49 , Sobieski, Lehistan Krallığı'nın Boğdan'ın karşısındaki bu eski kalesini kurtarmak için hiçbir teşebbüsde bulunmadan, halkın baskısı ile kalenin Alman müdafaa kıtası teslim oldu 50 . Fazıl Ahmed Paşa, düşman birliklerine ve yerel halka karşı mümkün olduğunca esirgeyici davrandı. IV. Mehmed, Kamaniçe'nin düşüşünden sonra ölüm ve kan göreceğine sevinen sultan, böyle sahneleri boşuna bekledi51 . Şehir, Halil Paşa'ya teslim edildi. Yeni Boğdan Prensi Romen asıllı Stefan Petriceicu ve kısa bir süre önce para ödeyerek Eflak'ı tekrar eline geçiren kurnaz Rum asıllı Grigore Gika, Tatarlar, Bosna Beylerbeyi ve serhad boylarının ve Anadolu'nun ünlü sipahileri ile birlikte Podolya ve Galiçya'da akınlara çıktılar. IV. Mehmed, Jaszlowiec ve Buçaç önlerine geldiğinde, akıncılar Przemysl ve Sabor yönüne ilerliyorlardı. Derhal buraya gelen Sobieski52 , Przemysl yönündeki akıncıların bir kısmını geri püskürtmeyi ve esirlerin bir çoğunu kurtarmayı başardı. Aynı dönemde Tatarlar, hanlarının yönetiminde, Kaplan Paşa ve Doroşenko ile birlikte 80 bin skudi tutarında fidye ödemek zorunda kalan Livov'ı kuşatıyorlardı. Leh Krallığı Mareşali Turla Nehri'ni geçip, 1671 yılında Durac ve Hincul yönetiminde Dukas'a karşı ayaklanan ve Hotin'i uzunca bir süre işgal altında tutan 53 Boğdanlılar ile irtibata geçmesine rağmen, Lehistan 18 Eylül'de Tatar Hanı Selim Giray'ın aracılığıyla Buçaç'ta Romen prenslerin de payı olan kendi aleyhine bir barış antlaşması yapmak zorunda kaldı Lehistan Kralı, 40 şehir ve köy ile birlikte54 Podolya'nın tamamını Osmanlı'ya bıraktı ve her yıl 220 bin altın tutarında bir hediye ödemeyi taahhüt etti. Doroşenko, vergiye tâbi Ukrayna'nın hükümdarı olarak kaldı ve Tatarlara her zamanki para yardımları yapılacaktı. Burada yapılacak bir şey kalmadı55 diyordu 29 Eylül'de Hollanda temsilcisine gönderilen bir mektupta ve Ekim ayının sonunda bu kolay zafere sevinen Türkler, Boğdan üzerinden geri döndüler56 . IV. Mehmed 8 veya 18 Eylül'de galip olarak Edirne'ye vardı57 . İstanbul'da Sadrazam Fazıl Ahmed Paşa'nın talimatı ile üç gün üç gece süren merasimlere halkın tamamı katıldı. Lehlerin adına konuşan Sobieski için yapılan anlaşma sadece bir ateşkesti. Kamaniçe'yi sağlam bir şekilde tahkim eden ve para ödeyerek hayatını zor kurtaran Eflak Prensi'nin elinden, saray kilisesi derhal camiye dönüştürülen Hotin'i alan Türkler bunu biliyorlardı. Romen komutanın tek görevi, yeniçerileri rahat ettirmekti ve bundan sonra gümrük gelirleri de Turla Nehri kenarındaki yeni beylerbeyi tarafından toplanacaktı58 . Buraya sürekli yeni birlikler gönderiliyordu ve 1673 yılında Eflak Prensi'ni de Türklerin ve Lehlerin sürekli savaş hâlinde oldukları Hotin'e59 çağırdı60 . Çaresiz Lehler Alman Kayser'e ve Erdel'e yardım için başvurmalarına ve Romen prensleri ile sürekli mektuplaşmalarına rağmen, harac Mayıs ayında zamanında ödendi. Boğdan Prensi Petriceicu, hâlâ müttefik Hristiyanların büyük bir zafer elde edeceklerine, Silistre, Bender, Akkirman, İbrail, İsmail ve Kili'yi tekrar geri kazanacaklarını, hatta Tuna boylarındaki Slavların büyük bir ayaklanma çıkaracaklarını ve Haçlıların İstanbul'a bir sefer düzenleyeceklerini61 umut ediyordu ve Markianopolis'in Katolik Başpiskoposu'nu Viyana'ya, Roma'ya, Venedik'e, hatta Ceneviz'e göndermişti62 . Ama Livov için gerekli 80 bin skudi bulunamadı. Bu haberi İstanbul'a getiren Leh elçi, Divân'dan hakaretler altında ayrılmak zorunda kaldı ve tutuklandı. 4 Haziran 1673 tarihinde Fazıl Ahmed Paşa yeniden yola çıkmaya hazırdı. Sarı Hüseyin Paşa komutasındaki öncü birlikler Gika, Petriceicu, Bosna Beylerbeyi Kara Mehmed Paşa ve diğer komutanlarla buluşmak üzere yola çıkmıştı bile63 . 8 Temmuz'da Hotin karargâhına geldiler64 . 1 Temmuz'da yeniçeri ağası Edirne'den ayrılmış ve 7 Ağustos'ta ordu, bizzat IV. Mehmed ve Sadrazam Fazıl Ahmed Paşa komutasında yola çıktı, ama ancak Eylül sonunda İsakçı Geçidi'ne gelebildi65 . Leh Kralı Mihail, hastalığına yavaş yavaş yenilirken, Sobieski, şimdi Sarı Hüseyin Paşa komutasındaki Osmanlı birliklerinin üzerine gönderdiği güçlü bir ordu toplamayı başarmıştı. Ekim ayının sonunda Boğdan Prensi Stefan Petriceicu Lehlerin tarafına geçti. Badea Balaceanu'nun liderliğindeki bazı Eflaklı Boyarlar ondan önce davranmışlardı bile. Sobieski'nin emrindeki ordunun bazı bölümleri kısa bir süre sonra, Boğdan'ın Tutora'da konuşlanan Kaplan Paşa'nın emrinde yeterince birlikler bulunmamasından dolayı savunamadığı kuzeyine akın ettiler. Suçava, acilen tahkim edildi Prensin ailesi ve Boyarlar, tüm varlıkları ile birlikte burada esir alındılar66 . Komutanı ve halefi Sobieski, 11 Kasım'da Türklerle Hotin'de bir meydan muharebesinde karşı karşıya geldiğinde Leh Kralı Mihail Vişnevetski artık hayatta değildi. Gika, gece vakti Eflak Prensi'ni örnek alarak, Lehlerin tarafına geçti ise de kısa bir süre sonra Türklere geri döndü, ama kendisi ile birlikte Lehlerin tarafına geçen ordusu tarafından terk edildi67 . Romenler ve Kazaklar, yiğitçe savaşırken, Litvanya birlikleri yeniçerilerin saflarını kıramadılar ve ancak Sobieski Ruten hafif süvariler ve Husarlar ile saldırdıktan sonra savaşı kendi lehine çevirebildi. Osmanlı'nın sol kanadı alanı terk etti. Sarı Hüseyin Paşa'nın ölenlerin arasında olduğu kesin olmasa bile, Bosna Beylerbeyi burada hayatını kaybetti68 . 3 Aralık'ta Leh birlikleri Stefan Petriceicu'yu Yaş'a getirdiler ve Bükreş'te Gika'nın yerine eski Eflak Prensi Konstantin Basarab geçecekti. Sobieski, ordusunun tamamı ile artık Eflak topraklarında, tıpkı 80 yıl önce Zamoyski'nin karargâhını kurduğu yerde duruyordu 69 . Kaplan Paşa kaçak olarak Dobruca'da sadrazamın yanına geldi70 . Türkler Babadağ'a kış karargâhlarını kurdular ve Skiros'un Soroka'ya gelen Kazakları, neredeyse Fazıl Ahmed Paşa'nın gözleri önünde İbrail'i talan ettiler71 . Muharebeden galip çıkanların artık tek derdi yeni krallarını seçmekti ve Sobieski bizzat kral olmak istiyordu. Tek başına kalan Petriceicu, sadrazam tarafından yeni atanan, üstelik Kör Hüseyin Paşa'nın yanı sıra bir Tatar birliği tarafından desteklenen Boğdan Prensi Dumitraşko Kantakuzen'e karşı tutunması imkânsızdı. Suçava, buna rağmen buraya Alman komutan Theodor Frank'ı yerleştiren Lehlerin elinde kaldı. Leh çeteleri kış aylarında Tatarların da akın ettiği Boğdan'da dolaşmaya başladı. Samuiloviç ve Ramadanovski, Çehrin'e kapanan Doroşenko'yu ele geçirmeyi başaramadılar72 . Hristiyan ordusu, tüm fetihlerini 1674 yılının başlarında tekrar kaybetti. Sobieski, Boğdanlı Kantakuzen'den yardım talep etmek zorunda kaldı. 21 Mayıs'ta kral seçilip taç giydiğinde, yeni bir Türk-Leh savaşının kapıları tekrar açıldı. Fazıl Ahmed Paşa, hiç vakit kaybetmeden yeni bir ordu oluşturarak, özellikle yeterli sayıda savaşa yatkın yeniçeri toplamak için elinden gelen herşeyi yapmıştı73 . Anadolu'dan oldukça güçlü birlikler Babadağ'a gelmişti, hatta sayıları o kadar yüksekti ki, bir kısmının tekrar geri gönderilmesi düşünüldü. Ama sultan buna itiraz etti ve Fazıl Ahmed Paşa, bir kez daha hain ve köpek gibi hakaretlere maruz kalıp, cellada teslim edilmekle tehdit edildi74 . 2 Temmuz'da Türkler yine Tuna Nehri'ni geçtiler. Sultan'ın karargâhında bu sefer de birçok musahib, cariye ve Haseki Sultan ile Louis'nin Lehistan'daki temsilcisi Marsilya Piskoposu ile bağlantı hâlinde olan Fransız elçiler Alman temsilci Khindtsperg ve Hollanda'nın temsilcisi Collier. Kaplan Paşa'da burada idi ve Tatar Hanı yine Tatarları ile geldi. Bu seferin iki amacı vardı ve her ikisine de ulaşıldı. Öncelikle Hotin ve Boğdan'da Suçava ve Neamt kaleleri geri kazanılacaktı. Bu hedefler yaz aylarında yerine getirildi. Kamaniçe'ye erzak temin edildi ve bölge halkı Kırklareli'ye gönderilip, yerlerine Bender, Kili ve Akkirman'dan 2 bin sipahi yerleştirildi75 . Boğdanlı Kantakuzen, yeni iktidarına güven içinde başlayabilirdi. Sultan'ın isteğini yerine getiren ordu, Tutora'ya kadar geldi ve nihayet Temmuz ayının son günlerinde Yaş'a kadar ilerledi. Savaşın bundan sonraki hedefi, Doroşenko'nun Turla Nehri kenarında tüm gücü ellerine geçiren düşmanları idi Sirko, Hanenko, Samuiloviç, Ramadanovski ve bunların arkasında yer alan, korkmakta olan ve henüz açıkça ortaya çıkmama kurnazlığını gösteren Moskova'daki çarın gücü. Ağustos ayının başında IV. Mehmed, Boğdan sınırında Tatarlara karşı kurulan Soroka önlerinde idi. Türklerle savaştan başka bir şey istemeyen 76 yeni kralı Sobieski'nin elçisi Kariboski ile yapılan kısa bir görüşmeden sonra, diğer kıyıdaki Ladyszyn ve Uman kalelerine saldırı emri verildi. 4 Eylül'de Doroşenko, Kara Mustafa Paşa'nın yardımı ile kaleleri ele geçirdi77 . IV. Mehmed, bunun üzerine geri döndü ve Aralık ayında Edirne'de ikinci kez zaferini kutladı78 . Serhad boylarında sadece az sayıda bırakılan birlikler79 , kral olarak ilk kez savaşa giren Sobieski'nin Podolya'yı geri almasını engelleyemedi. Türklerin elinde sadece Kamaniçe kaldı. Sobieski, büyük bir direnişle karşılaşmadan Niemirov, Braslav ve Turla Nehri kenarında Timuş'un dul eşi Boğdan Prensesi Roksandra'ya ait Raşkov'u aldı. Petriceicu ve Konstantin Basarab, burada ülkelerine geri dönmek için fırsat bekliyorlardı80 . IV. Mehmed, veliaht şehzâdenin sünnet düğünü ve kızı Hatice'nin ikinci vezir ile evliliği yüzünden yapılan merasimlerle meşgul olduğundan ve Fazıl Ahmed Paşa, patriklerin azli ve tayini, vs. gibi mevcut tüm araçları kullanarak gerekli parayı bulmak için İstanbul'da kalmak zorunda olduğundan, 1675 yılında yapılan seferin başına Serasker Şişman İbrahim Paşa geçti. İbrahim Paşa bahar aylarında Babadağ'daki karargâhtan ayrıldı ve İsakçı Geçidi'nden geçerek, Bucak'a geldi (Temmuz)81 . Halkı, sadrazamın her zamanki esirgeyici tutumundan yoksun kalan Zbaraz'ı ele geçirdi. Ancak Bar Kasabası'nın surları altında 2 bin Türk hayatını kaybetti. Livov'a saldırmak isteyince karşılarına çıkan Sobieski'ye yenildiler. Trebovla, yine başarı ile direnen kalelerden biri idi82 . İbrahim Paşa, Eflak Prensi'ni azletti ve yerine Nikusios'un bir akrabası olan İstanbul'dan Rossetti'yi tahta çıkardı83 . Boğdan, öylesine talan edilmişti ki, İbrahim Paşa geri döndükten sonra Leh ordusunu barındıracak durumda değildi. Ayrıca köylerde ve pazar yerlerinde veba kol geziyordu 84 . 1676 yılında kuzeye sultanın bizzat başında bulunduğu herhangi bir sefer yapılmadı. Doroşenko, Osmanlıların yardımına artık gereksinim duymuyordu. Uman Kalesi'ndeki hadiselerden cesaret alarak ve İbrahim Paşa'nın gaddarlığından korkarak Rus Çarı'na başvurdu ve himayesini talep etti85 . Sobieski ise Fransızların, Erdellilerin ve Romen prenslerinin arabuluculuğu ile barış sağlamak için yardım istedi. Mısır'da karışıklıklar baş göstermeye başladığından IV. Mehmed, IV. Murad'ın dünyanın diğer bölgelerindeki kahramanlıklarını tekrarlamaya karar verdi. İstanbul halkı, uzun bir süreden sonra sultanı Nisan ayında tekrar aralarında gördü 86 . Lehistan savaşının yönetimi, yaz aylarında Romen prensleri ile birleşerek Turla Nehri'ne doğru yol alan Vezir Şişman İbrahim Paşa'ya verildi87 . Nehrin öte kıyısında bekleyen Lehler, Boğdanlılar tarafından inşa edilip, 2 bin Türk ile birlikte korunan bir köprüyü ateşe vermeyi başardılar. Şişman İbrahim Paşa'nın ölmesinden sonra komutayı devralan diğer İbrahim Paşa, köprüyü tekrar kurdurdu ve Jaszlowiec, Buçaç ve Haliç önlerine kadar geldi. Ordunun bir kısmı Mohilev'e kadar ilerledi. Sobieski, 30 bin kişiden oluşan ordusu ile Zuravna yakınlarında bekliyordu. Turla Nehri kenarında kurulan karargâh bir tepe tarafından korunuyordu. Bu yüzden herhangi bir taarruzda bulunmak imkânsız olsa da, Lehler Ekim ayının sonlarına doğru erzak azlığından şikayet etmeye başladılar. Bu yüzden 27 Ekim'de 20 günlük bir kuşatmadan sonra barış sağlandı. Lehistan, açlık çeken Hristiyan ordusunun dağılmasını engellemek için Osmanlı'nın Podolya ve gelecekte tamamen Bâbıâli'ye bağlı olacak Ukrayna'dan feragat gibi şartlarını itirazsız kabul etmek zorunda kaldı. Fazıl Ahmed Paşa, bu habere o kadar sevindi ki, haberi getiren Boğdanlı bir subaya 200 altın ödül verdi88 . Tatar Hanı, bu barışın sağlanmasında yine arabuluculuk görevini üstlenmişti89 . 1677 yılının başlarında Varşova meclisi, Podolya temsilcisinin itirazlarına rağmen, bu anlaşmayı onayladı. Papa elçisi Modrzliwoski, Ocak ayında kralın mektuplarını İstanbul'a götürdü ve Johann Gninski ile Kulm Palatini Mihail Rzewuski, İstanbul'a doğru yola çıkıp 90 , Ağustos ayında buraya vardılar91 . IV. Mehmed, kırmızı kumaşlara bürünmüş ve altın yaldızlı baltalarıyla gezen Haydukları seyretmek isteyecek kadar meraklı idi. Bulunduğu yerin önünden geçerken, Haydukların gürültülü borazanları sustu ve gururla dalgalandırdıkları bayrakları mütevazı bir şekilde toplandı92 . Kulm Palatini 11 Mayıs 1678 tarihinde İstanbul'dan ayrıldığında93 , yanında götürdüğü 6 Mart tarihli ahidnâmeler94 ne Lipka Tatarlarının Turla sınırından uzaklaştırılmasını ne ünlü birkaç esirin serbest bırakılmasını, ne de Galata'daki Kadınlar Kilisesi üzerindeki Leh himayesinin kabulünü öngörüyordu. Bâbıâli aksine Bar, Miedziboze ve Niemirov şehirlerinin teslim edilmesinde ısrar ediyordu 95 . IV. Mehmed'in Lehistan Kralı'na gönderdiği mektuplar da herhangi bir vasalına yazılmış gibi idi96 . Kulm Palatini Mihail, sadrazamın yanında Kazaklara karşı yapılan sefere katılmak istemiyorsa, Osmanlı'nın şartlarını kabul etmek zorunda idi97 . Palatinin elde ettiği sonuçlar, Lehlerin Lipkaların istedikleri zaman Ukrayna'nın iç kısımlarına yerleşmek üzere Polonya'dan ayrılabilmeleri Kazakların egemenlik alanındaki Bialoczerkiev ve Povolosk'un gelirlerinin Lehlere kalması 22 bin altın vergiden vazgeçilmesi ve Kamaniçe sakinlerinin şehre geri dönmelerine izin verilmesi ve emirlerine bir kilisenin verilmesi idi. Son iki şart Bar ve diğer şehirler için de sağlandı98 . Sobieski, maruz kaldığı utanç ve iki eyaletin kaybı için intikam alma fırsatını ancak daha sonraları elde edebildi. Yeni Leh Kralı, elçileri daha 1678 yılının Nisan ayında Lublin'e gelen 99 çar ile yaptığı görüşmelere rağmen, Osmanlı sadrazamının ve seraskerin her yıl tekrarladığı saldırılarından artık rahat bir nefes alabilmekten oldukça memnundu. Son zamanlarda ayrıca zamanın alışkanlığı olan sefahata dalmış, etrafına kadınlar toplayıp 2 , Lehlerin sert içkilerini içmeye başlamıştı. Sonu yakın görünüyordu 3 . Uzun yıllar boyunca tek başına taşımak zorunda kaldığı yükler ve temelleri sarsılmaya başlamış büyük bir imparatorluk için duyduğu endişeler, babasının çelik gibi bedenine ve yenilmez inatçı ruhuna sahip olmayan vücudunu, zamanından önce çöktürmüştü. IV. Mehmed, örneğin şarabı sevmemesine rağmen fazla içtiği zamanlarda olduğu gibi4 herhangi bir kaprisli anında celladı çağırıp, çevresindekiler içinde devlet için en yararlı bu adamı cellada teslim etme hevesinden kısa bir süre sonra kurtulacak ve devletin sorumluluğunu yeteneğinin el verdiği oranda kendi omuzları üzerinde hissedecekti5 . 1676 yılının sonbaharında Fazıl Ahmed Paşa, Silivri ve Çorlu arasında, talepkâr ve hiçbir zaman memnun olmayan efendisine eşlik ederek geldiği Ergene Köyü'nde ağır hasta yatıyordu. Kasım ayında burada henüz 45 yaşında – kimilerine göre ise 50 yaşın bile üzerinde – hayata gözlerini yumdu 6 . Fazıl Ahmed Paşa, ailesine sultanın her zamanki alışkanlıklarının aksine el koymadığı iki milyon altın değerinde bir miras bıraktı. Köprülü Mehmed Paşa'nın dul eşi olan annesi de hâlâ hayatta idi7 . Ancak IV. Mehmed'e bıraktığı, ancak sultanın değil geliştirmesini, elde tutmasını bile bilemediği miras çok daha değerli idi. Zamanın belki de en önemli komutanı Montecuccoli, Saint Gotthard'da mağlup ettiği Osmanlı ordusundan büyük bir takdirle bahsetmektedir ki, bu ordu baba oğul Köprülülerin bir eseri idi. İyi silahlanmış gerçek bir düşmana karşı savaşmaktan çok, entrikalar ve sürekli ayaklanmalar8 yüzünden iktidara zor anlar yaşatan askerleri, sadece savaşta ve savaş için yaşayan ve Koca Sinan Paşa zamanındaki yeniçeriler ve sipahiler ile karşılaştırılamayacak çelik gibi birlikler hâline getirmişlerdi. İstanbul'daki ve Anadolu'daki basit insanlar arasından toplanıp, orduya alınan, genelde evli olup, birçok işlerle uğraşan ve bazıları sadece göstermelik olan, acemioğlanları ocaklarında9 eğitim görmemiş hediyeler dağıtarak artık savaşa gitmekten muaf bir emekli konumuna gelmeye çalışan 10 ve Macaristan ile Girit savaşlarında büyük kayıplar veren 11 42 bin yeniçeri ve aralarından oluşturulan seymenler – toplam 176 ocak – artık Osmanlı ordusunun çekirdeğini oluşturmuyorlardı12 . Bir süre önce başlarına bir ağa getirilen sipahioğlanları, artık imtiyazlı birlik kabul edilmiyorlardı13 . İsyancı ruhları, Köprülü Mehmed Paşa'nın intikamcı ruhunu ortaya çıkarmıştı. Kibirleri ve yaptıkları soygunlar yüzünden İstanbul halkının nefret besledikleri bu birliklerin çoğu dağıtıldı ya da yok edildi. Her biri 12 bin akçe ulûfe alan sipahiler de artık zengin giysiler ve değerli atlar üzerinde değil, en fakir elbiseler içinde görünüyorlardı ve bir çadır ya da eşyaları için bir katır temin edebilmek için birkaçının bir araya gelmesi gerekiyordu 14 . Silahdarların, müteferrikaların ve ulûfecilerin sadece isimleri kalmıştı15 . Sipahioglanları artık çadırlarda veya eşyaların başında nöbet tutuyorlardı. Timar sipahileri arasında 20-100 bin akçe arasında gelirle en zenginler olan zaimler16 ve diğer timar sahipleri sipahileri sağlıyordu. Zaimler 4-20 arası sipahi getirirken, diğerleri 1-4 sipahi getiriyorlardı. 1670 yılında gerçekten de tam bir şövalye ruhuna sahip sipahilerin sayısı yaklaşık 80-90 bin arasında idi17 . Ama bunların sadece 30-40 bin kadarı savaşlara katılabilecek durumda idi18 . Avrupa'daki eyaletlerin bazıları, büyük sayıda serhad askeri sağlayamayacak kadar ıssızlaşmıştı ve Tımışvar Beylerbeyi'nin dışında kuzeydeki yeni savaşlara serhad boylarındaki beylerden hiçbiri katılmıyordu. Ayrıca Silistre, Babadağ ve Özi beyleri, eski önemlerini yitirmişler ve artık eskisi gibi tek bir uçbeyine bağlı değildiler19 . Rumeli'de halklarının yiğitliği ve savaşa yeteneği ile kendilerini kanıtlamış birkaç eyalet, orduya takdir edilen güvenilir birlikler veriyordu Slav kökenli beyleri hâlâ her fırsatta komşu bölgelere akınlar düzenleyen Bosna20 ve Köprülüleri, halklarına özgü erdemlerin, sadakatin, fedakârlığın ve yiğitliğin birer simgesi gören Arnavutluk. Bunun dışında gerektiğinde Anadolu, Diyarbakır ve Karaman beylerbeylerinin yönetiminde Kürtler, Anadolu'nun gerçek Türkleri, Suriyeliler, hatta kimi zaman Afrika'dan bile gelen birlikler Avrupa'ya çekiliyordu 21 . Girit savaşı sırasında, aslında sadece kendi topraklarında hizmet vermek zorunda olan Mısır kuvvetleri, Memlükler sayıları 12 komutan altında 20 bin kadardı – ve 80 bin kadar timar sipahileri22 önemli bir rol oynamışlardı ve Leh savaşına, yaptığı ihaneti affettirmeye çalışan Mısır Beylerbeyi Ahmed de katılmıştı23 . Fazıl Ahmed Paşa, talan edilmiş ülkelerde erzak temini zor olduğu için aşırı büyüklükte ordulardan yana değildi. Sağı solu belli olmayan hükümdarı ona gerekli serbestliği sağlamış olsa idi, paşaların yanlarındaki büyük sayıda askerle hava atmak için getirdikleri birçok gereksiz unsurları ayıklamak isterdi. Paşalar, yasal olarak sadece gelirlerinin her 5 bin akçesi için bir asker sağlamak zorundaydılar24 . Fazıl Ahmed Paşa ayrıca Anadolu sipahilerinin, tıpkı 1665 yılında Saint Gotthard Muharebesi'nden sonra olduğu gibi, Avrupa topraklarını kısa sürede terk etmeye meyilli olduklarını biliyordu 25 . Her zaman mantıklı davranan Fazıl Ahmed Paşa, askerlerin sayısından çok, Macaristan, Girit26 ve Lehistan savaşlarında tecrübe edinen ve mümkün olduğunca esirgemeye çalıştığı emektar savaşçıların bilgisine, dayanıklılıklarına ve askerî özelliklerine değer veriyordu. Uzun süren savaşlar neticesinde askerler sadece birkaç yıl sonra izin alabiliyor ve kısa bir süre sonra tekrar askere çağrılıyorlardı. Eskisinden farklı olarak, Girit'te ve Lehistan sınırlarında artık her an saldırmaya hazır sürekli bir karargâh bulunuyordu. Birlikler iyi besleniyordu, iyi giydiriliyordu ve iyi silahlarla donatılmışlardı. Her birinin mızrakları, kılıçları, tüfekleri, tabancaları, bozdoğanları ve yayları vardı27 . Kullanılan demir, birinci sınıf kalitede idi ve Türklerin kullandığı baruta da birçok övgüler yağdırılmaktadır28 . İstanbul'da Ayasofya yakınlarında bir kışlası olan 6 bin, hatta 1680 yılında 12 bin civarındaki cebeciler29 ve 10 bin kadar topçuların 30 yanında daha büyük hareket özgürlüğüne sahip yeni birlikler oluşmuştu Birliklerin arasında seçilen beşliler31 ve akıncılarla aynı saflarda savaşan gönüllüler32 . Sipahiler artık çoğunlukla beşliler denilen piyadelerden oluşuyorlardı ve çeşitli şehirlerde kışlaları vardı33 . Özellikle Boşnaklar ve Arnavutlar olmak üzere, seçkin sipahileri, ağırlıklı olarak Anadolu'daki paşalar olmak üzere, emrinde atlı sekbanlar ve sarıcalar34 barındıran paşaların etrafını sarıyordu 35 . Varlıkları sayesinde efendilerinin ayaklanma cesaretine kapılabileceklerini düşünen Köprülü Mehmed Paşa, bu muhafız kıtalarının kaldırılması için çaba göstermişti, ama başarılı olamadı36 . Her eyalet, bu silahlı organizasyonda kendi bireyselliğini koruyabildiği ve kendi şanı için savaştığından, Osmanlı ordusu gitgide ilk sultanların zamanındaki orduya benzemeye başlamıştı37 . Görkemli çadırları, orduyu gerçekte olduğundan daha gösteriyordu 38 . Sadrazamı ise kalabalık nihayet hayatlarını vermeye razı Boşnak veya kırmızı giysiler içindeki Arnavut deliller koruyordu 39 . Sayıları 2 bin kadar olan delilerin saflarında Hristiyanlar da vardı. Özellikle topçulara çok büyük değer veriliyordu Leh elçi, 1677 yılında yapılan seferde altı büyük top ve 50 kadar küçük top saymıştı. Osmanlılar, çoğu zaman Hristiyanların toplarından daha iyi toplar kullanıyorlardı ya da topçuları daha iyi nişan alıyordu 40 . İstanbul ve Galata, Budin, Tımışvar, Osek (Essek), Belgrad, Banyaluka ve Şam'daki mühimmat depoları 100 bin kadar askeri rahatlıkla donatabilecek kapasitede idi. Gerekli metaller Anadolu'dan getiriliyordu ve Hollandalılar, İngilizler, hatta Fransızlar41 ve İsveçliler tüccar olarak Türklere silahlar için gerekli metalleri temin etmekten çekinmiyorlardı. Belgrad'da ve muhtemelen Babadağ'da, tıpkı daha önce Kandiye'de olduğu gibi, ordunun ihtiyacını karşılayan dökümhaneler çalışıyordu 42 . Türkler, Girit savaşı sırasında yetenekli lağımcılara da sahip olduklarını göstermişlerdi. Bu lağımcılar43 İngilizlerden alıyorlardı44 . ve Hollandalılardan eğitim Ve nihayet Osmanlı Donanması, Venedik Donanması kadar güçlü olmasa da, Girit savaşında oldukça önemli başarılar kazanmıştı. Sınır nehirlerinde her zaman gerektiğinde kullanılmak üzere nakliye gemileri bulunduruluyordu 45 . Artık daha hafif kadırgalar inşa ediliyordu. 1676 yılında 59 kadırgadan oluşan deniz gücü 46 , yine Köprülüler sayesinde yenilenmişti47 Takımadaların her birinde bir kadırga sağlamak zorunda olan beyler, kaybedileni kolayca yerine getirilebiliyorlardı. Bir tek Afrika kıtasındaki devşirmelerin cumhur idaresinin hüküm sürdüğü yerlerdeki Berberi toprakları, buradaki idarenin devletten uzaklaşmasıyla orantılı olarak, beklenenin altında gerçekleşiyordu 48 . Tatarlar ve Berberiler49 mürettebatı gittikçe azalan donanma için yeterince köle sağlıyorlardı Her yıl Kırım üzerinden 20 bin kadar Rus/Ukrayna'lı köle satılıyordu 50 . Bu şekilde elde edilen 500 kişi yetmediğinde, özel kişilerden her bir köle başına 6 bin akçe ödeyerek deniz seferi sırasında kullanılmak üzere köleler kiralanıyordu. Sahil boylarındaki köylerden toplanan askerlerin yanında, fakir halkın arasından gemiler için para ile leventler tutuluyordu. Bazı timarlı sipahiler ve 3 bin kadar paralı sipahiler, birkaçin yeniçeri ile birlikte gemilerde denizci olarak hizmet veriyordu 51 . Ancak Venedik ile barış yapıldıktan sonra, kadırgalar tersanelerde çürümeye terk edildi ve ancak 1679 yılındaki Kazak savaşı yeni bir donanma kurmak için vesile oldu 52 . Eski kadırgalar her yıl geleneksel olarak Karadeniz'e ve Akdeniz'e gönderiliyordu 53 . Ama korsanlar arasında bile korku saçamıyorlardı ve Maltalılar, korsanlar tarafından kış aylarında talan edilen adalara yaz aylarında akın düzenlemeyi planlayan 54 kaptanı derya ile açık denizde bir muharebeye girmeye hazırdılar55 . 1681 yılında ünlü Fransız korsan Duquesne, Trablusluları Sakız Adası Limanı'nda top ateşine tuttu ve Osmanlı Amirali'ni Çanakkale Boğazı'na saldırı düzenlemekle tehdit etti. Osmanlı amirali korsan ve Berberiler arasında arabuluculuk yapmak zorunda kaldı. Sadrazam bunun üzerine Fransız elçi Guilleragues'i tutuklatsa da, kendini defalarca kanıtlamış bu araç56 , bu sefer başarılı olmadı. Hatta, Duquesne, 1682 yılının bahar aylarında İstanbul önlerine geldi57 . Ordunun parası zamanında ödeniyordu. Savaş alanlarında olduğu zamanlarda vasal ülkelerin vergilerini sadrazam bizzat topluyordu ve kendi şahsına getirilen hediyeleri de askerlerinin ihtiyaçları için kullanıyordu 58 . Ordu içindeki moral o kadar yüksekti ki, başlarında sadrazamın ya da onun vekili olarak seraskerin bulunmasına gerek yoktu. Tatarların, Romenlerin ve birkaç Anadolu birliğinin dışında hiç kimse alışılageldik düzende – önde yeniçeriler ve saray muhafızları, sağda topçular, arkada timar sipahileri olmak üzere - kurulan ve her zaman temiz tutulan karargâhı terk etmeyi düşünmüyordu 59 . Hanya'da ateşkes yapıldığında, bu haber o kadar disiplin içinde alındı ki, bu büyük kitlenin içinde subaylardan başka hiç kimsenin sesi duyulmuyordu 60 . Lehistan seferi sırasında Magni61 , Osmanlıların Hristiyan manastırlarındaki keşişlerin sessizliğine benzeyen müeddeb sessizliğinden bahseder. Yeniçeriler sadece bir kez, Tuna Nehri geçilirken sadrazama 62 ve sultana63 karşı ayaklandılar. Savaş zamanlarında Divân toplanmıyor, bütün kararları sadrazam veriyordu 64 . Sadrazamın kendi emrinde 100 ağa, 300 hizmetli ve 3 bin muhafız bulunuyordu 65 . Fazıl Ahmed Paşa'dan sonra sadrazamlığa getirilen Kara Mustafa Paşa, her yıl bir milyon altın gelire sahipken, üç milyon harcayacaktı66 . 1682 yılında etrafında kendi çıkarları için kullandığı 30 bin kişi barındırıyordu 67 . Dış ilişkileri de artık sultan değil, sadrazam bizzat yönetiyordu, zira Osmanlı Sultanı zamanını genelde elçilerin gelebildiği, ancak sürekli oturmalarına izin verilmediği Edirne'de geçiriyordu 68 . Güvenilir kaynaklardan biri olan Ricaut, karargâhta şarabın kesinlikle kullanılmadığını temin etmektedir. Emir verilmeden tek bir mermi bile atan herkes, anında başını kaybedebileceğini biliyordu 69 . Fazıl Ahmed Paşa, verilen bir sözün tutulmamasına asla izin vermezdi. Kaptan-ı Derya bir seferinde Venedik temsilcisine bir tek Allah vardır ve ağzından çıkan birtek söz vardır, o da Padişah'tır , demişti70 . Saint Gotthard Muharebesi sırasında yeniçeriler sığındıkları evlerden çıkıp, af dilemektense canlı olarak yanmayı tercih etmişlerdi. Montecuccoli, yeniçerileri dişlerinde kılıçları ile insanüstü fedakârlıklarla surlara tırmanmaya çalışırken seyretmişti71 . Askerleri meşgul etmek 72 , sultanın şan hırsını tatmin etmek ve Osmanlı'nın itibarını artırmak için gerekli savaşların her seferinde Türkleri, onları başka bir inanca sahip olanların baskısından kurtaranlar olarak gören ya da Türk ordusuna erzak sağlamakla mükellef olan halkların yaşadığı bölgelerde yapılması zekice hesaplanmış bir fikirdi. Fazıl Ahmed Paşa, Girit köylülerine Osmanlı ordusuna temin ettikleri erzaklar için cimrice pazarlığa girmeden, gereken ücreti ödüyordu. Macaristan'daki köylülere, Alman ordusuna sağladıkları erzaklar için aynı şekilde tazminat bile ödemişti73 . Kazak ve Lehistan seferleri sırasında savaş masraflarını Boğdan ve Eflak ödedi. Eflak, bu savaşlar sırasında yaptığı harcamalardan bir süre kendine gelemedi. Kış karargâhları da bu ülkelerin yakınlarına kuruluyordu, hatta bir zamanlar bizzat Boğdan içlerinde karargâh kurmuşlardı. Bunun sebebi sadece bahar aylarında savaşa daha kolay devam edebilmek veya başlatabilmek değil, daha düşük fiyatlara veya ücretsiz yeterli erzak temin edebilmekti. Vasal ülkeler ayrıca yolların tamiri, köprülerin inşası ve kalelerin tahkimi için gerekli işçileri74 ve doğrudan askerî destek sağlıyorlardı. Vasal prensler, büyük sayıda piyade ve süvari birlikleri bulundurmak zorundaydılar. 1672 yılında 8-10 bin civarında kırmızı giysiler içindeki Boğdanlı askerler ve sarı giysiler içinde Eflak askerleri savaşa önemli katkılarda bulunmuşlardı75 . Daha Macaristan savaşı sırasında Tatarların yanında Romenler de düşman bölgelerinden geçiyorlardı. Mızraklar, kılıçlar ve yaylarla silahlanmış, ancak çok nadiren ateşli silahlar76 taşıyan Romen birliği, hareketli ve hızlı atlar üzerinde çoğu zaman önemli hizmetlerde bulunuyordu. Kulm Palatini, 1678 yılında Yaş'da her biri çok iyi durumda 20 hafif süvari bölüğü, 6 seymen bölüğü ve 6 piyade bölüğü kaydetti77 . Romen Boyarlar, paralarını kendileri ödedikleri birliklerle savaşa katılmak zorundaydılar78 . Tatarlar ise her zaman el altındaydılar ve genelde Lehistan, Kazaklar, Ruslar veya Almanlar üzerine gönderilen ordunun öncü birliklerini oluşturuyorlardı79 . Osmanlı İmparatorluğu'nun çökeceğine dair kehanetlerde bulunan birçok diplomatı şaşırtacak şekilde, Osmanlı orduları yeni eyaletler fethetmeyi başarmışlardı. Erdel, Osmanlı hakimiyetine girmişti Romen ülkeleri hiçbir hanedanın taht üzerindeki haklarına bakılmaksızın, İstanbul'dan gönderilen prenslere teslim ediliyordu Girit'in fethi ile Osmanlı İmparatorluğu'nun adalardaki hükümdarlığı sınırlarını bulmuş ve sağlamlaştırılmıştı Macaristan sınırı, genişletilmese de Almanların tüm çabalarına rağmen belirlenmişti ve Lehlerin elinden Podolya ve Ukrayna alınmıştı. Birçok insan fark etmese de Fazıl Ahmed Paşa, son fetihlerin artık yapılabilecek en son fetihler olduğunun ve ordunun mümkün olabilecek etki alanının son uç noktasına geldiğinin ve Hristiyan komşular üzerine yapılacak seferlerin hiçbir sonuç getirmeyeceğinin, aksine aldıkları mağlubiyetler ve verdikleri kayıplardan sonra Hristiyan hükümdarların ortak düşmanlarını durdurmak için ellerinden gelen herşeyi yapacaklarının bilincinde idi. Bu büyük çabalardan sonra özellikle devletin imkânları neredeyse tamamen tükenmişti. Daha Girit savaşı sırasında Hazine'nin eski sikkeleri ve elçilerin getirdiği hediyeler eritilip, kullanılmıştı80 . Fazıl Ahmed Paşa, 15 yıllık iktidarı sırasında Hazine'yi doldurmak için ne gerekiyorsa yapmıştı. Sayıları gittikçe azalan Hristiyan tebaa üzerinde ağır bir yük oluşturmaya başlayan 81 ve Bulgaristan'da kimi köylünün intikam yemini etmiş Hayduk olarak ormanlara, Anadolu'da ise korsan olarak denizlere82 kaçmasına neden olan haracı yükseltmişti. Olağanüstü hediyeleri Hazine'ye irat kaydediyordu 83 , idam edilen büyüklerin – ki sayıları Sultan IV. Mehmed tarafından gitgide artırılıyordu – ve paşalardan 84 bir çoğunun miraslarına el koyuyordu ve yeni atanan paşaları mümkün olduğunca sık değiştiriyordu 85 . Elçiler huzura sadece yüksek meblağda para vemeleri şartıyla kabul ediliyorlardı. Örneğin Fransız temsilci Guilleragues'ten Fazıl Ahmed Paşa zamanından sonra 65 bin Riyal istenmişti ve bu amaçla zindana bile atılmıştı86 . Ahidnâmelerden gelir sağlıyordu yabancı gemilere ve mallara el koyuyordu 87 sultana gönderilen hediyeleri zorunlu olarak satıyordu 88 büyük yangından sonra üzerine ev kurulmadığı için İstanbul'daki arsaları istimlak ediyordu sikkelerin değerini düşürüyordu 89 her seferinde daha yüksek meblağlar90 – 12 bin altın tutarındaki haracın dışında 50 bin