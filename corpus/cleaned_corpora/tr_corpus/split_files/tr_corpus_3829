olarak geçmesi, TBD 32. Ulusal Bilişim Kurultayı esnasında Prof. Dr. Aydın Köksal tarafından oldukça olumlu bulunmakla beraber, "Nesneler interneti" karşılığı da önerilmiştir. Akıllı şehir uygulamaları; trafik, park yeri, ışıklandırma, atık yönetimi gibi konularda yerel yönetimlerin ve şehir sakinlerinin zamanı ve diğer kaynakları daha verimli kullanmalarını, işbirliği içerisinde çalışmalarını sağlayan sistemlerdir. Trafik sistemlerinde; anlık veya geleceğe dönük tahmini trafik yoğunluğu bilgilerinin oluşturulması ve dağıtılmasına yönelik uygulamalar bulunmaktadır. Araç park uygulamaları, gideceğiniz bölgedeki mevcut park yerlerini, park yerlerine ait doluluk oranlarını ve park yeri ücretini size sağlayabilmektedirler. Atık yönetimi uygulamaları, çöp konteynerlarının doluluk oranlarının takip edilmesi ile çöp araçları ile yapılan toplama faaliyetlerinin optimizasyonu, konteyner noktalarının değiştirilmesi ve konteyner büyüklüklerinin değiştirilmesi konularında bilgi verebilmektedirler. Akıllı çevre uygulamaları hava kirliliği, yağış durumu, baraj doluluğu, orman yangını gibi çevresel faktörlerin gözlenmesini ve gereken durumlarda acil eylemlerde bulunulmasını sağlamak amacıyla kurulmaktadırlar. Işık, ısı, havalandırma, eğlence, güvenlik gibi konularda evlerin sağladığı hizmetlerin uzaktan yönetilmesi ve durumunun takibi amacıyla akıllı ev uygulamaları geliştirilmektedir. Stokta azalmakta olan, son kullanma tarihi yaklaşmakta olan ürünlerin takibini, gerek görülmesi durumunda tekrar sipariş verilmesi gibi tedarik uygulamalarına katkıda bulunmaları amacıyla geliştirilmektedir. Hayvanların bulunduğu ortamların ısı, zararlı gaz durumu gibi parametrelerinin takip edilmesi amacıyla geliştirilmektedir. Nesnelerin İnternet'i projelerinde çıktının, şirketin iş katmanına bir kabiliyet veya katma değer eklemesi beklenmektedir. Fiziksel ortamlardan akarak gelen yüksek miktardaki sensör verilerinin (data), analizler ardından iş katmanına bilgi (information) olarak iletilmesi amacıyla gerekli olan analiz mimarisinin ve çözümlerinin bulunduğu analiz sistemleri geliştirilmektedir. Nesnelerin İnternet'i projelerinde hangi sensörlerden nasıl veri toplanacağı, hangi geçit (gateway) üzerinden merkezi sunuculara veri iletileceği, veri iletişim protokolleri, karar mekanizmalarının planlanması faaliyetleri bu başlık altında gerçekleştirilmektedir. Sensörlerin enerji ihtiyaçlarının ve iletişim donanımı gereksinimlerinin en düşük düzeyde tutulması amacıyla, güvenli iletişim prensipleri de göz önünde tutularak özel veri iletişim mekanizmaları/protokolleri geliştirilmektedir. Bu cihazları yönetmek için çok çeşitli protokoller geliştirilmiştir. Bunları toparlayıp temel oluşturmayı hedefleyen oluşumlardan bir tanesi UPnP dir. Sistemlerde kullanılacak olan sensörler, RFID gibi basit bir mekanizma, belirli periyotlarda ortam ısısını sunan bir termometre devresi gibi basit sensörler olabileceği gibi, harekete odaklanan bir kamera gibi karar verip işlem yapabilen sistemler olabilmektedir. Sensörlerin, kişisel verileri paylaşması durumunda, anonimliği sağlaması gerekmektedir. Bir sensörün ürettiği verilerden hangilerinin kimler tarafından görülebileceği, bir erişim düzeneğinin yönetiminin kimler tarafından yapılabileceği gibi konular önem arz etmektedir. Düşük enerji gereksinimleri olan ve işlemci seviyeleri düşük olan sensörlerin gönderdiği verilerin hızlı ve güvenli bir şekilde şifrelenmesi için güvenlik algoritmaları geliştirilmektedir. Rongorongo Rongorongo, 19. yüzyılda Paskalya Adası'nda keşfedilen ve Rapa Nui dilinde kullanılan henüz çözümlenmemiş bir yazı sistemidir. Rongorongo'nun çözümlenmesi amacıyla yapılan birçok girişime rağmen bu girişimlerin hiçbiri başarılı olamamıştır. Harput Senfonisi LakÃ¼ner amnezi Laküner amnezi belirli bir olay hakkındaki hafıza kaybıdır. Bu hafıza kaydında bir tür laküne (boşluk) bırakan bir amnezi türüdür. Bu tip bir amnezi Eternal Sunshine of the Spotless Mind (Sil Baştan) adlı filmde konu alınmıştır.Filmde,Lacuna adlı şirket birinin hafızasından bir başkası hakkındaki tüm anıların yok edilmesini sağlayan bir tedavi önerir. Heroes adlı filmde başrol Jack Dunne (Henry Winkler) bir arkadaşı hakkında aslında bildiği ama hafızasından silinen korkunç bir gerçeği öğrenir. "Boys Over Flowers (TV series) adlı Kore dizisinde " erkek başrol Gu Jun Pyo bir araba kazasından sonra kadın başrol Geum Jan Di'yi unutur. Sandıklı Ovası Sandıklı Ovası, Ege Bölgesi'nde, Afyonkarahisar ilininnde, kuzeybatı yamacında Sandıklı ilçesinin bulunduğu tektonik ovadır. Ege Bölgesi'nin doğusunda bir eşik konumunda yer alan Afyonkarahisar yöresinde, jeomorfolojik açıdan en fazla göze çarpan özellik, dağlık alanlar ve bu dağlık alanlar arasında farklı uzanış ve genişlikte yer alan ovalardır. 1924 yılında ilçe statüsü kazanan ve il merkezine 60 km uzaklıkta yer alan Sandıklı İlçesi Afyonkarahisar iline bağlı merkez ilçeyle birlikte toplam 18 ilçe merkezinden biri olup Denizli-Antalya karayolu ile İzmir-Ankara ve Küçük İstanbul demiryolu üzerinde kurulmuş önemli bir ilçedir. Doğudan Kumalar, güneyden Akkuyu güneybatıdan Akdağ ve kuzeybatıdan Kirseli Dağı ile çevrilmiş olan ve üzerinde Sandıklı İlçesinin kurulmuş olduğu Sandıklı Ovası, kuzeyindeki, Büyük Sincanlı ovaları gibi tektonik kökenli bir ovadır . Kuzeyinde Ahır Dağı, batısında Burkaz Dağları, güneyinde Akdağ, doğusunda da Kumalar Dağları bulunur. Sandıklı yöresinde başlıca 4 ova vardır. Bunlar; Ballık ovasi 1100 m., Saltık Ovası 930 m., Sandıklı Ovası 1070 m. ve Karasandıklı Ovası 1006 m. deniz seviyesinden yüksektedirler. Sandıklı ovasının ortasından Kufi Çayı geçer. Daha ileride Hamam Çayı ve Beylik Deresi ile birleşip, Dinar Ovasını sulayarak Büyük Menderes Nehri sularına karışır. Ovanın şekillenmesi günümüzden yaklaşık 30 milyon yıl önce gerçekleşmiştir. Özellikle faylanmalar ovanın şekillenmesinde büyük rol oynamıştır. Ovanın şimdiki görünümü son dönemlerdeki aşırı aşınma ve birikmenin sonucudur. Sandıklı Ovasının Neojen havzası çöküntüsü, iki fay sistemi tarafından meydana getirilmiştir. Bunlardan biri NNE-SSW doğrultulu diğeri E-W yönlüdür. Genç Çevre Paleozoik ve yaşlı Mezozoik yapılıdır. Ova altta Pliosen-Kuaterner üstte Miosen olarak iki kademeden meydana gelmiştir. Hüdaihamamı çevresinde Kuaterner süresince kalker terasları çökelmiştir. Yükselme bakımından üç safha gözlenir. Bunlar: Miosen öncesi, Miosen-Pliosen sınırı ve Kuaterner. Ovanın ilk oluşumundan sonra (pre-Miosen/intra-Miosen) ovanın doğu kısmında oluşan bir çatlaktan trakitik-andezitik lavlar fışkırmış bunlar şeritler halinde Miosene mensup ova gölü içine akmışlardır. Hüdaihamamı çevresindeki bölgeyi meydana getiren bütün sedimanlar hemen tamamen radyoaktiftir. Sadece entermedyer volkanitler (trakit ilâ andezit) biraz daha yüksek bir radyoaktivite göstermektedir. Sandıklı Volkanitlerine ait lavların K-Ar metoduyla yaşları 14±0.3-8.0±0.6 My olarak belirlenmiştir. Sandıklı (Afyon) güneyinde geniş yüzeylemeler oluşturan Sandıklı volkanitlerinin trakiandezit, fonolitik tefrit, bazaltik andezit, bazaltik traki-nefelinit, andezit ve dasit bileşimli lavlar ve oldukça kalın proklastik kayaçlar ile temsil edilirler. Piroklastik kayaçlar, alttan üste doğru, lapillitaşı, tüflü çakıltaşı, tüflü kumtaşı ve tüflü çamutaşı şeklinde bir istif oluştururlar. İklim Afyon genelinde oldukça sert ve orta derecede yağışlıdır (466 mm). En çok yağış kışın ve ilkbaharda olur. Ortalama sıcaklık en soğuk ayda 3 derece, en sıcak ayda 22 derecedir. Fakat maksimum sıcaklığın yazın 38 dereceye çıktığı, kışın sıfırın altında 27 dereceye düştüğü de görülmüştür. Sandıklı ilçesinin sıcak ve oldukça kurak yazları, soğuk kışları ile dikkat çeken bir iklimi vardır. Bu iklimi oluşturan neden, Sandıklı’nın İç Batı Anadolu eşiğinde olmasıdır. Sandıklı, Ege ve Akdeniz’e olan uzaklığı ile karasal iklime sahiptir. Ortalama sıcaklık Ocak ayında -3, Temmuz ayında +23 derecedir. İlçede poyraz, lodos ve batı rüzgarı hüküm sürer. Sandıklı bölgesinde 3 tip toprak görülür. Bunlar; alüvyon topraklar, kahverengi topraklar ve iç ve dış püskürük kayalar üzerindeki topraklar. İklim koşulları içinde doğal bitki örtüsü de yüksekliğe bağlı olarak dağılmıştır. Az bir alana yayılmış olan orman örtüsü, ilçenin sınırlarını oluşturan dağların üzerini kaplamıştır. İlçede yaklaşık olarak 23.500 hektar çam, 5.000 hektarda meşelik orman bulunur. İğne Yapraklı Ağaç Türü olarak; karaçam, kızılçam, sarıçam ve akçam ile kokar ardıç, boz ardıç, Finike ardıcı ve bodur ardıcı bulunur. Yayvan yapraklı ağaç türü olarak; palamut, meşe, kızılağaç, karaağaç, akağaç, dişbudak ve sığla ağacına rastlanmaktadır. Maki florası cinsinden kısa ağaçlara rastlanmaktadır. Ovalar tamamıyla açıktır. Buralarda dikenli bitkiler görülür. Akarsuların kenarlarında söğüt ve kavak ağaçları görünür. Sandıklı'nın bitki örtüsü ormanlardır. Anterograd amnezi Anterograd amnezi, hafıza kaybına sebep olan olaydan sonra yeni anılar yaratma yetisinin kaybedilmesi, yakın zamanda gerçekleşen olayların hatırlanamaması ancak travmadan önceki olayların sağlam kalması rahatsızlığıdır.Bu rahatsızlık retrograd amnezinin tam zıttıdır.İki rahatsızlık da aynı hastada görülebilir.Hafıza kayıtlarının çalışma mekaniği henüz tam olarak anlaşılmamış olsa da beyindeki Temporal Lob, Hipokampus ve Subkortikal Bölgeler gibi özel yerlerde bulundukları bilinmektedir. Magnus Chase ve Asgard Tanrıları Magnus Chase ve Asgard tanrıları Amerikalı yazar Rick Riordan'ın yazdığı,İskandinav Mitolojisi'ne dayanan fantastik kitap serisidir.Ana kahraman, Percy Jackson'ın sevgilisi Annabeth Chase'in baba tarafından kuzeni olan Magnus Chase'dir.Magnus'un babası Vanir tanrılarından Frey'dir.Serinin ilk kitabı Yaz Kılıcı Ekim 2015'te çıkmış,ikinci kitabı olan Thor'un Çekici 4 ekim 2016'da ve son kitabı olan Ölüm Gemisi 3 ekim 2017'de çıkmıştır. Sosnovi Bor Sosnovi Bor (), Rusya'nın Leningrad Oblastı'nda bulunan bir şehirdir. Şehir, Koporye Körfezi'nde Sankt-Peterburg'un 81 km batısında yer almaktadır. Yüzölçümü 72 km² olan şehrin nüfusu 2010 itibarı ile 65,788'dir. Sosnovi Bor, Rusça'da çam ormanı anlamına gelmektedir. Yaz Kılıcı Yaz Kılıcı, Rick Riordan'ın Magnus Chase ve Asgard tanrıları, serisinin ilk kitabıdır. Ekim 2015'yayımlanmıştır. Magnus Chase’in başına o güne dek yeterince iş açılmıştı. İki yıl önce annesinin kendisine kaçmasını söylediği o korkunç geceden beri Boston’da sokaklarda yaşıyor, polisten ve sosyal hizmetlerden yalnızca kafasını kullanarak kurtuluyordu. Magnus bir gün peşine bir başkasının düştüğünü öğrendi: Annesinin kendisini tembihleyerek uzak durmasını söylediği dayısı Randolph. Ancak Magnus, dayısından kaçmak isterken onun avucunun içine düşüverdi. Randolph ise İskandinav tarihiyle ilgili bir şeyler geveleyip Magnus’a bir yerlerde doğuştan hak ettiği bir şey olduğunu söyledi: Binlerce yıldır kayıp olan bir silah. Randolph konuştukça eksik parçalar bir bir tamamlandı. Asgard tanrıları, kurtlar ve Kıyamet Günü hakkındaki efsaneler Magnus’un hafızasında yeniden şekillendi. Ancak fazla vakti yoktu, çünkü o an bir ateş devi Boston’a saldırmakta ve Magnus’a kendi güvenliği ile binlerce masum insanın yaşamı arasında bir seçim yapmaya zorlamaktaydı… Bazen yeni bir yaşama başlamanın tek yolu, ölmektir. Erkek ArkadaÅŸ Erkek Arkadaş (İngilizce: The Boy Friend); bestesi, metni ve şarkı sözleri Sandy Wilson'a ait olan Broadway kökenli müzikaldir. 1954 yılında ilk kez Londra'da sahnelenen Erkek Arkadaş, kapanışına kadar 2,078 defa oynayarak kendi döneminde West End ve Broadway tarihine geçmiştir. Chu Chin Chow ve Oklahoma!'dan sonra en çok gösterim yapan üçüncü oyun unvanı almıştır. Erkek Arkadaş aynı zamanda Julie Andrews'un Amerikan seyircisinin karşısına ilk çıkış yaptığı müzikal olarak da anılır. Yirmilerin dertsiz tasasız Fransız Rivierası'nda gelişen hikâye 1920'li yılların müzikallerine (özellikle, The Girl Friend gibi Rodgers ve Hart müzikallerine) atıfta bulunan bir komedidir. Sandy Wilson Erkek Arkadaş'a "Boşa Beni, Sevgilim!" isimli bir devam müzikali de yazmıştır. Hikâye on yıl sonrasında geçmektedir ve bu sefer 1930'lu yılların müzikallerine (Cole Porter'a) atıfta bulunur. Erkek Arkadaş, 2015-2016 sezonunda İstanbul Devlet Tiyatrosu tarafından sahnelenmiştir. Ebru Kara'nın yönettiği oyunun koreografisi Yeşim Alıç'a aittir. Rodgers and Hart Rodgers ve Hart , Amerikalı şarkı sözü yazarı Lorenz Hart ve besteci Richard Rodgers'ın sanat ortaklığına verilen isimdir. 1919'dan 1943'e kadar birlikte 28 müzikal bestelemiş ve 500'den fazla şarkı yazmışlardır. Guns N' Roses diskografisi Bu madde Amerikalı hard rock grubu Guns N' Roses'ın diskografisi ile ilgilidir. Noel Hogan Noel Anthony Hogan (d. 25 Aralık 1971, Limerick, İrlanda) İrlandalı müzisyen ve söz yazarı. The Cranberries grubunun gitaristidir. Dejanović Hanedanı Dejanović ya da Dragaš Hanedanı (Sırp Kiril Alfabesi: Дејановић, Драгаш) orta çağda yaşamış, Stefan Dušan (1331-1355), V. Stefan Uroš (1355-1371) ve 1371 yılında yapılan Çirmen Muharebesi sonrası girilen çöküş döneminde Sırp İmparatorluğu'na hizmet etmiş soylu bir Sırp hanedanıdır. Çirmen Muharebesi sonrası Osmanlı Devleti ile vasallık ilişkisinde bulunmuştur. Hanedan dönemin en önemli aileleri arasında sayılır ve bir zamanlar kabaca bugünkü Sırbistan, Bulgaristan ve Makedonya'nın topraklarının birleştiği bölgede hakimiyet kurmuştur. Son iki Bizans İmparatoru anne tarafından bu hanedana mensuptur. Ataları "sebastokrator" , imparator Stefan Dušan'ın hizmetinde olan bir soylu ve Teodora-Evdokija ile yaptığı evliliği münasebetiyle Dušan'ın kayınbiraderiydi. Dejan, Dušan döneminde Kumanova ve 'nun kontrolünü elinde bulunduruyordu. Zayıf Uroš döneminde, güçlü despot Jovan Oliver'in ölmesi üzerine yukarı Struma ve Köstendil bölgelerinin kontrolünü sağlamak üzere "despot" olarak görevlendirilmiştir. Dejan'ın ölümünün ardından, çocukları Jovan ve Konstantin'e bıraktığı Kumanova ve Preševo dışındaki çoğu bölge 'e verildi. Ortaklaşa hükümdarlık süren Dragaš kardeşler, Zayıf Uroš'un ölümünün ardından imparatorluğun çöküş döneminde bölgelerinin genişliğini başlıca güney toprakları olmak üzere iki katına çıkarmayı başardılar. Bu bölgeler bugün Vranje ve Preševo'dan, Radomir, İştip, Radoviş ve Ustrumca'ya kadar uzanır. Yıkıcı Çirmen Muharebesi'nden iki yıl sonra, 1373 yılında Dragaš kardeşler Osmanlı devletinin vasalı olmuşlardır. 1377 yılında Jovan Dragaš öldükten sonra, Konstantin Dragaš Osmanlı önderliğinde vasallık yapmayı sürdürmüştür.Konstantin Dragaš ve onun batıdaki bölgesel komşusu olan bir başka Sırp vasal Marko Mrnjavčević 1395 yılında, I. Bayezid önderliğinde, Eflaklılara karşı yapılan Rovine Muharebesi'nde Osmanlı safında savaşırken ölmüşlerdir. Dejanović Hanedanı bölgelerinde birçok kilise ve manastır inşa ettirmiştir. Bunlardan bazıları Dejan tarafından yaptırılan Zemen Manastırı ve Arhiljevica Kilisesi, Konstantin Dragaš tarafından yaptırılan Poganovo ve Osogovo Manastırı olarak sayılabilir. Konstantin Dragaš'ın kızı Helena Bizans İmparatoru II. Manuil (hükümdarlık yılları 1391-1425) ile evlenmiştir. Bu evlilikten son Bizans İmparatorları VIII. İoannis (hükümdarlık yılları 1425-1448) ve XI. Konstantinos (hükümdarlık yılları 1449-1453) dünyaya gelmiştir. İstanbul'un Fethi sırasında 1453 yılında hayatını kaybeden XI. Konstantinos annesinin soyadı olan Dragáses (Δραγάσης) ile de biliniyordu. Kilise ve manastırlarda bulunan fresklerde çoğunluklu hanedanın üyeleri tasvir edilmiştir. Ancak bu fresklerde tasvir edilen kişilerin Dejan'ın ailesine üye olup olmadıkları bilinmemektedir. Hanedanın atası sayılan Dejan Kumanovo bölgesine hakim bir Sırp "voyvoda'sıydı." Dejan daha sonra Sırp İmparatorluğuna en parlak dönemini yaşatan Stefan Dušan'ın kız kardeşi Teodora-Evdokija ile evlendi. 1346 yılında sebastokrator unvanına sahip oldu. Dejan'ın kökenleri ve ailesi bilinmemektedir. Bazı bilim insanları Dejanović hanedanının ile bağlantılı olduğunu ileri sürse de, bu iddia günümüzde bilim camiasında kabul görmemektedir (Fine 1994). K. Jirechek Dejan'ın bir diğer voyvoda olan Manyak Dejan olduğunu iddia etmiştir. Stefan Dušan 16 Nisan 1346 Paskalya'sında Üsküp'te hanedanın ileri gelenlerini toplar. Bu toplantıya Sırp Başpiskopos'u II. Joanike, Ohrid Başpiskoposu I. Nikolaj, Bulgar patrik Simeon ve Aynoroz'dan çelitli ruhani liderler de katılır. Bu toplantıda Otosefal Sırp Başpiskoposluğu, patrikliğe yükseltilir ve tam bağımsızlık kazanır. Bu durum üzerine yeni Patrik II. Joanike Stefan Dušan'a "Yunan ve Sırpların İmparatoru" sıfatıyla taç giydirir. Dušan bu toplantıda oğlu Zayıf Uroš'a da sembolik bir biçimde "Yunan ve Sırpların Kralı" olarak taç giydirmiştir. Sırp İmparatorluğu'nun bizanslaşması özellikle bu tip seremoni ve unvanlarda da kendini göstermektedir. İmparator olarak Dušan, en üst unvan olan tek otokrat ve imparator unvanına sahipti. Oğluna yaptığı sembolik taç devri dışında zaten yönetimi de elinde bulunduruyordu. İlerleyen yıllarda Sırp soyluları da yükselmeye başladılar. Dušan'ın kardeşi , kayınbiraderi ve despot unvanını, Dejan ve Branko da "sebastokrator "unvanını aldılar"." Askeri kumandanlar olan Voyvodalar , ve sezar unvanını aldılar. Dejan'dan 1354 yılında da bahsedilir. Stefan Dušan tarafından yaptırılan Arhiljevica Manastırı kayıtlarına göre, 1355 Ağustosunda, Dušan'ın kardeşi olarak hitap ettiği ("брат царства ми севастократор Дејан") "sebastokrator" Skopska Crna Gora doğusunda büyük bir bölgeye hakimdir. Bu bölgede Kumanova ve ilçeleri de bulunmaktadır. Bölge günümüzde Kumanova, , ile birlikte Pčinja'nın büyük bir kısmını oluşturur. Dejan'ın Arhiljevica Manastırını yenilemek yerine yeniden inşa etmesi onun sahip olduğu ekonomik gücü de gözler önüne sermektedir. Hizmetine verilen köyler dışında, Dušan Dejan'a bir kilise, Koznica Kričanovska, Strojkovo köylerini ve Gospoždino Polje metochion'unu vermiştir. Dejan gerek Dušan yönetimi altındaki dönemde gerekse Dušan'ın ölümünü izleyen imparatorluğun çöküş döneminde en önemli figürlerden biriydi. Öyle ki İmparator Stefan Dušan yönetiminde, "despot" Jovan Oliver, kardeşi Bogdan ve "sebastokrator" Dejan neredeyse doğu Makedonya'nın tamamında hakimiyet kurmuşlardı. Dušan'ın askeri faaliyetlerinde de destekçisi olmasına rağmen Dejan'ın adına askeri kayıtlarda rastlanmaz. Dejan'ın ardılları Dušan'ın başarılarında Dejan'ın büyük katkısı olduğunu ileri sürmektedirler. Onun Sırbistan dışındaki önemi tarihsel bir başka olayla anlaşılabilir. VI. Innocentius 1355 yılında ona Katolik kilisesi ve Sırp Ortodoks kilisesinin birleştirilmesi yolunda destek istediği bir mektup yazmıştır. (Bu tarz mektuplar genelde kiliselerin en soylularına gönderilirdi). Dejan Ağustos 1355 sonrası despot unvanını almıştır. 1355 yılı İmparator Stefan Dušan'ın öldüğü yıl olduğu için unvanı kimden aldığı konusu tartışmalıdır. Ancak olası gözüken unvanın V. Stefan Uroš yönetiminde verildiğidir. Despot olarak Dejan Güney Morava, Pčinja, Skopska Crna Gora ve doğuda yukarı Struma nehri ile Velbuzhd'ı içeren, açık bir biçimde daha geniş bir alanın hakimi olmuştur. Dönemin tek despotu olan Jovan Oliver'den devraldığı bu unvanla birlikte, imparatorluktaki en önemli unvanı elinde bulunduruyordu. 1356'da, Dejan'ın kızkardeşi Teodora, Zeta bölgesinin hakimi ile evlendi. Bu evlilikten 1363 yılında dünyaya geldi. Knez 'in 1363 Aralığındaki ölümüne değin, Yunan toprakları üzerindeki Sırp soyluları kendilerini hırslı göstermeye başladılar. Eski dönem Sırp soyluluğuna kıyasen, bu dönemde birçok soylu, birçok unvan elde etti. Örneğin despot unvanını Dejan ve Vukašin, "sebastokrator "unvanını Vlatko ve farklı soylular da elinde bulunduruyordu. Özgürlük ve bölgelere hakim olmanın getirdiği bir zenginlik söz konusuydu. Knez Vojislav hayattayken, onun etkisi ve bölgede sahip olduğu güç, Sırp soylularını kontrol altında tutuyordu. Ancak onun ölümünün hemen ardından Vukašin imparatorluk üzerinde belirleyici bir etki kazandı. Sırp topraklarındaki soyluluk bu olayla birlikte alarma geçmese de, Vukašin'in hırsı ve gücü eline geçirdikten sonraki faaliyetleri iki grup arasında yükselen bir düşmanlığın temellerini oluşturdu. Jovan Oliver ve Dejan yaklaşık 1365 yılında ya da daha önceki bir tarihte öldüler. Bu tarih aynı zamanda Vukašin'in İmparator V. Stefan Uroš'a eş değer biçimde kral olarak taç giydiği tarihtir. Mandić'e göre Dejan 1358 yılında ölmüş ve bu tarihe kadar voyvoda olan Vukašin bu ölümle birlikte despotluğa yükselmiş, Vukašin'den boşalan voyvodalığa da kardeşi Jovan Uglješa yükselmiştir. Dejan'ın ölümünden sonra onun bölgesi Žegligovo ve Yukarı Struma dışındaki bölgeler soylu Vlatko Paskačić'e tahsis edilmiştir. 1365 yılına kadar hakkında önemli kayıtlar bulunmayan Vukašin Mrnjavčević Vojislav'ın ölümü sonrası neredeyse Makedonya'da hüküm süren en güçlü kişi haline gelmiştir. Öte yandan Dejan ve Makedonya'da statüsü bir hayli yüksek olan "despot" Jovan Oliverdöneminde Vukašin'in yükselişi zaten pek olası değildi. Vukašin'in kardeşi 'nın Serez ve oblest bölgesini alarak Dejan'ın bölgesini bölmeye yönelik girişimlerde bulunduğu düşünülür. Bu dönemde kimse Dejan'ın daha sonraları çok önemli hale gelecek olan çocukları ile ilgilenmiyordu. Dejan'ın ölümü Vukašin ve onun kardeşi Jovan Uglješa'ya avantaj sağlasa da, çok geniş bir bölgesel genişlemeyi beraberinde getirmemiştir. , tıpkı babası gibi İmparator Uroš'tan "despot "unvanını almıştır. Jovan Oliver'in hakimiyet kurduğu bölgelerin çoğu daha sonra kardeşlerine dağıtılmıştır. Jovan Oliver'in oğullarının bölgeyi neden almadıkları bilinmemektedir. Sırp tarihçi Vladimir Ćorović bu durumu kargaşa ve düzensizlik olarak görür. Önceden kabul gören Jovan Oliver'in Dejanović Hanedanı ile bağı olduğu iddiaları günümüzde artık kabul görmemektedir. (Fine 1994). Dejanović kardeşler ortaklaşa bir biçimde Makedonya'nın doğusunda yer alan geniş bölgede hüküm sürmüşler ve İmparator V. Stefan Uroš'a sadık kalmışlardır. 1371 yılındaki Çirmen Muharebesi sonrası, Osmanlılar hemen bölgeyi fethetmeye girişmemişler, bölgedeki pozisyonlarını kuvvetlendirmişlerdir. Nüfuzlarını yaymak ve daha fazla ilerlemek adına zemin oluşturmak için bölgede kalmayı tercih etmişlerdir. Osmanlılar, hristiyan ittifakından oluşan bir orduyla sürekli bir mücadeleye neden olmak istemedikleri için bu süreci daha çok bekleyerek geçirdiler. Bu dönemde Osmanlı, bölgenin ileri gelen nüfuzlu isimlerine hakimiyetini kabul ettirdi ve bununla yetinir görünüyordu. Sırp soylular sadece Osmanlı devletine haraç (tribute) ödemekle yükümlüydüler. Hal böyle olunca Vukašin'e ait olan bölge Osmanlılar tarafından alınmadı, Çirmen Muharebesinde hayatını kaybeden Vukašin'in yerine oğlu Marko geçti. Bir Osmanlı vasalı konumuna yükselen Marko, günümüz Makedonya'sında merkezi Pirlepe olan bir bölgede hüküm sürmeye başladı. Vukašin'in bölgesinin kuzeyinde, Marko'nun kardeşi Andrijaš da ayrıcalıklara sahipti. Vukašin'in ölümünün ardından halefleri batı ve kuzeydeki Sırp komşularıyla savaşmaya başladı. Bu dönemde Marko'nun babası Vukašin dolayısıyla hak sahibi olduğu krallık, muhtemelen Marko'nun Osmanlı vasalı konumuna düşmesi nedeniyle, diğer Sırp soyluları tarafından kabul görmedi. İmparator V. Stefan Uroš'un 1371 yılında, Çirmen Muharebesi'nden kısa bir süre sonra çocuksuz bir biçimde ölümü güçlü Sırp İmparatorluğunun sonu olarak kabul edilir. Onun ölümüyle İmparatorluk tahtına kimin geçeceği sorusu soylular arasında bir mücadeleye neden olmuştur. Bu şartlar sonrasında imparatorsuz Sırbistan soyluların yönetiminde olan aristokratik parçalara bölünmüştür, böylece imparatorluk bölgesel liderler Marko, Dejanović kardeşler, Djuradj Balšić, Vuk Branković, Nikola Altomanović ve Lazar Hrebeljanović arasında paylaşılmıştır. Balšić Hanedanı Prizren'i, Vuk Branković ise Üsküp'ü Marko'dan almıştır. 1371 sonrası dağıtılan yeni feodal gücün ardından despot Jovan ve gospadin Konstantin sahip oldukları bölgeleri ciddi biçimde geliştirmeyi başarmışlardır. Babalarının sahip olduğu bölgeyi geri kazanmakla kalmamış, sahip oldukları toprakları da başlıca güney olmak üzere iki katına çıkarmışlardır. Kardeşler Vardar'ın sol tarafında, Kumanova'dan Strumica'ya kadar olan bölgeye hakimlerdi. 1373'de Çirmen muharebesinden 2 yıl sonra, Dejanovic Hanedanı'nın bölgede yaptıkları karşılıklı ilişkilerine yönelik ilişkin kayıtlara ulaşılır. 1373 Haziranında, Selanik'ten Nobırda'ya giden Ragusalı tüccarlar despot Jovan'ın topraklarında kaza yaparlar. ("in terenum despotis Dragassii"). Osmanlı kaynakları 1373 yılında Yukarı Struma'da Jovan'ın Osmanlı vasallığını kabule zorlandığını aktarır. Jovan için Osmanlı kaynaklarında kullanılan isim "Saruyar"'dır. Marko'nun 1371 yılında yaptığı gibi, 2 yıl sonra, 1373'de, Dejanović kardeşler de Osmanlı hakimiyetini kabul ederler. Soylular vasal olarak adlandırılmalarına rağmen, kendi bölgelerindeki yönetimden sorumluydular. Osmanlılar İmparatorluğu bölgeyi fethetmese de, yavaş yavaş hakimiyetini kabul ettirmektediri. Bu nedenle Dejanović kardeşlerin bir iç yönetim inşa ettiğine, tüzükler çıkartıp, para basmış olmalarına şaşırmamak gerekir. 1376'da Konstantin yönetimde söz sahibi olmaya başlamıştır. Bu durum yaşça büyük olan Jovan'ın yönetimi kardeşi Konstantin ile erken paylaşmaya başladığına işaret etmektedir. 1377 ve 1380'de kardeşler Aziz Panteleimon Manastırına imtiyazlar tanımışlardır. İkilinin adına genellikle belgeler Jovan tarafından imzalanmıştır. Anne tarafından III. Stefan Uroš'un torunları ve dolayısıyla soyları Nemanjić Hanedanı'na dayanan Dejanović kardeşler Sırbistan hakimiyeti için uğraştılar. Kardeşler metinlerinde tüm Sırpları birleştirmek istedikleri bir "imparatorluk"tan bahsetmişler, annneleri Teodora-Evdokija ise kendisini Sırpların imparatoriçesi olarak görmüştür. Kullandıkları devlet sembolü beyaz çift başlı Sırp kartalıydı. Hanedan, Nemanjić stiline uygun sikkeler de bastırmıştır. Jovan'ın 1378 yılından sonra 1381 yılından önce öldüğü düşünülmektedir. Onun ölümünün ardından Konstantin, Osmanlı hükümdarlığı altında bölgenin idaresini sürdürmüştür. 1379'da Pomoravlje lordu Lazar Hrebeljanović diğer Sırp soyluların arasından öne çıkmıştır. İmzasında kendisini "bütün Sırpların otokratı"(самодрьжць вьсѣмь Србьлѥмь) olarak tanımlamıştır. Yine de Lazar bütün Sırpları otoritesi altında birleştirme konusunda başarılı olamamıştır. Konstantin, Balšić, Mrnjavčević, Vuk Branković, ve Radoslav Hlapen, kendi bölgelerinde hüküm sürmeye devam etmişlerdir. Konstantin, Osmanlı ordusunun kendi bölgesi üzerinden Kosova'ya geçmesine müsaade etmekle kalmamış, Kosova Savaşı öncesi silahlı yardımda da bulunmuştur. Konstantin bir evlilik geçirse de karısının adı bilinmemektedir. Kızı 1392 yılında Bizans İmparatoru II. Manuil ile evlenen Helena'dır. II. Manuil ve Konstantin ilişkilerini korumuş olsalar da, politik olarak bu ilişkilerin pek bir öneme sahip olmadığını söylemek gerekir Konstantin bir Osmanlı vasalıydı ve durumu değiştirebilecek bir konumda değildi. Güney Bulgaristan'ı fetheden Bayezid Eflak'ın da fethedilebileceğini düşünüyordu. Bu durumdan hoşnut olmayan Eflak soyluları Osmanlılara karşı I. Mircea emrinde toplandılar. Sigismund savaşta Mircea'yı destekledi ve onun yeniden tahta geçmesine yardım etti. I. Mircea önderliğindeki Eflak ordusunun karşısına çıkan Osmanlı ordusunda Sırp vasalları Stefan Lazarević, Konstantin Dejanović (Dragas) ve Marko da bulunuyordu. Dönemin yazarlarından birisi Marko'nun bu savaşa isteksizce katıldığını, hristiyanlara karşı savaşmak istemediğini ve savaş öncesinde Konstantin Dragas'a: ""Bu muharebede ilk ölenlerden biri ben olsam dahi tanrıya bu savaşta hristiyanlara yardım etmesi için dua ediyorum."". dediğini aktarır. Savaşta hem Konstantin, hem de Marko hayatını kaybetmiştir. Bu sonuçla birlikte Marko ve Konstantin'in toprakları tam anlamıyla Osmanlı devletinin kontrolüne geçmiştir. İmparator Dušan'ın Arhiljevica Manastırı kayıtlarına göre (Ağustos 1355), "sebastokrator" Dejan Kumanova ve Preševo ilçelerinin bulunduğu, günümüz modern Kumanova bölgesi ile birlikte, Sredorek, Kozjačija ve Pčinja'nın büyük bir kısmını oluşturan bölgeye sahipti. V. Stefan Uroš'un hizmetindeki bir despot olarak Güney Morava, Pčinja, Skopska Crna Gora ve doğu bölgelerinin idaresi ile görevlendirilmişti. Bu bölgelere Yukarı Struma nehri ve o civarda bulunan Küstendil de dahildi. Dejan'ın oğlu Jovan 1371 de yapılan Çirmen muharebesi ardından Osmanlı vasalı olmuştur. Konstantin de Osmanlı hükümdarlığını tanımıştır. Sırp İmparatorluğunun çöküş döneminde Dejanovic kardeşlerin sahip olduğu bölge kabaca Struma ve Vardar nehirleri arasında, günümüz Bulgaristan, Sırbistan ve Makedonya Cumhuriyetinin sınırları içinde yer alır. Stojan Novaković'e göre bölge o tarihte Lazar'ın hakimiyet sürdüğü Kumanova ve Preševo ve Skopska Crna Gora bölgesinden başlayarak bu bölgelerden daha daha güneye Doyran ve bulgar gölünü çevreleyecek bir biçimde yayılmıştır. Kardeşler Nemanjić stilini devam ettirip, aynı tarzda sikke bastırmışlar ve simgeleri olarak beyaz çift başlı Sırp kartalını kullanmışlardır. Kardeşlerin hüküm sürdüğü bölge yabancı tüccarların da ilgi alanıydı. Bölgede yerel para birimi dışında Venedik "moneta'sı" da kullanılıyordu. Önemli ticaret yollarından biri olan Via de Zenta Adriyatik ile Sırbistanı bu bölgede birbirine bağlar. Ticaret yolu aslen Venedik Cumhuriyeti ile Ragusa, Sırbistan ve Bulgaristan arasındaki ticaret için yoğunlukla kullanılmıştır. Bu ticaret yolunun kullanımı Osmanlı'nın Sırbistanı fethi ile sona ermiştir. Konstantin bir evlilik yapmıştır, ancak eşinin adı bilinmemektedir. Bu evlilikten sahip olduğu kızı Helena 1392 yılında Bizans İmparatoruII. Manuil (hükümdarlık yılları 1391-1425) ile evlenmiştir. II. Manuil ve Helena evliliğinden son dönem Bizans imparatorları VIII. İoannis (hükümdarlık yılları 1425-1448) ve XI. Konstantinos (hükümdarlık yılları 1449-1453) dünyaya gelmiştir. XI. Konstantinos, 1453 yılında İstanbul'un fethinde Osmanlı'ya karşı savaşırken ölmüştür, Son kayser XI. Konstantinos annesinin soyadı olan Dragáses (Δραγάσης) ile de bilinmekteydi. Ancak daha sonraları dedesinin adı ile adlandırıldı. Konstantin Dragaš Sırp epik şiirinde Prens Marko'nun arkadaşı "beg Kostadin" olarak oldukça yaygın kullanılan bir karakterdir. Köstendil ilçesi hala Konstantin'in anısını Türkçeleştirilmiş isminde taşımaktadır. Köstendil "Konstantin'in ili" tabirinin bozulmuş bir versiyonudur. Kumanova bölgesi (eski adıyla Žegligovo) 14. yüzyıl boyunca Nemanjić ve Dejanović hanedanlarının hüküm sürdüğü bir coğrafi bölge olarak tarihte yerini almıştır. Dejanović Hanedanı kendi bölgelerinde çeşitli kilise ve manastırlar inşa ettirmiş, çeşitli kilise ve manastırları da rekonstre etmişlerdir. Bu yapılardan bazıları Dejan tarafından inşa ettirilen Zemen Manastırı ve Arhiljevica Kilisesi, Konstantin Dragas tarafından inşa ettirilen Poganovo Manastırı ve Osogovo Manastırı olarak sayılabilir. Hanedan'ın hüküm sürdüğü bölgede bulunan kilise ve manastırların tam listesi aşağıdaki tabloda listelenmiştir. Sinemagraf Sinemagraf (), sabit bir görüntü üzerinde, küçük tekrarlanan hareketlerin oluşturulması esasına dayanan bir tür canlı görsel tekniği. Fotoğraf üzerindeki animasyonlar, başı ve sonu belli olmayacak şekilde devamlı olarak birbirini tamamlar niteliktedir. Johanna Gastdorf Johanna Gastdorf (d. 1959), Alman oyuncu. Gastdorf 1959'da Hamburg'da doğdu. 1993'te başladığı oyunculuk kariyerinde 100'ün üzerinde televizyon yapımı ve sinema filminde rol aldı. Gastdorf Alman oyuncu Jan-Gregor Kemp ile evlidir. Tara Radcliffe Tara Radcliffe (d. 31 Aralık 1969, ABD), Amerikalı kadın oyuncu ve model. 2013 yapımı sinema filmi "I'm in Love with a Church Girl" başarılı oyunculuğu ile bilinmektedir. José Abella José Abella (d. 10 Şubat 1994), Meksikalı futbolcudur. Liga MX ekiplerinden Santos Laguna'da oynuyor. César Ibáñez César Ibáñez (d. 1 Nisan 1992), Meksikalı futbolcudur. Liga MX ekiplerinden Santos Laguna'da oynuyor. Sergio Ceballos Sergio Ceballos (d. 16 Şubat 1993), Meksikalı futbolcudur. Liga MX ekiplerinden Santos Laguna'da oynuyor. Andrés Rentería Andrés Rentería (d. 6 Mart 1993), Kolombiyalı futbolcudur. Liga MX ekiplerinden Santos Laguna'da oynuyor. Diego González (futbolcu) Diego González (d. 9 Şubat 1988), Arjantinli futbolcudur. Liga MX ekiplerinden Santos Laguna'da oynamaktadır. Luis Ángel Mendoza Luis Ángel Mendoza (d. 3 Şubat 1990), Meksikalı futbolcudur. Liga MX ekiplerinden Santos Laguna'da oynamaktadır. Bryan Rabello Bryan Rabello (16 Mayıs 1994), Şilili futbolcudur. Liga MX ekiplerinden Santos Laguna'da oynamaktadır. Néstor Calderón Néstor Calderón (d. 14 Şubat 1989), Meksikalı futbolcudur. Liga MX ekiplerinden Santos Laguna'da oynuyor. Carlos Izquierdoz Carlos Izquierdoz (d. 3 KasÄ±m 1988), Arjantinli futbolcudur. Liga MX ekiplerinden Santos Laguna'da oynuyor. Javier Orozco Javier Orozco (d. 16 Kasım 1987), Meksikalı futbolcudur. Liga MX ekiplerinden Santos Laguna'da oynuyor. Ulises Rivas Ulises Rivas (d. 25 Şubat 1996), Meksikalı futbolcudur. Liga MX ekiplerinden Santos Laguna'da oynuyor. Diego de Buen Diego de Buen (d. 3 Temmuz 1991), MeksikalÄ± futbolcudur. Liga MX ekiplerinden Santos Laguna'da oynuyor. Uriel Álvarez Uriel Álvarez (d. 1 Mayıs 1990), Meksikalı futbolcudur. Puebla FC'de oynuyor. Christian Tovar Christian Tovar (d. 13 Ocak 1996), MeksikalÄ± futbolcudur. Zacatepec'de oynuyor. Benji Joya Benji Joya (22 Eylül 1993), Amerikalı futbolcudur. Club Necaxa'da oynamaktadır. Ribair Rodríguez Ribair Rodríguez (d. 4 Ekim 1987), Uruguaylı futbolcudur. C.U.Guadalajara'da oynuyor. Serge Akakpo Serge Akakpo (d. 15 Ekim 1987), Togolu futbolcudur. Defans pozisyonunda görev almaktadır. 2015-16 sezonunun devre arasında 1461 Trabzon'dan Trabzonspor'a kiralanmıştır. Sezon sonunda 1461 Trabzon'un 2. Lige düşmesi sebebiyle Trabzonspor tarafından bonservisi alınmıştır. Yoann Arquin Yoann Axel Cyriac Arquin (d. 15 Nisan 1988), Martiniqueli millî futbolcudur. Forvet pozisyonunda görev almakta olup, Superettan ekiplerinden Syrianska'da oynamaktadır. Daniel Mojsov Daniel Mojsov (d. 27 Aralık 1987), Makedon futbolcudur. AEK Larnaca'da oynuyor. Mickaël Poté Mickaël Poté (d. 24 Eylül 1984), Beninli millî futbolcudur. 1. Lig ekiplerinden BB Erzurumspor'da oynamaktadır. 2015-16 sezonunda PTT 1. Ligde attığı 20 golle gol kralı olmuştur. 2017 itibarıyla, oynadığı iki sezonda Demirspor tarihinin en çok gol atan yabancı oyuncusu olmuştur . Reiner Ferreira Correa Gomes Reiner Ferreira Correa Gomes (d. 17 Kasım 1985), Brezilyalı futbolcudur. Indy Eleven'da oynamaktadır. VictoraÈ™ Astafei Victoraş Astafei (d. 6 Temmuz 1987), Rumen futbolcudur. CSM Târgu Mureș'te oynamaktadır. Corinne Touzet Corinne Touzet (d.21 Aralık 1959 ), Fransız oyuncu ve film yapımcısı. 1996-2007 yılları arasında rol aldığı "Une femme d'honneur" adlı Fransız TF1 kanalı dizisiyle tanındı. Deportivo Toluca FC Deportivo Toluca FC, 12 Şubat 1917 tarihinde kurulmuş bir futbol kulübüdür. Liga MX'de mücadele etmektedir. Aram TahtacÄ±yan Aram Tahtacıyan (d. 1874, İstanbul, Osmanlı İmparatorluğu - ö. 1949, Marsilya, Fransa) Ermeni asıllı Osmanlı mimar. Paris'te eğitim görmüş, İstanbul'da çeşitli mimari eserlere imzasını atmış bir mimardır. 1874 yılında İstanbul’da dünyaya geldi. Paris’te École des Beaux-Arts’ta mimarlık öğrenimini tamamladı. İstanbul ve İzmir başta olmak üzere Osmanlı İmparatorluğu’nun çeşitli yerlerinde binalar inşa etti. 1908 yılında Galata Kulesi için sadarete bir arzuhal sunarak demir konstrüksüyon eklemeyi, içini eğlence mekanı olarak işletmeyi önerdi. Projesi, sadaret tarafından kabul edildiyse de Maarif Nezareti tarafından uygun bulunmadı. 1922’de Fransa’ya giderek çalışmalarını önce Paris’te sonra Marsilya’da sürdürdü. 1949 yılında Marsilya’da hayatını kaybetti. Aram Tahtacıyan’ın Galata Kulesi Projesi, Türk Tarih Kurumu belgeseli Aya Seyahat (film, 2009) Aya Seyahat, Kutluğ Ataman'ın yönettiği 2009 yapımı bir mokümanter film. Çakma belgesel türünün Türkiye’de yapılan ilk örneğidir. Londra, Moskova ve İstanbul gibi önde gelen uluslararası festivallerde gösterildi. Kısa zamanda sanat dünyasının dikkatini çekerek uluslararası müze ve sergilerde de gösterildi. 1957 yılında Türkiye’nin doğu illerinden Erzincan'ın köylerinden birinde bir grup arkadaş Ay'a gitmek için çalışmalar yapmıştır. Ünlü entelektüeller, bilim adamları, toplum bilimciler, insan hakları savunucuları, eski bir casus, yemek tarihçisi ve beslenme uzmanı tarafından da değerlendirilen bu çalışmaları, siyah–beyaz fotoğraflarla ve köyden bir anlatıcı ile belgelenmiştir. Lazkiye Taarruzu (2015-16) 2015-16 Lazkiye taarruzu ya da Bayır-Bucak saldırısı, Suriye Ordusu ve müttefiklerinin Kasım 2015'te, Suriyeli muhaliflere karşı başlattığı saldırıdır. Türkmen Dağı'nda çatışmalar 2012 yılından beri devam etmektedir. 2013 yılında Bayır-Bucak bölgesi rejimin elinden alındı. Muhalifler, Keseb'e kadar ilerlemiş ve Akdeniz kıyısına kadar kısa süreliğine ulaşmışsa da, devreye Hizbullah ve diğer Şii militanların girmesi ile önce Keseb elden çıkmış, ardından ise rejim Türkmen Dağı'nı hedef almaya başlandı. Ekim 2015'ten itibaren Rus uçakları Türkmen Dağı ve çevresindeki muhalifleri, bölgede IŞİD olmamasına rağmen vurmaya başladı. Türkiye ve Batılı devletler, Rusya'yı IŞİD bahanesiyle muhalifleri hedef almakla suçladı. Ayrıca, Rusya'nın Ankara büyükelçisi, Türkmenlerin hedef alınması dolayısıyla Türkiye Dışişleri Bakanlığı'na çağrıldı. 13 Kasım günü Suriye hükûmetine bağlı Suriye Ordusu, Rusya Hava Kuvvetleri'nin havadan bombardıman desteği ve Hizbullah'a bağlı silahlı milisler ile Lazkiye ilinin muhalif güçlerin kontrolündeki kuzey bölgesinde büyük çaplı bir operasyona girişti. Bu bölge Türkmen unsurun yoğunlukla bulunduğu Lazkiye kırsalındaki Bayırbucak bölgesiydi. Gımam ve Hancağız köylerine doğru saldırıya geçen ordu, ilk çatışmalarda Dağmışlı, Celiliyye, Ez Ziveyik, Pınar Almer ve Tel Zahiye köylerini ele geçirdi. 24 Kasım günü bölgede bombardıman düzenleyen iki uçaktan biri 17 saniye boyunca Türk sınırını ihlâl etti. Türk Silahlı Kuvvetleri Genelkurmay Başkanlığı'nın yaptığı açıklamaya göre Türk hava sahasını ihlal eden uçak, beş dakika içerisinde on defa uyarılmasına rağmen sınır ihlalini gerçekleştirince angajman kuralları gereği iki Türk F-16 uçağı tarafından vuruldu. Uçak, Suriye Türkmen Ordusu'nun kontrolündeki Bayırbucak bölgesine düştü. Uçaktaki iki pilot paraşüt ile atladı. Suriye sınırları içerisinde karadan açılan ateş sonucunda paraşütle atlayan iki pilottan biri öldürüldü. Suriye Türkmen Ordusu'na bağlı 10. Tümen tarafından pilot, ölü olarak ele geçirildi. Diğer pilot ise Suriye Ordusu tarafından sağ olarak Lazkiye'deki Rus üssüne götürüldü. Helikopterle pilotları arama sırasında muhalifler tarafından bir helikopter düşürüldü ve bir Rus deniz piyadesi öldürüldü. "Al-Masdar News"'in 5 Aralık 2015 tarihli haberindeki iddiasına göre çatışmalar boyunca Suriye Ordusu, Lazkiye ilinin kuzeydoğusundaki 300 kilometrekarelik alanı ele geçirdi. 11 Aralık günü Rus Hava Kuvvetleri'ne bağlı bir uçak, Bayırbucak bölgesi içerisinde kalan Naciye kasabasını bombaladı. Camiyi hedef alan bombardıman, cuma namazı çıkışı gerçekleşti. 4 kişi öldü, 50'ye yakın kişi yaralandı. 22 Aralık günü Rus Hava Kuvvetleri'ne bağlı uçaklar, Türkmen köyü olan Çümeren'i bombaladı. Üç kişi öldü, on kişi ise yaralandı. 24 Aralık günü Çümeren, Kulcuk ve Nisiybin köylerine saldırı düzenlendi. Rus uçakları ise Kürt Dağı ve Türkmen Dağı'nı bombaladı. 12 Ocak 2016 tarihinde Suriye Ordusu ve Hizbullah militanları, Rusya Hava Kuvvetleri'ne bağlı uçakların hava bombardımanı desteği ile Lazkiye iline bağlı ve Türkmen sayısı bakımından en yoğun nüfusu barındıran Selma kasabasına girdi. Bu kasaba stratejik bakımdan İdlib-Cisreşşuğur yolunun açılması açısında önemli bir konumda idi. Aynı zamanda 2012 yılından beri muhaliflerin kontrolünde idi. Esad rejimine bağlı Suriye Ordusu ertesi gün buradaki kontrolü tamamıyla ele geçirdi. Rejim kuvvetleri, Halep-Lazkiye otoyolunu da kontrol altına aldı. 13 Ocak'ta Salma'nın Suriye rejimi ve müttefiklerinin eline geçtiği belirtildi. Böylece 2012'den beri muhaliflerde olan kasabanın yüksek rakımda bulunması sebebiyle, Türkmen Dağı rejim saldırılarına açık hale geldi. 18 Ocak'ta muhalif güçler, 'Safları Sıklaştırın' isimli operasyon odasını oluşturduklarını ilan etti. Ceyşul İslam, Ahraruş Şam, Feylak’üş Şam, Ceyş’ül Nasr, Cebeli İslam Tugayı, Cephetül Şamiye, Ensar’üş Şam Taburları, Nusret Cephesi, 10. Tugay, 13. Tümen, Şam’ul İslam ve Sulkur El-Cebel Tugayından oluşan koalisyon, aynı gün Murtlu bölgesi, Beyt Ablak tepesi ve Zeytun bölgesini yeniden denetimleri altına aldı. 25 Ocak'ta rejim güçleri ve müttefikleri Rabia kasabasını ele geçirdi. Böylece Türkmen Dağı'nda dengeler rejim lehine bozulmaya başladı. 29 Ocak'ta Türkmen Dağı'nın düşmek üzere olduğu iddia edildi. 400 civarında Türkmen'in Türkiye'ye geçiş yaptığı belirtildi. Bölgede savaşan Türkmen savaşçılar, Rus savaş uçaklarına karşı mühimmat eksikliği olduğunu ifade etmiş, Türkmen Dağı'nın düşmek üzere olduğunu belirtmiş ve Türkiye'ye acil yardım çağrısı yapıldı. 20 Şubat'tan 23 Şubat'a kadar süren operasyonlarda Suriye rejiminin Kinsabba civarındaki sekiz köyü ele geçirdiği belirtilmiştir. Justin Berfield Justin Tyler Berfield (25 Şubat 1986), Amerikalı oyuncu, yazar ve prodüktör. Kariyerine The WB sitcomu olan "Unhappily Ever After da" Ross Malloy ile başladı. 2010'da, Berfield Virgin Produced da Chief Creative Officer olarak görev yaptı. Berfield Agoura Hills, Kaliforniya'da doğdu, Gail Berfield (née Stark) ve Eric "Rick" Berfield'ın oğlu. Ayrıca genç kardeşi Lorne Berfield da oyuncu. Berfield Yahdudidir. Amberiye Mescidi Amberiye mescidi veya mescid-i Hamidiye eskiden Osmanlı Türk toprağı olan, bugün ise Suudi Arabistan'daki hükûmet tarafından eline geçirilen Medine'deki tarihi Osmanlı Türk yapılardan biridir. Amberiye mescidi, Osmanlı İmparatorluğu döneminde Medine kenti II. Abdülhamid tarafından hüküm edilirken inşa edilmiştir. 1908 yılında Hicaz Demiryolu projesi çatısı altında yapılmıştır. Medine kenti, 1925 senesinde Suudi arap aşireti tarafından ele geçirildikten sonra, büyük bir değişim görmüştür. Yeni kurulmuş Suudi Arabistan krallığı petrol ile kazanılan para ile Medine'de, Mekke'de ve bütün Arap yarımadasında olan Osmanlı Türk eserleri yok etmeye başlamıştı. Selefi ve Vehabi ideolojisine göre antikalar ve tarihi eserler yok edilmeli, özellikle başka mezheplerden ve dinlerden olurlarsa (mesela 2003 senesinde Mekke'deki Ecyad Kalesi yok edildi). Osmanlı hanedanın mezhebi hanefilik'din. Basket Zielona GÃ³ra Basket Zielona Góra, ( Stelmet Zielona Góra ) Zielona Góra, Polonya da profesyonel bir basketbol takımı . Takım Polonya Liginde ve uluslararası arena da Euroleague de yer alır. Vikingler (Ã‡izgi Dizi) Vikingler Orijinal adı "Wickie und die starken Männer" (Viking Viki) 1972 ile 1974 arası yayınlanan Japon, Avusturya, Japon ortak yapımı bir çizgi dizi.İsveçli yazar Runer Jonsson'un Vicke Viking adlı roman dizisinden uyarlanmıştır. İsveç'te, Viking köyü Flake'in güçlü şefi Halvar'ın zeki ve iyi yürekli oğlu Viki'nin maceralarını anlatmaktadır. Babası ve mürettebatının zorda kaldığı durumlarda onların yardımına koşmaktadır. Dizi 2010 ve 2011'de iki kere sinemaya uyarlanmış,2013'te Animasyon serisi olarak yeniden çevrilmiştir. 1999 Eurovision Şarkı Yarışması'nda Litvanya Litvanya, İsrail'in başkenti Kudüs'te düzenlenen 1999 Eurovision Şarkı Yarışması'na katılmıştır. Litvanya'yı Eurovision'da temsil edecek şarkının belirlenmesi için Litvanya yayıncısı ulusal final düzenlemiştir. Yarışmayı "Strazdas" şarkısıyla Aistė Smilgevičiūtė kazanmıştır. 29 Mayıs 1999 tarihinde yapılan finalde yarışan Litvanya, Belçika'den önce 1. sırada sahneye çıkmıştır. Yarışmada 13 puanla 20. olmuştur. Vikingler (Animasyon serisi yeniden Ã§evrim) Vikingler (orijinal adı: Vic the Viking),Avustralya-Fransız ortak yapımı 2013 tarihli animasyon dizisi. Vikingler çizgi dizisinin yeniden çevrimi ve devamıdır. ASE Studios, Studio 100 Animation ve Flying Bark Productions yapımcılığında yapılmıştır. İsveç'te Flake köyünün şefi Halvar'ın oğlu küçük Viking Viki'nin maceralarını anlatmaktadır. Dizi 2014'ten beri TRT Çocuk'ta yayınlanmaktadır. 1994 Eurovision Şarkı Yarışması'nda Litvanya Litvanya, İrlanda'nın başkenti Dublin'de düzenlenen 1994 Eurovision Şarkı Yarışması'na katılmıştır. Litvanya'yı Eurovision'da temsil edecek şarkının belirlenmesi için Litvanya yayıncısı görevlendirme düzenlemiştir. Yarışmayı "Lopšinė mylimai" şarkısıyla Ovidijus Vyšniauskas kazanmıştır. 30 Nisan 1994 tarihinde yapılan finalde yarışan Litvanya, Norveç'ten sonra, Slovakya'dan önce 16. sırada sahneye çıkmıştır. Yarışmada 0 puanla 25. olmuştur. Şafak Harekâtı Şafak Harekâtı, 1997 yılının Eylül ayında başlayan ve Türk Silahlı Kuvvetleri'nin PKK'ya ve yöneticilerine yönelik gerçekleştirdiği operasyonlardır. TSK'nın Kuzey Irak'a yaptığı, yaklaşık 15,000 asker ve korucunun katıldığı operasyonlardan biridir. Türkiye Hükûmeti Birleşmiş Milletler sözleşmesinin 51. maddesindeki meşru müdafaa hakkını kullanarak 1992-1997 yılları arasında Kuzey Irak'taki PKK mensuplarının barındığı ve eğitildiği kamplara yönelik hava destekli kara birlikleri ile operasyonlar yaptı. "Şafak Harekatın"dan önce yakın tarihte; 1997 yılının Mayıs ayında başlayıp 2.5 ay süren Çekiç Harekatı Kuzey Irak'a düzenlenen harekatlar içinde katılan personel sayısıyla en kalabalık ve kapsamlı olanıydı. Otsuichi Otsuichi(乙一,Otsuiçi, d.21.10.1978, Fukuoka), Japon roman yazarı. Gerçek ismi Hirotaka Adachi(安達 寛高) olan yazar, mahlas olarak Otsuichi dışında Asako Yamashiro (山白 朝子) ve Eiichi Nakata ( 中田 永一）isimlerini de kullanır. Genellikle korku hikâyeleri yazmakta olan Otsuichi'nin bazı kitapları Light Novel kategorisinde değerlendirilir. 'Ulusal Polisiye Roman Yazarları Birliği' ve 'Honkaku Mystery Writers Club of Japan' (Japon Hakiki Gizem Yazarları Kulübü) üyesidir. 1996 yılında yazdığı ""Yaz, Havai Fişek ve Benim Cesedim"" adlı kitabının '6."Haftalık Shonen Jump Roman Ödülü"'nü alması ile, 17 yaşında ilk kitabını çıkarmıştır. Bunun ardından, bir yandan eğitimine devam ederken bir yandan da 'The Sneaker' (ザ・スニーカー) gibi Light Novel dergilerinden işlerini yayınlamaya başlamıştır. Toyohashi Teknik Üniversitesi'nden (Aichi) mezun olmuş ve 1 yıl sonra Tokyo'ya taşınmıştır. 2002 yılında yazdığı '"GOTH"' kitabı ile popülerliği artmıştır. 2005 yılında "'ZOO"' kitabından 5 öykünün filmi çekilmiştir. (Kazari to Yoko, Seven Rooms, So-far, Hidamari no Shi, and Zoo.) 2006 yılında, '"Kurai tokoro de Machiawase"' (Karanlık bir yerde buluşma) kitabının, 2007 yılında "'Kimi ni shika Kikoenai"' (Sadece sen duyabilirsin) kitabının filmi yapılmıştır. Okul dönemi , '"Slayers"' ve "'Record of Lodoss War"' (ロードス島戦記) gibi Light Novel'leri çok sevmesine rağmen, hikayeleri kaliteli olmamasına rağmen illüstrasyonlarla göz boyayan kitapların olduğunun farkına varmış ve bu kategorideki kitaplardan soğumuştur. Ancak Junpei Asō gibi Light Novel yazarlarını takip etmeye devam etmiştir. 2002 yılında yayınlanan "GOTH" da ilk olarak bir bir Light Novel yayıncısından çıkmıştır ancak daha sonra "normal" bir yayınevinden yayınlanmıştır. Otsuichi, Light Novel'leri hala sevdiğini söylemiştir. Fakat kitaplarının bu kategoride değerlendirilmesi durumunda okuyucu kitlesinin daraldığını ve bu sebeple "normal" yayınevlerini tercih ettiğini belirtmiştir. Hobileri arasında anime ve izlemek, bilgisayar oyunları oynamak vardır. Hayao Miyazaki filmlerini, özellikle de "Gökteki Kale" filmini çok sevdiğini belirtmiştir. En sevdiği film yönetmeni Andrey Tarkovski'dir. Üniversiteyi bitirdikten sonra Tokyo'ya taşınmasının bir sebebi de, 16 yaşından itibaren takip ettiği Hikaru İjūin ve Bakushō Mondai'ın radyo programlarını Tokyo'da daha rahat dinlenebiliyor olmasıdır. Üniversite yıllarından itibaren amatör film çekimi ile uğraşan Otsuichi 2004 yılında "'Gōsuto wa Shōsetsu ga Suki"' (Hayaletler roman sever) filmi ile 5. 'Takazuka Film Festivali'nden ödül kazanmıştır. 2006 yılında film yönetmeni Mamoru Oshii'nin (Ghost in the Shell) kızı ile evlenmiş ve 2010 yılında bir çocuğu olmuştur. Marasy Marasy (まらしぃ, Maraşii, marasy8; d.10 Mart 1990,Nagoya), Japon piyanist, besteci. Niconico ya da Youtube gibi video barındırma sitelerine koyduğu, anime ya da VOCALOID bestelerini icra ettiği performansları aracılığıyla tanınmıştır. İnternette marasy8 olarak da tanınır. 4 yaşında piyano çalmaya başlayarak, 9 yaşından itibaren konserler vermeye başlamıştır. Ancak ortaokulda hocasıyla yaşadığı tartışma sonucu piyanodan uzaklaşmıştır. Lise yıllarında Puyopuyo(ぷよぷよ) adlı online oyuna merak sarmış ve bu sayede tanıdığı ‘Touhou Project’ in şarkısı "Native Faith"’ten etkilenerek üniversite 1. sınıfta tekrar piyanoya dönmüştür. 2008’in Martında Niconico’ya 'Native Faith'i çalmayı denedim (piyano)’ yüklemiştir. Anime, VOCALOID, Touhou Project ve bilgisayar oyunlarının müziklerini piyano ile çaldığı ‘... çalmayı denedim’ videoları büyük ilgi çekmiş ve popüler olmasını sağlamıştır. 2010 Aralığında, bazı VOCALOID bestelerinin cover’larını icra ettiği V.I.P’ adlı albümü Dwango Music Enterteinment’tan çıkmıştır. 2012 yılında V-box adlı albümü 12 Kasımda ‘Oricon Chart Haftalık Albüm Sıralaması’nda 15. ve aynı yıl ‘Piyano Albümleri İlk Hafta Sıralaması’nda da 3. olmuştur. Aynı yıl H ZETT M’inde dahil olduğu bazı müzisyenlerle ortak prodüksiyonlar olan, ‘3D-PIANO ANIME Theather’ ve’4D-PIANO ANIME Theater!’ adlı albümlere katılmıştır. Ayrıca Japonya’da yaşayan Fransız sanatçı Clementine’in ‘Japonya Turuna’ katılmıştır. Kendisi de 2013’ün Ocak ayında tek başına Piyano Live Tour’a çıkmıştır. Aynı yılın Ağustos ayında ise kendi VOCALOID bestelerinden oluşan ‘Kuusou Memoraizu’ adlı albümü çıkarmış, Eylülde ise Toyota’nın ‘Hybrid Car Aqua’ modelinin reklam filmminde , Perfume adlı gruba ait "Chocolate Disco" adlı şarkıyı yorumlamıştır. Kasımda da Hatsune Miku’nun "Senbonzakura" şarkısına yaptığı cover’la popülerliği artmıştır. 2014 Mayıs ayında, orijinal bestelerinden oluşan bir albüm ile anime cover’larından oluşan iki albüm Subcul-rise Record Şirketi’nden aynı anda çıkmıştır. Aynı yılın sonbaharında ülke çapında Solo Turu’na çıkmıştır. Ekim ayında ünlü pop müzik grubu Arashi’nin yeni albümü THE DIGITALIAN’da Ninomiya Kazuya’nın solo şarkısı "Merry Christmas"’ın piyano kısımlarını çalmıştır. Gustavo AyÃ³n Gustavo Alfonso Ayón Aguirre (d. 1 Nisan 1985; Tepic, Meksika), BK Zenit'te forma giyen, Meksikalı profesyonel basketbolcudur. Zamanında NBA'dede forma giymiştir. 6 ft 10 in (2.08 m) boyundaki Ayón, Pivot pozisyonunda forma giysede gerektiği zaman uzun forvet olarak da oynamaktadır. Kolej kariyerini üç sezon UPAEP'te geçiren Ayón, katıldığı 2006 NBA Seçmeleri'nde draft edilmeyince profesyonel kariyerine ülkesinin takımlarından Halcones de Xalapa'da başladı. 2009 yılına kadar Venezuela, Meksika'da 5 takımda forma giydi. Ayón, 2008-09 sezonunun sona ermesiyle İspanyol takımlarından Baloncesto Fuenlabrada'ya transfer oldu. 2011 yılının Kasım ayında gösterdiği performansla Liga ACB'de ayın oyuncusu seçildi. Ayón, aynı senenin Aralık ayında NBA takımlarından New Orleans Hornets ile anlaştı. Hornets bu transferi gerçekleştirirken Fuenlabrada'ya 1.5 milyon dolar buyout ödedi. Ayón'sa Hornets ile son senesi takım opsiyonlu olmak üzere 3 yıllık kontrat imzaladı. Çaylak sezonunu maç başına 5.9 sayı, 4.9 ribaund ve 1.0 blok ortalamalarıyla tamamladı. 11 Temmuz, 2012 tarihinde Ryan Anderson karşılığında Orlando Magic'e takas oldu. Ayón, 21 Şubat, 2013 tarihinde Ish Smith ve J. J. Redick ile birlikte Beno Udrih, Tobias Harris, Doron Lamb karşılığında Milwaukee Bucks'e takas edildi. 25 Temmuz günü Milwaukee tarafından serbest bırakıldı. 29 Temmuz tarihinde Ayón, Atlanta Hawks ile sözleşme imzaladı. 12 Şubat, 2014 günü oynanan Toronto Raptors maçında 104-83 kaybederlerken 18 sayı atarak kariyer rekorunu kırdı. Ayón, 28 Şubat, 2014 tarihinde sağ omzuğundan sakatlanıp 2013-14 sezonunu kapattı. 23 Eylül, tarihinde Avrupa'ya geri dönüş yaparak İspanyol takımı Real Madrid ile 2 yıllık sözlşme imzaladı. Takımıyla 2014-15 sezonunda EuroLeague finalinde Olympiakos'u 78-59 yenerek şampiyon oldu. Lig'dede final serisinde takımıyla Barcelona'yı 3-0 yenerek kazanabileceği tüm kupaları kazanarak Triple Crown yaptılar. Ayón, 4 Ocak, 2016 tarihinde 2015'te Aralık ayının Euroleague'de Ayın MVP'si seçildi. Ayón, 2007 yılından bu yana Meksika millî takımı formasını düzenli olarak giymektedir. Millî takımıyla katıldığı ilk turnuva olan 2007 FIBA Amerika Şampiyonası'nda yedinci, 2008 Centrobasket'te sekizinci oldular. 2013 FIBA Amerika Şampiyonası'nda Ayón, millî takımının finalde Porto Riko'yu yenip şampiyon olmasını sağlayan takımın lideriydi. Ayrıca bu turnuvada gösterdiği performansla MVP seçilme başarısı gösterdi. Ağustos, 2014'te düzenlenen Centrobasket'tede takımının şampiyon olup altın madalya kazanmasında liderlik etti. Ayrıca bu turnuvada MVP seçilme başarısı gösterdi. Bir sonraki ay ise takımıyla 2014 FIBA Basketbol Dünya Kupası'nda mücadele etti ve son 16 oynadılar. 2015 Amerika Şampiyonası'nda Ayón, En İyi Turnuva Beşi'ne seçildi ve ayrıca maç başına 17.7 sayı (turnuva ikincisi), 12.4 ribaund (turnuva birincisi), 3.5 asist (turnuva yedincisi), 1.3 top çalma (turnuva üçüncüsü), ve 1.2 blok ortalamaları (turnuva birincisi) ile mücadele etti. 2015-16 Kadınlar 3. Ligi 2015-16 Türkiye Kadınlar Futbol 3. Ligi' nin bu sezonu 08 Kasım 2015 tarihinde başladı ve 03 Nisan 2016 tarihinde bitecektir. Ayrıca Playoffu da vardır. A-B-C-D-E-F-G-H grupları vardır. 2002-03 FA Premier League 2002-03 FA Premier League (sponsorluk anlaşması nedeniyle FA Barclaycard Premiership olarak da bilinir), İngiliz futbolunun en üst seviyedeki futbol ligi; Premier League'in onbirinci sezonu. İlk maçlar 17 Ağustos 2002 tarihinde, son maçlar ise 11 Mayıs 2003 tarihinde oynandı. Organizasyonu şampiyon olarak tamamlayan Manchester United, 8. Premier League şampiyonluğunu elde etti. Sunderland, West Ham United ve West Bromwich Albion takımları ise bir alt lige düştü. Hollandalı Ruud van Nistelrooy attığı 25 golle gol kralı unvanını kazandı. Organizasonda toplam 380 maç oynandı ve 1000 gol atıldı. PFA Yılın Futbolcusu ödülünü Arsenal takımından Thierry Henry kazandı.. PFA Yılın Genç Oyuncusu ödülünü Newcastle United takımından Jermaine Jenas kazandı. Oylamada Wayne Rooney ikinci John O'Shea ise üçüncü sırada yer aldı. Yılın Menajeri ödülünü Manchester United takımını çalıştıran İskoç Sir Alex Ferguson kazandı. Yılın Oyuncusu ödülünü Manchester United takımından Ruud van Nistelrooy kazandı. Altın Ayakkabı ödülünü 38 lig maçında 25 gol atan Ruud van Nistelrooy kazandı. Altın Eldiven ödülünü sadece 35 gol yiyen Chelsea kalecisi Carlo Cudicini kazandı. Sezonun golü ödülünü 6 Kasım 2002 tarihinde Tottenham Hotspur'a attığı gol ile Fransız forvetThierry Henry kazandı. Alaş kozgalışı Alaş kozgalışı (Kazakça: Алаш қозғалысы / Alaş kozgalısı), 20. yüzyılın ilk çeyreğinde Rusya İmparatorluğu’na karşı örgütlenen ulusal bağımsızlık hareketi. 2O. yüzyılın başında Kazak toplumunda milliyeçilik hareketi başladı. Rus Çarlığı’nın askeri-monarşik baskıcı yönetiminden Orta Asya Türkleri hoşnut olmadılar. Buyüzden bir milli hareket başlatılır. Bıldırcın Yağmuru Bıldırcın Yağmuru Klasik Türk müziğinin "Paşa"sı olarak anılan Zeki Müren'in 1965 yılına dek yazmış olduğu şiirlerinden oluşan kitabı. İstanbul Matbaası tarafından basılan "Bıldırcın Yağmuru" 1965 yılında Nadir Kitabevi tarafından piyasaya sunuldu ve Tekin Yayıncılık tarafından dağıtımı yapıldı. Güzel Sanatlar Akademisi mezunu ve başarılı bir desen öğrencisi olarak ün kazanmış Zeki Müren bu kitabının kapağını kendisi tasarlamıştır. Toplam 127 sayfadan oluşan kitabın ebatları ise 13x19 cm'dir. Vefatının ardından 1999 yılında "Bıldırcın Yağmuru" adlı şiir kitabından seslendirmiş olduğu bazı şiirlerinin yer aldığı aynı isimli Bıldırcın Yağmuru albümü Şahin Özen girişimiyle yayınlanmıştır. Fatih Birol Fatih Birol (22 Mart 1958, Ankara), Türk ekonomist ve enerji uzmanı. 1 Eylül 2015'ten beri Paris merkezli Uluslararası Enerji Ajansı'nda icra direktörlüğü görevini yürütmektedir. Bundan önce, 1995–2015 tarihleri arasında aynı kurumda baş ekonomist ve Küresel Enerji Ekonomisi Direktörü olarak görev aldı. Ayrıca Sabancı Üniversitesi İstanbul Uluslararası Enerji ve İklim Merkezi (IICEC) Fahri Başkanlığını sürdürmektedir. 12 Şubat 2015'te, 29 üye ülkenin oy birliği ile Uluslararası Enerji Ajansı İcra Direktörü pozisyonuna seçildi. Fatih Birol 22 Mart 1958 tarihinde Ankara'da doğdu. TED Ankara Koleji'ni tamamladı. İstanbul Teknik Üniversitesi Elektrik Elektronik Fakültesi'nin elektrik mühendisliği bölümünden mezun oldu. Viyana Teknik Üniversitesi'nde enerji ekonomisi alanında yüksek lisans ve doktora yaptı. Viyana'da eğitim alırken aynı zamanda çalıştı. İlk olarak Petrol İhraç Eden Ülkeler Örgütü (OPEC)'nde petrol analisti olarak yedi yıl çalıştı. 1995–2015 yılları arasında Paris merkezli Uluslararası Enerji Ajansı'nda baş ekonomist ve kurumun enerji ve iklim değişikliği politikasının ekonomik analizinden sorumlu uzman olarak görev aldı. 12 Şubat 2015'te, 29 üye ülkenin oyu ile Dünya enerji politikalarının belirlendiği Uluslararası Enerji Ajansı'nın en yüksek pozisyonu olan icra direktörlüğüne seçildi. Birol, Amerika ve Avrupa ülkelerinden seçilmeyen ve siyasetçi olmayan ilk başkan oldu. 1 Eylül 2015'te görevi Hollanda Ekonomi Bakanı Maria van der Hoeven'dan devraldı. Birol, gelişmekte olan ülkelerin dünya ekonomi ve enerji pazarındaki rolünün artması vizyonu ile; başkanlığı süresince Çin, Endonezya, Fas, Hindistan, Meksika ve Singapur'un örgüte üyeliğe kabul edilmesini sağladı. Ayrıca ajansa üye ülkelerin dünya enerji tüketimindeki payının %50'den %70'e yükselmesini sağladı. 2009 yılında Forbes dergisinin yayınladığı, aralarında Amerika Birleşik Devletleri Başkanı Barack Obama, Suudi Arabistan Kralı Abdullah bin Abdülaziz el-Suud ve Rusya Devlet Başkanı Vladimir Putin'in de olduğu "Dünya Enerjisini Yönlendiren 7 Kişi" arasında gösterildi. Fatih Birol Aralık 2017'de İngiliz iş ve ekonomi gazetesi Financial Times tarafından "Yılın Enerji İnsanı" seçildi. 22 Ocak 2018 tarihinde IEA Yönetim Kurulu tarafından bakanlar toplantısında oybirliği ile yeniden başkan seçilen Birol'un görev süresi dört yıl daha uzatıldı. 2005 yılında Türkiye Cumhuriyeti Dışişleri Bakanlığı Üstün Hizmet ödülü verildi. 2006'da Fransa tarafından Ordre des Palmes Académiques Nişanı ile ödüllendirildi. 2007'de Avusturya Hükümeti tarafından Avusturya Federal Cumhuriyeti Liyakat Nişanı'na layık görüldü. 19 Kasım 2009 tarihinde Almanya Federal Cumhuriyeti Liyakat Nişanı'na layık görüldü. 14 Haziran 2012'de Paris'te İtalya Cumhuriyeti Liyakat Nişanı tevcih edildi. 2013 yılında İsveç Enerji Bakanı Anne-Karin Hatt tarafından, enerji sorununu bölgesel ve küresel alanda analiz eden yıllık raporları ve çalışmaları sebebiyle İsveç Kuzey Yıldızı Nişanı ile ödüllendirildi. 31 Ocak 2014'te Japonya'nın en yüksek devlet nişanı olan Yükselen Güneş Nişanı tevcih edildi. John Ayldon John Ayldon (11 Aralık 1943, Londra - 16 Şubat 2013, Northampton), İngiliz opera şarkıcısı. Bas-bariton ses rengine sahip sanatçı "Savoy Operası" ve "D'Oyly Carte Opera Şirketi" için çalıştı. Londra, İngiltere doğumludur. Ayldon "Gilbert and Sullivan Prodüksiyon" yapımcılık şirketi oyuncusu olarak 1960'lı yılların ortalarında komedi skeçleri yaparak sahne aldı. 1967'de opera yapmaya başladı ve faal olarak uzun yıllar devam etti. Ayldon 16 Şubat 2013'te Northampton'da 69 yaşında ölmüştür. AbdÃ¼lkadir Udeh Abdülkadir Udeh (d. 1907 - ö. 9 Aralık 1954) Mısırlı hukukçu, Müslüman Kardeşler teşkilâtının önde gelen liderlerinden. Abdülkadir Udeh 1907 tarihinde Mısır'da fakir bir ailenin çocuğu olarak dünyaya geldi. Hukuk fakültesini bitirdikten sonra hakimlik ve savcılık yaptı. İlk zamanlarından itibaren Müslüman Kardeşler teşkilatında yer aldı. Mısır Anayasasını hazırlamakla için oluşturulan komisyonda görev aldı. Mısır anayasasının İslami esaslara dayanmasını gerektiğini savundu. Yaşadığı dönemdeki Müslümanların sorunlarına çözüm bulmaya çalıştı. 1954'te Cemal Abdünnasır'a düzenlenen ve başarısızlıkla sonuçlanan suikaste katılmakla suçlandı. Özel bir mahkemede kısa süren bir yargılamadan sonra 5 arkadaşı ile birlikte 9 Aralık 1954’te idam edildi. My Generation Şarkı single olarak 29 Ekim 1965'te yayınlanmıştır. Birleşik Krallık'ta 2, ABD'de 74 numaraya ulaşmıştır. Şarkı ilk olarak 1966'da Ready Steady Who! EPsi için kaydedilmiştir ama yayınlanmamıştır. Ama bu kayıt orijinalinden farklıdır ve bir tek A Quick One albümünde yayınlanmıştır. Haldun AlagaÅŸ Haldun Alagaş (16 Kasım 1970; İzmit, Türkiye) Türk karateci, 70 kg kategorisinde kumite disiplininde müsabakalara katılmıştır. Defalarca Avrupa ve Dünya şampiyonlukları yaşamış, kategorisinde dünya sıralamasında birinci sıraya yükselmiştir. 16 Kasım 1970'te İzmit'te doğan Alagaş, ilk ve orta öğretim hayatını burada tamamlamıştır. 1989'da lise mezuniyeti sonrası Ankara'da Orta Doğu Teknik Üniversitesi Beden Eğitimi Bölümüne kayıt yaptırmış fakat İngilizce hazırlık sınfının ilk döneminde eğitimini bırakmıştır. 1991'de Marmara Üniversitesi Beden Eğitimi ve Spor Bölümüne kaydolmuş ve buradan lisans derecesi ile mezun olmuştur. Haldun Alagaş evli ve iki çocuk sahibidir. Cüneyt Arkın'ın Battal Gazi film'indeki ve Bruce Lee filmlerindeki dövüş sahnelerinden etkilerek 1982'de kareteye başlamıştır. İlk resmi müsabakası olan 1986 Türkiye Karate Şampiyonasında kırmızı kuşakta iken gençler kategorisi birincisi olmuştur. Alagaş 1994'ten 2005'e kadar İstanbul Büyükşehir Belediyespor bünyesinde yarışmalara katılmıştır. 2006'da memleketi olan Kocaeli'de faaliyet gösteren Kocaeli Büyükşehir Belediyesi Kağıt Spor Kulübü'ne trasnfer olmuş, 2010 senesinde hala karate antrenörlüğü yaptığı Kayseri Büyükşehir Belediyespor'a geçmiştir. İstanbul'un Ümraniye ilçesinde bulunan, Haldun Alagaş Spor Salonu, Haldun Alagaş'ın başarılarına ithaf edilmiştir. Muhammed bin Ä°brahim el-Fezari Muhammed bin İbrahim el-Fazari veya Muhammed el-Fezari 8. yüzyıl'da yaşamış Müslüman filozof, matematikçi ve astronom, doğum tarihi bilinmiyor ancak 796 veya 806'da vefat etmiştir. İbrahim el-Fezari'nin oğludur. Taku Taku ( "Taku-shi"), Japonya'nın Saga prefektörlüğünde bulunan bir şehirdir. Şehir 1 Mayıs 1954 tarihinde kurulmuştur. Yüzölçümü 96,93 km² olan şehrin nüfusu 1 Ocak 2009 tarihi itibarı ile 21.909'dur. Karatsu Karatsu ( "Karatsu-shi"), Japonya'nın Saga prefektörlüğünde bulunan bir şehirdir. Yüzölçümü 487,42 km² olan şehrin nüfusu 1 Mart 2010 tarihi itibarı ile 127.766'dır. Little Richard Richard Wayne Penniman (5 Aralık 1932 – 9 Mayıs 2020), Sahne adı Little Richard olan sanatçı 5 Aralık 1932 yılında Macon, Georgia'da doğdu. Little Richard Amerikalı bir şarkıcı, müzisyen ve şarkı yazarıdır. 1950'lerde Little Richard'ın müziği ve sahne performansı Rock and Roll'un doğumu ve yayılmasına katkı sağlamıştır. Dindar bir aileden gelen Little Richard çocukluğunda gospel müzik ile tanıştı. Küçüklüğünde kilise korolarında şarkı söyledi ve ailesi ile beraber turlayarak gospel müzik yaptı. Little Richard zamanla R&B müzikle tanıştı ve çeşitli Atlanta kulüplerinde sahne aldı. Little Richard ilham aldığı Billy Wright ile tanıştı ve Wright'ın yardımı ile Camden Records ile bir anlaşma yaptı ve 1951'de Camden için Billy Wright'ın tarzına yakın blues şarkıları yaptı. Zamanla Little Richard klasik R&B tarzını kendine özgü çılgınca piyano çalan, sözleri bağırarak ve yüksek enerjiyle söyleyen, enerjik bir tarzla değiştirdi. 1955'te Llyod Price'ın tavsiyesiyle Little Richard Specialty Records'a bir demo teyp yolladı. Specialty Records Little Richard ile kayıt yapmaya başladı. Bu kayıtlar sırasında "Tutti Frutti" kaydedildi ve Kasım 1955'te yayımlandı."Tutti Frutti" anında büyük bir hit oldu ve bir buçuk hafta içinde 200 bin kopya sattı. Little Richard bu sayede büyük bir başarı yakaladı. "Tutti Frutti" Amerika'da Billboard Top 100 listesinde 17 Birleşik krallık listesinde is 29 numarada yer aldı. Little Richard'ın sonraki hit şarkısı "Long Tall Sally" 1956'da çıktı ve hem Amerika hem de Birleşik Krallıkta top 10'a girdi. "Tutti Frutti"nin çıkmasındasından sonra 3 yıl içinde Little Richard "Long Tall Sally", "Slippin' and Slidin'", "Rip It Up", "Ready Teddy", "The Girl Can't Help It", "Good Golly Miss Molly", "Jenny, Jenny", "Keep a Knockin'" ve "Lucille" de dahil olmak üzere bir sürü rock şarkısı yaptı. Başarının zirvesinde olan Little Richard 1957'de ani bir şekilde müzik kariyerini sonlandırmaya karar verdi. Little Richard'ın bu kararının arkasında dini sebepler vardı. Little Richard, Tanrının yaşam tarzını ve yaptığı müziği bırakmasını istediğine inanıyordu. Böylelikle Little Richard Rock and Roll kariyerine ara verdi ve din eğitimi almaya başladı. Bu dönemde Little Richard gospel müziğe geri döndü. 1962'de Little Richard Rock and Roll tarzı müziğe geri döndü. Kendisinden esinlenen The Beatles'ın ve The Rolling Stones'un Little Richard'ı desteklmesine rağmen Little Richard'ın yokluğunda popüler türler ve stiller çok değişmişti. Little Richard bu zamanda küçük hit şarkılar yapabildiyse bile eski ününe hiç ulaşamadı. 2000'e Doğru 2000'e Doğru veya yazıyla kullanılan şekliyle İkibin'e Doğru, Türkiye'de haftalık olarak yayımlanan siyaset ve haber dergisidir. 1987 Ocak'ında Doğu Perinçek tarafından kurularak yayın hayatına başlamış ve son sayısı 1993'te yayımlanmıştır. 1987 Ocak'ında Doğu Perinçek tarafından yayımlanmaya başlandı. Dergide ağırlıklı olarak silahlı kuvvetler, Türkiye'deki Kürtler, PKK gibi konular işlenmekteydi. Yazarları arasında Cemal Süreya, Semih Balcıoğlu, Turan Dursun, Necati Cumalı, Şule Perinçek, Ferit İlsever, Baskın Oran, Deniz Gökçe, Erol Toy, Halil Berktay, Oral Çalışlar, Ender Helvacıoğlu, Asaf Güven Aksel, Feyza Perinçek, Hasan Yalçın, Adnan Akfırat, Gülden Aydın, Serhan Bolluk, Faik Bulut, Neyyir Kalaycıoğlu, Arslan Başer Kafaoğlu, Soner Yalçın, Kamil Erdoğdu, Emel Armutçu, Selami İnce, Doğan Tılıç, Rozerin Doğan, Tunca Arslan, Günay Aslan, Halit Güngen, Hasan Bogün, Zihni Erdem, Çiğdem Çidamlı ve Fatma Yazıcı yer alırken; Aziz Nesin, Yaşar Kemal, Talip Apaydın, Zülfü Livaneli, Ataol Behramoğlu, Musa Anter, Yılmaz Odabaşı, Osman Şahin ve Demirtaş Ceyhun'un da aralarında bulunduğu kişiler dergiye düşünsel katkılarda bulunmaktaydı. Hizbullah'ın Diyarbakır'daki Çevik Kuvvet merkezinde eğitildiğine yönelik haberin, derginin 16 Şubat 1992 tarihli sayısında yayımlanmasından iki gün sonra, 18 Şubat günü, derginin Diyarbakır temsilcisi Halit Güngen, uğradığı silahlı saldırı sonucu hayatını kaybetti. Cinayet sekiz yıl faili meçhul kaldıktan sonra 2000 yılında Diyarbakır 6. Ağır Ceza Mahkemesi'nde başlayan Hizbullah ana davasına konu olan cinayetler arasında yer aldı. Yine derginin muhabirlerinden olan Mecit Akgün'ün cesedi, 2 Haziran 1992'de Nusaybin'de bir elektrik direğine asılı olarak bulundu. Bırakılan bildiriye göre Akgün, PKK tarafından öldürülmüştü. Derginin yayınına 1993 yılında son verildi. Imari Imari ( "Imari-shi"), Japonya'nın Saga prefektörlüğünde bulunan bir şehirdir. Yüzölçümü 254,99 km² olan şehrin nüfusu 1 Şubat 2010 tarihi itibarı ile 57.153'tür. Teröre Karşı İslam İttifakı Teröre Karşı İslam İttifakı veya İslam Ordusu İttifakı () , İslam dünyası içerisinde yer alan ülkelerin Irak ve Şam İslam Devleti'ne ve diğer grupların faaliyetlerine karşı askeri müdahalede bulunmak ve birlikte hareket etmek amacıyla kurduğu hükümetlerarası askerî bir terörle mücadele ittifakı. Ondan fazla İslam ülkesi, başta dünyanın en fazla Müslüman nüfusunu barındıran Endonezya olmak üzere ittifak girişimine destek verdiklerini duyurdu. Endonezya ittifak yapısına dahil olmayı düşündüğünü de belirtti. Bu ülkeler arasında İslam İttifakı'na katılmayı düşünen Azerbaycan'da aynı açıklamalarda bulundu. Suudi Arabistan "teröre karşı mücadele etmek üzere" olduğunu bildirdiği ve öncülük ettiği bu girişime Afganistan'ı da davet etti. Bu yapının aynı zamanda uluslararası teşkilat ve küresel ittifaklarla koordinasyon içerisinde birlikte hareket edeceği açıklamalara eklendi. İttifak kurulduğuna dair ilk açıklama 14 Aralık 2015 tarihinde Suudi Arabistan Savunma Bakanı Muhammed bin Selman tarafından yapıldı. Suudi Arabistan'ın Riyad şehri organizasyonun merkezi komuta karargahı olduğu söylendi. Yapılan açıklamada " Mezhebi ne olursa olsun İslam toplumlarını tüm kötülüklerden korumak" amacı olduğu belirtildi. Koalisyon içerisinde ordusu bakımından iyi donanımlı, fazla sayıda askere sahip ve yeterli askeri teçhizata sahip ülkeler bulunmaktadır. Askeri personel sayısında Pakistan, Türkiye ve Mısır en ön saflarda yer almaktadır. Aynı zamanda koalisyon içerisindeki Pakistan, nükleer silahlara sahip tek İslam ülkesidir. Amerika Birleşik Devletleri Savunma Bakanı Ashton Carter, Türkiye'deki İncirlik Üssü'nü ziyaret ederken yaptığı açıklamada "Suudi öncülüğündeki yeni koalisyon, ABD'nin IŞİD'le mücadelede Sünnilerin daha büyük rol oynaması yönünde uzun süredir yaptığı çağrılarla uyumlu bir adım" olduğunu söyledi. Topsuz TÃ¼feksiz Topsuz Tüfeksiz, Merve Özbey'in ilk stüdyo albümü olan "Yaş Hikayesi"nin ikinci video klip şarkısıdır. Şarkı yüksek tempolu pop şarkısıdır. Şarkının sözü Deniz Erten, müziği ve düzenlemesi Erdem Kınay'a aittir. Klibin yönetmenliğini Oya Özgey Koçak yapmıştır. Koçak, büyük bir sürpriz yaparak dünya starlarının sahne performanslarında kullandığı, Dolce & Gabbana marka kulaklığı Paris'ten siparişle klip için özel olarak getirtti. Üzerinde inci, altın, kristal gibi farklı taşların yer aldığı kırmızı renkli özel kulaklık Türkiye'de sadece Özbey tarafından kullanıldı. Klipte, beş farklı kostüm giyen Özbey’in styling’i Hande Can Yüce ve Özgey Koçak işbirliğinde gerçekleşti. Dijital göçmen Dijital göçmen, analog dünyada doğmuş, teknolojik kültür ile sonradan karşılaşmış ve ona ayak uydurmaya çalışan nesli ifade etmektedir. Başka bir deyişle, “dijital göçmenlik, yirmili yaş ve sonrasında teknoloji, internet ve web ile tanışan, teknolojik araçların kullanımı ve teknoloji tabanlı öğrenmede güçlükler veya çeşitli uyum sorunlarıyla karşılaşabilen teknoloji okuryazarlığı düşük bireyleri ifade eder” . Ayrıca 1980 yılından önce doğmuş insanlar içinde bu ifade kullanılabilir . 1980 sonrası doğmuş insanlarsa dijital yerli olarak adlandırılmaktadır. Dijital göçmenler her ne kadar analog dünyada doğmuş olsalar da günümüz teknolojisine uyum sağlayabilmektedirler. Ama bu demek değildir ki günümüz teknolojisinin getirdiği yeniliklere çabucak adapte olabilmektedirler. Bu durum onlar için oldukça sancılı bir süreçtir. Teknoloji dilini aksanlı kullanırlar. Dijital medya araçlarını etkin bir şekilde kullanamamaktadırlar. Aynı anda pek çok iş yapmak değil bu işleri belli bir sıraya koyma eğilimindedirler. Sabırlıdırlar ve beklemeyi bilirler. Acele etmenin onları hataya götürebileceği düşüncesindedirler. Uzun bir metni sıkılmadan tamamını okuyabilmektedirler . Analog dönemden kalma alışkanlık olarak bilgi aramak için çoğunlukla fiziksel ortamları tercih etmektedirler . Bilgi iletişim teknolojileri kavramı içerisinde bir devrim niteliği taşıyan internetin yaygınlaşması ile internet erişim araçları da her gün gelişmektedir. İnternet erişim imkanlarının kolaylaşması daha fazla kullanıcının erişimini sağlamakta bu durum ise, kendi içerisinde bir kültürü oluşturmaktadır. Bu dijital kültür sürecini oluşturan bireyler dijital yerliler ve dijital göçmenler ifadelendirmeleriyle, iki uç grup olarak karşımıza çıkmaktadır. Bu iki grubun yanı sıra kimi düşünürler üçüncü bir grubun ikisi arasında yer aldığını düşünmektedir. Teknolojiyi kullanma amaçları belli bir bilgi gereksinimlerini karşılamak ya da aradıkları bilgiye ulaşmaktır . Ancak günümüzde teknolojinin hızla yaygınlaşmasından dolayı eğlence ve iletişim amacıyla da kullanmaya başlamışlardır. Yine de dijital göçmenlerin öncelikleri değişmemiş, bu kültürün getirdiği yeniliklerden faydalanmış ama bu yenilikler yaşam biçimlerinin bir parçasına dönüşmemiştir . Dijital göçmenler bilgiye ulaşmada birincil kaynak olarak interneti değil basılı kaynakları kullanma eğilimindedirler. Çoğu, dijital kaynaklara güvenmemektedir. Bazıları ise tam tersine bu kaynaklara aşırı güvenmektedir ve doğruluğundan şüphe duymamaktadırlar. Bu durumun sebebi dijital göçmenlerin eğitim düzeylerinin değişmesinden kaynaklanmaktadır. İyi eğitim almış olan dijital göçmenler internetten elde ettikleri bilgilerin doğruluğundan şüphe duymakta ve bunu özellikle fiziksel ortamda bulunan bir kaynağı kullanarak doğrulama eğilimindedirler. Ancak eğitim düzeyi düşük olan dijital göçmenler ise bu bilgilere güvenmekte ve doğru olduğunu düşünmektedirler. Teknolojik bir aleti, kullanarak değil kullanım kılavuzlarına başvurarak öğrenmeye çalışmaktadırlar. Teknolojik aletleri bozabilecekleri endişesi bu duruma sebep olmaktadır . Dijital göçmenler günümüzde öğrenci konumundan öğretmen konumuna gelmişlerdir. Yeni nesil onlar tarafından yetiştirilmektedir. Dijital göçmenler öğrencilerin ders çalışırken televizyon izlemeleri ve müzik dinlemelerine sıcak bakmazlar çünkü kendileri bu şekilde eğitilmemişlerdir. Öğrenim görürken başka şeylerle ilgilenmenin öğrenmeyi olumsuz etkileyeceğini düşünürler. Öğrenmenin eğlendirici olmaması gerektiğini öğrencinin tek bir işe odaklanmaları gerektiğini düşünürler. Dijital göçmen öğretmenler öğrencilerin zaman içinde değişmediğini ve kendilerine uygulanmış olan yöntemlerin hâlâ geçerli olduğunu düşünmektedirler . Bu durum günümüz öğrencileri için geçerli değildir. Değişen dünyada dijital göçmenler de bu alışkanlıklarını değiştirmek zorundadırlar. Carol Carol, 2015 yılında vizyona giren, Todd Haynes'in yönettiği, senaryosu Patricia Highsmith'in "The Price of Salt" (ayrıca "Carol" olarak da bilinir) kitabından Phyllis Nagy tarafından uyarlanan İngiliz-Amerikan romantik dram filmi. Filmde Cate Blanchett, Rooney Mara, Sarah Paulson, ve Kyle Chandler gibi yıldızlar oynamaktadır. 1952'nin New York'unda geçen film fotoğrafçılığa hevesli genç bir kadının zor bir boşanma yoluna giden yaşlı bir kadınla ilişkisini anlatıyor. Filmin gelişimi İngiliz yapımcı şirketleri Number 9 Films ve Film4 Productions tarafından 11 yılı aşkın bir sürede sürdü. "Carol"'a New York merkezli Killer Films'te ortak yapımcı oldu. Temel çekimler Mart 2014'te Cincinnati, Ohio'da başladı ve 34 gün sürdü. Film Super 16 mm film boyutunda çekildi. "Carol" 2015 Cannes Film Festivali'nde Altın Palmiye için yarıştı ve Rooney Mara En İyi Kadın Oyuncu ödülünü Emmanuelle Bercot ile paylaştı. Film birçok eleştirel beğeni aldı. 20 Kasım 2015'te ABD'de sınırlı yayınla açılışını yaptı ve 27 Kasım 2015'te İngiltere'de gösterime girdi. 88. Akademi Ödülleri'nde 6 dalda adaylık elde eden film hiç birini kazanamazken, 73. Altın Küre Ödülleri'nde 5 adaylıkla en fazla adaylık elde etmesine ve 69. BAFTA Ödülleri'nde gene 9 adaylıkla ortak olarak en fazla adaylık elde eden film olmasına rağmen yine adaylık elde ettiği dallardan hiçbirini kazanamadı. 1950'nin sonlarında Noel mevsiminde fotoğrafçılığa ilgi duyan Therese Belivet bir mağazanın oyuncak bölümünde çalışmaktadır. Therese, kızı için hediye almayı düşünen çekici yaşlı kadın Carol Aird'e bir tren önerir ve böylelikle aralarında bir yakınlaşma başlar. Carol yanlışlıkla tezgâhın üzerinde eldivenlerini bırakır ve Therese onları New Jersey'e onun evine postalar. Therese erkek arkadaşı Richard'a bağlanmakta zor zamanlar geçirmektedir. Therese'nin arkadaşı Dannie onun kamerasını tamir eder ve çalıştığı yer olan "The New York Times"'ı ziyaret etmesini önerir. Dannie, bu ziyareti fırsat bilerek Therese'yi öper ve oda buna izin verir. Fakat bundan rahatsız olur ve oradan derhal ayrılır. Carol ise ihmalkâr kocası Harge ile zor bir ayrılma yaşamakta ve kızları Rindy'nin koruma gözetimiyle mücadele vermektedir. Carol, Therese'yi öğle yemeğine çağırır. Her ikisi de birbirlerine ilgi duymakta ama dikkatli olmaktadırlar. Carol Noel tatili için de evine Therese'yi davet eder. Therese uzak mesafeden Carol'ın birkaç fotoğrafını çeker. Harge aniden ve beklenmedik şekilde ortaya çıkar. Harge, karısı Carol'ın Therese ile olan ilişkisinden şüphelenmektedir çünkü Carol daha önce Rindy'nin vaftiz annesi Abby ile cinsel bir ilişki yaşamıştır. Therese, Carol'ın cinsel yönüyle karşılaşır ve şahit olur. Harge Florida'ya olan iş gezisini bırakır, Therese'yi oradan alır ve Carol Noel günü yalnız kalır. Carol, özür dilemek için Therese ile tekrar bağlantı kurar. İlişkileri büyüyerek devam etmektedir. Carol, Therese'ye yeni bir kamera hediye eder. Carol, Harge'in onun kız ile olan ilişkisi yüzünden "ahlak maddesine" dayanarak tam gözetim davası açtığını öğrenir. Carol boşanmanın vermiş olduğu sıkıntılardan kaçmak için Chicago'ya seyahat etmeye karar verir ve Therese'yi de davet eder. Therese'nin erkek arkadaşı Richard, Carol'ı ve bu yolculuğu tehdit olarak hissetmektedir. Therese'yi Carol'ı ezmekle suçlar ve Carol'a onun yakında yorgun düşeceğini haber verir. Richard ve Therese ayrılırlar. Yılbaşı gecesi Carol ve Therese birbirlerinin güçlü duygularını itiraf ederler ve bir motel odasında ilk defa beraber olurlar. Ertesi sabah kendini seyyar bir satıcı olarak tanıtan ama aslında Harge tarafından ilişkilerinden delil aramak üzere tutulan Tommy isimli bir dedektif olan bir adamla tesadüfen tanışırlar. Harge, Carol ile olan Rindy üzerindeki gözetim duruşmalarında kullanmak için bir ses kaseti elde eder. Carol, Therese uykudayken aniden kızının gözetimiyle mücadele etmek için New York'a döner. Therese'yi evine götürmesi için Abby'yi gönderir. New York'a dönen Therese, Carol'a telefonla ulaşmaya çalışır fakat Carol telefonu kapatır. Therese göz yaşlarıyla ayrılır. Therese meslek hayatını fotoğrafçı olarak sürdürmeye karar verir. "The New York Times"'da kendine iş bulur. Kızının gözetimini kaybeden Carol, Therese'ye onu görüp göremeyeceğini yazar. Tekrar görüşürler. Carol artık bir mobilya mağazasında çalıştığını ve kızını iki ayda bir görebilme izni olduğunu söyler. Carol artık bir dairede yaşamaktadır ve Therese'ye beraber yaşamak istediğini söyler. Therese bunu reddeder. Carol ona onu sevdiğini söyler. Therese'nin iş arkadaşı sayesinde aralarında bir kesinti olur. Therese, meslektaşının parti davetini kabul eder fakat orada kimse ile bağlantı kuramaz. Therese oradan ayrılır ve Carol'ı bir lokantada bulur. İki göz kalabalık odada karşılıklı bağlantı kurar. "Carol "Patricia Highsmith'in 1952'de Claire Morgan takma adıyla yayınlanan "The Price of Salt" adlı