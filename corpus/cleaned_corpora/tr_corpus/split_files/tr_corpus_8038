bu, Donna Elvira'dir. (Arya: Elvira "Ah, chi mi dice mai" — "Ah, kim bana söyleyebilir.". Giovanni bu kadınla flört etmeye başlar. Ama Elvira başını kendisine çevirip bakınca onun yakın bir zaman içinde baştan çıkardığı bir kadın olduğunu birden anlar. Bunun üzerine Leporello'yu ileri sürer, ona Elvira'ya gerçekleri söylemesini emreder ve sonra da oradan ayrılıp kaybolur. Leporello Elvira'yi teselli etmeye çalışırken Don Giovanni'nin sevgililerinin asıllarının, sayılarının ve karakterlerinin bir listesini şarkıyla sıralar: 640 tane Italya'da, 231 tane Almanya'da, 100 tane Fransa'da, 91 tane Türkiye'de ve 1.003 tane Ispanya'da. (Arya: Leporello "Madamina, il catalogo è questo" — "Küçük hanim, bu verdiğim bir katalog"). Sahnenin sonunda çok kere eserin oynadığı zamanlip kesilip temsilden atılan bir resitatifle Elvira intikam almaya and içer. Elvira sahneden ayrıldığı zaman Mesetto ve Zerlina ile birlikte bir düğün alayı sahneye girer.Don Giovanni ve Leporello hemen arkalarından girerler. Giovanni Elvira'yi çok çekici bulur. Kıskanç olan Masetto'yu nişanlısından ayırmak için düğün eğlencelerinin kendi şatosunda yapılmasını teklif eder. Masetto bunun Giovanni'nin Zerlina ile birlikte geride kalacağı anlamına geleceğini fark edince bu teklife kızar (Arya Masetto: "Ho capito! Signor si." — "Evet sayın efendi, anlıyorum.") Giovanni ve Zerlina sonunda yalnız kalırlar ve Giovanni hemen kızı kandırma oyunlarını uygulamaya başlar (İkili: "Là ci darem la mano" — "Haydi elini ver ve elele tutuşalım."). Bu sırada Elvira girer ve Giovanni'nin kandırma oyununu bozar (Arya Elvira: "Ah, fuggi il traditor" — "Kaç, o hainden kaç!"). Hemen Anna ve Ottavio sahneye girerler. Anna'nin babasını öldüren ve maskeli olduğu için daha tanıyıp bilemedikleri katili yakalamak için nasıl intikam alabileceklerini düşünmektedirler. Bu sırada Don Giovanni'ye rastlarlar. Anna'nın babasının katiline hitap ettiğini bilmeyerek ondan kendilerine yardımda bulunmasını isterler. Giovanni hiç tereddüt etmeden yardıma hazır olduğunu belirtir. Don Giovanni hâlâ Anna'yı ayartma şansı olduğunu düşünmektedir. Güya büyük bir ilgi göstererek, nasıl olur da böyle bir insafsız adamın Anna'nın hayatını altüst edebileceğinden yakınır. Fakat Giovanni'nin bu sefer de şansı yaver gitmez; Elvira sahneye girer ve Giovanni'nin kendini nasıl ayartıp kendine ihanet ettiğini açıklar. (Dortlu: ""Non ti fidar, o misera" &mdash "Yaşlı hanım, ona hiç inanma.") Giovanni Elvira'nın bu ithamlarına karşılık olarak Ottavio ve Anna'ya, durumdan çok etkilenip Elvira'nin aklını yitirdiğidir. Giovanni Commendatore'nin katilini yakalamaya söz verip ayrılır. Tam o sırada birden Anna Giovanni'nin kendine tecavüz etmeye çalışan ve babasını öldüren kişinin Giovanni olduğunu anlar. (Arya Anna: ""Or sai chi l'onore" — "Benim şerefime tecavüze yeltenen odur.") Ottavio'ya bunu inandırıcı bulmaz fakat arkadaşına gözkulak olmaya kararlıdır, (Arya Ottavio: ""Dalla sua pace" — "Onun huzur duymasi için.") Don Giovanni'nin uşağı olmaktan ayrılmaya daha tam karar veremeyen Leporello, Giovanni'ye köylü düğünü için bütün çağrılan misafirlerin Giovanni'nin şatosunda olduğunu, Masetto'yi başka şeylere yönelterek kıskançlığını unutturduğunu ama bütün bu uygun gelişmelerin Zerlina'nın baştan çıkarıldıktan sonra geri dönüşüyle boşa gittiğini bildirir. Fakat Don Giovanni hiç keyfini bozmamıştır ve Leporello'ya yeni bir yemek partisi için hazırlık yapması emrini verir. (Arya Giovanni" —Sonuda şarapla"). Sonra şatosuna gitmek üzere sahneden ayrılır. Zerlina kıskanç Masetto'yu takip eder ve onu kendine inandırıp sakinleştirmeye çalışır (Arya Zerlina: "Batti, batti o bel Masetto" — "Dov beni sevgili Masetto"). Fakat tam kendinin suçsuz olduğuna inandırmayı başarmış iken Don Giovanni'nin sesi duyulur ve bu onu şaşırtıp kaçmak istemesine neden olur. Birden Maseto'nun güvenci kaybolur ve kıskanç damat Giovanni gelince Zerlina'nin ne yapacağını kendi görmek isteğiyle onu göremeyecekleri bir yere saklanır. Zerlina'da Don Giovanni'den saklanmak istemektedir ama bunda basarili olamaz. Don Giovanni Masetto'ya yeniden rastlamadan Zerlina'yi bastan çıkartma oyununa devam eder. Fakat tam o sırada Masetto'yu saklandığı yerde bulur. Buna biraz şaşırmıştır; ama bu durumdan kendini toplayan Giovanni Zerlina'ya Masetto'nun yanında olmadığı için üzüntülü olduğunu fakat onun artık geri geldiğini söyler. Sonra ikisini de birlikte şatoda gerdek odası olarak gayet iyi süslenmiş olan odaya götürür. Leporello eğer mümkünse Giovanni'yi tam curum işlerken yakalatmak için düğün balosuna üç maskeli davetli de çağırmıştır. Bunlar değişik elbiselerle Elvira, Ottavio ve Anna'dir. "Balo salonu." Balo salonda düğün eğlenceleri baslar. Leporello Masetto'nun dikkatini başka yere çekmeyi başarırken Don Giovanni yalnız olarak Zerlina'yi odadan dışarı çıkarır. Zerlina'nin yardim isteyen çığlıkları duyulmaya başlayınca Leporello patronunu ikaz etmek için dışarı koşar. Don Giovanni bu çığlıkları duyan misafirleri kandırmak ister ve uşağını kılıcı önünde balo odasına getirir ve onu Zerlina'ya tecavüz etmek üzereyken yakaladığını iddia eder. Elvira, Ottavio ve Anna maskelerini çıkarırlar ve nelerin olduğunu simdi iyi anladıklarını açıklarlar. Misafirler Don Giovanni'nin dediklerine inanmazlar ve ona hucuma geçerler. Fakat kılıcı elinde Giovanni kendini korur ve karışıklıktan istifade ederek kaçmayı başarır. "Elvira'nin evinin dışında." Leporella Giovanni yanında artık çalışmak istemediğini bildirmiştir; fakat patronu daha yüksek ücret teklif ederek onu bu fikrinden caydırır. (İkili: ""Eh via buffone" — "Gel buraya soytarı"), Giovanni Elvira'nın hizmetçi kızını baştan çıkartmak istediğini söyler; bunun için Leporello'yu kandırıp onunla şapka ve pelerin değiştokuşu yapar. Elvira pencereye gelmiştir. (Üçlü: ""Ah taci, ingiusto core" — "Ah, hakkın yok kalbim, sesini kes"). Bunu bir oyun yapmak için fırsat bilen Giovanni kendi saklanır ve kendi giysileri içinde olan Leporello'yu ortaya çıkartır. Saklandığı yerden söylediği bir şarki ile Elvira'ya yaptıklarına pişman olduğunu ve tekrar ona dönmeye hazır olduğunu ifade eder. Elvira buna inanır ve sokağa iner. Patronunun pelerini içinde bulunan Leoparello'yu Giovanni ve uşağının giysileri içinde olan Giovanni'yi uşağı sanır. Böylece Leporella Elvira'yı alıp götürüp onu evinden uzaklaştır.Giovanni ise Elvira'nin genç kız hizmetçisini ayartmak niyetiyle elindeki mandolini çalarak ona serenad yapmaya koyulur.(Arya Giovanni: ""Deh vieni alla finestra" — "Pencereye gelir misin."). Fakat hizmetçi kızı tam baştan çıkartmakta iken Masetto ve arkadaşları oraya gelirler. Giovanni'yi aramaktadırlar. Leporello'nun giysileri içinde bulunan Giovanni bu intikam alma grubuna kendisinin de Giovanni'nin öldürülmesini istediğine inandırır ve onlarla birlikte Giovanni'yi aramaya devam ederler. Leporallo kılığındaki Giovanni grubu ikiye ayırmayı başarır. (Arya Giovanna: "Metà di voi qua vadano"— "Yarınız şuraya diğerleri buraya") Sonra kendi grubunda olan ateşli silahları eline geçirir ve silahsız olan Masetto'ya bir dayak atar. Sonra kahkahalar atarak oradan ayrılır. Zerlina gelir ve Masetto'yu teselli eder (Arya Zerlina:"Vedrai carino" — "Haydi gel sevgilim") "KaranlÄ±k bir avlu." Leporello Elvira'yı bir karanlık avluya getirip bırakır (Altılı: "Sola, sola in buio loco" — "Bu karanlık yerde tek başıma"). Leporello tam kaçmakta iken oraya Anna ile Ottavio da gelirler. Ottavio Anna'yi teselli etmeye çalışmaktadır. Tam Leporello zorla bulduğu kapıyı açıp oradan ayrılmak üzereyken, Zerlina ve Mesetto kapıyı açarlar. Giovanni'nin pelerinin giydiği onu Giovanni sanıp kıskıvrak yakalarlar. Anna ve Ottavio ne olduğunu izlemişlerdir ve yakalanmış olan Leperollo'nun etrafını sararlar ve niyetleri onu öldürmektir. Elvira Giovanni olduğunu sandığı kişiyi korumaya çalışır. Onun kocası olduğunu ve ona merhamet etmeleri gerektiğini söyler; ama bu diğer dört kişinin niyetlerinin değişmesine neden olmaz. Bu sırada Leporello üstünde bulunan Giovanni'nin pelerinini çıkartıp yere atar ve kendi hüviyeti ortaya çıkar. (Arya Leporello: "Ah pietà signori miei" — "Ah efendiler bana acıyın"). Buna herkesin şaşkınlığından faydalanan Leporello hemen oradan kaçar. Artık iyice aklı başına gelmiş olan Ottavio Giovanni'nin suçlu olduğuna iyice inanmıştır ve ondan intikam almaya and içer.(Arya Ottavio: ""Il mio tesoro" — "Benim varlığım"). Elvira da Giovanni'nin kendine ihanet ettiğine kızgındır. (Arya Elvira: "Mi tradì quell'alma ingrata" &mdsh; "Bu nankör aşağılık bana ihanet etti.") "Commendatore'nin heykelinin bulunduğu bir mezarlık." Leporello Don Giovanni'ye kendini sanki ölmüş de tekrar dirilmiş gibi hisettiğini anlatır. Giovanni onu alaya alır ve bunun Loperollo'ya aşık olan bir kadınla yarım kalan baştan çıkarma macerasına benzediğini söyler. Fakat uşak bu benzetmeden hoşlanmaz. Çünkü şimdiki gibi bekar olacağına, başarılı olsaydı şimdi o kadınla evli olacağını soyler. Don Giovanni uşağının bu yanıtına kahkahalarla gülmeye başlar. Bu sırada mezar heykeli Giovanni'ye seslenir ve onun bu kahkahalarının akşam sonunda sona ereceğini ikaz eder. Bunun üzerine Leporello heykelin altına kazılmış olan kitabeyi okur: "Katilimi burada intikamım bekliyor." yazılıdır. Uşak korkudan titremeye başlar; Giovanni ise vurdumduymazdır. Uşağına heykeli evinde akşam yemegine davet etmesini emreder ve bunu başarmazsa onu öldürmekle tehdit eder. Leporello birkaç defa heykeli akşam yemeğine davet eder ama korkudan bu daveti tam açıklayamaz ve heykelden hiç yanıt gelmez (İkili: ""Oh, statua gentilissima" — O çok nazik heykel beyim") Sonunda bu daveti Don Giovanni kendisi tekrarlar ve heykel başını sallayarak daveti kabul ettiğini bildirir. Böylece Don Giovanni kendi kötü kısmetni kendisi çağırmış olmaktadır. "Donna Anna'nın odası." Ottavio Anna'yi kendisiyle hemen evlenmek için zorlamaktadır. Fakat Anna babasının ölümünden hemen sonra bu nikâhın doğru olmayacağına ısrar eder. Ottavio onu merhametsiz olmakla suçlar; fakat Anna onu sevdiğine ve ona sadik kalacağına inandırmayı başarır (Arya Anna: "Non mi dir" — "Söyleme bana") "Don Giovanni'nin dairesi." Giovanni kendi şatosunda guael bir yemek yer ve bu sırada orkestrası zamanının popüler parçalarını çalar. (Bunlar arasında Mozart'in bir önceki opera eseri olan Figaro'nun Dugunu'nden "Non più andrai" aryasida bulunur.) Leporella garsonluk yapmaktadır. (Finale: "Già la mensa preparata" — "Yemek şimdiden hazır"), Elvira girer ve artık Giovanni'ye içerlemekten vazgeçtiği sadece ona karşı acıma hisleri olduğunu belirtir. (Arya Elvira:'L'ultima prova dell'amor mio" — "Aşkımın en son delili"). Kendine hic nefret hissi olmadığına şaşıran Don Giovanni ona tekrar bunun kendi isteği mi olduğunu sorar. Elvira buna yanıt olarak hiç ümitsiz olarak son defa Giovanni'den hayat hedefini ve hayatini değiştirmesini isteğini anlatır. Buna Giovanni sadece "Bravo" diye cevap verir. Giovanni şarap ve kadınlarına düşkünlüğün insanlığın asil ozonu ve şerefini oluşturduklarını açıklayıp Elvira'yi alaya alır. Bundan incinen ve kendine kızan Elvira girişiminin boşa gittiğini anlar ve ayrılır." Biraz sonra Elvira'nin çığlıkları şatonun duvarlarından akis etmeye baslar ve sanki bir şeyden kaçarmışcasına Elvira kapıdan girer ve hızla koşup diğer kapıdan çıkar. Giovanni Leporella'ya gidip Elvra'yi korkutanın ne olduğunu araştırması için emir verir. Dışarıya bakan Leporello'da çığlık atmaya baslar ve odaya geri gelip mezar heykelin davet edildiği gibi şatoya gelmiş olduğu haberini Giovanni'ye verir. Kapı ağır ağır çalınır; korkudan sanki kendine felç inmiş olan Leporello kapıyı açamaz; sonunda Don Giovanni kapıyı acar ve Commendotore'nin heykeli kapının önündedir. (Arya Heykel:"Don Giovanni! a cenar teco m'invitasti" — "Don Giovanni beni aksam yemeğine davet etmiştir.") Heykel sonra suçlu kotu adamdan eski kotu hayatini bırakıp tövbe etmesi gereğini bildiri; fakat bunu Giovanni buyuk bir inatçılıkla reddeder. Heykel yerin derinliğine çökmeye baslar ve Don Giovanni\de yerin dibine birlikte götürür. Birlikte yerin dibine ta cehenneme kadar çöküp orada Don Giovanni cehennem atesi içinde yanmaya baslar. Donna Anna, Don Ottavio, Donna Elvira, Zerlina ve Masetto suçluyu yakalamak niyetiyle sahneye girerler. Fakat sadece bir masa altında saklanıp hala görgü şahidi olduğu korkulu olaylardan titremekte olan Leporella'yi bulurlar. Leprarollo korkulu olayları onlara anlatır. Artık çelişkiler sona ermiştir. Anna ve Ottavio, babasının ölümünün acısı geçinceye kadar bir yıl yas çekmesine karar verip evlenmelerini ertelerler. Elvira bir manastıra çekilip orada hayatinin sonuna kadar rahibe kalmayı tercih eder. Zerlina ve Masetto en sonunda kendi aile evlerine giderler. Leporello ise yeni bir patron bulmak için bir hana gider. Operanın son korosunda eserin incelediği ana konu ortaya çıkarılır (Koro: "Questo è il fin" — "Kötülük yapanın sonu kötü olur.") 20. yüzyıla kadar bu eserin temsillerinde bu ensambl koro parçası eserin bir uygun bir parçası olmadığı iddiasıyla operanın temsillerinde kesilip atılmaktaydı. Fakat 20. yüzyılın ortalarından itibaren yönetmenler bu parçayı besteci Mozart'in isteği gibi eserin sonuna koymaktadırlar. "Don Giovanni" eserinin devamlı popülerliği dolayısıyla Mozart'ın bu eseri çok geniş şekilde rearranjman olarak ve kısımlar ödünç alınarak başka yazar ve besteciler tarafından yenilenmiştir. Perde I Finale'deki minuet parçası Franz Lizst'in "Mozart'in "Figaro'nu Düğünü"nde bulunan iki motif üzerine Fantazi" adlı eserinde bulunur. Aynı minueti ve "Deh vieni alla finestra" aryasını Sigismund Thalberg Don Juan'daki serenad ve minuet uzerine Grand Fantezi Op.42 adlı eserinde kullanmıştır. Busoni "Mozart ardından bir varyasyon" adlı bir parçayı Klavieruburg eserinde bulunmaktadır.Beethoven, Danzi ve Chopin ayrı ayrı Don Giovanni ile Zerlina'nin "Là ci darem la mano" adlı ikilisini çok andıran varyasyonlar bestelemişlerdir. Beethoven'in Diabelli Variations'larındakı Varyasyon 22, Leporello'nun "Notte e giorno faticar" isimli aryasını andırır. "Don Giovanni" eserinden alınan birçok müzik parçaları birçok filmde müzik olarak kullanılmıştır. İngiliz yapımı Ealing komedileri arasında "Kind Hearts and Coronets" filminin ana teması 'Il mio tesoro" aryasıdır. "Babette's Feast" adlı filmde kahramanlar arasındaki romantik kararsızlığın fon müziği aynı durumu anlatan "Là ci darem la mano" aryası müziğini kapsar. Ayrıca özellikle Amadeus", "Brooklyn'de oldu", "Parting Glances", "Some Girls", "Madagascar Skin", "Il Cermonie" ve "The Bonfire of the Vanities" adlı filmlerde "Don Giovanni"nin müziğini önemli olarak içlerinde bulundururlar. "Don Giovanni" operasının "Figaro'nun Düğünü" operası kadar çok sayıda ses kaydı (plak, teyp, CD) bulunmamakla beraber, bu eser için birçok defa ses kaydına geçmiş bulunmaktadır. Burada ancak seçilmiş bir ufak liste verilebilmektedir. "Don Giovanni" İtalyanca dışında diğer dillerde seslendirilip kayda alınmıştır. Örneğin, 2000'de Filarmoniya Orkestrası Yönetmen David Parry tarafından, Don Giovanni başrolünde Gary Magee ile, İngilizce sesli olarak hazırlanan eser, Chandos ses kayıt şirketi tarafından satışa arzedilmiştir. Temellük Temellük, "appropriation" kelimesinin basitçe Türkçeye çevirisi alma, çalma, maletmedir. Postmodern bir sanat tekniği ya da taktiği olarak degerlendirilmesinin yanında başlı başına bir sanat olarak da değerlendirilmektedir. Oldukça sorunlu bir kavramdır, zira bu kavram üzerine kafa yormak için, müelliflik, orijinal, sahiplik üzerine de kafa yormak gerekmektedir ki hepsi birbirinden problemlidir. Walter Benjamin'in Aura kavramına ("unique phemonenon of a distance however close it may be") yeni bir açılım getirmiş, alınan, alıntılan üslübun ya da imajın varlığı aslın yokluğuna işaret eder. Sürekli bir ertelenme süreci söz konusudur ve bu hep geriye doğru giden bir süreçtir. Örneğin Sherrie Levine fotoğrafları insanı Edward Weston'a, onlar Praxiteles, Praxiteles ise sanatçısız klasik Yunan heykellerine götürmektedir. Bu durumda ne birinin ne de diğerinin orijinalliğinden bahsedilebilir. Dauglas Crimp'in dediği gibi "her resmin altında başka bir resim yatmaktadır". Temellük diğer bir adıyla maletme sanatı Dauglas Crimp'in kuratörlüğünde 1997'de açılan "Resimler" adlı sergiyle sanat dünyasında tartışılan daha doğru bir tabirle göz ardı edilemeyen bir hâle geldi; postmodern bir taktik olarak da görülen maletme bu bağlamda da göz ardı edilemez oldu. Sergiye katılan sanatçıların yaptığı imgelerden imge yaratarak modernizmin orijinallik ve sanatçılık-yaratıcılık-birey üzerinden kurgulanan sahiplik mitini sorgulamaktı. Bu konudaki tartışmalar maletmenin Postmodern bir taktik olup olmadığı, bunun bir sanat olup olmadığının yanında bizzat maletmenin (appropriation) ne anlama geldiğine dair geniş bir yelpazeye dağıldı. Öte yandan New York kökenli bu sanat ya da sanat tavrı diyelim o kadar kısa bir sürede etkili oldu ki kısa bir süre sonra fotoğraf (photography) yerine yeniden fotoğraflamak (rephotography) gibi kavramlar doğdu. Åžeritli semender Şeritli semender ("Ommatotriton vittatus"), Salamandridae familyasından bir semender türü. Vücut boyu 13 cm kadardır ve kuyruk yanlardan basıktır. Baharda üreme zamanında erkekte meydana gelen sırt yüzgeci çok derin tırtıklı, kuyruk yüzgecinin üst serbest kenarı daha az tırtıklı veya dalgalıdır. Üreme zamanı sırt tarafı grimsi, yeşilimsi kahverengi olup küçük sık daha koyu lekelidir. Dişilerde lekeler daha azdır. Sırt yüzgecinde dikey siyah şeritler mevcuttur. Vücut yanlarında boyuna birer gümüşi şerit uzanır. Bu şerit kuyruğun ilk yarısında da az veya çok belirgindir. Gümüşi şerit, üst ve altında az veya çok devamlı olan koyu bantlar arasında yer alır. Bazen bu şeritler kesikli olabilir. Karın tarafı sarımsı, pembesi veya turuncu, sırttakilerden daha seyrek ve küçük lekelidir. Baharda üreme zamanında bol bitkili sığ ve durgun veya ağır akan sularda yaşar. Diğer zamanında bu suların yakınlarındaki ormanlık veya açık taşlık kısımlarda bulunur. Deniz seviyesinden 2750 m yüksekte yaşıyabilir. Besinlerini sucul böceklerle yumuşak vücutlu omurgasız hayvanlar ve bunların larvaları teşkil eder Bir dişi 100-300 kadar yumurta suya bırakır. Türün Türkiye'deki yayılış alanı birbirinden kopuk iki bölge halindedir. Bunlardan biri Anadolu'nun kuzey kısımları batıda Bursa civarına kadar, diğeri de güneyde Gaziantep, Adana, Mersin ve Hatay civarıdır. Türkiye'de üç ayrı alt türünün bulunduğu kabul edilmektedir. Anna Torv Anna Torv (d. 7 Haziran 1979; Melbourne), Avustralyalı oyuncu ve Estonya kökenlidir. Gold Coast, Queensland'da büyüdü. Annesinin adı Susan, babasının adı Hans'dır. Dylan adında bir erkek kardeşi vardır.Yeşil gözlüdür. Benowa State Lisesi mezunudur (Avustralya).Oyunculuk kariyeri 2004 yılında "The Secret Life Of Us" isimli Avustralya dizisinde "Nikki" isimli karakteri canlandırmasıyla başlamıştır. 2008 yılında BBC dizisi "Mistresses"de yer almıştır. Halası Anna Maria Torv Murdoch Mann 31 yıl boyunca milyarder Rupert Murdoch ile evli kalmıştır. Fox TV'de yayınlanan Fringe dizisinde FBI ajanı "Olivia Dunham" rolündedir.Fringe dizisinin starıdır. Fringe'de de birkaç bölüm oynayan Mark Valley ile 2008 Kasım'ında evlenmiştir ancak bu evlilik yalnızca bir yıl sürmüştür. Bu evlilikten çocuğu yoktur. Bangladeş Zafer Günü Bangladeş Zafer Günü, (Bengalce: বিজয় দিবস Bijôe Dibôsh) 16 Aralık'ta Bangladeş'te kutlanan özel bir gündür. 16 Aralık 1971'de Bangladeş ve Hindistanın beraberce kurduğu birliğine Pakistan kuvveti teslim oldu. Hint-Bengal güçleriyle süren çatışmalar altında 9 aylık kanlı bir savaşın ardından 16 Aralık 1971'de Bangladeş bağımsızlığını kazandı. Katran (sigara) Sigara katranı veya Türkçede yaygın kullanılan İngilizcesi tar, sigaranın kısmî yanması sonucu dumanı oluşturan katı kısımdır. Sigaradaki katran miktarı sigaranın kanser yapma potansiyeli ile orantılı olduğu için, çoğu ülkede satılan sigaralarda bulunan katran miktarının (nikotin ve karbon monoksit miktarlarıyla beraber) belirtilmesini zorunlu kılan kanunlar vardır. "Tar" sözcüğü, bir iddiaya göre İngilizce "Total Aerosol Residue" (toplam aerosol artık)'dan kısaltmadır. Bu, muhtemelen sözcüğün kullanıma girmesinden sonra türetilmiş bir kısaltmadır, çünkü "tar"'ın İngilizce katran anlamıyla ilk kullanımı, 1932'ye rastlar. Sigara şirketleri sigaradaki "tar"ın yolları kaplamakta kullanılan katrandan (ziftten) farklı olduğunu belirtmek için İngilizce'de sözcüğü tırnak içinde kullanırlar. Aslında kimyasal anlamıyla katran, bitkisel ürünlerin yıkımlı damıtımı sonucu oluşan bir maddedir, bu bakımdan sigara için kullanımı yerindedir. Laboratuvar farelerinin sırtlarına sigara katranı ekstresi sürüldükten sonra bu hayvanlarda sürülen katran miktarı ile orantılı sıklıkta kanser görülmesi üzerine sigaralarda ne kadar az katran olursa o kadar daha az tehlikeli olacakları kanısı yerleşti. Sigaradaki katran miktarını belirlemek için kullanılan düzenekte bir sigaradan düzenli aralıklarla belli bir hacim hava, belli bir hızda duman çekilir. Duman bir filtreden geçirildikten sonra, filtrede biriken nem ve nikotin bir çözücü ile çıkartılır, kalan malzemenin miktarı tartılır. ABD Federal Ticaret Komisyonu (FTC) tarafından standartlaştırılmış yöntemlerle sigaralardaki katran, nikotin ve karbon monoksit ölçülmüş, ISO tarafından geliştirilen benzer bir yöntem Avrupa'da ve diğer ülkelerde de kabul görmüştür. Ancak, sigara katran ölçüm makinalarının belirlediği katran miktarının bir insanın içine çektiği katran oranına karşılık gelmediği bulunmuştur. Sigara endüstrisi sigaraların tasarımını değiştirerek bu ölçüm yöntemiyle belirlenen katran miktarından daha fazlasının vücuda girebilmesini sağladılar. Filtrede bulunan delikler sayesinde makinanın içine çekilen dumanın havayla karışması sağlanırken, sigara içen insanların bu delikleri dudakları veya parmakları ile kapatarak dumanı daha yoğun bir şekilde içlerine çektikleri bulundu. Ayrıca, insanların sigara içme biçimleri kişiden kişiye çeşitlilik göstermekte, herkesin dumanı çekme süresi ve hızı makinanınkine uymamakta ve bunun sonucu bazı kişilerin çektikleri miktar, makinanın belirlediği miktarın iki katını bulabilmektedir. Bir sigaradaki nikotin oranının azalmasının sadece insanların daha çok sayıda sigara içerek bu eksikliği telafi etmelerine neden olduğu bulundu. Derin çekme sonucunda duman akciğerde daha derine nüfuz eder. Bu nedenlerden dolayı bir sigaranın katran seviyesi onun karsinojenik potansiyeline karşılık gelmemektedir. Sigara katranı oluşturan maddelerin bir kısmı doğrudan tütünde bulunan maddelerin ısınma sonucu buharlaşmasından kaynaklanır. Diğer maddeler ise tütünde bulunan maddelerin yüksek sıcaklıkta oksijenle reaksiyona girmeden veya kısmen girerek oluşturdukları piroliz ürünleridir. Başka maddeler ise ısının neden olduğu sentez (pirosentez) reaksiyonlarıyla ortaya çıkar. Katranı meydana getiren bileşiklerin bir kısmı tütün bitkisine aittir, bir kısmı ise tarım ilaçları (arsenik, DDT, endrin) veya sigara imalatında kullanılan çeşitli katık maddelerdir (şekerler, koku maddeleri, vd). Tütünün kaynağına bağlı olarak toprakta bulunan bazı ağır metaller (nikel) ve radyoaktif elementlerin de seviyesi fark edebilir. Sigara katranında en az 69 karsinojen ve çeşitli toksinler bulunur. Bunlarına arasında polisiklik aromatik hidrokarbonlar (örneğin benzapiren), N-nitrosaminler (örneğin 4-(metilnitrosamino)-1-(3-piridil)-1-butanon) sayılabilir. Toksik maddeler arasında kurşun, arsenik ve diğer ağır metaller, formaldehit, amonyak ve karbon monoksit de vardır. Poliaromatik hidrokarbonlar arasında N-nitrosaminler, aromatik aminler, isoprenoidler, pirenler, benzopirenler, krisenler, antrasenler, fluorantenler, karsinojenik aza-arenler (kuinolin ve fenantridinler gibi) bulunur. Ayrıca katranda basit ve karmaşık fenoller, kresoller, naftoller, alken ve alkanlar, benzenler ve naftalenler, karboksilik asitler, metal iyonları ve radyoaktif elementlerden potasyum-40, kurşun-210, polonyum-210 ve radyum-226 bulunmaktadır. Sigara katranında bulunan çok ornatıklı fenol türevleri; lignin, selüloz ve diğer bitki pigmentlerinin pirolizinden kaynaklanır. Bu bileşikler hidrojen peroksit yaratarak DNA (ve diğer biyomoleküllerin) hasarına yol açarlar. o- and p-benzosemikuinon radikalleri de stabil serbest radikaller oluşturup DNA'ya hasar verebilirler. OÄŸlaktepe, Erzincan Oğlaktepe , Erzincan ilinin Merkez ilçesine bağlı bir köydür. Köyün eski adı, 1917 yılı kayıtlarında Til olup, 1207'de "Tileíos" olan adı, Ermenice'de "höyük" anlamına gelmektedir. Köy, Erzincan il merkezine 10 km uzaklıktadır. Hockenheimring Hockenheimring Baden-Württemberg, Almanya'nın Baden-Württemberg eyaletindeki Hockenheim'da bulunan bir otomobil yarışı pistidir. Diğer motor sporları etkinliklerinin de düzenlendiği bu pist her iki yılda Formula 1 Almanya Grand Prix'ine ev sahipliği yapmaktadır. Ren vadisinde bulunan pist hemen hemen tümüyle düzdür. Karlsruhe'deki Wildpark pistinin Alman yöneticiler tarafından yarışlara kapatılması üzerine Hockenheimring 1932 yılında orman yolları üzerine kuruldu. O tarihte motosiklet yarışları için kullanılan pist 1936 yılında Mercedes-Benz ve Auto Union'ın test pisti olarak işlem gördü. Pistin adı 1938 yılında "Kurpfalzring" olarak değştirildi ve bu ad 1947 yılına dek kullanıldı. Savaştan sonra Grand Prix motosiklet yarışlarına ev sahipliği yapan pist Alman motosiklet Grand Prix yarışları için de kullanıldı. Özgün pist yaklaşık 8 kilometre uzunluğundaydı. İki uzun düzlüğe ve ormandaki "sağ" viraja sahip olan pist, Hockenheim'daki U dönüşüyle kente bağlanıyordu. 1965 yılında tamamlanan A 6 otoyolunun köyü pistten ayırması üzerine Hockenheim pisti yeniden tasarlandı. Jim Clark'ın 1968 yılında bir Formula 1 yarışı sırasında ölmesinin ardından piste 2 sert viraj ve bir Armco bariyer eklendi. Kazanın meydana geldiği yer olan ilk sert viraj yakınına bir anıt dikildi. Patrick Depailler'in ölümünün ardından Ostkurve ("sağ viraj") denilen bölgeye de bir sert viraj eklenmiştir. Pist, 1.3 km'ye varan ve birbirlerine sert virajlarla bağlı dört uzun düzlükten oluşmaktaydı. Orman bölümünün sonunda daha kıvrımlı bir bölge olan "stadyum" bulunuyordu. Bu durum yarış araçlarının ayarlanmasını güçleştirmekteydi çünkü uzun düzlüklerde yapılan hızı artırmak için çekiş gücünün belirli bir düzeyde tutulması gerekiyordu. Pistin uzun olması ise izleyicilerin yarış araçlarını yalnızca 44 kez (Formula 1 yarışları için) görebilmelerine neden oluyordu. F1 yöneticileri 2000'lerin başında yaptıkları bir girişimle pist uzunluğunun düşürülmesini istemişler ve bunun yapılmaması durumunda pisti yarış takviminden çıkaracaklarını vurgulamışlardır. Bunun üzerine, Baden-Württemberg eyalet yönetimi Hermann Tilke'nin 2002 Almanya Grand Prix için hazırladığı tasarımın maliyetini üstlenmiştir. Stadyum bölümü, yüzey ve ilk viraj dışında olduğu gibi kalmıştır. Ne var ki, pistin ormanlık bölümü büyük ölçüde kısaltılmış ve bu bölge yeniden ağaçlandırılmıştır. Bu değişiklik sert biçimde eleştirilmiş ancak pistin bu bölümüne eklenen U virajının geçişi kolaylaştırdığı savunulmuştur. Yitip giden yaklaşık 70 yıllık bir geçmişe sahip bir ormanlık bölge ve dar bir yoldan sert viraja doğru süzülen 20 Formula 1 aracının görüntüsüydü. Birçok Formula 1 tutkunu pistin ruhunu yitirdiğini ve en kısa zamanda yeniden eski halini alması gerektiğini düşünmektedirler. Ancak, şu ana dek bu yönde bir girişim gerçekleşmemiştir. Pistin seyirci kapasitesi 120.000'e ulaşmıştır. Bunda yapımı yeni tamamlanan ve masrafları Mercedes-Benz tarafından karşılanan tribünlerin etkisi büyüktür. Pisti içeren bölgede hız yarışlarının yapıldığı çeyrek mil uzunluğunda bir parkur da bulunur. Bu pist, Avrupa'nın en büyük hız yarışlarından biri olan "NitroOlympx"'e de evsahipliği yapmaktadır. Hockenheim pistinin 1970 yılındaki Almanya Grand Prix'ine ilk kez evsahipliği yapması F1 sürücülerinin Fransa Grand Prix'inden sonra Nürburgring'i boykot etme kararı almaları üzerine gerçekleşmiştir. Bir yıl sonra yeniden Nürburgring'e dönen Almanya Grand Prix 1976 Almanya Grand Prix'ine dek bu pistte düzenlenmiştir. Hockenheimring, Almanya Grand Prix'ine 'den 'ya dek evsahipliği yapmıştır. 1985 yılındaki yarış ise Nürburgring'de düzenlenmiştir. Bernie Ecclestone Temmuz 2006'da yaptığı açıklamada 2007 yılından itibaren Almanya'da tek bir yarış yapılacağını söylemiştir (Almanya yılından bu yana yılda iki Grand Prix'ye evsahipliği yapıyordu. Bunlar; Hockenheim'da düzenlenen Almanya Grand Prix ve Nürburgring'de düzenlenen Avrupa Grand Prix'idir). 2007 yılından sonra Nürburgring ve Hockenheimring evsahipliğini değişmeli olarak kullanacaklardır. Yarış başına 5.3 milyon Euro'ya varan ve yerel yönetimler tarafından karşılanması zorunlu harcamalar nedeniyle Hockenheimring'in 2010 yılından itibaren Formula 1 ile olan sözleşmesinden çekileceği öngörülmektedir.. Paul Krugman Paul Robin Krugman (d. 28 Şubat 1953), Amerikalı ekonomist, entelektüel, köşe yazarı ve yazar. Krugman Princeton Üniversitesi'nde İktisat ve Uluslararası İlişkiler profesörü ve Londra Ekonomi Okulu (LSE)'de Yüzüncü Yıldönüm Profesörü'dür. Buna ek olarak New York Times gazetesinde köşe yazarlığı görevini sürdürmektedir. 2008'de "ticari modellerin analizi ve ekonomik aktivitenin lokasyonu" ile iktisadi bilimler üzerine Nobel ödülünü kazanmıştır. Uluslararası iktisat, ticaret teorisi, ekonomik coğrafya ve uluslararası finans alanındaki akademik bilgisi ile tanınmaktadır. Krugman, Yahudi bir ailenin çocuğu olarak New York'ta dünyaya geldi. Çocukluğunu New York'un güneydoğusundaki Long Island'da geçirdi. Lise düzeyindeki öğrenimini Bellmoore'daki John F. Kennedy High School'da tamamladı. Princeton Üniversitesi'da akademisyen profesör olarak görev yapan Robin Wells ile evlidir. Bu evlilik, Krugman'ın ikinci evliliğidir. Paul Krugman ilk olarak Fortune ve Slate dergilerinde, daha sonra Harvard Business Review, Foreing Policy, The Economist, Harper's ve Washington Monthly dergilerinde yazdÄ±. 2000 yılından beri, hafta da iki kez olmak üzere New York Times'ta köşesine yazmaktadır. 2007 yılında Times dergisinde de yazmaya başlamıştır. 2003 yılında yazılarını birleştirdiği The Great Unraveling'i yayımlamıştır. Bu kitabında Bush yönetiminin ekonomik ve dış ilişkiler politikalarını eleştirmişti. Kitap ABD'nin "best seller" listesinde yer almıştır. 2007 yılına gelindiğinde The Conscience of a Liberal adlı kitabını yayımladı. Kitabın içeriğinde 20. yüzyıl ABD'sinin ekonomik yorumu ve eleştirisi yer almaktadır. 2011 yılının mart ayından itibaren Star Gazetesinde Küresel Ekonomi adlı köşesinde haftalık olarak yazmaya başlamıştır. Kasım 2005 ve Haziran 2008 tarihlerinde ABD'den Foreign Policy ve İngiltere'den Prospect dergilerinin internet üzerinden okuyucu anketleri ile oluşturduğu Dünyanın ilk 100 entelektüeli listelerinde, 2005 yılında 6., 2008 yılında 30. sırada yer almıştır. Prospect dergisi tarafında 2015 yılının Nisan ayında açıklanan ve yaklaşık 3000 kişi ile yaptığı dünyanın önde gelen düşünürleri anketinde Krugman beşinci sırada yer almıştır. Lictor Lictor, Latince "ligare" (bağlamak) sözcüğünden türetilen, asıl görevi Roma Cumhuriyeti ve Roma İmparatorluğu döneminde "imperium" yetkisi taşıyan üst düzey magistraların güvenliğini sağlamak olan Romalı özel bir sivil hizmetli sınıfı. Lictor geleneğinin kökeni Romanın bir krallık olduğu döneme, hatta bir olasılığa göre Romalıların komşuları olan Etrüsklere kadar gider. Lictorlar başlangıçta pleblerden seçilmelerine rağmen Roma tarihinin uzunca bir döneminde azatlı köleler arasından seçilmişlerdir. Roma içerisinde toga giyme hakkı ettiklerinden beri Roma yurttaşıydılar. Lictorlar fizik olarak güçlü kuvvetli kişiler arasından seçilirdi. Lictorlar askerlik hizmetinden muaf olup kendilerine hizmetlerine karşılık belirli bir aylık (İmparatorluğun ilk yıllarında 600 sesterces civarından bir ödemeydi) ödenirdi ve kurumsal bir yapı olarak organize olmuşlardı. Çoğunlukla Magistralar tarafından bizzat seçilseler de zaman zaman kura ile seçildileri de görülürdü. Lictorların asıl görevi "imperium" yetkisine sahip magistraların kişisel güvenliğini sağlamaktı. Roma içerisinde fasceslerle süslenmiş değnekler, Roma şehir duvarlarının ötesinde ise yürütme gücünü temsil eden baltalar taşırlardı. Seçilmiş Roma Diktatörlerine bağlı lictorlar Roma içerisinde de balta taşıyabilirlerdi. Bağlı bulundukları Magistra'yı gittiği yer her neresi olursa olsun, Forum, ikametgâhı, tapınaklar ve hamamlar da dahil, takip ederlerdi. Lictorlar belirli bir sıraya göre organize olurlar ve primus lictor olarak adlandırılan baş Lictor Magistranın sağ önünden durur ve emirlerini beklerdi. Eğer bir kalabalık ile karşılaşırlarsa, özel bir saygı gösterilen Roma matronları hariç herkesi kenara iterek efendileri için yolu açarak onun güvenliğini sağlarlardı. Aynı zamanda Magistra kalabalığa seslenirken kalabalık ile Magistra arasında dururlardı. Magistralar Lictorlarını ancak özgür bir şehri ziyaret ediyorlarsa ya da Magistra kendisinden daha üst düzey bir Magistraya hitap ediyorsa etrafından uzaklaştırırdı. Lictorların aynı zamanda yasal ve cezai görevleri vardı; efendilerin emri ile Roma yurttaşlarını tutuklayabilir ve cezalandırabilirdi. Kamusal törenlerde, eğer Vesta bakirelerinin katılması bir gereklilik ise kendilerine bir Lictor eşlik ederdi. Magistratusların sahip olduğu imperium'un gücü ona eşilik eden lictorların sayısı ile sembolize edilirdi: Bazen, cenazeler ya da politik yeniden bir araya gelmelerde şehrin bu yurttaşa olan saygısını göstermek için lictorların normal yurttaşlara da verildiği olurdu. "Lictor curiatus" (çoğul "lictores curiati"), değnek ya da "fasces" taşımayan ve dinsel görevi olan özel bir Lictor grubudur. Sayıları zaman zaman otuza ulaşan bu Lictorlar Roma'nın en büyük din adamı olan "Pontifex Maximus"'un emrinde görev yaparlardı. Genellikle kurban edilecek adak hayvanlarını altara götürürken görülürlerdi. Vesta bakireleri ve "flamenler" de "lictor curiatus" tarafından korunurdu. İmparatorluk Romasından hanedan kadınları da iki adet lictor tarafından korunurdu. "Lictores curiati" ayrıca "comitia curiata" nın toplanmasından sorumluydu. Fasces Fasces (Latince "demet" anlamına gelen "fascis" kelimesinden türetilmiştir), basitçe güç ve yargı yetkisi ve/ya da "birlikten kuvvet doğar" sözünü sembolize eder. Geleneksel bir Roma "fasces"'i, bir demet tüylü huş ağacından yapılmış değneğin silindir şeklinde ve genellikle bronz bir baltanın keskin tarafı dışarıda kalacak şekilde bu demetin içerisine yerleştirilip kırmızı bir deri şerit ile sıkıca bağlanmasıyla elde edilirdi. Roma Cumhuriyeti'nde aralarında tören geçitlerinin de bulunduğu pek çok durumda bugünkü bayraklara benzer bir sembol olarak kullanılmıştır. Pek çok hükûmet ve otorite, Roma İmparatorluğunun dağılmasından günümüze kadar geçen süre içerisinde "gücü" sembolize etmek için "fasces" kullanmaya devam etmiştir. Hatta kendilerinini Roma Cumhuriyeti ile özdeşleştiren ve onun ideallerini takip edenler tarafından da kullanılmaya devam edilmiştir. Adını "fasces"'den türeten İtalyan faşizmi 20. yüzyılın uzunca bir döneminde bu sembolü kullanmaya devam etmiştir. "Lictorların Demeti" olarak bilinen fasces lictoriae Antik Roma'da güç ve otoriteyi ("imperium") sembolize ederdi. Lictor olarak bilinen alt sınıftan görevliler magistraların önünde yürür ve taşıdıkları fasces sayısı ile onun Roma Devlet yapısı içerisindeki statüsünü belli ederlerdi. "Fasces" taşıyan Lictorlar tarafından eşlik edilme hakkı bulunan üst düzey görevliler arasında Praetorlar, Propraetorlar, Konsüller, Prokonsüller, Magister Equitum, Diktatörler ve Sezarlar sayılabilir. Bazı durumlarda sskeri zaferlerden sonra düzenlenen geçit törenlerinde yaralanmış, kahraman askerlerin fasces taşımasına izin verildiği de olurdu. Romalı tarihçiler uzak geçmişte Romanın Etrüsk kökenli krallarına törenler sırasından on iki lictorun eşilik ettiğinden bahsetmişler ve bu geleneğin Romalılar tarafından da kullanılmaya devam edildiğini belirtmişlerdir. İnanışa göre Etrüsk Uygarlığı zamanından beri "birlikten doğan kuvveti" sembolize etmektedir. Bir demet halinde sıkıca bağlanmış değnekler birliktelikten sağlanan kuvveti, balta devletin gücünü ve otoritesini, değnekleri bir arada tutan kırmızı deri şeritler ise devletin bu gücü kullanırken bir sınırı olduğunu sembolize eder. En üst düzey magistraların Lictorları, yasaklamaların sınırına çok yaklaştıklarını göstermek için, kırmızı şeritlerle bağlanmamış fascesler taşırlardı. Fasces sembolizmi bir ihtimale göre -Etrüskler aracılığı ile- Doğu Akdeniz üzerinden Anadolu ve Minos Uygarlığında sıkça kullanılan "çift başlı balta" olarak bilinen Labrys'den alınmadır. Geleneksel olarak "Pomerium" içerinde fasceslerin baltaları çıkartılırdı. Bu normal politik koşulların var olduğu durumlarda magistraların ölüm cezası verme yetkisi olmadığını ve bu yetkinin yurttaşların bağlı bulundukları meclisler tarafından kullanılmakta olduğuna işaret ederdi. Ancak Roma Cumhuriyeti'nin bulunduğu durumu tehlikeli bulup bir diktatör atadığı durumlarda Lictorlar "Pomerium" içerisinde fasceslere balta ilave ederler ve böylece diktatörün elinde olağanüstü bir güç bulunduğunu ifade ederlerdi. Dünya Gazeteler Birliği Dünya Gazeteler Birliği (İngilizce: World Association of Newspapers and News Publishers : WAN-IFRA), 102 ülkede 73 ulusal gazete birliği , 11 haber ajansı , 9 bölgesel veya global basın grubu ve 18000 gazeteyi bünyesinde temsil eden ve kar amaçlı olmayan ( ingilizce non-profit ) bir sivil toplum kuruluşudur. WAN Haziran 2009'da haber endüstrisi için bir araştırma ve hizmet kuruluşu olan IFRA ile birleşerek WAN-IFRA adını aldı. Organizasyon Haziran 1948'de Paris'te yapılan tören sırasında , Ulusal Gazete Yayımcıları ve Direktörleri Birliği tarafından Fransızca "Fédération Internationale des Editeurs de Journaux - FIEJ" ismiyle kuruldu. 1948 yılından bugüne birliğin kuruluş maddeleri ilki Haziran 1952 Brüksel'de ve sonuncusu 2005'te Seul'de olmak üzere 16 kez çeşitli yerlerde değiştirildi ve revize edildi. Birlik bugünkü adını Haziran 2007 yılında almıştır. Birlik 1 Temmuz 1901 tarihli kar amaçlı olmayan birliklere dair Fransız mevzuatına binaen yönetilmektedir. Dünya Gazeteler Birliği kendisine 3 temel hedef koyduğunu belirtmektedir. Bunlar ; İngilizcesi Automated Content Access Protocol olan , ve Dünya Gazeteler Birliği tarafından başlatılan bu girişimin amacı , kendi ifadelerine göre , gazete ve dergi içeriklerinin izinsiz kullanılmasını önlemektir. Bu amaçla geliştirilen yazılım; gazete ve dergi içeriklerinin kullanımını denetliyor, bunun için izin alınmasını kolaylaştırıyor, izinsiz kullanılan malzemeyi saptıyor ve fikri hakların takibi için müthiş bir destek sağlıyor.. Bu uygulamada web sitelerinin içeriğini tarayıp izinsiz kullanım olup olmadığını tarayacağı sistemi nedeni ile , Robot Engelleme Standardının gelecekteki muhtemel eklentisi olarak görülmektedir. Ayrıca halen birliğin , gazetelerin içeriklerinin kendilerinden izinsiz yayımlandığını iddia ettiği ve Google tarafından sunulan Haberler hizmeti nedeniyle , şirket ile anlaşmazlıkları devam etmektedir.. YÃ¼ksel Uzel Yüksel Uzel (19 Nisan 1950) Türk müziği sanatçısı. Orijinal ve halen kullanmakta olduğu resmi adı ile Yüksel Katmer, baba tarafından Rizelidir. Müzik kariyerine 1975 yılında İstanbul Belediye Konservatuvarında korist olarak başladı. İlk kez 1978 yılında Büyük Maksim Gazinosu'nda sahne aldı. İlk albümünü 1983 yılında Yavuz Plak hesabına "Bir Seni Bir Gülü Öptüm" adıyla yaptı. Türk Sanat Müziği türüne yöneldi ve, "Yıllar Yorgun Ben Yorgun" adlı ikinci albümünü çıkardı. Sanatçı, 1988 yılında Bayşu Plakçılığa transfer olarak bu yeni şirket hesabına "Al Aşkını Ver Gönlümü" adlı albümünü yaptı. Bu albüm sanatçının LP formatındaki son çalışması oldu ve 1988-1989 sezonunda iyi bir ticari başarıya imza attı. Sanatçı, popülaritesinin zirvesinde yer aldığı tam da bu dönemde ciddi bir rahatsızlık geçirerek İsviçre'de art arda beyin ameliyatları geçirdi ve doktor tavsiyesi üzerine on yıldır sürdürdüğü sahne çalışmalarına (TV çekimleri haricinde) mecburen son verdi. Bu dönemi 1990 yılı sonlarında aynı şirketten yayınlanan "Benden Artık Bu Kadar" adlı albüm izledi. Bayşu Plakçılık etiketli albümün 1991'de CD baskısı da yapıldı. Büyük bir sevgi beslediği dönemin Cumhurbaşkanı Turgut Özal'ın 1993 yılında vefatı üzerine sanatçı son albümü olan "Sensiz Bu Yaz"ı son plak şirketi olan Yaşar Plak etiketiyle çıkardı ve sağlık sorunları ile Türk Müziğinin içine düştüğü tıkanıklık nedeniyle 1995 yılında Türkiye'yi terk ederek Güney Afrika Cumhuriyeti'nin Johannesburg kentine yerleşti. Hala burada yaşayan sanatçının Arzu adında bir kızı vardır. New Jersey Devils New Jersey Devils, NHL'de Atlantik Grubu'nda yer alan Newark, New Jersey takımıdır. 1974 yılında kurulmuştur. Küçük Güneş Sistemi Cismi Küçük Güneş Sistemi Cismi (KGSC, İng. "Small Solar System Body", "SSSB"), 2006 yılındaki kararla Uluslararası Astronomi Birliği'nce (UAB) tanımlanan güneş sisteminde bulunup ne gezegen, ne de cüce gezegen olan bir cisimdir: Bu tür cisimler Şimdilik KGSC ölçülerine bir alt sınırlama getirilip getirlimeyeceği ya da meteoritlere kadar her şeyi kapsayıp kapsamayacağı belli değildir. Hidrostatik dengede olan en büyükleri dışında uydular boyutlarıyla değil, yörüngeleriyle KGSC'lerinden ayrılırlar. Uyduların yörünge merkezleri güneş değil, güneş sisteminde bulunan gezegenler, cüce gezegenler, hattâ Küçük Güneş Sistemi Cisimleri'nin kendileri etrâfında dönerler. Küçük Güneş Sistemi Cisimleri'nin büyükleri hakkında yürümekte olan araştırmalar, bunların hidrostatik dengede olup olmadığı konusuna daha açıklık getirmediğinden muhtemelen gelecekte cüce gezegen olarak yeniden sınıflandırılabileceklerdir. Küçük güneş sistemi cisimleri yörüngelerinin büyük çoğunluğu iki ayrı bölgede toplanır. Bu bölgeler asteroit kuşağıyla Kuiper kuşağıdır. Bu iki kuşağın iç yapılarında büyük gezegenlerin (öncelikle Jüpiter'in Neptün'ün) çekimleriyle oluşturduğu düzensizlikten dolayı farklılıklar gözetlenmekte olup sınırları pek belirgin değildir. Güneş Sistemi'nin başka bölgelerinde de daha düşük yoğunluklarda da olsa küçük cisimler kapsanmaktadır. Bunlar Dünya'ya Yakın Cisimler, Centaurlar, Kuyruklu yıldızlar ya da Dağınık Disk cisimleridirler. Güneş etrâfındaki en küçük makroskobik cisimlere meteorlar adı verilir. Bunlardan daha küçük olan Gezegenlerarası toz, Güneş rüzgârı ve serbest hidrojen atomları da bulunmaktadır. DYC tanımı, 50 m'ye kadar çapı olan cisimleri meteorit olarak görür. "Krâliyet Astronomi Derneği", meteoriti 100 µm'yle 10 m arasında tanımlayan yeni bir önerisi vardır. Bu tanımla bundan küçük cisimler gezegenlerarası toz, gaz bulutlarındaki moleküller veya atomlar olabilir. Ceteris paribus Ceteris paribus, Latince "Diğer tüm durumlar sabitken" anlamına gelen bu kalıp, hemen hemen tüm bilimlerde kullanılan bir analiz yöntemidir. En yaygın ve sistemli olarak kullanıldığı alan, iktisattadır ve ele alınan konuyla ilgili analizde, bir değişkendeki değişmeyi, diğer tüm değişkenlerin sabit olduğu varsayımıyla irdelemektir. Örneğin "Malın fiyatı yükseldiğinde, "ceteris paribus", talep edilen miktarı düşer" önermesi yalnızca malın fiyatı yükseldiğinde ve diğer bütün koşullar (ikame ve tamamlayıcı malların fiyatları, zevk ve tercihler, tüketici geliri vb.) sabit kaldığında malın talep edilen miktarının azalacağını ifade eder. Bu ifade, bir mala yönelik efektif taleple o malın fiyatı arasındaki korelasyonu belirlemektedir. Merkez Bankası'nın bankalar nezdindeki munzam karşılık oranını düşürmesi "ceteris paribus" piyasadaki likidite durumunu iyileştirir, para arzı artar. 1954 NBA All-Star Maçı 1954 NBA All-Star Maçı, 21 Ocak 1954 tarihinde New York City'de bulunan Madison Square Garden'da oynandı. Boston Celtics takımının oyuncusu Bob Cousy maçın MVP ödülünün sahibi oldu. Doğu takımının koçluğunu New York Knicks'den Joe Lapchick yaparken, Batı'nın koçluğunu ise Minneapolis Lakers takımından John Kundla yaptı. Maçı 16,487 biletli seyirci izledi. Doğu Konferansı maçın son saniyelerine 84–82 önde girdi. Ancak Lakers oyuncusu George Mikan kendisine yapılan iki faul atışını da basketle sonuçlandırınca maç uzatmaya gitti. Uzatmada Cousy 10 sayı atarak takımının 98-93 maçı kazanmasında önemli rol oynadı. 23 sayı atarak maçın en skorer oyuncusu olan Batı Konferansı'ndan Jim Pollard uzatma öncesi yapılan oylamada MVP seçildi. Ancak maç bitiminde yapılan ikinci oylamada bu kez Cousy en çok oyu aldı ve MVP ödülünün sahibi oldu. 1954 All-Star Maçı iki takımında 100 sayının altında maçı tamamladığı son All-Star maçı oldu. Tülmen, Karaköprü Tülmen, Şanlıurfa ilinin Karaköprü ilçesine bağlı bir mahalledir. Mahallenin Tülmen isminin tıl (tepe), men (benim) kelimelerinin birleşmesiyle oluştuğu düşünülmektedir. Şanlıurfa il merkezine uzaklığı 23 km'dir. Mitsubishi Mitsubishi Group (, "Mitsubishi Gurūpu"), Japonya merkezli bir şirketler grubudur. Tarihsel kökeni 1870-1947 yılları arasında var olan ve II. Dünya Savaşı'ndan sonra Japonya'nın işgali sırasında dağıtılan birleşik bir şirket olan Mitsubishi zaibatsudur. Şirketin eski üyeleri Mitsubishi markasını ve mirasını paylaşmaya devam etmektedirler. Grup şirketleri, aylık "Cuma Konferansı" yönetici toplantılarıyla sınırlı ticari iş birliğine girseler de, resmi olarak bağımsızdırlar ve ortak kontrol altında değildirler. Grubun üç ana şirketi The Bank of Tokyo-Mitsubishi UFJ (Japonya'nın en büyük bankası), Mitsubishi Corporation (genel ticaret şirketi) ve Mitsubishi Heavy Industries'tir (imalat şirketi). Mitsubishi Japonya'nın GSYİH'inin %10'unu oluşturmaktadır. 1955 NBA All-Star Maçı 1955 NBA All-Star Maçı, 18 Ocak 1955 tarihinde New York City'de bulunan Madison Square Garden'da oynanan beşinci All-Star maçıdır. Boston Celtics takımının oyuncusu Bill Sharman maçın MVP ödülünün sahibi oldu. Doğu takımının koçluğunu Al Cervi yaparken, Batı'nın koçluğunu ise Charley Eckman yaptı. Maçı 15,564 biletli seyirci izledi. İnönü Caddesi İnönü Caddesi İzmir ilinin Konak ilçesinde bulunan, şehrin işlek caddelerinden biri. Cadde İkiçeşmelik Caddesi ile Varyant'ın kesiştiği yerden Mithatpaşa Caddesi'ne paralel olarak Fahrettin Altay Meydanı'na kadar devam eder. Fahrettin Altay-Evka 3 hattının Üçyol, İzmirspor, Hatay, Göztepe, Poligon ve Fahrettin Altay istasyonları İnönü Caddesi üzerinde yer alır. 20 Haziran 2010'da Metro çalışmaları nedeniyle kısmen trafiğe kapatılan cadde istasyonların tamamlanmasıyla tamamen trafiğe açılmıştır. Zorlu Plaza zorlu grubu ana sitesi Mahmudali Ã‡ehregani Mahmudali Çehregani (d. 1958, Şabestar, Doğu Azerbaycan, İran), (SANAM veya GAMOH) adlı politik grubun lideridir. İran 2000 yılında hapise atılmadan önce Tebriz Üniversitesinde lisan profesörü idi. Amnesty International'ın çabaları sonucunda 2002 yılında hapisten çıkartılarak ABD'ye gitmesine izin verilmiştir. Franz Halder Franz Halder (30 Haziran 1884, Würzburg, Bavyera - 2 Nisan 1972, Aschau im Chiemgau, Oberbayern, Bavyera), Almanya'nın topçu subayı ve Nazi Almanyası'nın Generaloberst'i. 1902 yılında Münih'te Bavyera 3. Kraliyet Topçu Alayı katıldı. Münih Harp Okulu'ndan mezun olduktan sonra 1904 yılında teğmenliğe terfi etti, sonra Topçu Okulu (1906-1907) ve Münih Bavyera Kurmay Koleji'ne (Harp Akademisi) (1911-1914) katıldı. 1914 yılında, I. Dünya Savaşı sırasında , Bavyera 3. Kolordu Karargahına hizmet veren bir Mühimmat Görevlisi oldu. 1915'te 6. Ordu (o zamanlar Rupprecht, Bavyera Veliaht Prensi komutasındaki) Genelkurmay'da Hauptmann (Yüzbaşı) rütbesine terfi etti. 1917 yılında 4. Ordu'ya transfer edilmeden önce, 2. Ordu Karargahında bir Genelkurmay subayı olarak görev yaptı. Şubat 1929'da Oberstleutnant rütbesine (yarbay) terfi etti ve Ekim 1929 sonlarından 1931'e kadar Reichswehr'e Eğitim Bakanlığı kadrosunda görev yaptı. Ludwig Beck'ten sonra Eylül 1938 - Eylül 1942 arasında OKH (Kara Kuvvetleri Genel Kumandanlığı)'nın Genelkurmay Başkanlığı (Chef des Generalstabes des Heeres) görevinde bulunmuştur. 20 Temmuz suikast girişiminde Alman ordusuna bağlı bir grup subay Hitler'e suikast girişiminde bulundu. Suikast girişiminde yer almayan Halder, kendisinin de katıldığı 1938'deki suikast girişimi açığa çıkınca ertesi gün Gestapo tarafından tutuklandı. SS tarafından ailesiyle birlikte Flossenbürg Toplama Kampı ve daha sonra Dachau Toplama Kampı'nda hapsedilmiştir. Halder'in karısı Gertrud'un hapis hayatı süresinde kocasına eşlik etmesine izin verildi. 31 Ocak 1945'te resmen ordudan kovuldu. Nisan 1945'te Stauffenberg'in ailesiyle birlikte Güney Tirol'a sevkedilerek idam edilecekti. Ancak yaklaşan müttefik askerleri karşısında SS subayları kamptan kaçmıştır ve daha sonra 4 Mayıs günü ABD ordusuna bağlı birlikler kampa ulaşmış ve kurtarılmıştır. Halder Müttefik esir savaş kampında iki yıl geçirdi. Franz Halder, 1950'li yıllarda, ABD Ordusu Tarih Bölümünde bir savaş tarihçisi danışmanı olarak çalıştı. 1961 yılında Üstün Sivil Hizmet Ödülü'ne layık görüldü. 1950'lerin başında II. Dünya Savaşı sonrası Alman ordusunun yeniden geliştirilmesini tavsiye etti. 1972 yılında, Bavyera'da, Aschau im Chiemgau'da öldü. Kurt Zeitzler Kurt Zeitzler (9 Haziran 1895, Goßmar, Brandenburg - 25 Eylül 1963, Hohenaschau, Oberbayern, Bavyera), Almanya'nın topçu subayı ve Nazi Almanyası'nın Generaloberst'i. 23 Mart 1914 tarihinde Alman Ordusu'na katıldı ve I. Dünya Savaşı'nda savaştı. 1919 ve 1937 yılları arasında Reichswehr'de bir kurmay subay olarak görev yaptı ve 1937 yılında Oberkommando des Heeres (OKH) için bir kurmay subay olarak göreve başladı. 18 Mayıs 1941 tarihinde, Şövalye Demir Haçı madalyası ile ödüllendirildi. Franz Halder'den sonra Eylül 1942 - 10 Temmuz 1944 arasında OKH (Kara Kuvvetleri Genel Kumandanlığı)'nın Genelkurmay Başkanılığı (Chef des Generalstabes des Heeres) görevinde bulunmuştur. II. Dünya Savaşı'nın sona ermesinden sonra, Zeitzler Şubat 1947'ye kadar bir İngiliz savaş esiri oldu. Nürnberg Davaları sırasında savunma için bir tanık olarak yer aldı ve ABD Ordusunun Tarihsel Bölümü olan Operasyonel Tarih Bölümü ile çalıştı. Yukarı Bavyera'da Hohenaschau'da 1963 yılında öldü. Eris (cüce gezegen) Eris (2003 UB), Plüton cüce gezegeninden çok az küçük olan Neptün ötesi cisim. Palomar Gözlemevi merkezli keşif ekibi, NASA ve bazı basın organları tarafından Güneş Sistemi'nin onuncu gezegeni olarak tanımlanmaktaydı. Uluslararası Astronomi Birliği, Ağustos 2006'da, Eris'in de durumunu netleştirecek olan, "gezegen" teriminin tanımını yayınladıktan sonra, gezegen olmadığına karar verildi. Onun yerine Plüton, Haumea, Makemake ve Ceres ile birlikte cüce gezegen sıfatını aldı. Kaliforniya Teknoloji Enstitüsü'nden Michael E. Brown başkanlığındaki ekip, Hubble Uzay Teleskopu ile Temmuz 2005'te Dünya'dan 15 milyar km ötede bir gezegen tespit ettiğini açıklamış ve gezegene gayriresmî olarak "Xena" ("Zeyna") adını vermişti. Teleskop Zeyna'nın çapını 2.389 km olarak ölçmüştür. Daha sonra 2015 yılında Plüton'a ulaşan New Horizons (Yeni Ufuklar) uzay sondasının yaptığı gözlemler sonucu, "Xena" (Zeyna)'nın çapının 2326 km olduğu ve Plüton'dan büyük değil ondan çok az küçük olduğu anlaşılmıştır. 2005 yılında yapılan gözlemlerde Eris'in bir uydusu bulunduğu keşfedilmiştir ve bu uyduya Dysnomia adı verilmiştir. Eris'in yörüngesi, Güneş Sistemi'ndeki diğer gezegenlerin yörüngesel düzlemine 45 derece eğik konumda bulunuyor. Bu eğim yüzünden 2005 yılına kadar gözlerden uzak kaldığı düşünülen Eris, Güneş'in çevresindeki turunu 560 yılda tamamlıyor. 1973 Petrol Krizi 1973 Petrol Krizi, 15 Ekim 1973 tarihinde Petrol İhraç Eden Arap Ülkeleri Birliğinin OAPEC (OAPEC, OPEC üyesi Arap ülkeleriyle Mısır ve Suriye’den oluşur) Yom Kippur Savaşında ABD’nin İsrail Ordusuna destek vermesine karşılık olarak ilan ettiği petrol ambargosudur. OAPEC, ABD ve savaşta İsrail’den yana tavır sergileyen ülkelere artık petrol ihraç etmeyeceğini bildirir. Bununla beraber OPEC üyesi ülkeler dünya petrol fiyatlarını yükselterek ülkelerine giren kaynakları artırmaya karar verirler. Gelişmiş ülke sanayileri petrole bağımlı durumda olduğu için OPEC ülkelerinin önde gelen müşterileri durumundadır. 1973 yılında petrol fiyatlarındaki şaşkınlık verici artış ve 1973-4 dönemindeki borsanın çöküşü 1929 Krizinden beri yaşanan küresel bir ekonomik krizdi ve sadece fiyat artışlarıyla açıklanamayacak mekanizmalara ve uzun dönem etkilerine sahipti. Petrol İhraç Eden Ülkeler Örgütü (OPEC) 13 ülkeden oluşmaktadır. Bu ülkeler İran, 7 Arap ülkesi ve Ekvador, Endonezya, Nijerya, Angola ile Venezuela’dır. OPEC 14 Eylül 1960 tarihinde Bağdat Konferansında, önde gelen ABD ve Hollanda petrol şirketlerinin baskılarına karşı çıkmak amacıyla kurulmuştur. Örgüt sayesinde petrol ihraç eden ülkeler Batılı şirketler tarafından üretilen petrolden daha yüksek pay almakta ve üretim seviyesini belirlemektedirler. Örgüt gittikçe daha birlikte davranmaya başlayacak ve 1970'lere gelindiğinde Batılı petrol şirketleri karşılarında birleşik bir blok olarak petrol üreticilerini bulmuşlardır. 15 Ağustos 1971’de ABD altın borsasında tek geçerli değişim birimi olan ABD doları olarak belirten Bretton Woods Antlaşmasından çekildiğini açıklar. Değeri 1944 yılındaki antlaşmayla sabitlenmiş olan dolar bu kararla beraber dalgalı olacaktır. Bu kararın hemen ardından İngiltere benzer bir kararla İngiliz poundunu dalgalı kura geçirir. Sanayileşmiş ülkeler de benzer kararlarla kendi para birimlerini dalgalı kura geçirirler. Birbirleriyle bağlı şekilde kararlar alan sanayileşmiş ülkeler ayrıca rezervlerini de artırarak önceden görülmemiş seviyelerde para basacaktır. Sonuçta ABD dolarının ve diğer para birimlerinin değeri düşer. Petrol fiyatları dolar üzerinden olduğu için petrol üreten ülkeler aynı fiyata daha az net gelir elde eder hale gelmekteydi. OPEC karteli ise yaptığı açıklamayla bundan sonra petrolün fiyatının dolara değil altın değerine göre hesaplanacağını belirtecektir. Bu kararla beraber 1970'lerdeki "Petrol Şoku" başlamış olur. 1971 yılını izleyen dönemlerde OPEC bu değer kaybını telafi edebilmek için ağır hareket etmiştir. 1947-1967 yılları arasında petrolün ABD doları üzerinden fiyatı yılda %2’den az artmıştı. Petrol Şokuna gelinceye kadar petrol fiyatı sabit olagelmiş ancak bu olaydan sonra çok dengesiz hale gelmiştir. OPEC ülke bakanları yükselen fiyatların hızıyla aynı anda tepki verebilecek bir mekanizma kuramamış ve piyasanın hızına yetişemeyince kazançları hep geriye düşmüştür. 1973-74 yılındaki fiyat artışları sayesinde Bretton Woods zamanındaki gelir seviyeleri altına referansla sağlanmıştır. "Ana Madde:Yom Kippur Savaşı" 6 Ekim 1973'te Suriye ve Mısır koordineli bir şekilde İsrail’e saldırarak Yom Kippur Savaşını başlattılar. Arap-İsrail savaşlarınından dördüncüsü olan savaş zaten çıkmak üzere olan büyük krizi tetikler. Batı açısından bakıldığında yolun sonuna gelinmişti; enerji sarfiyatını yılda %5 artırmaya devam edip, petrolü düşük fiyattan almayı sürdürerek ve buna rağmen petrol üreten 3. Dünya ülkelerine işlenmiş ürünleri enflasyonlu fiyatlarla satamaz haldedir. Bu gerçeklik o dönem bölgedeki ABD’nin en sadık müttefiki ve dünyanın en büyük ikinci petrol ihracatçısı olan İran Şahı tarafından New York Times’da dile getirilmiştir: Bunu izleyen günlerde 17 Ekim 1973 günü Arap ülkeleri ABD’ye Yom Kippur Savaşında İsrail’e verdiği askeri destek ("Nickel Grass Operasyonu") yüzünden cezalandırma olarak petrol ambargosu başlatırlar. Ambargo hemen Batı Avrupa ve Japonya’yı da içerecek şekilde genişletilir. 16 Ekim 1973 tarihinde OPEC petrol üretimini düşürüp, Batılı ülkelere özellikle de ABD ve Hollanda’ya petrol taşıyan sevkiyatlara ambargo koyar. Savaş sırasında Hollanda, İsrail’e silah sağlamış ve ülkesindeki havaalanlarından ABD’nin yardım uçuşları yapmasına izin vermiştir. OPEC ayrıca petrol fiyatlarını yükseltmiş ve arz azalmasına rağmen talep sabit kalınca fiyatlar muazzam artmıştır. Üretimin de sınırlanmasıyla petrol fiyatı sınırsızca artmaya başlar. Bretton Woods Antlaşmasının bozulmasıyla dünya finans sistemi zor durumdayken 1980'li yıllara kadar ekonomik durgunluk ve yüksek enflasyon çok sık yaşanacaktır. Ambargonun kısa vadede çok çarpıcı etkileri olmuştur. OPEC, petrol şirketlerinden ödemeleri artırmalarını isteyince petrol fiyatı dört kat artarak varil başına 12 dolara çıkar. Petrol fiyatındaki bu artış petrol ihraç eden ülkeleri çok etkilemiş, yıllarca Batılı devletlerin kontrolündeki petrol gelirleri Ortadoğu ülkelerine akmaya başlamıştır. Bu gelirin bir kısmı gelişmekte olan ülkelerde ortaya çıkan ekonomik mali darboğazın etkilerini hafifletmek için kullanılacaktır. Kendi ihraç mallarının fiyatı düşen ve petrole yüksek fiyat ödemek zorunda kalan gelişmekte olan ülkeler bu açmazdan çok etkilenecektir. Petrol gelirlerinin çoğu artan silahlanma yarışında harcanacak ancak OPEC ülkeleri kendi ülkelerinde petrol çıkartan ve işleten yabancı firmaları kamulaştırma hamlesini yapmayacaklardır. Buna rağmen Suudi yetkililer ülkede petrol çıkartan ve işleyen Aramco şirketini 1980 yılında kamulaştıracaktır. Petrol fiyatlarının artmasıyla Suudi Arabistan iddialı beş yıllık kalkınma planları oluşturmaya başlayacaktır. 1980 yılı için öngörülen harcamalar 250 milyar dolardır! Diğer ülkeler de petrol gelirleri sayesinde büyük ekonomik gelişme programlarına başlarlar. Öbür yandan petrol fiyatları Batı ülkelerinde kaos yaratır. ABD’de tüketiciye satılan benzinin galon fiyatı Mayıs 1973'te 38.5 sentten Haziran 1974'te 55.1 sent olacaktır. New York Borsası ise bu dönemde 97 milyar dolar değer kaybetmiştir. Avrupa’daki ülkelere uygulanan ambargo her ülkeye eşit değildir. Avrupa Ekonomik Topluluğu (AET) üyesi 9 ülkeden Hollanda tamamen ambargo altındayken, ABD’ye askeri üslerini operasyon için kullandırmayan İngiltere ve Fransa petrolünü kesintisiz şekilde almaktaydı. İsrail’in geleneksel destekçisi olan İngiltere’de baştaki Ted Heath, kendinden önceki yönetimin tersine İsrail’i Araplara karşı desteklememiş ve İsrail’in 1967 sınırlarına çekilmesini talep etmiştir. Yom Kippur Savaşı karşısında AET üyeleri ortak bir tutum alamamıştır. Topluluk sonunda 6 Kasımda yayınladığı bildiride Fransa-İngiltere hattında açıklama yapınca, Arap yanlısı tutum sonucunda AET üyeleri ambargo kapsamından çıkartılır. Avrupa’da ambargonun etkisinden çok fiyat artışları yıkıcı olur. Özellikle İngiltere’de 1973-74 kışında yaşanan madenci grevi enerji kriziyle birleşerek hükûmet değişikliğine yol açacaktır. Birkaç ay sonra durum rahatlaycak ve ambargo Washinton’da yapılan Petrol Zirvesiyle Mart 1974'te kaldırılacaktır. Enerji fiyatının dalgalanması ise daha uzun süre sürecektir. Kriz ABD’de devletin petrol fiyatlarını kontrol etmesiyle büyüyecektir. ABD’de önceden bulunan petrolün fiyatı sabitlenirken, yeni bulunmuş olan petrol kaynaklarından elde edilen petrol yüksek fiyattan satılarak yapay bir yokluk yaratılacaktır. Petrol aramanın özendirilmesini amaçlansa da önceden bulunan petrol piyasada bulunmamaya başlayacaktır. Yokluğa çare olarak piyasadaki benzine karne uygulaması getirilecektir. Plakaları tek numarayla biten araç sahipler ancak ayın tek günlerinde benzin alabileceklerdir. Aynı durum çift numaralı plakalı araçlar için de geçerliydi. Bazı ABD eyaletlerinde benzin satışı için üç renkli bayrak uygulaması yapılmıştır; yeşil bayrak karnesiz satış, sarı bayrak karneyle satış, kırmızı bayrak ise benzinin bulunmadığını simgelerdi. 1974-75 yıllarında Enerji Bakanlığınca kuponlar basılsa da kullanıma girmeyecektir. 1973 yılında ABD Başkanı Nixon Enerji Bakanlığına William Simon’ı atar. Petrol tüketimini azaltmak için 1974 yılında otoyollarda hız limiti olarak saatte 55 mil (90 km) belirlenir. 1974 yılının Ocak ayından itibaren 1975 Şubatına kadar güneş ışığından daha fazla yararlanmak için uygulamalar başlatıldı. Bu uygulama sonucunda çok erken saatlerde yola düşen çocuklar yüzünden hükümete şikayetler gelse de 1976 yılına kadar uygulamada ısrar edildi. Petrol bulunmayan istasyonlar başka işler için kullanılır oldu. Ülke çapında enerji tasarrufu konulu ilanlar, reklamlar ve kampanyalar düzenlendi. Yakıt tasarrufu zorunluluğu yüzünden ABD’deki üç büyük otomobil üreticisi firma yeni modellerinde yakıt tasarrufuna önem vermek zorunda kaldılar. 1980'li yıllara gelindiğinde artık önceki geniş hacimli ve büyük motorlu otomobillerin yerini daha verimli, küçük, önden çekişli ve küçük motor hacimli araçlar aldı. 1974 yılında ünlü araba yarışı Daytona 24 Saat iptal edildi ve Nascar Yarışlarının mesafesi kısaltıldı. İndianapolis 500 yarışlarında eleme ve sıralama turları iptal edildi. Enerji krizi yenilenebilir enerji kaynakları arayışına yol açmış ve bu yönde yapılan araştırmalar daha çok güneş ve rüzgar enerjisine yönelik olmuştur. Ayrıca Kuzey Amerika petrollerini çıkartılması yönünde baskı yapmış, Avrupa kıtasında ise kömür ve nükleer reaktörlerden enerji elde etme yolları araştırılmaya başlanmıştır. Avustralya’da kışın ısınmak için petrol ürünleri kullanımı durdurulacaktır. Bu yüzden özellikle önceden sık kullanılan yakıt yağı için tasarlanmış kazan daireleri veya yanma odaları artık gündemden düşmüştür. Evlerde doğalgaz veya havagazı dönüşümleri yapılmaya başlanmıştır. Enerji ihraç eden az sayıda ülke için petrol krizi çok önemli gelir elde edilen zamanlar olmuştur. Kanada’nın durumu ABD’ninkiyle aynı olsa da petrol zengini Alberta eyaleti bir anda en zengin eyalet olacaktır. Merkezi hükûmet bu gelirin ortak dağıtılmasını savunsa da bu eşitsiz dağılım konusu bugün bile hala gündemdedir. Enerji ihraç eden bir diğer ülke de Sovyetler Birliğiydi. Yıllardır durgunluk yaşayan Sovyet ekonomisi için artan petrol fiyatları olumlu etki sağlamıştır. Artan döviz gelirleri sayesinde dışarıdan buğday ve gıda maddesi alımı gerçekleştirilmiş ve tüketim madde üretimi artmış, askeri harcamalara kaynak ayrılabilmiştir. Brezilya hükûmeti ise araçlar için alternatif yakıt arayışına girerek etanol ile çalışan motorlar üretilerek krizin etkisi sınırlanabilmiştir. Bugün Brezilya’da hala şeker kamışından etanol üretimi devam etmektedir. 1973 Petrol Krizi, Japon ekonomisinin petrole bağlı sanayiden elektroniğe yönelmesinde belirleyici olmuştur. Batı Merkez Bankaları büyümeyi hızlandırmak için faiz oranlarını düşürecek, artan enflasyon önemsenmeyecektir. Uygulanan bu politiakalarla krizin uzundönem etkileri önlenememiştir. 1974 yılında dünyadaki en zengin 15 şirket arasında 7 tanesi petrol şirketleriydi. Petrol ambargosundan sonra Nixon yönetiminin Soğuk Savaş politikaları büyük darbe alacaktır. Çin ve Sovyetler Birliğine yoğunlaşılan durumda ABD’ye tehdit 3. Dünya ülkelerinden gelmiştir. ABD çıkarları Latin Amerika’da bile tehdit altındadır. Petrol Krizi yaklaşık olarak Şili’de seçimle işbaşına gelmiş olan sosyalist Cumhurbaşkanı Salvador Allende’ye karşı yapılan ABD destekli Pinochet darbesiyle eş zamanlıdır. Pinochet rejimine verilen destek bölgedeki yoğun solcu gerilla faaliyetini engelleyememiştir. Latin Amerikada çoğunlukla Venezuela tarafından ihraç edilen petrol sayesinde bölgesel bir ekonomi yaratılacaktır. Krizden sonra Batı Avrupa ve Japonya İsrail’e açıktan destek verdikleri dış siyaset eğilimlerini Arap yanlısı olacak şekilde değiştireceklerdir. ABD ‘nin İsrail’i her ne pahasına olursa olsun destekleme kararlılığı yüzünden Avrupa ile arasında siyaset farklılığı oluşacaktır. Krizden sonraki yıl Birleşmiş Milletlerde temsil eden bağlantısız ülkeler Kuzey ülkeleri tarafından elde edilen gelirin bir kısımının Güney ülkelerine aktarılmasını ilk kez dile getirmişlerdir. 1973 yılından sonra OPEC eski önemini yitirmeye başladı ve 1981 yılına gelindiğinde OPEC ülkelerinin petrol üretimi diğer ülkeler tarafından geçilecektir. Ayrıca OPEC üyesi ülkeler arasında herhangi bir birlik kalmamış durumdadır. Petrol piyasasındaki pazar payını tekrar yakalamak isteyen Suudi Arabistan petrol üretimini artırınca petrol fiyatlarının düşmesi yönünde bir baskı oluşmuş, yüksek maliyetli petrol işletmeleri zararlı hale gelmiştir. 1979 Enerji Krizinde 80 dolar mertebesine yükselen varil başına petrol fiyatı 1980’lerde 38 dolar seviyelerine düşecektir. OPEC örgütünün gücünün azalmasında ve petrol fiyatlarının düşmesinde alternatif enerji arayışları da etkili olmuştur. OPEC petrole bağımlılığa güvenmiş ancak yükselen petrol fiyatları karşısında karlı hale gelen alternatif enerji kaynaklarının kullanımının artmasıyla bağımlılığın azaldığını görmüştür. Nükleer enerji ve doğal gazdan elektrik üretimi ile beraber konut ısınmasında gaza geçilmesi, otomobiller için etanol gibi yakıtların ortaya çıkması petrole olan talebi azaltmıştır. Petrol fiyatlarının azalması ise petrol üreten ülkeler için büyük sorun haline gelmiştir. Yoksulluğun yoğun olduğu petrol ihracatçısı ülkeler (Meksika, Nijerya, Cezayir ve Libya) geçiş dönemine hazırlıksız yakalandıkları için zor durumda kalacaklardır. Talep azaldıktan ve aşırı üretim başladıktan sonra kartel petrol alanındaki haklimiyetini kaybedecektir. 1970'lerde petrol sayesinde ekonomisi büyüyen Meksika, Nijerya ve Venezuela gibi ülkeler durum normale dönünce ekonomik krize gireceklerdir. Arap ülkelerinin petrolü silah olarak kullanmak istemelerine rağmen sonuçta Arap ülkeleri diplomatik alanda Batılı ülkeleri kendi saflarına çekmiş olsalar da ekonomik ve askeri olarak daha da Batı bağımlısı duruma gelmişlerdir. Ambargodan önce bölgedeki ABD-SSCB çekişmesi ve ucuz petrol fiyatı yüzünden aranamayan alternatif enerji kaynakları Arap ülkelerine finansal anlamda bir güvence ve ortalama bir gelişme hızı vermekteydi. Ambargoyu izleyen dönemde ise yüksek petrol fiyatları yeni petrol alanlarının araştırılmasına ve Alaska, Kuzey Denizi, Hazar Denizi ve Kafkaslarda petrol çıkartılmasına yol açacaktır. Mısır’da Enver Sedat’ın 1970 yılında iktidara gelmesinden önce Ortadoğu dünya çapında süper güçlerin mücadele ettiği önemli alanlardan birisiydi. Bu önemi ABD’nin silah sattığı İsrail, Suudi Arabistan, İran ile Sovyetler Birliğinin silah sattığı Mısır, Suriye ve Irak örneklerinden görebiliriz. ABD’nin silah sattığı hiçbir ülke NATO’ya girmese de iki süper güçün bölgeye verdiği önem yüzünden bu ülkeler durumdan iyi faydalanma çabasında olmuşlardır. Ancak bu durum değişecektir. 1970 yılında Sedat’ın Sovyet teknik personeli ülkeden kovması bir dönüm noktasıdır. Hidrokarbon ürünlerinin fiyatlarının artmasıyla beraber Sovyet petrol ürünlerine bölgede ihraç pazarları açılmış ve Hazar Denizi ile Sibirya’da petrol arama faaliyetleri pahalı olmaktan çıkmıştır. Bu seviyede petrol ihracatı artan Sovyetler Birliği 1980 yılında dünyadaki en fazla petrol üreten ülke olacaktır. bu sayede Batılı ülkelerdeki arz sorunları ve OPEC ülkelerinin örgütsüzlüğünden faydalanılmıştır. Ancak Afganistan’ın işgalinden sonra bölge ülkeleri savunma amacıyla ABD’ye yaklaşmaya başlamışlardır. Sovyetler Birliğinin Afganistan’ı işgal etmesi Ortadoğudaki artan güvenlik tehlikesinin sadece bir yüzüdür. Bölgeye ABD tarafından üretilen çok sayıda yüksek teknoloji içeren silah satılmıştır, bölge orduları ise savaşa hazır konumdadır. Özellikle Suudi Arabistan ve İran yükselen iç ve dış tehlikelere karşı gelebilmek için kesinlikle ABD desteğine bağımlı hale gelmiştir. Artan petrol fiyatları, silah harcamalarını da artırmış ve savaş tehlikesini yükseltmiştir. 1979 yılında Suudi Arabistan’ın ABD’den silah alımı o yıl İsrail’in yaptığı alımın beş mislidir. 1979 yılında İran’da şahın devrilmesi üzerine Suudiler ülke içindeki radikal islami akımları kontrol altına almak durumunda kalacaklardır. Ancak buna iç siyasete karşı tepkili olan Vahabi radikaller ve Şiiler 1979 yılında ayaklanacaklardır. Batılı ülkelerinin artık enerji alanındaki bağımsızlıkları ve artan güvenlik tehlikeleri Arap ülkelerini Batı ile ilişkilerinde daha dikkatli olmaya sevk etmiştir. Bunun en iyi görüldüğü alan olarak Suudi Arabistan’ın petrol fiyat ve üretim miktarlarında sürekli Batılı ülkelerin istekleri dahilinde hareket etmesi gösterilebilir. Düşük petrol fiyatlarıyla alternatif enerji kaynaklarına olacak olası yönelimler engellenmeye çalışılır. Batı Avrupa’daki otomotiv sanayi petrol krizinden en çok etkilenen sanayilerin başındadır. 2. Dünya Savaşından sonra çoğu Batı Avrupa ülesi araçlarda kullanılan benzine ağır vergiler koymaktaydı çünkü bu yakıt ithal edilmekteydi. Bu yüzden Avrupa’daki araçlar hep küçük ve yakıt tasarrufu gözönüne alınarak geliştirilmişti. 1960'lı yıllarda ise ülkelerdeki refah seviyesi arttıkça kurşunsuz benzinli büyük araçlara rağbet başlamıştı. Petrol Kriziyle beraber Avrupa’da otomobil alanlar küçük ve tasarruflu araçlara yöneldiler, bu araçların en iyi örnekleri Peugeot 104, Renault 5 ve Fiat 127’dir. Birkaç yıl sonra ise piyasaya Ford Fiesta, Opel Kadett (İngiltere’de Vauxhall Astra olarak satıldı), Chrysler Sunbeam ve Citroen Visa çıktı. Artık Avrupa’da büyük salon araçlara bile rastlanmaz olur, bunların yerine orta boy araçlar bulunmaktadır; Chrysler/Simca Horizon, Fiat Ritmo (İngiltere’de Strada), Ford Escort MK3, Renault 14, Volvo 340 / 360, Opel Kadett ve Volkswagen Golf. Bu araçlar özellikle yakıt tasarruflu olmaları yüzünden çok tercih edildi. Bu araçlar o kadar başarılı oldu ki krizden yıllar sonra bile Avrupa otomobil piyasasına hakim oldular. Batı Avrupa’da olduğu gibi ABD otomobil üreticileri de 1973 petrol ambargosundan etkilenmiştir. Ambargodan önce büyük, ağır ve güçlü araçlar ABD’de standarttı. Örnek olarak 1971 yılında Chevrolet Caprice aracının motor hacmi 6.5 litredir. Bu araçların tekerlek çapları oldukça büyüktü. Yakıt tüketimleri de fazlaydı, örneğin Chevrolet İmpala’nın 1 galon yakıtla 15 mil gitmekteydi. Petrol ambargosundan sonra büyük araçlar satılmamaya başlar, yeni üretilen dört ve altı silindirli küçük araçlara talep artar. Avrupa ve Japonya’daki otomobil üreticileri ABD pazarına bu tür küçük araç yetiştirememektedir. Peugeot, Volkswagen, Toyota, Datsun, Mazda ve Honda bu dönemde rekor satışlar gerçekleştirmiştir. Bu durum karşısında büyük üçlü (General Motors, Ford ve Chrysler) daha küçük ve yakıt tasarrufu sağlayan araçlara dönerler ancak bu dönüşüm gerçekleşene kadar piyasayı Toyota, Honda ve Nissan ele geçirmiştir bile. Ayrıca küçük araç üretimine daha önce başladıkları için Amerikan otomobil üreticilerine göre daha ucuz ve daha gelişkin modeller üretmekteydiler. 1979 yılına gelindiğinde artık belli başlı bütün Amerikan otomobilleri küçültülmüştür. Chrysler son büyük sedan aracınının üretimini 1981 yılında durduracaktır. Werner von Fritsch Werner von Fritsch (Werner Freiherr von Fritsch, 4 Ağustos 1880; Benrath, Düsseldorf - 22 Eylül 1939; Praga, Varşova), Almanya'nın subayı ve Nazi Almanyası'nın Generaloberst'i. 18 yaşında Alman İmparatorluk Ordusu'na (Reichsheer) girdi ve üstün askeri nitelikleri ile Alman Genelkurmayı'nın ilgisini çekti. 1901 yılında, 21 yaşındayken, Prusya Askeri Akademisine (Preussische Kriegsakademie) aktarıldı. 1911 yılında Üsteğmen (Oberleutnant) olarak Genelkurmay Başkanlığına atandı. Birinci Dünya Savaşı sırasında yavaş yavaş önemi artmıştır ve aldığı diğer ödüller arasında 1. Sınıf Demir Haç madalyası ve siyah yaralı rozeti madalyası vardır. İki savaş arası dönemde, von Fritsch Weimar Cumhuriyeti'nin Silahlı Kuvvetleri'nde (Reichswehr) görev yaptı. Kurt von Schleicher tarafından 1932 yılında Tümgeneralliğe terfi ettirildi. Kendisini gelecek vadeden bir genç subay olarak görüyordu. Naziler'in 1933 yılında iktidara gelmesinden sonra, von Fritsch Nazileri radikal bir güç olarak gördü ve yeni rejimin sıcak bir destekçisi oldu. Fritsch, Şubat 1934 yılında Ordu Baş Komutanı (Oberkommando des Heeres veya OKH) olarak atandı. Almanya'nın gizli bir silahlanma dönemi içinde Sovyetler Birliği ile yakın olarak çalıştı. Fritsch, Sovyet yanlısı dış politikayı tercih etti ve Polonya'ya aşırı bir nefreti vardı. 1939 yılında Polonya'yı işgal planı üzerinde çalışmaya başladı. Adolf Hitler'in iktidara geçtikten sonra ocak 1934'te Cumhurbaşkanı Paul von Hindenburg tarafından Kara Kuvvetleri Genel Kumandanlığına getirilmiştir. Hitler'in Tekrar Silahlandırma İlanından sonra Haziran 1935'te OKH Genel Komutanı olmuştur. 5 Kasım 1937'de Hitler'in Üç Ordu'nun Genel Kumandanlarına kendi savaş planını açıkladığında, Savunma Bakanı Werner von Blomberg ile birlikte karşı çıkmıştır. Mart 1938'de eşcinsellik olduğu gerekçesiyle OKH Genel Kumandanlığından alınmıştır. Divan-ı Harpte beraat ettiği halde orduya dönmemiştir. 1 Eylül 1939'de II. Dünya Savaşı patlak verdiğinde 12. Topçu Alayının onursal kumandanı olarak Polonya Seferine katılmıştır. 22 Eylül'de Varşova'nın Praga semtindeki çatışmada ağır yaralanmış ve tedavi olmayı reddederek ölmüştür. Fritsch, II. Dünya Savaşı'nda savaşta öldürülen ikinci Alman generaliydi; ilki [[SS komutanı [[Wilhelm Fritz von Roettig]], 10 Eylül 1939'da [[Polonya]]'nın [[Opoczno]] kentinde öldürülmüştür. Fritsch, eylemde öldürülen ikinci general olduğundan, olay yakından incelendi. [[Kategori:Heer generalleri]] [[Kategori:II. Dünya Savaşı'nda Nazi Almanyası'nın askerleri]] [[Kategori:1880 doğumlular]] [[Kategori:1939 yılında ölenler]] [[Kategori:Nazi Almanyası bakanları]] [[Kategori:II. Dünya Savaşı'nda çatışmada ölenler]] [[Kategori:Generaloberst]] [[Kategori:Başkomutanlar]] [[Kategori:I. Dünya Savaşı'nda Alman askerler]] Cléo Beşten Yediye Cléo Beşten Yediye 1962 Fransa - İtalya ortak yapımı dramatik filmdir. Özgün adı Cléo de 5 à 7 (veya diğer bir yazılışıyla Cléo de cinq à sept) olan film İngilizce konuşulan ülkelerde Cleo from 5 to 7 adı ile gösterilmiştir. Senaryosunu Agnès Varda'nın yazıp yönettiği filmin başrolünde Corinne Marchand oynamıştır. Filmin müziğini besteleyen Michel Legrand aynı zamanda filmin oyuncularından da biridir; filmde Cléo'nun piyanisti rolünde oynuyor. Ayrıca Jean-Luc Godard ve Anna Karina'nın filmde kısa birer cameo rolleri var. Agnès Varda Fransız Yeni Dalga sinema akımının yegane kadın yönetmenidir ve "Cléo Beşten Yediye" ise onun ikinci uzun metrajlı filmidir. "Cléo Beşten Yediye" filmi, Fransız şarkıcı Cléo'nun (Corinne Marchand) kanser kuşkusu üzerine yapılan biyopsinin sonucunu beklerken geçirdiği iki saatin gerçek zamanlı öyküsünü anlatır. Filmde, hayatın anlamını sorgulayan ve bireyin değerinin ne olduğunu anlamaya çalışan bir felsefi akım olan varoluşçuluk'un ("existentialism") sıklıkla ele aldığı birkaç motif işlenmiştir. Bunlar, ölümlü bir varlık olan insanın umutsuzluk ve çaresizliği ile daha anlamlı bir hayatı arayış gibi temalardır. Fransız Yeni Dalga sinema akımının nispeten daha mütevazı örneklerinden biri olan filmin çekimleri tümüyle Paris'te gerçektirilmiştir. Siyah beyaz çekilmiş olan film on üç episoddan oluşmuştur. Cléo'nun gittiği bir falcı kadının Tarot kartları ile fal baktığı filmin açılış bölümü renkli çekilmiştir. Filmin görüntü yönetmeni Jean Rabier'dir. Dış çekimlerde belgesele yakın bir anlatımla gösterilen Paris'in sokakları ve mekanları, Cléo rolündeki Corrine Marchand'in olağanüstü oyunculuğu, Agnès Varda'nın Yeni Dalga'ya özgü varoluşçu sinematografik anlatımı, Michel Legrand'ın yerli yerinde müziği filmi unutulmaz yapan diğer etmenlerdir. Film Cannes Film Festivali'nde Altın Palmiye ödülüne aday gösterilmişti. Film, Paris'li pop şarkıcısı Cléo'nun (Corrine Marchand) bir falcıda Tarot kartlarıyla fal baktırdığı sahne ile açılır (Tarot kartlarının yakın çekimlerini içeren bu sahne siyah beyaz filmin renkli çekilmiş yegane bölümüdür ve açılış yazıları da bu bölüme sığdırılmıştır). Falcının açılan kartlarda gördükleri hiç de hoş şeyler değildir, falda sürekli karamsarlık, hastalık hatta ölüm vardır. Birkaç kez kartlar baştan dağıtılır, ama sonuç hep aynıdır. Cléo ağlayarak oradan ayrılırken, falcının yardımcısına "kanseri gördüm, o ölecek" dediğini işitiriz. Bir kafede buluştuğu yardımcısı Angèle'le (Dominique Davray) dertleşirken duygusal bir patlama yaşar ve bu anda Cléo'nun daha önce bir doktora gittiğini ve kendisinden mide kanseri kuşkusu ile biyopsi alındığını, iki saat sonra da biyopsi sonucunu öğrenmek üzere doktorla randevusu olduğunu öğreniriz. Tahlil sonuçlarını beklerken geçen ızdırap ve tedirginlik dolu bu iki saatin gerçek zamanlı öyküsü anlatılır filmde. Gerçekle yüzleşmeden önce birkaç eski arkadaşı, sevgilisi ve bestecileriyle buluşur. Kendisine yakın olduğunu düşündüğü bu insanların onun sorununa olan ilgisizliğini hissetmesiyle, Cléo hayatını sorgulamaya başlar. Bir gün sonra Cezayir'e savaşa gidecek olan hiç tanımadığı bir askerle kısa bir ilişki yaşar, bu yabancı onun içtenlikle iletişim kurabildiği tek kişi olur. Quebec Nordiques Nordiques de Québec "(Fransızca)", Quebec Nordiques "(İngilizce)", Kanada'nın Quebec Şehri, Quebec kentinde kurulmuş olan ve NHL liginde oynamış bir hokey takımıdır. Takım 1972 yılında kurulmuş ve 1996 yılında kapatılmıştır. 1956 NBA All-Star Maçı 1956 NBA All-Star Maçı, 26 Ocak 1956 tarihinde Rochester'de bulunan Rochester War Memorial Coliseum'da oynanan altıncı All-Star maçıdır. St. Louis oyuncusu Bob Pettit maçın MVP ödülünün sahibi oldu. Doğu takımının koçluğunu George Senesky yaparken, Batı'nın koçluğunu ise Charley Eckman yaptı. Maçı 8.517 biletli seyirci izledi. Miguel Mihura Miguel Mihura Santos (Madrid, 21 Haziran 1905 — Madrid, 28 Ekim 1977) İspanyol yazar ve gazetecidir. 20li yaşlarda, henüz gazeteciyken, aralarında 'Edgar Neville' ve 'Enrique Jardiel Poncela' nın da bulunduğu birçok değerli gazeteciyle kafelerde toplantilar yaptı. 'Enrique Jardiel Poncela' O’nun üslubunu en çok etkileyen kişidir. Ayrıca Franco diktatörlüğü döneminde karikatür dergileri "La Ametralladora" ve "La Codorniz"in kurucularından biridir. En önemli eserlerinden 'Tres sombreros de copa'yı 1932 yılında yazdı ama eser yirmi sene sonra 1952'de tiyatrolarda yerini bulabildi. Bu eserde bir tüccarın köylerden birinde ürünlerini tanıtırken kendisine köyün zengin ama çirkin kızının aşık olması, tüccarın da para için hayatını geçirebileceği başka bir kızı bırakıp o kızla birlikte olması konu edilir. Neredeyse