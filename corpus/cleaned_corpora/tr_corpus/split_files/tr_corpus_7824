su molekülünün iyonlaşması ve protonun uzaklaştırılmasıyla aktif bölgenin tekrar oluşturulması olayları gerçekleşmektedir. Zn-OH + CO --> Zn + HCO Reaksiyon 2 Zn + HO --> H + Zn-OH Reaksiyon 3 Bu mekanizmada Reaksiyon 3 safhasının gerçekleşmesinde, protonun dış çözücü ortamına aktarılması için enzimin aktif bölgesindeki bir amino asit birimi proton taşıyıcı birim (PTB) olarak rol oynamaktadır. PTB aldığı protonu ortamdaki tampon (B) moleküllerine aktarmaktadır (Reaksiyon 4 ve 5). PTB + Zn-HO --> Zn-OH + PTB-H Reaksiyon 4 PTB-H + B --> PTB + B-H Reaksiyon 5 Karbonik anhidraz II’nin katalizlediği enzimatik mekanizmada hız belirleyici basamak protonun aktif bölgeden uzaklaştırılması safhasıdır. Bu edenle aktif bölgedeki proton taşıma kapasitesine sahip amino asit birimleri aktivitede önemlidirler Aktivitede çinkonun dördüncü ligand pozisyonuna yakın bölgede bir hidrojen bağı alıcısının olması önemlidir. Karbonik anhidraz enzimi birçok fizyolojik olayda rol almaktadır. Bunlar arasında en önemlileri şöyle sıralanabilir: 1) Asit-baz dengesi 2) Kardiovasküler tonusun düzenlenmesi 3) Sindirim 4) Hücre bölümleri arasındaki iyon değişimi 5) Değişik enzimatik reaksiyonlar için gerekli bikarbonatın sağlanması Enzim, hidrataz aktivitesi yanında esteraz aktivitesine de sahiptir, ancak fizyolojik açıdan hidrataz aktivitesi önemlidir. Bu sayede organizmanın asit – baz dengesinin düzenlenmesinde önemli rol üstlenir. Bu dengenin bozulduğu durumlarda, örneğin göz içi tansiyonunda, karbonik anhidraz enzim aktivitesine müdahale sıklıkla uygulanan bir tedavi yöntemidir. Bu açıdan karbonik anhidraz inhibitörleri klinik olarak önemli bileşiklerdir. Karbonik anhidraz izoenzimlerinin biyolojik numunelerden izole edilmesinde, saflaştırılmasında ve karakterizasyonunda birçok kromatografik ve elektroforetik yöntem uygulanmıştır. Karbonik anhidrazın farklı izoformlarının farklı canlılardan ve dokulardan kromatografik ayrılmasında, uygulanan yöntemde farklılık arz etmektedir. Karbonik anhidrazın memeli türlerinden izolasyonunda kaynak ve izoenzime göre farklı yöntem uygulanmaktadır. Üzerinde en fazla çalışma yapılmış olan izoenzimler sitoplazmik karbonik anhidraz I ve karbonik anhidraz II dir. Bu iki izoenzimin en kolay elde edilebilir kaynağı eritrositlerdir. Yapılan çalışmalarda eritrositlerde fazla miktarda bulunan hemoglobin, kloroform – etanol çöktürmesi, amonyum sülfat çöktürmesi ya da ısı ile denatürasyon yöntemleriyle uzaklaştırılabilmiştir. Bunların yanında üç-faz ayrışma yöntemide bir alternatif olmuştur. Bu yöntemde amonyum sülfat gibi bir tuz tert-butanol – su – protein karışımına ilave edilmiş ve böylece hemoglobin ve miyoglobin denatüre edilerek ayrılabilmiştir. Daha sonra amonyum sülfatın %90 doygunluğa ulaştırılmasıyla kalan proteinler jelimsi orta fazda toplanmıştır. Bu fazda karbonik anhidrazın yanında katalaz ve süperoksit dismütaz da bulunur. Karbonik anhidraz I ve II’nin izolasyonunda en çok kullanılan yöntem afinite kromatografisidir. İlk defa 1970 lerde uygulanmaya başlamış olan bu yöntemle sonraları karbonik anhidraz I ve II izoenzimleri başarılı bir şekilde birbirinden ayrılabilmiştir. Bu yöntemlerde destek maddesi olan jele enzimin güçlü bir şekilde bağlandığı inhibitörleri takılmakta ve enzimin bu moleküller aracılığıyla kolonda tutulması sağlanmaktadır. Bu anlamda en çok kullanılan inhibitör de sülfanilamiddir. Mutasyon teknikleriyle hazırlanan inaktif karbonik anhidraz II’nin izolasyonunda inhibitörlerle bağlanmanın olmadığı durumlarda alternatif yöntemler uygulanmıştır. Önce %40 doygunlukta amonyum sülfat ile diğer safsızlıklar uzaklaştırılmış sonra %90 amonyum sülfat doygunluğunda insan karbonik anhidraz II çöktürülmüştür. Diyalizi takiben DEAE-Sephacel kolonundan geçirme ve sonra S-Sepharose ile kromatografi uygulanarak enzim %98 saflıkta elde edilmiştir. Bir grup araştırmacı da mutant enzim izolasyonunda S-Sepharose ile anyon değişimini, sonra fenil-Sepharose ile hidrofobik etkileşim kromatografisini ve son olarak da Sephacryl S-100 ile jel filtrasyonunu kullanmışlardır. Karbonik anhidraz III’ün afinite kromatografisinde kullanılan inhibitörlere bağlanmasının çok zayıf olmasından dolayı bu izoenzim önceleri farklı yöntemlerle izole edilmiştir. Sonraları bu izoenzimin p-aminobenzen sülfonamide yeteri derecede bağlandığı gösterilmiş ve bu inhibitör kullanılarak enzim afinite kromatografisi ile izole edilebilmiştir. Benzer şekilde membrana bağlı bir izoform olan karbonik anhidraz IV’te p-aminobenzen sülfonamid afinite kromatografisiyle izole edilmiştir. Mitokondriyel bir enzim olan karbonik anhidraz V izolasyonunda, mitokondrilerin bütün sitosolik bileşenlerden ayrılmasını takiben dondurucuda bekletilip santrifüjlenmesi ve elde edilen tamamen çözünür durumdaki mitokondriyel matriks, p-aminobenzen sülfonamidin CM Biogel A’ya takılmasıyla hazırlanmış jelin bulunduğu kolondan geçirilmiştir. Daha sonra enzim sodyum azidür (NaN) ile elue edilerek başarılı bir şekilde izole edilmiştir. Salgılanan bir enzim olan karbonik anhidraz VI, inhibitörlerle karbonik anhidraz II’ye benzer şekilde etkileşmektedir ve bu nedenle afinite kromatografisi izolasyon amacıyla rahatlıkla kullanılabilmiştir. Memeli izoenzimlerinin haricinde diğer karbonik anhidraz izoformları da özellikle p-aminobenzen sülfonamid kullanılarak afinite kromatografisiyle izole edilebilmektedir. Bu izoenzimlerin izolasyonunda birçok farklı yöntem de uygulanmıştır. Bunlar arasında Sephadex G-75 ile jel-permeasyon kromatografisi, CM-selüloz katyon değişimi kromatografisi, DEAE Sephadex A-50 anyon değişimi kromatografisi, DEAE-selüloz kromatografisi, DEAE-hidroksilapatit kromatografisi sayılabilir. Bu yöntemler tek başlarına değil genellikle birkaç tanesi ardışık olarak uygulanmıştır. Bu yöntemlerin uygulandığı çalışmalarda istenmeyen proteinlerden kurtulmak için birinci basamakta etanol-kloroform çöktürmesi sıklıkla uygulanmaktadır. İzole edilen karbonik anhidraz izoenzimlerin tanınmasında ve saflığının kontrolünde elektroforetik yöntemler uygulanmaktadır. Çalışmanın amacına uygun olarak sodyum dodesil sülfat poliakrilamid jel elektroforezi (SDS-PAGE) ve normal (SDS’siz) PAGE en çok tercih edilen yöntemlerdir. SDS-PAGE’de enzim denatüre olduğu için enzimin doğal formda olması gerektiği çalışmalarda tercih edilmez. SDS-PAGE indirgeyen ve indirgemeyen tarzda iki şekilde uygulanabilmektedir. Bu da indirgenmenin olmasının istenmediği durumlarda önemli bir özelliktir. Karbonik anhidraz izoenzimlerinin karakterizasyonunda ayrıca diğer bazı yöntemler de mevcuttur. En çok kullanılanlar izoelektrik odaklama ve afinite elektroforezidir (10). İzoelektrik odaklama enzimler üzerinde meydana gelebilecek ikincil modifikasyonların tespitinde önemli bir araçtır. Bu yöntem ayrıca S-tiyollenmenin belirlenmesinde başarılı bir şekilde kullanılmıştır (11). Afinite kromatografisinin elektroforezle birleştirilerek uygulandığı afinite elektroforezi ise daha çok inhibitörlerle yapılan kinetiğin ve denge sabitlerinin incelendiği çalışmalarda tercih edilmektedir . Bu yöntemlerde inhibitör jele tutturularak elektroforez uygulanmakta ve alınan yola göre bağlanma sabitleri belirlenmektedir. Bu yöntemde jel ile inhibitör arasında en az 20 A’luk bir uzatıcı kolun bulunmasının maksimum bağlanma için gerekli olduğu bilinmektedir. Jean Charles Athanase Peltier Jean Charles Athanase Peltier (d. 22 Şubat 1785 Ham, Somme Fransa) - ö. 27 Ekim 1845 Paris, Fransa) Fransız fizikçi. Peltier, iki farklı metal arasındaki termoelektrik etkiyi keşfetti. Bu keşif şu an Peltier Etkisi veya Peltier–Seebeck Etkisi olarak adlandırılmıştır. Peltier etkisinden, daha çok soğutucularda kullanılan sistemlerde faydalanılmaktadır. 2000 Yaz Olimpiyatları'nda tenis - Çift kadınlar 2000 Yaz Olimpiyatları tenis çift bayanlar müsabakaları 20 Eylül - 27 Eylül tarihleri arasında "Tennis Centre, Sydney Olympic Park" oynanmıştır. Safety Last! Safety Last!, 1923 yapımı bir Harold Lloyd filmidir. Safety Last, sessiz film döneminin en ünlü sahnelerinden birini içerir. Bu ünlü sahnede Harold Lloyd, bir gökdelenin dış cephesinde bulunan büyük bir saatin onun ağırlığı ile kırılmak üzere olan yelkovanına tutunmuş haldedir ve aşağıda akan şehir trafiğinin üzerinde boşlukta sallanmaktadır. Film, çekildiği dönemde büyük bir başarı kazanmış ve Harold Lloyd'u erken dönem sinema tarihindeki başlıca figürlerden biri haline getirmiştir. 1923 yapımı "Safety Last!" bugün bile en başarılı komedi filmlerinden biri sayılmakta ve ilgiyle izlenmektedir. 1993 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Sokullupınar Sokullupınar, Niğde'nin Demirkazık köyünde yer alan bir kamp yeridir. Dağcıların Aladağlar'a tırmanırkenki ilk kamp yerlerinden birisi olup, yaz kış su durumu uygundur. Zirvelere yakın olması nedeniyle tercih edilir. 2004 Yaz OlimpiyatlarÄ±'nda tenis - Tek erkekler 2004 Yaz Olimpiyatları tenis tek erkekler müsabakaları Atina'daki Olimpik Tenis Merkezi'nde yapıldı. 2004 Yaz Olimpiyatları Tek Erkekler finalinde Şilili Nicolás Massú, Amerika'lı Mardy Fish'i 6-3, 3-6, 2-6, 6-3, 6-4 skorlarla yenerek altın madalyanın sahibi oldu. 2008 Formula 1 sezonu 2008 Formula Bir Sezonu, 62. FIA Formula Bir Dünya Şampiyonası sezonu. 16 Mart 2008 tarihinde başlayıp, 2 Kasım 2008 tarihinde sonlamış olan sezonda, 18 yarış düzenlenmiştir. 2008 sezonunda ABD'de herhangi bir GP düzenlenmemiş, bununla birlikte ilk kez gece yarışı olan Singapur GP'si yapılmıştır. 2007 sezonuna kadar Avrupa GP'si için kullanılan Nürburgring Pisti yerine 2008 sezonunda Avrupa GP'si Valencia Street Circuit isimli pistte gerçekleştirmiştir. → Sürücü yarışı tamamlayamadı ancak %90'ını geçtiği için sıralamaya dahil oldu. † Sürücü Grand Prix'i bitirmemiş olsa da, yarışın %90'ından fazlasını tamamladığı için sıralamaya alınmıştır. ‡ Super Aguri takımı, Formula 1 Dünya Şampiyonası'ndan 6 Mayıs 2008 tarihinde çekilmiştir. Şirket ertesi gün Formula 1 yönetiminden ayrıldığını açıklamıştır. Sonsuz Sokaklar (film, 1954) Sonsuz Sokaklar 1954 İtalya yapımı melodramatik filmdir. Özgün adı La Strada dır. İngilizce konuşulan ülkelerde özgün adının tam karşılığı olan The Road adı ile gösterilmiştir. Filmin yönetmeni Federico Fellini aynı zamanda Tullio Pinelli ve Ennio Flaiano ile birlikte filmin senaryosunu da yazmıştır. Önemli rollerde Anthony Quinn, Giulietta Masina ve Richard Basehart oynamışlardır. Yapımcılığını Dino De Laurentiis ve Carlo Ponti'nin birlikte üstlendikleri bu bağımsız filmin müzikleri ise Nino Rota'ya aittir. Kabul gören genel kanıya göre İtalyan Yeni Gerçekçiliği sinema akımının son filmi Vittorio De Sica'nın 1952 tarihli Umberto D.'sidir, ancak kimi sinema yazarları göre Fellini'nin "Sonsuz Sokaklar" ı da bu akıma dahil edilir. "Sonsuz Sokaklar" gezginci bir gösterici, dev yapılı, duyarsız, yabani Zampano ile, ailesinden parayla satın aldığı yardımcısı ufak tefek, altın kalpli palyaçosu Gelsomina'nın hüzünlü hikâyesini anlatır. 1956 yılında film Yabancı Dilde En İyi Film Akademi Ödülü'nü aldı. Ayrıca ilk gösteriminin yapıldığı Venedik Film Festivali'nde de Federico Fellini'ye Gümüş Aslan ödülü verildi. Zampanò (Anthony Quinn) tek başına gösteriler yapan gezginci bir panayırcıdır. Motosikletten bozma küçük karavanı ile kasaba kasaba dolaşıp ekmek parasını çıkartır. Uğradığı her yerleşim yerinin meydanında topladığı kalabalığa zincir kırma, ağırlık kaldırma vb gösteriler yapar. İri yarı bir yapıya sahip olan Zampano aynı zamanda duyarsız ve kaba saba bir insandır. Çok fakir bir kadından para karşılığı kızı Gelsomina'yı (Giulietta Masina) satın alır ve küçük sirk gösterilerinde ona yardımcı olacak şekilde yetiştirir. Gamsız, kalender ve altın kalpli, ufak tefek bir kız olan Gelsomina kendisine kaba davranan öfkeli ve zalim ustası Zampano'nun aşağılamalarına tükenmez bir iyimserlikle katlanır. Yolda bir süreliğine dahil oldukları daha büyükçe bir gösteri grubunun duyarlı ve iyi kalpli palyaçosu ve tel cambazı (Richard Basehart) Giulietta'nın uğradığı davranışlar karşısında üzülür ve ona birlikte kaçmayı teklif eder. Ancak Giulietta bunu reddeder. Kazandığı Ödüller: Adaylıkları: Batslar Batslar (Gürcüce: tekil ბაცი "Batsi" çoğul ბაცები "Batsebi") veya Batsbiler (ბაცბი / Batsbi; çoğul ბაცბები / "Batsbebi"), Gürcistan’da, Nah dillerinden birini konuşan Kuzey Kafkas kökenli halk. Gürcistan’ın tarihsel bölgesi Tuşeti’de, Tsova Vadisinde yaşadıklarından dolayı "Tsova-Tuşlar" olarak da adlandırılır. Kuzey Kafkasya’dan 16. yüzyılda göç edip bu bölgeye yerleşmişlerdir. Batsların çoğu bugün Kaheti’de, Pankisi Vadisi başlangıcında, Ahmeta kasabası yakınlarındaki Zemo Alvani (Yukarı Alvani) köyünde yaşamaktadır. Ancak ülkenin başka bölgelerine yerleşen aileler de vardır. Buradaki nüfusun önemli bir kısmı, çalışmak amacıyla Rusya ve Avrupa ülkelerine gitmiştir. Batsların dili Batsça, Gürcü dili gramerinden etkilenmiş ve bu dilden sözcükler almıştır. Batsça, diğer Nah dilleri Çeçence ve İnguşça’nın aksine yazılı olmayan bir dildir. Batslar, yazı dili olarak yüzyıllardır Gürcüce’yi kullanmaktadırlar. Batsların gelenek ve görenekleri, bölgedeki Dağlı Gürcülerinkine benzer. Yaklaşık olarak aynı bölgede, Pankisi Vadisinde yaşayan Kistler de Nah dillerinden birini konuşur ve Çeçenya’dan göç etmişlerdir. Ancak Batslar ile Kistler ayrı topluluklardır. Batslara komşu yaşayan Pşav ve Hevsur kabilelerinin de Gürcüleşmiş Çeçenler oldukları etnik ve sosyo-kültürel veriler ışığında ileri sürülmektedir. Komedi Dizisinde Erkek Oyuncu Tarafından Üstün Performans Ekran Oyuncuları Derneği Ödülü Komedi dizilerinde En İyi Erkek Oyuncu SAG Ödülü Screen Actors Guild Awards tarafından verilen TV ödüllerinden biridir. Büro Emekçileri Sendikası Büro Emekçileri Sendikası - BES, merkezi Ankara'da olan bir memur sendikasıdır. Kısa adı BES olan Büro Emekçileri Sendikası, 2 Mart 2002 tarihinde 83 kurucu üye tarafından tüzel kişiliğine kavuşturuldu. BES, büro, bankacılık ve sigortacılık hizmet kolunda etkinlik göstermektedir. Büro Emekçileri Sendikası, KESK (Kamu Emekçileri Sendikaları Konfederasyonu) ile ICFTU, PSI, ITUC, ETUC gibi uluslararası kuruluşların da üyesidir. Büro Emekçileri Sendikası - BES, üyelerinin haklarını korumak amacıyla çeşitli mahkemelerde davalar açmakta, dergi, broşür, kitapçık gibi yayınlar çıkarmakta, kitlesel eylemlerle etkinliklerini sürdürmektedir. Los Alamos satrancı Los Alamos satrancı 6x6lık küçük bir satranç tahtasında filler olmadan oynanan bir satranç türevidir. Bir bilgisayar programı tarafından oynanmış ilk satranç benzeri oyundur. Los Alamos satrancı programı 1956 yılında MANIAC I bilgisayarı için ABD'deki "Los Alamos Ulusal Laboratuvarı"'nda yazılmıştır. O yıllardaki bilgisayarların yeteneklerinin sınırlı olması nedeniyle satranç tahtasının boyutu ve oyundaki taş sayısı azaltılmıştır. Başlangıç durumu sağdaki resimde gösterilmiştir. Aşağıdaki durumlar hariç bütün kurallar satranç kurallarıyla aynıdır. Fangorn Fangorn, Orta Dünya'nın en geniş ve en yeşil ormanlarındandır. Isengard'ın doğusu ve Rohan çayırlarının kuzeyinde bulunur. Fangorn ormanının en önemli özelliği içinde soyu çok az olan ve Orta Dünya'nın sadece iki bölgesinde bulunan Entleri barındırmasıdır. Bu ormanda Entlerin lideri Ağaçsakal da yaşamaktadır. Ayrıca orman çıkmaz bir sokak gibidir. Tamamiyle karmaşıktır. Entlerin dışında yolunu bilen kişilerin sayısı çok azdır. Bu nedenle bu ormanda çok fazla kişi kaybolmuştur. Eskiden çok daha büyük olan orman, Orklar tarafından büyük oranda kesilmiştir. Ancak küçük bir bölgesi kalmıştır. Ancak yine de dünyanın en geniş ormanlarındandır. Bu nedenle Entlerin büyük yürüyüşü adı verilen olay gerçekleşmiştir. Isengard tehdidi de bu sayede son bulmuştur. Net servete göre Türklerin listesi Aşağıdaki liste Forbes dergisi tarafından 2015 yılında hazırlanmış Amerikan doları bazında Türk milyarderler listesidir; liste, listedeki bireylerin net değerleri ve yıllık gelirleri gibi nitelikler çerçevesinde hazırlanmıştır. 2015 yılında listeye; Koç Holding'ten dört, Doğuş Holding'ten üç, Eczacıbaşı, Enka, Yıldız ve Sabancı Holding'lerinden ikişer kişi olmak üzere 32 Türkiye Cumhuriyeti vatandaşı girmiştir. Şevket Sabancı, Esas Holding yöneticisi olarak listeye dahil edilmiştir. Bu 32 kişinin 2015 yılı serveti toplam 52,45 milyar dolardır, dolayısıyla Türkiye ekonomisinin %7,3'ü kadardır. Sıralamalar her yıl Mart ayında yayınlanır, bu nedenle listelenen net değerler o sırada çekilen anlık görüntülerdir. Yüzdeler 52,45 milyar dolar üzerindendir. = KaynakÃ§a = Burcu Kara Burcu Kara (1 Mart 1980, Bursa) TÃ¼rk dizi ve sinema oyuncusu. Ailesinin ilk çocuğu olmasıyla birlikte anne ve babasının öğretmenlik yapmasından dolayı ilkokula 4-5 yaşında başladı ve 9 yaşında ilkokulu bitirdi. 16 yaşında üniversite sıralarıyla tanışmış, 20 yaşında üniversiteyi bitirmişti. 2000 yılında Eskişehir Anadolu Üniversitesi İktisat Bölümü'nden mezun oldu. Eskişehir'de okurken aynı zamanda yerel kanallarda da sunuculuk yaptı. Sonra Bursa'ya dönerek, kendi mesleği olan yatırım uzmanlığını yapmaya başladı, fakat umduğu heyecanı bu meslekte bulamadı ve diksiyon ve spikerlik kursları için İstanbul'a gidip gelmeye başladı. Olay TV'de program sunmasının ardından Kanal D'de çalışma fırsatını yakaladı, bir süre muhabir olarak çalıştıktan sonra 2002 yılında "Haber Spikeri" olarak haberleri sunmaya başladı. Bursa'daki kariyerini ve ailesini bırakarak İstanbul'a yerleşti. Radyo D ve Radyo Foreks´te de haber spikerliği yaptı. Şahika Tekand'da oyunculuk dersleri almaya başladı ve kısa bir süre sonra Haziran Gecesi'nde "Duygu" karakterini canlandırma fırsatını yakaladı. O Şimdi Mahkum filminde spiker kız ve Dünyayı Kurtaran Adamın Oğlu filminde Prenses Maya karakteriyle karşımıza çıktı. 2005 yılında Cine 5 kanalında "Cinesinema" programının, 2007 yılında Show Max kanalında "Burcuyla" programının sunuculuğunu üstlendi.2007 yılında, "Sadri Alışık Tiyatrosu"nda sahnelenen bir "Atıf Yılmaz" eseri olan "Güllü"nün tiyatro versiyonunda Kerem Alışık ile başrolleri paylaştı. Ardından Elveda Derken dizisinde "Zeynep" rolünü canlandırdı. İpsiz Recep adlı yapımda da rol aldı. 2011 yılında kendisiyle aynı mesleği paylaşan oyuncu Buğra Gülsoy ile evlenmiştir. 2 Ağustos 2012 tarihinde Buğra Gülsoy'la olan evliliklerini sonlandırdılar. 2016 yılında yönetmen Fırat Doğu Parlak ile evlenmiştir. Gelibolu'nun Fethi Gelibolu'nun fethi hakkında fazla bilgi bulunmamaktadır. Sadece iki ordunun karşılaştığı ardından Osmanlı askerlerinin üstünlüğü ile savaşın bittiği ve Osmanlı Türklerinin Rumeli'ye geçtiği bilinmektedir. 1352 - 1357 yılları arası Bizans Devleti'nde patlak veren iç savaşta Orhan Bey, Bizans'ın eski "Domestikos"u (deniz kuvvetleri komutanı) Matheos Kantakuzinos'a yardım etmişti. Kızını Orhan Bey ile evlendiren Kantakuzenos, Trakya'da V. İoannis ile muharebeye girişti. Orhan Bey'de Kantakuzenos'a yardım için 20.000 Türk askerini Süleyman Paşa komutasında Rumeliye gönderdi. Kantakuzenos Türk askerlerine Gelibolu yakınlarındaki Çimpe kalesini üs olarak verdi. Savaşı Türk askerinin yardımıyla Kantakuzenos kazandı. Çimpe Kalesi'ne yerleşen Süleyman Paşa, Gelibolu şehrini ve limanınıda kısa sürede zaptetti. Böylelikle; Rumeli'ye geçiş kolaylaşmış, Çimpe Kalesi alınarak Çanakkale Boğazı'nda egemenlik kurulmuş, Türkler Rumeli'de iskan politikasına girişmiştir. Böylece Doğu Romalılar Anadolu topraklarındaki sahipliğini kaybettiler. Ege Denizi'ne giriş ki bunun anlamı Osmanlılar şimdi Mora Yarımadası, Yunanistan ve daha sonra Sırbistan'ın kuzeyinin fethini gerçekleştirebileceklerdi. 1354 yılında Gelibolu, bir depremle vuruldu ve yaşayanların onu terketmesine sebeb oldu. Bunu takiben Osmanlılar, sehrin sahipliğini ele geçirdiler ve onun içinde daha sonra Avrupa içlerine genişlemeyi kolaylaştırmak için bir büyük müstahkem yer inşa ettiler. III. Åžtefan Boğdanlı Ştefan ya da III. Ştefan (1433 - 2 Temmuz 1504), ya da Büyük Ştefan (Rumence: "Ştefan cel Mare"; "Ştefan cel Mare şi Sfânt", 1457-1504 yılları arasın Boğdan Prensi ve Muşat Hanedanı'nın en yüksek temsilcisiydi. Bir Anarşistin Kaza Sonucu Ölümü Bir Anarşistin Kaza Sonucu Ölümü, () Nobel ödüllü İtalyan yazar Dario Fo tarafından yazılmış iki perdelik tiyatro oyunu. Fo'nun 1970 yılında kaleme aldığı eser, İtalyan Halk Tiyatrosu Commedia dell'Arte türünün iyi bir örneği sayılır. Oyun ilk kez Fo'nun yönetiminde 5 Aralık 1970 günü İtalya'nın Varese kentinde Collettivo Teatrale La Comune topluluğunca sergilendi. 1979 yılında Suzanne Cowan tarafından İngilizce'ye çevrildi. Bu dilde ilk kez 1982 yılında Minneapolis'te sahnelendi. Oyun Büyük Britanya'da ilk kez Londra'daki Wyndham Tiyatrosu'nda oynandı. Bu sahnelenişi ile Laurence Olivier Ödülleri'ne aday gösterildi. Sinema ve tiyatro sanatçısı Füsun Demirel'in çevirmesinin ardından oyun, Türkiye'de çeşitli tiyatro toplulukları tarafından sahnelendi. İstanbul Devlet Tiyatrosu oyunu sekiz yıl boyunca sergiledi. Eser yönetmen Kemal Başar tarafından Romanya'daki Teatrul de Arta Deva'da da rock müzikal formunda sahneye konmuştur. Nobel ödüllü yazarın bu komedisi, gerçek bir olaya dayanmaktadır. 1969 yılında Milano'da bir meydanda patlayan bir bomba 16 kişinin ölümüne yol açar. İtalyan polisince suçlanarak tutuklanan anarşistlerden Giuseppe Pinelli'nin cesedi, gözaltında tutulduğu emniyet müdürlüğünün penceresinin altında bulunmuştur. Gelen açıklama kaza sonucu ölümdür. Bir "deli" sorgulanmak üzere aynı binaya getirilince, ironi içinde anlatılan olaylar zinciri, derin devlet'in sorgulanmasına kadar varacaktır. Chuck (dizi) Chuck, aksiyon-komedi türünde bir Amerikan televizyon dizisi. Olaylar baş karakter Chuck'ın etrafında döner. Stanford Üniversitesi'nden atılmasına sebep olan Bryce adlı bir arkadaşından yıllar sonra gizemli bir e-posta alır. Bryce CIA'de çalışmaktadır ve gizli devlet sırlarını ele geçirir. Bu sırları içeren binlerce resimden oluşan elektronik postayı öldürülmeden önce Chuck'a gönderir. Birleşik Devletler'in en gizli sırları Chuck'ın zihnine kaydedilir. Bu olaydan sonra Chuck'ın ve kendisine eşlik eden CIA ajanları Sarah ve Casey'nin başından birçok komik ve tehlikeli olaylar geçer. Beceriksiz ajan "Chuck" hiçbir ajanlık eğitimi görmemesine rağmen en iyi CIA ajanlığı yolundadır. Satranç türevi Bir satranç türevi, satranç oyunundan türetilmiş, bu oyunla ilgili ya da bu oyuna benzer bir oyundur. Satranç türevlerinin satrançtan farkı aşağıdakilerden biri ya da birden fazlası olabilir: Batılı satrançtan daha eski ve milletlere özgü olan Caturanga ya da Şogi gibi satranç uyarlamaları da batı dünyasında satranç türevi olarak adlandırılır. Bu oyunlar da satranca benzerdir ve ortak bir geçmişe sahiplerdir. Bu satranç türevleri asıl satranç oyunundan tahtanın, oyunun kurallarının ya da kullanılan taşların değiştirilmesiyle oluşturulmuş oyunlardır. Bu tür satranç türevlerinde açılış durumları satranç oyunundan farklıdır ancak kullanılan tahta, satranç taşları ve kurallar aynıdır. Değişik açılış durumlarının kullanılmasının ana amacı olağan satranç oyunlarında oluşmuş açılış alışkanlıklarının ortadan kaldırılmasıdır. Bazı satranç türevleri beyaz ve siyahın değişik sayıda ve türde taşlarla oynamasına dayanır. Bu oyunlardaki bütün satranç taşları bilinen sıradan satrançta kullanılan satranç taşlarıdır. Bu tür satranç türevlerinde kullanılan satranç taşları ve satranç kuralları aynıdır ancak oynanan tahta olağan satranç oyununda kullanılan satranç tahtasından farklıdır. Kullanılan tahta daha küçük ya da daha büyük olabileceği gibi tahtanın üzerindeki bölmeler kare yerine üçgen ya da altıgen gibi şekillere sahip olabilir. Bazı türevlerde taşların hareketleri tahtanın özelliklerine uyum sağlamak için değiştirilir. Tapu kütüğü Tapu kütüğü, tapu sicillinin asli unsurlarının başında gelir. Türk Medeni Kanununa göre her taşınmaz için tapu kütüğü denilen ve tapu memuru tarafından tutulan bu resmi defterde bir sayfa açılması esastır. Tapu kütüğünde taşınmaz olarak, arazi, kat mülkiyetine tabi bağımsız bölüm, bağımsız ve sürekli haklar için sayfa açılabilir. Bir tapu kütüğü sayfasında esas olarak aşağıdaki bilgileri görürüz: Atilla Åžendil Atilla Şendil (d. 1963, Eskişehir), tiyatro, sinema ve dizi oyuncusu ve seslendirmen. Mimar Sinan Üniversitesi, Devlet Konservatuvarı, Tiyatro Bölümünden 1987 yılında mezun olan Atilla Şendil, aynı yıl, Trabzon Devlet Tiyatroları Genel Müdürlüğü'nde kadrolu sanatçı olarak görev aldı. 1997'den itibaren kamera karşısına da geçerek, sinema ve dizi filmlerde rol alan sanatçı, aynı zamanda seslendirme çalışmaları yapmaktadır. Susam Sokağı'nda Büdü'yü seslendirmiştir bir süre. Şendil, Çasod üyesidir Altıgen satranç Altıgen satranç, altıgen bir tahtanın üzerinde oynanan satranç türevlerinin ortak adıdır. En fazla bilineni 1936 yılında Władysław Gliński tarafından oluşturulmuş Gliński'nin altıgen satrancıdır. Altıgen satrançların en fazla bilinenidir. Hatta en çok oynandığı zamanlarda yarım milyondan fazla oyuncusu olduğu ve 130.000 adet altıgen satranç takımının satıldığı bildirilmiştir. Oyun özellikle Doğu Avrupa'da, özellikle de Gliński'nin ülkesi Polonya'da yaygın biçimde oynanmıştır. Oyun, üzerinde üç ayrı renkte (açık, koyu ve gri) altıgenler bulunan altıgen bir tahta üzerinde oynanır. Tahtanın tam ortasındaki altıgen genellikle gridir. Oyunda, sıradan satrançta kullanılan satranç taşlarına ek olarak her bir oyuncunun fazladan bir fili ve bir piyonu vardır. Taşların oyunun başındaki dizilişi sağdaki resimde görülmektedir. Kullanılan tahtanın a, b, c, d, e, f, g, h, i, k, l ile gösterilen 11 sütunu (j harfi sütun adı olarak kullanılmaz) ve birden onbire kadar olan sayılarla gösterilen 11 satırı bulunur. 1'den 6'ya kadar olan satırlarda 11 altıgen bulunur ve bu satırlar f sütunundan sonra 120°'lik açıyla döner. 7inci satırda 9, 8inci satırda 7 ve 11inci satırda ise f11 olarak adlandırılan yalnızca 1 altıgen bulunur. Aşağıdaki çizelgeler altıgen satrançta taşların nasıl hareket ettiğini göstermektedir. Sıradan satrançta olduğu gibi At diğer taşların üzerinden atlayabilir. Üç farklı renkteki altıgenlerde duran filler hiçbir zaman aynı kareleri işgal edemez. Vezir kale ve filin birleşimi gibi hareket eder. Bu oyunda rok hamlesi yoktur. Altıgen satrancın diğer bir uyarlaması Dave McCooey ve Richard Honeycutt tarafından geliştirilmiştir. Glinski'nin altıgen satrancına oldukça benzerdir ancak aralarında dört fark vardır: Aşağıdaki oyun sonu durumları hem Galinski'nin hem de Maccoey'in altıgen satrancı için geçerlidir: 1939 yılında Sovyet yer bilimci Isaak Grigorevich Shafran tarafından yaratılmış ve 1956 yılında kayıtlara geçmiştir. 1960 yılında Leipzig'de yapılan dünya satranç sergisinde gösterilmiştir. Shafran'ın altıgen satrancında kullanılan tahta eş kenar olmayan bir altıgen biçimindedir ve üzerinde dokuz kolon ile on satır bulunur. Glinski ve McCooey satrancındaki 91 altıgenin aksine tahtada 70 altıgen bulunur. Tahtadaki dikey sütunlar a'dan i'ye kadar olan harflerle, saat 10'dan saat 4 yönüne doğru bir çizgi oluşturan altıgenler ise 1'den 10'a kadar olan sayılarla gösterilir. Açılışta beyaz şah e1'de, siyah şah e10'da bulunur. Açılışta beyazın kaleleri a1 ve i5'te, siyahın kaleleri a6 ve i10'da bulunur. i1 şeklinde gösterilen bir altıgen yoktur! Ayrıca siyah ve beyaz taşlar birbirinin yansıması biçiminde konumlandırılmaz. Vezir daima oynayan oyuncunun baktığı yöne göre şahın sol yanında bulunur. Oyundaki taşların hamle ve diğer taşları alma kuralları McCooer'in altıgen satrancındaki hamle ve taş alma kuralları ile aynıdır. Kurallardaki tek fark, piyonların ilk hamlelerinde ancak bulundukları dikey sütunun ortasına kadar gelebilmeleridir. Bu nedenle a ve i sütunlarındaki piyonlar ilk hamlelerinde yalnızca bir altıgen ilerleyebilir. d, e ve f sütunlarındaki piyonlar ise açılışta üç altıgen ilerleyebilirler. Birden fazla kare ilerleyen piyonlar sıradan satrançta olduğu gibi rakip bir piyonun yanına geldiklerinde çaprazda olmamalarına karşın rakip piyonun arkalarına dolaşması sonucu oyundan çıkabilirler. Örneğin soldaki resimde d8'deki siyah piyon üç değişik hamle yapabilir, ancak bütün bu hamleler sonucunda beyaz piyon siyah piyonu alabilir. Siyah piyon 1..d7 hamlesinin ardından 2.exd7 ile, 1..d6 hamlesinin ardından 2.exd7 ya da 2.cxd7 ile ve 1..d5 hamlesinin ardından iki beyaz piyonun da arkasına dolaşması ile oyun dışı kalabilir. Sharfran'ın altıgen satrancında rok yapılabilir. Sıradan satrançtaki rok kuralları geçerlidir ancak hem vezir yönünde hem de fil yönünde büyük ve küçük rok yapılabilir. Vezir yönünde yapılan roklar için Q-, fil yönünde yapılan roklar için B- gösterimi kullanılır. Örneğin soldaki resimde h10 karesindeki siyah şah vezir tarafında büyük rok (1..Q-0-0-0), c8 karesindeki siyah şah ise fil yönünde küçük rok (1..B-0-0) yapmıştır. Sıradan satrançtan farklı olarak Shafran'ın altıgen satrancında rok hamlesi şahın daha güvenli konuma gelmesini ya da kalelerin daha etkin olmasını sağlamaz. Ancak yine de oyunun bütünlüğü açısından oyun kuralları arasında yer alır. 2004 Yaz Olimpiyatları'nda tenis - Tek kadınlar 2004 Yaz Olimpiyatları tenis Tek Bayanlar müsabakaları Atina "Athens Olympic Tennis Centre" 'da yapılmıştır. 2004 Yaz Olimpiyatları'nda tenis - Çift erkekler 2004 Yaz Olimpiyatları tenis Çift Erkekler müsabakaları Atina "Athens Olympic Tennis Centre" 'da yapıldı. Kavramsal sözlük Kavramsal sözlük, dilin sözcüklerini, tamlamalarını ve bunların tanımlarını içeren sözlük türüdür. Normal bir sözlükten farklı olarak ise, eş anlamlı sözcükler, karşıt anlamlı sözcükler, alt-üst ilişkileri ve diğer anlam ilişkilerini içerir. Temel yapıyı alt-üst ilişkileri oluşturmaktadır. Sözcükler değil, kavramlar birbirine bağlıdır. Eş anlamlı sözcüklerden oluşan kavram kümeleri "eşküme" olarak adlandırılır. 2004 Yaz Olimpiyatları'nda tenis - Çift kadınlar 2004 Yaz Olimpiyatları tenis Çift Bayanlar müsabakaları Atina "Athens Olympic Tennis Centre" 'da yapıldı. 1996 Yaz OlimpiyatlarÄ±'nda tenis ABD'nin Atlanta şehrinde düzenlenen 1996 Yaz Olimpiyatları 'ında ABD teniste 3 birincilikle 4 altın madalya kazandı. 1996 Yaz OlimpiyatlarÄ±'nda tenis - Tek erkekler 1996 Yaz Olimpiyatları Tek Erkekler tenis müsabakaları. 1996 Yaz Olimpiyatları'nda tenis - Tek kadınlar 1996 Yaz Olimpiyatları Tek Bayanlar tenis müsabakaları. Kuvâ-yi Seyyâre Kuvâ-yi Seyyâre (), Kurtuluş Savaşı yıllarında gönüllü vatansever Çerkes ve Abhaz birliklerden Çerkes Ethem önderliğinde kurulan Kuvâ-yi Milliye'nin bir koludur. İzmir'in 15 Mayıs 1919 tarihinde Yunanistan işgaline uğramasının ardından, Çerkes Ethem ve ağabeyi Yüzbaşı Tevfik gibi komutanlar tarafından örgütlenmiştir. Çerkes Ethem aynı yıl Salihli Cephesi'ni kurmuş ve kendini cephe komutanı ilan etmiştir. Emrindeki kuvvetlere de Kuva-yi Seyyare adını vermiştir. İlk zamanlarda iç ayaklanmaları bastırma görevi de üstlenmiştir. Anzavur Ayaklanması, Düzce Ayaklanması, Adapazarı Ayaklanması, Yozgat Ayaklanması ve Kuva-yi İnzibatiye'ye karşı, Ali Fuat Paşa'nın Ankara'dan gönderdiği 20. Kolordu birlikleri ile takviye edilen Çerkes Ethem komutasındaki Kuva-yi Seyyare başarılı olmuş ve ayaklanmayı bastırmıştır. 1996 Yaz Olimpiyatları'nda tenis - Çift erkekler 1996 Yaz Olimpiyatları Çift Erkekler tenis müsabakaları "Stone Mountain Park" 'da oynandı. 1996 Yaz Olimpiyatları'nda tenis - Çift kadınlar 1996 Yaz Olimpiyatları Çift Bayanlar tenis müsabakaları "Stone Mountain Park" 'da oynandı. KadÄ±n trajedisi Kadın trajedisi terimi 17'nci yüzyılın sonlarında ve 18'nci yüzyılın başlarında masum ve erdemli kadının acılarına odaklanan trajik oyunlar modasını temsil eder. Akılda kalıcı kadın trajedileri arasında Thomas Otway'in "Tho Orphan" (1680), John Banks'in "Virtue Betrayed, or, Anna Bullen" (1682), Thomas Southerne'in "The Fatal Marriage" (1694), Nicholas Rowe'un "The Fair Penitent" (1703) ve "Lady Jane Grey" (1715) oyunları gösterilebilir. Bu yazarlar arasında Rowe "kadın trajedisi" terimini 1714 yılında ilk kullanan yazardır. 1660 yılında İngiliz dramasının, tiyatroların tekrar açılmasıyla, yeniden doğduğu zamanda, baskın olan trajedi tarzı erkek egemenliğindeki güçlü, iktidar sahibi, fatih, saldırgan kahramanları ve onların zafer peşinde koşuşturmalarını konu alan heroik dramaydı. 1670'lerde ve 1680'lerde heroik tarzdan konunun aşk ve evcil mesleler olduğu duygusal tarza kademeli bir geçiş başladı. Elizabeth Barry'nin, Otway'in "The Orphan" oyunundaki Monimia rolüyle izleyici ağlattığı olağandışı başarısından sonra kadın tajedisi duygusal trajedinin baskın bir formu haline geldi ve neredeyse yarım yüzyıl boyunca popüler kaldı. Trajedide kadınlara olan bu yeni odaklanma, yaşlı aristokratik ideoloji ve onun geleneksel erkeksi ideallerine karşı doğan politik bir uyanışa bağlanabilir. Mabel Normand Mabel Normand, (9 Kasım 1893 - 23 Şubat 1930) Amerikalı oyuncu ve yönetmendir. Sessiz film döneminin en ünlü ve en sevilen oyuncularından biri olan Normand'ın hayatı, kariyerinin son dönemleri boyunca yönetmen William Desmond Taylor'un ölümü de dahil olmak üzere çeşitli skandallarla gölgelenmiştir. Mabel Ethelreid Normand adıyla New Brighton, Staten Island, New York'ta üç kardeşin en küçüğü olarak doğan Mabel Normand, korkunç bir yoksulluk içinde büyüdü. Babası düzenli bir iş sahibi olmayan bir marangozdu ve zaman zaman limanda denizciler için çalışırdı. Mabel, 1909'da 16 yaşındayken başladığı film kariyeri öncesinde sanatçılar için poz veren bir modeldi. Kartpostallar yapan Charles Dana Gibson da bu sanatçılardan biridir. Yapımcı ve yönetmen Mack Sennett ile tanışmasının ardından ikili arasında inişli çıkışlı bir aşk ilişkisi başladı. Mabel ilk filmlerinde daha çok filmin estetik yönünü zenginleştirmek için kullanılan hoş bir genç bir kız portresi çizerken kısa bir süre içinde komedi filmleri için ne denli yetenekli olduğunu gösterecek ve Sennet'in kısa komedi filmlerindeki yıldızlarından biri haline gelecekti. Charlie Chaplin ve Roscoe "Fatty" Arbuckle ile birlikte pek çok film yapmış, özellikle de erken dönem Chaplin filmlerinde senaryo yazarı, yönetmen ve oyuncu olarak çalışmıştır. Chaplin ve Arbuckle ile çalışmaya başlamadan önce de uzun filmler yönetmiş olan Mabel, döneminin sessiz sinema dünyasının en tanınan ve seyirci tarafından en çok sevilen kadın komedyeni olmuş, hatta "The Queen of Comedy" ve "The Female Chaplin" olarak anılmıştır. Aynı zamanda 1913 yapımı "A Noise From The Deep" filminde Arbuckle'nin suratına pasta fırlatan komedyen olarak, sonradan çok tutulacak olan bu numarayı beyaz perdeye taşıyan ilk kişidir. 1914 yılında Charlie Chaplin ve Marie Dressler ile birlikte rol aldığı Tillie's Punctured Romance adlı film ile baş rol oyunculuğuna yükseldi. Bu dönemde Mack Sennett ile olan ilişkisinin sonuna gelen Mabel, onunla olan film çalışmalarına da nokta koydu ve 1918'de Samuel Goldwyn ile anlaşıp haftalığı 3.500$'a (2007 değerlerine göre haftalığı 53,000$) bir kontrat imzalayıp Kaliforniya'da kendi film stüdyosunu kurmaya girişti. Gooldwyn ile bir ilişki yaşayan Mabel' ın bu sıralarda ondan hamile kaldığı fakat çocuğun ölü doğduğu sanılmaktadır. İleride sağlığını ve kariyerini çok kötü etkileyecek olan uyuşturucu bağımlılığı ve alkol sorunlarının bu dönemde başladığı söylenmektedir. Yine de Mack Sennett'le olan ilişkisinin bitmesi Mabel'ın kendini değerlendirme sürecine girmesini sağlamış ve bu dönemde kendini geliştirme yolunda kitaplara ve çeşitli okumalara yönelmiştir. Yönetmen William Desmond Taylor da onun kitaplara olan bu ilgisini paylaştığından ikili arasında yakın bir arkadaşlık başlamıştı. Taylor uyuşturucu ve özel hayatındaki sorunlar nedeniyle zor günler geçiren Normand için çok endişeliydi ve ona destek olmaya çalıştı. Fakat Taylor, 1922 yılında Mabel' ın onun evinden ayrılmasından yalnızca birkaç dakika sonra öldürülünce Mabel da süpheliler listesine girdi. Katil hiçbir zaman bulunamamış olsa da polis Mabel'dan hiçbir zaman ciddi bir şekilde şüphelenmemişti. Yine de Mabel Normand sıkı bir şekilde sorgulandı. Mabel Normand'ın kariyeri Taylor'un ölümünden sonra inişe geçti. Süren soruşturmalar, Mabel'ın duygusal gel-gitleri ve uyuşturucu problemleri de bu dönemde pek fazla çalışmasına olanak vermedi. Taylor'un ölümünden yalnızca iki yıl sonra Mabel kendini yeni bir skandalın ortasında buldu. Mabel'ın eski bir suçlu olan şoförü Joe Kelly, bir yemek daveti esnasında Mabel'ın sevgilisi Courtland Dines' ı silahıyla yaraladı. Taylor olayının ardından gelen bu ikinci olay, maalesef Mabel Normand'ın ününe iyice gölge düşürdü. Öyle ki bu durum Mabel Normand'ın filmleriin bazı eyaletlerde yasaklanmasına, bazılarında ise boykot edilmesine kadar vardı. 1926 yılında "Raggedy Rose" filmi ile yeniden çalışmaya başladı. Bunun ardından gelen dört filminin tanıtımında arkadaşı Mary Pickford'un da içinde olduğu Hoolywood'daki bir grup insanın büyük desteğini görse de hiçbir zaman eskisi kadar yukarılara tırmanamadı. Yine 1926 yılında aktör Lew Cody ile evlendi. Cody onun yanına taşıncaya dek Beverly Hills'te yakın mesafede bulunan evlerinde ayrı yaşadılar. Bununla birlikte Mabel'ın sağlığı bir çöküş sürecine girmişti. Uzun süre sanatoryumda tedavi görmesine rağmen 22 Şubat 1930 yılında tüberküloz nedeniyle henüz 35 yaşındayken Monrovia, Kaliforniya'da hayatını kaybetti. Nedim Otyam Nedim Vasıf Otyam (d. 1919, Ankara - ö. 6 Mart 2008, İstanbul), Türk besteci, müzisyen, yönetmen, yapımcı, orkestra şefi, sinemacı ve eğitimci. Türkiye'nin ilk özgün film müziği üreten sanatçılarından biridir. Film yönetmenliği de yapan sanatçı, 1952 yılında, Türk sinemasında toprak ağalığı konusunu işleyen ilk film olan "Toprak"'ın yönetmen ve yapımcılığını üstlendi. 1974-1984 arasında İstanbul Belediye Konservatuvarı’nın müdürü olarak görev yaptı. Ressam Fikret Otyam’ın ağabeyi, müzisyen Ali Otyam’ın babasıdır. 1919’da Ankara’da eczacı bir babanın oğlu olarak dünyaya geldi. Ankara Devlet Konservatuvarı’nın trompet dalını 1942’de bitirdi ve Cumhurbaşkanlığı Filarmoni Orkestrası’nda görev yapmaya başladı. Bir yandan da koro yönetmenliği yapan sanatçı Ankara Radyosu “çocuk korosu”nu ve Ankara Halkevi’nin orkestrasını ve korosunu yönetti. 1950’de İstanbul’a yerleşti. 1952’de “Barbaros Film”’i kurdu ve Türkiye’de yapımı gerçekleştirilen filmlere orkestra müziği desteği verdi. Bu alanda çalışma yapan ilk Türk bestecisi oldu. Aralarında "Karanlıkta Uyananlar", "İsyancılar", "Seyyit Han" ve "Kaçıklık Diploması"'nın da bulunduğu 100'den fazla filmin müziğini besteledi. 1952 yılında, Türk sinemasında toprak ağalığı konusunu işleyen ilk film olan "Toprak"'ın yönetmen ve yapımcılığını üstlendi. 1974-1984 yılları arasında İstanbul Belediye Konservatuvarı’nın müdürlüğünü üstlendi. Bu dönemde konservatuvarın Sultanahmet’ten Kadıköy’deki “Hal Binası”na taşınmasını ve bu mekanın bir müzik okuluna uyarlanmasını sağlamıştır. 1976’da İDGSA İstanbul Devlet Güzel Sanatlar Akademisi Sinema-TV Enstitüsünde "Film Müziği" dersleri vermeye başladı. Sonradan Mimar Sinan Üniversitesi Sinema-TV Bölümü adını alan okulda vefat edene kadar eğitimde bulundu. Sanay Akyüzlü Otyam ile evli olan sanatçının Ali Otyam adında bir oğlu vardır. 6 Mart 2008 tarihinde İstanbul'da vefat etti. İçerenköy Mezarlığı’na defnedildi. Bestecinin çocuk korosu için parçaları, karma koro için 50 dolayında marş ve 100’ü aşkın halk türküsü ve şarkı düzenlemesi vardır. 27. Uluslararası İstanbul Film Festivali 27. Uluslararası İstanbul Film Festivali, 5-20 Nisan 2008 tarihleri arasında İstanbul Kültür Sanat Vakfı (İKSV) tarafından düzenlenen film festivali. 26. Uluslararası İstanbul Film Festivali 26. Uluslararası İstanbul Film Festivali, 31 Mart ve 15 Nisan 2007 tarihleri arasında İstanbul Kültür Sanat Vakfı (İKSV) tarafından düzenlenen film festivali. 11 (albüm) 11, Bryan Adams' ın 17 Mart 2008 tarihinde yayınlanan olan 11. albümü. Universal Müzik tarafından yayınlanan albümün ilk single parçası 10 Ocak 2008 tarihinde yayınlanan ""I Thought I'd Seen Everything"" adlı şarkı idi. Adams, röportajlarında albüme 11. albümü olması sebebiyle bu ismi verdiğini söylemiştir. Sanatçı promosyon çalışmalarında "11 Gün, 11 Şehir" "(11 Days, 11 Cities)" adlı tur kapsamında Avrupa'da akustik konserler vererek, yeni ve klasik parçalarını söylemiştir. NÃ¤sinneula kulesi Näsinneula, Tampere, Finlandiya'da bulunan bir gözlem kulesidir ve Näsijärvi gölü manzarasına sahiptir. 1970–1971 yılları arasında yapılan kulenin mimarı Pekka Ilveskoski'dır. Yelena Soboleva Yelena Soboleva (Rusça: Еле́на Со́болева) (d. 3 Ağustos, 1982, Bryansk, Rusya) Dünya rekortmeni Rus atlet 2007 yılında açık havada yaptığı 3:57.30'luk derecesi ile sezonun en iyi derecesine sahiptir. Şubat 2008'de Moskova'daki yarışta 1500 metre salonda dünya rekorunu 3:58.05 ile kırdı. Mart 2008'de Valencia'da Dünya Şampiyonasında kendisine ait dünya rekorunu 3:57.71'e çekmiş ve altın madalya kazanmıştır. Ocak 2008'de Moskova'da 1 mil yarışını 4:20.21 ile tamamlamış, bu derecesi tüm zamanların en iyi 3. derecesini yapmıştır. Açık hava Salon Kim Wilde Asıl adı Kimberly Smith olan Kim Wilde, 18 Kasım 1960 tarihinde İngiltere'de doğmuş (Chiswick, Batı Londra) pop müzik şarkıcısı. 1980'li yıllarda çıkardığı Kids In America, You Keep Me Hangin' On, Another Step ve You Came gibi şarkıları ile popüler oldu. Penis başı Penis başı, haşefe veya başçık, insan penisinin baş kısmıdır. Bu bölüm morumsu olup içindeki yoldan idrar, meni, mezi çıkışı olur. Penisin sertleşmesi, penisin kanla dolarak ve kan akışının hızlanmasıyla gerçekleşir. Penis ergenlikte olgunlaşmaya başlar. Penisin en duyarlı bölgesidir. Erkek sünnet olduğunda penis başı, penis derisi ile kapalı gözükmez. Cumhuriyet, SarÄ±yer Cumhuriyet, İstanbul ili, Sarıyer ilçesi mahallelerindendir. Tarabya Mahallesi ve Kireçburnu Mahallesi ile komşudur. Hacıosman en bilinen bölgesi, Arabayolu Caddesi en büyük caddesidir. Taksim'e 16, Eminönü'ne ise 26 km uzaklıktadır. Nüfusu yaklaşık 10.000'dir. Fahrettin Arslan İ.Ö. Okulu, Cevat Koçak Ticaret Meslek Lisesi ve Cumhuriyet İ.Ö.Okulu adlı eğitim kurumları vardır. Wilhelm Meister’in Çıraklık Yılları Wilhelm Meister’in Çıraklık Yılları (Almanca: Wilhelm Meisters Lehrjahre), Goethe'nin 1795'te basılmış ikinci romanıdır. İlk romanı Genç Werther'in Acıları'nın kahramanı umutsuzluk içinde intihara sürüklenirken, bu romanın baş kişisi "kendisini gerçekleştirme yolculuğu"na çıkar. Roman, Wilhelm'in burjuva bir iş adamının boş hayatı olarak gördüğü hayatından kaçmasını anlatır. Tiyatroda yaşadığı başarısızlıktan sonra Wilhelm, kendisini, ona rehberlik eden aydın aristokratlardan oluşan gizemli bir topluluğa ("Tower Society") adar. Roman, Shakespeare'in Hamlet eserinin "klasik" sayılan bir analizini de içerir. Aynı yolu izleyen romanlar, bu romanda Wilhelm'in gelişimi anlatıcı tarafından pek çok noktada ironik tonda ele alınmışsa da, Bildungsroman ("formasyon romanları") olarak adlandırılmaya başlandı. Bu kitabı izleyen "Wilhelm Meisters Wanderjahre", Goethe'nin dördüncü ve son romanıdır. Romanın ilk baskısı 1821 tarihlidir. Ambroise Thomas'ın "Mignon" adlı operası Wilhelm Meister’in Çıraklık Yılları'na dayanır. Wim Wenders'覺n filmi "The Wrong Move", roman覺n serbest bir uyarlamas覺d覺r. Kamçatka Krayı Kamçatka Krayı (Rusça: Камча́тский край / "Kamçatskiy kray"), Rusya'nın Uzak Doğu Federal Bölgesi'nde Kamçatka Yarımadasında yer alan kray. 1 Temmuz 2007'de Kamçatka Oblastı ile Koryak Özerk Okrugu (günümüzde Koryak Okrugu)'nun birleşmesinin sonucu kuruldu. Büyük Okyanus'ta Ohotsk Denizi ile Bering Denizi arasındadır. Üzerinde bazıları sönmüş durumda olan kırka yakın yanardağ vardır. Soğuk ve ormanlık bir bölge olması nedeniyle yüzölçümü büyük olmasına karşın ancak 300.000 kişi yaşar. Nüfusun yarısı bir balıkçılık limanı olan Petropavlovsk (Kamçatski)'ta yaşar. Kamçatka Oblast Kamçatka Zaman Dilimindedir (PETT/PETST). UTC saat farkı +1200 (PETT)/+1300 (PETST). 2009 UEFA Kupası Finali 2009 UEFA Kupası Finali, UEFA Kupası tarihinin 51. final mücadelesi olan karşılaşma 20 Mayıs 2009'da Ukrayna'nın Shakhtar Donetsk ve Almanya'nın SV Werder Bremen takımları arasında Fenerbahçe'nin ev sahipliğinde Fenerbahçe Şükrü Saracoğlu Stadyumu'nda oynandı. Kupanın sahibi normal süresi 1-1 biten karşılaşmanın uzatma dakikalarında bulduğu golle öne geçen Shaktar Donetsk oldu. Ölümcül Oyun (film, 2007) Ölümcül Oyun 2007 ABD yapımı psikolojik gerilim filmi. Özgün adı Sleuth olan film 4 Nisan 2008 tarihinde Türkiye'de gösterime verilmiştir. Senaryosunu Anthony Shaffer'in 1970 tarihli Tony ödüllü oyunundan, Nobel edebiyat ödüllü İngiliz yazar/oyuncu Harold Pinter'ın adapte edip yazdığı filmin yönetmeni Kenneth Branagh'dır. Tek bir mekanda geçen filmde sadece iki oyuncu rol almaktadır; Michael Caine ve Jude Law. Senarist Harold Pinter filmde bir TV ekranında görüldüğü için oyuncu listesinde de adı geçer. Yönetmen Kenneth Branagh ve aktör Jude Law aynı zamanda filmin yapımcılarıdır. Film 1972 yapımı aynı adlı filmin yeniden çevrimidir. 1972 versiyonunda 'Milo Tindle' rolünü oynayan Michael Caine 35 yıl sonra çekilen yeni çevrimde bu kez 'Andrew Wyke' rolünü oynuyor. İlk filmde 'Andrew Wyke' rolünü Laurence Olivier üstlenmişti. 1972 tarihli "Sleuth" filmi Türkiye'de sinemalarda Kanlı Şaka, TV'de ise Hafiye adıyla gösterilmişti. Anthony Shaffer'in oyunu ise Türkiye'de İngiltere'yle aynı yıl, Eylül 1970'te Dormen Tiyatrosu tarafından Son Gülen adıyla sahneye konmuştu. Filmde zengin dedektif romanları yazarı ile karısını baştan çıkaran işsiz aktör arasında geçen ölümcül sonuçlar doğurabilecek bir zekâ mücadelesi konu edilmektedir. Çok satan dedektif romanları ile ünlenmiş yaşlı milyoner yazar Andrew Wyke (Michael Caine) şehir dışındaki yüksek teknoloji ile donatılmış lüks malikanesinde yalnızdır. Karısı Maggie onu kendinden daha genç, Milo Tindle (Jude Law) adında işsiz bir oyuncu için terketmiştir. Genç, zeki ve hırslı bir insan olan Milo Tindle, Andrew Wyke'ın daveti üzerine malikaneye gelir. Tindle'ın amacı Wyke'ı boşanma kâğıtlarını bir an önce imzalamaya ikna etmektir. Ancak Wyke karısının yeni aşığı ile oyun oynamak niyetindedir. İkisi arasında zekaların çarpıştığı kıyasıya bir mücadele başlar. Ölümcül Oyun Sleuth Sleuth ÅŸu anlamlara gelebilir: Sırbistan Prensliği (Orta Çağ) Sırbistan Prensliği (Sırpça: Кнежевина Србија, "Kneževina Srbija") veya Moravyalı Sırbistan, (Sırpça: Моравска Србија, "Moravska Srbija") 14. yüzyılda Sırp İmparatorluğu'nun dağılmasıyla ortaya çıkmış devletlerden en önemlisidir. Prensliğin kurucusu Lazar Hrebelyanoviç, I. Kosova Savaşı'nda savaşmış ve ölmüştür. Sırplar, Orta Çağ'da çeşitli devletler kurmuşlardır. Bu devletlerden en güçlüsü 1346 yılında kurulan Sırp İmparatorluğu'dur. Sırp İmparatoru Stefan Duşan, Teselya ve Epir'i almakla beraber Bizans İmparatorluğu'nun Balkanlardaki topraklarını da almıştır. Stefan Duşan 1355 yılında ölünce yerine oğlu V Stefan Uros geçmiştir. V Stefan Uros ise güçsüz bir liderdir. 1370 yılında Stefan Duşan'ın hizmetinde çalışmış olan Pribak Hrebelyanoviç oğlu Lazar Hrebelyanoviç, Prizren'den ayrılarak Krusevaç bölgesinde gücünü yoğunlaştırmış ve bölgeyi kontrol altına almıştır. Aslında Lazar Hrebelyanoviç, V Stefan Uros'a rehin olarak verilmiş, fakat o Sırp ordusunun büyük bir bölümünün Osmanlı kuvvetleri tarafından öldürüldüğü Sırpsındığı Savaşı'a katılmamıştır. Ardından V Stefan Uros'un ölmüştür. O Nemanjić Hanedanı'ndan gelen son imparatorudur. Lazar Hrebelyanoviç, sadece "knez" (prens) unvanına sahip olmasına rağmen Sırp kraliyet hanedanı olan Nemanjićlerden Vratko Nemanjić'in kızı Milika ile evlenmiş ve hanedanla akraba olmuştur. Ayrıca İmparator Stefan'ın unvanı olan "autokrator" unvanını kullanmaya başlamıştır. Lazar, Osmanlı tehlikesine karşı Sırbistan Prensliği'ni güçlendirmek için uğraşmıştır. Sırbistan topraklarının çoğunu birleştirerek Sırpların çoğunun sadakatini kazanmıştır. Ayrıca "Sırpların kralı" unvanını da Bosna Kralı Tvrtko'ya bırakmıştır. Lazar Hrebelyanoviç, Dubravnica Savaşı'na katılmıştır. 1389 yılında yapılan I. Kosova Savaşı'a katılmış ve savaşta ölmüştür. Lazar Hrebelyanoviç ölünce yönetimi oğlu Stefan Lazareviç ele almıştır. Yıldırım Bayezid I. Kosova Savaşı'nın ardından barış antlaşması için geldiği Edirne'de Stefan Lazareviç'in kız kardeşi Olivera Despina ile evlenmiştir. Böylelikle Osmanlı Devleti ve Sırbistan Prensliği arasında bir dostluk kurulmuştur. Ankara Savaşı'nda Stefan Lazareviç önderliğindeki Sırp kuvvetleri Osmanlı ordusu ile birlikte Timur İmparatorluğu ordusuna karşı savaşmıştır. Stefan Lazareviç 1402 ve 1403 yıllarında Belgrad'ı yeni başkent ilan ederek Sırp Despotluğu'nu kurmuştur. Stefan Lazareviç'de Sırp Despotluğu'nun ilk lideri olmuştur. Novartis Novartis 1996 yılında Basel'de kurulan, ilaç sektöründe üretim yapan çok uluslu şirket. Novartis 1996'da çok uzun geçmişleri olan Ciba-Geigy ve Sandoz Laboratories'in birleşmesiyle oluşmuş ilaç şirketi. Bu şirketler yıllar önceki büyük birleşmeler ile oluştu. J. R. Geigy (1758'de Basel'de kuruldu.) ve Ciba (1859'da Basel'de kuruldu) ilaç şirketlerinin birleşmesiyle 1970'te Ciba-Geigy adlı şirket oluştu . Bu şirketlerin yaklaşık 250 yıllık tarihleri vardır. Johann Rudolf Geigy-Gemuseus (1733 - 1793) İsviçre'nin Basel kentinde 1758'de kimyasallar, boyalar, ilaçlar vb. çeşitler ile ticarete başladı. Johann Rudolf Geigy-Merian (1830 - 1917) ve Johann Müller-Pack 1857'de Basel'e yerleşme hakkını elde etti, oraya dyewood işleme ve boya çıkarma fabrikası kurdular. İki yıl geçti, onlar sentetik fuchsine üretmeye başladılar. 1901'de Geigy şirketin yönetimini, Halka Açık Limited Şirketine (Public Limited Company, PLC) çevirdi ve 1914'te, şirketin adı J.R. Geigy Ltd olarak değiştirildi. Novartis Türkiye Kurtköy Üretim Tesisleri, 31 Mayıs 2005 tarihinde açılmıştır. Bu fabrika 110 bin metrekare açık arazi üzerinde 51 bin metrekare kapalı alanda kuruludur. Mart 2016'da, şirketin Türkiye’de rüşvet yoluyla 85 milyon dolarlık avantaj sağladığı iddia edildi. Suçlamalarla ilgili soruşturma başlatıldığı açıklandı. The Early Days The Early Days İngiliz heavy metal grubu Iron Maiden'ın 23 Kasım 2004 tarihinde yayımladığı bir DVD'dir. İki diskten oluşan DVD grubun kuruluşundan 1984'e kadarki dönemdeki çeşitli konser ve televizyon görüntüleri ile video kliplerinden oluşur. Ayrıca grubun 1984'e kadarki hikâyesini anlatan 90 dakikalık bir de belgesel bulunur. Grup 2005 Haziran'ında DVD'de ele alınan dönemdeki şarkılarını çaldığı "The Early Days" turnesine çıkmıştır. 2008 yılında yayımlanan "Live After Death" isimli DVD'de "The Early Days"'deki belgeselin ikinci bölümü yer almaktadır. Ole Nydahl Ole Nydahl (d. 19 Mart 1941, Kopenhag, Danimarka) Danimarkalı bir Budizm öğretmeni ve Karma Kagyu okulunun Lama'sıdır. 1970'lerden bu yana dünyayı dolanarak eğitmenlik yapmış ve meditasyon merkezleri açmıştır. Ole Nydahl ve eşi Hannah Nydahl 16 Gywalwa Karmapa'nin ilk batılı öğrencileridir. Ole Nydahl öğrencileriyle devamlı mübadelede bulunmakta, Diamant-Budizm yolunu ve gayesini öğretmektedir. Pazarköy Humoral Patoloji Teorisi Humoral Patoloji Teorisi, Antik Yunan ve Roma tıpçıları ve filozoflarınca insan bedenini oluşturan ve hastalıkların ilişkilendirildiği dört bedensel unsura dayalı tıp teorisi. Ondokuzuncu yüzyıl tıp araştırmalarına kadar Avrupalı doktorlarca yaygın kabul görmüş bir teoridir. M.Ö. 4. yüzyılda Eski Yunan'da ortaya çıkan Aristo felsefesi, hastalıkların nedenlerini insan bedenindeki açık renkli safra, koyu renkli safra, kan ve mukusun bileşimindeki uyumsuzlukla açıklamaya çalışmıştır. Hipokrat'ın hümoral pa­tolojisinin temelini, eski Mısır'a kadar gitmekte olan "ahlât-ı erbaa" oluşturmaktadır. Mısırlı hekimler, hastalık sebebi olarak bünyedeki kan, balgam, kara safra ve sarı safradan ibaret dört sıvının kirlenmesi­ni gösterirlerdi. Bundan dolayı tedavide kirli sıvıların boşaltılması (kan almak, müshil vermek vb.) yoluna gidilirdi. Eski Yunan'da Hipokrat (m.ö. V. asır) ahlat nazariyesini geliştirmiş ve bu anlayış XIX. yüzyıla kadar tesirini sürdürmüş­tür. Tabiat alemindeki oluşma ve bozul­mayı meydana getiren dört unsurun in­san bedenindeki karşılığı olarak düşü­nülen dört sıvı Hipokrat'ın hümoral pa­tolojisinin temelini teşkil etmiştir. Böylece "Hümoral patoloji" düşüncesi doğmuştur. İslam tıbbı da Antik Yunan'da doğmuş olan bu tıp teorisini büyük ölçüde benimsemiş ve geliştirmiştir. İslam tıp teorisinde Humoral Patoloji Teorisi'nin genel unsurları aşağıdaki çizelgede gösterilmiştir. Alex Alex, çeşitli dil ve kültürlerde kullanılın bir isim, genel olarak erkekler için Alexander'ın kısaltması ve kadınlar için Alexandra'nın kısaltması olarak kullanılır. Fındıklı Mesleki ve Teknik Anadolu Lisesi Beyoğlu Fındıklı Lisesi, İstanbul Kabataş'ta bir Mesleki ve Teknik Anadolu Lisesi'dir. 1896 yılında Sultan Abdulhamit, Alaydan yetişme aşiret beylerinin çocuklarının eğitim ve öğretimi için okulumuzun kuruluşunu gerçekleştirmiştir. Okulun bünyesi genişletilerek KABATAŞ MEKTEBİ SULTANİSİ yapılmış, Cumhuriyet döneminde KABATAŞ LİSESİ olarak eğitim ve öğretimini sürdürmüştür. Okulun yer ve bina olarak yetersiz kalması nedeniyle Kabataş Lisesi Ortaköy’ e taşınmış, binanın Gaziosmanpaşa Ortaokulu olarak hizmet vermesi uygun görülmüştür. Daha sonra Kız Lisesine çevrilen okul İnönü Kız Lisesi ismin almıştır. Yakın çevresinde başka kız liselerinin açılmasıyla erkek lisesine dönüştürülmüş ve Beyoğlu Erkek Lisesi adını almıştır. Semtte yeni bir erkek lisesinin açılmasıyla okul, ortaokula dönüştürülerek Fındıklı Ortaokulu olarak hizmete devam etmiştir. Okulun bahçesine yeni bir okul binasının yapılmasıyla eski bina Kabataş Ticaret Lisesi’ ne dönüştürülmüş, yeni bina ise 02.09.1975 tarihinden itibaren BEYOĞLU FINDIKLI LİSESİ olarak hizmete açılmıştır. Okul 1995-1996 Eğitim ve Öğretim yılından 2005-2006 Eğitim ve Öğretim yılına kadar Yabancı Dil Ağırlıklı Lise ve bu tarihten itibaren Genel Lise olarak hizmetine devam etmeydi. 2013-2014 Eğitim ve Öğretim yılında okullar dönüşüme uğrayınca yeni ismi Fındıklı Anadolu Sağlık Meslek Lisesi olarak değişmiştir. Fakat, Beyoğlu ilçesinde olan Güner Akın Anadolu Sağlık Meslek Lisesi, 2014-2015 öğretim yılında İmam Hatip Lisesi'ne dönüştürülmüştür. Bu nedenle, Güner Akın'daki 4 sınıf (120 kişi) sağlık öğrencisi, Beyoğlu Fındıklı Anadolu Sağlık Meslek Lisesi'nde öğrenim görmeye başlamıştır. Güner Akın'dan gelen öğrenciler A.T.T ve Anestezi Teknisyenliği dalında eğitim görmektedir, halbuki Beyoğlu Fındıklı Lisesinde sadece Sağlık Sekreteri ve Hemşireler öğrenim görebiliyordu. 2014-2015 Eğitim ve Öğretim yılında adı, Beyoğlu Fındıklı Mesleki ve Teknik Anadolu Lisesi adını almıştır. Okul Müdürü Tufan Kal görevini İsmail Yıldırım'a devretmiştir. Vostok roketi Vostok roketi, Vostok programı kapsamında uzayaraçlarını taşıyan rokat. Yapısı R-7 roketine benzer. Sergey Korolyov tarafından yapılmıştır. Luna, Sputnik, Vostok ve Voskhhod uzay araçları ile aynı ailedendir. Turan Erol Turan Erol, (d. 1927, Milas, Muğla) Türk ressam ve öğretmen. 1944 yılında yetenek sınavını kazanarak girdiği İstanbul Devlet Güzel Sanatlar Akademisi'nin resim bölümünü 1951 yılında Bedri Rahmi Eyüboğlu Atölyesi'nden mezun olarak tamamladı. Türkiye'nin değişik illerinde, orta öğretim okullarında sekiz yıl resim ve sanat tarihi öğretmenliği yaptı. 1960 yılında Türkiye Cumhuriyeti Millî Eğitim Bakanlığı Güzel Sanatlar Genel Müdürlüğü'nde görevli iken Fransız hükümetinin bursu ile gittiği Paris'te üç yıl resimle ilgili araştırma ve incelemelerde bulundu. Louvre Müzesi'nde Francisco Goya'nın "Marquise de la Solana" başlıklı tablosunu kopya etti. Paris'ten 1964 yılında döndükten sonra 1973 yılına kadar Ankara Gazi Eğitim Enstitüsü'nde öğretim görevlisi olarak çalıştı. "Türk Resminde İnsan ve Hayvan Figürü" adlı tezi ile 1974 yılında doktorasını tamamladı. Doçentlik unvanını ise 1978'de "Günümüz Türk Resminin Oluşum Süreci ve Bedri Rahmi Eyüpoğlu" başlıklı tezi ile aldı. Bir yıl süre ile Kültür Bakanlığı Plastik Sanatlar Kurulu'nun başkanlığını yaptı. 1980'de Sedat Simavi Vakfı Görsel Sanatlar Ödülü’nü ressam Adnan Varınca ile paylaştı. 1983 yılından itibaren dört yıl Gazi Üniversitesi Eğitim Fakültesi resim bölümünde öğretmenlik yapan sanatçı,1987 yılında profesör unvanını aldıktan sonra Hacettepe Üniversitesi Güzel Sanatlar Fakültesi'ne atandı. Turan Erol, 1990 yılında emekli olana kadar bu fakültede görev yaptı. Turan Erol, Yaşar Kemal'in "Demirciler Çarşısı Cinayeti" başlıklı kitabının kapağını da tasarladı. 1991 yılında "devlet sanatçısı" unvanına lâyık görülen sanatçı, On'lar Grubu'nun kurucu üyelerinden biriydi. Turan Erol, hâlâ Ankara ve Bodrum'daki atölyelerinde çalışmalarını sürdürmektedir. Simya (anlam ayrımı) Rock in Rio (video) Rock in Rio İngiliz heavy metal grubu Iron Maiden'ın 2002 yılında yayımladığı bir DVD'dir. İki diskten oluşan DVD'nin birinci diski grubun 19 Ocak 2001 günü Brezilya'da Rock in Rio festivalinde 250.000 seyirci önünde verdiği konserin görüntülerinden oluşur. İkinci diskte ise grupla yapılmış röportajlar, kısa bir belgesel ve grubun resmî fotoğrafçısı Ross Halfin'in çektiği fotoğraflar bulunur. DVD'nin montajı basçı Steve Harris tarafından yapılmıştır. Rescue Me (dizi) Rescue Me 2004 yılından beri devam eden, zaman zaman komedi içermesine rağmen dramatik türde Altın Küre ve Emmy adayı bir ABD televizyon dizisidir. Gerçekte bir Komedyen olan Denis Leary ve Peter Tolan tarafından yaratılmıştır, 11 Eylül Saldırıları sonrasını anlatıyor. Dizi daha çok New York itfaiyecileri ve liderleri Tommy Gavin (Denis Leary) tarafından yaşadıklarını konu almaktadır. 4 sezon süren dizi Mart 2008'de yeni bölümlerinin çekimi başlayacaktır. Berilenene göre dizi 22 bölüm sürecektir bu sezon da. Dizi, cinsellik içeren konuşmalar ve kaynaklı sahneler, zaman zamanda şiddet ve küfür içerdiğinden 13+ olarak yaş sınırı vardır. Tommy Gavin (Denis Leary) New York itfaiyecilerinin liderlerinden biridir. Karısının kendisini terk etmesi yetmezmiş gibi 11 Eylül Saldırılarının ardından Gavin sürekli ölen kuzenininin halüsinasyonlarını görmekte, onunla konuşmaktadır. Bıraktığı içki ve sigaraya da tekrar başlayan Gavin kendi dertlerini bir psikoloğa da anlatamamaktadır. Yangında ölen insanların bile halüsinasyonlarını görmeye başlamaktadır. Sean Garrity, Mike Silleti ve Black Sean diğer itfaiyecilerden bazılarıdır, her ne kadar takımın lideri Tommy Gavin olarak görülse de asıl patron Kenneth Sheadır. Filmin jenerik müziği The Von Bondies isimli müzik grupunun "C'mon, C'mon" şarkısıdır. Denis Leary'nın oğlu Jack Leary aynı bu şarkı gibi birçok şarkıyı seçilmesine yardım etmiştir. Filmin arka plan müziğini ve bitiş müziğini hazırlamış olan Christopher Tyng, aynı zamanda Denis Leary'nın "The Job" isimli dizisini de müziklerini hazırlamıştı. Dizi çoğu zaman müzikli montajlarla biter. 2006 yılında filmin soundtrackı çıktı. Filmin ilk üç sezonunun bölümleri ABD'de DVD'de çıkmıştır. Dizinin özel versiyonları çıkınca Denis Leary'nın röportajı, kamera arkası görüntüleri gibi ekstralar mevcuttur. Dördüncü sezonun DVD versiyonu yakında çıkacakken, beşinci sezon henüz çıkış tarihi bilinmemektedir. Rescue Me Rescue Me, aşağıdaki anlamlara geliyor olabilir; İzmir Kültür Sanat Eğitim Vakfı İzmir Kültür Sanat Eğitim Vakfı (İKSEV), İzmir'de etkinlik gösteren bir sivil toplum kuruluşudur. Kısa adı İKSEV olan İzmir Kültür Sanat Eğitim Vakfı, 11 girişimci tarafından, 6 Aralık 1985 tarihinde kültür ve sanat alanlarında etkinlik göstermek üzere kurulmuştur. İKSEV amacını; "kültür ve sanatın; araştırılmasına, incelenmesine, oluşturulmasına, öğrenilmesine, öğretilmesine, korunmasına, kitlelere yaygınlaştırılmasına yönelik her türlü girişimde bulunmak" şeklinde açıklamaktadır. Akademi İksev bünyesinde oluşturulan "sanat konseyi" şu isimlerden oluşur: Pat Pat, satrançta bir oyuncunun oyun sırası geldiği halde kurallara uygun hiçbir hamle yapamadığı ancak karşı taraf şah çekmediği için oyunu da kaybetmediği durumdur. Pat durumunda oyun beraberlikle sonuçlanır. Genellikle oyun sonunda, taş sayısı rakibinden az olan oyuncu oyunu kaybetmemek için oyunu pata bırakmanın yollarını arar. Aşağıdaki resimde gösterilen dört örnekte oynama sırası siyahta olduğu durumda siyah şah yerinden oynayamadığı için oyun "pat" olmuştur. Ä°zmir Avrupa Caz Festivali İzmir Avrupa Caz Festivali, İzmir Kültür Sanat Eğitim Vakfı tarafından düzenlenen sürekli bir etkinliktir. 1993 yılında "İzmir Avrupa Caz Günleri" olarak başlayan etkinlik, Türkiye'nin Gümrük Birliğine kabulünün ardından hızlanan süreç içinde kapsamı genişletilerek İzmir Avrupa Caz Festivali adını almıştır. Diğer konserlerden farklı olarak, eğitim amaçlı yürütülen İzmir Avrupa Caz Festivali'nde konser vermek üzere gelen konuk sanatçılar, atölye çalışmaları ve ustalık sınıflarıyla İzmirli genç sanatçılara birikimlerini aktarır. İtalya, Fransa, Avusturya ve Almanya'dan gelen caz sanatçıları, farklı ülkelerin yerel duyarlıklarını ve müzik birikimlerini yansıtırlar. Yönetim Kurulu Başkanlığını İtalyan Cumhurbaşkanı Giorgio Napolitano'nun takdir ettiği "İtalyan Dayanışma Yıldızı Şövalyesi" unvanını alan Filiz Eczacıbaşı Sarper'in yaptığı İzmir Avrupa Caz Festivali'nin amacı; Avrupa'nın ve Türkiye'nin kendi alanlarında önemli gelişmeler sağlamış caz sanatçılarını bir araya getirerek bu kültürü geniş kitlelere yaymaktır. İKSEV'in yürüttüğü bu etkinlik, "Siena Caz Vakfı" tarafından da destek görmekte olup, müziğin evrensel barışa yaptığı katkının gözlenebildiği bir konserler bütünleşmesidir. 2008 yılında 15.si düzenlenen festivale; Fahir Atakoğlu, Wolfgang Muthspiel (Avusturya), Musica Reservata Quartet (İtalya), Charlier & Sourisse "HÉRITAGE" Quartet (Fransa), Fred Delplancq Quartet (Belçika), Unterbiberger Hofmusik (Almanya), United Fools (Fransa) gibi isimler katılmıştır. 17. İzmir Avrupa Caz Festivali 8. Afiş Yarışması'nda ise; birinciliği aynı zamanda ressam Mehmet Kapçak'ın oğlu olan "Uygulamalı Matematik ve İstatistik" Doktora programına devam eden Sinan Kapçak kazanmıştır. Işıl Işıl Işıl Işıl, Yıldız Kaplan'ın ikinci stüdyo albümü, 10 Haziran 2005'te yayınlandı. Bu albümde Şehrazat ve Sezen Aksu gibi isimlerle çalışmıştır. BataklÄ±k faresi Bataklık faresi ("Neomys teres"), böcekçiller takımının sivri faregiller familyasındandır. Azerbaycan'da, Ermenistan'da, Gürcistan'da, İran'da ve Türkiye'de yaşamaktadır. Çember satranç Çember satranç, olağan satranç taşları ile on altı kareden oluşan dört halkalı çember biçiminde bir tahtada oynanan bir satranç türevidir. Bu tür bir oyun mantık olarak bir silindirin yüzeyinde satranç oynamakla aynıdır. Jale Aylanç Jale Aylanç,(d. 23 Mart 1948, İstanbul- ö. 7 Temmuz 2020, Ankara) Tiyatro, sinema ve dizi oyuncusu, seslendirme sanatçısı. Sanat hayatına, 1964 yılında Halkevlerinde tiyatro ile başlayan Aylanç, ertesi yıl "Orhan Elçin Tiyatrosu"'nda sahneye çıkmaya devam etti. Daha sonra Ankara Birlik Tiyatrosu Sahnesi'nde görev yapan sanatçı, Ankara Sanat Tiyatrosu'na geçmesinin ardından, bu kuruluşta 20 yıldan fazla süreyle birçok oyunda rol aldı. Tiyatroyla birlikte seslendirme çalışmalarına da başlayan sanatçı, TRT'nin ilk dublaj ustalarından biridir. Jale Aylanç, kamera karşısına da geçerek, sinema ve dizi filmlerde rol almıştır. Aylanç, 7 Temmuz 2020'de Ankara'da 72 yaşında vefat etti. Cenazesi Ankara Karşıyaka Mezarlığı'nda toprağa verildi. Silindir satranÃ§ Silindir satranç sıradışı bir tahtada oynanan bir satranç türevidir. Oyun, satranç tahtasının sol tarafıyla sağ tarafının birleşerek bir silindir oluşturduğu varsayılarak oynanır. Donnie Yen Donnie Yen Chi Dan () (d. 27 Temmuz 1963, Guangzhou) dövüş sanatları aktörü, koreograf, yapımcı ve yönetmen. Babası Klyster Yen, bir gazete editörü, annesi Bow-sim Mark, bir Wushu ve Tai-Chi Chuan büyük ustasıdır. Donnie Yen iki yaşında ailesi ile birlikte Hong Kong'a taşındı. Genç bir yaşta, annesinin etkisiyle Donnie Yen dövüş sanatları ile ilgilendi ve Wushu, Taekwondo gibi çeşitli stilleri denemeye başladı. Yen okulu bıraktıktan sonra wushu pratikleri üzerinde durdu. Annesi ve babası Pekin Wushu Takımı ile iki yıllık bir eğitim programı için onu Pekin'e gönderdi. Sonra eğitim için Boston'a gitti. Sonra Hong Kong'a bir dönüş yaptı ve orada aksiyon koreografı ustası Yuen Woo-ping ile bir araya geldi. Yen 1990 yılında ilk karısı Leung Zing-ci (梁靜慈) ile tanıştı. Çift 1993 yılında çıkmaya başladı. Üç yıllık bir çıkışın ardından Kasım 1993'te Amerika Birleşik Devletleri'nde gizlice evlendiler. Evlilik bir yıldan az bir süre içinde sona erdi. Boşanmalarının tamamlanmasının ardından Leung, 1995 doğumlu oğulları Jeff'e hamile olduğunu fark etti. Donnie Yen 2003 yılında Toronto'da Cissy Wang ile evlendi. Wang "Miss Çin Toronto 2000" ve "Miss Vitality" kazananı ve "Miss Mükemmel Şekil" ödülü 1.si oldu. 2004 doğumlu bir kızı Jasmin, ve 2007 doğumlu James adlı oğlu vardır. Yen'in bir önceki evliliğinden bir oğlu olan Man-Cheuk Yen ile beraber 3 çocuğu bulunmaktadır. Yen, MMA organizasyonu Ultimate Fighting Championship'in büyük bir hayranı olduğunu ve neredeyse her UFC etkinliğini izlediğini belirtti. Çeşitli röportajlarda, tekrarlayan omuz yaralanmasına müzdarip olmasaydı Ultimate Fighting Championship'te yarışmayı çok istediğini söylemiştir. 2012 yılında, Donnie Yen ve eşi Cissy Wang, bireyleri hayır işlerine katılmaya ve yerel topluluklara hizmet etmeye teşvik eden yeni bir çevrimiçi yardım platformu olan Go.Asia'yı kurdu. Ekim 2014'te, Donnie Yen, büyürken karşılaştığı zorluklardan ve dövüş sanatları yıldızı olmak için zorlukların üstesinden geldiğinden bahsettiği WE Günü Vancouver'da 20.000 gençlik bir kalabalığın önünde konuk konuşmacı olarak davet edildi. Yen 2015 yılında Tayland'daki mülteci kamplarını ziyaret ederek mültecilere bağış ve hediyeler getirdi. Donnie Yen ayrıca "Save the Children" olarak bilinen uluslararası yardım kuruluşunun da elçisidir. Aralık 2015'te Yen, ünlülerin onur ve itibarlarını savunmak ve yasayı kullanmalarını sağlamak amacıyla Onur Koruma Fonu tarafından bir yardım fonu kurdu. Yen, fonun "ihtiyacı olan herkese yardım etmeyi ve en önemlisi, etkilenen kalpleri ve haysiyetleri iyileştirmeyi ve onarmayı" amaçladığını söyledi. Bu fon, Yen'i karalayan ve Yen'in ailesini tehdit eden Geng Weiguo'ya (Tan Bing) dava açtıktan sonra kuruldu. Şubat 2020'de, Çin'deki ve dünyanın geri kalanındaki Coronavirus salgını ışığında Donnie Yen, Vuhan'daki ön büro sağlık çalışanlarına 1 milyon dolar bağışta bulunmak için adım attı. Ayrıca, Çin'deki tüm tıp çalışanlarına koronavirüs ile mücadelelerinde teşekkür etmek için kısa bir klip hazırladı; klip, Yen'in 11 milyondan fazla takipçisi olduğu Çin sosyal medya sitesi Weibo'ya yüklendi. Ayrıca ön büro sağlık çalışanlarına kendisi ve iki çocuğu tarafından yapılan bir resim bağışladı. Conchita Martínez Inmaculada Concepción ("Conchita") Martínez Bernat (d. 16 Nisan, 1972) İspanyol profesyonel tenis oyuncusu. Martina Navrátilová'yı 1994 yılında Wimbledon Açık teklerde yenerek, Wimbledon şampiyonu olan tek İspanyol kadın tenisçi unvanını aldı. Ayrıca 1998 Avustralya Açık ve 2000 Fransa Açık'ta final oynamıştır. Conchita Martínez Granados Conchita Martínez Granados (d. 20 Ocak 1976 Barselona, İspanya) İspanyol profesyonel tenis oyuncusu. Celvetilik Celvetîlik ya da Celvet’îyye — Halvetiyye'nin bir alt sınıfına ait olan ve Halvetiyye İslâm Tarikâtı ile karıştırılmaması gereken bu Sufi tarikât, Bayramiyye'nin yan kollarından birisi olarak Hacı Bayram-ı Veli'nin müridlerinden ""Akbıyık Sultan"" tarafından Bursa'da "Celvetîyye-î Bayramîyye Tarikâtı" adı altında kurulmuştur. Bu sûfi tarikât, daha sonraları ise Aziz Mahmud Hüdayi tarafından Celvetîyye Tarikâtı adı altında yeniden yapılandırılan Halvetiye sufi tarikâtnın temellerini oluşturmuştur. Celvetî şeyhlerinden biri olan İsmail Hakkı Bursevî’nin Silsile-î Celvetîye isimli kitabında tarikâtın ilk kez Tac'ed-Dîn İbrahim Zahid Geylânî zamanında ortaya çıktığını, lâkin tarikât olarak Aziz Mahmud Hüdayi döneminde kurulduğunu söylüyor. ""Celvet’îyye"" aynı zamanda Halvetiyye’nin de bir yan koludur. Celvet kelime olarak halka karışmak, halkla birlikte olmak anlamına gelmektedir. Celvetîler halkla beraber olmanın hayırlı olduğunu düşünürler. Celvet ruhun olgunluğuna kanıttır. Halvet iste celvetin bütünleyicisidir. "Celvet" ""beka"" mertebesinin bir ifadesi olurken "Halvet" de ""fena"" mertebesinin bir ifadesidir. Tarikatların çoğunda olduğu gibi Celvetîye’de de Allah’a kavuşmak için bir Kamil Mürşid’e bağlanmak gerekmektedir. Kamil Mürşid’e bağlanan müridin, mürşidinin öğretilerine uyması gerekmektedir. Mürid mürşidinin sözü üzerine zikir çeker. Celvetîye’de ilk ve en mühim zikir Kelime-i Tevhid’tir. Yani; “Lâ ilah-e il-l-allah” Celvetîye’de ikinci zikir Esma-i Seb’a’dır Allah’ın yedi ismini sırayla söylemektir. Sıra da şöyledir; Lailaheilaallah, Allah, Hû, Hakk, Hayy, Kayyum, Kahhar. Bu yedi isim de nefsin yedi mertebesine karşılıktır. Celvetîlerin zikirleri diğer tarikat zikirlerinden farklı olarak dizlerinin üzerinde durarak yapılır ve buna “Nıfs-ı Kıyam” veya da “Hızır Kıyamı” denilir. Bursa’daki Celvetîler de müziğe önem vermişlerdi. İsmail Hakkı Bursevî, Aziz Mahmud Hüdayi’nin şiirlerini bestelemişti. Aziz Mahmud Hüdayi devrinde Celvetî tekkesinde kendisinin halifelerinden olan Hafız Kumral ve Şaban Dede gibi ünlü musıkîşinaslardandır. Tarikat şeyhlerinin çoğunun müzikle uğraşmasından da tarikatin müziğe verdiği önemi anlayabiliyoruz. Plantagenet HanedanÄ± Plantagenet Hanedanı (IPA: [planˈtadʒɪnɪt]) ya da Anjou Hanedanı, kökeni Fransa'nın Anjou bölgesinde olan bir soylu aile. Plantagenetler, sonradan Normandiya Düklüğü'nü (1144-1204 ve 1415-1450 yılları arasında), İngiltere Krallığı'nı (1154-1485), Kudüs Krallığı'nı (1131-1205) ve Akitanya Düklüğü'nü (1153-1453) yönetmişlerdir. [[Kategori:Plantagenet HanedanÄ±| ]] Catherine Hicks Catherine Mary Hicks (d. 6 Ağustos 1951, New York) Emmy Ödülü adayı Amerikalı sinema oyuncusu. 1951 yılında New York'ta, elektronik satıcısı Jackie ve Walter Hicks'in kızı olarak dünyaya geldi. Ailesi İrlandalı ve İngiliz kökenlidir. Çocukluğunda ailesi Arizona'nın Scottsdale kentine taşındı. Saint Mary's College'den sonra, University of Notre Dame'da teoloji eğitimi aldı. Daha sonra Cornell University'de oyunculuk bursu kazandı. Sinema sektöründe özel efekt uzmanı olan Kevin Yagher'le evli olan Hicks, Bel-Air'de yaşamaktadır. Catie adında bir kızları vardır. Jana Novotná Jana Novotná (d. 2 Ekim 1968; Brno, Çekoslovakya- ö. 19 Kasım 2017) Çek Cumhuriyeti vatandaşı profesyonel tenis oyuncusu. 1998 Wimbledon tek kadınlar şampiyonluğu ve 1993 Wimbledon tek kadınlar finalinin son setinde Steffi Graf karşısında 5-1 önce geçmek üzereyken çift hata yaparak maçı kaybettikten sonra, kupa töreni sırasında Kent Düşesi'nin omzunda ağlamış, Düşes Novotna'yı sırtını sıvazlayarak teselli etmişti. Novotná ayrıca 12 Grand Slam çift kadınlar ve 4 Grand Slam karışık çiftler şampiyonluğuna sahiptir. Sporcu 19 Kasım 2017'de müzdarip olduğu kanser hastalığı nedeniyle 49 yaşında ölmüştür. Berkant GÃ¶ktan Berkant Göktan (12 Aralık 1980, Münih) Almanya'da yetişmiş eski Türk futbolcudur. 1990'ların sonunda Almanya'da Bayern Münih altyapısındayken en çok umut veren genç oyuncularından biriydi. 1997-98 sezonunda Bayern Münih U-19 takımı ile güney grubu ikincisi olarak Almanya finallerine çıktı. Finale kadar yükselen Münih ekibi, finalde Borrussia Dortmund'a penaltılarla elenip Almanya ikincisi oldu. Göktan, Münih 2-1 öndeyken kullandığı penaltı atışını kaçırmış, seri penaltılarda da son penaltıyı gole çevirememişti. Sonraki sezon, üçüncü ligde mücadele eden FC Bayern München II takımına yükseldi. İlk maçına 1 Ağustos 1998'de Borussia Fulda karşısında çıktı. 3 hafta sonra ise kariyerinin ilk iki golünü FSV Frankfurt'u 7-1 yendikleri maçta attı. O sezon 14 kez formasını giydiği takımda 8 gol attı. 16 yaşında iken Giovanni Trapattoni, Göktan'ı Bayern'in A takımına çağırmıştı. Ottmar Hitzfeld ise, 17 yaşında iken ilk kez profesyonel ligde oyuna aldı. Sezonun altıncı hafta maçında SV Werder Bremen karşısında ilk kez kadroya alınan futbolcu, 4 gün sonra 30 Eylül 1998'de oynanan UEFA Şampiyonlar Ligi maçında Manchester United'a karşı Hasan Salihamidzic'in yerine oyuna girdi ve 30 dakika oyunda kaldı. Bu maç, Göktan'ın Münih forması giydi ilk maç oldu. 5 gün sonra ise ligin yedinci hafta maçında Borussia Dortmund karşılaşmasında son 13 dakika oyuna alınarak ilk kez Bundesliga forması giydi. Sezon sonunda Bayern Münih, lig şampiyonluğunu kazandı. 1,5 yıl kiralık geçirdiği dönemden sonra Bayern Münih'e geri dönse de ikinci takımda forma şansı buldu. 28 maçta 14 gol atarak, ligin güney grubunun en golcü üçüncü futbolcusu oldu. 23 Mayıs 2001'de RW Erfurt'u 4-2 yendikleri maçta 4 golü de kaydetti. Ancak, Hitzfeld tarafından sadece bir kez kadroya dahil edilen futbolcu, altıncı hafta 1.FC Köln'ü 2-1 yendikleri o maçın son 9 dakikası oyuna girdi. Bayern Münih, bir kez daha Almanya şampiyonluğu görürken, Göktan da oynadığı iki lig maçı ile iki lig şampiyonluğu kadrosunda yer aldı. Ocak 1999'da, Borussia Mönchengladbach takımına kiralık olarak gönderildi. Burada genellikle kadroya dahil edilse de sadece 5 kez forma giyebildi. Bu maçların ikisinde ilk 11'de sahaya çıkıp, sadece birini tamamlayabildi. Mönchengladbach sezon sonunda sonuncu olarak küme düştü. 1999 yılında bu kez bir başka Bundesliga ekibi DSC Arminia Bielefeld'e kiralık olarak gönderildi ve bu takımda 14 maç oynadı. Ayrıca, kariyerinde ilk defa DFB-Pokal'da forma giydi. 14 Aralık 1999'da sözleşmeli olduğu Bayern Münih'e 2-1 yenilirlerken, ilk asistini yaptı. 12 Nisan 2000'da Hamburg'u 3-0 yenerlerken kariyerinin ilk Bundesliga golünü de atmış oldu. Ancak sezon sonunda bu sefer Bielefeld ile küme düşme yaşadı. Ertesi sezon Bayern Münih'te kadroya giremeyince, 2001 yılında Galatasaray'a transfer oldu. Sarı-kırmızılı formayı ilk kez 25 Temmuz 2001'de Vllaznia Shkodër ile oynanan UEFA Şampiyonlar Ligi 2. eleme turu maçında giydi. Ligde ise 12 Ağustos 2001'de Gaziantepspor karşısında ilk kez Galatasaray forması giydi. 23 Aralık 2001'de Yimpaş Yozgatspor karşısında 3-1 yenik durumdayken 79. dakikada oyuna girdi. İki dakika sonra Sergen Yalçın ile durum 3-2 olduktan sonra, 87. dakikada kullandığı penaltı ile ilk Galatasaray golünü kaydetti ve beraberliği getirdi. Sezonu 5 golle tamamlarken, bu sefer de Galatasaray ile bir lig şampiyonluğu yaşamış oldu. O sezon Şampiyonlar Ligi'nde ikinci grup seviyesine çıkma başarısını gösterdiler. 2002-03 sezonu Göktan açısından pek başarılı geçmedi. Ligde sadece 11 maçta forma şansı bulsa da 3 gol kaydetti. Türkiye Kupası çeyrek finalinde Malatyaspor'a elenirlerken, 35 dakikada iki sarı karttan kırmızı kart gördü. Sonraki sezon da fazla forma şansı bulamayan futbolcu golle tanışamadı. 2004-05'te teknik adam Vicente del Bosque'ın getirilmesi ile yeni bir kadro kuran Beşiktaş'a transfer oldu. 21 Ağustos 2004'te Denizlispor'a 3-1 yenildikleri maçta ilk kez Beşiktaş forması giyen futbolcu, o sezon hepsi yedekten oyuna dahil olmak üzere sadece 4 maçta şans bulabildi. Buna rağmen 10 Aralık 2004'te Kayserispor karşısında 89. dakikada galibiyet golünü atarken, bir hafta sonra Akçaabat Sebatspor'a bir gol attı. Bunun yanında kariyerinde ilk kez UEFA Kupası'nda mücadele etti. Sakatlıkları nedeniyle Beşiktaş ile 2005'te lig maçına çıkmayan futbolcu sezon sonunda önce Fransız ekibi AS Nancy ile idmanlara çıktı ancak anlaşma sağlanamadı. Ağustos sonunda ise Bundesliga ekibi 1. FC Kaiserslautern tarafından denenip, 100.000€ karşılığında transfer oldu. İlk aylarında zaman zaman forma şansı bulan futbolcu, 29 Ekim 2005'te Bayer 04 Leverkusen ile oynanan maçta 85. dakikada oyuna girip 90. dakikada 2-2'lik beraberliği getiren golü attı. Bu maç Berkant'ın Kaiserslautern'deki son maçı oldu. Daha sonra ara ara ilk 18'e girse de forma giyemedi. Ayrıca bir kez de 1. FC Kaiserslautern II forması giydi. Nisan ayında sözleşmesi feshedildi. Göktan, 2006-07 sezonuna 2. Bundesliga'da mücadele eden TSV 1860 München'in ikinci takımı olan TSV 1860 München II takımında başladı. İlk maçında golle buluşan futbolcu daha sonra A takıma yükseldi. Özellikle sezonun ikinci yarısında 10 gole ulaşarak takımın en golcü oyuncusu oldu ve taraftarlar tarafından sezonun oyuncusu seçildi. Böylece sezon sonunda sözleşmesi iki yıl daha uzatıldı. Sonraki sezona da gollerle başlayan futbolcu, bel fıtığı nedeniyle sezonun ortasında 4 ay sahalardan uzak kalsa da yine 10 gole ulaşıp takımın en golcüsü oldu. Almanya Kupası'nda çeyrek final görseler de çeyrek final maçını sakatlığından dolayı kaçırdı. Sözleşmesi 2011'e kadar uzatılan futbolcu, Temmuz 2008'de çıplak ayakla cama basması nedeniyle sakatlık geçirdi. Bu sakatlık daha sonra enfeksiyon kaparak, kan zehirlenmesine dönüştü. Hastalığında iyileşme görülmeyen futbolcunun yaptırdığı idrar testinde kokaine rastlanınca ekim ayında Münih ile olan sözleşmesi feshedildi. 2009-10 sezonundan önce Münih ekibi Göktan'ı tekrar istese de futbolcu eski formuna gelmesi için zaman gerektiğini öne sürerek teklifi reddetti. 2009 yılında Tayland'lı bir kadınla evlenen Göktan, Ocak 2010 da Tayland'ın Muangthong United FC takımıyla sözleşme imzalayıp futbola geri döndü. Bu dönemde, Berkant Göktan Budizm'e inanmaya başladı. Burada forma