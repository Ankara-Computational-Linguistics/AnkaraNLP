cinsel tacizler, doğal afetler (deprem, sel, fırtına, gibi), yangınlar, trafik kazaları, savaşlar, çatışmalardan etkilenmek girmektedir. Ruhsal bir travmayı izleyerek bazı kişilerde önce stres bozukluğu, bazı kişilerde de bunun sonrasında travma sonrası stres bozukluğu ya da diğer adı ile post travmatik stres bozukluğu denilen bir durum gelişebilmektedir. Birçok olay böyle bir etki gösterebilir. Bu, bir yangın, kaza, hırsızlık, saldırı, ölüm gibi travmatik bir olaya tanık olmak veya birçok insanı kapsayan bir felaket veya kişiyi, arkadaşlarını veya ailesini kapsayan kişisel bir olay olabilir. Bazı yazarlar, doğum travmasından da söz eder. Travma tedavisiyle hastanelerin Ortopedi ve Travmatoloji anabilim dalı bölümleri ilgilenir. 2007 Dünya Halter Şampiyonası - Kadınlar 48 kg Süleyman Kamçı Süleyman Kamçı (d. 1956, Akçaabat, Trabzon), Türk bürokrat. 1979 yılında Ankara Üniversitesi Siyasal Bilgiler Fakültesi'ni bitirdi. Çaykara ve Devrek Kaymakam Vekillikleri, Sındırgı, Aybastı ve Bahşili Kaymakamlıkları, Bingöl Vali Yardımcılığı, Mülkiye Müfettişliği, Mülkiye Başmüfettişliği, Bingöl ve Çanakkale Valilikleri yaptı. 26 Ocak 2006 tarihinde Gaziantep Valisi oldu ve 17 Ağustos 2011 tarihinde Resmî Gazetede yayımlanan bakanlar kurulu kararıyla merkez valiliğine atandı. 15 Eylül 2014 tarih ve 6780 nolu müşterek kararname ile Malatya valiliğine atandı. 1 Haziran 2016 tarihinde Resmî Gazete'de yayımlanan Valiler Kararnamesi ile Kayseri Valiliğine atanmıştır. 2018 yılı Ekim ayında yayınlanan kararname ile mülkiye başmüfettişliğinde görevlendirildi. Evli ve 2 çocuk babasıdır. Atlıkarınca Atlıkarınca, yere sabitlenmiş bir eksen etrafında döndürülen bir platform veya askılara takılı oyuncak atlar, uçaklar, arabalar gibi nesnelerden oluşan büyük bir oyuncak ve eğlence aracıdır. İki yüzyıl öncesine kadar Atlıkaraca denmiştir.(1)(3)(4) Sözcüğün etimolojisi üzerine en yaygın sav, İtalyanca Carousse'dan Karaca olarak değişmesidir. Oysa İtalyanca carousse ve İspanyolca Garusso sözcüğü savaş oyunu anlamındadır ve 11. yüzyılda Arap ordularında savaşan Türklerin at eğitimi için kullandıkları bir alet ve eğlence amaçlı at oyunlarına verilen isimden türetilmiştir.(2) At karaca ya da atlı karaca adlarıyla Anadolu'da hala yer isimleri mevcuttur. Atlıkarınca ise Osmanlı toplum yaşamında önemli bir yer tutan seyirlik bir oyundur. Bellerine giydileri at kuklalarıyla müzik eşliğinde türlü gülünçlükler yapan oyuncuların gösterisidir. "...kukla, meddah, orta oyunu, tuluat, köy seyirlik oyunları, aşık karşılaşmaları,baranalar, fasıl heyetleri, halk oyunları, canbazlar, ayı oynatıcıları, atlıkarıncalar..." (5) BU seyirlik oyunların giderek toplum hayatından çıkışı ile Atlı karaca, Atlıkarınca olarak adlandırılmaya başlanmıştır. Geleneksel tipleri ve türünün ilk örnekleri dönen bir platformun üstüne yerleştirilmiş olan tahta atlar ya da değişik hayvanlardan oluşmaktaydı. Bunlar sadece bir eksen etrafında dönmemekte aynı zamanda atın veya hayvanın koşuşunu canlandırmak için yukarı ve aşağı yönde hareket etmektedirler. Artık sadece atlar veya hayvanlar değil aynı zamanda arabalar, uçaklar ve hatta uzay araçları gibi modern makinaların da maketleri kullanılmaktadır. Atlıkarıncalar çoğunlukla lunaparklar gibi eğlence mekanlarında bulunmakla birlikte birçok alışveriş merkezinde ve diğer parklarda tek başlarına da bulunabilmektedirler. Lunaparklarda büyük ve elektrik ile çalışan atlıkarıncalar bulunurken, çok basit üç dört çocuğun oturabileceği kadar küçük olan bir atlıkarınca sadece yere sabitlenmiş bir eksen ve ona dik açıyla bir bilyalı rulman mekanizmasıyla ilişkilendirilmiş dönen 3-4 oturaktan oluşabilmektedir. Bonham Bonham ÅŸu anlamlara gelebilir: ReÅŸat Muhlis Erkmen Reşat Muhlis Erkmen (1891, Bursa - 27 Haziran 1985), Türk ziraatçi ve siyasetçi. İstanbul Halkalı Yüksek Ziraat Okulu'nu bitirdi, Almanya-Berlin'de Zootekni ve Sütçülük İhtisası yaptı. Yüksek Ziraat Okulu Müderrislik, Ziraat Bakanlığı Müsteşarlığı, III., VIII. Dönem Bursa, IV., V., VI., VII. Dönem Kütahya Milletvekilliği ile Ziraat Bakanlığı yaptı. Ankara Ziraat Mektebi ile Atatürk Orman Çiftliği'nin kuruluşunda öncü rol oynadı. Mustafa Kemal Atatürk tarafından bizzat "Erkmen" soyadı verildi. Boğaziçi'nin Anadolu Hisarı'nda tarihi "Nuri Paşa Yalısı" olarak anılan tarihi yapının ikinci sahibiydi "(bina, 60'lı yıllarda Koç ailesine satıldı)". Eşi İffet Erkmen, oğlu Reşat Erkmen (1926-) kızı Dilek Erkmen Evren (1931-1981) dir. 1985 yazında İstanbul'daki evinde vefat etti. Raif Karadeniz Raif Karadeniz (1895, Vakfıkebir, Trabzon - 30 Haziran, 1976), Türk siyasetçi. Hukuk mezunudur. IV., V., VI., VII., VIII. Dönem Trabzon Milletvekilliği, TBMM Başkanvekilliği, Gümrük ve Tekel Bakanlığı ile Ticaret Bakanlığı yaptı. Evli, iki çocuk babasıdır. Ayrıca I. Dünya Savaşı ve Kurtuluş Savaşı gazisidir. 12 Mart 1971 veya 1972'de; zamanında CHP haysiyet divanına verdiği Nihat Erim'in, başbakan olduğu hükûmet döneminde Deniz Gezmiş'in arkadaşlarını apartmanına ait bir dairede sakladığı, yataklık ettiği gerekçesiyle sıkıyönetim tarafından göz altına alınıp 1 gün 1 gece boyunca tutulduktan sonra yine Nihat Erim'in emri ile serbest bırakılmıştır. Mehmet Fahri Engin Mehmet Fahri Engin (1888, İstanbul - 6 Kasım 1970), Türk asker ve siyasetçi. Bahriye Mektebi ile İngiltere'de Portsmouth Mektebi'ni bitirdi. Donanma ve Deniz Harp Akademisi Komutanlığı, Denizbank Müşavirliği, V. (ara seçim), VI., VII. Dönem Samsun milletvekilliği ile Muhabere ve Münakalat Bakanlığı yaptı. Evli ve iki çocuk babasıdır. LaÃ§in Ceylan Laçin Ceylan, (d. 25 Kasım 1965), Türk oyuncu. 25 Kasım 1965'te doğdu. İzmir Özel Türk Koleji'nden sonra, 1989 yılında Hacettepe Üniversitesi'nden mezun oldu. Karanlıkta Koşanlar, Gece Yürüyüşü ve Hatırla Sevgili dizilerindeki rolleriyle tanınır. Nihat İleri ile birlikte Bi Tiyatro'yu kurdu. Burada, "Etna: Bedendeki Kuyu" adlı oyunda oynamaktadır. Nazmi Topçuoğlu Mehmet Nazmi Topçuoğlu (1888, Aydın - 24 Mart 1956), Türk siyasetçi. Mülkiye'yi bitirdi. Aydın Ziraî Satış Kooperatifi İdare Meclisi Reisliği, V. ve VI. Dönem Aydın Milletvekilliği ile Ticaret Bakanlığı yaptı. Evliydi. Days "Days", High and Mighty Color tarafından 17 Ağustos 2005'te çıkarılan bir singledır. "Days" grubun dördüncü singleıdır. Run Run Run gibi, önceki singlelarına nazaran pop tarzına daha yakındır; daha çok baladdır. Oricon Satışları Listesi (Japonya) Lucius Caesar Lucius Julius Caesar (MÖ 17-2), en bilinen adıyla Lucius Caesar, Marcus Vipsanius Agrippa ve Yaşlı Julia'nın ikinci oğludur. Lucius Vipsanius Agrippa adıyla doğmuş olsa da, baba tarafından dedesi Roma İmparatoru Sezar Augustus tarafından evlatlık edinildikten sonra adı Lucius Julius Caesar Vipsanianus olarak değiştirilmiştir. Babasının öldüğü yıl (MÖ 12) Roma İmparatoru Sezar Augustus tarafından, kardeşi Gaius Caesar ile birlikte evlat edinilmiştir. Erkek kardeşiyle birlikte büyük babasının ailesinin yanında yetişip, eğitim görmüştür. Her iki kardeş de Augustus'un mirasçıları olarak umut verici hukuki ve askeri kariyer sahibiydiler. Lucius, kardeşi Gaius'un ölümünden on sekiz ay önce bir hastalık sonucu 2 yılında Galya'da ölmüştür. Bunun üzerine Tiberius Augustus tarafından mirasçısı olarak evlatlık edinilmiştir. İbrahim Özçimen İbrahim Özçimen (d. 1960 Çivril, Denizli Türkiye), Türk bürokrat. İstanbul Üniversitesi Hukuk Fakültesi'nden mezun oldu. Orta Kaymakam Vekilliği, Eminönü Kaymakam refikliği, Andırın, Karlıova, Ahlât, Akyazı, Gölpazarı, Yahyalı, Ferizli Kaymakamlıkları, Sakarya, Ankara Vali yardımcılıkları yaptı. 19 Eylül 2004 tarihinde Muş valisi atanmıştır. 27 Nisan 2008 tarihinde Burdur valisi olarak atanmıştır. 13 Mayıs 2010 tarihli kararname ile Bolu Valisi olarak atanmıştır. 16 Şubat 2014 tarihinde Resmî Gazete'de yayımlanan kararname ile merkez valisi olmuş ve 19 Temmuz 2016'da açığa alınana kadar bu görevde bulundu. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından açığa alınan ve Düzce Cumhuriyet Başsavcılığı'nın darbe girişimiyle ilgili başlattığı FETÖ/PDY soruşturması kapsamında hakkında yakalama kararı çıkarılan Özçimen, kaçak olarak Nazilli'de saklandığı evde yakalanarak gözaltına alındıktan sonra 30 Temmuz'da tutuklandı. Özçimen 12 Ocak 2018 tarihinde, tutuklu yargılandığı Ankara 16. Ağır Ceza Mahkemesi'nce "silahlı terör örgütüne üye olmak" suçundan dolayı 8 yıl 9 ay hapis cezasına çarptırıldı. Evli ve 3 çocuk babasıdır. Aydın Nezih Doğan Aydın Nezih Doğan (d. 16 Mayıs 1962 Bala, Ankara Türkiye), Türk bürokrat. 1982 yılında Ankara Üniversitesi Siyasal Bilgiler Fakültesi Siyaset ve İdare Bölümünden mezun oldu. Akören, Hilvan, Çekerek Kaymakamlıkları, Mülkiye Müfettişliği, Mülkiye Başmüfettişliği, Mülkiye Teftiş Kurulu Başkan Yardımcılığı, İçişleri Bakanlığı Genel Sekreterliği, PTT Genel Müdürlüğü Yönetim Kurul Üyeliği (Hazine Temsilcisi) yaptı. 30 Aralık 2005 tarihinde Tekirdağ Valiliği görevine atandı. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Konya Valiliği görevine atanmıştır. 2 Ağustos 2013 tarih ve 2013/5197 sayılı Bakanlar Kurulu Kararı ile Van Valiliğine atanmıştır. 16.02.2015 tarih ve 2015/7295 sayılı Bakanlar Kurulu Kararıyla Merkez Valisi olmuştur. Evli ve 2 çocuk babasıdır. Emrullah Efendi Emrullah Efendi (d. 1859, Lüleburgaz – ö. 14 Ağustos 1914, İstanbul), Osmanlı eğitimcisi, siyasetçi, felsefeci. II. Meşrutiyet döneminde iki defa Maarif Nezareti (Milli Eğitim Bakanlığı) görevine getirilen Emrullah Efendi, yakın geçmiş Türk eğitim hayatının önemli şahsiyetlerinden birisidir. İttihat ve Terakki Cemiyeti'nde etkin bir isimdi. Eğitim tarihinde “"Tûbâ Ağacı Nazariyesi"” adlı fikir sistemi ile tanındı. Bu fikir sistemi, Emrullah Efendi'nin ölümünden sonraki yıllarda siyaset ve kültür hayatının önemli tartışma konularından birisi olmuştur. Şaka amacıyla söylediği “"Şu mektepler olmasaydı maarifi ne güzel idare ederdim"” sözü asırlardır unutulmamıştır 1858'de Lüleburgaz'da dünyaya geldi. Babası, Tüccar Ali Efendi idi. Lüleburgaz'daki ilk ve ortaöğreniminin ardından İstanbul'a gelerek Mekteb-i Mülkiye'yi bitirdi. Yanya (1882) ve Selanik (1884) Maarif Müdürlüklerinin ardından Halep'te Maarif Müdürlüğü ve idadi öğretmenliği yaptı. 1891'de Aydın Maarif Müdürü oldu. Aydın’da görev yapmakta iken siyasi nedenlerle iki arkadaşı ile birlikte İsviçre’ye kaçtı. Birkaç ay sonra yurda dönmek zorunda kaldılar (1893). Emrullah Bey'in müdürlüğün veznesinden aldığı parayla kaçtıkları iddia edildiğinden tutuklansalar da Avrupa’ya birlikte kaçtığı arkadaşlarından Tevfik Nevzat'ın padişah II. Abdülhamit'e yazdığı, affedilmelerini isteyen iki şiir sonucu Sultan, yurda dönüşlerine izin verdi. 1896-1900 arasında İkdam Gazetesi'nde makaleler kalme aldı. ""Mu­hi­tü’l-Maâ­rif (Maarif Ansiklopedisi)"" adlı bir ansiklopedi hazırlamaktaydı. Bu ansiklopediye yönelik yazılarını İkdam'da yayımladı. Kendi adını değil, ""Ulûm-ı li­sa­niy­ye mu­har­ri­ri"" takma adını kullandı. Batı'nın anlaşılması için felsefi kavramların tercümesine önem verdi. İslam felsefesinin kavramlarıyla Batı felsefesini ifade etmeye çalıştı. Ülkenin ilk genel ansiklopedisi olan Muhitü'l- Maarif'in sadece ilk cildini yayımlayabildi(1902). 1900'da Meclis-i Maarif üyeliğine getirilen Emrullah Efendi, 1906'da Konya Hukuk Mektebi'nin ilk müdürü olarak görevlendirildi. Meşrutiyetin ilanından sonra Mektebi-i Sultani (Galatasaray Lisesi) müdürü olarak atandı ancak bu görevi sadece 10 gün sürdü (30 Temmuz-10 Ağustos 1908), Maarif Meclisi İlmi Daire Başkanllığı yaptı. Türkçülük Hareketi’nde örgütlenmenin başlangıcını oluşturan Türk Derneği"nin kurucuları ve idarecileri arasında bulundu. 16 Aralık 1908'de Kırkkilise (Kırklareli) mebusu olarak Osmanlı parlamentosuna girdi. Meşrutiyet'in ilanından sonra 10 ay içinde 7 kez maarif nazırı değişmiş, hiçbiri görev yapamamıştı. 12 Ocak 1910’da Emrullah Efendi, Maarif Nazırı oldu. Aynı yıl Darülfünun Edebiyat Şubesi’nde ders vermeye başladı. Muhitil Maarif adlı ansiklopedinin ilk cildini hazırlayıp yayımladı. Bakanlığı sırasında yaptığı işler çok eleştirildi, hakkında sık sık istifa dedikodusu çıktı. Sonunda 21 Şubat 1911’de gerçekten istifa ettiyse de aynı yılın Aralık ayında tekrar bu göreve geldi. 21 Temmuz 1912'de Bakanlar Kurulu'nun istifasına kadar görevde kaldı. Divan-ı Harbi Örfi (Sıkıyönetim) tarafından Kasım ayında tutuklanıp Darülfünun olayları nedeniyle sorguya çekildi. 1913 yılında Hikmet-i Nazariye (felsefe) derslerini vermekte olduğu Darülfünun’da Usul-ü Tedris ve Terbiye öğretmenliklerini de üzerine aldı. İlk cildini oluşturduğu ansiklopediyi tamamlamak için uğraştı ama ömrü yetmedi. Daha önce yayımlanmış olan ilk cildi düzeltilerek 1914'te ""Yeni Muhitü'l Maarif"" adıyla yayımlandı. 14 Ağustos 1914 günü Yeşilköy’deki evinde yaşamını yitirdi. Kabri, Fatih Camii avlusundadır. Emrullah Efendi’ye göre devletin en önemli görevlerinden birisi ilmi himaye etmektir. İlim yukardan başlar. Önce elit bir kadro yetiştirmeli, onlar ilkokul ve ortaokul öğretmenlerini, onlar da çocukları ve gençleri eğitmelidir. Cenneteki tûba ağacının da kökü yukarıda olduğu için “"Tûba Ağacı Nazariyesi"” olarak anılan bu görüş, İttihat ve Terakki Fırkası’nın ideoloğu olan Ziya Gökalp’i de etkilemiş ve partinin eğitim politikasının önemli bir ilkesi olmuştur. Emrullah Efendi'nin görüşlerine katılmayanların başında Türk eğitim tarihinin bir başka önemli ismi olan devrim Darülmuallim Müdürü Mustafa Satı Bey gelir. Satı Bey’e göre, tûba ağacı gibi tepeden kuruluş ve tepeden beslenme Osmanlı'nın sağlıklı bir eğitim sistemi kuramayışının nedenidir. Yüksek öğrenimini güçlendirmek için sadece öğretim elemanlarını değil, öğrencisini de iyi hazırlamalıdır. Emrullah Efendi’nin bakanlığı sırasında çıkan büyük tartışmalardan birisi dönemin Mekteb-i Sultani müdürü Tevfik Fikret ile olan tartışmasıdır. 1910 yılı başlarında Emrullah Efendi bir genelge yayınlayarak kasten derslere gelmeyen öğretmenlerin maaşlarından kesinti yapılmasını istemiş, Tevfik Fikret, bu genelgeyi Mekteb-i Sultani’de uygulamayıp istifa etmişti. Yerine Salih Zeki Bey atandı. Atama yazısında “"bir şair yerine bir alim"” ifadesinin kullanılması, büyük tepki yarattı. Kimi öğretmenler ve öğrenciler okuldan ayrıldılar. Konu, İttihat ve Terakki Fırkası’nda ve Meclis-i Mebusan'da tartışıldı ve basının gündemine oturdu. Emrullah Bey, bakanlığa bağlı bir okul olan Mekteb-i Sultani'ye bakanlığın genelgelerini uygulamada ayrıcalık tanınamayacağı konusunda ısrarlı oldu ve Tevfik Fikret, kesin olarak okuldan ayrıldı. Gazetelerde de pek çok yazıları çıkmıştır. Bunlardan önemli olan bazıları şunlardır: Mahmut Nedim Gündüzalp Mahmut Nedim Gündüzalp (d. 1892, Totrakan, Bulgaristan), (ö. Ocak, 1989), Türk siyasetçi. Hukuk Fakültesi'ni bitirdi. Gümrük ve Tekel Bakanlığı Müsteşarlığı, VII. ve VIII. Dönem Edirne Milletvekilliği ile Ticaret Bakanlığı yaptı. Evli, bir çocuk babasıydı. Çömlekçi, Altunhisar Çömlekçi, Niğde ilinin Altunhisar ilçesine bağlı bir köydür. MÖ 1200-1300 tarihleri arasında yerleşim alanı olarak kullanılan köyün ilk adı "Athar", sonraki adı ise "Korana"dır. Yapılan incelemeler sonucu, köyün asıl yerleşim alanının Romalılar ve Bizanslılar döneminde geliştiği belirlenmiştir. MS 313-395-1075 tarihleri arasında Roma ve Bizans İmparatorluğu tarafından yerleşim alanı olarak kullanılan köyde manastır ve kilise harabeleri ortaya çıkarılmıştır. MS 620 yıllarında Sasaniler'in istilasına uğrayan köy, MS 931 yılında İslamiyet'i yayan Arapların istilasına uğradı. Köyün bulunduğu bölgeye ise Türklerin yerleşmesi tahminen 1242 ile 1273 yılları arasında oldu. Köyün 1928 yılındaki adı Türkçede Hophisar anlamına gelen Opsar idi. Ancak köyün adı sonradan şimdilerde ölmüş çömlekçilik zanaatıyla ünlü olduğu için adı Çömlekçi şekilde değiştirildi. Daha önceleri Bor ilçesine bağlı olan Çömlekçi, 1991 yılında Altunhisar'ın ilçe olması üzerine buraya bağlandı. 1999 yılında belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Hasan Dağı'nın eteklerinde kurulan belde, Kapadokya bölgesi içinde yer almaktadır. Köy; Niğde il merkezine 45 km, Altunhisar ilçe merkezine 8 km uzaklıktadır. Yusuf KurtuluÅŸ Yusuf Kurtuluş (d. 15 Eylül 1986, Trabzon), Orduspor'da mücadele eden Türk futbolcudur. Lakabı fiziksel ve oyun tarzıyla eski Fenerbahçeli oyuncu Ariel Ortega'ya olan benzerliği yüzünden Ortega'dır. Yusuf Kurtuluş 2007 yılında Trabzonspor A takımına yükselmiştir. Zamanın Trabzonspor teknik direktörü Ziya Doğan'ın gözüne giren Yusuf, 2007-2008 sezonun başındaki İnter-Toto Kupası maçlarında forma şansını yakaladı ve bir de gol atmayı başardı. Ancak ilerleyen dönemlerde kadroya girmeye zorlanan oyuncu, kısa süren ve başarısız bir Konyaspor macerası yaşadı. 2008-2009 sezonu başında Konyaspor'dan Trabzonspor'a dönen oyuncu, kulübü tarafından bedelsiz olarak Denizlispor'a verilmiştir. 31 Aralık 2008 tarihi itibarı ile Bank Asya 1. Lig Takımlarından Giresunspor ile resmi sözleşme imzalamıştır. Ağustos 2009 tarihinde Konyaspor'da forma giyen oyuncu 2010 yılından itibaren Erciyesspor forması giymiştir. 2012 sezonunda Adana Demirspor kulübünde kariyerine devam etmektedir. Theodor Billroth Christian Albert Theodor Billroth (d. 26 Ağustos 1829, Bergen auf Rügen, Almanya - ö. 6 Şubat 1894, Opatija, Avusturya-Macaristan İmparatorluğu şimdiki Hırvatistan), Alman cerrah. Viyana Üniversitesi cerrahi kliniğinin yöneticisi olan Theodor Billroth, 1881'de ilk kez bir midenin kanserli bölümünü ameliyatla alarak karın cerrahisinde gerçek bir devrim yaptı. Sonraki iki ameliyatında hastalarını ölümden kurtaramadığı için Viyana sokaklarında taşlanmasına karşın yılmadı ve 1891'e değin uyguladığı 41 mide ameliyatından 25'inde başarıya ulaştı. Bunun yanında aynı zamanda hırslı bir müzisyendi. Billroth keman virtüözüydü ve Johannes Brahms'ın yakın arkadaşıydı. Piyale Paşa Camii Piyale Paşa Camii İstanbul'un Kasımpaşa semtinde bir camidir. Bu çok sütunlu Mimar Sinan anıtı, 6 kubbeli ve dikdörtgen plandadır. Caminin ortasındaki iki büyük sütuna dayanan kubbelerin ağırlığı duvarlardaki yan direklerle temele iner. Caminin üç tarafı kemer ve tonozludur, minaresi bunların üzerindedir. Banisi Piyale Paşa türbesi mihrap tarafındadır. Mihrap çinileri sanat eseri olan camilerdendir. Atıf İnan Ahmet Atıf İnan (d. 1895, Aydın), (ö. 7 Mayıs, 1970), Türk siyasetçi. Lise mezunudur. Serbest Ticaret, Çiftçilik, Urla Türk Ocağı, Belediye ve Tayyare Cemiyeti Başkanlıkları, İzmir Vilâyeti Umûmî Meclis Urla Azalığı, İzmir Esnaf ve Ahali Bankası Umûm Müdürlüğü, İzmir İhracat ve İthalat Birlikleri Umûmî Kâtipliği, İzmir Vilâyet İdare Heyeti Başkanlığı, TBMM VII. Çankırı, VIII. Dönem İzmir Milletvekilliği, 15. Hükûmet Ticaret Bakanlığı yapmıştır. Evli ve dört çocuk babasıdır. Avusturya'da dericilik tahsili yapmıştır. İzmir İthalat ve İhracatçılar Birliği kurucusu ve ilk genel sekreteridir. Tahsin CoÅŸkan Yasin Tahsin Coşkan (1890, Çemişgezek - 13 Mart 1952) Türk siyasetçi. İstanbul Halkalı Yüksek Ziraat Okulu'nu bitirdi. Bursa Ziraat Okulu Öğretmenliği, Kastamonu Ziraat Müdürlüğü, Atatürk Orman Çiftliği Müdürlüğü, Ziraat Umum Müfettişliği, III. Dönem Yozgat, IV., V., VI., VII., VIII. ve IX. Dönem Kastamonu Milletvekili ile Gümrük Tekel ve Tarım Bakanlıkları yaptı. Evli ve iki çocuk babasıydı. IX. Dönem Milletvekilliğini 14 Şubat 1951 tarihinde reddetti. Ali Rıza Türel Ali Rıza Türel (1899, Selanik, Osmanlı İmparatorluğu - 25 Eylül 1960), Türk siyasetçi. İstanbul Üniversitesi Hukuk Fakültesi'ni bitirdi. Paris Hukuk Fakültesi'nde ihtisas yaptı. İzmir cumhuriyet savcılığı başmuavinliği, V.—VIII. Dönem Konya milletvekillikleri ile adalet bakanlığı yaptı. CelÃ¢l Sait Siren Celal Sait Siren (1906, Adana - 8 Haziran, 1991), Türk siyasetçi. Mülkiye'yi bitirdi. Maliye Müfettişliği, Maliye Bakanlığı Nakit İşleri Genel Müdürlüğü, VI.(Ara Seçim), VII.ve VIII. Dönem Bolu, IX. Dönem Hatay Milletvekilliği, Kurucu Meclis Cumhuriyet Halk Partisi Temsilcisi (6 Ocak 1961 - 15 Ekim 1961) ile Ticaret Bakanlığı yapmıştır. Evli ve iki çocuk babasıdır. Molla Ã‡elebi Camii Molla Çelebi Camii İstanbul'un Fındıklı semtinde bulunan cami. Fındıklı Camii olarak da bilinir. Banisi kadı Molla Mehmet Çelebi'dir. Mimar Sinan, 1589'da yapmıştır. Deniz kenarındadır. Kubbesi altıgen bir destek sistemine oturur. Anakubbe 4 sütun üzerindedir, çevresinde beş yarım kubbe vardır. Yarım kubbeler köşelerde yer alır ve birbirlerine bitişiktir. Beşinci yarım kubbe ise mihrap çıkıntısının üstündedir. Cami, duvarla çevrilidir. Kubbeye destek olan ayaklar duvarlara gömülüdür. Külliyesinden bugüne bir şey kalmamıştır. Dünyalar Savaşı (anlam ayrımı) Gaius Caesar Gaius Julius Caesar Vipsanianus (MÖ 20 - 4), En bilinen adıyla Gaius Caesar, Marcus Vipsanius Agrippa ve Yaşlı Julia'nın en büyük oğludur.. Her ne kadar Gaius Vipsanius Agrippa adıyla doğmuş olsa da, anne tarafından dedesi Roma İmparatoru Augustus tarafından evlat edinilmiş ve adı Gaius Julius Caesar Vipsanianus olarak değiştirilmiştir. Gaius, kardeşi Lucius Caesar ile birlikte MÖ 17 yılında anne tarafından dedeleri Roma İmparatoru Augustus tarafından evlatlık edinilmiş ve mirasçısı haline gelmişlerdir. MÖ 6 yılında Roma'lı Plebs'ler henüz on dört yaşında olan ve henüz toga virilis bile giymemiş olan Gaius'un Konsül olmasından rahatsız olmuşlardır. Bir uzlaşma olarak, Senato binasında oturma hakkı verilmesine ancak Konsül haklarını tam olarak yirmi yaşında kullanmasına karar verildi. Bu noktada Gaius için "Gençliğin Prensi" ("princeps iuventutis") anlamında, onursal bir unvan olan ve equestrian düzende onu gençlerin başı yapan bir unvan yaratıldı. Üç yaş küçük kardeşi Lucius, uygun bir süre sonra aynı unvanla ödüllendirildi. Onurlarına tapınak ve heykeller dikildi. MÖ 1'de, Ermenilere karşı güç verme sözü veren ve Fırat üzerindeki bir adayı teklif eden Kral Ariobarzanes ile birlikte ordu komutanı yapıldı. M.S. yılında, arkadaşı Lucius Aemilius Paullus ile birlikte Konsül seçildi. MÖ 1'de Yaşlı Drusus ve Küçük Antonia'un kızı ve akrabası Livilla ile evlendi. Bu birliktelikten çocukları yoktur. Lucius 2 yılında ve Gaius ise henüz 24 yaşında Ermenistan'daki Artagiraya yapılan sefer sırasında yaralanması sonucu Limyra'da ölmüştür. İmparatorun en gözde iki mirasçısı olan Gaius ve Lucius'un ölmeleri üzerine, Augustus üvey oğlu Tiberius'u ve kalan tek torunu Postumus Agrippa'yı saygıdeğer mirasçıları olarak evlatlık edinmek zorunda kaldı. Nişancı Mehmet Paşa Camii Nişancı Mehmet Paşa Camii, İstanbul'un Fatih ilçesinde Karagümrük semtinde Nişanca caddesindeki cami. 1584-1588 arasında Mimar Sinan tarafından yapılmıştır. "Tezkiretülbünyan" ve "Tezkiretü’l-ebniye"’de yer almamakla birlikte "Tuhfetü’l-mi‘mârîn"’de ona ait gösterilmektedir. Mimar Sinan'a ait olduğunu Evliya Çelebide yazar. Mimar Sinan 996’da (1588) ölmüş, cami ise ertesi yıl bitirilmiştir. Kaynaklarda genellikle Sinan tarafından başlanıp kalfalarından biri tarafından tamamlandığı belirtilen eser Aptullah Kur’an’a göre de Mimar Dâvud Ağa’nındır. Sinan’ın son zamanlarına rastlayan camiyi onun üslûbunu devam ettiren Dâvud Ağa’nın tamamlamış olması en güçlü ihtimaldir. Doğan Kuban’ın görüşleri de bu yöndedir. Câminin kapısı üzerinde, caminin inşâsına H.992 / M.1584'te başlanıp H.997 / M. 1589 tarihinde bitirildiğini gösteren nesir halinde bir kitâbesi vardır. Caminin giriş kapısı üstündeki III. Murat tuğrasının tasarımının Nişancı Mehmet Paşa tarafından yapıldığı bilinmektedir. Sultan III. Mustafa tuğralı kitabede Mehmet Paşa torunu Şükrullah Efendi tarafından caminin esaslı tamir edildiğini anlatılır. Kuzeydoğu tarafında Keskin Dede yatmaktadır. Zamanında bir külliye olarak tasarlanan imaretten sadece cami ve türbe kalmıştır. Caminin içinde bir hazire vardır. Pek bakımlı olmayan hazîrede, bâninin oğlu Eyüp Kadısı Mehmed Nutki Efendi’de medfûn bulunmaktadır. Deprem ve yangınlarda harap olmuş, III. Mustafa (1766), II. Mahmut (1835) ve Cumhuriyet Dönemi (1958) olmak üzere üç büyük onarım görmüştür. Sekizgen kubbeli baldaken köşelerde yarım kubbelerle desteklidir, taşıyıcı ayaklar duvarlarla birleşir. Kıble duvarı bir çıkıntıyla ve yan sahınlara bindirmeyle revaklar ve ayakların yalınlığı, eyvanlı sadelik bu camiye has bir özelliktedir. İki vaiz kürsüsü, galeri katları, tabhane odaları, harem girişi vardır. Avluda onikigen şadırvan bulunmaktadır,kubbeli çatısı ve 8 sütunu vardır. Doğan Kuban, bu caminin Sinan'ın son yapıtı olduğunu söylemektedir. Nişancı Mehmet Paşa türbesi, cadde girişinin solunda camiye diktir. Camide son olarak Vakıflar Genel Müdürlüğü tarafından 2007 Nisan ayında başlatılan restorasyon çalışmaları 2008 yılı Şubat’ında çevre düzenlemesi de yapılarak tamamlanmıştır. Tanrının Vadisinde In the Valley of Elah 2007 yapımı, yazarlığını ve yönetmenliğini Paul Haggis'in yaptığı film. Oyuncu kadrosunda Tommy Lee Jones, Susan Sarandon, ve Charlize Theron olan film 1 Eylül 2007'de Venedik Film Festivali'nde, ardında da Toronto Film Festivali'nde gösterildi. Amerika'da 18 Eylül 2007'de gösterime girdi. Türkiye'de gösterim tarihi 23 Kasım 2007 tarihidir. 16 Eylül, 2007 tarihi itibarıyla Rotten Tomatoes sitesindeki 84 film eleştirmeninden %70'i film hakkında olumlu değerlendirmede bulunmuştur.Metacritic'de ise, film hakkında 25 yorum yazılmış ve film 100 üzerinden 64 ile değerlendirilmiştir Tommy Lee Jones bu filmdeki rolü ile En İyi Erkek Oyuncu Akademi Ödülü'ne aday gösterilmiştir. Agrippa Postumus Marcus Vipsanius Agrippa Postumus (MÖ 12-14), Agrippa Postumus ya da Postumus Agrippa olarak da bilinen, Marcus Vipsanius Agrippa ve Yaşlı Julia'nın oğlu. Anne tarafından dede ve ninesi Roma İmparatoru Augustus ve ikinci karısı Scribonia'dır. MÖ 12'de babasının ölümü üzerine, Augustus iki büyük kardeşi Gaius Caesar ve Lucius Caesar-'ı mirasçılaraı olarak evlatlık edindi. Augustus, eski arkadaşı Marcus'a saygısını göstermek için Postumus'u evlatlık edinmedi (böylece geride onun soyadını taşıyacak bir bir oğul bırakmış oldu). Her halükarda, hem Lucius hem de Gaius Caesar'ın ölmeleri üzerine, Augustus sonunda hem Postumus'u hem de üvey oğlu Tiberius mirasçıları olarak evlatlık edinmek zorunda kaldı.Bu evlatlık edinme ve mirasçı tayin etme işleminden sonra, Postumus Julius Caesar Agrippa adını aldı. Augustus'un ardından kimin tahta geçeceği endişesi, Postumus ve Tiberius'u birbirine düşman haline getirecekti. Hakkında çok az çağdaşı bilgi olsa da, neredeyse bütün Romalı tarihçiler tarafından kaba ve hayvani bir cins olarak kabul edilmişler, sadece Tacitus onun için sempati beslemiştir. Bu duruma neyin neden olduğu konusunda bir uzlaşma olmamakla birlikte, 6 ya da 7 yılında, Augustus tarafından küçük bir ada olan Planasia'ya sürgüne göndermiştir. Tacitus, Livia'nın onu oğlu Tiberius'un Augustus'un ardından imparator olmasının önünde bir engel olarak durduğu için hiç sevmediğini ve hep sakındığını iddia eder. Her durumda, Postumus'un cezalandırılması Tiberius'un Augustus'un mirasçısı olarak önceliğini güçlendirdi. Tacitus'un ("Yıllıklar" 1.3) bahsettiği bir söylentiye göre, Augustus 13 yılında gizlice adayı ziyaret etmiş ve evlatlığından özür dileyerek onu Roma'ya döndürme planlarından haberdar etmiştir. Augustus'a güvenilir arkadaşlarından birisi olan Fabius Maximus eşlik etmiş ve olanların gizliliğini koruyacağına dair yemin etmiş ancak olan biteni karısı Marcia'ya anlatınca, o da bu haberi Livia'ya iletmiştir. Kısa bir süre sonra Maximus ölü bulunmuş ve sonradan Marcia kocasının ölümünden sorumlu olmakla suçlanmıştır. Ziyaretten bir yıl sonra İmparator Augustus Postumus'u Planasia'dan geri döndüremeyerek ölmüş ve kısa bir süre sonra da Postumus muhafızları tarafından öldürülmüştür. Tiberius'un daha ölüm haberi alınır alınmaz ve ulu orta olayı inkar ettiğinden, öldürülmesini kimin emrettiği hakkında daha başlangıçta tutarsız hikâyeler vardı(Tacitus, "Yıllıklar" 1.5). Robert Graves'in "Ben, Claudius" adlı romanının iddiasına göre, Livia'nın etkisiyle, Augustus gittikçe onu daha az sever olmuş ve Graves tarafından kurgulanan bir olaya göre Postumus, Livia'nın kızı Livilla'ya tecavüz ettiğinden dolayı cezalandırılmıştır. Agrippa Postumus'a ait bir heykel şurada görülebilir; Avukat (film) Michael Clayton yönetmeni ve yazarı Tony Gilroy olan 2007 yapımı film. Film 31 Ağustos 2007'de Venedik Film Festivali'nde, ardından 7 Eylül 2007'de Toronto Film Festivali'nde gösterildi.12 Ekim 2007'de ABD'de gösterime giren filmin Türkiye'deki gösterim tarihi ise 9 Kasım 2007 tarihidir. Film 65. Altın Küre Ödülleri'ne 4 dalda aday olmuştur.George Clooney En İyi Aktör-Drama, Tom Wilkinson En İyi Yardımcı Aktör, Tilda Swinton ise En İyi Yardımcı Aktris dalında ödüle aday gösterilmişlerdir. Filmde En İyi Sinema Filmi - Drama dalında ödüle aday gösterilmiştir Salim BaÅŸol Salim Başol (d. 1908, Bozok, Yozgat - ö. 28 Şubat 1990, Ankara) Türk hukukçu. Ortaöğrenimini Yozgat Lisesi'nde tamamladı, 1928 yılında ise Ankara Üniversitesi Hukuk Fakültesi'nden mezun oldu. 1930 yılında Niksar hâkimliğine atanarak hâkimlik mesleğine başladı. Sonra değişik illerde ceza hâkimliği, Ağır Ceza Mahkemesi Üyeliği ve Ağır Ceza Mahkemesi Başkanlığı (İstanbul) yaptıktan sonra 10 Kasım 1949 tarihinde Yargıtay Üyeliğine ve 18 Aralık 1954 tarihinde Demokrat Parti hükûmeti tarafından Yargıtay İkinci Başkanlığına atanmıştır. Yargıtay 1. Ceza Dairesi Başkanı iken 27 Mayıs Darbesi'nden sonra Milli Birlik Komitesince Yassıada Yargılamaları'nda kurulan Yüksek Adalet Divanı başkanlığına atanmış, bu görevi sırasında, Başbakan Adnan Menderes'in tutukluluk şartlarına itiraz etmesi üzerine cevap olarak söylediği "Sizi buraya tıkan güç böyle istiyor" sözü ile hatırlanır. Yassıada Mahkemesinin Demokrat Partili 15 kişiyi idama mahkûm edip, Adnan Menderes, Fatin Rüştü Zorlu ve Hasan Polatkan'ın idam edilmelerinden sonra Yargıtay'a dönmüştür. Yargıtay Büyük Genel Kurulunca 2 Mayıs 1962 tarihinde Anayasa Mahkemesi Asıl Üyeliğine seçilmiş, 14 Temmuz 1970 tarihinde emekliye ayrılmıştır. Yakalandığı şiddetli hastalık sonucunda 28 Şubat 1990 tarihinde öldü. Sinema Filminde Oyuncu Kadrosu Tarafından Üstün Performans Ekran Oyuncuları Derneği Ödülü Sinema Filminde Oyuncu Kadrosu Tarafından Üstün Performans Ekran Oyuncuları Derneği Ödülü (İngilizce: "Screen Actors Guild Award for Outstanding Performance by a Cast in a Motion Picture"), Ekran Oyuncuları Derneği tarafından sinema filmlerinde en iyi oyunculuk performanslarını onurlandırmak için verilen bir ödüldür. Bu ödüle aday gösterildikten sonra Akademi Ödülleri'ne aday gösterilmeyen 9 film bulunmaktadır: Bu ödülü kazandıktan sonra En İyi Film Akademi Ödülü'nü kazanan 11 film bulunmaktadır: Bu ödüle 15 oyuncu, aynı yıl iki kez aday gösterilmiştir: Bu ödülü aynı oyuncu en fazla iki kez kazanmıştır ve 16 oyuncu bunu başarabilmiştir: Tek Kişilik Şehir (oyun) Tek Kişilik Şehir, bir tiyatro oyunu. Karikatürist, tiyatro ve gülmece yazarı Behiç Ak'ın yazdığı tiyatro oyunu. İlk kez 2001 - 2002 sezonunda yönetmen Işıl Kasapoğlu tarafından Aksanat Prodüksiyon Tiyatrosunda, 2007 - 2008 sezonunda Ankara Devlet Tiyatrosunda Serhat Nalbantoğlu tarafından sahnelenmiştir. Oyun iki yıl boyunca Münih'te sahnelenmiştir. Metni Almancaya Thomass Balkhenol çevirmiştir. Her şeyin çok hızlı değiştiği ve her şeyin internetten alınıp satılabildiği yaşadığımız çağda, insanoğlunun doğadan uzaklaşması, diğer insanlara ve kendine yabancılaşması mizahi bir dille eleştiriliyor. Devlet Tiyatroları Oyun Bilgi Sayfası Tanzimat FermanÄ± Tanzimat (تنظيمات) Fermânı Türk tarihinde Batılılaşmanın ilk somut adımıdır. 3 Kasım 1839'da Sultan Abdülmecid döneminde Hariciye Nazırı Koca Mustafa Reşid Paşa tarafından okunmuştur. Gülhane Parkı'nda okunması nedeniyle Gülhane Hatt-ı Şerifi (Padişah Yazısı), Gülhane Hatt-ı Hümâyûnu veya Tanzimât-ı Hayriye (Hayırlı Düzenlemeler) olarak da anılır. Bu fermânla devlet kendisini yenilemesi gerektiğini söylemiştir. Fransız İhtilâli ile Osmanlı ülkesinde aydın kişiler ve yeni fikirler oluşmaya başlamıştır. Özellikle meşrui yönetim yanlısı aydınların baskıları, yapılan ıslahatların kalıcı olması fikri ve Fransız İhtilâli ile ülkeye giren milliyetçilik fikirlerinin olumsuz etkilerinden kurtulmak amacı ile 3 Kasım 1839 tarihinde Gülhane Parkı'nda ilan edilmiştir. Bu nedenle fermanın diğer bir adı da Gülhane-i Hattı Hümâyûnu'dur. Osmanlı Devleti'nde Hâriciye Nâzırı Mustafa Reşid Paşa’nın 3 Kasım 1839 tarihinde okuduğu “Gülhâne Hatt-ı Hümâyûnu” ile başladığı kabul edilen Tanzimat hareketi, görünen yüzüyle devlet işlerinde bozulan düzeni yeni baştan tesis etme amacındaydı. Ancak askerî, mülkî ve hukukî alanda hayata geçirilen reformlar, bir siyasî düzen değişikliğinden öteye geçmiş, Türk düşünce sisteminde de köklü bir değişmeye zemin hazırlamıştır. Fermanda verilen bütün sözlerin tamamen yerine getirilememesine rağmen bu çabalar, İslami yönetimden uzaklaşmaya, çağdaşlaşmaya ve cumhuriyet fikrine önayak olmuştur. Tanzimat Fermanı'nın okunmasından I. Meşrutiyet'in ilanına kadar geçen dönem, Osmanlı tarihinde Tanzimat Dönemi "(3 Kasım 1839 - 22 Kasım 1876)" olarak anılır. Tanzimat Dönemi'nde yetişen aydınlarda görülen bir diğer kayda değer düşünce değişikliği Türkistan Türklerini de içine alan Türk milliyetçiliği fikrinin ortaya çıkmasıyla kendisini göstermiştir. Zira Tanzimat Dönemi'ne kadar Osmanlı devletinin sınırları dışında yaşayan Türklerin pek farkına varılmamıştır. Gerçi 15. yüzyıldan 18. yüzyıla kadar Çağatay edebiyatı, Alî Şîr Nevâî’nin eserleri başta olmak üzere, bazı Osmanlı şair ve yazarlarca takip edilmiştir; ancak Tanzimat’tan önceki devirlerde Türk denince akla umumiyetle Osmanlı ülkesinde yaşayan insanlar gelmiştir. James Hunt James Simon Wallis Hunt (d. 29 Ağustos 1947 – ö. 15 Haziran 1993), İngiliz Formula 1 pilotu. 1976 Formula 1 Dünya Şampiyonası'nı kazanmıştır. Yarış pilotluğundan ayrıldıktan sonra medya yorumculuğu ve iş adamlığı yapmıştır. Kadınlara olan düşkünlüğü ile Formula 3 ve Formula 1'de ün salmış bir yarışçı olmuştur. James, "Hunt the Shunt" -F3’teki korkunç kazalar dizisi yüzünden kendisine takılan- lakabını üzerinden attığında Grand Prix arenasına çıkmaya imkân buldu. Hemen ardından Lord Hesketh’in bağımsız F1 takımına katıldı ve Zandvoort’taki Hollanda GP’sini Niki Lauda’nın önünde lider bitirdi. 1976’da McLaren takımına geçti ve Emerson Fittipaldi’nin mirasçısı olarak iyi bir sezon geçirdi. Britanya GP’sinde diskalifiye olmasının ardından şampiyonluk mücadelesini bırakmadı. Lauda’nın Nürburgring’deki kazası sebebi yokluğundan yararlanan Hunt, Fuji’deki son yarışa kadar şansını korudu. Yarışı üçüncü sırada bitirdi ve Lauda’yı bir puanla geride bırakarak şampiyon oldu. Bu Hunt’ın yarış kariyerinin zirvesiydi. 1979 yılında emekliye ayrıldı. Kariyerini televizyon yorumcusu olarak sürdürdüğü dönemde kalp krizi geçirerek 45 yaşında yaşamını yitirdi. Niki Lauda ile yaşadıkları efsanevi rekabet, 2013 yılında Rush (Zafere Hücum) filmi ile tekrar sergilenmiştir. 2007 Dünya Halter Şampiyonası - Kadınlar 53 kg 20 Eylül Taşıyıcı (film) Taşıyıcı (Özgün adı: "The Transporter"), 2002 yapımlı, Corey Yuen yönetmenliğinde bir aksiyon filmi. Film bir taşıyıcının başına gelenleri konu alıyor. Filmin başrollerinde Guy Ritchie tarafından keşfedilmiş Jason Statham ve ünlü Asyalı aktris Shu Qi rol almaktadır. Film Fransa'da çekilmiş ve ilgi görmüştür. Filmde Fransız, Amerikan ve Çinli ekipler birlikte çalışmıştır. Fakat filmin yönetmeni Corey Yuen'in, aynı zamanda filmin dövüş koreografı olmasına rağmen İngilizcesi pek yoktur. Eski bir asker olan Frank Martin (Jason Statham) başarılı bir dövüşçü ve savaşçıdır. Fakat artık işi o taraflarda yoktur, daha sakin bir işte çalışmaktadır ve arkadaşı olan Fransız komisere de hayatıyla ilgili bazı yalanlar söylemektedir. Kendisi bir taşıyıcıdır. Kendisi bazen suçlu bile olsa normal insan veya paket taşır. Makul bir ücret karşılığı taşıyıcılık yapan Frank, işinde oldukça ciddi ve soğukkanlıdır. Bir tek soru sormadan, ona verilenleri taşır fakat ona verilen bilgiler tamamen doğru olmalıdır. Siyah BMW E38 735iL kullanan taşıyıcı Frank Martin'in kendisinin tam üç kuralı vardır ve bunları bozmaz. Her şey ona verilen bilgilerde tam olmalıdır. Kendisi asla taşıdığı bir pakete bakmaz ve kime taşıdığını da kendisine söylenmek istense bile asla ve asla sormaz. Her zaman bu kurallarla taşıyıcılığını yapar. Bir gün bir taşıyıcılık yaparken aynı adamlar, kendisini bir paket taşıması için tutarlar. Paketi bagaja koyarak yolunda devam eder. Her taşıyıcılığı boyunca sadece bir defa mola veren Frank Martin, bu molasında bagajı açarken oldukça ilginç bir şeyle karşılaşır: paket kımıldıyordur. Bir canlı olduğunu düşünse de soğukkanlılığını korur ancak sonunda yine de dayanamaz, paketi açar. Paketin içinde Lai adında Asyalı bir kız vardır. Taşıyıcı gittikçe her üç kuralı da bozar ve artık başı derttedir. Çünkü kendisini öldürmek isteyenlerin yanı sıra, şimdi Asyalılar'ı kaçıran bir gemiyi de durdurmak zorundadır. Film aşırı şiddet ve bazı konuşmalardan dolayı 13 yaş ve üzerine uygun görülmektedir. Fakat yetişkin gözetimi altında da izlenilebilir. The Transporter DVD'ye Türkiye'de Türkçe dublajsız fakat Türkçe alt yazı destekli olarak piyasaya sürülmüştür. DVD'de filmin üç dövüş sahnesinin kamera arkası, röportajlar ve sinema fragmanı bulunmaktadır fakat İngilizce alt yazı destekli olsa da Türkçe alt yazısı mevcut değildir. Film VCD'de Türkçe dublajlıdır, oyuncuyu Günyol Bakoğlu seslendirmektedir. "İlgili başlık": "Taşıyıcı 2" Taşıyıcı 2'nin başarısından sonra Taşıyıcı 3 söylentileri dolaşmaya başladı. JoBlo ile konuşan Jason Statham serinin hayranlarına Taşıyıcı 3 için hazır olun dedi. Luc Besson serinin üçüncüsünü yapmaya karar vermiş. İkinci filmin son sahnesinden sonra izleyiciye göre Frank Martin tekrar taşıyıcılığa dönecek. Lucius Vorenus "Lucius Vorenus", (bazı çevirilerde L. Varenus olarak da bilinir) Jül Sezar'ın yazılarında belirttiği Roma lejyonuna bağlı Onbirinci Claudian lejyonundaki iki askerder birisidir. Bahsettiği diğer asker ise Titus Pullo'dur. Bermuda (anlam ayrımı) Bermuda sözcüğü ile şunlardan biri kastedilmiş olabilir: En İyi Erkek Oyuncu Altın Küre Ödülü - Mini Dizi veya Televizyon Filmi TV dizilerinde En İyi Erkek Oyuncu Altın Küre Ödülü - Mini dizi/TV filmi kazananların listesi; Patty Hearst Patricia Campbell Hearst, (d. 20 Şubat 1954, San Francisco, Kaliforniya), Amerikalı zengin bir ailenin varisi, oyuncu, gerilla örgütü üyesi. Medya patronu William Randolph Hearst'ün torunudur. Patricia Hearst, Randolph Apperson Hearst ile Catherine Wood Campbell'in beş kızından üçüncüsüdür. San Francisco'nun zengin semtlerinden Hillsborough'da büyüdü, Crystal Springs School for Girls ve Monterey'deki Santa Catalina School for Girls okullarına devam etti. 4 Şubat 1974'te, o zamanlar 19 yaşında olan Patty Hearst, nişanlısı Steven Weed ile birlikte yaşadıkları apartman dairesinden, solcu gerilla örgütü Simbiyonez Özgürlük Ordusu (Symbionese Liberation Army, SLA) tarafından kaçırıldı. Hapisteki SLA üyeleri ile Hearst'ün takas edilmeleri teklifi kabul edilmeyince, SLA, San Francisco Körfez Bölgesi'ndeki her muhtaç insana 70 dolar karşılığı yiyecek yardımı yapılmasını istedi (yaklaşık 400 milyon dolar). Bunun üzerine Hearst'ün babası, 6 milyon dolar tutarında yiyecek yardımı yapılmasını sağladı. Yiyecek dağıtımının ardından SLA, yiyeceklerin kalitesiz olduğunu ileri sürerek Hearst'ü serbest bırakmayı reddetti. 3 Nisan 1974'te Hearst, bir kasete kaydedilmiş olarak yaptığı duyuruda, SLA'ya katıldığını ve Tania adını aldığını açıkladı. 15 Nisan 1974'te, Hibernia Bankasının San Francisco'daki bir şubesinde gerçekleşen soygun sırasında görüntülendi. Eylül 1975'te diğer örgüt üyeleriyle birlikte bir apartman dairesinde yakalandı. Hapse girerken avukatı aracılığıyla ilettiği mesaj "Herkese söyle; gülümsüyorum, kendimi özgür ve güçlü hissediyorum, dışarıdaki tüm erkek ve kız kardeşlerime sevgi ve selamlarımı iletiyorum." şeklinde oldu. 15 Ocak 1976'daki mahkemesi sırasında avukatı, Hearst'ün gözlerinin bağlandığını, bir hücreye atıldığını, fiziksel ve cinsel tacize uğradığını iddia etti. Savunmasının odağında, yaptıklarının örgüt tarafından sistemli olarak beyninin yıkanması sonucunda gerçekleştiği vardı. Hearst, 20 Mart 1976'da, banka soygunculuğu suçundan 35 yıl hüküm giydi, fakat daha sonra bu süre yedi yıla düşürüldü. Cezası, zamanın ABD Başkanı Jimmy Carter tarafından da hafifletildi ve 1 Şubat 1979'da, 22 aylık bir hapis sürecinden sonra salıverildi. 20 Ocak 2001'de ABD Başkanı Bill Clinton tarafından da tamamen affedildi. Hapisten çıktıktan sonra eski koruması Bernard Shaw ile evlendi. Gillian ve Lydia adlarındaki iki kızı ve kocası ile birlikte yaşamaktadır. Aliye UzunataÄŸan Saliha Aliye Uzunatağan (d. 24 Aralık 1951 - Çanakkale), Türk, Tiyatro, sinema ve dizi oyuncusu, seslendirme sanatçısı, yönetmen. İstanbul Şehir Tiyatroları sanatçısı olan Uzunatağan, Çeşitli sinema ve dizi filmlerde rol almıştır. Sanatçı, seslendirme çalışmalarının yanı sıra, televizyonda "Yüzleşme" adlı bir programın sunuculuğunu yapmaktadır. Ayşecan Tatari'nin annesidir. Hababam Sınıfı Sınıfta Kaldı filminde Semra Özdamar'ın seslendirmesini yapmıştır. Mihail Zoşçenko Mihail Mihayloviç Zoşçenko (Михаил Михайлович Зощенко ; Sankt-Peterburg, 10 Ağustos 1894 – 22 Temmuz 1958) Sovyet döneminde önemli bir Rus hicivcisiydi. Babası Mihail İvanovich Zoshchenko Sankt-Peterburg'da Suvorov Müzesi'nin dış dekorasyonundan sorumlu bir mozik ustasıydı. 1907'de babasını kaybettikten sonra ilk öykülerini yazmaya başladı. Geleceğin yazarı olarak, 1913'te Sankt-Peterburg Üniversitesi'nde Hukuk fakültesine başladı. Fakat bir yıl sonra ücretlerini ödeyemediği için okulu yarım bıraktı. Bu sıralarda bilinen ilk öyküsü Yirmi Kapik'i yazdı. I. Dünya Savaşı sırasında orduya katıldı. Cephede bir gaz saldırısı sonrasında kalp rahatsızlığı geçirdi ve 1917'de birkaç madalya ile terhis oldu. 1919'da Kızıl Ordu'ya katılır fakat rahatsızlığı sürdüğü için ayrıldı. Daha sonra Serapion Kardeşler'in görüşlerini benimsedi. 1919 yılında yayın yönetmenliğini Çukovsky'nin yaptığı Vsemirnaya Literatura yayınevinin bünyesinde çalıştı. 1920'li yıllarda belirli bir popülariteye ulaştı, aynı yıl annesi Yelena Osipovna Zoshchenko'yu kaybetti. 1921 yılı boyunca "Bay Nazar İlyiç Sinebhryurov'un Öyküleri" isimli öykü serisini yazmaya başladı. Edebiyat çevrelerinde ilgi gördü ve yazarın basılan ilk kitabı oldu. 1923 yılında "Duygusal Öyküler" adıyla toplanacak ilk uzun öyküsü Keçi'yi hazırladı. Aynı yılın Şubat ayı içerisinde Belçika'da bir dergide bir öykü çevirisi yayımlamdı. Avrupa'da Sovyet literaründen ilk çeviri örnek olması bakımından dikkat çekiciydi. Eşzamanlı bir şekilde onu "İnsanlar"'a erişilebilir yapan yazının, basitleştirilen ruhsuz bir tarzını geliştirdi ve resmi isteklere taklitle ulaşılabilinirdi: "Ben, çok sıkı bir şekilde yazarım. Benim cümlelerim, kısadır. Yoksullara erişilebilir." Bu tarz, kendi etrafında takınılan tavrın bir parçası olarak onu benimseyen besteci Dmitri Shostakovich tarafından çok takdir edilir. Solomon Volkov bu tavrı Yrudivy (meczupluk) olarak tanımlar. Zoshchenko, 1939'da Lenin hakkında çocuklar için kısa bir hikâye dizisi yazdı: Lenin Hakkında Öyküler (Rasskazı O Lenine). Bu öykü ile Emekçi Kızıl Bayrak Madalyası aldı. Delaware Undergradute Üniversitesi Araştırma programına göre, hikâyeler Sovyet rejiminin eleştirisi niteliğindeydi. 1942 yılında Güneş Doğmadan Önce (Pered Voshodom Slontsa) isimli uzun öyküsü SBKP tarafından Sovyetlere ağır eleştiri ve hakaret olarak değerlendirildi. Bolşevik dergisinde hakkında eleştiriler yapıldı. 1946'da Bir Maymunun Serüveni adlı öyküsü bir öncekinden daha kötü sonuçlar doğurdu. Zhdanov Doktrini ile suçlandıktan sonra 4 Eylül 1946'da Yazarlar Birliğinden ihraç edildi.Bundan sonra yoksul bir hayat sürmeye başladı. Bu dönem boyunca çeşitli yazarların romanlarını Rusça'ya çevirmek gibi işlerle uğraştı. 1953 yılında Yazarlar Birliğine tekrar alındı. Güneş Doğmadan Önce isimli öyküsü 1972 yılına kadar sansürlü kaldı.22 Temmuz 1958'de kalp yetmezliğinden öldü. Serapion KardeÅŸler Serapion Kardeşler(ya da Serapion Birliği , Rusça: Серапионовы Братья) Sankt-Peterburg'da 1921 yılında bir grup yazarın oluşturduğu oluşum. Birlik ismini 19. yüzyılda yaşamış Alman romantik yazar E.T.A. Hoffmann'ın Die Serapions-Brüder adlı romanından almıştır. Nedeni ise Hoffmann'ın romanındaki karakterlerin hep birlikte olmalarına rağmen hepsinin kendi yollarını çizmekte ve özelliklerini korumakta olmasından kaynaklanmaktaydı. Üyeleri arasında Nikolai Tikhonov, Veniamin Kaverin, Mikhail Zoshchenko, Victor Shklovsky, Vsevolod Ivanov, Elisaveta Polonskaya, Ilya Gruzdev, Mikhail Slonimsky, Lev Lunts, Vladimir A. Posner, Nikolay Nikitin ve Konstantin Fedin gibi isimler vardır. Bu topluluk 1919 yılında yayın yönetmenliğini Çukovsky'nin yaptığı Vsemirnaya Literatura yayınevi bünyesinde ilk kez varlığını gösterir. Maksim Gorki'nin destek verdiği bu grup edebiyat alanında seminerler vermekteydi. Bu grup kendi arasında doğucular ve batıcılar olarak ayrıldı. Zerrin Egeliler Zerrin Egeliler (d. 23 Ağustos 1942), Türk sinema sanatçısı. Genelde erotik filmlerde rol almıştır. Bireysel ve grup haklarÄ± Bireysel haklar, bireylerin devlet ve diğer bireyler karşısındaki hak ve özgürlükleridir. Bireysel haklar, devlet karşısında anayasalar ile korunur. Diğer bireyler arasındaki uyuşmazlıkların giderilmesi de yine hukuki süreç dahilinde gerçekleştirilir. Bu iki durumdan da açıkça anlaşılacağı üzere, bireysel hakların, hukukun üstünlüğü ilkesi cari olmadan teminat altına alınması mümkün değildir. KiÅŸisel haklar Türkiye Ralli Şampiyonası Türkiye Ralli Şampiyonası, Türkiye'de düzenlenen ulusal ralli şampiyonasıdır. 2012 Takvimi Ramazan Efendi Camii Ramazan Efendi Camii İstanbul'un Kocamustafapaşa semtinde bir camidir. 1585'te Mimar Sinan tarafından yapılan cami, Kuvayı Milliye caddesinin otobüs duraklarında biten yönündedir. Tek minareli, kırma çatılıdır. Çeşitli tamirler görmüştür. Dede Efendi bu caminin tamirine destek vermiştir. Hüsrev Çelebi Camii, Bezirganbaşı Camii adıyla da bilinir. Ramazan Efendi denmesinin sebebi buradaki tekke şeyhinin adının Ramazan Efendi oluşundandır. Ramazan Efendi, cami giriş kapısının solunda yapıya bitişik türbesinde yatmaktadır. Caminin avlu girişi iki kapıdan, aynı caddedendir. Avluda geniş bir bahçe ve etrafı duvarla çevrilmiş yaşlı ağaçlar, solda imam odası, sağda şadırvandan ayrı bir abdestlik ve arka tarafta mezarlık bulunmaktadır. Avlu ortasında, küp dikdörtgen bir şadırvan dört sütunlu bir çatıyla örtülüdür. Şadırvanın karşısında kadınlar yeri ve giriş kapısı sundurmasının solunda türbe bulunmaktadır. Küçük sundurmadan camiye girdikten sonra son cemaat yeri sağlı ve sollu bir platformda yükselir. Eşiktaşını geçerek camiye girdikten sonra mermer mihrap ve minberi çevreleyen çiniler göze çarpar. Altlı üstlü pencereler sağ ve solda ikişer, ön ve arka duvarda dörder sırayla yer alır. Kürsü solda ve ahşaptır. Bu caminin döşeme ve tavanı ahşaptır. Tavan, kare desenli ve boyalıdır. Kapıdan girişte sağda müezzin yeri ve minare kapısı bulunmaktadır. Girişten soldaki duvardan bir kapıyla sol tarafta bir odaya geçilir. Son cemaat yerinden üst kata giriş vardır. Duvarlarda çatlamalar meydana gelmiştir. Mihrabın iki yanında dev mumlar ve harimin ortasına inen topaç avizesi vardır. Cami içi değerli çinilerle süslenmiş, tavana yakın duvarlara Allah, Muhammed, Ebubekir, Ömer, Osman, Ali, Hasan, Hüseyin levhaları asılmıştır. Bu caminin yakınında Sümbül Efendi Camii bulunmaktadır. Zal Mahmud PaÅŸa Camii Zal Mahmud Paşa Camii İstanbul'un Eyüpsultan ilçesinde Kanuni Sultan Süleyman'ın veziri Zal Mahmut'un Mimar Sinan'a yaptırdığı cami, medrese, türbe, çeşmeden meydana gelen bir külliyedir. Eyüpsultan ilçesinde, Defterdar Caddesi ile Zal Paşa Caddesi arasında yer alır. Külliye bir cami, medrese, türbe ve çeşmeden oluşmaktadır. 1577 yılında Zal Mahmud Paşa ile eşi Şah Sultan tarafından yaptırılmıştır. İsmail Orman’ın bildirdiğine göre, “Medresenin bânisi olan Şah Sultan’ın 977 (1569) yılında düzenlediği vakfiye, külliyenin başlangıçta medrese, türbe ve çeşme şeklinde planlandığına işaret etmektedir. Külliye programına caminin eklenmesi, onun Zal Mahmud Paşa ile 982’de (1574) evlenmesinden sonra gerçekleşmiş olmalıdır.” Mimar Sinan’ın eseridir. Külliyenin merkezini cami oluşturmaktadır. Bir medrese şadırvan avlusu çevresinde, ve buna bağlı ikinci medrese düşük bir platformda türbe etrafında avlu ve Defterdar caddesi tarafında kapısında bir çeşmesi vardır. Caminin son cemaat yeriyle medresenin batı kolu arasındaki tek kollu bir merdivenden yaklaşık dört metre alçaklıktaki alt kademeye inilir. Sekizgen, tek kubbeli, girişi 6 sütunlu bir revaktan olan türbede Zal Mahmut Paşa yatmaktadır. Türbe pencereleri klasik karınca gözlüdür. Feshane caddesi üzerinde giriş kapısı sağında yer alan çeşmesi kesme taştan ve dikdörtgen çerçeve içinde inşa edilmiştir. Kitabesinde şu ifadeler yer alır: “Sahibül hayrat Şah sultan / Hazret-i ma’a Zal Mahmut Paşa / Fi sebilillah bunu itdi sebil / Selsebil ide Hüda ana ceza / Teşne diller dediler tarihini / Çeşme-i ma-i hayatı canfeza” 998 (1590) Küçük ayna taşında tamir tarihi olarak H. 1240 M.1824 yazılıdır. Caminin içinde üç yanda dörder sütunlu düz tavanlı revaklar vardır. Son cemaat yeri beş açıklı bir revaktır ve yanlar kubbelidir. Duvarlar taş ve tuğladır. Dış görünümü camiye kırmızı beyaz bir hava kazandırmıştır. Minare sağda yapıya bitişiktir. Duvar pencereleri iki sıradır. İç avlu, son cemaat yeriyle birlikte 17 sütun ve 15 kubbe ile çevrilidir. Ortada 8 sütunlu şadırvanı vardır. Caminin yapıya bitişik tek minaresi kalın gövdeli ve tek şerefelidir. Aptullah Kuran’ın bildirdiğine göre “Cami minaresi XVI. yüzyıla ait olmayıp 1894 depreminde yıkılan orijinal minarenin yerine bu tarihten sonra yapılmıştır.” Caminin duvarları taş ve tuğla karışımıdır. Cami büyük bir kubbe ile örtülüdür. Mihrabın çevresi devrine ait İznik çinileriyle kuşatılmıştır. Çinilerin desen ve teknik kalitesi üst seviyededir. Minberinin itinalı taş işçiliği Evliya Çelebi’nin övgüsünün yerinde olduğunu göstermektedir. Yan duvarlarda sık aralıklarla verilen iki sıra pencere açıklıklar, Mimar Sinan’ın diğer eserlerinde görülmemiş bir üslup olarak değerlendirilir. Daha önceleri de birçok tamirat geçiren cami son olarak 1955-63 yılları arasında restore edilmiştir. 2012 yılı Ağustos ayında başlayan son restorasyon çalışmaları 2015 yılında bitmiş ve ibadete açılmıştır. Caminin hamisi konumundaki Zal Mahmud Paşa'nın 1553 yılında boğdurulan Şehzade Mustafa'nın katlindeki dahlinden ötürü kamuoyunda duyulan derin üzüntü, bir dönem halkın özellikle bu camiye gitmemesine sebep olmuştur. Ankara Cinayeti (anlam ayrımı) Ankara Cinayeti Ankara cinayeti, 1945 yılında Ankara'da işlenen, üst düzey bürokratların adının karıştığı bir cinayettir. 16 Ekim 1945 tarihinde, Ankara'da Doktor Neşet Naci Arzan'ın Ulus Samanpazarı'ndaki muayenehanesinde Genelkurmay Başkanı Kâzım Orbay'ın oğlu Haşmet Orbay tarafından yedi kurşunla vurularak öldürülmesi olayıdır. Ankara Valisi Nevzat Tandoğan, Haşmet'in Robert Kolej'den arkadaşı olan ve onunla aynı evi paylaşan Reşit Mercan'ı ayağına getirtir ve ona bu cinayeti mutlaka üstlenmesi gerektiğini söyler. Mercan da, çaresiz istenileni yapar ve ertesi gün karakola gidip teslim olur. ""Cinayeti ben işledim"" der. Mahkeme kurulur. ""Katil benim"" diyen Mercan'a 20 yıl, Haşmet Orbay'a da ""Ona silahı ben verdim"" dediği için, sadece bir yıl ceza verilir. Ancak, basın hadisenin peşini bırakmaz. Bunun üzerine Yargıtay, mahkemenin ilk kararını bozar ve davayı da Ankara'dan alarak Bolu Ağır Ceza Mahkemesine gönderir. Bolu'daki yargılamalarda, mahkemede katilin Haşmet Orbay olduğu ortaya çıkar, aynı anda, cinayetin Vali Tandoğan tarafından kasten örtbas edildiği, hatta cebren başkasına yüklenildiği de ortaya çıkar. Cezalar, bu yeni duruma göre kesilir. Mahkemenin kararını Yargıtay'da bozduran ve gelişmelerin seyrini Tandoğan aleyhine olacak şekilde değiştirmeye sebep olan dönemin Yargıtay Cumhuriyet Başsavcısı Fahrettin Karaoğlan, 16 Haziran 1946 tarihinde otomobili içinde ölü bulunmuştur. Tanık olarak çağrıldığı mahkemede sanık durumuna düşen Ankara'nın 17 yıllık valisi, belediye başkanı ve aynı zamanda CHP İl Başkanı olan Nevzat Tandoğan, aniden bunalıma girip 9 Temmuz 1946 gecesi kafasına bir kurşun sıkarak intihar etmiştir. Bu olaydan sonra 30 Temmuz 1946 tarihinde Genelkurmay Başkanı Kâzım Orbay görevinden istifa etmiştir. 1945'te Tito liderliğindeki Yugoslavya'nın yönetimi altındaki Bosnalı Müslümanlar için de yardım paraları toplanmış; ancak, o tarihlerde toplanan ve miktarı bilinemeyen bu paralar da yerine ulaştırılamamıştır. Ankara'da muayenehane sahibi ve S.S.C.B Ankara Büyükelçiliği'nin doktoru Neşet Naci Arzan bu yardım parasını toplamaktaydı. Bir iddia öldürülme nedeninin Orbay ile birlikte yürüttükleri casusluk faaliyeti olduğu, diğer iddia ise Bosna için bu paraların zimmete geçirilmesi olduğudur. Ancak, gerçek hiçbir zaman tam olarak aydınlatılamamıştır. Tarihe Ankara Cinayeti olarak geçen olayın sanıkları Reşit Mercan ve Haşmet Orbay'ın Robert Kolej'den arkadaşları Çorum eski milletvekili İhsan Tombuş, işlenen bu cinayetin —ana sebebi hariç— hemen bütün yönlerini araştırmış ve topladığı bilgileri aynı isimle kitap haline getirmiştir. Kazasker Ä°vaz Efendi Camii İvaz Efendi Camii, şehrin karasurlarıyla kısmının Haliç’e yakın köşesinde Edirnekapı ve Ayvansaray arasında Eğrikapı yakınında bulunmaktadır. Halk arasında Eğrikapı Camii olarak da bilinen mabet Bizans döneminde imparatorlar tarafından çokça tercih edilen Blakhernai Sarayı’nın kalıntılarının bulunduğu yerdeki teras üzerine inşa edilmiştir. Cami avlusunun batı sarafı kara surları ile sınırlandırılmış olup bu kısımda Anemas Kulesi adı verilen bir kule bulunmaktadır. Surlara paralel olarak Haliç’e doğru uzanan kemerli ve tonozlu uzun dehliz olan Anemas Zindanları yukarı ucu İvaz Efendi Camii’nin avlusunun altında uzanmaktadır. Yıllar öncesinde cami avlusunda bir sıbyan mektebi ve bir medresenin olduğu bilinse de bu yapılardan günümüze herhangi bir kalıntı ulaşmamıştır. Caminin kıble yönündeki duvarının dışında bulunan küçük meydanın ortasındaki kitabesiz çeşme hala varlığını korumaktadır. Caminin tarihçesine dair fazla bilgi olmamakla birlikte İstanbul’da büyük tahribatlara sebep olan büyük yangınlardan etkilendiği düşünülmektedir ancak caminin içinde yangından kolayca etkilenebilecek ahşap pencere kapakları, nakışlı külahı ve yine ahşap olan minber günümüze kadar gelmiştir. 19. Yüzyıl içinde İstanbul mimarisinde bir ilk olan ve camiyi üç taraftan çeviren çevre revakları ortadan kalkmış ve sadece girişlere ahşaptan camekanlı sundurmalar yapılmıştır. 1940-1950 yılları arasında bu sundurmalar da yok olum ve yerine öncekilere benzemeyen sundurmalar yapılmıştır. Şadırvanı ve eskiden kalma şadırvan kalıntıları bulunmayan cami mimarisi bakımından çağdaşı olan mimari eserlerden farklıdır. Mihrap kısmı dışarıya taşan kare şeklindeki caminin üç tarafındaki cephelerinde ince ahşap direklere oturan, öne meyilli ahşap çatılara sahip “U” biçiminde sakaflar bulunuyordu. 1950li yıllara kadar görülen bu elemanlar günümüzde bulunmamaktadır. Bu ölçülerdeki ibadethanelerin sahip olması gereken üç veya beş bölümlü son cemaat yeri İvaz Efendi Cami’de bulunmamaktadır. Son cemaat yeri olarak sadece sağdaki revak kullanılmaktadır, bu sebeple kıble duvarı köşesine ve dışa çıkıntılı yapılan minarenin kürsü kısmında küçük bir mihrap bulunur ve bu alışılmış bir uygulama değildir. Pencere söveleri küfeki taşından olan caminin bazı yerlerinde ve mihrap çıkıntısında yalnızca taş kullanılırken genel olarak kesme taş ve tuğladan karma malzeme ile yapılmıştır. Mimari olarak diğer Türk eserlerinden farklı olan camide en şaşırtıcı kısım giriş cephesidir. Girişte diğer camilerde bulunan ve bir abideye benzeyen bir taç kapı yoktur. Bunun yerine iki yanda yer alan insan boyu ölçülerinde mermer söveli, yay kemerli ufak kapılar bulunur. Her girişin hemen yanında yukarı galerilere çıkış için ikinci bir giriş daha mevcuttur. Cephenin ortasında birbirine bitişik dört pencere bulunmaktadır, bu sistem üst kısımda da aynı şekilde sürdürülmüştür. Yanlar da ise altlı üstlü ikişer pencere açılmıştır. Altta bulunan pencereler dikdörtgen üsttekiler ise sivri kemerlidir. Saçak hattının üstünde, tromplar hizasında sivri kemerli dört pencere bulunmaktadır. Böylece caminin giriş cephesinden bakıldığında zeminin üstünde iki mahfil olduğu anlaşılmaktadır. Cami plan bakımından dikdörtgen gövdeli, altı paye ile taşınan kubbeli bir yapıya sahiptir. Mihrap kıble yönünde dışarı çıkıntılı bir mekandadır. Altıgeni oluşturan, duvarlardaki payelere oturan büyük kemerler üzerinde duran ve pandantiflerle geçişi sağlanan ana kubbe harimi örtmektedir ve bu ana kubbe etrafında bir tane kıble yönünde, iki yanda ikişer tane olmak üzere toplam beş adet yarım kubbe bulunmaktadır. Köşelerdeki geçişlerde zengin mukarnas dolgular kullanılmıştır. Harimde, diğerlerinden daha geniş bir kemerle ayrılan mihrap çıkıntısının üstünü örten yarım kubbenin geçişleri içten dilimli tromplarla sağlanmıştır. Kasnaklarında pencerelerin açıldığı kubbe ve yarım kubbeler kurşunla kaplanmıştır. Harimin kıble duvarına kadar uzanan iki yanında bulunan mahfil galerileri altıgen esaslı camilerde usuldendir ve İvaz Efendi Camii’nde de mevcuttur. Bu mahfil galerileri iki yanda da altışar tane olan sivri Türk kemerleri tarafından taşınmaktadır. Girişlerin arasındaki mahfil yandakilerle aynı hizadadır. Buradaki en üstte ve dört pencere ile aydınlatılan mahfile neden gerek görüldüğü ve görevinin ne olduğu anlaşılamamaktadır. Bütün galeri ve mahfillerin ahşap korkulukları yeni olduğu üslupsuz olmalarından anlaşılmaktadır. Caminin cephelerinde çok sayıda bulunan pencereler caminin bol miktarda ışık almasını sağlamıştır. Bu pencere çokluğu, İvaz Efendi Camii’nde sadece cepheyle sınırlı değildir, kubbe kasnağı, trompların ve içinde mihrabın bulunduğu yarım kubbenin kasnağında da pencereler bulunmaktadır. Aynı zamanda kıble duvarında mihrabın üstünde de sivri kemerli büyük bir pencere daha vardır. Minarenin kıble duvarının köşesinde yer almış olması alışılmadık bir durumdur ve kürsü kısmında ufak bir mihrapla cami duvarına bitiştiği yerde içi mukarnaslı küçük bir tromp yer alır. Üstünde şerefeye geçişi sağlayan geniş çukurlu mukarnaslar halindeki gövdesi hafifçe pahlandırılmıştır. Şerefeye kadar yıkık olan minarenin şerefe korkuluğu ve petek kısmı 1950’den sonra yapılmış ve 1990’da tekrar yenilenmiştir. İvaz Efendi Camii’nin iç süslemesinde mihrapta çini kullanılmıştır. Mihrabı çevreleyen çiniler, beyaz zemin üzerinde her bir karoda iki yarım olmak üzere sekiz uçlu yıldızlarla bezenmiştir.iö yüzeyi uzunlamasına dilimler halinde olan mihrabın yaprak ve çiçeklerden oluşan bir süslemeye sahip olan beş tam, iki yarım pano halinde yüzeyleri mevcuttur. Bu yüzeylerde çini üzerinde Allah ve Muhammed, Ebu Bekir ve Ömer, Osman ve Ali, Hasan ve Hüseyin, en sonuncuda da “rıdvânullāhi teâlâ” yazıları bulunmaktadır. Kıble duvarı önünde oldukça kalabalık bir hazire bulunan yapını kesme taş avlu duvarının bir kısmı durmakta ve Dervişzade Sokağı’na kemerli bir kapı ile geçiş sağlamaktadır, bu girişin sol tarafında binalar bulunmaktadır. İç kısımda kubbenin ortasından sarkan avize çok eski değildir. Minber oldukça sadedir ve malzemesi mermerdir ancak minberin külah kısmı zengin kalem işi nakışlarla bezenmiştir. Harimdeki kalem işleri ise yenidir. Mahfilleri taşıyan sütunlar ve sütun balıkları yağlı boya ile kaplanmıştır. Camideki ahşap işçiliğinden kalan bazı pencere kanatları vardır, kapılara ise ahşap düz kapı kanatları takılmıştır. Ferruh KethÃ¼da Camii Ferruh Kethüda Camii İstanbul'un Balat semtinde, Ayvansaray Mahallesi, Mahkemealtı Caddesi üzerinde yer alır.Kanuni Sultan Süleyman'ın sadrazamı Semiz Ali Paşa'nın kethüdası yani kahyası olan Ferruh Ağa tarafından 1562-63 tarihinde inşa ettirilmiştir. Mezarı caminin ön tarafındaki hazire içinde bulunmaktadır. Mimar Sinan'ın eseri olan cami, Osmanlı döneminde Halvetiyye tarikatının Sünbüliye koluna ait bir tekke olarak da kullanıldığı için Balat Tekkesi adıyla da ünlenmiştir. Tekkeye ait diğer bölümler zaman içinde yıkılıp ortadan kalkmıştır. Külliyeden günümüze sadece cami ve çeşme kalabilmiştir. Dikdörtgen planlı olarak, kesme taştan inşa edilen caminin mihrabı baştan başa Tekfur Sarayı imalatı olan değerli çinilerle kaplıdır. Duvarlarındaki diğer Tekfur çinileri 1940'lı yıllarda çalınmış ve tahrip edilmiştir. Ferruh Kethüda Camii, tekkelerin kapatılmasıyla birlikte, 1925 yılından sonra uzun müddet hizmet dışı kalmış ve harap duruma gelmişken, semt halkı tarafından kurulan bir derneğin girişimleri ile 1953 yılında onarılmaya başlanmış ve Vakıflar İdaresi'nin desteğiyle de 1960 yılında yeniden ibadete açılmıştır. 1986 yılında yapı büyük bir onarım daha görmüştür. Kıble duvarında bir güneş saati olan cami düz kiremit çatılı, mütevazı bir binadır. Bahçede sonradan yapılan küçük bir süs havuzu yer alır. Caminin bünyesinde Osmanlı şeriye mahkemelerinden biri de faaliyet göstermiştir. Üzerinde bulunduğu caddenin adı da buradan gelir. Eskiden Balat Şeriye Mahkemesi bu caminin avlusunda kurulurdu. IHI (ÅŸirket) IHI Corporation, eski adı ile Ishikawajima-Harima Heavy Ind. Co. Ltd. (石川島播磨重工業株式会社, İşikavajima Harima Jūkōgyō Kabuşiki-gayşa) Uluslararası alanda jet motorları, gemi, uzay teknolojileri, çelik köprü, ve çeşitli ağır sanayi dallarına yönelik makine imalatında faaliyet gösteren Japon firması. 1853 yılında Tokyo'da kurulmuştur. Şirket merkezi Tokyo Koto-ku(江東区)`da bulunmaktadır. İstanbul'da Haliç Köprüsü ve Fatih Sultan Mehmet Köprüsü'nün imalat ve montajını gerçekleştirmiştir. 30 Mayıs 2006 tarihinde temel atma töreni yapılan İstanbul'daki "Büyük Açıklıklı Köprülerin Sismik Takviye Projesi" dahilinde Karayolları Genel Müdürlüğü ile çalışmaktadır. Ã‡orum milletvekilleri Çorum milletvekilleri, Türkiye Büyük Millet Meclisinin 1. döneminden beri Çorum şehrini temsil eden milletvekilleri ve senatörlerin listesidir. Yasin HatipoÄŸlu Yasin Hatipoğlu (d. 1935, Yozgat, Türkiye), Türk siyasetçi. Ankara Üniversitesi Hukuk Fakültesi'ni bitirdi. Alaca Belediye Başkanlığı, HAK-İŞ Konfederasyonu Genel Başkanlığı, 4.(XV), XIX., XX. ve XXI. Dönem Çorum Milletvekilliği ile Türkiye Büyük Millet Meclisi Başkanvekilliği yaptı. Refah Partisi'nin kapanmasından sonra Fazilet Partisi'ne geçen Yasin Hatipoğlu Türkiye Büyük Millet Meclisi'nde Başkanvekilliği yaptı. Şiire olan merakıyla da tanındı. Özellikle küskünler döneminde sıkıntılı günler geçiren politikacının Türk Sanat Müziği'ne karşı duyduğu ilgi ve bunu Meclis'e taşıması gergin oturumların en büyük ilacı oldu. Giyimine düşkünlüğü ile tanınan Yasin Hatipoğlu'nun dinlenirken ayakkabı ve çorap giymeyi hiç sevmemesi ve makamında sabolarla dolaşması, bu imajına aykırı bir tutum içinde olmasına neden teşkil etti. Halen Saadet partisinde siyasi hayatını devam ettirmektedir. Evli ve altı çocuk babasıdır. Murat Yıldırım (siyasetçi) Murat Yıldırım (d. 27 Haziran 1958, Çorum, Türkiye), Türk siyasetçi. Eğitimci ve iş adamıdır,Eskişehir Eğitim Enstitüsü Matematik Bölümü'nü bitirdi.İngiltere'de The University of Manchester Institute of Science and Technology'de İngilizce Matematik öğrenimi gördü.Özel Pınar Çözüm Dergisi (Ensar) Dershaneleri ve Özel Pınar Eğitim Kurumlarını kurdu. Farklı grup ve sivil toplum kuruluşlarında yer aldı.Bu kuruluşlarda kuruculuk ve yönetilicik yaptı. 22. ve 23. Dönemde Çorum Milletvekili seçildi. 22 ve 23. Dönemde Parlamentolararası Birlik (PAB) ve Akdeniz Parlamenter Asamblesi (AKDENİZ-PA) Türk Grubu Üyeliklerinde bulundu. 24. Dönemde Parlamentolararası Birlik (PAB) Türk Grubu Üyeliği görevini yeniden üstlendi. Ak partilidir. Evli ve üç çocuk babasıdır. Bolvadin MÃ¼zesi Afyon Bolvadin Müzesi (Yanık Kışla Belediye Müzesi), Afyon'un Bolvadin ilçesinde yer alan, hem arkeolojik, hem etnografik eserlerin sergilendiği belediyeye ait karma bir müzedir. Müze, 15 Kasım 1987’de ziyarete açılmıştır. 2008’de “Yanık Kışla” diye adlandırılan tarihi askeri binaya taşınmıştır. 687 m² kapalı, 232 m² açık alana sahip ilk müze binası, belediye sineması (Işık Sineması) olarak yapılmış, bir süre sonra belediye kültür merkezi olarak kullanılmış ve nihayet 1987 yılında belediye tarafından alınan kararla müze haline getirilmiş iki katlı bir bina idi. O güne kadar Bolvadin Lisesi'nin bahçesinde ve Alkoloid Fabrikası'nda toplanan 50 kadar arkeolojik eser, binanın müzeye dönüştürülmesinden sonra binaya getirilmi müze koleksiyonunun çekirdeğini bu eserler oluşturmuştur. Müzenin ilk müdürü ve müzenin kurucusu olarak Nurettin Özkan görevlendirilmiştir. Müze, 2008 yılında Yanık Kışla binasına taşınmış, eski bina müze olarak restore edilmiştir Müzede Erken Tunç Çağı, Antik Roma, Bizans, Selçuklu, Osmanlı ve Cumhuriyet dönemine ait buluntular ile yöresel gelenek ve görenekleri yansıtan etnoğrafik malzemeler sergilenmektedir. Sergilenen malzemeler arasında Bolvadin'deki haşhaş üretimi ve kullanımına, Eber Gölü yöresindeki kamıştan hasır üretimine ilişkin fotoğraf ve malzemeler; kavaflık, koşumculuk, marangozluk, berberlik, çiftçilik, demircilik gibi mesleklere ait malzemeler; pekmez imalathanesi malzemeleri, kaymak imalat malzemeleri ile mamullerinin figürleri;çeşitli mutfak malzemeleri, elbiseler, ağırlık-tartı malzemeleri, ateşli ve ateşsiz silahlar, Roma ve Bizans ağırlıklı, Beylik, Osmanlı ve Türkiye Cumhuriyeti sikke ve para koleksiyonları vardır. Roma, Bizans lahit parçaları ve steller, Osmanlı mezar taşları da müze koleksiyonunda yer alır. Bolvadin Gelin odası ve Bolvadin Oturma odası olarak düzenlenmiş iki teşhir salonu yapılmıştır. Into the Wild (film) Into the Wild, Jon Krakauer'ın 1996 yılında yayımlanan ve Christopher McCandless adındaki bir gencin maceraları hakkında, filmle aynı ada sahip, kurgusal olmayan bir kitabından uyarlanmış, 2007 yapımı sinema filmi. Türkçede "Özgürlük Yolu" olarak da bilinen filmin ve uyarlandığı kitabın orijinal İngilizce adı "Vahşi Doğaya Doğru" anlamına gelir ve adını eserin başlarındaki "I now walk into the wild" (Türkçesi: "Şimdi vahşi doğaya doğru yürüyorum") cümlesinden alır. Sean Penn'in yönetmenliğini ve yapımcılığını yaptığı filmin oyuncu kadrosunda Emile Hirsch, Vince Vaughn ve Catherine Keener yer alır. Film, En İyi Kurgu ve En İyi Yardımcı Erkek Oyuncu (Hal Holbrook) dalında Oscar'a aday gösterilmiştir. Amerikan Film Enstitüsünce hazırlanan "2007 yılının Amerikan filmleri" listesinde bulunmaktadır. Üniversiteden yeni mezun olan Christopher, anne ve babasıyla geçmişte yaşadığı sorunların da etkisiyle, sahip olduğu her şeyden vazgeçer ve Alaska'da vahşi doğada tek başına yaşamaya çalışır. Alaska'ya kadar olan iki senelik yolculuğu esnasında pek çok renkli karakterle arkadaşlık kurar. Åžark Vaatleri Eastern Promises 2007 yapımı David Cronenberg filmi. Filmin ilk gösterimi 8 Eylül 2007'de Toronto Film Festivali'nde gerçekleşti. ABD'de 14 Eylül 2007'de gösterime giren film İngiltere'de 17 Ekim 2007'de Londra Film Festivali'nde gösterilmiştir.. Film 15 Eylül 2007'de Toronto Film Festivali'nde halkın seçimi ödülünü aldı. Film 3 dalda 65. Altın Küre Ödülleri'ne aday gösterildi. Bu kategoriler; En İyi Film, En İyi Aktör-Drama (Viggo Mortensen) ve En İyi Müzik (Howard Shore).Viggo Mortensen ayrıca en iyi erkek oyuncu dalında Screen Actors Guild Awards'a ve Oscar'a aday olmuştur. 24 Aralık 2007 tarihi itibarı ile film eleştirmenlerinin yorumlarının yer aldığı Rotten Tomatoes sitesinde film hakkında yapılmış 170 film eleştirisinden %88'i film hakkında olumlu yorum içermektedir. (Fresh: 150 Rotten: 20) Anna, doğum sırasında kollarında ölen genç bir Rus kadınla ilgili gerçekleri araştıran idealist bir ebedir. Elindeki tek ipucu, kadının günlüğüdür ve bu günlük onu Rus mafyasının tam kalbine götürür. Anna burada çetenin yeni üyesi Nikolai ile tanışır. Nikolai’ın görevi öldürülenleri tanınmaz hale getirmek ve katillerin izlenmesini önlemektir. Anna’nın haberi olmadan görevini yapmaya devam eder. Bu arada Anna elindeki günlüğün birçok hayat kurtarabileceğinden habersizdir. T4 (Ä°stanbul metrosu) T4 (Topkapı – Mescid-i Selam) Tramvay Hattı, İstanbul'da yer alan tramvay hatlarından birisidir. Günlük ortalama 150 bin yolcuyla, T1, M1 ve M2 hatlarının ardından İstanbul ulaşımında en çok kullanılan dördüncü raylı sistemdir. T4 hattı, Sultançiftliği ve Gaziosmanpaşa bölgesinin yolcu trafiğini önemli aktarma noktalarına taşımak ve bölge trafiğini rahatlatmak amacıyla kurulmuştur. Yedisi yer altında olmak üzere 22 istasyonu vardır. Hat, hafta içi 06:00-00:00 saatleri arasında yoğun zamanlarda 5 dakikada bir sıklıkla çalışır. Yüksek tabanlı tramvay araçlarının kullanıldığı hat Sultangazi, Gaziosmanpaşa, Esenler, Bayrampaşa, Eyüpsultan ve Zeytinburnu ilçelerinin arasından, Eski Edirne Asfaltı ve Rami Kışla caddesinden geçmektedir. Topkapı istasyonunda başlayan hat, Anıt Mezar'ın karşısında yer altına girmekte ve Edirnekapı tekrar yer üstüne çıkmakta, Demirkapı'da tekrar yer altına girip Uluyol - Bereç'te tekrar yer üstüne çıkmakta ve son kez Bosna - Çukurçeşme'de tekrar yer altına girip TEM'in güneyinde Kiptaş - Venezia'da yer üstüne çıkmakta ve Mescid-i Selam'a ulaşarak sona ermektedir. Hattın, Tepeüstüne kadar yaklaşık 2,50 km. daha uzatılması planlanmaktadır. 17 Eylül 2007'den itibaren deneme seferleri biten ve normal seferlerine başlayan tramvay hattında 18 Mart 2009'a kadar Mescid-i Selam – Şehitlik istasyonları arasında hizmet verilmiştir. Hattın Şehitlik – Topkapı etabının tamamlanmasının ardından 18 Mart 2009 tarihinden itibarıyla Topkapı – Mescid-i Selam arasında seferler yapılmaktadır. Tramvay hattında Hyundai Rotem, Duewag ve yerli tramvay İstanbul olmak üzere 3 çeşit tramvay aracı çalıştırılmaktadır. T4 hattı, Kiptaş - Venezia istasyonunda açılacak olan M7 (Kabataş – Mahmutbey) metro hattı ile Şehitlik istasyonunda Metrobüs hattıyla, Vatan istasyonunda M1ᴀ (Yenikapı – Atatürk Havalimanı) ve M1ʙ (Yenikapı – Kirazlı) metro hattıyla, Topkapı istasyonunda ise T1 (Kabataş – Bağcılar) tramvay hattı ve Metrobüs hattıyla entegre durumdadır. Yüksek tabanlı tramvay araçlarının kullanıldığı hat Sultangazi, Gaziosmanpaşa, Bayrampaşa ve Eyüp ilçelerinin arasından geçmektedir. Saatte tek yönde 25.000 yolcu kapasitesi hesaplanan hattın istasyonları 3'lü dizi çalıştırılacak şekilde tasarlandı, ayrıca özürlü ve yaşlı yolcuların erişimi için rampalar ile yer altı istasyonlarında asansör ve yürüyen merdivenler bulunmaktadır. Chauncey Billups Chauncey Ray Billups (d. 25 Eylül 1976; Denver, Colorado) Amerikalı basketbolcudur. Chauncey Billups, basketbol kariyerine George Washington Lisesi'nde başladı. Buradaki 2. yılında Colorado eyaletinin en iyi oyuncusu seçildi. 1995'te McDonald's All American Team'e seçilse de diz sakatlığından dolayı oynayamadı. Daha sonra Colarado Üniversitesine geçti. Oradaki iyi oyunu sebebiyle 4 numaralı forması emekli edildi. 18,5 sayı ortalaması tutturdu. 1997 NBA Draftı'nda Boston Celtics tarafından 3. sıradan seçildi. Ancak Kenny Anderson karşılığında Toronto Raptors'a takas edildi. Sezonun yarısına gelindiğinde Billups Denver'ın yolunu tutmuştu. Ancak bir türlü bekleneni veremeyen Chauncey Orlando'ya gönderildi. Orada da sakatlıklar yüzünden başarısız oldu ve hiçbir maça çıkamadı. 2001-2002 sezonunda Terrell Brandon'un yedeği olarak Minnesota Timberwolves'a gitti. Brandon'un sakatlığı yüzünden ilk beş çıkmaya başladı ancak sezon sonunda serbest kaldı. 2002-2003 sezonunun başında free agent olarak Detroit Pistons'a imza attı. Bu imza onun kariyerinde bir dönüm noktası oldu. Detroit'te aslında 4 numarayı alacaktı ama 4 numara Joe Dumars için emekli edildiğinden o sırada Lindsey Hunter'a ait olan 1 numarayı aldı. Pistons'ta şutör kimliğini ve savunma gayretini ön plana çıkardı. Detroit'in 2004 NBA Finali'ne çıkmasında 21.4 sayı ve 5.2 asist ortalamalarıyla başrolü oynadı. Finallerin MVP'si olarak ilk şampiyonluk yüzüğünü elde etti. Bir sene sonra takımı finalde San Antonio'ya kaybederken Billups takımın en önemli oyuncusu konumundaydı. 2006 yılında takım kaptanı oldu ve bu sezonki müthiş oyunuyla ligin en iyi point guardlarından biri oldu. Bu yıl içerisinde ilk kez NBA All Star'a seçildi. 2007'de serbest kaldı. Ancak birkaç gün sonra 2002'deki sözleşmenin aynısına imza attı. 2008 yılını da Detroit'te başarıyla geçirdikten sonra 2008-2009 sezonunda Allen Iverson karşılığında eski takımı Denver Nuggets'a geçti. Orada da iyi oyununu sürdürmekte.. Chauncey, kritik anlarda eli titremeden attığı şutlar ve serbest atışlar sebebiyle "Mr.Big Shot" lakabıyla anılır. Ahi Ã‡elebi Camii Ahi Çelebi Camii Fatih ilçesinin Eminönü semtindeki bir camidir. ‘Kanlıfırın Mescidi’ ve ‘Yemişçiler Camii’ olarak da bilinir. İstanbul Ticaret Üniversitesi'nin arkasında, Zindan Han yakınında ve Yoğurtçular sokağındadır. Banisi Ahi Mehmet Çelebi 'dir. Adı kaynaklarda Ahmed ve Mahmud olarak da geçmektedir. Daha çok Ahî Çelebi ismiyle şöhret bulmuştur. Ahi Çelebi, İkinci Bayezit ve Yavuz Selim devirinde yaşayan ve iki defa hekimbaşılık yapan bir Türk tabibidir. Babası Fatih Sultan Mehmet ve İkinci Bayezit devirlerinin ünlü hekimlerinden Tebriz ya da Şirvan asıllı Mevlana Kemal’dir. Ahmet Çelebi, hekimliği daha çok babasından öğrenmiştir. Kaynakların belirttiğine göre, yaşı doksanı geçmiş olduğu halde, hacdan dönerken Kahire’de ölmüş ve İmam Şâfiî’nin kabri civarına defnedilmiştir. Cami, 1539 ve 1653 yıllarında iki kez yanmış, 1892 zelzelesinde ise büyük hasar görmüştür. Tezkiret’ül Ebniye ve Tezkiret-ül-bünyan’da Mimar Sinan’ın eserleri arasına gösterilen yapı uzun yıllar harap vaziyette idi. 1990'lı yıllarda restorasyona alınarak yeniden faaliyete geçirilmiştir. Bu cami Evliya Çelebi'nin "şefaat ya Rasulullah" yerine "seyahat ya Rasulullah" rüyasını gördüğü camidir. Bu yönüyle İstanbul folklorunda ayrı bir yer tutar. Dikdörtgen plan üzerine, ikişer kemerle desteklenen tek kubbeli, taş-tuğla yapımı olup, kubbe kasnağı demirden bir çemberle çevrilidir. Kapısına merdivenlerden çıkılır. Restorasyon sürecinde caminin minaresi de yenilenmiştir. Çavuşbaşı Camii Çavuşbaşı Camii, Mimar Sinan'ın 1538'de Abdi Subaşı ve Mahmud Ağa için yaptığı, İstanbul'da Sütlüce Hamam sokağında bulunan cami. Mahmud Ağa camii olarak da bilinir. Taş merdivenlidir. Duvarlar taş-tuğladır. Çatı ahşap ve kiremit örtülüdür. Avluda bir kütüphane ve mezarlık, bir türbe bulunmaktadır. Minaresi taştan, kürsü ve minberi ahşaptır. Kırşehir milletvekilleri Kırşehir milletvekilleri, Türkiye Büyük Millet Meclisinin 1. döneminden beri şehrini temsil eden milletvekilleri ve senatörlerin listesidir. Erden EruÃ§ Erden Eruç (d. 1961), Türk dağcı, denizci ve gezgin. KaslaGit sloganıyla yola çıkmıştır. "Kürekle okyanus geçen ilk Türk" unvanına sahiptir. 2007 yazında başladığı Kas Gücüyle Devrialem projesini 5 sene 11 gün sonra 2012 yazında tamamlamıştır. Tarihte kendi gücüyle devrialemi başarmış ilk ve tek kişidir. En hızlı kas gücüyle devrialem rekorunun sahibidir. Tarihte üç ayrı okyanusu küreklemiş ilk kişidir. Büyük Okyanus’ta teknesinde geçirdiği 312 gün ile denizde en uzun süre kalan yalnız kürekçiye dair Guinness Dünya Rekoru’nun sahibidir. Atlas Okyanusu üzerinde kas gücüyle durmadan katedilen en uzun mesafe Eruç’a aittir. 2010 yılı sonu itibarıyla hayatının 876 gününü okyanuslarda kayığında geçirmiş olup dünyada hayatta olan en tecrübeli okyanus kürekçisidir. 29.000 denizmili civarında bir mesafeyi küreklemiş olan Eruç 2013 Haziran ayı itibarıyla kariyer toplamında dünyada önde giden okyanus kürekçisidir. Türkiye Milli Olimpiyat Komitesi tarafından Fair Play Ödülü, dünyaca itibar sahibi Explorers Club tarafından 2010 Vancouver Ödülü ve 2013 Liyakat Ödülü, Zirve Dağcılık Kulübü tarafından Dağcılığın Zirve Ödülü, Türk Deniz Ticaret Gazetesi tarafından Altın Yunus Ödülü, Outside Magazine tarafından 2013 Yılın Maceracısı Ödülü ve Best of ExplorersWeb 2012 Ödülü sahibidir. 1961 yılında Lefkoşa'da doğdu. Babasının askerlik mesleği nedeniyle çocukluğunda Türkiye'nin değişik yerlerinde bulundu. Çocukluğundan itibaren çeşitli sporlarla uğraştı. İlk tırmanışını 11 yaşındayken babası ile birlikte Erciyes Dağı'nın doğu zirvesine gerçekleştirdi. Yüksek dağ, teknik duvar, kar ve buz tırmanışlarını ve çeşitli doğa sporları ile ilgilenmeyi hiç bırakmadı. Üniversite yıllarında müsabık olarak güreş ve sonraki yıllarda judo yaptı. Maraton dahi koştu. Lise öğrenimini Bornova Anadolu Lisesi'nde tamamladı. Eğitimini, Boğaziçi Üniversitesi Makine Mühendisliği bölümünde sürdürdü. Bu okuldan yüksek mühendis olarak mezuniyetinin ardından yüksek lisans için gittiği ABD'ye yerleşti. 41 yaşına dek ABD'de çeşitli firmalarda teknik uzman olarak çalıştı. 1999 yılında Virginia’daki George Mason Üniversitesi ‘nden MBA