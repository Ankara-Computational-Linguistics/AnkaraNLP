(Yeniden kırılan cam sesleri duyuldu.) ''Söyle bakayım Pat. O penceredeki şey nedir.'' ''Ne olacak, kol efendimiz.'' (Kolu gol diye söylüyordu) ''Kol mu, hadi sen de kaz. Hiç böyle kol görülmüş müdür, bütün pencereyi kaplıyor.'' ''Doğru, kaplıyor, efendimiz. Ama yine de kolluğuna kol.'' Eh, kolsa bile burada işi ne. Al onu götür.'' Bundan sonra epeyce bir zaman konuşma filan işitilmez oldu. Yalnızca ara sıra Alice'in kulağına ''Doğrusu, efendimiz, bundan hiç hoşlanmadım. Hiç mi hiç.'' ''Sana ne dedimse onu yap, korkak'' gibisinden fısıltılar çalınıyordu, sonunda Alice gene elini açıp havayı avuçladı. Bu kez haykırışlar ikileşti, kırılan cam şangırtısı fazlalaştı. Alice, ''Amma da çok hıyar fideliği varmış'' diye düşündü. ''Şimdi ne yapacak acaba. Beni pencereden dışarı çekecekler desem nerede o günler. Keşke böyle bir şey yapabilseler. Burada daha fazla kalmayı ben de istemiyorum ki.'' Bir süre, başka bir şey işitmeksizin bekledi. Sonunda hep bir ağızdan konuşan bir kalabalığın sesiyle küçük araba tekerleklerinin çıkardığı bir gürültü duydu. Kulağına şu sözler çalındı ''Öteki merdiven nerede. Ben yalnızca bunu getirecektim, öteki Bill'dedir. Bill. Onu buraya getir yavrum. İşte. Şu köşeye dayayın onları bakayım. Hayır. Önce ikisini birbirine bağlayın, daha yarı yere bile varmıyor. Canım. Yetişir pekâlâ o kadar da işi yokuşa sürmeyin. Hey. Bill, tut şu ipi... Dam o ağırlığı çekebilecek mi. O arduvaz parçasına dikkat et, gevşemiş. Eyvah koptu. Başınızı sakının. (Büyük bir gümbürtü) Kim yaptı bunu. Herhalde Bill'di... Bacadan kim inecek. Yok, ben inmem. Kendiniz inin. Hiç bile değil. Bill insin. Hey Bill. Efendi söylüyor. Bacadan sen inecekmişsin.'' Alice kendi kendine, ''Ya. Demek bacadan Bill iniyor ha'' dedi ''Anlaşılan her işi Bill'e yüklüyorlar. Dünyada Bill'in yerinde olmak istemem. Ocağın içi dar, ama biraz olsun tekme atabilirim.'' Ayağını bacanın içinden çekebildiği kadar çekti, küçük bir hayvanın çeperlere sürtünerek, tırnaklarını geçirerek ona yaklaştığını işitinceye kadar bekledi (ne biçim bir hayvan olduğunu pek kestiremiyordu) Sonra, kendi kendine, ''Bu Bill'dir'' diyerek hızla bir tekme vurdu ve arkasından ne olacak bakalım diye bekledi. İlk işittiği, hepsinin birden ''İşte Bill'' diye bağrışmaları oldu, sonra tavşanın sesi, ''Çitin yanındaki. Yakala.'' diye haykırdı. Sonra sessizlik çöktü, sonra gene karmakarışık sesler yükseldi ''Başını kaldırın... Biraz konyak.. durun boğacaksınız... nasıldı, ahbap. Ne oldu sana. Hadi bize hepsini anlat.'' Sonunda hafif, cırlak bir ses duyuldu (Alice, ''Bu Bill olacak'' diye düşündü) ''Vallahi pek bilemiyorum... Teşekkür ederim, başka istemem, şimdi daha iyiyim -heyecanlıyım da pek iyi anlatamıyorum- Bütün bildiğim, zıpçıktı yollu bir şey beni top gibi havaya fırlattı.'' Ötekiler, ''Ya... Ya... Öyle oldu, öyle oldu'' dediler. Tavşanın sesi ''Evi yakmalıyız'' dedi. Alice avazı çıktığı kadar haykırdı ''Eğer yakacak olursanız, Dinah'ı üzerinize yollarım.'' Çevreye o anda bir ölüm sessizliği çöktü. Alice kendi kendine, ''Şimdi ne yapacaklar acaba. Eğer akılları olsa şu damı kaldırırlar'' diyordu. Bir iki dakika sonra gene bir gidip gelme başladı, Alice tavşanın sesini işitti, ''Şimdilik bir araba dolusu yeter'' diyordu. Alice, ''Bir araba dolusu ne acaba.'' diye düşündü, fakat uzun zaman düşünmesine gerek kalmadı, bir saniye sonra pencereye bir çakıl taşı yağmurudur yağmaya başladı, taşlardan bazısı yüzüne çarpıyordu. Kendi kendine ''Bunu durdururum ben'' dedi ve ''Bu işi yinelememeniz sizin için iyi olur'' diye haykırdı. Bunun üzerine bir sessizlik daha çöktü. Alice şaşkınlıkla çakıltaşlarının yere düşer düşmez küçücük pastalara dönüştüğünü fark etti, bu aklına parlak bir düşünce getirdi ''Bu pastalardan birini yersem kesinlikle boyum gene değişecektir'' diye düşündü. ''Hem artık daha fazla büyüyemeyeceğime göre beni herhalde küçültür.'' Hemen pastalardan birini yedi, derhal küçülmeye başladığını görünce bir sevindi ki kapıdan geçebilecek kadar küçülünce, hemen evden fırladı, baktı ki dışarıda küçük hayvanlar, kuşlar toplanmış bekleşiyorlar. Zavallı kertenkele Bill ortalarındaydı. İki Gine domuzu başını kaldırmışlar, bir şişeden ona bir şeyler içiriyorlardı. Alice görünür görünmez hepsi birden ona saldırdılar, o da var gücüyle koşarak sık bir ormanda soluğu aldı. Ormanda dolaşırken kendi kendine, ''İlk yapacağım iş yine asıl boyumu bulmak, ikincisi de o güzel bahçeye girebilmenin yolunu aramak. Galiba en iyi plan bu'' dedi. Plan çok iyi görünüyordu. Karışık değildi, iyi düşünülmüştü. Yalnızca bir tek güçlük vardı Alice işe nasıl başlayacağını bilmiyordu. Ağaçların altında şaşkın şaşkın dolaşıp bakınırken tam tepesinde acı bir havlama işitti, hemen başını kaldırdı. Koca bir köpek yavrusu, iri, yuvarlak gözleriyle ona bakıyor, ürke ürke pençesini uzatarak ona dokunmaya çalışıyordu. Alice tatlı bir sesle, ''Vah zavallı'' dedi, sonra olanca gücüyle ona ıslık çalmaya çalıştı, ama bir yandan da yavrucağız ya açsa diye ödü patlıyordu hani. Eğer açsa, Alice ne kadar iyi davransa da, gene onu iki lokma ediverirdi. Ne yaptığını bilmeksizin yerden bir dal parçası aldı köpeğe uzattı. Bunun üzerine yavru sevinçle havlayarak dört ayağıyla birden havaya sıçrayıp değneğe doğru atıldı, onu şakadan çekiştirmeye başladı. Alice köpeğin altında ezilmemek için koca bir devedikeninin arkasına gizlendi, dikenin öbür yanından görünür görünmez köpek yine değneğin üstüne atıldı, yakalayacağım derken tepetaklak yere yuvarlandı. Alice bu adeta bir araba atıyla oyun oynamak gibi bir şey diye düşündü ve her an köpeğin ayağı altında ezilmeyi bekleyerek yine koşup devedikeninin öbür yanına geçti. Köpek bu sefer değneğe kısa hamlelerle atılmaya başladı. Her defasında azıcık ilerliyor, sonra epey çekiliyor, bu arada da kısık kısık havlıyordu. Sonunda epeyce uzakta, dili bir karış dışarıda soluyarak, gözleri yarı kapalı oturdu kaldı. Alice kaçmak için bunu fırsat bildi hemen yerinden fırladı soluğu kesilinceye, köpeğin havlaması da artık büsbütün uzakta kalıncaya kadar koştu koştu. Dinlenmek için bir düğün çiçeğinin sapına yaslanıp bir yaprağıyla yelpazelenirken, ''Ne de maskara şeydi ama'' dedi. ''Eğer boyum elverseydi ona türlü türlü oyunlar öğretirdim. Ah. Az kalsın unutuyordum, büyümem gerekiyor ya. Dur bakayım... Ne yapmalı acaba. Herhalde gene bir şeyler yemek yahut içmek gerek ama ne. Asıl iş bunda.'' Asıl iş bundaydı ya, ne. Alice çevresine, otlara, çiçeklere baktı, ama bu iş için elverişli ne bir yiyecek gördü, ne içecek. Yanıbaşında hemen hemen kendi boyunda, koca bir mantar vardı. Alice, mantarın altına baktı, yanlarına baktı, arkasına baktı derken bir şeyler var mı diye tepesine de bakmak aklına geldi. Parmaklarının ucuna basarak yükseldi, mantarın kıyısından tepesine bir göz attı. Bir de ne görsün, kocaman bir mavi Tırtıl kollarını kavuşturmuş oturuyor, uzun boyunlu bir nargile içiyor, ama ne Alice'e aldırdığı var, ne de başka bir şeye. Tırtıl ile Alice bir süre hiç ses çıkarmadan bakıştılar. Sonunda Tırtıl ağzından marpucu çıkardı uykulu baygın bir sesle Alice'e Sen kimsin. diye sordu. İnsana konuşmak için cesaret verecek bir söz değildi bu. Alice oldukça çekinerek yanıtladı. Vallahi efendim, şu sırada pek bilemiyorum. Bu sabah yataktan kalktığım zaman kim olduğumu biliyordum, ama o zamandan beri birkaç kez değiştim galiba. Tırtıl sert sert Ne demek istiyorsun kuzum. Derdini doğru dürüst anlatsana. dedi. Alice Korkarım ki anlatamayacağım efendim dedi çünkü, görüyorsunuz ya, kendi kendim değilim . Tırtıl Gördüğüm yok dedi. Alice terbiyeli terbiyeli Korkarım ki daha açık bir biçimde anlatamayacağım dedi çünkü zaten ben kendim de anlayamıyorum. Bir gün içinde bu kadar çok boy değiştirmek insanın kafasını altüst ediyor. Tırtıl Neden etsin. dedi. Alice Şimdi öyle dersiniz belki ama, bir gün gelip krizalitken kelebeğe dönüşünce -aklınızda olsun dönüşeceksiniz- bu değişmeleri biraz yadırgayacaksınız, değil mi. Tırtıl Hiç bile değil işte dedi. Alice E, olur a dedi sizin düşünceleriniz daha başkadır belki, ama ben kendi hesabıma, böyle değişip durmayı pek acayip buluyorum doğrusu. Tırtıl, kurula kurula Sen mi buluyorsun. diye sordu. Sen... kimsin ki. Böylece gene konuşmalarının başlangıcına dönmüş oldular. Alice, Tırtıl'ın yanıtlarını hep böyle kısa kesmesine kızdı, ayaklarının ucuna yükselerek, ciddi ciddi Önce siz bana kendinizi tanıtmalısınız dedi. Tırtıl O da neden. diye sordu. İşte acayip bir soru daha. Alice de akla yatar bir neden bulamıyordu. Tırtıl'ın da pek keyfi kaçmış gözüküyordu, onun için dönüp uzaklaşmaya davrandı. Tırtıl arkasından Geri dön diye seslendi. Söylenecek önemli bir şeyim var. Doğrusu, bu umut vericiydi Alice döndü, geri geldi. Tırtıl Hemen kızmamalı dedi. Alice, kızgınlığını belli etmemeye çalışarak sordu Söyleyeceklerinizin hepsi bu mu. Tırtıl Hayır, değil... dedi. Alice, yapacak başka işi olmadığı için, bekleyeyim bari, diye düşündü hem, sonunda belki Tırtıl yararlı bir şeyler söylerdi. Ama o bir zaman konuşmaksızın nargilesini tokurdattı, sonunda kollarını indirdi, marpucu ağzından çekti. Değiştiğini sanıyorsun, öyle mi. diye sordu. Alice Ah ah, değiştim, ya. dedi. Her şeyi eskisi gibi anımsayamıyorum, hem on dakikadan fazla da aynı boyda kaldığım yok. Tırtıl Söz gelişi, neleri anımsayamıyorsun. diye sordu. Alice üzgün bir sesle yanıtladı. Söz gelişi 'Nasıl da küçük çalışkan arı' şiirini okuyayım dedim, çorbaya çevirdim. Tırtıl 'William baba sen yaşlısın' şiirini oku bakayım dedi. Alice kollarını kavuşturdu okumaya başladı Delikanlı dedi ki Yaşlısın William baba Saçlarına ak düşmüş baksana. Ne inat ediyorsun baş aşağı durmakta. Yaraşmaz böyle yapmak sana. Will baba şöyle dedi oğluna Gençliğimde Korkardım kafama gelmesinden bir zarar Ama şimdi inandım bende kafa olmadığına Onun için baş aşağı dururum ara ara. Genç Daha önce de dedim ya dedi Yaşlandın Hem de çok, çok fazla şişmanladın Gene de durmaz takla kılarsın kapıda, Söyle, böyle yapmaktan nedir amacın. Bilgiç yaşlı ak başını salladı Gençliğimde Dedi Bedenimi yumuşacık tuttum ben Kutusu bir liraya şu merhem sayesinde Sana da satayım iki kutu, eğer istersen. Genci Yaşlısın. dedi Çiğneyemezken dişin, İç yağından daha katı bir yiyecek Kemikleri gagasıyla yaladın yuttun şu kazı Söyle bana nasıl iş bu senin işin Babası dedi Hukuka merak sardım gençliğimde Her işi karımla çözümlerdim. Öyle bir güç geldi ki çenemin kaslarına Sürdü bütün ömrüm boyunca Genç adam Yaşlandın. dedi İnanmaz hiç kimse Eskisi kadar iyi görebildiğine Tutarsın yılan balığını burnunun tepesinde Söyle bana seni böyle hünerli eden ne. Babası E, üç sorunu yanıtladım yeter Dedi Kendini bir şeyim sanma, Bütün bu saçmaları dinler miyim. Defol, merdivenden düşmeden teker meker. Tırtıl Doğru okuyamadın dedi. Alice çekine çekine Galiba pek doğru olmadı dedi. Bazı sözcükler nedense karıştı . Tırtıl, Başından sonuna kadar yanlış okudun diye kesip attı. Sonra bir iki dakika ikisinin de sesi çıkmadı. İlk konuşan Tırtıl oldu. Ne boyda olmak istiyorsun. diye sordu. Alice hemen yanıtladı Hangi boyda olsam olur, asıl ikide bir büyüyüp küçülmek hoşuma gitmiyor, anlarsınız ya. Tırtıl Anlamıyorum dedi. Alice hiçbir şey söylemedi, ömründe hiç bu kadar inadına söylenmiş sözlerle karşılaşmamıştı, yavaş yavaş sabrı tükeniyordu. Tırtıl Şimdiki boyun iyi mi. dedi. Alice yanıtladı Eh, sizce bir zararı yoksa, birazcık daha büyük olmak isterdim. Bir parmak boyunda olmak hiç de hoş bir şey değil. Tırtıl konuşurken birdenbire yerinde dikilerek Pekâlâ da hoş dedi (boyu tam bir parmaktı). Zavallı Alice ağlamaklı olmuştu, yalvarır gibi, Evet ama ben alışmadım dedi kendi kendine de Bu hayvanlar da amma çabuk güceniyorlar diye düşündü. Tırtıl marpucu yine ağzına aldı ve nargilesini tokurdatarak Eh, zamanla alışırsın dedi. Bu kez Alice, önce söze Tırtıl başlasın diye sabırla beklemeye başladı. Bir iki dakika sonra Tırtıl marpucu ağzından çekti, bir iki esnedi, şöyle bir silkindi. Sonra mantardan indi, otların arasında sürüne sürüne giderken yalnızca şunları söyledi Bir yanı seni büyütür, öbür yanı küçültür. Alice kendi kendine Neyin bir yanı küçültüyor, öbür yanı büyütüyor acaba. diye düşündü. Tırtıl, sanki Alice düşündüklerini yüksek sesle söylemiş gibi, Mantarın dedikten sonra gözden kayboldu. Alice bir süre düşünceli düşünceli mantara baktı, mantarın iki yanı, hangi iki yandı acaba. Yusyuvarlak olduğu için bu soruya yanıt bulmak hayli güçtü. Sonunda kollarını açabildiği kadar açıp mantarı sararak iki eliyle iki yanından birer parça kopardı. Kendi kendine E, şimdi hangisi büyütecek. diye düşündü sonra, bakalım ne olacak diyerek sağ elindeki parçayı ısırdı. Birdenbire çenesine alttan doğru çat diye bir şey çarptı bir baktı ki çenesi ta ayaklarına çarpmamış mı. Bu kadar çabuk değişmek onu çok korkutmuştu bu kadar hızlı küçülürken yitirecek vakti de olmadığını düşündü ve öbür parçayı gevelemeye uğraştı. Ama ayakları çenesine dayandığı için ağzını açacak yer kalmamıştı sonunda güçlükle sol elindeki parçadan bir lokma ısırabildi. Hele şükür başım sonunda rahatladı diye sevinçle söylendi, fakat biraz sonra omuzlarının yerinde yeller estiğini görünce bu sevinci korkuya çevrildi. Aşağılara doğru baktığı zaman bütün görebildiği, altında ta uzaklardaki yeşilliklerin arasından bir sap gibi fışkırmış uzun bir boyun oldu. Alice Bu yeşillikler de ne olsa gerek. dedi. Ya benim omuzcuklarım nereye gitti. Ah, elceğizlerim ne oldu ki, artık sizleri de göremiyorum. Böyle konuşurken ellerini oynattığı halde uzaktaki yeşil yaprakların hafifçe kımıldanışından başka bir şey olmadı. Artık ellerini başına götüremeyeceğini anlayınca başını ellerine götürmeyi denedi, bir de baktı ki boynunu yılan gibi istediği yana kolayca çevirebiliyor. Boynuyla hoş bir zikzak çizerek, yaprakların arasına dalmak üzereyken onların demin aralarında dolaştığı ağaçların tepelerinden başka bir şey olmadığını gördü, tam o sırada keskin bir ıslık işitti, hemen kafasını kaldırdı. Koca bir güvercin üstüne doğru gelmiş kanatlarıyla pat pat yüzüne vuruyordu. Güvercin, Yılan diye haykırıyordu... Alice öfkelenmişti Ben yılan değilim, çekil şuradan dedi. Güvercin Yılansın işte diye yineledi, ama sesi daha yumuşamıştı. Sonra Her çareye başvurdum, biri de onlara göre değil ki. Gene de sizden kurtulamadım. Alice Söylediklerinizden bir şey anladığım yok dedi. Güvercin ona hiç aldırmaksızın Ağaçların kovuklarına sığındım olmadı, çitlere hendeklere sığındım yine olmadı. Ah, şu yılanlar, onlardan hiç rahat yok. dedi. Alice büsbütün şaşkına dönmüştü ama Güvercin bitirmeden söze başlamanın bir yararı olmayacağını düşündü. Güvercin Sanki kuluçkaya yatmak yetmiyormuş gibi, bir de gece gündüz yılan bekçiliği etmek lazım, üç haftadır bir damla uyku uyuyamadım dedi. Sonunda güvercinin neden söz ettiğini anlayan Alice Vah vah. Rahatsız edildiğinize pek üzüldüm dedi. Güvercin sesini büsbütün yükselterek, haykırırcasına Korudaki en yüksek ağacı seçtim. Oh, sonunda kurtuldum şunlardan, buraya kadar çıkabilmek için kanatlanmaları gerek, diyordum. Ah, seni gidi yılan. Alice Ayol, sana yılan değiliz dedik ya. dedi Ben... ben.. bir.. Güvercin E, nesin peki. dedi Belli ki bir yalan kıvırmaya uğraşıyorsun. Alice, o gün geçirdiği değişiklikleri anımsayınca, söylediğine kendisi pek inanmayarak Ben.. ben küçük bir kızım dedi. Güvercin söylenene önem vermediğini belli eden bir sesle, Doğrusu pek de olacak bir şey. dedi. Ben dünya kadar küçük kız gördüm ama hiçbirinin böyle upuzun boynu yoktu. Yok yok. Sen yılansın. Yadsımanın bir yararı yok. Neredeyse ömründe ağzına yumurta koymadığını söyleyeceksin. Alice doğruyu saklamayan çocuklardandı, Yumurta yedim doğal olarak dedi ama küçük kızlar da, yılanlar kadar yumurta yer. Güvercin İnanmam dedi. Ama eğer, yiyorlarsa onlar da bir tür yılan demektir, işte o kadar. Bu düşünce Alice için o kadar yeniydi ki bir an sustu, Güvercin de fırsattan yararlanıp hemen yapıştırdı. Şunu iyi biliyorum ki yumurta arıyorsun. Ha kız olmuşsun, ha yılan, bence ikisi de bir dedi. Alice hemen Ama bana göre hiç de bir değil dedi. Hem ben buraya yumurta filan aramaya gelmedim. Hoş, o amaçla gelsem bile sizinkini ne yapayım, çiğ yumurta sevmem ki dedi. Güvercin aksi aksi Öyleyse çekil git. diyerek yine yuvasına yerleşti. Alice ağaçların arasına büzülmeye çalıştı, çünkü boynu dallara dolaşıyor, o da çözmek için ikide bir duruyordu. Bir süre sonra ellerindeki mantar parçaları aklına geldi ve hemen dikkatle işe koyuldu bir birini, bir ötekini ısırıyordu ufala büyüye, ufala büyüye sonunda eski boyunu buldu. Gerçek boyunu yitireli o kadar çok zaman geçmişti ki, önce bu durumu yadırgar gibi oldu. Ama bir iki dakikada buna da alıştı ve her zamanki gibi kendi kendine konuşmaya başladı ''Hah işte şimdi istediğimin yarısı oldu demektir. Aman, bu değişmeler de insanı şaşkına çeviriyor. Bir dakika sonra ne olacağını kestiremiyorum. Ama artık eski boyuma geldim ya. Şimdi, ikinci iş o güzel bahçeye girebilmekte. Acaba bu işi nasıl yapmalı.'' Böyle söylerken ansızın küçük bir alana geldi, bu küçük alanda şöyle böyle dört ayak yüksekliğinde bir evceğiz vardı. Alice ''Bu evde kimler oturursa otursun, bu boydayken karşılarına çıkmam pek doğru olmaz. Korkudan akıllarını oynatırlar sonra'' diye düşünerek sağ elindeki mantar parçasını biraz kemirdi ve boyu bir karışa ininceye kadar eve yaklaşmadı. Bir iki dakika durdu, evi gözden geçirdi acaba şimdi ne yapsam diye düşünürken ansızın korudan doğru koşa koşa gelen üniformalı bir uşak gözüktü. (Uşak olduğunu giyiminden anlamıştı yoksa, yalnızca yüzüne bakarak karar verseydi balık derdi.) Uşak yumruklarıyla kapıya hızlı hızlı vurdu. Kapıyı tekerlek suratlı, kurbağa gibi patlak gözlü başka bir uşak açtı. Alice, her ikisinin de, kafalarındaki kıvır kıvır takma saçları pudralamış olduklarını farketti. Ne olup bittiğini pek merak ediyordu, belki bir şeyler duyarım diye usul usul korudan çıktı. Balık-Uşak, koltuğunun altından, hemen hemen kendi boyunda bir zarf çıkardı, ötekine vererek ciddi bir sesle ''Düşes içindir. Kraliçe hazretleri bir kroke partisine çağırıyorlar diye söze başladı. Kurbağa-Uşak da aynı ciddilikle, yalnızca sözcüklerin yerini değiştirerek yineledi ''Kraliçe hazretlerindendir, Düşesi bir kroke partisine çağırıyorlar.'' Sonra ikisi de selam vermek için eğildiler, bu arada takma saçlarının büklümleri birbirine dolaştı. Alice buna o kadar çok güldü ki, sesini duymasınlar diye yine koruya kaçtı. Gözetlemek için yeniden çıktığı zaman, Balık-Uşak gitmişti, öteki de kapının önünde yere oturmuş sersem sersem havaya bakıyordu. Alice çekine çekine gidip kapıyı vurdu. Uşak ''Nafile vuruyorsun'' dedi. ''Çünkü, birincisi, ben de kapının dışındayım ikincisi, içerdekiler öyle gürültü ediyorlar ki kapının çalındığını zor işitirler.'' Gerçekten de içerden garip sesler geliyordu, kesilmeyen bir uluma ve aksırma, ikide birde sanki çaydanlık yahut bir tabak tuzla buz oluyormuş gibi bir şangırtı. Alice ''Öyleyse içeri nasıl girerim acaba.'' dedi. Uşak ona aldırmaksızın ''Eğer kapı aramızda olsaydı, o zaman vurmanın bir anlamı olurdu. Söz gelişi, sen içerde olsaydın kapıyı vururdun, ben de açar, seni dışarı çıkardım'' dedi. Hem konuşuyor, hem de hep havaya bakıyordu, Alice bunu onun kabalığına verdi. Kendi kendine ''Ama belki de başka türlü yapamıyordur, çünkü gözleri hemen hemen başının tepesinde'' diye düşündü. ''Bari, sorulanlara olsun yanıt verse'' dedi, sonra sesini yükselterek yine sordu ''içeri nasıl gireyim.'' Uşak ''Ben burada oturacağım'' dedi. ''Yarına kadar...'' Tam o sırada evin kapısı açıldı ve koca bir tabak Uşağın kafasına doğru ok gibi fırladı. Ta burnunun ucundan geçerek az ötedeki bir ağaca çarptı, paramparça oldu. Uşak, hiçbir şey olmamış gibi ''...hatta belki öbür güne kadar'' diye sözünü sürdürdü. Alice sesini biraz daha yükselterek gene sordu ''İçeri nasıl gireyim.'' Uşak ''Ondan önce sorulacak bir şey var'' dedi, ''içeri girmen isteniyor mu bakalım.'' Şüphesiz, ilk sorulacak buydu, ama Alice kendisine bunun söylenmesinden hiç hoşlanmamıştı, kendi kendine mırıldandı ''Mübareklerin hepsi de laf yarışına ne meraklı. İnsanı deli edecekler nerdeyse.'' Uşak sözlerini biraz değişik biçimde yinelemek için iyi bir fırsat çıktığını görmüştü. ''Burada, günlerce, günlerce oturacağım'' diyordu. Alice ''Peki ama ben ne yapayım.'' dedi. Uşak ''Ne istersen onu'' diyerek ıslık çalmaya başladı. Alice ''Bununla konuşmak da boşuna'' diye üzgün üzgün söylendi. Aptalın biri. Sonra kapıyı açıp içeri girdi. Kapı bir baştan öbür başa dumanla dolu koca bir mutfağa açılıyordu. Düşes, ortada üç ayaklı bir iskemleye oturmuş, bir bebek emziriyor, Aşçı da ocağa eğilmiş, içinde herhalde çorba bulunan bir kazanı karıştırıyordu. Aksıracağı gelen Alice kendi kendine ''Belli ki çorbanın biberi fazla kaçmış'' dedi. Gerçekten de hava çok biberliydi, Düşes bile arada bir aksırıyordu hele bebek, ardı arası kesilmeksizin bir aksırıyor, bir viyaklıyordu. Mutfakta aksırmayanların biri Aşçı, öbürü de ocağın yanında oturan ve sırıtmaktan ağzı kulaklarına varan Kedi'ydi. Alice, önce söze başlamakla belki kabalık etmiş olacağından korkarak, çekine çekine Düşes'e sordu ''Bağışlayın efendim, acaba kediniz neden böyle sırıtıyor, lütfen söyler misiniz.'' Düşes ''Cheshire kedisidir de ondan, ahmak.'' diye yanıtladı. Son sözcüğü öyle bir hırsla söylemişti ki Alice yerinden sıçradı. Ama sonra kendine değil, bebeğe söylendiğini anladı, biraz cesaretlenerek konuşmayı sürdürdü ''Cheshire kedilerinin durmadan sırıttığını bilmiyordum, daha doğrusu, kedilerin sırıttığını işitmemiştim.'' Düşes Hepsi de canları isterse sırıtabilirler, çoğu sırıtır da dedi. Sonunda bir konuşmaya girişebildiğinden pek hoşnut olan Alice, terbiyeli terbiyeli Ben sırıtanını hiç görmedim dedi. Düşes de Öyleyse pek bir şey bilmiyormuşsun, doğrusu bu dedi. Alice bu yanıtın edasını hiç beğenmemişti, konuşacak başka bir konu bulmanın daha iyi olacağını düşündü. O, konuşacak bir şey bulmak için uğraşadursun, beri yanda aşçı çorba kazanını ateşten indirmiş ve eline geçirdiğini Düşes ile bebeğe fırlatmaya koyulmuştu önce maşa ve kürek geldi, ardından bir tabak çanak yağmurudur başladı. Düşes, bunlar bir yanına çarpsa bile, aldırmıyordu. Bebek zaten öylesine viyaklıyordu ki, başına yediklerinin canını acıtıp acıtmadığını kestirmek olanaksızdı. Alice korkusundan yerinde sıçrayıp duruyor Kuzum ne olur, yapmayın. diye bağırıyordu. Kocaman bir tava bebeğin burnunu sıyırıp geçerken Ah. O güzelim burun gitti. diye bir çığlık kopardı. Düşes kısık bir sesle Herkes yalnızca kendi işine baksa dünya şimdikinden çok daha hızlı dönerdi diye homurdandı. Alice, bilgisini biraz olsun göstermek için bir fırsat ele geçirmekten pek hoşnut Ama bunun bir yararı olmazdı ki dedi. Düşünün bir kez, gece gündüz ne duruma gelirdi. Dünya kendi çevresinde yirmi saatte bir döner... Düşes Ense derken aklıma geldi dedi Vurun şunun ensesine baltayı. Alice, bu söz üzerine davranıp bir şey yapar mı acaba diye Aşçı'ya baktı. Fakat o harıl harıl çorbayı karıştırıyor, onları dinlemez gözüküyordu onun için Alice de cesaret bulup sözünü sürdürdü Yirmi dört saatti sanırsam. Yoksa on iki miydi. Ben... Düşes Canımı sıkma dedi. Rakama gelemem ben. Sonra yine çocuğunu emzirmeye başladı. Bir yandan da ninni gibi bir şey söylüyor ve ninninin her dizesi bittikçe bebeği bir kez sarsalıyordu. Azarlayın oğlunuzu Dövün aksırdığı zaman Bilir ifrit olduğunuzu Kızdırmak ister mahsustan. Koro (Aşçı'nın ve bebeğin de katılmasıyla) Üvve. Üvve. Üvve. Düşes ninninin ikinci dörtlüğünü söylerken bebeği aşağı yukarı hırsla öyle bir hoplatıyor, zavallıcık da öyle bir viyaklıyordu ki, Alice sözcükleri zor duyabildi Azarlarım oğlumu ben, Hapşırınca da döverim Çünkü canı isteyince Biberi sever, bilirim. Koro Üvve. Üvve. Üvve Düşes bebeği Alice'e fırlatarak İstersen biraz da sen salla dedi. Ben gideyim de hazırlanayım, Kraliçeyle kroke oynayacağım. Sonra hızla odadan çıktı. Çıkarken Aşçı arkasından bir tava fırlattı ama isabet ettiremedi. Bebek pek acayip biçimli bir şey olduğu için Alice onu güç tuttu, kollarını bacaklarını öyle bir açmıştı ki, kendi kendine Tıpkı deniz yıldızı gibi diye düşündü. Kucağına aldığı zaman zavallı bebecik tıpkı buhar makinesi gibi har har soluyordu durmadan iki büklüm oluyor sonra yine dikleşiyordu özetle, Alice onu doğru dürüst tutuncaya kadar bir hal oldu. Sonunda onu kucağında tutmanın yolunu bulabildi (onu düğüm yapar gibi kıvırıyor, sonra çözülmesin diye sağ kulağıyla sol ayağını sıkı sıkı tutuyordu) sonra açık havaya çıkardı. Eğer bu bebeği alıp götürmeyecek olursam, iki güne kalmaz öldürürler, zavallıyı yüzüstü bırakmak cinayet değil de nedir. Son sözlerini yüksek sesle söylemişti, bebecik yanıt verir gibi bir homurtudur kopardı. (Bu arada artık aksırmayı bırakmıştı.) Alice Öyle homurdanma. dedi. Meramını o türlü anlatmak ayıptır. Bebek gene homurdandı, Alice de ne oluyor buna diye merakla suratına baktı. Doğrusu, burun yukarı doğru fazla kıvrılmıştı İnsan burnundan çok hayvan burnuna benziyordu gözleri de çocuk gözlerine oranla ufalmıştı, Alice gördüğünden hiç hoşlanmadı. Ama belki de ağlıyordu da ondan böyle olmuştur diye düşündü ve gözleri yaşlı mı değil mi diye yine baktı. Hayır, ne yaş vardı, ne bir şey. Alice Bak şekerim dedi eğer domuz oluyorsan seninle bir alışverişim kalmaz. Zavallıcık yine hıçkırdı (yahut homurdandı ne yaptığını kestirmek çok güçtü) bir zaman hiç konuşmadılar. Alice tam Eve gidince ben bu hayvanla ne yaparım. diye düşünmek üzereyken DomuzBebek yine homurdandı, hem öyle bir homurdandı ki Alice ürkerek suratına baktı. Bu kez artık hiç kuşku kalmamıştı Gerçek bir domuz olmuştu, Alice artık kucakta taşımanın bir anlamı olmadığını düşündü. Hayvanı yere bıraktı Hiç gürültü etmeden seke seke uzaklaşıp ağaçlıkta kaybolduğunu görünce öyle bir ferahladı ki. Kendi kendine Eğer büyüseydi diye düşündü Çok çirkin bir çocuk olurdu, ama şimdi güzel bir domuz olacak sanırım. Sonra tanıdığı çocuklardan domuz olmaya yaraşanlarını gözünün önünden geçirdi. Ah, onları domuz yapmanın yolu bir bilinseydi diyordu. Bir de baktı, az ötede bir ağaç altında Cheshire Kedisi oturup duruyor. Kedi, Alice'i görünce sırıttı. Alice, Yumuşakbaşlıya benziyor diye düşündü. Yalnızca tırnakları pek uzun, dişleri de pek çok.. herhalde saygı göstermeli. Epeyce çekinerek Cheshirelı Pisi dedi. Çünkü kedinin bu addan hoşlanıp hoşlanmayacağını bilmiyordu. Ama kedi daha fazla sırıttı. Alice Neyse, hoşuna gitti galiba diye düşünerek sözünü sürdürdü Lütfen bana ne yana gideceğimi söyler misiniz. Kedi Gitmek istediğin yere göre dedi. Alice Canım, neresi olursa olsun... diye yanıtladı. Kedi Öyleyse ne yana gitsen olur dedi. Alice istediğini biraz daha anlatmak için Bir yere gideyim de diye ekledi. Kedi Doğal olarak dedi yürüye yürüye sonunda bir yere varırsın, elbet. Alice baktı ki karşı çıkamayacak, başka bir soru sormayı denedi. Bu yörede ne biçim insanlar oturuyor. Kedi sağ pençesiyle bir yarım çember çizerek Bu yanda bir Şapkacı oturur dedi. Sonra sol pençesiyle ikinci bir yarım çember çizerek Şu yanda da Mart Tavşanı... Hangisine istersen git, ikisi de delidir dedi. Alice Benim deliler arasında ne işim var. dedi. Kedi yanıtladı Başka ne yapacaksın. Burada herkes, hepimiz deliyiz. Ben de. Sen de. Alice Benim deli olduğumu ne biliyorsun. diye sordu. Kedi Herhalde delisin dedi Yoksa buraya gelir miydin. Alice, yalnızca bunun deliliğini hiç de kanıtlamayacağını düşündü ama sözünü sürdürdü. E peki, kendinin deli olduğunu ne biliyorsun. Kedi Şimdi, bak dedi Köpek deli değildir. Tamam mı. Alice Olmasa gerek dedi. Kedi sözünü sürdürdü İyi... köpek kızınca hırlar, keyiflenince de kuyruğunu sallar. Oysa ben kızınca kuyruğumu sallarım, keyiflenince de hırlarım. Bunun için deliyim. Alice Seninkine hırlamak denmez, hırıldamak denir dedi. Kedi Ne denirse densin dedi Bugün Kraliçenin kroke partisine gidiyor musun. Alice Çok isterim ama, daha çağrılmadım dedi. Kedi Orada görüşürüz dedi ve gözden yitiverdi. Acayip şeyler görmeye Alice artık o kadar alışmıştı ki buna hiç şaşmadı. Kedi'nin yittiği yere bakarken, o yine görünüverdi. Az daha sormayı unutuyordum dedi. Bebek ne oldu. Alice, sanki Kedi hiç şaşılmayacak bir biçimde geri gelmiş gibi domuz oldu diye yanıtladı. Kedi Zaten ben bilmiştim diyerek yine yitiverdi. Alice belki gene görünür diye biraz bekledi, ama görünmeyince Mart Tavşanı oturuyor dediği yana yürümeye başladı. Kendi kendine Şapkacı çok gördüm diyordu Mart Tavşanı daha görülmeye değer, hem şimdi mayıs, belki deli değildir... Olsa bile marttaki kadar azgın deli değildir hiç olmazsa. Böyle konuşurken başını kaldırınca baktı ki Cheshire kedisi gene bir ağaç dalında oturuyor. Kedi Muz mu dedindi, domuz mu. diye sordu. Alice Domuz dedimdi diye yanıtladı. Hem kuzum, ikide birde böyle birdenbire görünüp yitivermeyin, adamı serseme çeviriyorsunuz. Kedi Pekâlâ diyerek bu kez yavaş yavaş gözden yitti. Önce kuyruğunun ucu, en sonra da o sırıtışı silindi kendi büsbütün gözden silindikten sonra bile sırıtışı bir süre kalmıştı. Alice Sırıtmayan kedi çok görmüştüm ama, kedisiz sırıtma hiç görmemiştim. diye düşündü. Ömrümde bundan daha acayip bir şeye raslamadım. Pek o kadar uzun yürümemişti ki Mart Tavşanı'nın evi göründü. Bunun Tavşan'ın evi olacağını kestirmişti Çünkü evin bacaları Tavşan kulağı biçimindeydi, damı da Tavşan kürküyle kaplanmıştı. Ev öyle büyüktü ki Alice sol elindeki mantardan bir parça ısırıp iki ayak boyu uzamadan eve yaklaşmayı gözüne yediremedi. Hatta gene de çekine çekine yürüyor ve kendi kendine şöyle söyleniyordu Ya delilik nöbeti üstündeyse. Keşke Şapkacı'yı görmeye gitseydim. Evin önünde bir ağaç altına masa kurulmuştu Şapkacı ile Mart Tavşanı da başına geçmiş çay içiyorlardı. Aralarında bir tarla sıçanı oturmuş derin derin düşünüyor, öbürleri de dirseklerini ona dayamışlar, başının üstünden konuşup duruyorlardı. Alice Fare hiç de rahat olmasa gerek diye düşündü Neyse ki uykuda, bir şey duymaz. Masa koskocamandı, ama üçü de bir köşesine tıkışmışlardı. Alice'in geldiğini görünce Yer yok. Yer yok. diye bağırdılar. Alice içerleyerek, Yer dolu ayol. dedi ve masanın bir ucundaki geniş koltuğa oturdu. Mart Tavşanı dostça Biraz şarap buyurun. dedi. Alice masaya baktı, çaydan başka bir içecek yoktu. Ben şarap marap göremedim dedi. Mart Tavşanı yanıtladı Yok da ondan. Alice hırsla Madem yok, buyrun demek pek nazik bir davranış olmadı herhalde dedi. Mart Tavşanı Sizin de, çağrılmadan gelip başkalarının masasına oturmanız pek nazik bir davranış değil herhalde dedi. Alice Sizin masanız olduğunu bilmiyordum, görünüşe bakılırsa üç kişiden daha fazlası için hazırlanmış dedi. Şapkacı Saçlarınız kesilmek istiyor dedi. Deminden beri Alice'i inceliyordu, ilk kez söze karışmıştı. Alice oldukça sert bir sesle Kimsenin kişiliği için söz söylenmez, ayıptır dedi. Şapkacı bunu işitince gözlerini fal taşı gibi açtı, yalnızca şu sözleri söyledi Kuzgun niye yazı masasına benzer. Alice Hah. Şimdi alay başlıyor. diye düşündü Ne iyi, bilmece sormaya başladılar. Sonra yüksek sesle, Onu kestirebiliyorum sanıyorum dedi. Mart Tavşanı Yani yanıtını bulabilirsin, öyle mi. diye sordu. Alice Doğallıkla dedi. Mart Tavşanı Peki, ne demek istiyorsun, onu söyle bakalım dedi. Alice ivedi ivedi ''olur'' diye yanıtladı. Şey... yani ne söylüyorsam onu demek istiyorum. Zaten ikisi de aynı.'' Şapkacı ''Hiç de aynı şey değil'' dedi. ''Böyle olduktan sonra, söz gelişi yediğimi görürüm ne demekse, gördüğümü yerim demek de aynı olur.'' Öteden Mart Tavşanı da atıldı ''Söz gelimi, ne bulursam beğenirim yerine, ne beğenirsem bulurum demek de aynı şey olacak.'' Tarla Faresi de uykusunda konuşur gibi ekledi. ''Örneğin, uyuduğum zaman soluk alırım yerine, soluk aldığım zaman uyurum denebilecek.'' Şapkacı ''Öyle ya, senin için ikisi de aynı şey'' dedi ve konuşma burada kesildi. Birkaç dakika sessiz sessiz oturdular, bu arada Alice de sürekli kuzgunla yazı masası üzerine bütün bildiklerini anımsamaya uğraştı, zaten fazla bir şey de bilmiyordu. Sessizliği ilk bozan Şapkacı oldu. Alice'e dönerek ''Bugün ayın hangi günü.'' diye sordu. Cebinden bir saat çıkarmış, tasalı tasalı ona bakıyor, ikide bir başını sallayarak kulağına götürüyordu. Alice biraz düşündü, sonra yanıtladı ''Dördü.'' Şapkacı ''iki gün geri diye içini çekti. Sonra kızgın kızgın Mart Tavşanı'na bakarak ''Ben sana o tereyağı yaramaz demedim miydi.'' diye ekledi. Mart Tavşanı ezile büzüle yanıtladı ''En iyi tereyağıydı.'' Şapkacı ''Evet ama herhalde içine ekmek kırıntısı falan da karışmış olacak'' diye söylendi. ''Ekmek bıçağıyla yağlamayacaktın.'' Mart Tavşanı saati alarak üzgün üzgün baktı, sonra cup diye çay fincanına daldırıp çıkardı, yine baktı, ama gene ilk dediğinden daha iyi bir söz bulamadı. ''İnan olsun, en iyi tereyağıydı.'' Alice Tavşan'ın arkasından eğilmiş, merakla bakıyordu. ''Ne tuhaf saat.'' dedi. ''Ayın hangi günü olduğunu gösteriyor da saatin kaç olduğunu göstermiyor.'' Şapkacı ''Niye göstersin.'' diye mırıldandı. ''Sizin saatler yılın hangi yıl olduğunu gösterir mi.'' Alice'in yanıtı hazırdı ''Elbette göstermez'' dedi. ''Ama yıl uzun zaman değişmez de ondan.'' Şapkacı ''İyi ya, benimki de öyle işte'' dedi. Alice, adamakıllı şaşkına dönmüştü. Şapkacının yanıtı doğru dürüst bir tümceydi ama hiçbir anlamı yoktu. Nazik olmaya çalışarak ''Pek anlayamadım'' dedi. Şapkacı ''Tarla Faresi gene uyudu'' diyerek burnunun üstüne biraz sıcak çay döktü. Fare sinirli sinirli başını silkti, sonra gözlerini açmaksızın ''Elbet ya, elbet'' diye söylendi. ''Ben de tam onu diyecektim.'' Şapkacı yine Alice'e dönerek ''Bilmeceyi hâlâ çözmediniz mi.'' diye sordu. Alice ''Hayır, boşuna,çözemeyeceğim'' dedi. ''Yanıtı nedir.'' Şapkacı ''Benim de bildiğim yok'' dedi. Mart Tavşanı ''Benim de'' diye ekledi. Alice içini çekerek ''Zamanınızı böyle yanıtsız bilmeceler sorarak harcayacağınıza daha yararlı bir şey yapsanız'' dedi. Şapkacı ''Sizin de zaman hakkında benim kadar bilginiz olsaydı, öyle onu harcamaktan filan söz etmezdiniz dedi. Alice ''Ne demek istiyorsunuz, anlamadım'' dedi. Şapkacı, alay edercesine başını şöyle bir kaldırarak, ''Doğal olarak anlamazsınız'' dedi. ''Hatta belki ömründe bir kez olsun zamanla konuşmamışsındır.'' Alice sakınganlıkla yanıtladı. ''Bilmem, belki de. Ama piyano çalışırken onu tutmaya bakarım.'' Şapkacı ''Ya. İşte şimdi anlaşıldı'' dedi. ''Tutulmaya hiç gelemez o. Oysa onunla iyi geçindin mi, saati hep senin keyfine göre işletir. Söz gelişi sabahleyin saat dokuzda, tam derslere başlama vakti, ona şöyle bir fısıldadın mı, gözünü açıp kapayana kadar fırt diye döner, bir de bakarsın saat 13.30 olmuş, tam yemek vakti.'' (Mart Tavşanı kendi kendine alçak sesle ''Keşke olsa.'' dedi.) Alice düşünceli düşünceli ''Sahi, ne güzel bir şey olurdu'' dedi. ''İyi ama.. O zaman da acıkacak vakit bulamazdın.'' Şapkacı ''Evet, önceleri öyle ama'' dedi. ''Yelkovanla akrebi istediğin kadar 13.30'da tutabilirdin.'' Alice ''Siz öyle mi yapıyorsunuz. diye sordu. Şapkacı tasalı tasalı başını salladı ''Nerde.'' dedi. ''Geçen mart kavga ettik, bu daha delirmeden önce.'' (Çay kaşığıyla Mart Tavşanı'nı gösterdi.) ''Kupa Kraliçesi'nin verdiği büyük konserdeydik, ben şu şarkıyı söyleyecektim Pırıl pırıl yarasa. Ne iştesin acaba. Belki de şarkıyı biliyorsundur.'' Alice ''Galiba buna benzer bir şey işittimdi'' dedi. Şapkacı ''Sonrası şöyle gider hani Gökyüzünde uçarsın. Tepsilere konarsın. Pırıl pırıl...'' Şarkının burasında Tarla Faresi şöyle bir silkindi ve uykusunun arasında söylenmeye başladı. ''Pırıl pırıl, pırıl pırıl.'' Bunu öyle uzattı ki sonunda sussun diye bastılar çimdiği. Şapkacı ''Daha ilk bölümünü yeni bitirmiştim ki, Kraliçe yerinden fırladı ve 'Zamanı haklıyor. Kesin şunun kafasını.' diye haykırdı.'' Alice ''Aman ne vahşilik.'' diye haykırdı. Şapkacı üzgün bir sesle, ''İşte o gün bu gündür, zaman bir dediğimi yapmaz oldu'' diye sözünü sürdürdü. ''Saatim hep altıda duruyor.'' Alice'in kafasında bir şimşek çaktı ''Demek onun için masada bu kadar çok çay takımı var.'' diye sordu. Şapkacı içini çekerek ''Evet ya'' dedi. ''Hep çay zamanı, takımları yıkayacak vakit bulamıyorum doğal olarak.'' Alice ''Anlaşılan, hep masanın çevresinde dönüştürüp duruyorsunuz'' dedi. Şapkacı, ''Öyle'' dedi. ''Kullandıklarımızı bırakıyor, öbürlerini kullanıyoruz.'' Alice, bir cesaret gösterip E, yine ilk kullandığınız takımlara gelince ne yapıyorsunuz . diye sordu. Mart Tavşanı esneyerek Artık bu konuyu bırakalım, canımı sıktı dedi. Bir önerim var küçük bayan bize bir masal anlatsın. Alice, bu ricadan epeyce telaşlanmıştı ''Ben hiç masal bilmem ki'' dedi. İkisi de ''Öyleyse Tarla Faresi anlatsın'' diye haykırıştılar. ''Uyan, Fare, uyan.'' Biri bir yanından öteki bir yanından zavallıyı çimdiklediler. Fare ağır ağır gözlerini açarak çatlak, hafif bir sesle ''Uyumuyordum ki'' dedi ''ne dedinizse hepsini işittim . Mart Tavşanı ''Hadi bize bir masal anlat.'' dedi. Alice de ''Evet, ne olur.'' diye yalvardı. Şapkacı ''Hem çabuk ol'' diye ekledi, ''Yoksa gene önceki gibi uyuyakalacaksın.'' Fare çabuk çabuk başladı anlatmaya ''Bir varmış, bir yokmuş, vaktiyle üç küçük kız kardeş varmış isimleri de Tillie, Elsie, Lacie imiş. Bir kuyunun dibinde otururlarmış...'' Yiyecek içecek sorunlarına pek meraklı olan Alice, hemen sordu ''Ne yiyip içerlermiş.'' Tarla Faresi bir iki dakika düşündükten sonra yanıtladı ''Bulama.'' Alice, nazik nazik, ''Ama olur mu. Sonra hastalanırlardı.'' dedi. Fare ''İyi ya, onlar da hastalanmışlar zaten hem çok kötü hastalanmışlar'' dedi. Alice, bu kadar acayip bir yaşayış nasıl olur acaba diye düşünmeye çalıştı, ama baktı ki aklı büsbütün karışıyor, onun için başka bir şey sormaya kalktı ''Neden kuyu dibinde yaşıyorlarmış peki.'' Mart Tavşanı ciddi ciddi, Alice'e, ''Biraz daha çay alın'' dedi. Alice gücenik bir sesle, ''Zaten bir şey almadım ki daha alayım.'' dedi. Şapkacı söze karıştı ''Nasıl daha az alayım demek istiyorsunuz galiba. Çünkü 'hiçten' daha fazla alınabilir pekâlâ.'' Alice ''Kimse sizden düşüncenizi sormadı ki'' dedi. Şapkacı, zafer kazanmış gibi ''Şimdi kim kimin kişiliği hakkında söz söylüyormuş bakalım.'' dedi. Alice buna ne yanıt vereceğini kestiremedi onun için biraz tereyağlı ekmekle çay aldı. Sonra Fare'ye dönerek ilk sorusunu yineledi ''Neden kuyu dibinde yaşıyorlarmış.'' Fare gene bir iki dakika düşünüp öyle yanıtladı ''Bu kuyu bulama kuyusuymuş.'' Alice kızmış, tam ''Canım böyle şey olur mu.'' diye söze başlıyordu ki Mart Tavşanı ile Şapkacı ''Şşş. Şşş.'' dediler, Fare de ters ters söylendi ''Madem terbiyeli duramıyorsun, bari öyküyü kendin tamamla, daha iyi.'' Alice ''Yok yok, ne olur siz anlatın.'' diye yalvardı. ''Bir daha sözünüzü kesmem. Bir tane de öyle kuyu varmış demek.'' Fare gücüne gitmiş gibi hırsla ''Öyle, bir tanecik'' dedi, ama neyse öyküsünü anlatmaya razı oldu. ''İşte böyle, bu üç küçük kız kardeş kuyudan çekmeyi öğreniyorlarmış...'' Alice verdiği sözü anında unutarak ''Kuyudan ne çekiyorlarmış.'' diye sordu. Fare bu kez düşünmeye hiç gerek görmeden ''Bulama'' deyiverdi. Şapkacı Fare'nin sözünü keserek ''Temiz bir fincan istiyorum, hadi yerlerimizi değiştirelim'' dedi. Böyle derken bir ilersindeki yere geçti, Fare de onun ardından. Mart Tavşanı, Fare'nin eski yerine, Alice de tiksine tiksine Mart Tavşanı'nın yerine geçti. Bu değişmeden bir yararlanan varsa o da Şapkacı'ydı hele Alice eskisinden daha berbat bir yere düşmüştü, çünkü Mart Tavşanı süt çanağını çay tabağına devirmişti. Alice Fare'yi yine gücendirmekten çekindiği için sakınganca söze başladı ''Ama anlamadım doğrusu, nereden çekiyorlarmış bulamayı.'' Şapkacı ''Su su kuyusundan çekildiğine göre, bulama da bulama kuyusundan çekilir herhalde... ha budala.'' dedi. Alice bu sözü duymamış görünerek Fare'ye ''İyi ama onlar kuyunun içindeymiş'' dedi. Fare ''Elbette, kuyunun içinde... yemişler'' dedi. Bu yanıt zavallı kızı öyle şaşırttı ki, bir süre Fare'nin sözünü hiç kesmedi. Fare, artık adamakıllı uykusu geldiği için, esneyip gözlerini oğuşturarak sözünü sürdürdü. ''Kuyudan çekmeyi öğrenmişler... Türlü türlü şeyler çekmeye başlamışlar.. Baş harfi F olan türlü şeyler çekiyorlarmış...'' Alice ''Neden F ile başlayan şeyler.'' diye sordu. Mart Tavşanı ''Neden olmasın.'' dedi. Alice sustu. Bu aralık Fare de, gözlerini kapamış, uykuya dalıyordu. Fakat Şapkacı çimdiği basınca bir çığlık kopararak uyanıp öyküsünü anlatmaya koyuldu ''... F ile başlayan şeyler söz gelimi, fare kapanı, fırça fazlalık filan hani konuşurken de fazla fazlalık denir ya. Siz hiç kuyudan 'fazlalık' çekilmesi diye bir şey gördünüz mü. Alice utanıp şaşırarak ''Şey, mademki sordunuz, bilmem ama galiba...'' diye kekeledi. Şapkacı ''Öyleyse yerli yersiz konuşup durmayın'' dedi. Alice artık kabalığın bu derecesine de göz yumamazdı doğrusu hırsla yerinden kalktı, yürüyüp gitti. Fare de hemen uykuya dalmıştı, ötekilerse (belki çağırırlar diye Alice bir iki kez dönüp arkasına baktı ama) kızın gitmesine aldırış etmediler bile. Son bakışında Fare'yi çaydanlığa tıkmaya uğraşıyorlardı. Alice ormanda yürürken ''Ne olursa olsun oraya bir daha gitmem.'' diyordu. ''Ömrümde bu kadar aptalca bir çay şöleni görmedim.'' Tam bunu söylerken, ağaçlardan birinde bir kapı olduğunu farketti ''Acayip şey.'' diye düşündü. Sonra, ''Bugün zaten her şey acayip ya. Şu kapıdan bir gireyim bakayım'' deyip kapıdan girdi. Bir de baktı ki yine o uzun salonda, cam masanın yanı başında duruyor. ''Eh, artık bu kez ne yapacağımı daha iyi biliyorum'' diye kendi kendine söylendi ve önce küçük altın anahtarı almakla işe başladı. Sonra o güzel bahçeye giden kapıyı açtı sonra oturdu, bir ayak boyu oluncaya kadar mantarı kemirdi (bir parçasını cebinde saklamıştı) sonra o küçük koridordan yürüdü ve sonunda serin çeşmeler akan, güzel renkli çiçekler dolu bahçeye erişti. Bahçeye girilen yerde büyük bir gül ağacı vardı. Gülleri beyazdı. Fakat üç bahçıvan harıl harıl onları kırmızıya boyuyorlardı. Alice, ''Amma da tuhaf şey.'' diye düşündü, daha iyi seyretmek için bahçıvanlara yaklaştı, o sırada birinin şöyle dediğini duydu ''Bana baksana Beşli. Üstüme boya sıçratıp durma.'' Beşli ters ters ''Ne yapayım'' dedi, ''Yedili dirseğime çarptı...'' Bunun üzerine Yedili başını kaldırdı. ''Güzel, Beşli. Suçu hep başkalarının üstüne at bakalım.'' Beşli, ''Sen çeneni tutsan daha iyi edersin'' dedi. ''Kafanın kesilmesini hak ettiğini Kraliçe daha dün söyledi, kulağımla işittim.'' İlk konuşan bahçıvan ''Niçin.'' diye sordu. Yedili ''Bu, seni ilgilendirmez, İkili.'' dedi. Beşli ''Pekâlâ da ilgilendirir diye yanıtladı. ''Ona anlatayım da gör... Aşçıya bayağı soğan yerine lale soğanı getirmiş de ondan...'' Yedili fırçasını yere atıp tam ''Bu kadar da insafsızlık...'' diye söze başlayacakken onları gözetleyip duran Alice'i fark etti, hemen kendini tuttu ötekiler de dönüp baktılar, sonra yerlere kadar eğilerek selam verdiler. Alice biraz çekinerek ''Neden bu gülleri kırmızıya boyuyorsunuz, söyler misiniz.'' dedi. Beşli ile Yedili bir şey söylemeden İkili'ye baktılar. İkili alçak sesle söze başladı. ''Efendim, işin doğrusu, bu ağacın kırmızı gül ağacı olması gerekirdi, biz yanlışlıkla beyaz dikmişiz. Kraliçe işi anlayacak olursa hepimizin kafası gider. İşte onun için efendim biz de elimizden geldiği kadar çabuk olup, o gelmeden önce...'' Tam bu sırada, bahçeyi kollamakta olan Beşli haykırdı ''Kraliçe. Kraliçe.'' Bahçıvanların üçü de bir anda yüzükoyun yere kapandılar. Bu anda birçok ayak sesi işitildi, Alice de Kraliçe'yi göreyim diye, merakla dönüp baktı. Önce, ellerinde üç başlı gürzlerle, on tane asker geldi. Bunlar da, tıpkı bahçıvanlar gibi, dümdüz ve dikdörtgen biçimiydiler, köşelerden de kollarıyla bacakları çıkmıştı. Sonra sarayın sayılı kişilerinden onu gözüktü hep süslenmişler, asker gibi ikişer ikişer yürüyorlardı. Bunların arkasından Kral çocukları gözüktü on kişiydiler, çift çift el ele tutuşmuşlar, neşeyle hoplayıp zıplayarak geliyorlardı, üzerlerinde yürek biçimi süsler vardı. Arkalarından konuklar göründü, çoğu ya Kral ya Kraliçeydi. Alice bunların arasında Beyaz Tavşan'ın da bulunduğunu farketti. Çabuk çabuk, sinirli sinirli konuşuyor, her söylenene gülümsüyordu yanından geçerken Alice'i tanımadı bile. Konukların arkasından kızıl kadife bir yastık üzerinde Kralın tacını taşıyarak Yürek Oğlu geliyordu. Bu büyük alayın en sonunda da Yürek Kralı ve Kraliçesi çıkageldiler. Alice, üç bahçıvan gibi yüzükoyun yere kapansın mı kapanmasın mı pek kestiremiyordu, ama alay geçerken böyle davranılır diyen bir kural işittiğini de hiç anımsamıyordu. ''Hem, yüzükoyun yere kapanıp kimseyi göremedikten sonra alayların ne anlamı kalır.'' diye düşündü ve olduğu yerde durarak bekledi. Alay Alice'in tam karşısına gelince hepsi durup ona baktılar, Kraliçe Yürek Oğlu'na dönerek sert sert ''Bu da kim.'' diye sordu, o yalnızca gülümsedi ve eğilerek selam verdi. Kraliçe sinirlenip başını sallayarak ''Aptal.'' dedi sonra Alice'e dönerek ''Çocuk'' diye sordu, ''Senin adın nedir.'' Alice terbiyeli terbiyeli ''Alice, haşmetli Kraliçem'' dedi, ama kendi kendine ekledi. ''Eninde sonunda hepsi de bir deste iskambil kâğıdı, ne diye korkuyorum sanki bunlardan.'' Kraliçe, gül ağacının dibinde yatan üç bahçıvanı göstererek, ''Ya bunlar kim.'' diye sordu. Yüzüstü yatıyorlardı, sırtları da tıpkı öteki iskambil kâğıtlarına benziyordu, onun için Kraliçe bunların bahçıvan mı, yoksa saray ileri geleni mi, yoksa kendi çocuklarından üçü mü olduğunu anlayamamıştı. Alice, gözüpekliğine kendisi de şaşarak, ''Ne bileyim ben kuzum, dedi, beni ne ilgilendirir.'' Kraliçe hırsından kıpkırmızı kesildi, bir iki saniye sanki Alice'e yiyecekmiş gibi baktıktan sonra ''Uçurun şunun kafasını. Uçurun...'' diye haykırdı. Alice hiç çekinmeden yüksek sesle ''Saçma.'' dedi, Kraliçe de bir şey söyleyemedi. Kral karısının koluna dokunarak çekine çekine ''Baksana güzelim, daha çocuğun biri.'' dedi. Kraliçe hırsla ona arkasını çevirerek Oğlan'a ''Şunların yüzlerini çevir.'' dedi. Oğlan, bir ayağının ucuyla, sakınarak buyruğu yerine getirdi. Kraliçe çın çın öten bir sesle ''Kalkın ayağa.'' diye haykırdı üç bahçıvan hemen fırlayıp kalkarak Krala, Kraliçeye, Kral çocuklarına, daha kim varsa hepsine selam vermeye başladılar. Kraliçe ''Bırakın şunu.'' diye haykırdı, ''Başımı döndürüyorsunuz.'' Sonra, gül ağacına bakarak söylendi ''Burada ne işler karıştırmışsınız ha.'' İkili, bir dizi üstüne çökerek, korkak bir sesle ''Haşmetli Kraliçem izin verirlerse şey ediyorduk...'' Bu arada gülleri gözden geçiren Kraliçe ''Anladım.'' dedi. ''Uçurun kafalarını şunların.'' Sonra alay yürümeye başladı geride zavallı bahçıvanları idam etmek üzere üç asker kaldı. Bahçıvanlar da korunmak için Alice'e koştular. Alice ''Korkmayın. Kafanız uçurulmayacak'' dedikten sonra onları yanındaki büyük çiçek saksısının içine koydu. Üç asker bir süre bahçıvanları arayarak şaşkın şaşkın çevreye bakındılar, sonunda alayın ardından onlar da yürüdüler. Kraliçe ''Kafaları uçuruldu mu.'' diye bağırdı, onlar da yüksek sesle ''Haşmetli Kraliçemizin buyruklarıyla kafaları uçtu.'' diye yanıtladılar. Kraliçe ''Âlâ.'' diye bağırdı ''Kriket oynamasını bilir misiniz.'' Askerler seslerini çıkarmadan Alice'e baktılar, soru herhalde ona sorulmuştu. Alice de bağırarak ''Evet.'' dedi. Kraliçe ''Gelin, öyleyse.'' diye gümbürdedi Alice de Arkasından neler gelecek bakalım, diye düşünerek alaya katıldı. Yanıbaşında ürkek bir ses ''Gü.. güzel hava, değil mi.'' dedi. Baktı ki, meraklı meraklı yüzünü süzen Beyaz Tavşan ile yan yana gidiyor. Alice de ''Ya. Gerçekten güzel'' dedi. ''Düşes nerelerde kuzum.'' Tavşan telaşlı bir sesle yavaşça ''Şşş. Şşş.'' dedi. Endişeli endişeli çevresine, arkasına bakınıyordu, sonra ayaklarının ucunda yükselerek, ağzını Alice'in kulağına yaklaştırdı ve ''İdama mahkûm edildi'' diye fısıldadı. Alice sordu ''Niçin.'' Tavşan ''Ne yazık mı dedin.'' diye sordu. Alice ''Hayır, demedim'' dedi. ''Bunda yazık denecek bir şey yok ki. Niçin diye sordumdu.'' Tavşan ''Kraliçe'yi tokatladı...'' diye söze başlamıştı ki Alice bir kahkaha attı. Tavşan korkak bir sesle ''Aman sus'' dedi, ''Sonra Kraliçe işitecek. Ha, ne diyordum, biraz geç kalmıştı, Kraliçe de dedi ki...'' O sırada Kraliçe gök gürültüsü gibi bir sesle ''Yerlerinize geçin.'' diye bağırdı, herkes de birbirine çarpa çarpa dört yana koşuşmaya başladı. Ama neyse, bir iki dakika içinde yerli yerlerine geçtiler, oyun da başladı. Alice, ömründe hiç böyle acayip kriket alanı görmemişti. Her yan tümsek, çukur doluydu. Toplar canlı kirpi, oyun sopaları da canlı flamingo kuşlarıydı Köprüleri de, ayaklarıyla ellerini yere dayayıp yay gibi bükülen askerler oluşturuyordu. Alice için ilk güçlük flamingosunu kullanmak oldu, hayvanın gövdesini güzelce kolunun altına sıkıştırıp bacaklarını sallandırdı, ama tam boynunu doğrultup kafası ile kirpiye vuracağı sırada, kuş başını kaldırıp suratına bakıyordu hem bakışında öyle bir şaşkınlık vardı ki Alice kendini tutamıyor, kahkahayı koparıyordu kuşun boynunu düzeltip tam topa vuracağı zaman bu kez de kirpinin yerinde tortop durmaktan vazgeçip, sürüne sürüne uzaklaştığını görüyordu. Üstelik, kirpisini yuvarlamak istediği yolun üstünde kesinlikle bir çukur yahut bir tümsek oluyordu köprülük eden askerler de durmadan yer değiştiriyorlardı. Çok geçmeden Alice oyunun güçlüğünü anladı. Oyuncular da, sıralarını beklemeden, ikide bir kavga ederek ve kirpiler senindi, benimdi diye dövüşerek, hep birden oynuyorlardı. Kısa süre içinde Kraliçe öyle öfkelendi, öyle öfkelendi ki dakikada bir tepiniyor ''Kesin kafasını şunun. Kesin kafasını bunun.'' diye haykırıp duruyordu. Alice yavaş yavaş telaşlanmaya başlamıştı gerçi henüz Kraliçeyle aralarında bir şey olmamıştı, ama neredeyse olacağa benziyordu. ''Ya sonra.'' diye düşündü, ''Sonra ne olur benim durumum. Buranın insanları kafa kesmeye pek meraklı. Nasıl olmuş da biri sağ kalabilmiş, insan ona şaşıyor.'' Artık kaçmak için çevrede bir yol arıyor. ''Acaba kimseye görünmeden sıvışabilir miyim.'' diye düşünüyordu bir de baktı, havada acayip bir şey belirmiş. Önce epeyce şaştı ama bir iki dakika sonra bunun bir gülümseme olduğunu anladı, kendi kendine ''Cheshire Kedisidir'' diye söylendi. ''Çok şükür konuşacak birini buldum.'' Konuşabilecek kadar ağzı ortaya çıkınca Kedi ''Nasılsın.'' diye sordu. Alice gözler de ortaya çıkıncaya kadar bekledi, sonra başını salladı. ''Kulaklarından hiç olmazsa biri görünmedikçe konuşmanın bir yararı olmaz ki'' diye düşündü. Bir iki dakika sonra bütün kafa belirdi. Bunun üzerine Alice, flamingosunu yere bırakarak oyunu anlatmaya başladı kendisini dinleyecek birini bulduğuna pek keyiflenmişti Kedi gözüken kısımlarını, yeter bularak öylece kalmış, daha fazla belirmemişti. Alice yakınan bir sesle ''Mızıkçılık etmeden oyun oynamıyorlar ki'' dedi, ''Hem de kopardıkları kavga gürültüden insan kimin ne dediğini işitemiyor. Oyunlarında kural mural da yok, varsa bile kimsenin aldırdığı yok... Oyun araçlarının hepsinin canlı olması da insanı çileden çıkarıyor hani. Söz gelişi, topumu şimdi altından geçireceğim köprü, bakın, kalkıp alanın ta neresine gitmiş de dolaşıyor. Demin de Kraliçe'nin kirpisine vuracaktım, baktı ki benim kirpi yaklaşıyor, aldı başını kaçtı.'' Kedi yavaşça ''Kraliçe'den hoşlandın mı.'' diye sordu. Alice ''Hiç mi hiç'' dedi, ''Öyle bir (tam o sırada Kraliçe'nin, hemen arkasında kendisini dinlediğini farketti, sözünü değiştiriverdi) iyi oyuncu ki, nasıl olsa o kazanacak, onun için oynamanın bir anlamı yok.'' Kraliçe gülümsedi ve yürüyüp geçti. Kral Alice'in yanına gelerek ''Kiminle konuşuyorsun. diye sordu bir yandan da şaşkınlıkla Kedi'nin kafasına bakıyordu. Alice ''Bir arkadaşımdır'' dedi, ''Cheshire Kedisi izin verirseniz takdim edeyim.'' Kral ''Suratı hiç hoşuma gitmedi ama neyse, isterse elimi öpsün'' dedi. Kedi yanıtladı ''Öpmesem daha iyi.'' Kral ''Küstahlaşma'' dedi. Sonra konuşurken Alice'in arkasını siper alarak ''Hem yüzüme de öyle bakma'' diye ekledi. Alice ''Bir kedi bir krala pekâlâ bakabilir'' dedi. ''Bir kitapta okumuştum, ama hangisinde, şimdi anımsamıyorum.'' Kral kararını vermiş gibi ''Herhalde ortadan kalkmalı'' diyerek, o sırada yakınlardan geçen Kraliçe'ye seslendi ''Güzelim. Ne olur, şu kediyi ortadan kaldırsana.'' dedi. Kraliçe'nin büyük küçük bütün güçlükleri gidermek için bir tek yöntemi vardı. Başını çevirip bakmaya gerek bile görmeden ''Kafasını kessinler.'' diye haykırdı. Kral, dünden hazırmış gibi, ''Celladı gidip kendim getiririm'' diyerek ivedi ivedi yürüyüp gitti. Alice, uzaktan Kraliçe'nin öfkeyle çınlayan sesini işitince ''Bari gidip oyun ne durumda bir bakayım'' diye düşündü. Sıralarını kaçıran üç oyuncuyu idama mahkûm ettiğini daha demin işitmişti, işlerin gidişini de hiç beğenmiyordu, oyun öyle çorbaya dönmüştü ki kendi sırasının gelip gelmediğini bile bilmiyordu. Onun için kirpisini aramaya başladı. Kirpisi başka bir kirpiyle kavgaya tutuşmuştu Alice'in, birini öbürüne çarptırıp kriket yapması için bu, bulunmaz bir fırsattı ama sorun şuradaydı ki flamingosu bahçenin ta öbür ucuna gitmişti, orada uçup ağaçlardan birine konacağım diye beceriksizce kanat çırpıp duruyordu. O, flamingosunu yakalayıp dönünceye kadar dövüş bitmiş, iki kirpi de ortadan yok olmuşlardı. Alice ''Neyse, zararı yok'' diye düşündü ''Zaten bütün köprüler de bahçenin öte yanına gitmişler.'' Kaçmasın diye flamingosunu koltuğunun altına sıkıştırdı ve arkadaşı Kedi ile biraz daha konuşmaya gitti. Kedi'nin yanına geldiği zaman çevresinde epeyce bir kalabalık biriktiğini görerek şaşaladı. Kral, Kraliçe ve Cellat arasında bir tartışma oluyordu üçü bir ağızdan konuşuyor, öbürleri de ne yapacaklarını şaşırmış, rahatsız rahatsız duruyorlardı. Alice görünür görünmez hepsi de sorunu çözümlesin diye ona döndüler, her biri kendi düşüncesini yineliyordu, fakat gene hep bir ağızdan konuştukları için, Alice ne dediklerini güçlükle anladı. Celladın dediğine göre gövdesi olmayan baş kesilemezdi, ömründe hiç böyle bir şey yapmamıştı, bu yaştan sonra yapmaya da niyeti yoktu. Kralın dediğine göre başı olan herşey idam edilebilirdi, saçma saçma konuşmanın yeri yoktu. Kraliçe'nin dediğine göre de hemen o dakika bir şey yapılmayacak olursa, kim var kim yok herkesin kafası kesilecekti. (Çevredekilerin o kadar durgun ve endişeli görünmesine neden de bu son söylenen sözlerdi.) Alice ''Kedi Düşes'indir, ona sorun daha iyi'' demekten başka çare bulamadı. Kraliçe Cellat'a dönerek, ''Hapishaneye atılmıştı'' dedi ''Git de buraya getir''. Cellat ok gibi fırlayıp gidiverdi. Cellat gider gitmez, Kedi'nin kafası yavaş yavaş kaybolmaya başladı adam Düşes'le döndüğü zaman gözden büsbütün silinmişti. Kral ile Cellat bir aşağı bir yukarı koşarak nereye gitti diye aramaya başladılar, öbürleri de yine oyunlarına döndüler. Seni gördüğüme ne kadar sevindim bilmezsin'' diyerek sevgiyle Alice'in koluna girdi, birlikte yürümeye başladılar. Alice de onu böyle keyfi yerinde bulunca pek hoşnut olmuştu ''Mutfakta rasladığım zamanki hırçınlığı biberdenmiş demek'' diye düşündü. Kendi kendine ''Eğer ben Düşes olursam'' dedi (bunu pek umarak söylememişti ama) ''mutfağımda biber miber bulundurmam. Çorba onsuz da pekâlâ oluyor. Belki insanları kavgacı yapan da hep biberdir.'' Kendi kendine yeni kurallar bulduğu için pek hoşnut, düşünmeyi sürdürdü ''Suratsız eden sirke, huysuz eden de arpa şekeriyle buna benzer tatlılardır. Ah, insanlar bunu bilseler böyle hasislik etmezlerdi.'' Bu sırada Düşesi büsbütün unutmuştu, ta kulağının dibinde sesini işitince korkudan sıçradı. Düşes ''Şekerim, bir şey düşünüyorsun ki konuşmayı unuttun'' dedi. ''Bundan çıkan ders nedir söylerdim ama unutmuşum, biraz sonra aklıma gelir.'' Alice ''Belki de bundan çıkacak ders yoktur'' diyecek oldu. Düşes ''Hadi hadi, kızım'' dedi ''Her şeyden alınacak bir ders vardır, yeter ki insan bilebilsin'. Böyle söylerken Alice'e daha sokuldu. Alice Düşes'in kendisine bu kadar yaklaşmasını istemiyordu. Bir kez, çok mu çok çirkindi ikincisi de, çenesini tam kızcağızın omuzuna dayayacak boydaydı, çenesiyse sivriydi, insana adeta batıyordu. Ama Alice kabalık etmek istemedi, onun için gücü yettiği kadar taşımayı göze aldı. ''Oyun şimdi yoluna girmiş galiba'' dedi. Düşes ''Evet girmiş'' diye yanıtladı ''Bundan alınacak ders de şudur, dünyayı yürüten güç sevgidir, sevgi.'' Alice ''Birisi de herkesin kendi işine bakmasıdır, demişti'' diye mırıldandı. Düşes sivri çenesini Alice'in omuzuna büsbütün batırarak ''Eh, bu da hemen hemen aynı şey demektir'' dedikten sonra ekledi, ''Bundan alınacak ders de şudur Sen anlamaya bak, sesler kendi başlarının çaresine bakarlar.'' Alice kendi kendine ''Her şeyden bir ders çıkarmaya ne de meraklı.'' diye söylendi. Düşes, biraz durduktan sonra, ''Neden kolumu beline dolamadığıma şaşıyorsun değil mi.'' dedi ''Nedeni, flamingonun huyunu pek bilmiyorum da ondan. Bir denesem mi.'' Alice bu denemeye hiç de hevesli olmadığı için çekine çekine yanıtladı ''Belki ısırır.'' Düşes ''Çok doğru'' dedi. ''Flamingolar da, hardal da insanı ısırır. Bundan alınacak ders şudur Bir türden kuşlar birlikte yaşar.'' Alice ''Ama hardal kuş değil ki'' dedi. Düşes ''Her zamanki gibi gene haklısın'' dedi. ''Her şeyi ne de yerli yerince söylüyorsun.'' Alice ''Galiba bir maden'' dedi. Alice'in her sözüne evet demeye hazır olan Düşes, ''Maden ya.'' dedi, ''Buralarda büyük bir hardal madeni vardır. Bundan alınacak ders de ''Maden varsa manen yoktur'' Düşesin bu söylediklerini pek dinlememiş olan Alice ''Bildim, bildim'' dedi ''hardal sebzedir. Görünüşü pek benzemez ama sebzedir''. Düşes ''Ben de seninle aynı düşüncedeyim dedi. ''Bundan alınacak ders de ''Dışın nasıl görünüyorsa için de öyle olsun, yahut, daha da yalın söylenmesini istersen . ''Kendinizi herkese olduğunuz yahut olabileceğinizden farklı olmamış olduğunuz gibi gösterecek olan durumunuzdan farklı değilmiş gibi göstermeyeceğiniz sanısına kapılmayın.'' Alice terbiyeli terbiyeli ''Bunu bir yere yazsam daha iyi anlardım'' dedi ''Siz söylerken pek anlayamadım.'' Düşes, hoşnut, ''Keyfim olunca söylediklerimin yanında bu hiç kalır'' dedi. Alice ''Aman kuzum'' dedi, ''Bundan daha uzununu söylemek için kendinizi sıkıntıya sokmayın.'' Düşes ''A. O nasıl söz, hiç sıkıntı olurmu.'' dedi ''Hem, şimdiye kadar söylediğim sözlerin hepsini sana armağan ediyorum.'' Alice ''Ucuz tarafından bir armağan.'' diye düşündü. ''İyi ki yıldönümlerinde bu türden armağanler vermiyorlar.'' Ama doğrusu bunları yüksek sesle söylemeye pek cesaret edemedi. Düşes sivri küçük çenesiyle yine Alice'i dürtükleyerek 'Gene mi düşünceye daldın.'' diye sordu. Artık yavaş yavaş canı sıkılmaya başlayan Alice biraz sert bir sesle ''Düşünmek yasak değil ya.'' diye yanıtladı. Düşes ''Domuzlara uçmak ne kadar yasak değilse, sana da düşünmek o kadar yasak değil'' dedi. ''Bundan alınacak der...'' Tam, o sevgili ders sözcüğünü söylerken, Alice, Düşes'in sesinin sönüp gittiğini, kolunda duran kolunun da titrediğini fark ederek şaşırdı. Başını kaldırıp baktı ki Kraliçe kollarını kavuşturmuş, kopmaya hazırlanan bir fırtına gibi önlerine dikilmiş duruyor. Düşes titrek, bitkin bir sesle ''Hava pek güzel Haşmetli Kraliçem.'' diye söze başladı. Kraliçe konuşurken ayağını yere vurarak ''Sana söylüyorum'' diye haykırdı ''Şu dakkada buradan ya kendin defolur gidersin, yahut kafan gider. Seç ikisinden birini.'' Düşes de seçeceğini seçip bir anda ortadan kayboluverdi. Kraliçe Alice'e ''Haydi, biz oyunumuza bakalım'' dedi Alice korkusundan tek sözcük söyleyecek durumda değildi, Kraliçe'nin peşinden ağır ağır kriket alanına doğru yürüdü. Öteki konuklar Kraliçe'nin yokluğunu fırsat bilmişler, gölgelikte dinleniyorlardı. Onu görür görmez hemen yine oyuna başladılar. Kraliçe yalnızca, bir an gecikmenin hepsinin canlarına mal olacağını söyleyip geçti. Oyun oynadıkları kadar Kraliçe oyuncularla kavga ederek ''Şunun kafasını uçurun. '', ''Bunun kafasını uçurun.'' diye haykırıp durdu. İdam yargısı çıkanlara askerler nöbetçi veriliyor, onlar da bu görevi yerine getirmek için köprülüğü bırakıyorlardı öyle ki, yarım saat kadar sonra ortada hiç köprü kalmadı. Alice, Kral, Kraliçe'den başka öteki oyuncular da idam hükmü giymişlerdi. Kraliçe, soluğu kesilmiş, oyunu bıraktı ve Alice'e ''Yalancı Kaplumbağa'yı gördün mü.'' diye sordu. Alice ''Hayır'' diye yanıtladı. ''Zaten Yalancı Kaplumbağa nedir onu bile bilmiyorum.'' Kraliçe ''Yalancı Kaplumbağa, çorbası yapılan şeydir''(4) dedi. Alice ''Böyle bir şeyi ömrümde ne gördüm, ne de işittim'' dedi. Kraliçe ''Hadi öyleyse'' dedi ''Gel de sana öyküsünü anlatsın.'' Kraliçe'yle birlikte giderlerken Alice, Kralın mahkûm olanlara yavaşça ''Hepiniz bağışlandınız.'' dediğini duydu. Kendi kendine ''İşte bu iyi doğrusu.'' dedi çünkü idama mahkûm edilenlerin çokluğu onu epeyce üzmüştü. Az sonra güneşte derin derin uyuyan bir Ejder'in yanına geldiler. (Eğer Ejder nedir bilmiyorsanız resme bakın.) Kraliçe ''Hadi tembel, kalk.'' dedi, ''Bu küçüğü al, Yalancı Kaplumbağa'ya götür de öyküsünü dinlesin. Ben dönüp o idama mahkûm ettiklerim ne olmuş bir bakayım.'' Böylece, Alice'i Ejder'le yalnız bırakarak gitti. Ejder, kalkıp oturdu, gözlerini uğuşturdu. Kraliçe gözden kayboluncaya kadar arkasından baktı, sonra için için gülerek yarı Alice'e, yarı kendi kendine ''Ne tuhaf.'' dedi. Alice ''Tuhaf olan nedir.'' diye sordu. Ejder ''Ne olacak, Kraliçe'' dedi. ''Hep kendi düşlemleri yoksa kimsenin boynunun vurulduğu filan yok. Hadi, gel bakalım.'' Alice Ejder'in arkasından giderken ''Burada da herkes 'Hadi, gel' diyor. Bana bu kadar buyurulmamıştı ömrümde.'' diye düşünüyordu. Pek çok gitmemişlerdi ki, uzakta bir kayanın üstünde tek başına üzgün üzgün oturan Yalancı Kaplumbağa'yı gördüler. Daha yaklaştıkları zaman Alice onun, yüreği paralanıyormuşçasına, iç çektiğini işitti. Öyle acıdı ki zavallıya. Ejdere ''Derdi nedir.'' diye sordu. Ejder'se, aşağı yukarı, demin söylediği sözcükleri yineledi ''Hep kendi düşlemleri bir derdi yok. Hadi gel.'' Kendilerine yaşlı gözlerle bakan, fakat hiç sesini çıkarmayan Yalancı Kaplumbağa'nın yanına gittiler. Ejder ''Bu küçük bayan senin öykünü dinlemek istiyor.'' dedi. Yalancı Kaplumbağa derinden gelen bir sesle ''anlatayım'' dedi. ''İkiniz de oturun, ben öykümü bitirinceye kadar da ağzınızı açmayın.'' Oturdular bir iki dakika kadar kimse ağız açmadı. Alice kendi kendine ''Eğer anlatmaya başlamazsa, nasıl bitirebilecek.'' diye düşündü, ama gene de sabırla bekledi. Sonunda Yalancı Kaplumbağa derin derin içini çekip söze başladı. ''Ben, bir zamanlar sahici bir Kaplumbağa'ydım.'' Bu sözleri, yalnızca Ejder'in arada bir duyulan ''Hjckrrh.'' ünlemi ve Yalancı Kaplumbağa'nın sürekli hıçkırıklarıyla bozulan uzun bir sessizlik izledi. Alice az daha ayağa kalkıp ''Öykünüz pek meraklıydı, teşekkür ederim'' diyecekti ama, herhalde bunun bir arkası olacak diye düşünerek yerinde oturdu, bir şey söylemedi. Sonunda Yalancı Kaplumbağa sözünün arkasını getirebildi, şimdi biraz daha sakinleşmişti ama gene ikide bir hıçkırıyordu. ''Biz küçükken denizin dibinde, okula giderdik, öğretmenimiz de yaşlı bir Kaplumbağaydı, öyle yaşlıydı ki ona 'Tosbağa' derdik...'' Alice ''Madem karada yaşamıyordu niye Tosbağa derdiniz.'' diye sordu. Yalancı Kaplumbağa kızgın kızgın ''Tosbağa derdik, çünkü bizi okuturdu. Siz de amma sersemsiniz ha.'' dedi. Ejder de ''Bu kadar da basit bir şeyi anlamadığın için yazıklar olsun sana'' diye ekledi. Sonra ikisi de sözü kesip Aliceciğe dik dik baktılar, zavallı kız utancından yerin dibine geçti. Sonunda Ejder Yalancı Kaplumbağa'ya ''Hadi bakalım, aslanım. Akşamlara kadar uzatma.'' dedi, o da öyküsünü şöyle sürdürdü ''Evet, inanmıyorsunuz belki ama, biz denizde okula giderdik...'' dedi. Alice ''Ben inanmıyorum demedim ki.'' diye sözünü kesti. Yalancı Kaplumbağa ''Dediniz pekâlâ işte'' diye yanıtladı. Ejder, Alice'in ağzını açmasına vakit bırakmadan ''Sen çeneni kapat hele.'' diye atıldı. Yalancı Kaplumbağa da öyküsünü anlatmaya koyuldu. ''Çok iyi okutulduk... Hatta, her gün okula giderdik...'' dedi. Alice ''Ben de her gün okula gidiyorum, bunda o kadar öğünecek bir şey yok ki.'' dedi. Yalancı Kaplumbağa epeyce merakla ''Ek dersleriniz de var mı.'' diye sordu. Alice ''Evet'' dedi, ''Fransızca ile müzik öğrendik.'' Yalancı Kaplumbağa ''Yıkanma da öğrendiniz mi.'' dedi. Bu soru Alice'in ağırına gitmişti ''Elbette öğrenmedik.'' dedi. Yalancı Kaplumbağa, içi rahatlayarak ''A. Öyleyse sizinki pek iyi bir okul değilmiş. Oysa bizimkinde, taksit pusulasının en altına Fransızca, müzik ve yıkanma ektir diye yazılır.'' Alice ''Ama denizin dibinde yıkanma pek gerekmez sanırım dedi. Yalancı Kaplumbağa içini çekerek ''Zaten durumumuz o kadar iyi değildi ben o ek dersleri alamadım, yalnızca ana dersleri okudum dedi. Alice ''Hangileriydi o dersler.'' diye sordu. Yalancı Kaplumbağa ''Doğal olarak, en başta akmak yaşmak geliyor'' diye yanıtladı ''Sonra aritmetiğin çeşitli kolları, hoplamak, çığırtmak, çapıtmak ve sövmek.'' Alice ''Çapıtmak da nedir, hiç işitmedim'' diyecek oldu. Ejder şaşıp iki pençesini de havaya kaldırarak ''Ne. Çapıtmanın ne olduğunu hiç duymadın mı.'' dedi. ''Ama sapıtmanın ne olduğunu her halde bilirsin, değil mi.'' Alice, pek güvenemeyerek ''Evet'' dedi, ''şey etmektir. Biraz... Aklını oynatmaktır''. Ejder ''E, öyleyse çapıtmanın ne demek olduğunu bilmemek için pek akılsız olman gerek diye söylendi. Alice artık daha fazla bir şey sormaya cesaret edemedi, Yalancı Kaplumbağa'ya dönerek ''Başka neler öğrendiniz.'' diye sordu. Yalancı Kaplumbağa yüzgeçleriyle bir bir sayarak ''Sonra şarih okuduk. Eski Çağ Şarihi ve Yeni Çağ Şarihi Sugrafya sonra efendim, Kesim-Kesim hocamız da bir yılan balığıydı, haftada bir gelirdi bize Kesim, Tarakbilim ve Bağlıkova yapmayı öğretti.'' Alice ''O da ne biçim şey.'' diye sordu. Yalancı Kaplumbağa ''Şimdi gösteremeyeceğim'' dedi. ''Her yanım öyle tutulmuş ki. Ejder de bu dersi hiç görmedi ki göstersin.'' Ejder ''Vaktim yoktu da ondan'' dedi. ''Ama ben de Klasik Diller dersine giderdim. Hocamız yaşlı bir yengeçti, ama tam bir yengeç...'' Yalancı Kaplumbağa, içini çekerek, ''Ben ondan hiç ders görmedim'' dedi ''Lafince ve Bunakça öğretiyor derlerdi.'' Ejder de içini çekerek ''Ya. Ya.'' dedi sonra ikisi de pençeleriyle yüzlerini örttüler. Alice, sözü değiştirmeye çalışarak ''Günde kaç saat ders görürdünüz.'' diye sordu. Yalancı Kaplumbağa ''İlk gün 10 saat, ertesi gün 9, ertesi gün 8, işte böylece giderdi diye yanıtladı. Alice ''Ne acayip yöntemmiş'' diye şaştı. Ejder ''Onlara ders denmesi de bundan zaten'' dedi ''saatleri ters gider de ondan.'' Bu Alice için yepyeni bir düşünceydi onun için ikinci sorusunu sormadan önce biraz düşündü. ''Öyleyse, on birinci gün tatil mi olurdu.'' Yalancı Kaplumbağa ''elbette'' diye yanıtladı. Alice merakla ''Peki, on ikinci gün ne yapardınız.'' diye sordu. Ejder Alice'in sözünü sertçe keserek ''Dersler için bu kadar konuşma yeter'' dedi ''Şimdi ona biraz da oyunlardan filan söz et.'' Yalancı Kaplumbağa derin derin içine çekti, sonra yüzgeçlerinin tersiyle gözlerini sildi, Alice'e baktı, bir şey söylemek istedi fakat hıçkırmaktan bir iki dakika konuşamadı. Ejder ''Tıpkı boğazına kemik filan kaçmış gibi'' diyerek yerinden kalktı, Yalancı Kaplumbağa'yı sarsalayıp arkasına vurmaya başladı. Sonunda Yalancı Kaplumbağa'nın sesi yerine geldi, yanaklarından yaşlar süzülerek söze başladı ''Belki denizde pek o kadar çok yaşamamışsınızdır'' dedi (Alice ''Hayır'' diye yanıtladı) ''Belki Istakoz'la da tanışmamışsınızdır'' (Alice ''Bir kez yemekte tat...'' diye söze başlamıştı ki aklı başına geldi, hemen kendini toplayarak ''hayır'' dedi) ''Onun için Istakoz Kadrili'nin ne kadar zevkli bir şey olduğunu bilmezsiniz.'' Alice ''Bilmiyorum doğrusu'' dedi. ''Ne biçim bir danstır bu.'' Ejder ''Önce deniz kıyısına bir sıra olarak dizilirsiniz...'' Yalancı Kaplumbağa ''Hayır, iki sıra.'' diye bağırdı. ''Ayı balıkları, Kaplumbağlar filan sonra çevredeki deniz analarını temizleyip...'' Ejder yine lafa karışarak ''Bu epey bir zaman alır ha.'' dedi. ''...iki kez ilerlersiniz...'' Ejder ''Herkesin eşi bir ıstakozdur.'' diye haykırdı. Yalancı Kaplumbağa ''Doğal olarak'' dedi 'Sonra iki kez ilerlersiniz, eşler eşlerine...'' Ejder ''...ıstakozları değişir ve gene düzeni bozmadan ilerlersiniz gerilersiniz'' sözlerini ekledi. Yalancı Kaplumbağa ''Sonra da atarsınız...'' dedi. Ejder yerinde bir kez sıçrayarak sözü tamamladı ''...ıstakozları atarsınız.'' Yalancı Kaplumbağa ''...denizde fırlatabildiğiniz kadar uzağa fırlatırsınız...'' Ejder haykırdı ''Sonra arkalarından yüzmeye başlarsınız.'' Yalancı Kaplumbağa çılgın gibi yerinde sıçrayarak ''Denizde bir takla atarsınız.'' diye bağırdı. Ejder ''Yine ıstakoz değiştirirsiniz.'' diye haykırdı. Yalancı Kaplumbağa, ansızın sesini kısarak ''Sonra yine kıyıya dönersiniz... İşte birinci figür budur'' dedi ve demin çılgınlar gibi zıplayıp duran bu iki yaratık, sessiz sessiz, hüzünlü hüzünlü yerlerine oturdular, Alice'e bakmaya başladılar. Alice, çekine çekine, ''Pek hoş bir dans olmalı'' dedi. Yalancı Kaplumbağa ''Biraz seyretmek ister miydiniz.'' diye sordu. Alice ''Hiç istemez olur muyum.'' diye yanıtladı. Yalancı Kaplumbağa Ejder'e ''Hadi, ilk figürünü bir deneyelim'' dedi. ''Istakoz olmasa da olur. Şarkıyı hangimiz söyleyecek.'' Ejder ''Sen söyle'' dedi ''Ben güftesini unuttum.'' Bunun üzerine ciddi ciddi Alice'in çevresinde dönerek oynamaya başladılar ara sıra yakınından geçerken ikisi de kızcağızın ayağına basıyorlar, tempo tutmak için de ayaklarını sallıyorlardı Yalancı Kaplumbağa, ağır ve hüzünlü bir sesle, şu şarkıyı tutturmuştu ''Hızlıca yürü.'' dedi bi mezgit salyangoza, Gelmiş domuz balığı basıyor kuyruğuma 'Bak Kaplumbağalarla ıstakozlara hele, Kıyıda dansa hazır, verir miyiz el ele. Verir miyiz vermez mi, verir miyiz vermez mi. Verir miyiz vermez mi, verir miyiz vermez mi. ''Bilmezsin ne zevklidir ıstakozlarla birden Tutulup fırlatılmak uzaklara sahilden. Salyangoz baktı baktı, ''Uzak.'' dedi ''Boşuna.'' Şükran doluydu ama, vermiyordu el ele. Verir miyiz vermez mi, verir miyiz vermez mi. Verir miyiz vermez mi, verir miyiz vermez mi. Pullu dostu dedi ki ''Atılırsak ne çıkar, Nasıl olsa karşıki yakada da kıyı var. Fransa yakın demektir uzaksa İngiltere, Gel etme salyangozum, verelim bir el ele. Verir miyiz vermez mi, verir miyiz vermez mi. Verir miyiz vermez mi, verir miyiz vermez mi. Sonunda dans bitince Alice rahat bir soluk alarak ''Teşekkür ederim'' dedi ''seyretmesi pek hoş bir dans doğrusu. Mezgit balığı hakkındaki o acayip şarkı da çok hoşuma gitti.'' Yalancı Kaplumbağa ''Ha, mezgit balığı'' dedi. ''Elbet görmüşsünüzdür, değil mi.'' Alice ''Evet, çok yed...'' diyordu ki hemen kendini topladı. Yalancı Kaplumbağa ''Yed nedir bilmiyorum ama, onu o kadar çok görmüşseniz, ne biçim şey olduğunu da bilirsiniz elbette'' dedi. Alice düşünceli düşünceli ''Öyle'' dedi. ''Kuyrukları ağızlarında durur, üstleri de kırıntı doludur.'' ''Kırıntı mı. Yok canım, denizde kırıntı filan kalmaz, hepsi temizlenir. Ama kuyrukları gerçekten ağızlarındadır. Bunun nedeni de...'' Sözün burasında Yalancı Kaplumbağa esneyip gözlerini yumdu, Ejder'e ''Nedenini filan da sen anlat.'' dedi. Ejder ''Bunu nedeni'' dedi ''İlle, ıstakozlarla dans etmek isterler, onun için denize fırlatılırlar, düşmeler epey sürer, onun için kuyruklarını ağızlarına sokarlar, onun için de bir daha çıkartamazlar, işte bu.'' Alice ''Teşekkür ederim pek meraklıymış'' dedi, ''Şimdiye kadar mezgit balığı hakkında hiç bu kadar şey bilmiyordum.'' Ejder ''İsterseniz daha da çok şey anlatabilirim'' dedi ''neden mezgit balığı demişler, biliyor musunuz.'' Alice ''Bilmem, hiç usuma gelmediydi'' dedi. ''Niye.'' Ejder, pek önemli bir şey söylüyormuş gibi, ''Üstüne başına çok titizdir de ondan'' dedi. Alice afallamıştı. Gözlerini açarak ''üstüne başına çok titiz midir.'' diye yineledi. Ejder ''Elbet ya'' dedi. ''Sen ne yapıyorsun da böyle çiçek gibi oluyorsun. Yani giysin neden kirli değil.'' Alice üstüne bir baktı, yanıt vermeden önce biraz düşündü. ''Herhalde çok sık temizleniyor da ondan olacak.'' Ejder, ciddi bir sesle, ''İşte, mezgitler de öyle. Yalnızca,