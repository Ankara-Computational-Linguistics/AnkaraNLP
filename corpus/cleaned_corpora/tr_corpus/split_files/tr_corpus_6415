yerlere götürülmesi çok önemlidir. Ama ne olursa olsun bir köpek hiçbir zaman bağlı bırakılmamalıdır. Eğer bir bekçi köpeğinin bağlanması gerekiyorsa, iki direk ya da çubuğun arasına bir tel gerip, zincirini bir halkaya bu tele tutturarak hayvanın sağa sola serbestçe hareket edebilmesine olanak sağlanmalıdır. Köpeklerin tüylerinin her gün fırçalanması, uzun tüylü köpeklerin tüylerinin ayrıca taranması gerekir. Köpekler ılık suda ve özel köpek sabunları ya da şampuanlarıyla düzenli aralıklı yıkanmalıdır. Kırlık yerlerde yaşayan uzun tüylü köpeklerin tüylerine takılan dikenli tohumları ve otları da ayıklamak gerekir. Hayvanı rahatsız eden pire ve kene gibi dış asalakların ya da sağlığını bozan bağırsak solucanları gibi dış iç asalakların bulaşmasını önlemek çok önemlidir. Köpeğin kaybolma olasılığına karşı en iyi önlem, hayvanın tasmasına sahibin adı ve adresi yazılabilir kimlik takmaktır. Kediler de köpekler gibi günde iki kez ve olabildiğince çeşitli yiyeceklerle beslenmelidir. En iyisi yağsız çiğ kıyma, çiğ ya da pişmiş akciğer ile karaciğer ve pişmiş balıktır. Kediler genellikle köpeklerden daha çok yemek seçerler; ama yavru kediler çok değişik yiyecekleri severek yemeye alıştırılabilir. Özellikle yemeklerinde ara sıra çeşitli yeşil sebzeler katmak yararlı olur. Yalnız patates gibi nişastalı besinler kediler için iyi değildir; tavuk kemikleri ile balık kılçıkları da hayvanın boğazına batabileceği için tehlikelidir. Kediler içinde de küçük bir kapta her zaman temiz içme suyu bulundurmak ve suyu sık sık tazelemek gerekir. Bütün kediler sütten hoşlanmaz. Annelerinden beş ya da altı haftalıkken ayrılan yavru kediler katı yiyeceklere yavaş yavaş alıştırmalı ve başlangıçta günde üç-dört öğün yemek verilmelidir. Evin içinde ılık ve rüzgârsız bir yere yerleştirilen yayvan bir sepet ya da yan yatırılmış kapaksız bir kutu kediler için uygun bir yataktır. Bu yatağı döşemeden yüksekçe bir yere koymak ve içine birkaç kat gazete kâğıdı serdikten sonra üstüne yıkanabilir kumaşla kaplanmış yumuşak bir yastık yerleştirmek en iyisidir. Kediler temiz hayvanlardır; bir kutu içine temiz kuru toprak ya da kum doldurulup bırakırsanız dışkılarıyla evin içini kirletmezler. Üstelik kediler sürekli yalanarak tüylerini de temiz tutarlar, yalnız yavru kediler bunu beceremedikleri için, asit borikli (borik asit) ılık suya batırılmış bir pamuk parçasıyla hayvanın ağız, burun ve göz çevresindeki kirleri hafifçe silmek gerekebilir. Evde beslenen sevimli tavşanlar aslında doğada yaşarken ekinlere ve ormanlara büyük zarar veren yabani adatavşanlarının evcil soylarıdır. Örneğin pamuk gibi bembeyaz, yumuşacik tüylü Ankara tavşanı da evcil bir adatavşanıdır. Tavşanların sağlıklı gelişmesi için, pişmiş patates, yonca, ekmek artıkları, karnabahar yaprakları, marul, karahindiba, taze otlar, maydanoz, kereviz dalları, havuç ve şalgam gibi çeşitli yiyecekler arasından seçilmis iki öğün yemek vermek gerekir. Bu sebzeler iyice ezilmiş, nerdeyse katı bir lapa halinde olmalıdır. Tavşanlarınıza asla soğan, çiğ patates, ravent, yüksükotu, sardunya, kasımpatı, kurtbağrı ve yaz kış yeşil kalan çalı ya da ağaççikların yapraklarından vermeyin. Bir tavşan kafesinin uzunluğu hayvanın uzunluğunun en az dört katı, yüksekliğide üç katı olmalıdır. Johann Friedrich Gmelin Johann Friedrich Gmelin, (8 Ağustos 1748–1 Kasım 1804) Alman doğa bilimci, böcek bilimci ve botanikçi. Johann Friedrich Gmelin, Philipp Friedrich Gmelin'in en son oğlu olarak 1748'de Tübingen'de doğdu. Tübingen üniversitesinde tıp üzerine çalıştı ve 1769'da mezun oldu. Tübingen üniversitesinde tıp profesörlüğü yapmaya başladı. 1773'de filozof profesörü oldu ve Göttingen üniversitesinde ek olarak tıp profesörlüğüne devam etti. Kendini tıp, kimya, botanik ve mineraloji profesörlüklerinde geliştirdi. 1804'da Göttingen'de öldü. Johann Friedrich Gmelin, kimya, farmasötik, mineraloji ve botanik üzerine birçok kitap yayınladı. Ayrıca 1788'de Carolus Linnaeus'un "Systema Naturae" eserinin 13. yayınını yaptı. İsmi, botanik adlandırmada "J.F.Gmel." olarak geçmektedir. Stay Alive Stay Alive 2006 y覺l覺 yap覺m覺 Amerikan filmi Fakuşağı, Gülşehir Fakuşağı, Nevşehir ilinin, Gülşehir ilçesine bağlı bir köydür. Köyün kuruluş yılı bilinmemektedir. Köyün etrafında ve bulunduğu mevkide Rumlardan kaldığı sanılan mağaralar ve yer altı şehri vardır.Ayrıca 1700’lü yıllardan kalma ve halen kullanılmakta olan Kemerli bir cami vardır. Köy halkının gelir kaynakları tahıl üretimi ve hayvancılıktır. Fakuşağı Köyü Cenaze Derneği, Fakuşağı Köyü Fransa Kültür Derneği ve Fakuşağı Köyü Yardımlaşma Dayanışma Fonu köye sosyal hizmet veren başlıca kuruluşlardır. Köy nüfusunun büyük bir bölümü yurdışında ve Gülşehir ilçesinde ikamet etmektedir. Köyde ilköğretim okulu vardır. Sağlık evi vardır fakat faal değildir. Sağlık ocağı yoktur. PTT şubesi ve PTT acentesi yoktur. Su şebekesi ve kanalizasyon vardır. İnternet hattı vardır. İlçeye minibüs hattı bulunmaktadır Örüntü tanıma Örüntü tanıma, sürekli devam ve tekrar eden şekiller olan örüntüleri tanımaya yarayan bir teknolojidir. Bir şeklin orantılı olarak büyütülüp veya küçültülmesine ise fraktal denir. Ã‡in nergisi Çin nergisi ("Narcissus tazetta"), nergisgiller (Nergisgiller) familyasından 20–60 cm. boyunda, soğanlı çok yıllık bir bitki. Yapraklar 4-6 adet ve şerit şeklindedir. Çiçekler uzun bir sapın ucunda 3-10 adet ve şemsiyeye benzer halde dizilmişlerdir. Perigon olan çiçek; 2–4 cm uzunluğunda ve açık sarı renkte, kaidede birleşik ve tüp şeklinde uzamış, tepede 6 loplu ve lopların ortasında altın sarısı renkte ve halka şeklinde ve loblardan daha kısa taç bulunur. Meyve 3 bölmeli bir kapsüla olup, tohumlar yarı küremsi şekilde ve siyah renktedir. Ocak-Mart ayları arasında çiçek açar. Marmara, Ege ve Akdeniz bölgelerinde 0–850 m rakımlarda çam ormanları altında, maki içerisinde ve su kenarlarında tabii olarak yetişirken, park ve bahçelerde süs bitkisi olarak yetiştirilmektedir. Soğanını yiyen kişide ise; kusma, bulantı, ishal, sara nöbetinde olduğu gibi kasılmalar ile titremeler gözlenir. Çoğunluk sistemi Çoğunluk sistemi, çok partili siyasi düzenlerde uygulanan bir seçim sistemidir. Bu sistemde seçime katılan partiler ya da adaylar arasında en çok oy alan seçimi kazanmış sayılır. Çoğunluk sistemi tek turlu ve iki turlu olmak üzere iki şekilde uygulanır. Belirli seçim çerçevesinde en çok oyu alan aday veya en çok oyu alan partinin bütün adayları seçilmiş olur. Bu sistemde, ülke her biri sadece bir milletvekili çıkaracak şekilde seçim çevrelerine bölünür. Bu nedenle "dar bölgeli çoğunluk sistemi " de denir. Ayrıca "İngiliz Sistemi" olarak da bilinir. Günümüzde bu sistem, İngiltere, Amerika Birleşik Devletleri ve bazı Anglo-sakson ülkelerinde uygulanır. Bu sistemde,ülke her biri birden fazla milletvekili çıkaran seçim çevrelerine bölünür.Bu nedenle "geniş bölgeli çoğunluk sistemi" de denir.Türkiye'de 1946-1960 yılları arasında uygulanmıştır. Seçimlerin iki türlü yapılma ihtimali vardır. Bu sistemde bir aday veya parti ilk turda geçerli oyların mutlak çoğunluğunu alabilirse ikinci tura gerek kalmaz. Aksi durumda ikinci bir tur daha yapılır. İkinci turda mutlak çoğunluk aranmaz. Bu turda, ilk turda en çok oy almış iki aday veya parti yahut belli oranlar üstünde oy almış parti veya adaylar katılır. Sonuç en çok oy alan adayın kazanmasıyla gerçekleşir. Mutlak çoğunluk sistemi adı da verilir. Bu sistemde, ülke her biri sadece bir milletvekili çıkaran seçim çevrelerine bölünür. Seçimlerin iki turda yapılma ihtimali vardır. İlk turda geçerli oyların mutlak çoğunluğu sağlanamamışsa ikinci tur oylama yapılır. İkinci tura en çok oy almış aday veya parti yahut belirli bir oranda oy almış parti veya adaylar katılır. Bu sistem, Fransa'da Üçüncü ve Beşinci Cumhuriyetler döneminde uygulandığı için "Fransız sistemi" adı da verilir. Ülke her biri birden fazla milletvekili çıkaran seçim bölgelerine bölünür. Seçimin iki turda yapılma ihtimali vardır. İlk turda geçerli oyların mutlak çoğunluğu sağlanamamışsa ikinci tur oylama yapılır. İkinci tura en çok oy almış aday veya parti yahut belirli bir oranda oy almış parti veya adaylar katılır. Fransa'da 1885 seçimlerinde uygulanmıştır. Günümüzde bu sistem Fransa'da 3.500'den küçük belediyelerde, belediye meclisi üyelerinin seçiminde uygulanmaktadır. Ä°zvestiya İzvestiya (Rusça: "Известия") - Rusya'da günlük yayınlanan toplum, politika ve ekonomi gazetesi. 1917 yılında kurulmuş olan gazete, Sovyetler Birliği'nin dağılmasından sonra özelleşmiştir. Ä°yi Seneler Londra İyi Seneler Londra, tiyatrocu Berkun Oya'nın yönettiği ilk uzun metrajlı film. Film, Türkiye dışında yaşayan Türklerin kimlik ve iletişim sorunlarını işlemektedir. "Londra", "İyi Seneler" üçlemesinin ilk filmidir. "Londra"nın ardından "Bolvadin" ve "İstanbul" filmleriyle üçlemenin devamı planlanmış olsa da devam filmleri çekilmemiştir. "Yaşar Nur", ünlü bir şarkıcıdır. 20 yıl önce Londra'da "Enver" ile aşk yaşamış ancak kariyeri için aşkından vazgeçmiştir. Kariyer sahibi olmuşsa da eski aşkından vazgeçtiği için mutsuz biridir. Bir Avrupa turnesi kapsamında konser vermek için 20 yıl sonra Londra'ya tekrar gelir. Londra'ya gelince eski okul arkadaşı "Zeynep" ile buluşur. "Zeynep", kendi kaderini kendi çizen bir karaktere sahiptir. Uzun yıllar Türkiye dışında yaşadığı için kendini yabancı gibi hissetmekte ve evliliğinde sorunlar yaşamaktadır. "Zeynep" ve kocası bir iş yemeğine gitmek için bebeklerini "Yaşar Nur"a bırakırlar. "Yaşar Nur", bebeği yüzüstü şekilde uyuttuğu için bebek boğularak ölür. Ne yapacağını bilemeyen "Yaşar Nur", kaldığı oteldeki tek Türk olan ve bulaşıkçı olarak çalışan, hayranı "Bolvadinli Firuz"dan yardım istemek için odasına çağırır. "Firuz", kendisiyle ilgilendiğini sanarak "Yaşar Nur"un odasına gider ve durumun böyle olmadığını öğrenince de tecavüz girişiminde bulunur, ölü bebeği görünce ise odadan kaçar. Çaresiz kalan "Yaşar Nur" bu sırada eski aşkı "Enver"i telefonla arar, ancak "Enver"in mutlu bir evliliği olduğunu öğrenince yardım istemeden telefonu kapatır. "Zeynep" ve "Peter" otele döndüklerinde ölü bebeklerini ve yerde baygın haldeki "Yaşar Nur"u görünce, "Peter" yaşadığı üzüntüyle o anda otelin penceresinden atlayarak intihar eder. Kramer Kramer'e Karşı Kramer Kramer'e Karşı 1980 yılında en iyi film dalında Akademi ödülüne (Oscar) alan, yönetmenliğini Robert Benton'ın yaptığı, Avery Corman'ın aynı adlı eserinden uyarlanan film. Joanna Kramer bir çocuk sahibi bir kadındır. Eşi Ted'den kendini bulma arayışını sebep göstererek ayrılmıştır. Ted büyük bir reklam ajansında ve büyük bir projenin üstünde çalışmakta iken Joanna'nın ayrılığı ile sarsılmıştır. Ayrıca oğulları Bill'in sorumluluğu da onun üstüne kalmıştır. Ted'in komşusu Margaret ona yardımcı olmaya çalışırken o da bir yandan Joanna'nın ayrılmasına neyin sebep olduğunu düşünmektedir. Bu arada Ted Bill'in gelişimi nedeni ile iş kariyerini de ikinci plana itmiştir. Bir süre sonra Joanna mahkemeye başvurur ve Bill'in vesayetini üzerine alır. Ancak Bill mutlu değildir ve Ted'in de onlarla birlikte olmasını istemektedir. Film 70'lere egemen olan feminizm dalgası, babalık ve annelik ve bunların ailedeki sorumluluğu kavramları üzerine kurulmuş gözükmektedir. Joanna ve Ted'in davranışlarında da bu kavramların irdelenmesi açıkça göze çarpmaktadır. Eren Aydın Eren Aydın (d. 16 Ocak 1982, İstanbul), Türk eski futbolcu. 8 yaşında dayısı Ali Rıza Boncukgöz'ün antrenörlüğünü yaptığı Paşabahçe amatör takımının minikler kategorisinde futbola başladı. Ardından Turhan Sofuoğlu'nun çalıştırdığı Batman Petrol'e transfer oldu. Bir yıllık bir Batman Petrol döneminden sonra Arif Peçenek döneminde Şekerspor'a daha sonra Aykut Kocaman'ın isteği üzerine Malatyaspor'a transfer oldu ve bir buçuk yıl burada kaldı. 2005-2006 sezonunun devre arasında (18 Ocak 2006) Gençlerbirliği'ne, 2007-2008 sezonu devre arasında ise Ankaraspor'a transfer oldu. Hem amatörde hem de Şekerspor'da sol açık olarak oynarken Malatyaspor'da futbolcu eksikliği üzerine sol bekte oynamaya başladı. 2008-2009 ara transferde eski takımı Gençlerbirliği'ne transfer olmuştur. Buradan Ankaraspor'a transfer olan Eren, 1 sezon boyunca sadece 8 maç forma giymiş ve 2009 yılında Süper Lig'in Ege temsilcisi Manisaspor'a transfer olmuştur. Bu takımda 2 sezon forma giyen Eren Aydın, 51 maçta forma giymiş ve kariyerinin ilk resmi golünü kaydetmiştir. 2011-12 sezonu öncesi İstanbul B.B. takımına transfer olan Eren, 10 maç forma giymiş ve 1 gol atmıştır. 2012-13 sezonunda ise uzun bir aradan sonra 2. Lig'e tekrar dönen Eren yarım sezon Eyüpspor forması giymiştir ve 9 maçta 3 gol kaydetmiştir. 2013 yılının devre arasında ise Süper Lig ekiplerinden Elazığspor'a transfer olan Eren, 2013 sezonunda Roberto Carlos'un teknik direktörlüğüne getirildiği Sivasspor'a transfer olmuştur. Kariyeri boyunca hiçbir genç millî takımında görev almamasina rağmen 17 Kasım 2010 Hollanda ile oynanacak hazırlık müsabakasi için Türkiye A millî takımına davet edilmiştir. Kırmızı Pazartesi Kırmızı pazartesi (İspanyolca: "Crónica de una muerte anunciada") Gabriel García Márquez'in 1982 Nobel Edebiyat Ödülü alan romanı. Roman, 1 Mayıs 1981'de İspanya, Meksika, Kolombiya ve Arjantin'de yayımlandı. Kolombiya'nın bir şehrinde işlenen (gerçek bir) cinayet anlatılır. Roman'ın ilk cümlesi ile yazar kimin ne zaman öldürüleceğini açıklar. Sorgulama/mülakat tekniği ile yazılmış bu kısa romanda sadece okuyucu değil, tüm kasaba ahalisi de kimin ne zaman öldürüleceğini önceden bilmektedir. Marquez, çocukluğunu geçirdiği kasabada gerçekleşmiş bir namus cinayetini konu alıyor. Ferhat Kiraz Ferhat Kiraz (d. 2 Ocak 1989, Bozkır, Konya), sol açık pozisyonunda görev alan Türk futbolcusu. Şu anda 3. Lig ekiplerinden 1928 Bucaspor'da futbol oynamaktadır. Konya Demirspor altyapısın'da futbola başladı ve 16 yaşında Gençlerbirliği B Genç takımı için geldi. 1 hafta kadar oynadıktan sonra Metin Diyadin'in çalıştırdığı PAF takıma alındı. Yaklaşık 1 sezon PAF takımda oynadıktan sonra 2006 Mart ayında Gençlerbirliği A Takımına geçti. Haziran 2006'da Hollanda'da düzenlenen turnuvaya Gençlerbirliği'nin 17 yaş altı takımında katıldı ve turnuvanın en değerli futbolcusu seçildi. 2010-11 sezonun başında 1. Lig takımı Boluspor'a transfer olmuştur. Buradaki ilk sezonununda uyum sorunu yaşamadan kendine ilk 11'de yer edindi ve sezon boyunca 31 lig karşılaşmasında kaydettiği 12 golle hem takımının en golcü futbolcusu oldu hem de gol krallığında iddialı durumda bulundu. Bunun üzerine birçok Süper Lig ekibinin transfer listesinde bulunsa da kulübü başka bir ekibe göndermedi. 2011-2012 sezonun Türkiye kupası maçında Beşiktaş'a karşı forma giyen Ferhat, içinde Beşiktaş'ın da bulunduğu birçok kulübün dikkatini çekmiştir ve sezon boyunca 31 maçta görev yapan başarılı oyuncu rakip fileleri 12 kez havalandırmıştır. Orta sahanın her iki kanadında hücuma dönük olarak görev yapan Ferhat adam eksiltme konusundaki becerisi, hızlı koşuları ve kanat oyuncusu olmasına rağmen golcü özellikleriyle dikkat çekmektedir. Ferhat, 2012-2013 transfer döneminde Süper Lig ekiplerinden Bursaspor'a transfer olmuştur. 2014-15 sezonu ortasına kadar 58 maçta 8 gol atan Ferhat, o sezon İbrahim Öztürk ile kadro dışı bırakıldı ve devre arasında Kasımpaşa SK'ne transfer oldu. 66 kez millî takımlara çağrılan Ferhat Kiraz, 10 kez Türkiye U-16, 12 kez Türkiye U-17, 5 kez Türkiye U-18, 30 kez Türkiye U-19, 7 kez Türkiye U-21 , 3 kez de Türkiye A2 forması olmak üzere toplam 67 kez millî formayı giymiştir ve bu müsabakalarda 16 gol kaydetmiştir. 8 ve 9 Şubat 2011 tarihlerinde Belarus ile Antalya'da oynanacak özel karşılaşmalarda ilk kez Türkiye A2 millî takımı aday kadrosuna davet edilmiştir. Sinar Sinar AG, İsviçreli kamera üreticisi. 13x18 - 10x12.5 cm plan filme fotoğraf çekebilen ve 120 mm adaptörlerle de kullanılabilen büyük format profesyonel fotoğraf makineleriyle tanınmıştır. Üstün milimetrik ayarlarla perspektif ayarlama imkânı tanıyan bu kameralar profesyonel fotoğrafçılar tarafından kullanılmaktadır. İnsanları Seveceksin (kitap) "İnsanları Seveceksin", Erich Maria Remarque'nin 1941 yılında "Liebe Deinen Nächsten" adıyla yayınlanan romanı. Remarque tüm kitaplarını Almanya'da yazmasına rağmen bu romanı "Flotsam" adıyla David Lindley tarafından İngilizce'ye çevrilmiş ve ilk olarak 1941'de ABD'de yayınlanmıştır. Almanca baskısı ise bu tür romanları yayınlayan Bermann- Fischer firması tarafından aynı yıl İsveç'te yayınlanmıştır. II. Dünya Savaşı sırasında Avrupa'daki Nazi işgalinde olan ülkelerde mülteci veya kaçak olarak yaşayan insanların hikâyesi anlatılmaktadır. Romanın baş kahramanları Josef Steiner ve Ludwig Kern isimli iki mültecidir. 1936'da yaklaşık kırk yaşında olan I. Dünya Savaşı'na katılmış emekli asker Josef Steiner Naziler tarafından işkence görmüş politik bir sığınmacıdır. Ludwig Kern ise yarı Yahudi olduğu için Almanya'dan kaçan yirmi bir yaşında bir tıp öğrencisidir. Ölesiye Yaşamak Alman yazar Erich Maria Remarque'nin 1956 yılında yayımladığı romanı. Weimar Cumhuriyeti'nin enflasyon döneminde yazılmıştır. Olaylar I. Dünya Savaşı'nın ardından II. Dünya Savaşı'na girmeye hazırlanan Almanya'da geçer. İlk savaşı görmüş 20'li yaşlardaki Ludwig Bodmer'in hayata ve insanlara bakışını temel alır. Henrich Kroll ve ailesi mezar anıtı yaparak yaşamlarını devam ettirmektedirler. Sabah el-Ahmed el-Cabir el-Sabah Sabah el-Ahmed el-Cabir el-Sabah (Arapça: الشيخ صباح الأحمد الجابر الصباح; d. 16 Haziran 1929, Kuveyt), Kuveyt emiridir ve 29 Ocak 2006 tarihinde Milli Meclisi'nin onayıyla başa geçti. Şeyh Sabah eski Kuveyt Emirlerinden Şeyh Ahmed el-Cabir el-Sabah'ın dördüncü oğludur ve şu anda El-Sabah ailesinin başıdır. 1930 yıllarında ilkokulu El-Mubarekiyye Ana Okulu'nda okudu ve sonradan tahsilini özel öğretmenlerin yardımlarıyla bitirdi. 1954 ve 1955 yılları arası Merkezi Belediye Konseyi Komitesi'nde üye olarak görev yaptı. 1955 yılında Sosyal İsleri ve Çalışma Otoritesi başkanı, 1956 yılında da Ülke İşleri Yüksek Konseyi üyesi oldu. 9 Eylül 1956 ve 17 Ocak 1962 tarihleri arası Basın ve Yayın Otoritesi Başkanı olarak görev yaptı. Şeyh Abdullah Salim Al-Sabah zamanında bağımsızlık sonrası 17 Ocak 1962'de başa geçen ilk kabinede Enformasyon Bakanı olarak görev yaptı. Şeyh Sabah kendisini Temmuz 2003'te Şeyh Saad Al-Abdullah Al-Salim Al-Sabah'ın yerine başbakan olarak atayan önceki Emir Cabir Al-Ahmet Al-Cabir Al-Sabah'ın üvey kardeşidir. Daha önce 1963-2003 arası 40 yıl sureyle Dışişleri Bakanı olarak görev yaptı ve dünyanın en uzun süre görev yapan Dışişleri Bakanları'ndan biridir. 13 Temmuz 2003 - 29 Ocak 2006 tarihleri arasında Kuveyt Başbakanı olarak görev yaptı. 1990 senesinde Irak Savaşı öncesi eşi Şeyha Fitooh'u kaybetti. İki oğlu ve bir kızı vardır. İlk oğlu Şeyh Nasir Kraliyet Sarayının (Divan Emiri) bakanıdır ve dünyanın en büyük İslami Sanat Koleksiyonunun (Al-Sabah Koleksiyonunun) sahibidir. İkinci oğlu Şeyh HamiD iş adamıdır ve Burgan Bank, Gulf Insurance ve Marina Mall gibi Kuveyt'teki en büyük holdinglerin başındadır. Kızı Şeyha Salwa Temmuz 2002 tarihinde göğüs kanseri nedeniyle hayatini kaybetti. Şeyh Sabah kızına olan düşkünlüğü dolayıyla sarayına "Salwa Sarayı" (Dar Salwa) adını verdi. Oğlu Şeyh Ahmet gençken 1969 yılında trafik kazası nedeniyle hayatını kaybetti. 15 Ocak 2006 tarihinde önceki Emir Şeyh Cabir Al-Ahmet Al-Cabir Al-Sabah hayatını kaybetti ve yerine Veliaht Prensi Şeyh Saad Al-Abdullah Al-Salim Al-Sabah geçti. Bu durumda Şeyh Sabah Başbakanlık görevini sürdürerek Veliaht Prensi olacaktı. Ama sağlık durumu nedenleriyle Şeyh Saad bu görevi sürdüremedi. Alzheimer hastalığına yakalandığına iddia edilen Şeyh Saad çekilmek zorunda kaldı ve bu nedenle kraliyet ailesinde büyük tartışmalar sonrası 23 Ocak 2006 tarihinde Şeyh Saad Emir görevini bırakmayı kabullendi. Aynı zamanda 24 Ocak günü Kuveyt Parlamentosu Şeyh Saad'in çekilme dilekçesini almadan önce Şeyh Saad'in Emir olamayacağına karar vermişti. Bu durumda Kuveyt Kabinesi Şeyh Sabahı Emir adayı olarak gösterdi. Bu görevi kabul eden Şeyh Sabah 29 Ocak 2006 tarihinde Milli Millet Meclisinin onayıyla Emir ilan edildi. İfadelerin Gramatik Ayrımı İfadelerin Gramatik Ayrımı, Şakir Kocabaş'ın Türkiye Yazarlar Birliği, Düşünce dalı ödüllü bilim felsefesi içerikli kitabı. Yazara göre farklı ifade kategorilerinde kullanılan kavramlar ve terimler bu gün birçok bilim ve felsefe tartışmalarında birbirine karıştırılmaktadır ve bu durum çeşitli ifade biçimlerinin gramatik olarak nasıl birbirinden ayrıldığını bilmemekten kaynaklanmaktadır. Bu kitap, ifadelerin kategorik olarak birbirinden nasıl ayrılabileceğini örneklerle ortaya koymaktadır. Kitapta, basit gibi görünen soruların aslında kendi içlerinde nasıl önermeler taşıyabildiği ve basit gibi görünen cümleler içinde nasıl bir gramer karışıklığı bulunabileceği örneklerle gösterilmektedir. Yazarın tezine göre, hiç sorgulamadan kabul ettiğimiz pek çok ünlü sözün, gramatik ayrımı yapıldığında nasıl ideolojik önkabullerle dolu olduğu ortaya konmaktadır. Taktiksel medya Taktiksel medya, kitle iletişim araçlarının (kitlesel medyanın), belli bir iktidar konumunu eleştirmek için kullanıldığı modern bir aktivizm/eylemcilik biçimidir. Önemli bir özelliği, genellikle yeni teknolojilerin ve vur-kaç taktikleri içeren doğası gereği kısa ömürlü medya kampanyalarının kullanılmasıdır. Taktiksel medyanın amacı bu tepkiler yoluyla tek yönlü iletişim ve iktidar akışını geçici de olsa tersine çevirmek ve halka denetimin bir kısmını geri kazandırmaktır. Terim olarak bugünkü kullanımını ilk defa Fransız filozof Michel de Certeau'nun 1974'te yazdığı 'Günlük Yaşam Pratiği' adındaki makalesinden alır. Krems an der Donau Krems an der Donau, Aşağı Avusturya'da Tuna nehri kıyısında bir kenttir. Önemli bir sanayi merkezi, aynı zamanda çevredeki meyve ve şarap merkezlerinin ürünlerinin ulaştırma noktasıdır. Çok miktarda kilise, iyi korunmuş eski kent evleri ve Ortaçağ döneminden kalma kent duvarı kalıntıları kentin önemli yapılarıdır. İlk defa 995 yılında "Chremsia" adıyla anılan kent, 1130 yılında şehir statüsü kazanmıştır. 1849-1938 yılları arasındaki dönem dışında 15. yüzyıldan bu yana kent, komşu Stein kentiyle ortak idareye bağlıdır. Kentin nüfusu 24000'dür. Dimorphotheca ecklonis Dimorphotheca ecklonis, papatyagiller (Asteraceae) familyasından süs bitkisi olarak yetiştirilen bir bitki türü. Güney Afrika'da doğal olan bir bitkidir. PeÃ§enitsa Osman Mahalle (Peçenitsa-Печеница) Osman Mahalle köyü, Bulgaristanın Deliorman bölgesinde bulunan Razgrad iline bağlı Kemallar ilçesi Ayva Altı (Podayva) köyünün kuzeyinde Höyüklü beldesine yönelen asfalt yolun üzerinde bulunan bir yerleşim yeridir. Köy, beldenin diğer köylerine kıyasla nüfus, ekonomi ve kültürel açıdan geridir. Zira köyün işlenir arazisi beldenin en kıraç yerlerini işgal eder. Bazı rivayetlere göre köyün adı; yüzyıllar önce Anadolu'dan gelmiş Ferhat, Osman ve Kabil kardeşler tarafından kurulmuştur. Ferhat, Ferhatlar köyünü(varatlar), Kabil kabullar(kıpinoftsi) köyünü kurmuştur. Osman isimli kardeşin bu bölgeye yerleşmesinden dolayı buraya Osman mahallesi adı verilmiş, 1940 lı yıllara kadar Ferhatlar köyünün bir mahallesi iken 1940'lı yıllarda köy olarak ayrılmış bulunmaktadır. Köyün adı da buradan gelmektedir. Bir rivayete göre bu köylerin kurucuları olan kardeşler Baraklar oymağı'ndan gelmektedir. Baraklar, Oğuzlar'ın sağ kolu Bozoklar'dan Yıldızhan Oğulları'na bağlı Beğdilli boyu içerisinde yer alan oymaklardan biridir. 530 nüfusu olan köyün hepsi Türk' tür. Bunların yalnız 37'si Akkoyunlular kavmindendir. Köyün 3260 dekar işlenir arazisi, 1528 dekar merası ve 560 dekar ormanı vardır. Çeşitli yıllarda anavatan Türkiye'ye göç edenlerin evlerine yerleşen birkaç Bulgar ailesinin hepsi 1957 "Zorunlu Kooperatifleştirme" den sonra bölgeyi terk etmiştir. Köyün camisi 150 yıllıktır. Tamamı ahşap olan camii 1974 yılında restore edilerek bugünkü görünümünü almıştır. Tahminlere göre 250-280 yıldan beri ölenlerin naaşları köyün güneyinde bulunan mezarlıktadır. 1939 yılından beri yeni mezarlığa defnedilmektedirler. Köyün güneyinde 2 yamaç arasındaki vadi, "Çeşme Kulağı" merasının devamıdır. Burada bulunan bir çeşme ve iki pınar önceleri bu yörelerde yaşamış olan kavimlere ait olduğu bölgedeki tarihi belgelerden anlaşılmaktadır. www.Balkanlar.NET Balkanlar TV Köyün Videosu Çok yüksek frekans VHF'nin genel kullanımı 88–108 MHz frekansları arasında gerçekleştirilen FM radyo yayını ve UHF ile birlikte gerçekleştirilen televizyon yayınıdır. VHF, ayrıca deniz ve hava ulaşım araçlarında haberleşme amacıyla yaygın olarak kullanılmaktadır. Ortak VHF FM radyo yayını, televizyon yayını, arazi mobil istasyonlar, aralık veri iletişimi, uzun radyo modemler, deniz haberleşme, hava trafik kontrol iletişimi, hava navigasyon sistemlerinde (DME, ILS, VOR) kullanılır. Hava navigasyon sistemlerinde VHF haberleşme sistemi görüş hattı mesafesindeki iletişimi sağlar. Uçaklar arasındaki ya da yer istasyonlarıyla uçaklar arasındaki haberleşmeyi sağlar. Temel prensip, alıcı ve verici de antenin anteni görmesidir. VHF, radyo kanalı ses ve veri iletişiminde alma ve gönderme için kullanılır. VHF haberleşme sisteminde 118,0 MHz ile 136,975 MHz arasında işlem yapar. Bazı istasyonlar arasında 8,33 kHz’lik bir boşluk frekansı mevcuttur. Bu frekans aralıkları RF dalgaları belli bir kesim frekansından sonra iyonosfer tabakasından yeryüzüne yansımak yerine bu tabakanın içinden geçmeye başlarlar. İşte bu kesim frekansı kısa dalganın yayıldığı yüksek frekans (YF) aralığının bitişini ve ÇYF aralığınının başlangıcını belirler. Kısa dalga bandında radyo dalgaları iyonosferden yansıyarak Dünya'nın çevresini bile dolaşabilirken ÇYF dalgaları bu tabakadan yansımadıkları için bu bantta asıl olarak mevcut olan karasal dalgalardır. Fakat ÇYF'nin önemli bir avantajı, çoğu kısa ve orta dalga bantlarında mevcut olan atmosferik gürültünün azlığıdır. Zaten genel olarak frekans bu bantların üzerine çıktıkça atmosferik gürültü azalır. Burada atmosferik gürültüye arabaların ateşleme sistemlerinin yarattığı gürültüler gibi nispeten düşük frekanslı gürültüleri de ekleyebiliriz. Kısa mesafeli haberleşmeler dışında bazı nadir oluşan durumlarda bu menzil artabilir. Bu da genelde iyonosferin kesim frekansını ÇYF frekanslarına taşıyacak kadar yoğunlaşması ya da troposferde oluşan sıcak-soğuk hava değişiklikleri neden olabilir. Ama bu durumlar çok nadir meydana gelir. Genel olarak ÇYF, kısa mesafeli haberleşmeler için uygundur ve en iyi performansını bir birini arada engel olmadan gören istasyonlar arasında yapılır. ÇYF de iletim aralığını bulabilmek için Dünya üzerinde görüş ufuk mesafesi heasplanır. mesafe(mil) = (1,5Ã—(A)) A=antenin yüksekliği mesafe= (12,746Ã—(A)) A= antenin metre olarak yüksekliği Kontrol paneli seçilen frekans sinyalini verici-alıcıya gönderir. Ses kontrol paneli REU’ya (Uzak Elektronik Ünite-Remote Electronic Unit) radyo kanalı seçim sinyallerini gönderir ve REU’dan ses kontrol sinyali alır. Gönderme işlemi sırasında mikrofon ses ve PTT (Push-to-Talk, bas konuş) sinyalleri REU üzerinden ÇYF verici-alıcıya gider. Verici-alıcı, mikrofondan gelen ses sinyalini verici alıcıda üretilen RF taşıyıcı modüle etmek için kullanır. Verici-alıcı modüleli RF sinyali diğer uçak ve yer istasyonlarına gönderilmesi için antene iletir. Gönderme sırasında FDAU (İng. "flight data acquisiton unit", "uçuş veri edinme ünitesi") verici-alıcıdan bir PTT sinyali alır. FDAU, bu PTT sinyalini gönderme durumunu kaydetmek için anahtar işaret olarak kullanır. Alma işlemi sırasında anten modülasyonlu RF sinyalini alır ve transceivera gönderir. Verici-alıcı RF taşıyıcıdan sesi demodüle eder. Alınan ses ÇYF verici-alıcıdan REU yoluyla uçuş dahili telefon hoparlörlerine ve kulaklıklara gider. ÇYF anteni ÇYF verici-alıcısından aldığı RF sinyali diğer uçak ve yer ÇYF iletişim sistemlerine gönderir. Anten, aynı zamanda gelen RF sinyallerini alır ve bunları ÇYF transceivera gönderir. Verici-alıcı, RF taşıyıcı sinyalden ses sinyalini ayırır ya da demodüle eder. ÇYF antenler, her uçakta aynı sayıda olmamakla birlikte iki-üç adet olabilir. Uçakta bulunan ÇYF haberleşme sistemi sayısına göre ÇYF anten sayısı da değişiklik gösterir. Tek frekans ağı (SFN) teknolojisi sayesinde aynı kanaldan yayın yapan farklı noktalardaki sayısal yayınlar birbirlerini bozmak yerine kuvvetlendirdiğinden bu sayede enterferans sorunu ortadan kalkar, frekansların etkin ve verimli kullanılması sağlanır, DVB-H yayınlarına uyumlu el cihazlarına ve cep telefonlarına yönelik televizyon yayınları iletilebilir. Karasal sayısal televizyon yayıncılığında kullanılan televizyon vericilerinin daha az güç harcayarak aynı alanı kapsaması sağlar. Böylece insan sağlığını tehdit eden elektromanyetik kirlilik azaltılmış olacak. ÇYF nin en önemli özelliği Analog yayınlarda, sıcak havalarda İyonosferin gösterdiği özellikten yararlanarak,Atmosferik yansıma sayesinde normal kapsama alanından daha uzaklara kadar yayılabilir.Bu duruma örnek olarak Ankara da yaşayan bazı kişilerin sıcak yaz aylarında ÇYF taraması yaptıklarında bazı Rus televizyon kanallarını tuturdukları bu duruma kanıt sayılabilir. Uydu alıcıları Çanak antenle yönlendirdiğiniz farklı uydularda birçok ülkelerin yerel özel şifreli şifresiz tüm içeriklerini izlemeye olanak tanır. Karasal Yayın ise yalnızca bulunduğunuz bölgede local vericilerin bu sisteme dönüşmesi ile alabileceğiniz yayın dır. ÇYF 5 - 12 ve UHF 21 - 69 bantları tümü sayısal içeriye geçse bile yayın adeti 220'nin üzerinde olması mümkün değildir. Uydulardan alacağınız zengin içeriği hiçbir zaman ulaşamayacak ve rakip bir sistem olamayacaktır. Soyuz 21 Soyuz 21, Sovyetler Birliği tarafından 6 Haziran 1976'da gerçekleştirilen insanlı uzay uçuşu. Kozmonotlar Boris Volinov ve Vitali Jolobov, yörüngede Salyut 5 uzay istasyonuna geçtiler. Soyuz 21 uçuşu aslında gizli Almaz askeri görevlerinden biriydi. Uçuşun tarihi Sibirya'daki "Siber" tatbikatına denk getirilmişti. Böylece kozmonotlar bir uzay istasyonundan askeri harekatların nasıl izleneceği konusunda tecrübe kazandı. Bunun yanında bazı bilimsel ve teknik deneyler de gerçekleştirildi: Uzayda kristal oluşturma, yakıt transferi (daha sonra bu teknoloji geliştirilerek Progress araçlarıyla uzay istasyonlarına yakıt ikmali sağlandı), güneş gözlemleri ve ağırlıksız ortamda akvaryum balıklarının davranışları gibi. Kozmonotlar okul çocuklarıyla televizyon bağlantısı aracılığıyla sohbet ettiler. Soyuz 21 mürettebatı, uzay istasyonunu planlanan tarihten önce ve aceleyle terk ettiler. Bunun nedeni olarak istasyonda çıkan bir yangın, ortam kontrol sistemindeki bir arıza ve askeri gözlemlerde çekilen filmleri banyo ederken kullandıkları kimyasalların istasyonun havasını zehirlemesi gösterildi. Ayrıca mürettebat ruhsal ve bedensel olarak iyi durumda değildi. Özellikle Jolobov uzay hastalığına ve sıla özlemine kapılmıştı. Urs Graf Urs Graf (d. 1485 - ö. 1529), İsviçreli oymabaskı ustası ve kuyumcu. Ağaç ve aside yedirme baskılarıyla tanınmıştır. Önce kuyumcu olan olan babası Hugo Graf'ın yanında yetişti, daha sonra da Basel'de öğrenim gördüğü sanılır. Albrecht Dürer'in ve yardımcısı Hans Baldung-Grien'in üsluplarını benimsemiştir. 1509'da Basel'e yerleşti. 1514'te burada gerçekleştirdiği Aziz Bernard Kutsal Eşya Kutusu ile kuyumcu ustalığına yükseldi. Graf'ın günümüze ulaşan 100 tane ağaç baskısı, az sayıda oyma ve aside yedirme tekniğiyle yapılmış baskısı, niello (savat) çalışmaları ve 200 tane çizimi vardır. Bu çizimlerin çoğunda tarih ve Graf'ın monogramı bulunur. Dino Grandi Dino Grandi Mordano kontu (1895 - 1988), Benito Mussolini'nin devrilmesinde önemli rol oynamış faşist İtalyan devlet adamı. Hukuk öğrenimi gördü. I. Dünya Savaşı'nda İtalyan ordusunda çarpıştıktan sonra faşist mangalara ("squadristi") katıldı. Faşistlerin ulusal kongresinde (7 Kasım 1921) önderliğe aday olduysa da hareketin bir parti olarak örgütlenmesini savunan Mussolini'nin karşısında yenilgiye uğradı. Ekim 1922'de faşistlerin iktidarı ele geçirmek için Roma'ya düzenledikleri yürüyüşe katıldı. 1924'te İçişleri Bakanlığı müsteşarlığına atandı; Eylül 1929'da dışişleri bakanı oldu. Temmuz 1932'de büyükelçi olarak İngiltere'ye gönderildi. 1938'de İngiltere'yle imzalanan antlaşmanın görüşmelerini yürüttü. Ardından İtalya'ya geri çağrılarak adalet bakanlığına ve ayrıca Halk egemenliği ve Korporasyonlar Meclisi başkanlığına getirildi. İtalya'nın II. Dünya Savaşı'na katılmasına karşı çıktı. Şubat 1943'te Mussolini'yi görevden almaya yönelik karar tasarısını Yüksek Faşist Konsey'e sundu. Kısa bir süre sonra Lizbon'a kaçtı. 1944'te Verona'da toplanan bir faşist mahkeme tarafından gıyabında ölüm cezasına çarptırıldı. Bir süre Brezilya'da yaşadıktan sonra İtalya'ya döndü. Avcı (film) Avcı (Özgün ismiyle; The Deer Hunter), yönetmenliğini Michael Cimino'nun yaptığı 1978 ABD yapımı sinema filmi. Film, bir grup Rus kökenli Amerikalı çelik işçisinin ve ailelerinin hayatını anlatmaktadır. Film, Erich Maria Remarque'ın 1. Dünya Savaşında geçen ve bir askerin anılarına dayanan Drei Kameraden adlı eserinden esinlenilmiştir. "Avcı", 1996 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Mike, Steven, Nick, Stanley, John ve Axel isimli çelik işçisi gençlerin hikâyesine dayanan film üç bölümden oluşmuş gözükmektedir. İlk bölüm yaşadıkları Pensilvanya'daki hayatlarını gözler önüne sermektedir. Yaşamlarından kesitin içinde Rus Ortodoks kilisesine ait olan Steven ve Angela'nın düğünlerine ait geleneksel sahneler önemli yer tutar. Daha sonraki kokteylde Rus yaşantısına ait kutlama törenleride filmin önemli bir parçasını içermektedir. Bu bölümde Mike, Nick'e gidecekleri Vietnam'da onu yalnız bırakmayacağına dair söz verir. Daha sonrasında çıkılan bir geyik avında Mike vurduğu geyiği Cadillac'ına koyarak kasabaya getirir. İkinci bölümde Vietnam savaşında Mike, Steven ve Nick'i izliyoruz. Bu bölümde tutuklanırlar ve diğer tutuklananlarla birlikte Rus ruleti oynamaya zorlanırlar. Ancak işler kritikleştiği sırada kurtulurlar ve bu arada yolları ayrılır. Mike Amerika'ya döndükten sonra Nick'in kız arkadaşı Linda ile yakınlaşır. Bu arada Nick Saigon'da Rus ruleti oynatan yerlere takılmaktadır. Mike ise Stevie'nin yaşadığını öğrenince hastaneye gider ve onu bacakları ampüte edilmiş halde bulur. Ondan Nick'in de yaşadığını öğrenir. Son bölümde Mike bunun üzerine Saigon'a gider ve onu bulur. Ona eski hayatını anımsatmaya çalışır ama uyuşturucunun etkisindeki Nick onu tanıyamaz. Ancak onu götürmek isteyen Mike onunla oynayacağı rulet sonrası onu götürmek konusunda anlaşır. Bu bölümün sonunda Nick Mike'ı hatırlar ancak oyun trajik bir şekilde Nick'in ölümü ile sonuçlanır. Mike cenazeyi Amerikaya getirir ve yine Ortodoks geleneklerine uygun törenler yapılır. Akabinde bir kahvaltıda bir araya gelen eski dostlar Tanrı Amerikayı korusun şarkısını beraberce söylerken film nihayete erer. 1978 yılı 51. Oscar ödülleri; "Kazandıkları;" "AdaylÄ±klar;" Cardcaptor Sakura bölümleri listesi Bu madde, Cardcaptor Sakura'nın bölümlerinin bir listesidir. CMS deneyi CMS deneyi, Avrupa Nükleer Araştırma Merkezi'nde (CERN) LHC hızlandırıcısı üzerinde kurulmuş olan ve 2008 yılında çalışmaya başlayarak proton-proton çarpışmaları sonucu ortaya çıkan parçacıkların izlerini ve enerjilerini ölçen beş deneyden biridir. İsmi İngilizce'de Compact Muon Selenoid (Türkçesi: "Tıkız Müon Selenoidi") sözcüklerinin baş harflerinden gelir. 15 m yükseklikte, 22 m boyunda, toplam 12500 ton ağırlığa sahip bir düzenektir. Dedektörün en iç bölgesinde 3.85 Tesla kadar magnetik bir alan şiddetine sahip güçlü bir süperiletken mıknatıstır ve özellikle yeni fizik kanunlarına ait sinyalleri keşfetmek üzere (Higgs bozonu, süpersimetri, vs.) dizayn edilmiştir, fakat daha önceki çarpıştırma deneylerinden daha yüksek enerjilere çıkabilmesi sebebi ile önceki deney sonuçlarını daha yüksek duyarlılıkta ölçümler (üst kuark) yapabilmektedır. Didier Zokora Alain Didier Zokora-Déguy "ya da kısaca" Didier Zokora (d. 14 Aralık 1980; Abidjan, Fildişi Sahili) Defansif orta saha rolünde oynamış Fildişi Sahilli ulusal eski futbolcudur. Zokora futbola Fildişi Sahili'nin ünlü futbol akademilerinden Mimosas'ta başladı. Burada Avrupalı kulüplerin dikkatini çekti. 1999'da yurt dışına çıkarak Belçika kulüplerinden Racing Genk ile anlaştı. 2001-02 sezonunda, Genk'le beraber Pro League şampiyonluğu yaşadı. 2004 yazındaysa Fransız kulübü Saint-Étienne ile sözleşme imzaladı. Zokora 2006 yazında Fildişi Sahili'yle gösterdiği performansın ardından: Chelsea, Manchester United ve Arsenal'den teklifler aldı. Ancak daha fazla forma şansı bulabileceği bir takımda oynamak istediği için, €8.2m karşılığında Saint-Étienne'den Tottenham Hotspur'a transfer oldu. Zokora Tottenham'da geçirdiği üç yılda, taraftar tarafından sevilen bir futbolcu haline geldi. Taraftar Zokora'ya maçlarda: "Lets all do the Conga" Do-do-do Didier Zokora. "(Konga yapalım. Yap-yap-yap Didier Zokora)"" gibi bestelerle tezahüratlarda bulundu. Ayrıca Zokora, Tottenham'daki üç yılında 130'un üzerinde maç oynamasına rağmen gol atma başarısı gösteremedi. 2008'de Tottenham ile EFL Cup'ı kazandı. Bir yıl sonra ise yine bu kupada final oynayan takımıyla sahadaydı ama Tottenham bu maçta kupayı Manchester United'a kaptırdı. Zokora'nın Tottenham'da maç içi golü olmasa da; Zokora, 12 Mart 2008'de takımının penaltılarla PSV'ye elendiği UEFA Kupası 4. tur maçında kullandığı penaltıyı gole çevirmeyi başardı. Zokora 2009 yaz transfer döneminde 7.920.000 £ bedelle Sevilla FC'ye transfer oldu. İlk maçına ise 30 Ağustos 2009'da Sevilla'nın La Liga'da Valencia ile karşılaştığı maçta çıktı. Zokora buradaki ilk sezonunda takımının ligi 4. bitirip UEFA Şampiyonlar Ligi'ne katılmasında önemli rol oynadı. Ayrıca Zokora -2010'da finalde Atlético Madrid'i yenerek Copa del Rey'i beşinci kez kazanan Sevilla takımıyla Kral Kupası zaferi yaşadı. 2 Haziran 2011 tarihinde Zokora, Süper Lig ekiplerinden Trabzonspor ile 4 yıllık sözleşme imzaladı. Trabzonspor transfer ile ilgili açıklama olarak: "Zokora için kulübüne 5 Milyon Euro ödenecek. Yıllık alacağı ücret ise 1.625.000 Milyon EUR" alacağı açıklanmıştır. 10 Eylül 2011 tarihinde Manisaspor'a karşı Trabzonspor için ilk formasını giydi. 2011-12 sezonunda Emre Belözoğlu ile yaşadığı ırkçılık olayını mahkemeye kadar taşıdı. 28 Nisan 2014'te Trabzonspor'la olan sözleşmesi karşılıklı olarak feshedildi 2014-15 sezonunda ise Süper Lig ekiplerinden Akhisar Belediyespor ile 1+1 yıllık sözleşme imzaladı. Temmuz 2015 yılında, Zokora Hindistan Süper Ligi takımı FC Pune City'ye imza attı. Zokora Ağustos 2016'da Hint takımı North East United'a imza attı. 30 Kasım 2016 tarihinde Delhi Dynamos'a ilk maçını yaptı. 14 sarı kart gördü, ilk maçında Delhi Dynamos, sonra Mumbai City'ye karşı son maçını oynadı. Zokora, 24 Nisan 2017 Pazartesi günü Endonezya kulübü Semen Padang'a katıldı. Bir yıllık anlaşma imzaladı. Zokora, Michael Essien, Carlton Cole, Peter Odemwingie, Shane Smeltz ve Mohamed Sissoko'dan sonra bu 2017 sezonunda Endonezya futbolundaki en büyük transferlerden biri oldu. Zokora, Endonezya'ya taşınırken, kariyerlerine geç kalırken Liga 1'i tercih etmek için artan sayıda yüksek profilli oyuncudan biri oldu. Dört ay sonra Ağustos ayında serbest bırakıldı. Zokora, Fildişi Sahili için 110 maça çıktı. İlk ve tek golünü 22 Haziran 2008 tarihinde Dünya Kupası elemelerinde Botsvana'ya karşı attı. Maç Fildişi Sahili'nin galibiyeti ile 4-0 bitti. Zokora, 28 Şubat 2012 tarihinde millî takımı bıraktığını açıkladı. KRC Genk Tottenham Hotspur Sevilla Comet Comet aşağıdaki anlamlara gelebilir: Alkalimetri Alkalimetri, standart baz çözeltisi yardımı ile örnekteki asit miktarının tayini. Volumetrik (hacimsel) bir yöntem olup bir çeşit nötralizasyon titrasyonudur. Standart baz çözeltileri NaOH (sodyum hidroksit), KOH (potasyum hidroksit) veya Ba(OH) (baryum hidroksit) kullanılarak hazırlanır. Ucuz olması nedeniyle en çok kullanılan NaOH'tir. Ancak alkolde çözünmesi nedeniyle alkollü ortamdaki tirasyonlarda KOH ve organik asitlerin titrasyonunda Ba(OH) kullanılır. T17 Deerhound / Staghound T17 "Deerhound ve T17E1 "Staghound ABD tarafından üretilen ve II. Dünya Savaşı sırasında Birleşik Krallık ve İngiliz Milletler Topluluğu orduları tarafından kullanılan birer zırhlı savaş aracıydı. ABD Ordusu bu aracı hiç kullanmadı. Temmuz 1941 tarihinde ABD Ordonat Kolordusu tarafından hafif zırhlı araba ihtiyacı olduğu duyuruldu.(ağır zırhlı istenilen araç daha sonra T18 Boarhound adıyla üretildi). Ford firması tarafından tasarlanan 6x6 çekişli prototipe T17 ve Chevrolet tarafından geliştirilen 4 x 4 çekişli araca da T17E1 adı verildi. İki aracın da taretinde 37 mm'lik top ve buna eş eksenli Makineli tüfek ayrıca bir adet de kavisli MT bulunuyordu. Bazı T17E1 modellerinde sonradan uçaksavar amaçlı ilave makineli tüfekte takıldı. Üretimine Ekim 1942 tarihinde başlandı. Ancak ABD Ordu yetkilileri daha hafif olan M8 Greyhound modelini kullanmaya karar verdi. Üretilen silahsız 250 adet araç Askeri Polis birliklerine verildi. İngiltere'de ise aracın üretimine devam edildi. İngiltere'de T17 modeline Deerhound ve T17E1 modeline Staghound adları takıldı. Staghound modelinin yenilikçi tasarımı bazı gelişmiş özellikleri de barındırmaktaydı. Arkaya bakan iki adet 6 silindirli motoru ve otomatik difransiyel sistemi doğrudan iki aksı besliyordu. Jiroskop sistemi sayesinde 37 mm'lik top sabit atışlar yapabiliyordu. Avustralya, Belçika, Brezilya, Kanada, Küba, Danimarka, Honduras, Hindistan, İsrail, Lüblan, Hollanda, Yeni Zelanda, Nikaragua, Zimbabve, Suudi Arabistan, Güney Afrika, İsviçre. Hüseyin Üzmez Hüseyin Üzmez (1931, Malatya - 14 Ekim 2014, Ankara), Türk yazar ve avukat. 17 yaşındayken gerçekleştirdiği; "Malatya hadisesi" olarak bilinen Ahmet Emin Yalman suikastıyla ve cinsel istismar davalarıyla tanınmaktadır. Hüseyin Üzmez, 14 Ekim 2014 tarihinde Ankara’da ölmüştür. Ankara Karşıyaka Mezarlığı'na defnedilmiştir. 1952 yılında bir lise öğrencisiyken, Malatya'yı ziyaret etmekte olan yazar Ahmet Emin Yalman'ı ateş ederek ağır yaraladı. Suikastten sonra teslim oldu ve 20 yıl hapse mahkûm edildi. 10 yıl süren hapis cezasının 1,5 yıllık bölümünü yazar Necip Fazıl Kısakürek ve bir dönem Antalya Milletvekilliği yapan şair ve yazar Osman Yüksel Serdengeçti ile birlikte geçirdi. Son yıllarında "Anadolu'da Vakit" gazetesinde köşe yazarlığı yapmıştır. 2003 yılında, Bursa'nın Mudanya ilçesinde, kendisinden 50 yaş küçük 22 yaşındaki Ayşe Yılmaz ile evlendi. Yılmaz'ın ailesi evliliğe karşı çıkmış; ancak ev ve araba alınması sonrasında "Peygamber efendimiz de Ayşe ile evlendiğinde 9 yaşındaydı" diyerek, anlaştıklarını ifade etmişlerdir. BURSA 4. Ağır Ceza Mahkemesi, 16 Eylül 2009’daki karar duruşmasında Hüseyin Üzmez hakkında, “cinsel istismar” ve “küçük yaştaki çocuğun ruh sağlığını bozma” suçlarından 13 yıl 1 ay 15 gün hapis, “hürriyeti tahdit” suçundan ise beraat vermiştir. Yargıtay 5. Ceza Dairesi, itiraz üzerine yeniden yargılanma yapılmasına hükmetmiştir. Üzmez, 9 Mart 2011’deki karar duruşmasında, “cinsel istismar ve küçük yaştaki çocuğun ruh sağlığını bozma” suçundan aynı cezaya çarptırılmış, “hürriyeti tahdit”ten ise yine beraat etmiştir. Üzmez, bu kararla tahliye edilmiştir. Yargıtay 14. Ceza Dairesi, Üzmez’e, “cinsel istismar” ve “küçük yaştaki çocuğun ruh sağlığını bozma” suçlarından verilen 13 yıl 1 ay 15 günlük hapis cezasını onamış, “hürriyeti tahdit” suçundan yargılanmasına hükmetmiştir. Onamanın ardından Üzmez, Temmuz 2012’de yeniden cezaevine gönderilmiştir. Kendisi hakkında cinsel taciz davası için Hürriyet gazetesi "Yılın Kart Tekesi" manşetini atmıştır. Bugün gazetesi yazarı Nuh Gönültaş ise olaya çok farklı bir yaklaşım getirerek Hüseyin Üzmez modelini katil Ogün Samast'ların Malatya versiyonu olarak kritiğe tabi tutmaktadır. 28 Şubat sürecinde Müslüm Gündüz - Fadime Şahin skandalının onun evinde ortaya çıktığını hatırlatmaktadır. Basında daha ziyade cinsel ve magazinel boyutuyla ele alınan konuya öte yandan tahliye kararının "kadınlara yönelik aşağılayıcı yaklaşım ve tecavüzü hoşgören" bir karar olduğu gerekçesiyle çeşitli kadın örgütleri protesto etmiş, protesto eylemleri polis ve valilik tarafından engellenmiş, hatta tahliye kararının geriye alınması için imza kampanyası düzenlenmiştir. Hakkındaki "ilk sağ eylemci" nitelemesi doğru değildir. Devletin (İstanbul Valiliği), hükümetin ve polisin dava konusunda tarafsız olmadığı iddia edilmiştir. Gion , Japonya'nın Kyoto kentinde bir mahalle. Geyşa yetiştiren okulların, geyşa evlerinin ve konuklara hoş vakit geçirtmek için olanak sunan çay ocaklarının yoğun olarak bulunduğu bölge. Forklift Forklift, ağır yükleri çatalları aracılığıyla kaldırmak ve özellikle bir araca ya da rafa yüklemek için kullanılan bir çeşit iş makinesidir. Forkliftler daha çok paletlerin üzerine yüklü ağırlıkları taşımak, kaldırmak ve istif etmek için kullanılır. Forkliftlerin elle hareket ettirilebilen küçük modelleri olduğu kadar büyük ve motorlu olan modelleri de vardır. 1 tondan 90 tona kadar kapasiteli olabilirler. Açık alanlarda kullanım için dizel motorlu, Benzin motorlu ve LPG motorlu tipleri ve kapalı alanlarda kullanım için AC ve DC akımla çalışabilen elektrik motorlu akü ile çalışan tipleri vardır. Feshane Feshane, II. Mahmut tarafından 1826 yılında yeniçeri ordusunun yerine gelmiş olan yeni orduya üniforma dikmek için kurulmuş olan ve günümüzde ise uluslararası fuar, kongre ve kültür merkezi olarak hizmet vermekte olan İstanbul Haliç kıyısındaki tarihi yapıdır. Osmanlı ordusu 19. yüzyıl ortalarına doğru zamanın akımına uyarak üniformalarında değişikliğe gitmiş ve yeni üniformaların karşılanması için II. Mahmut Feshane Dokuma Fabrikasını kurmuştur. 1893 yılında ürettikleri yünlü kumaş ve feslerle Chicago kentindeki uluslararası fuara katılmışlar ve bu fuardan bir ödül ile dönmüşlerdir. Ancak daha sonraları Osmanlı ordusu üniformalarını Avusturya'dan almaya başlayınca tesiste tamamen fes üretilmeye başlanmış ve adı "Feshane-i Amire" olmuştur. 1992 yılında İstanbul Büyükşehir Belediyesi ve özel bir kuruluşun aracılığıyla, bina, çağdaş el sanatları müzesine dönüştürülmüştür. Sonraki yıllarda ise Haliç tarafındaki suların yükselmesiyle binanın içine kadar suların girmesi üzerine bina kullanılamaz duruma gelmiştir. 1998 yılında binanın restorasyon çalışmaları tekrar başlamış ve bina nihayet yok olmaktan kurtarılabilmiştir. Archie Archie İngilizce'de erkek çocuklarına verilen bir isimdir. Archibald isminin kısa söylenişidir. Doğru ve değerli anlamına gelir. Archy şeklinde de yazılır. Ahmed el-Cabir el-Sabah Ahmed el Cabir el Sabbah, (1885 - 29 Ocak 1950) 29 Mart 1921 - 29 Ocak 1950 yılları arası Kuveyt şeyhi ve El-Sabah ailesinden onuncu hükümdardı. 1885 yılında doğan Ahmed el Cabir 1915 – 1917 yılları arası şeyh olan Cabir II Al-Sabah'ın en büyük erkek evladıydı. Amcası Salim Al-Mübarek Al-Sabah'ın ölümü sonra şeyh olan Ahmet Al-Cabir 29 Ocak 1950 tarihinde hayatını kaybetti. Ahmet Al-Cabir'in hüküm sırasında Kuveyt'in sınırları İngilizler tarafından çizilmişti. Ama Şeyh Ahmet bu sınır anlaşmasından hiç hoşlanmamıştı, çünkü anlaşma sonrası Kuveyt toprağının üçte birini Suudi Arabistan ve Irak'a vermiş oluyordu. Ahmet Al-Cabir'in oğlu Cabir Al-Ahmet Al-Cabir Al-Sabah 1977-2006 yılları arası Kuveyt emiriydi. Diğer Oğlu Sabah Al-Ahmet Al-Cabir Al-Sabah 2006 yılından bu yana Kuveyt'in şu andaki emiridir. Maraş dövme dondurması Kahramanmaraş dövme dondurması, Maraşlı Osman Ağa'nın orkide"yi salep yaparken tesadüfen keşfettiği tatlı. "Salepli karsambaç" olarak başlayan tatlı, üç kuşak sonra "Maraş dondurması" olarak tanınmaya başlamıştır. Kahramanmaraş dondurmasının en önemli özelliklerinden biri, keçi sütünden yapılmasıdır. Aslen Türkiye'de sadece sakızlı dondurma vardı ve tarifi Osmanlı İmparatorluğu döneminde 300 yıldır gizli tutuluyordu. Ahır Dağı'nın eteklerinden beslenen keçilerin sütü önce bir uzman tarafından kontrol edilir. 90 °C sıcaklığa ısıtılan sütler, mikro organizmalardan arındırılır. Daha sonra bu süte önce Ahir dağından toplanan salebe şeker katılır. İyice karıştırılan bu karışım, 6-8 saat dinlendikten sonra -6 °C dereceye soğutulduktan sonra tüketime sunulur. Dondurma yapımı için Maraş dağlarında, kekik, çiğdem, keven ve sümbül bitkileri ile beslenen keçi sütü kullanılır. Anadolu'ya özgü bir ürün olan Maraş dondurması yalnızca Maraş sınırlarında imal edilmek zorundadır. Sağılan sütler soğuk zincir ile dört saat içinde işletmeye ulaştırılmalıdır. Dondurma üretiminde %100 keçi sütü kullanılır. Tadını korumak için tüm üretim Maraş'ta yapılıp, tüm Türkiye'ye ve ihracata gönderilir. İçerisinde A, B, C, D ve E grubu vitaminleri ile kalsiyum, fosfor, magnezyum, sodyum, potasyum, demir ve çinko gibi minerallerde bulunan Kahramanmaraş dövme dondurmasının 100 gr. sade dondurmada 135 mg kalsiyum, 115 mg fosfor, 100 mg. sodyum, 160 mg. potasyum, 0,1 mg. demir, 130 mg. A vitamini, 0,21 mg.E vitamini 0,25 mg. B vitamini ve 0,13 mg. diğer vitaminlerden olduğu tespit edilmiştir. Bugün, Kahramanmaraş dövme ve meyveli dondurma çeşitlerinin, Tordo Dondurma (Tordo),Yaşar Dondurma (Mado), Ferah Dondurma (Edo) ve Kervan Dondurma (Alpedo) kuruluşları tarafından yurt içi ve yurt dışında dağıtımı yapılmaktadır. Kahramanmaraş dondurması, halen ABD, Avustralya, Almanya, Birleşik Arap Emirlikleri, Bulgaristan, Çin, İngiltere, G.Kore, S. Arabistan, Tunus, Kıbrıs, Mısır gibi ülkelere Tordo, Mado ve Edo tarafından dağıtılmaktadır. Satış için paketlenmiş Maraş dondurması -20 °C'nin altında saklanması durumunda bir yıl korunabilmektedir. Yılda 220 milyon litre üretilmekte, yaklaşık 100 ülkeye ihracat yapılmaktadır. Maraş dondurması Türkiye'de fazlaca tüketilen ve ihracatı yapılan, turistik üründür. Şehrin simgesi haline gelen dondurma istihdama, turizme ve ticarete katkıda bulunmaktadır. Maraş dondurması kent adına coğrafi işaret almış, AB coğrafi işaret tescili alınmasına çalışılmaktadır (2019). Çöküş (film) Çöküş (), 1945 yılı Nazi Almanyası'nda Adolf Hitler'in son günlerini ve Berlin'in düşüşünü anlatan 2004 yapımı Almanya filmidir. Oliver Hirschbiegel'in yönetmenliğini yaptığı filmin senaryosu Joachim Fest isimli tarihçinin yazdığı "Inside Hitler's Bunker" (Hitler'in Sığınağında) adlı eserden esinlenilmiştir. Son günlere ait anılar kısmen Albert Speer'in kısmen de Hitler'in sekreteri Traudl Junge'nin anılarına dayanmaktadır. Film, Adolf Hitler'in sekreteri Traudl Junge'nin 2000'li yıllarda verdiği bir demeçle başlamaktadır. Nazi Almanyası'nın führeri Adolf Hitler, yaşantısının son günlerinde Berlin'deki sığınağında generalleri ile beraber bulunmaktadır. Bu arada, Kızıl Ordu'nun Berlin'i kuşatması son hız sürmektedir. Alman ulusunun çöküşü hızla yaklaşmaktadır ancak Hitler yenilgiyi kabul etmemektedir. Filmde, Sovyet askerlerinin Berlin'e girmesiyle beraber sokaklarda yaşanan kanlı çatışmalar, bu çatışmalarda Berlin'i savunmaya çalışan çocuk ve gençlerden oluşan gönüllü askerler, Adolf Hitler'in yoldaşlarının bazılarının onu bırakıp gitmesi, bazılarının ise yanında ölüme kadar kalması, Eva Braun ile sığınakta kıydığı nikâh, Hitler durumdan umudunu kestikten birkaç gün sonra beraber intiharları, Almanya'nın teslim olması ve bunun üzerine Joseph Goebbels'in eşiyle intiharı gibi olaylar başarılı bir şekilde anlatılmaktadır. Film, "Downfall parodileri"nin ilham kaynağı olarak iyi biliniyor. Filmde, savaşın kaybedildiğini fark eden Hitler'in öfkeli bir tirad başlattığı sahne, internet videolarında birer temel haline geldi. Bu videolarda orijinal Almanca ses korunur, ancak yeni altyazılar eklenir, böylelikle Hitler ve astları bugünkü siyaset, spor, popüler kültür ya da gündelik hayattaki bazı aksiliklere tepki gösterir gibi görünürler. Filmin çeşitli bölümlerinden farklı sahneler aynı şekilde, özellikle de Hitler'in Otto Günsche'ye SS-Gruppenführer Hermann Fegelein'ı bulunması için emir vermesi ve Hitler'in generalleriyle Sovyet kuvvetlerinin ilerlemesine karşı bir savunma hamlesini tartıştığı sahneler parodize edildi. Fibratlar Farmakolojide fibratlar bir amfipatik karboksilik asit sınıfıdır. Başta Hiperkolesterolemi (yüksek kolesterol) olmak üzere çeşitli metabolik bozuklukların tedavisinde kullanılırlar, yani lipit düşürücü ilaçlardır. Fibratlar hiperkolesteroleminin çeşitli biçimlerinde genelde statinlerle birlikte, bir yan terapi olarak kullanılırlar. Tibbî denemeler tek başına kullanımını da desteklemiştir. LDL'yi düşürmekte pek etkili olmamakla beraber, fibratlar HDL ve trigliserit düzeylerini iyileştirir. Ayrıca, eğer lipit bozukluğu, Sendrom X'in diğer belirtileri (hipertansiyon ve tip 2 diyabet) ile bağlantılı ise, insülin direncini de iyileştirmektedir. Çoğu fibratlar hafif mide bozukluğu ve miyopati (Kreatin kinaz yükselmesi nedeniyle kas ağrısı) yapabilir. Statin sınıfı ilaçlarla beraber kullanılınca fibratlar rabdomyelit (kas dokunun hasar görmesi sonucu oluşan böbrek yetmezliği) riskini artırır. Kuvvetli bir statin ilacı olan cerivastatin (Lipobay®), bu komplikasyon nedeniyle piyasadan çekilmişti. Daha az lipofilik olan statinlerin böyle bir reaksiyona yol açma olasılığı daha düşüktür ve fibratlarla birlikte kullanılmaya daha musaittirler. 1970 başlarından beri kullanılmakla beraber fibratların çalışma mekanizmasının keşfi 1990'lara kadar açığa kavuşmadı. O tarihlerde fibratların PPAR (İngilizce "peroxisome proliferator-activated receptors" kısaltması, yani, peroksizom çoğaltıcısı ile uyarılan reseptörler), özellikle de PPARα etkinleştiricisi olduğu bulundu. PPAR'lar karbonhidrat, yağ metabolizması ve yağ doku başkalaşımını düzenleyen bir hücre içi reseptör sınıfıdır. PPAR'ların etkinleştirilmesi lipid metabolizmasını kolaylaştıran bir grup genin transkripsiyonuna neden olur. Fibratlar yapısal ve farmakolojik olarak tiazolidinedionlara benzerler, bunlar da PPAR'lar (özellikle PPARγ) üzerine etki eden yeni bir anti-diyabetik ilaç sınıfıdır. M3 (yarı paletli araç) M3 Yarı Paletli Personel Taşıyıcı Amerikan Ordusu tarafından II. Dünya Savaşı ve Soğuk Savaş sırasında kullanılan bir tür zırhlı savaş aracıydı. 2. Dünya Savaşı arasında Amerikan ordusu birliklerinin taktik hareketliliğini arttırmak düşüncesindeydi. Piyade birliklerine hareket kabiliyeti kazandırmak isteyen Ordu Donatım Bölümü Fransız yapımı olan Citroën-Kégresse modelini temel alan çalışmalara başladı. White Motor Company tarafından birkaç adet yarı paletli araç üzerinde çalışan firma sonuçta kendine ait şasesi olan M3 Keşif Aracını geliştirdi. Tasarımında aracın sağlam ve hızlı bir yapıda olmasına çalışıldı. Sonuçta 1940 yılında standart bir yapıya kavuşan aracın üretimine Autocar Company, Diamond T Motor Company, ve White Company firmalarında başlandı. M3 aslında M2 Yarı paletli aracın tamamiyle geniş bir kopyasıydı. M2 aslında tamamiyle top traktörü olarak düşünülmüştü. M3 modeli M2 ye göre arkada tek kapısı olan daha geniş gövdeli ve 13 kişilik silhlı piyade birliğini taşıyabilecek bir araçtı. 10 adet koltuk aracın arkasında sağlı sollu uzanıyordu. Kabinde ise 3 kişiye yer vardı. Koltukların altındaki raflarda ise askerle ait mühimmat ve istihkak deplanıyordu. Aracın gövdesinin dışındaki bir rafta ise kara mayını taşınıyordu. Çatışmalarda askerler sahip oldukları eşya ve yiyeceği sırt çantalarına doldurup araç dışında taşıyordu. burada saklıyordu. İlk üretilen araçlarda kabin koltuklarının arkasında ve hemen üst tarafta birmil üzerinde hareket edebilen 12.7 mm lik M2 Browning makineli tüfek takılıydı. Daha sonraları M3A1 modelinde zırhlı bir mil üzerinde 12.7 mmlik ve 7.62 mmlik makineli tüfekler yolcu kompartımanın yanında duruyordu. Birçok M3 daha sonra M3A1 modeline çevrildi. Aracın çevresi ayarlanabilir zırh ile çevrildi. Radyatörün çevrsine takılan zırhın yanında ön camlarda kurşun geçirmezdi. M3 modelinden tahminen 4,000 adet üretildi. Bu araca benzeyen M5 yarı paletli araç Müttefik ülkelerine Lend-lease programı çerçevesinde dağıtıldı. RN 94 RN 94 (6x6), TSK ve Romanya ordusunda kullanılan, bütün çevre koşullarına uygun, 6 tekerlekten çekişli, amfibik, muharebe ve muharebe destek aracı. Nişancı kupolalı 12,7 mm. makinalı tüfeği bulunmaktadır. TSK tarafından halen kullanılmakta ve iç ve dış pazarlama faaliyetleri devam etmektedir. Üreticileri Türkiye'den Nurol ve Romanya'dan Romarm'dır. Silah Performans Teknik Ã–zellikler Motor Cummins 240 hp/260 hp Transmisyon Allison Otomatik Süspansiyon Bağımsız süsp. (Torsion bar) Elektrik Sistemi 24 VDC Direksiyon Sistemi Hidrolik (Ã§ift aks) Genel Personel Kapasitesi 13 Savaş ağırlığı 13 ton Uzunluk 6.715Â mm. Genişlik 2.800 mm. Karın Altı Yüksekliği 430 mm. Gövde Zırh mono blok Tekerlekler 12R20X XZL Yakıt Dizel, F 54 ve JP -8 NBC Sistemi Opsiyonel Klima Opsiyonel Novell NetWare Novell NetWare, Novell firması tarafından yerel bilgisayar ağlarında kullanılmak üzere hazırlanmış bir işletim sistemi. Novell NetWare, metin-tabanlı bir işletim sistemidir. Bu işletim sisteminde, kullanıcının ilk olarak ana bilgisayara bağlanması gerekir. Bilgisayar ağı yöneticisi ağa bağlanan her kullanıcı için bir isim verir. Gerekirse sistem güvenliği için bir şifre de verebilir. Kullanıcı, kendi ismini kullanmak suretiyle bağlantıyı gerçekleştirir. Sisteme bağlandıktan sonra bilgisayarda (servis bilgisayarı) bulunan programlardan yararlanabilir. Aynı şekilde, servis bilgisayarına bağlı bir veya birden fazla yazıcıyı da terminal bilgisayarından kullanmak mümkündür. Baruthane Baruthane barut üretilen veya depolanan yere verilen isimdir. Baruthaneler devletlerin ithal baruttan bağımsız olmasını sağladığından, ateşli silahların önem kazanmaya başladığı 14. asırdan itibaren devletlerin önem verdiği tesisler olmuşlardır. Osmanlı Devleti baruthaneleri tek bir merkezde toplamak yerine, ülke çapında büyük baruthaneler tesis etmeyi tercih etmiştir, birçok şehirde "Baruthane-i Amire" adıyla bu yapılardan kurulmuştur. Bu durum eyalet ordularının, bir savaş veya isyan halinde merkeze bağlı kalmadan kendi kaynakları ile mücadele etmelerini mümkün kılmıştır. İlk önceleri sadece toplar için barut üretilirken, yeniçerilerin ve sipahilerin tüfekle donatılması da, daha büyük çaplı barut üretim tesislerinin kurulmasını gerektirmiştir. Barut üretiminden ilk başlarda Cebeci Ocağı'ndan "Serbaruti" (Barutçubaşı) sorumlu iken yeniçerilerin ateşli silahlarla donatılmasından sonra Yeniçeri Ocağı'nda da Barutçubaşı idaresinde bir barutçu birliği kuruldu. On sekizinci yüzyıla kadar, düşük kaliteli barut ("tüfekotu" veya "fitilotu" da denir) üretilirken, getirilen yabancı uzmanlar sayesinde İngiliz tipi kaliteli barut da üretilmeye başlandı. Osmanlı Devleti'nin baruthane inşa ettirdiği büyük şehirler şunlardır: Bunların dışında birçok bölgede küçük çaplı baruthaneler kurulmuştur.Yeniçeri Ocağı'nın kaldırılmasıyla baruthaneler de kalkmıştır. Bell 206 Bell Helicopter Model 206 JetRanger, ana pervanesi ve kuyruk rotoru çift palli, türbin motorlu, hidrolik uçuş kontrollerine sahip helikopter. ABD'de 1967 yılında kullanıma girmiştir. Halen TSK tarafından kullanılmaktadır. Bell 206; ABD, Arnavutluk, Avustralya, Avusturya, Bangladeş, Birleşik Arap Emirlikleri, Birleşik Krallık, Brezilya, Bulgaristan, Bruney, Dominik Cumhuriyeti, Kamerun, Kanada, Şili, Kolombiya, Fildişi Sahili, Hırvatistan, Kıbrıs, Ekvador, Etiyopya, Finlandiya, Yunanistan, Guatemala, Guyana, Honduras, Endonezya, Irak, İran, İsrail, İtalya, Jamaika, Kuveyt, Libya, Malta, Meksika, Fas, Myanmar, Uman, Pakistan, Peru, Filipinler, Polonya, Porto Riko, Tayvan, Suudi Arabistan, Sırbistan, Slovenya, Slovakya, Güney Kore, İspanya, Sri Lanka, Güney Afrika Cumhuriyeti, İsveç, Tanzanya, Tayland, Türkiye, Uganda, Uruguay, Venezuela, Yemen, Nepal tarafından kullanılmaktır. Eurocopter Cougar Eurocopter Cougar, Eurocopter tarafından üretilen çift motorlu, orta ağırlıkta, çok amaçlı askeri helikopter modeli. Aérospatiale Puma modelinin geliştirilmiş versiyonudur. Sivil havacılıkta eşdeğeri Eurocopter Super Puma'dır. TSK tarafından AS-532UL versiyonu kullanılmaktadır. Alımına 1993'te karar verilen "AS532 Cougar"lardan ilk aşamada 20 adet satın alındı. Fransa'da üretilen helikopterler Türk Kara Kuvvetlerine 1996'dan itibaren teslim edilmeye başlandı. Bunu 1995'teki ikinci alım anlaşması izledi. Ankara'da TAI tesislerinde üretilen 30 adet AS532'nin 20'si Türk Hava Kuvvetlerine arama kurtarma, kalanlar ise Kara Kuvvetlerine verildi. M2 Browning M2 Browning .50 Kalibre Makineli Tüfek, John Browning tarafından I. Dünya Savaşı'nın sonlarına doğru tasarlanmış bir ağır makineli tüfektir. Bu John Browning'in daha önce tasarladığı M1919 Browning'ine görünüşte benzerdir. Fakat bu silah kendisi için seçilen ve daha güçlü, daha büyük kalibreli .50 BMG mühimmat kullanır. M2 "Ma Deuce" veya "elli" olarak anılır. Hafif zırhlı araçlar, piyadeler , zırhsız araçlar ve tekneler, ışık tahkimatı ve alçaktan uçan uçaklara karşı etkilidir. DShK Heckler & Koch HK21 Heckler & Koch HK21, Alman silah üreticisi Heckler & Koch tarafından 1961 yılında G3 piyade tüfeği temel alınarak üretilmiş, kayış beslemeli, 7.62 x 51 mm NATO mühimmatı kullanan, genel amaçlı makineli tüfek/müfreze silahı. Tek tek veya seri ateş edebilir. Atış seçicisi kabzanın ve tetik mekanizmasının üzerindedir. Kendi bipodundan veya bir tripoddan ateşlenebilir. Birçok ülke ve TSK tarafından günümüzde de kullanılmaktadır. 1967 Eurovision Şarkı Yarışması 1967 Eurovision Şarkı Yarışması, 12. Eurovision Şarkı Yarışması'dır. Yarışma 1966 yarışması'nı kazanmasından dolayı 5 Nisan 1967 tarihinde Avusturya'nın başkenti Viyana'da bulunan Großer Festsaal der Wiener Hofburg'ta yapılmıştır. Yarışmanın sunuculuğunu Erika Vaal yapmıştır. Yarışmanın kazananı 'ı temsil eden "Puppet on a String" adlı şarkısıyla Sandie Shaw olmuştur. Birleşik Krallık yarışmayı ilk kez kazanmıştır. sıfır puan almıştır. Avusturya yılına kadar sadece bu yarışmaya ev sahipliği yapmıştır. 1967 Eurovision Şarkı Yarışması'na Viyana ev sahipliği yapmıştır. 1967 yarışması'na ev sahipliği yapan mekan olarak Großer Festsaal der Wiener Hofburg seçilmiştir. Yarışmanın mekanı, Avusturya-Macaristan İmparatorluğunun yöneticileri olan Habsburg Hanedanının başlıca kışlık sarayı olan Hofburg Sarayı idi. Şu anda Avusturya Cumhurbaşkanı'nın resmi konutu olarak hizmet vermektedir. Sahne kurulumu bu yıl biraz farklıydı. Sahnenin her iki ucunda iki döner aynalı duvar vardı ve her şarkının başlangıcında dönmeye başladı ve her şarkının sonunda dönmeyi bıraktı. Sunucu Erika Vaal, kazanan şarkıyı ve ülkeyi tebrik etmesinin ardından birkaç farklı dilde güle güle diyerek programı sonlandırdı. Siyah ve beyaz görüntü olarak yayınlanan son yarışma oldu. Toplamda on yedi ülke yarışmaya katılmıştır. Yarışmaya ilk kez katılan, Geri dönen ülke olmazken yarışmadan çekilmiştir. Danimarka, 1978'de geri dönebilmek için bu noktada yarışmaya katılmamayı ve ayrılmayı seçti. Bunun nedeni, DR'deki TV eğlence departmanının yeni direktörünün, paranın daha iyi bir şekilde harcanabileceğini düşünmesiydi. Her performansın orkestrasını yöneten bir orkestra şefi vardı. Önceki yarışmalarda katılmış bu yıl geri dönen üç katılımcı vardır: Claudio Villa, 1962 yılında İtalya'yı temsil etmişti; Kirsti Sparboe, 1965 yılında Norveç'i temsil etmişti ve Raphael, 1966 yılında İspanya'yı temsil etmişti. Her ülkenin beş favori şarkısını sırasıyla 5, 4, 3, 2 ve 1 puanla ödüllendiren 20 jüri üyesi vardı. Tüm bu puanlar daha sonra toplanarak en çok puan alan beş şarkı sırasıyla 5, 4, 3, 2 ve 1 oy aldı. Aşağıdaki tablo, 1967 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. Bütün ülkelerin işçileri, birleşin! Bütün ülkelerin işçileri, birleşin! (veya zaman zaman Bütün ülkelerin proleterleri, birleşin!), özgün Almanca hâli "Proletarier aller Länder, vereinigt euch!" olan Komünist Manifesto kaynaklı ünlü sosyalist slogan. Ayrıca sloganın farklı bir biçimi de Marx'ın mezar taşında kazılıdır. Her ne kadar çoğu dile sıklıkla "işçiler" sözcüğüyle çevrilse de, daha doğrudan bir çevirisi "Bütün ülkelerin proleterleri, birleşin!" şeklindedir. Slogan aynı zamanda SSCB tarafından devletin resmî sloganı olarak da kullanılırdı. Kullanılan Rusça slogan şöyleydi: "Пролетарии всех стран, соединяйтесь!" Maoist yönelimli kimi gruplar, Komintern'in 1920 yılında yapılan 2. Kongresinde, gündemde bulunan anti-emperyalizm ve sömürgecilik karşıtlığını vurgulamak üzere ortaya atılan ""Bütün ülkelerin işçileri ve ezilen halklar, birleşin!"" sloganını kullanmaktadır. Mk 19 MK 19 Bombaatar, Soğuk Savaş döneminde ABD silahlı kuvvetleri envanterine girmiş, Vietnam Savaşı'nda da kullanılmış, şerit beslemeli 40 mm'lik bombaatardır. Maksimum menzili 2.212 m, etkili menzili yaklaşık 1.500 metredir. En yakın güvenli atış mesafesi kullanılan mühimmmata bağlı olarak 75 metredir. AN/TVS-5 gece görüş sistemi ve birçok farklı nişan sistemleri monte edilebilir. TSK ve Emniyet Genel Müdürlüğü tarafından kullanılmaktadır. Silah 24 yiv 24 set'ten oluşan bir namluya sahiptir. Çeşitli mühimmatı vardır. En etkilileri antipersonel ve zırh delici mühimat olup normal veya intihar tapalı tipleri üretilmektedir. Çok hassas bir başlığa sahip bu bombaların intihar tapalı olmayan tipleri elden düşürme sonucu da patlayabilmektedir. İntihar tapalı olmayan mühimmat tipinin en büyük dezavantajlarından birisi, karlı havalarda silah ateşlendikten sonra bombanın düştüğü yerdeki yumuşak karın, sert bir zemin oluşturamaması sonucu mühimmat patlamama olasılığının bulunmasıdır. İntihar tapalı mühimmat kullanılması halinde ise hedefe çarptığında patlamama durumu ortaya çıksa bile belli bir süre sonra mühimmat kendi kendine patlamaktadır. Silahın geri tepme kuvveti 272 kg olduğu için ateşlenmeden önce zemine sabitlenmelidir. Silah tek atım ve otomatik atım olarak iki ayarda çalışabilmektedir. Yerde 3 ayaklı sehba veya zırhlı araç kulelerinde de kullanılabilmektedir. Son zamanlarda Uzaktan Kumandalı Silah Sistemlerine (UKSS) Entegre edilerek çeşitli zırhlı araç ve üst bölgelerinde kullanılmaktadır. Hidroklorik asit Hidroklorik asit, hidrojen ve klor elementlerinden oluşan, oda sıcaklığı ve normal basınçta gaz hâlinde olan hidrojen klorürün sulu çözeltisine verilen ad. Halk arasında "tuz ruhu" olarak da bilinir. 9. yüzyılda simyacı Cabir bin Hayyan tarafından keşfedildi ve sonrasında simya alanında kullanıldı. Sanayi Devrimi sırasında, sanayideki önemi keşfedilen asit, önce Leblanc işlemi, sonrasında Solvay işlemi ile sanayi alanında üretilmeye başladı. Hidroklorik asit, tarihte yeni kolaylıkların keşfinde önemli roller üstlendi. Günümüzde PVC'den demir-çeliğe, organik madde üretiminden gıda sektörüne kadar hemen hemen tüm alanlarda hidroklorik asit kullanılmaktadır. Hidroklorik asit, sağladığı kolaylıkların yanında, zehirli bir maddedir ve insan dokuları başta olmak üzere çoğu yüzeye büyük tahribat verir. Bu nedenle bu asit ile çalışılırken güvenlik önlemleri en üst düzeyde tutulmalıdır. Asit, toksik olmasının yanında, gözler ve deri için tahriş edicidir, deride yanıklara neden olmaktadır ve solunum sistemi için tahriş edici özellik taşımaktadır. Hidroklorik asidi elde edebilmek için öncelikle hidrojen klorür gazınının elde edilmesi gerekir. Hidroklorik asit, ilk defa MS 800'lerde Cabir bin Hayyan adlı simyacı tarafından, sofra tuzunun sülfürik asit ("vitriol") ile karıştırılmasıyla elde edildi. Cabir, keşfettiklerini derleyerek daha sonraları 20 farklı kitapta topladı. Bu 20 kitap, yüzyıllar boyunca hem simyanın hem de asitlerin temel kitapları arasında yer aldı. Cabir'ın keşiflerinden biri de, hidroklorik asit ve nitrik asitin karışımıyla hazırlanan kral suyudur. Kral suyu, uzun yıllar boyunca, simyada önemli bir yer edindi. Orta Çağ'da hidroklorik asit, Avrupa'da "acidum salis" veya "tuz ruhu" adıyla bilinmekteydi. Türkiye'de de kullanılan "tuz ruhu" tabiri bugün sadece temizlik amaçlı alanlarda kullanılır. Yine Avrupa'da kullanılan bir başka kullanım olan "muryatik asit" terimi, (muriatic İngilizcede; "salamura veya tuz ile ilgili olan" anlamına gelmektedir) günümüzde hâlâ kullanılmaktadır. 17. yüzyılda Johann Rudolf Glauber adlı Alman kimyacı, Mannheim işlemi'nde sodyum klorür tuzunu ve sülfürik asiti kullanarak sodyum sülfat ve hidrojen klorür gazı çıkarmayı başardı. İngiliz bilim adamı Joseph Priestley de 1772 yılında saf hidrojen klorür elde etmeyi başardı. Yine bir başka İngiliz kimyacı Humphry Davy, asit özelliğinin hidrojenin varlığından ileri geldiğini saptayarak asitlerle anhidritlerin farklı olduğu sonucuna vardı. Sanayi Devrimi sürecinde, sodyum karbonat (soda) gibi alkaliler ve yan ürünlerine olan talebin sonucu Nicolas Leblanc adındaki Fransız kimyacı, bu alandaki sanayi dalları için girişimde bulundu. Leblanc işlemine göre kireç taşı, kömür ve sülfürik asit kullanarak tuzun alkali olabileceği söz konusuydu. 1863'teki "Alkali Yasası"'na ve başka Avrupa ülkelerindeki bilim adamlarınca ilan edilen benzer yasalara göre, tepkimeye giren aşırı hidrojen klorür, havaya karışmaktaydı. 20. yüzyılın başında Leblanc işlemi, yerini hidroklorik asit yan ürünleri olmaksızın Solvay işlemi'ne bıraktı. Bu işlem, Leblanc işlemine göre çok daha ucuz ve çok daha kolay elde edilebilir bir yöntemdi. Başta 20. yüzyıldaki sanayi dallarında görülen aşırı talep artışı olmak üzere, zamanla hidroklorik asit, sanayinin birçok alanında önemli yer edinmeye başladı. 1988'den beri hidroklorik asit, Birleşmiş Milletler'in Narkotik örgütleri tarafından "2. Tablo" göstergeci olarak, narkotik teşhislerinde kullanılmaktadır. Hidrojen klorür, güçlü bir asittir. Moleküler yapısı oldukça basit olan hidrojen klorür, bir klor atomu ile bir hidrojen atomundan meydana gelir ve formülü HCl'dir. Hidrojen klorür, oda sıcaklığında bir litre suda, yaklaşık 450 litre gibi çok yüksek oranda çözünür. Öbür asitler gibi, renkli ayıraçla "asit rengi" denilen bir renk verir; sözgelimi turnusolu kırmızıya, heliantini pembeye, bromofenolu sarıya boyar ve fenolftaleinle renksiz bir sıvı verir. Sodyum karbonat ve amonyak gibi bazlara, belirgin bir etki yapar. Belirli hacimde hidroklorik asit bulunan bir cam tüpe, bir sodyum karbonat çözeltisi azar azar döküldüğünde, tüpe daldırılacak bir termometre, sıcaklığın hızla yükseldiğini gösterir; çözelti, su bütünüyle yok oluncaya kadar ısıtılırsa, sodyum klorür (sofra tuzu) katı halde çöker. İçinde amonyak bulunan bir şişenin ağzına hidroklorik asit taşıyan bir şişe yaklaştırılırsa, beyaz renkte ve bol miktarda amonyum klorür dumanları oluşur. Bu tepkimeyle, bir ortamda söz konusu maddelerin bulunup bulunmadığı belirlenir. Hidroklorik asit, suya damlatıldığında H iyonu vermektedir. Hidroklorik asit tipik bir asit özelliği olarak çinko, demir, magnezyum ya da alüminyum gibi birçok metale etki ederek, hidrojen açığa çıkarır. Bakır, bu asitle ancak havanın oksijeni eşliğinde tepkimeye girer; ama hidrojen açığa çıkmaz. Altın ve platin hidroklorik asitle tepkimeye girmezlerse de, aşağı yukarı bütün metallere etki eden kral suyu (hidroklorik asit - nitrik asit) karışımında çözünürler. Metal oksitler (pas) genellikle hidroklorik asitte çözünmeye uğrarlar. Hidroklorik asidin pas giderici rolü, bu olaya dayanır. Karbonatlar, hidroklorik asitle şiddetli bir tepkime gerçekleştirirler ve karbondioksit açığa çıkar. Öbür tuzlar hidroklorik asitle tepkimeye girerler; sözgelimi gümüş nitrat, hidroklorik asitle tepkimeye girdiğinde, beyaz renkte gümüş klorür çökeleği verir; çökelek, ışık aldığında morarır (bu tepkimeden, kimyasal çözümlemeyle söz konusu maddelerin tanınmasında yararlanılır). Hidroklorik asit, pas giderici olarak kullanılmasının yanı sıra, organik bileşiklere etki ettirilerek klorlu ürünlerin (çözücüler, plastik maddeler) elde edilmesinde yararlanılır. Hidroklorik asidin, kaynama sıcaklığı, erime sıcaklığı, yoğunluğu, ve pH değeri gibi fiziksel özellikleri, asit çözeltisindeki HCl'in konsantrasyonu veya molaritesine bağlıdır. Hidroklorik asit, hidrojen klorür adlı maddenin, suda çözülmesiyle elde edilir. Aynı doğrultuda, hidrojen klorürün elde edilmesi de birkaç farklı yöntemle gerçekleşebilir. Özellikle büyük ölçekli hidrojen klorür üretimlerinde, hemen hemen her zaman, madde başka maddelerle karıştırılarak elde edilir. piyasa adı tuz ruhu ve diğer adı ise Klorhidrik asittir. Hidroklorik asit, kütlece 38% oranında HCl içeren çözeltiler içinde elde edilir. Kimyasal olarak 40%'a kadarlık bir derişimde üretim yapmak söz konusudur. Ancak böyle durumlarda buharlaşma oranı yüksek olacağından, asidin depolanması ve saklanması fazladan paraya mal olmaktadır. Ayrıca böyle depo ortamlarının sağlanması için uygun basınç ve sıcaklık değerlerinin sağlanması gerekmektedir. Günümüzde en uygun solüsyon derişimi 30% ile 34% arasında olanıdır. Böylelikle düşük taşıma ve düşük depolama ücretleri ortaya çıkmaktadır. Ev ortamında, -özellikle temizlik amaçlı- hidroklorik asit üretiminde ortalama derişim 10% ile 12% arasındadır. Ancak buna rağmen kullanmadan önce asidin bulunduğu temizlik gerecinin su aracılığıyla seyreltilmesi gerekmektedir. "Tuz ruhu" adıyla satışı gerçekleştiren İngiltere'de ve birçok Avrupa ülkesinde, asidin kullanımı evdeki temizlik dışına çıkmamaktadır. Dünyanın en büyük hidroklorik asit üreticilerinden "Dow Chemical"'ın yıllık asit üretimi 2 milyon tonu bulmaktadır. "FMC", "Georgia Gulf Corporation", "Tosoh Corporation", "Akzo Nobel" ve "Tessenderlo Total" gibi diğer önemli firmalar da, yıllık 0.5 ila 1.5 milyon tonluk asit üretmektedir. Dünyada hidroklorik asidin açık pazarı yaklaşık olarak 5 milyon ton olarak belirlenmiştir. Hidroklorik asit, çeşitli farklı iş alanlarında kullanımı bulunan bir tür inorganik asittir. Asidin derişimi, kullanıldığı iş sahasına göre değişkenlik göstermektedir. Hidroklorik asit, çeliğin dekapajı, organik bileşiklerin oluşturulması, inorganik maddelerin sanayi dallarında üretimi ve pH dengesinin sağlanması için birçok sanayi alt dalında kullanılmaktadır. Hidroklorik asidin en önemli işlevlerinden birisi, çeliğin temizlenmesi amacıyla yapılan dekapaj işlemidir. Bu işlem öncesinde, diğer aşamalar için demir üzerindeki pas alınır. %18 derişimineki hidroklorik asit, demir üzerindeki karbonu ve pası almak için yeterlidir. Aşağıda bu işlemin formüle dökülmüş hali yer almaktadır. Çelik dekapaj endüstrisi, kullanılmış dekapaj çözeltilerinden HCl'in geri kazanımını sağlayan; püskürtmeli kavurucu veya akışkan yataklı yenileme işlemi gibi teknikler geliştirmiştir. En çok bilinen yenileme işlemi, aşağıdaki formülle ifade edilebilen piro-hidroliz işlemidir: Hidroklorik asidin kullanım alanlarından birisi de, PVC adlı madde için üretilen vinil klorit gibi organik bileşikler üretmektir. Bu alanda üretilen asitler asla satışa sunulmazlar. Kapalı bir sanayi içinde sadece organik bileşik üretimi için kullanılırlar. Hidroklorik asit aracılığıyla Bisfenol A, polikarbonatlar, aktif karbon ve askorbik asit gibi önemli kullanım alanları olan organik bileşikler üretilebilmektedir. Özellikle farmakoloji alanında kullanılacak bileşik ve ilaçların eldesinde ve teflonun üretiminde hidroklorik asidin önemli bir yeri bulunmaktadır. Özellikle I. Dünya Savaşı sırasında hidroklorik asitten elde edilerek kullanılan "fosgen" (COCl) adlı organik madde, kimyasal silah olarak kullanılmıştır. Birçok inorganik bileşik, asit-baz tepkimeleri aracılığıyla üretilmektedir. Bu tepkimede yer alan asitlerde hidroklorik asidin yeri çok büyüktür. Demir klorür veya polialüminyum klorür gibi maddeler, bu sayede, sudan ayrışabilmektedir. Bu sayede, su arıtma tesislerinde pis sular temizlenebilmektedir. Demir klorit ve polialüminyum klorit maddeleri, su dezenfektesi dışında, kâğıt üretimininde de önemli bir görev üstlenmektedir. Ayrıca pil, akü gibi ekipmanların üretilmesine bu asidin büyük bir yeri bulunmaktadır. Hidroklorik asit, bir solüsyondaki bazik (pH) değeri düşürmek için kullanılabilmektedir. Örneğin; içinde OH iyonu barındıran bir çözeltiye hidroklorik asit damlatıldığında, çözeltideki baz, yerini suya ve H iyonuna bırakmaktadır. Bu yöntem sayesinde bir solüsyonun asitlik ve bazlık değerleriyle oynanabilmektedir. Bu da gıda, ilaç, havuz ve içme suyundaki pH değerlerini kontrol etmekte kullanılmaktadır. Aşağıda bu yöntemin formülleştirilmiş hali bulunmaktadır; Yüksek kalitedeki hidroklorik asit, iyon alışverişini denetleme ve yenilemede kullanılmaktadır. Özellikle reçine gibi maddeler üzerinde oynanabilmektedir. Bu yöntem özellikle Na ve Ca gibi iyonların su bazlı solüyonlardan ayırmak için kullanılmaktadır. Bu da, reçinelerin temizlenmesinde, içme suyu ve gıda sanayisinde büyük yarar sağlamaktadır. Hidroklorik asit, kimyadaki ara maddelerden biridir. Bu asit,