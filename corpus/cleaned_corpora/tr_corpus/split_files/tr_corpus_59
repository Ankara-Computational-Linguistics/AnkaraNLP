Penny'nin şimdiye kadar birlikte olduğu en iyi âşıklardan biriydi. Penny keşke Katolik suçluluk duygusu daha sık yenebilsem diye düşündü. Kevin, Bu ciddi diye karşı çıktı. Ben de öyleyim, mankafa. Dinle, bu bilgiyi istiyor musun istemiyor musun. Kesinlikle. Özellikle de İbne Cinayetleri için ki adamın adıysa. Karşıdakinin derin bir soluk aldığını duydu. Biliyorsun bunu söyleyemem. Her şeyin bir sınırı var. Penny içini çekti. İlişkilerinin özeti buydu işte. Tamam peki bana ne söyleyebilirsin. Temel Reis'e görevden el çektirildi. Olayın başından alındı mı. diye sordu Penny. Zihni deli gibi çalışıyordu. Tom Cross mu. El çektirmek mi. İşten alındı, Pen. Disiplin cezasıyla eve gönderildi. Kim tarafından. Allahım, bu müthiş bir hikâyeydi. Temel Reis Cross bu kez ne yapmıştı. Bir anlık panik hissetti. Ya zanlının adını rakiplerine verirken yakalanmışsa. Kevin'ın verdiği cevabı neredeyse kaçıracaktı. John Brandon. Ne cehenneme böyle bir iş yaptı. Kevin, Kimse nedenini söylemiyor dedi. Ama Brandon'ı görmeden önce yaptığı son şey zanlımızın evinde bir arama yapmak olmuştu. Penny, Yasal bir arama mı. diye kurcaladı. Peki neler oluyor, Kevin. Temel Reis oraya kanıt mı bırakmış. Bilmiyorum, Pen. Bak, gitmem gerek. Başka bir şey duyarsam seni ararım. Tamam mı. Tamam. Teşekkürler, Kev. Sen bir yıldızsın, bunu biliyorsun Evet, tabii. Yakında ararım. Hat kesildi. Penny telefonu yerine koyarak ayağa fırladı. Yatak odasına koşarken yolda geceliğini çıkardı. Beş dakika sonra dairesinden yeraltındaki garaja giden iki kat merdiveni koşarak iniyordu. Otomobilde haritasına bakarak adresi kontrol etti, sonra kapı ağzında söyleyeceklerini zihninden prova ederek yola koyuldu. * Ondan kaçan Tony oldu. Vücudu hemen ondan uzaklaştı. Aralarında büyüyen gerilimi hafifletmek için Carol, Affedersin, yalnızca bir kucaklamaya ihtiyacın varmış gibi duruyordun dedi. Tony hemen, Bunda bir yanlış yok ki cevabını verdi. Grup terapisinde bunu sürekli yaparız. Bir an öylece durdular, birbirlerine bakmıyorlardı. Sonra Carol, Tony'nin yanına giderek kolunu tutup onu üniversitenin avlusuna yöneltti. Peki profile ne zaman bakabileceğim. Konuşma artık güvenli bir zemindeydi ama Carol gene de ona fazlasıyla yakındı. Tony içindeki gerilimi hissedebiliyordu, sanki soğuk bir el göğsünü sıkıyordu. Kendini sakin, normal bir ses tonuyla konuşmaya zorladı. Birkaç saat daha üstünde çalışmaya ihtiyacım var, sabah hemen iş başına geçeceğim. Öğleden sonra sana bir taslak hazırlamış olurum. Saat üç nasıl. İyi. Bak, sen çalışırken yanında olmamın bir sakıncası var mı. Bazı ifadeleri tekrar okuyabilirim ve Scargill Sokağı'na dönersem huzurum iyice kaçacak. Tony tereddütlü görünüyordu. Olabilir dedi. Carol, Söz veriyorum seni taciz etmeyeceğim, Dr. Hill diyerek ona takıldı. Tony parmaklarını hayal kırıklığına uğramış gibi silkeleyerek, Allah kahretsin dedi. Şuna da bak, diye düşündü alayla. İnsan kopyası bütün hareketlerinden ne kadar da eminsin. Doğrusunu istersen öyle değil. Tereddüt ettim, çünkü çalışırken odada birinin olmasına alışkın değilim. Orada olduğumu fark etmeyeceksin bile. Tony, Bundan epey kuşkuluyum dedi. Carol bunu bir iltifat olarak yorumlayabilirdi ama Tony gerçeği biliyordu. * Penny, güney Bradfield'ın en seçkin sokaklarından birindeki Tudor taklidi müstakil evin zilini çaldı. Bir müfettişin maaşıyla bile Tom Cross'un yanına bile yaklaşamaması gereken bir ev olmalıydı. Ama Temel Reis'in şanslılık açısından ünü birkaç yıl önce bahiste beş sıfırlı bir çek kazanınca iyice artmıştı. Bundan sonra verilen parti polis mitolojisine geçti. Ama artık şansını kaybetmiş görünüyordu. Koridorda bir ışık yandı, kapıya doğru biri yaklaştı. Camdan yalnızca biçimsiz bir gölge görülüyordu. Penny kilitte anahtarın çevrilme sesini duyduğu sırada içinden On Üçüncü Cuma, Halloween'le bir arada dedi. Kapı kuşkuyla biraz aralandı, Penny kapının arkasındaki kişiye gülümsemek için başını uzattı. Başkomiser Cross dedi, soluğundan çıkan buhar kapıdan gelen sigara dumanına karışıyordu. Penny Burges, Sentinel Times. Cross, Kim olduğunu biliyorum diye hırladı, bu üç sözcükten bile içkili olduğu anlaşılıyordu. Gecenin bu saatinde burada ne işin var. Penny, İşte küçük bir sorun yaşadığınızı duydum diye denedi. Yanlış duymuşsun, bayan. Şimdi, çek arabanı. Bakın, yarın bu haber bütün medyaya yayılacak. Kuşatma altında kalacaksınız. Sentinel Times her zaman sizi destekledi, Bay Cross. Bütün soruşturma boyunca sizin tarafınızdaydık. Görevden el çektirilmişseniz okurlarımızın sizin yorumunuzu öğrenmeye hakkı var. Kapı hâlâ açıktı. Kapı suratına kapanmadan bu kadarını söylemeyi başarmışsa, ağzından işe yarar bir şeyler alma şansı var demekti. Vakadan alındığımı düşünmenin nedeni nedir. diye sordu Cross küstahça. El çektirildiğinizi duydum. Nedenini bilmiyorum ve bu yüzden hikâyenin sizin tarafınızdan anlatılmasını istiyorum, resmi yorumu duymadan önce. Cross homurdandı, bektaşiüzümü gözleri daha da pörtlemiş gibi duruyordu. Söyleyecek bir şeyim yok dedi, her hecede homurdanmıştı. Kayıt dışı bir şey de mi. Teşkilatta yaptıklarınızdan sonra kenara çekilip ününüzü parçalamalarına izin mi vereceksiniz. Cross kapıyı biraz daha açarak sokağa doğru baktı. Tek başına mısın. diye sordu. Haber masası bile benim burada olduğumu bilmiyor. Biraz önce duydum. Bir dakikalığına içeri girsen iyi olacak. Penny eşikten Laura Ashley kataloğundan fırlamış gibi duran bir hole girdi. Holün sonunda aralık bir kapı vardı, o kadar uzaktan bile televizyon sesleri duyulabiliyordu. Cross onu aksi yöne, büyük bir oturma odasına sürükledi. Işıkları açtığı zaman Penny'nin gözleri bir giyim mağazasındakinden daha çok desenle bozulur gibi oldu. Perdeler, halılar, kilimler, duvar kâğıdı ve yer minderlerinin tek ortak yanı, hepsinin yeşil ve krem tonlarında oluşuydu. Ne hoş bir oda dedi Penny. Öyle mi düşünüyorsun. Bense lanet bir yer olduğunu düşünüyorum. Karım bunun paranın satın alabileceği en iyisi olduğunu söylüyor, ki işittiğim tek iddia bu diye homurdandı Cross. İçki dolabının yanına gitti. Kendisine bir taraftan sert bir içki koyduktan sonra aklına gelmiş gibi Sen istemezsin, otomobil kullanacaksın dedi. Penny sesine zoraki bir sıcaklık katmaya çalışarak Doğru cevabını verdi. Yolda sizin çocuklara rastlama şansını göze alamam. Cross başını aç bir kaplumbağa gibi öne uzatarak, Bu orospu çocuklarının neden bana işten el çektirdiklerini mi öğrenmek istiyorsun. diye sordu öfkeyle. Penny not defterini çıkarmaya cesaret edemeden salladı. Çünkü doğru dürüst bir polis yerine lanet bir doktorun sözünü dinlemeyi tercih ediyorlar, nedeni bu. Penny köpek olsaydı, kulakları hemen dikilmişti. Ama nazik bir şekilde kaşını kaldırmakla yetindi. Bir doktor mu diye sordu. O dallamayı işimizi yapması için getirdiler. Adam içeri tıktığımız herifin masum olduğunu söylüyor, bu da kanıtlara göre saçma. Şimdi, ben tam yirmi yıllık polisim ve içgüdülerime güvenirim. O orospu çocuğunu ele geçirdik, bunu hissediyorum. Yapmam gereken tek şey lanet parçaları tamamlayana kadar onu parmaklıkların ardında tutmaya çalışmaktı. Cross içkisini başına dikip boş kadehi sertçe dolaba koydu. Ve onlar da bana işten el çektirme cesaretini gösterdiler Kanıt üretme o halde. Penny esrarengiz doktor hakkında daha çok şey öğrenmek istiyordu ama önce Cross'un ateşinin sönmesini beklemenin daha doğru olacağını sezdi. Ne yaptığınızı söylediler. diye sordu. Cross karaftan bardağına hatırı sayılır miktarda içki koyarken, Ben yanlış bir şey yapmadım dedi. Lanet olası Brandon'ın sorunu, o masanın başında o kadar uzun süredir oturuyor ki, işin ne olduğunu unutmuş. İçgüdü, iş bu demektir. İçgüdü ve sıkı çalışma Lanet bir sosyal hizmet uzmanı gibi lanet kavramlarla dolu bir kafanın kahrolası fikirlerine teslim olmak değil. Penny, Peki bu adam kim. diye sordu. Dr. Tony, kahrolası Hill. Lanet olası İçişleri'nden. Bir fildişi kulede oturuyor ve bize haydutları nasıl yakalayacağımızı söylüyor. Ben nükleer fizikten ne kadar anlarsam o da polislikten o kadar anlıyor. Ama iyi doktor, herifi bırakalım diyor, Brandon evet efendim, hayır efendim, diyor. Sırf buna katılmadığım için kıçıma tekmeyi yedim. Cross viskisini yudumladı, yüzü öfke ve alkolden kıpkırmızı olmuştu. Şu ana kadar şansı yaver gitmiş mankafa bir zorbayla değil de kahrolası bir dâhiyle karşı karşıyayız sanırsın. Adının önünde lanet ‘doktor' yazan akıllı piçlerin pisliği bu şekilde yakalamasına ihtiyacımız yok. Yaptığımız tek şey, adama yeni canice fikirler vermek olur. Penny, Öyleyse soruşturmanın gidişatını beğenmiyorsunuz diyebilir miyiz. diye sordu. Cross homurdandı. Bu da bir söyleme biçimi. Şuraya yazıyorum, bu küçük dallamayı tekrar sokaklara salarlarsa bir ceset daha buluruz. * Carol'ın sözüne sadık olması Tony'yi şaşırttı. Tony bilgisayarında çalışırken Carol da onun masasına oturarak ifade yığınını inceledi. Rahatsız olmak bir yana, Tony onun varlığını şaşırtıcı biçimde yatıştırıcı buldu. Profile kaldığı yerden devam etmekte hiç güçlük çekmedi. * Bir eğlence treni gibi, her biri ardından gelen kaçınılmaz düşüklüğü telafi etmek için daha büyük olmak zorundadır. Bu noktada tırmanışın üç önemli işareti vardır. Boğazdaki kesikler giderek derinleşmiş ve düzgünleşmiştir. Cinsel organların kesilmesi o bölgedeki birkaç ufak kesikten tam bir hadım etmeye kadar gitmiştir. Isırıklar ve ardından söz konusu bölgedeki kesikler sayı ve derinlik olarak artmıştır. Gene de izlerini örtme konusunda denetimi yeterince elinde tutmayı başarmıştır. Uyguladığı işkence düzeyinin artıp artmadığını, tahmin etmek zor, çünkü her durumda farklı işkence teknikleri kullanıyor gibi. Ama bu farklı tekniklerin itkisine ihtiyaç duyması da kendi içinde bir tırmanma. Patoloğun raporuna bakılırsa olayların sıralanması şu biçimde gelişmiş gibi görünüyor 1. Bileklerde kelepçe ve bağ kullanarak bağlama. 2. Isırma ve emme gibi cinsel davranışlar da dâhil olmak üzere işkence. 3. Boğazdaki ölümcül kesik. 4. Ölüm sonrası cinsel organların kesilmesi. Bunlar bize katil hakkında ne anlatır. 1. Karmaşık ve hayli gelişmiş fantezileri var, bunları işkence yöntemleriyle uyguluyor. 2. Cinayetleri işlediği bir yer var. Eylemlerinin neden olduğu kan ve diğer vücut sıvıları normal bir ev ortamında hemen temizlenemeyecek miktarda. Öbür dikkatli davranışları göz önüne alındığında bu daha fazla risk almak olurdu. Bulunduğu yerde, cinayetlerden sonra temizlenmek için hemen hemen kesin olarak bir donanıma sahip. Kilitli bir garaj, güvenli ama muhtemelen suyu ve elektriği olan bir bina aramamız gerekir. Terk edilmiş bir yerde de olabilir, böylece kurbanlarının çığlıklarının duyulması riski olmaz. (Hemen hemen kesin olarak işkence sırasında ağızdaki tıkaçları çıkarıyor. Çığlıkları ve yalvarmaları duymak istiyor.) 3. İşkenceye karşı saplantısı var ve kendi işkence aletlerini yapabilecek beceriye sahip. Boğaz ve cinsel organların tereddütle kesilmelerine bakılacak olursa tıp ya da kasaplık becerisi yok gibi görünüyor. Tony başını ekrandan çevirerek ve Carol'a şöyle bir göz attı. Carol kendini okumaya kaptırmıştı, gözlerinin arasında tanıdık kaş çatma çizgisi görülüyordu. Kadının önerdiği belli olan şeyden kaçmakla aptallık mı yapıyordu. İşinin yarattığı gerilimi, bir sosyopatın zihnine girmenin getirdiği iniş çıkışları onunla ilişki kuran herkesten çok anlardı. Carol akıllı ve duyarlıydı ve kendini ilişkiye mesleğine verdiği kadar veriyorsa, sorunlarını onu cezalandıracak bir sopa olarak kullanmaktan çok çözecek kadar güçlü olabilirdi. Birden üzerindeki gözlerin farkına varan Carol başını kaldırdı ve Tony'ye yorgun bir gülümsemeyle baktı. Tony o anda kararını verdi. Hiç yolu yok. Başka birinin rehine olarak tutmasına izin vermeden de kafasındaki saçmalıkla ilgili sorunları vardı. Carol ona daha fazla yaklaşmayacak kadar akıllıydı. İyi gidiyor mu. diye sordu Carol. Tony, Onu hissetmeye başlıyorum itirafında bulundu. Çok hoş bir yer değildir herhalde dedi Carol. Hayır ama bunun için para alıyorum. Carol başını salladı. Sanırım tatmin edici. Peki heyecan da veriyor mu. Tony alayla gülümsedi. Bunu söyleyebiliriz. Bazen bunun beni onlar kadar sapık yapıp yapmadığını merak ediyorum. Carol güldü. Sen de ben de. En iyi hırsız yakalayıcılarının haydutların zihinlerine girenler olduğunu söylerler. Yani yaptığım işte en iyisi olacaksam, bir haydut gibi düşünmem gerekir. Ama bu demek değil ki onların yaptığını yapmak istiyorum. Bu sözlerden tuhaf bir biçimde rahatlayan Tony gözlerini tekrar ekrana çevirdi. * Katilin kurbanlarıyla birlikte geçirdiği zaman da bazı ipuçları veriyor. Dört olaydan üçünde katil akşamın erken saatlerinde ilişki kurmuş ve ertesi gece geç saatlerde cesetleri atmış görünüyor. İlginçtir, üçüncü olayda kurbana çok daha fazla zaman ayırmış, belli ki iki günün büyük kısmında onu canlı tutmayı başarmış. Bu Noel'de işlenen cinayet. Normalde hayat koşulları nedeniyle kurbanları uzun süre ayıramazken, bu koşullar Noel süresince değişmiş olabilir. Bunlar büyük ihtimalle evle değil işle ilgili koşullardır, ancak Noel'de ailesinin yanına yalnız giderek ona kurbanıyla geçireceği zamanı kazandıran biriyle birlikte olması da muhtemeldir. Bir diğer olasılık da Gareth Finnegan'la geçirdiği uzun zamanın kendisi için tuhaf bir Noel hediyesi, daha önceki iş inin iyi performansı yüzünden bir ödül olmasıdır. Cinayetlerle cesetlerin atılması arasındaki kısa zaman aralıkları, işkence ve cinayetler sırasında önemli ölçüde içki ya da uyuşturucu kullanmadığını düşündürüyor. Bagajda canlı ya da ölü bir ceset varken trafik kurallarına uymaması nedeniyle polis tarafından durdurulma riskine giremezdi. Ayrıca kurbanlarının otomobillerini kullanmış gibi görünmesine karşın, kendi aracının olduğu da açık. Aracının yeni ve iyi durumda olma olasılığı yüksek, çünkü normal polis kontrolünde durdurulma lüksüne sahip değil. * Tony bilgisayarında kaydet tuşuna bastı ve tatmin olmuş bir gülümsemeyle arkasına yaslandı. Burada durabilirdi. Yarın sabah, Becerikli Andy'de bulmayı beklediği karakteristikler listesini ve polislerin olası hareket yöntemleri için önerilerini tamamlardı. Carol, Bitti mi. diye sordu. Tony ona bakmak için döndü, Carol önündeki dosyaları kapamıştı. Bitirdiğini anlayamadım dedi. On dakika önce bitirdim. Uçuşan parmaklarını rahatsız etmek istemedim. Tony başkalarının onu, kendisinin incelediği biçimde incelemesinden nefret ediyordu. Kendi incelemesinde hastanın yerinde olma düşüncesi, ter içinde uyandığı o kâbuslardan biriydi. Bugünlük bu kadar yeter diyerek dosyayı diskete aktardı ve disketi cebine koydu. Carol, Seni eve götüreyim dedi. Tony ayağa kalkarak, Teşekkür ederim karşılığını verdi. Otomobili kent merkezine getirmiyorum. Doğrusunu söylemek gerekirse otomobil kullanmaktan fazla hoşlanmam. Seni suçlayamam. Şehir trafiği berbat. Carol, Tony'nin evinin önünde durduğunda, Bir fincan çay içme şansım var mı. Tuvalete gitmekten ise hiç söz etmek istemiyorum. Tony ısıtıcıyı açarken Carol da banyoyu kullanmak için yukarıya çıktı. Aşağı inerken telesekreterde kendi sesini duydu. Merdivenin başında durarak Tony'yi gözetledi. Tony masaya yaslanmış, elinde kalem kâğıt mesajları dinliyordu. Onun yüzünün ve vücut hatlarının giderek tanıdıklaştığını düşündü Carol. Kendi sesi sona erdi ve makineden bip sesi çıktı. Başka bir ses, Merhaba, Tony, ben Pete dedi. Önümüzdeki Perşembe Bradfield'da olmam gerek. Çarşamba akşamı yatak ve bira şansım var mı. Bu arada, İbne Katili soruşturmasına dâhil olduğun için tebrikler. Umarım orospu çocuğunu yakalarsın. Bip. Anthony, sevgilim. Nerelerdesin. Burada yatmış seni özlüyorum. Bitirilmemiş bir işimiz var, sevgili çocuk. Tony sesi duyunca doğrulup telesekretere baktı. Ses boğuk, seksi, sıcaktı. Düşünsene sen... Tony'nin eli uzanarak makineyi birden kapattı. Carol acıyla, biriyle ilişkisi yokmuş bir de, diye düşündü. Yürümeye başladı. Çayı boş ver. Yarın görüşürüz dedi. Sesi buz gibi soğuktu. Tony hemen arkasına döndü, gözlerinde panik vardı. Göründüğü gibi değil dedi hiç düşünmeden. Bu kadınla hiç tanışmadım Carol kapı ağzında dönerek koridorda yürümeye başladı. Kilidi açmaya çalışırken Tony soğuk bir sesle konuştu. Sana doğruyu söylüyorum, Carol. Seni hiç ilgilendirmediği halde. Carol hafifçe döndü, bir yerlerden bir gülümseme bularak dudaklarına yerleştirdi ve Çok haklısın. Beni hiç ilgilendirmez. Yarın görüşürüz, Tony dedi. Kapının kapanma sesi Tony'nin başında bir çekiç sesi yankılandı. Duvara yaslanırken acı acı, Allah'a şükür psikologsun dedi. Sıradan biri yüzüne gözüne bulaştırabilirdi. İşini çocuk oyuncağına çevirmeyi gerçekten iyi biliyorsun değil Hill. İşte beklenmedik bir sorun yüzünden fazla mesai yapmam gerekmiş ve onu bir haftadan fazla takip etmeyi başaramamıştım. İşten sonra eve döndüğümde hayali beni uyutan ninni gibiydi, sesi kulaklarımda yankılanıyordu ama onu kanlı canlı görmeye ihtiyacım vardı. İşe gitmek üzere evden çıkmadan önce kapısının dışında olabilmek için çalar saatimi kurdum ama o kadar yorgundum ki saatin zilini duymadım. Uyanır uyanmaz, tek şansımın birkaç durak sonra onu tramvayda yakalamak olduğunu anladım. Platforma koşarken tramvay geldi. İlk vagonu heyecanla taradım ama onu göremedim. Boğazıma bir yumru tıkandı. Sonra ikinci vagon kapısının sağ tarafında parlayan başını gördüm. Kalabalığı yararak tam yanında durmayı başardım, dizlerim ona değiyordu. Bu temasla Gareth başını kaldırdı. Gri gözlerinin köşeleri kırıştı, dudaklarında bir gülümseme belirdi. Ben de ona gülümseyip, Affedersiniz dedim. Önemli değil dedi. Bu tramvay gün geçtikçe daha kalabalık oluyor. Konuşmayı devam ettirmek istedim ama ilk kez söyleyecek bir şey bulamadım. Gareth, Guardian'a geri döndü, ben de dışarıya bakarmış gibi yaparken göz ucuyla onu izlemek zorunda kaldım. Fazla bir şey değildi, biliyorum ama bir başlangıçtı. Beni görmüştü. Var olduğumu biliyordu. Her şey zamana kalmıştı. Shakespeare, Yapacağımız ilk iş bütün avukatları öldürmek olmalı dediğinde haklıydı. Böylece hiç değilse daha az yalancı kalırdı dünyada. Aynı sözcüklerdi sanki. Avukat, yalancı. Bir gün mübaşirden yana, ertesi gün sanıktan yana konuşan birinden hiçbir şey beklememek gerekirdi. Gareth'ın evinin köşesinde park ettim. Cipimin koyu renk camları nedeniyle görünmeden onun eve girişini gözleyebilirdim. Evinin çevresinde çit olmadığından durduğum yerden oturma odasını biliyordum. Artık alışkanlıklarını biliyordum. Eve altıyı biraz geçe geldi, mutfaktan bir kutu Grolsch aldı ve oturma odasına dönerek birasını içip televizyon seyretti. Yirmi dakika kadar sonra mutfaktan biraz yiyecek aldı pizza, hazır yiyecekler, fırında patates. Anlaşılan yemek pişirmeye meraklı değildi. Birlikte olduğumuz zaman bu sorumluluğu, üstlenmek zorunda kalacaktım. Haberlerden sonra odadan çıktı, evin başka bir odasında çalıştığını tahmin ettim. Çam raflara dizilmiş hukuk kitaplarını hayal ettim. Sonra ya televizyon izlemeye geri dönecek ya da köşedeki pub'ta birkaç kadeh içki içecekti. Gareth'ın hayatını paylaşacak birine ihtiyacı var diye düşündüm eve dönmesini beklerken. Bu insan bendim. Gareth benim Noel hediyem olacaktı. Saat beşi çeyrek geçe, Gareth'ın evinin hemen arkasındaki park gerine beyaz bir Volkswagen Golf girdi ve içinden bir kadın indi. Otomobile yaslanarak dosya dolu bir evrak çantasıyla bir kol çantası aldı. Kaldırımda yürürken kadının bana belli belirsiz tanıdık geldiğini düşündüm. Ufak tefek, açık kahverengi saçlar arkada örgü yapılmış, kocaman gözlükler, siyah takım, boğaz kısmı dantelli beyaz bluz. Kadın Gareth'ın bahçe kapısına doğru döndüğünde gözlerime inanamadım. Bahçe kapısından evin kapısına kadar yürüdüğü süre boyunca, kadının bir emlakçı, sigortacı, bazı belgeler bırakan bir meslektaş olduğunu söyledim kendime. Herhangi biri. Herhangi biri. Sonra kadın çantasını açıp bir anahtar çıkardı. Anahtarı kilide sokup içerice girerken zihnim Hayır diye bağırıyordu. Oturma odasının kapısı açıldı ve kadın evrak çantasını bir koltuğun üzerine bıraktı. Sonra tekrar odadan çıktı. On dakika sonra Gareth'ın büyük beyaz bornozunu giymiş olarak geri döndü. Doğrusunu söylemek gerekirse yol boyunca Shakespeare'e hak verdim. Neşeli olma zamanıydı, bu yüzden hayal kırıklığımın ruh halimi etkilemesine izin vermemeye zorladım kendimi. Bunun yerine bir sonraki projem üzerine araştırmaya yoğunlaştım. Mevsime uygun bir şey istiyordum Eski barbar Hıristiyan sembolizmi. Bir yemlik ve kundak bezleriyle yapılabilecek fazla şey olmadığından kendime sanatsal bir izin vererek hayatın öbür tarafına gittim. Bir ceza biçimi olarak çarmıha germe herhalde Romalılar'ın Kartacalılar'dan aldığı bir şeydi. (Romalılar'ın başka herkese barbar demeleri ilginç değil mi.) Romalılar çarmıhı Punic Savaşları sırasında benimsediler ve başlangıçta yalnızca kölelere uygulanan bir cezalandırma yöntemi oldu. Bu da gayet uygun görünüyor, çünkü şimdi Gareth'ın oynamasını istediğim tek rol de buydu. İmparatorluğun sonlarında çarmıh daha genel bir ceza yöntemi haline geldi. Romalılar'ın gelip onları fethetmelerinden pardon, medenileştirmelerinden sonra baş kaldıran yöre halkına karşı kullanıldı. Geleneksel olarak adam kırbaçlanıyor, sonra sokaklarda haç taşıyarak yürümeye zorlanıyor ve yere gömülü uzun bir kazığın yanına götürülüyordu. Sonra haça çiviyle asılıyor ve kasnaklarla yukarıya kaldırılıyordu. Ayakları bazen çiviyle bazen de iplerle bağlanırdı. Zaman zaman askerler adamın ölmesine yardım ederler, kurbanın bacaklarını kırarlardı. Bu da onun bakılmasını sağlardı. Ama kendi amaçlarım açısından daha süslü St. Andrews Haçı'nı seçtim. Birincisi, bu haç Gareth'ın kaslarında daha ilginç bir basınç yaratacaktı, ikincisi, işi başarırsa ona ulaşmak çok daha kolay olacaktı. İlginçtir, çarmıha germe, askerden kaçma suçu dışında askerler için bir ceza yöntemi olarak hiç kullanılmadı. Belki de Romalılar doğru olanı yapmışlardı. *** Ama bu arada kim kurbandı. Çünkü öldürecek rastgele birini arayarak yolculuk yapacak kadar akılsızca davranamazdı. Ah, hayır Kendine bir süre önce bir kurban, yani eski ve çok yakın bir arkadaş bulmuştu. Brandon daktilodaki kâğıda boş gözlerle baktı. Tom Cross ACC'nin mükemmel polis kavramından çok uzaktı ama her zaman iyi bir hırsız yakalayıcı olarak görünmüştü. Bu geceki gibi alışılmadık davranışlar ancak bütün kariyeri hakkında kuşku uyandırmaya yarayabilirdi. Yıllar boyunca Cross hiç kimsenin ruhu duymadan, kanıtları düzenleyip başka kaç kişiyi suçlu göstermişti. Kuralları çiğneyip Tony'yi yasadışı aramaya götürmüş olan kendisi olmasaydı kimse Tom Cross'un bulduğu kanıt tan şüphelenmeyecekti. Stevie McConnell dışında kimse, Cross'un üç bulgu sundan ikisinin eve onunla birlikte geldiğini bilmeyecekti. Bunun sonuçlarını düşünmek bile Brandon'ın sırtından soğuk terler dökülmesine yetmişti. Cross, Brandon'a onu görevden alma seçeneğinden başka bir şey bırakmamıştı. Kaçınılmaz olarak bunu izleyecek disiplin toplantısı ilgili herkes için acılı olacaktı ama bu Brandon'ın hiç de derdi değildi. Olayın cinayet bölümünün morali üzerindeki etkisiyle daha çok ilgileniyordu. Bununla savaşmanın tek yolu, soruşturmanın sorumluluğunu doğrudan üstlenmekti. Şimdi yapması gereken tek şey Şefi haklı olduğuna ikna etmekti. Brandon iç çekerek daktilodan son kâğıdı çıkardı ve yeni bir kâğıt taktı. Şefe gönderdiği not kısa ve amacına uygundu. Eve sürünerek gitmeden önce yapması gereken tek bir iş kalmıştı. Brandon saate baktı. On ikiye otuz dakika var. Daktiloyu iterek özel not defterine yazmaya başladı Detektif Kevin Matthews'a. John Brandon, Emniyet Müdür Yardımcısı. Konu Steven McConnell. Müfettiş Cross'un görevden alınmasından sonra cinayet bölümünün yöneticiliğini doğrudan üstlenmiş bulunuyorum. McConnell'ı cinayetle suçlamak için hiçbir gerekçe yoktur. McConnell saldırı suçundan kefaletle serbest bırakılmalı ve daha başka kanıtlar ortaya çıkarsa onu daha fazla sorgulayabilmemiz için bir hafta içinde Scargill Sokağı'na dönecek biçimde ayrı bir kefalet duruşmasına çıkmalı. Bize ilişkide bulunduğu kişiler hakkında bilgi ya da Gareth Finnegan ve Adam Scott'la tanıştırmış olabileceği insanların adlarını vermeyi kabul etmediğini göz önüne alırsak, yapacağı her tür teması takip etmeliyiz. Scott ve Finnegan'la ve artık bildiğimiz gibi mesleki boyutta Damien Connolly ile bağlantısını gerekçe göstererek telefonunun dinlenmesi için izin de çıkarılmalı. Birbiriyle ilgili dört cinayet konusundaki soruşturmalarımız geniş bir cephede sürdürmeli. Kefaletle serbest bırakılmasından sonra McConnell'ın takip edilmesini öneriyorum. Yarın öğleyin kıdemli polislerle bir toplantı yapılacak. Brandon notunu imzaladı ve bir zarfın içine koydu. Nöbetçi çavuşun yanına gitmek için merdivenden inerken, dost kazanma ve insanları etkileme yolu diye düşündü. Tony Hill'in Stevie McConnell hakkında yanılmaması için dua etti. Tom Cross içgüdüleri konusunda haklıysa, bu polislerin moralini bozmaktan çok daha riskli olurdu. * Carol yemek masasına yığılır gibi oturdu, çenesini kavuşturduğu kollarının arasına sokmuş, bir eliyle Nelson'un karnını gıdıklıyordu. Ne düşünüyorsun oğlum. Yalan söyleyen bir orospu çocuğu daha mı. Kedi gözlerini kısarak, Mırr dedi. Bunu söyleyeceğini biliyordum. Sana katılıyorum, nasıl da hep onları seçerim. Carol içini çekti. Haklısın, mesafemi korumalıydım. Hamleyi sen yaparsan böyle olur. Arkadan darbe yersin. Ama genellikle hiç beklenmedik bir yerden gelir. Şimdi hiç değilse neden benden uzak durduğunu biliyorum. Onsuz olmak daha iyi kediciğim. Hayat ikinci keman ol da yeterince zor zaten. Nelson, Mırr diyerek ona katıldığını belirtti. Kafamın çalışmadığını sanmış olmalı, benim, yaban birinin telesekreterdeki gibi mesajlar bıraktığına inanmamı bekliyor. Nelson sırt üstü dönerek Hırrr diye şikâyet etti, pençeleriyle onun parmaklarını çiziyordu. Tamam, demek sen de bunun aptalca olduğunu düşünüyorsun. Ama adam bir psikolog. Bana yalan söylediğini açıklamak için bir şey uydurması gerekseydi, komik telefon konuşmalarından daha kabul edilebilir bir görüntü yaratır. Yapması gereken tek şey, ilişkiyi bitirdiği mesajını almayan biri olduğunu söylemekti. Carol gözlerini ovuşturarak esnedi ve bir an öylece durdu. Michael'ın çalışma odası olarak kullandığı küçük odanın kapısı açıldı ve Michael kapı ağzında belirdi. Sesler duyduğumu sanmıştım. Benimle konuşabilirsin, biliyorsun. Ben sana cevap verebilirim hiç değilse. Carol yorgunca gülümsedi. Nelson da veriyor. Kedilerle konuşamamamız onun hatası değil. Seni rahatsız etmek istemedim, çalıştığını biliyorum. Michael içki dolabının önüne giderek kendine biraz Skoç koydu. Şimdiye kadar yaptıklarımızı denetliyordum. Fazla bir şey değil. Senin günün nasıl geçti. Hiç sorma. Bizi Scargill Sokağı'na transfer ettiler. Tam bir cehennem. Hesaplamalarını bir abaküste yaptığını düşün, o zaman çalışma ortamım hakkında bir fikir edinebilirsin. Ortam berbat ve Tony Hill'den hiç söz etmeyelim. Bunun dışında her şey mükemmel. Carol, Michael'ı izleyerek kendisine bir içki koydu. Michael kanepelerden birinin koluna tüneyerek, Konuşmak ister misin. diye sordu. Teşekkürler ama ben almayayım. Carol içkisini bir dikişte bitirdi, içkinin etkisiyle ürperdi ve Bu arada sana bazı fotoğraflar getirdim. Ne zaman bakabilirsin. diye sordu. Yarın akşam bazı programlarla uğraşma işini bitireceğim. Yarın akşam uygun mu. Carol, Michael'a sarılarak onu kucakladı. Teşekkür ederim, kardeşim dedi. Michael da ona sarılarak, O zevk bana ait dedi. Meydan okumayı ne kadar sevdiğimi bilirsin. Carol, Ben yatıyorum dedi. Uzun süredir ayaktayım. Carol ışığı söndürür söndürmez Nelson'un yatağın ayak ucuna yattığını hissetti. Onun sıcaklığını bacaklarında hissetmek güzeldi, gerçi akşamüstü umduğu bedenin yerini alamazdı. Elbette başını yastığa koyar koymaz uykusu kaçtı gitti. Yorgunluğu geçmemişti ama zihni hiç de uykulu değildi. Lütfen Allahım, yarın öğleden sonra Tony ile kendisinin arasındaki gerginlik buhar olup uçsun. Aşağılanma hissi hâlâ varlığını sürdürecekti ama Carol yetişkin ve profesyonel bir insandı. Artık Tony'nin sınırlarını bildiğinden onu tekrar zor duruma sokmayacaktı ve Tony de onun öğrendiğini bildiğinden belki biraz rahatlamış olurdu. Her iki durumda da profil aralarındaki tarafsız zemini sağlayabilirdi. Carol, Tony'nin ortaya çıkaracağı şeyleri dört gözle bekliyordu. * Uyuyan şehrin öbür tarafında Tony de yatağına yatmış tavana bakıyordu. Alçının kalktığı yerlerde hayali yol haritalarını izliyordu. Başucundaki lambayı kapamanın bir anlamı olmadığını biliyordu. Uyku tutmayacak, karanlıkta bir klostrofobiye yakalandığını hissetmeye başlayacaktı. Koyunları saymak hiçbir zaman işe yaramamıştı. Gecenin yavaş ilerleyen saatlerinde Tony Hill kendi terapisti haline dönüşüyordu. Bu gece neden telefon ettin ki. diye mırıldandı. Carol Jordan'dan hoşlanıyorum. Onu hayatımda istemediğimi biliyorum ama onu incitmek de istemedim. Hayatımda kimsenin olmadığını söyledikten telesekreterde senin sesini duyunca suratına bir yumruk yemiş gibi olmalı. Yabancı biri birbirimizi pek tanımadığımızı, bu gece olan her şeyin aşırı bir tepki olduğunu söylerdi. Ama yabancılar, bir insan avında, saat bir sonraki kurbanın hayatından çaldığı sırada birlikte çalışırken ortaya çıkan bağı, yakınlığı anlayamaz İçini çekti. Hiç değilse Carol'ı yalan söylemediğine ikna edebilecek bir şey kaçırmamıştı ağzından, kendi içinde dikkatle gizli tuttuğu gerçeği. Hastalarına ne derdi. Dışarı çıkarın. Ne olduğu önemli değil, konuşmak acıyı yok etmenin ilk adımıdır. Acıyla, Ne saçmalık ama dedi. Sihir torbamdaki hilelerden biri, fantezilerini toplumun kabul edemeyeceği bir biçimde gerçekleştirme yoluna giden çarpık zihinleri ortaya çıkarmaya yönelik merakımı meşrulaştırma yollarından biri daha. Carol'a gerçeği, i ile başlayan sözcüğü söyleseydim bile duyduğum acı azalmayacaktı. Sadece kendimi değersiz bir bok yığını gibi hissedecektim. Yaşlıların iktidarsız olmaları önemli değil. Benim yaşımda kaldıramayanlar ise fıkra konusudur. Telefon çalınca şaşırdı. Sırtüstü dönerek almacı kaldırdı. Alo dedi, sesi tereddütlüydü. Anthony, sonunda. Ah, seni ne kadar özledim. Boğuk, kısık sese duyduğu öfke parladığı kadar çabuk söndü. Ona kızmanın ne anlamı vardı. Sorun o değildi. Kendini tutarak, Mesajını aldım dedi. Carol'la yaşadığı beceriksizliğe bu kadın neden olmamıştı. Bir erkeğe göre bu kadar hastalıklı bir mazereti olmasa çirkinlik olmayacaktı. Güzel, normal bir kadınla ilişkiyi düşünmenin bile anlamı yoktu. Tıpkı yakınlaştığı diğer kadınlarla olduğu gibi Carol'la da aynı şey olacaktı. Umabileceği tek şey telefon seksiydi. Bu, hiç değilse bir tür eşitlik yaratıyordu. Yalnızca orgazm değil, ereksiyon olmuş taklidi de yapabilirdi. Angelica kıkırdadı. Eve geldiğinde hoş bir şey bulmanı düşünmüştüm. Umarım biraz oynaşmak için çok yorgun değilsindir Tony kendinden iğrenmesini göz ardı etmeye çalışarak, Senin oynaşmaların için asla çok yorgun olmam dedi. Bunu bir terapi olarak düşün, dedi kendine. Sırtüstü yattı, sesin kendisini etkilemesine izin vererek elini göğsünden kasıklarına kaydırdı. * Penny Burgess, Bradfield Evening Sentinel Times'ın üçüncü katında belirdiğinde temizlikçiler asansörün yanında dedikodu yapıyorlardı. Haber bölümüne geçerken ışıkları yaktı, bu arada bir şarkı mırıldanıyordu. Çantasını bilgisayarın yanındaki masaya bırakarak ekranı açtı. Kütüphane veri tabanına girdi ve arama tuşuna bastı. Önüne beş seçenek çıktı. 1. Konu 2. Ek bilgi 4.Tarih 5.Fotoğraflar. Penny 2'ye bastı. Soyadı hanesine Hill yazdı. Ad yazısı çıkınca Tony , unvan hanesine de Dr. yazdı. Sonra arkasına yaslanarak bilgisayarın dev belleğine depolanmış bilgileri bulmasını bekledi. Sigara paketini çıkararak günün ilk sigarasını yaktı. Birkaç nefes almıştı ki ekran da Bulundu (6) yazısı belirdi. Penny altı bilgi kalemini ekrana çağırdı. Bilgiler kronolojik olarak sondan başlayarak belirdiler. Birincisi Sentinel Times'dan kesilmiş iki aylık bir bilgiydi. Yeni muhabirlerden biri tarafından yazılmıştı. Gerçi yazıyı o dönemde okumuştu ama sonradan tamamen unutmuştu. Okurken hafif bir ıslık çaldı. Adli tıp psikoloğu Tony Hill, bir yıldır hükümetin finanse ettiği önemli bir araştırma yürütüyor. Bu sonunda FBI'ın Kuzuların Sessizliğinde canlandırılana benzer bir suçlu profili çıkarma bölümü kurulup kurulmayacağına karar verilecek. 34 yaşındaki Dr. Hill daha önce Blamires Hastanesi'nde klinik psikolog olarak çalıştı. Burası İngiltere'nin en tehlikeli suçluların tutulduğu maksimum güvenli bir akıl hastanesidir ve içinde kitle katili David Harney dizi cinayetler katili Keith Bond, nam-ı diğer Otoyol Çılgını da bulunmaktadır. Dr. Hill, Polis bu olaylarda danışmanlık yapma için beni görevlendirmedi, bu yüzden cinayetler hakkında okurlarınızdan daha çok şey bilmiyorum dedi. * Ya Tony Hill meslektaşlarına yalan söylemişti ya da olayla bu görüşmeden sonra ilgilenmeye başlamıştı. Eğer böyleyse Penny, editörünü cezbetmek için bunu nasıl kullanacağını biliyordu. Manşeti gözünün önünde canlandırabiliyordu. Öbür bilgileri çabucak taradı. Zaten bilmediği bir şey yoktu, gerçi Dr. Hill'in üçüncü cinayetteki farklılıkların sokaklarda iki katil olduğu anlamına geleceği varsayımıyla ilgilenmişti. Bu, fazla yankı yaratmadan kaybolmuş bir düşünceydi. Telefonda bulduğu zaman Kevin'a bunu sorması gerekiyordu. Bir sonraki kupür Guardian'dandı ve dizi suçlar saldırganlarıyla ilgilenecek bir ulusal bölüm geliştirmek için İçişleri'nin bir program başlattığını açıklıyordu. Proje, Bradfield Üniversitesi'nce yürütülecekti. Yazı Dr. Hill'in geçmişi hakkında daha fazla bilgi veriyordu, Penny onun kariyer ayrıntılarını defterine kaydetti. Hiç de yabana atılacak bir adam değildi. Onu dikkatle ele alması gerekecekti. Kalemiyle dişlerine vurarak Sentinel Times'ın neden Dr. Hill'in profiliyle ilgili bir araştırma yapmadığını merak etti. Belki denemişler ama hüsrana uğramışlardı. Meslektaşlarıyla bunu konuşması iyi olacaktı. Öbür iki gazete yazısı ulusal çapta bir renkli gazetedendi, Sessizliğinin sinemalarda oynadığı dönemle çakışan, dizi cinayetler katilleriyle ilgili iki bölümlü bir diziydi. Her iki yazıda da Dr. Hill'den söz ediliyor, psikolojik profilcilerin çalışmalarından bahsediliyordu. Son iki gazete yazısı onun en ünlü hastalarından biriyle, Otoyol Çılgını Keith Pond'la ilgiliydi. Pond otoyol üzerindeki benzin istasyonlarından beş kadını kaçırmış, vahşice tecavüz etmiş ve öldürmüştü. Duruşma sırasında ancak iki ceset bulunmuştu. Ama Dr. Hill'le birçok terapi seansına katıldıktan sonra Pond öbür üç cesedin nerede olduğunu itiraf etmişti. Dr. Hill kurbanlardan birinin acılı ailesi tarafından mucize bir iş başardığı söylenerek tebrik edilmişti. İki yazıdan birinde Dr. Hill'in özel yaşamından söz ediliyordu ama fazla bir ayrıntı yoktu. Her zamanki gibi gazeteci bunun iyi bir hikâyeyi engellemesine izin vermemişti. * Hiç evlenmemiş olan Tony Hill kendisini işine adamıştır. Eski bir meslektaşı, Tony işkoliktir. İşiyle evlidir demiştir. Hastalarını neyin harekete geçirdiğini anlama isteğiyle doludur. Herhalde ülkede onun kadar çarpık zihinlerin içine girme ve yaptıklarının nedenlerini bulma yeteneğine sahip ikinci bir kişi daha yoktur. Bazen normal hastalardan çok dizi cinayetler katilleriyle daha iyi ilişki kurabildiğini düşünüyorum. Dr. Hill yalnız yaşıyor ve meslektaşlarıyla sosyal ilişki kurmamasıyla ünlü. Dizi cinayet katillerinin zihinlerini incelemenin dışında tek hobisi yürüyüşe çıkmak. Hafta sonları düzenli olarak Lakes ya da Yorkshire Dales'e gidiyor ve kayalık bölgede dolaşıyor. * Penny defterine notlar alırken yüksek sesle, Tam bir kahkaha varili gibi görünüyor dedi. Ana menüye dönerek beşinci seçeneği seçti. Resim için tekrar Tony'nin adını yazdı. Veri bankası dosyada bir resim olduğunu açıkladı. Penny fotoğrafı çağırdı ve ekranda beliren yüze baktı. İşte oldu diye bağırdı. Adam daha önce yalnızca bir kez görmüştü ama şimdi Carol Jordan'ın yanında gördüğü kişinin kim olduğunu biliyordu. Penny koltuğunda arkasına yaslanarak üçüncü sigarasın keyfini çıkardı ve haber bölümünün dolmaya başladığını fark etti. Tek bir küçük telefondan sonra kantinden patates kızartması alarak kendini ödüllendirecek zamanı bulabilirdi. Telefona uzanarak Kevin Matthews'un ev numarasını çevirdi. Kevin telefonu ikinci çalışta açtı. Detektif Matthews dedi uykulu bir sesle. Penny, Merhaba Kev, ben Penny diyerek karşılığında duyduğu şaşkın sessizliğin tadını çıkardı. Seni evinden rahatsız ettiğim için özür dilerim ama sorularıma bürodan çok evinde cevap vermeyi tercih edeceğini düşündüm. Kevin, N-nne. diye kekeledi. Sonra fısıltılı bir sesle, Evet, iş. Sen uyumana devam et canım dedi. Dr. Tony Hill ne kadar zamandır ekipte. Bunu nasıl duydun. Allah kahretsin, bunun çok gizli bir bilgi olması gerekiyordu diye patladı. Gerginliği öfkeye dönüşmüştü. Cık, cık, Kev. Böyle bağırırsan asla uyuyamazsın. Nasıl bildiğimi boş ver, elini kalbine koyup bilginin senden kaynaklandığını reddedebileceğine şükret. Ne kadar zamandır, Kev. Kevin boğazını temizledi. Yalnızca birkaç gündür. Brandon'ın fikri miydi. Doğru. Bak, bu konuda gerçekten konuşamam. Çok gizli tutulması gerekiyor. Bir profil çıkarıyor, doğru mu. Sen ne zannediyordun. Carol Jordan'la birlikte mi çalışıyor. Brandon'ın gözbebeği de bu işin içinde, değil mi. İrtibatı o sağlıyor. Bak, kapatmam gerek. Seninle daha sonra konuşuruz, tamam mı. Kevin sesini tehditkâr çıkarmaya çalıştı ama başaramadı. Penny gülümseyip ağzındaki sigara dumanını yavaş yavaş üfledi. Teşekkürler, Kev. Sana çok özel bir borcum var. Almacı yerine koydu, ekranı temizledi ve bir haber dosyası açtı. Özel haber. Penny Jordan diye yazdı. Kahvaltıyı boş ver. Yapacak çok daha ilginç bir işi vardı. * Tony sekiz buçukta ekranın önüne oturmuştu. Erotik ilişkisi hakkında hissetmeyi beklediği suçluluk yerine, kendini tazelenmiş hissediyordu. Angelica'yla böyle bir ilişkiye izin vermek nedense onu rahatlatmıştı. Bu koşullar altında bunu şaşırtıcı bulmasına karşın, onunla yaratıcı cinsellikle konuşurken gerçekten de uyarılmıştı. Orgazm olana kadar ereksiyonunu koruyamamıştı ama yanında başarısızlığını paylaşacak kimse olmadığı için bu da önemli görünmüyordu. Belki Angelica'nın birkaç telefonundan sonra gerçeklerle panikten daha az bir duyguyla yüzleşebilecekti. Ama çalışırken değil. Şimdi tam bir huzur içinde olması gerekiyordu. Sekreterine telefon bağlamamasını söylemiş ve direkt hattının sesini kısmıştı. Düşünce akışını hiçbir şey ve hiç kimse kesmeyecekti. Bir gün önce yaptığı çalışmayı okurken tatmin duygusu devam etti. Şimdi kendini onun yerine koyup Becerikli Andy hakkındaki sonuçlarını kâğıda dökmeye hazırdı. Termostan kendine kahve koyarak derin bir soluk aldı. * Yakalanana kadar kesinlikle tekrar cinayet işleyecek bir dizi cinayetler katiliyle karşı karşıyayız. Süreci hızlandıracak bir şey olmazsa, bir sonraki cinayet, Damien Connolly'nin ölümünden sonraki sekizinci Pazartesi gerçekleşecek. Onu süreyi kısaltmanın eşiğine itebilen şey fanteziyi canlı tutmak için kullandığı şeyi kaybetmesine neden olan bir olay olabilir. Örneğin video kaset kullandığı için kasetlerin kaybolması ya da zarar görmesi denetimini yitirmesine neden olabilir. Diğer bir olası senaryo da masum bir insanın cinayetlerle ilgili olarak suçlanmasıdır. Bu kendi benliğine bir hakaret olarak algılayıp bir sonraki cinayetini programladığından önce işleyebilir. Yeni kurbanını şimdiden seçmiş olduğuna ve kurbanın davranışlarıyla yaşam tarzını öğrenmeye çalıştığına inanıyorum. Seçilen kurbanın eşcinsel camiada tanınmamış biri olması olasılığı yüksek. Bu kişi, neredeyse her açıdan, heteroseksüel bir yaşam süren normal bir erkek olacaktır. Son kurbanının bir polis olması kafa karıştırıyor. Bunun kazayla ya da rastlantıyla yapılmayan bir seçim olma olasılığı çok yüksek. Katil soruşturmaya bir mesaj gönderiyor. Onu fark etmemizi, ciddiye almamızı talep ediyor. Bize kendisinin en iyisi olduğunu da söylüyor. O bizi yakalayabilir ama biz onu yakalayamayız. Böyle bir davranışın yakalanmaya davetiye çıkarma yolu olduğunu söyleyen bir teori var ama bu olayda böyle olduğuna inanmıyorum. Bir sonraki hedefinin de bir polis memuru, hatta belki soruşturmada çalışan biri olma olasılığı var. Bu kendi başına katilin polisleri seçmesi için yeterli bir neden değil. Aynı zamanda cinayetin onun gözünde bir anlam taşıması için belirlediği kurban ölçütlerine de uymalı. Kurban profiline uyan bütün polislerin sürekli tetikte olmaları gerektiğini, evlerinin çevresine park etmiş her tür şüpheli araca dikkat etmelerini ve işe ya da sosyal faaliyetlere gidiş gelişte takip edilip edilmediklerini kontrol etmelerini öneriyorum. Kurbanı izlemek ve hazırlık süreci, katil için iki önemli amaca hizmet ediyor Cinayeti işlemek üzere geldiği zaman potansiyel sürprizleri yok ediyor ve katilin hayatının en önemli kısmı olan fanteziyi ateşliyor. Katilimiz büyük ihtimalle beyaz, erkek, 25 ile 35 yaşları arasında. Uzun boylu, iri yapılı olma ihtimali yüksek. Buna rağmen muhtemelen kendi bedenini beğenmiyor. Jimnastik salonuna gidebilir ama buna parası yetiyorsa evinin mahremiyetinde kendi donanımını kurmayı tercih edecektir. Sağ elini kullanıyor. Görüntüsü sıradışı değil. Çok, çok sıradan görünüyor. Şüphe uyandırmayacak davranışları var. İki kez bakmayacağınız türde bir insan ve kesinlikle dizi cinayetler katili şüphesi uyandırmıyor. Dövmeleri ve/veya kendi yaptığı yara izleri olabilir ama bunlar büyük ihtimalle görünmüyor. Bradfield'ı iyi biliyor ve Temple Fields hakkındaki bilgisi de çok iyi. Bu da şehirde oturan ve büyük ihtimalle burada çalışan birini düşündürüyor. Sıradan bir ziyaretçi olduğunu sanmıyorum, buraya yalnızca öldürmek için dönen eski bir şehir sakini de değil. Hepsinin tramvay hattı çevresinde oturmaları dışında kurbanlarının evleri ya da işyerleri arasında coğrafi bir modeli düşündüren bir belirti yok. Birinci kurbanın evi, katilin oturduğu ya da çalıştığı yere coğrafi olarak en yakın yer olabilir. Kurbanların genel geçmişi ve tarzına, katilin tanıdığı ve bildiği bir ortama sıkı sıkıya bağlı çalıştığına bakılırsa, katilin kiralık değil sahibi olduğu bir mülkte, bir dairede değil bir evde, kurbanlarınkine benzer özelliklerde bir banliyöde oturduğunu sanıyorum. Kurbanların evleri herhalde katilinkinden daha değerlidir. Bunlar bir açıdan ulaşmak istediği erkekler. Büyük olasılıkla ortalamanın üzerinde bir zekâ düzeyi var, gerçi üniversite bitirmiş olmasını beklemiyorum. Okul kayıtları muhtemelen gelmediği günlerin fazla olduğunu ve çok değişken notları olduğunu gösteriyordur. Hiçbir zaman potansiyeline ya da başkalarının beklentilerine uygun yaşamadı. Birçok dizi cinayet katilinin kötü bir meslek geçmişi vardır, işten işe geçerler, istifa etmekten çok işten atılırlar. Ama bu katil cinayetleri işlerken olağanüstü bir denetim düzeyi sergiliyor, bu yüzden düzenli bir işte, muhtemelen belirli bir sorumluluğu, planlama gereken bir işte çalışmasını beklerim. Ne var ki bu işin öbür insanlarla fazla ilişki gerektirdiğini sanmıyorum, çünkü başkalarıyla ilişkileri bozuk karakterini ortaya çıkaracaktır. Kurbanlarının hepsi orta sınıftan insanlar, bunun tek istisnası Damien Connolly. Bu da bana muhtemelen onun da benzer bir iş ortamında çalıştığını düşündürüyor. Onu teknolojiyle ilgili alanlarda, muhtemelen bilgisayar alanında çalışırken bulursak şaşırmam. Bu alan insanların önemli beceriye sahip olmadan iyi işler yapabilecekleri bir istihdam alanı. Bilgisayar programcılarının tuhaf dünyasında aykırı insanlar kolaylıkla kendilerine bir yer bulabilir. Çoğunlukla çok yüksek maaşlar alırlar, çünkü yerlerine başkasını almak zordur. Katilimizin yazılım dünyasında yaratıcı bir insan olduğundan şüpheliyim ama onu bir sistem müdürü ya da program test yöneticisi olarak görsem şaşırmazdım. Büyük olasılıkla patronlarıyla iyi geçinemiyor, onlara boyun eğmiyor ve tartışma eğiliminde. İşi, hırsları, giysileri ve evi açısından orta sınıfa dâhil, gerçi ailesi işçi sınıfından gelmiş olabilir. Ellerini iyi kullanıyor ama ellerini kullandığı bir işte çalışmadığını düşünme eğilimindeyim, çünkü bu cinayetlerde yüksek bir planlama derecesi var. Sosyal açıdan kendini terk edilmiş hissediyor. Yalnız olmayabilir ama insanlarla ilişki kurmuyor. Kendini yabancı gibi hissediyor. Büyük olasılıkla yüzeysel sosyal beceriler geliştirmiştir ama nedense davranışları her zaman yanlış notaya vuruyor. Çok yüksek sesle gülen, aslında saldırgan davranışlar gösterirken şaka yaptığını sanan, bazen kendi başına hayallere dalmış gibi görünen biridir. Gerçekte hiç arkadaşı olmayan, bir gruba katılan ama özellikle bir kişiyle asla ikili olmayan biridir. Sosyal başarısızlıklarını anlayamıyor. Fantezileriyle yalnız kalmayı tercih ediyor, çünkü başkalarıyla birlikte olduğu zaman çevresinde olup bitenleri tam olarak denetleyemiyor. Tek başına yaşamıyor olması da çok mümkün. Biriyle birlikte yaşıyorsa, bu bir erkek değil, bir kadındır. Cinsel olarak erkekleri çekici bulduğu ve bunu kabul edemediği için, hiçbir koşul altında bir erkekle birlikte yaşamaz, hatta platonik bir ilişki içinde bile olmaz. Kadınlarla cinsel ilişki kurabilir ama coşkulu ve başarılı bir âşık değildir. Performansı yeterli olmaz, ereksiyona ulaşmakta ya da korumakta sürekli sorun yaşayabilir. Bununla birlikte cinayet işlerken iktidarsız olmayacak ve hemen hemen kesin olarak kurbanlarıyla bir tür tam cinsel ilişkiye girme gücünde olacaktır. * Tony durdu ve pencereden dışarı baktı. Bazen tavuk yumurta ikilemini hissediyordu. Kendisi de iktidarsızlığın öfke ve ketlemelerini çok iyi bildiği için hastalarına empati duyuyordu, yoksa kendi cinsel sorunları bu işi daha iyi yapabilmesi için mi bu kadar çok artmıştı. Sabırsızlıkla, Önemli mi. diye sordu. Elini saçında gezdirerek tekrar ekrana yoğunlaştı. * Biriyle birlikte yaşıyorsa, bu kişi hemen hemen kesin olarak sevgilisinin katil olduğundan hiç kuşkulanmıyor. Bu yüzden ilk içgüdüsü onu korumak olabilir, çünkü katilin o olamayacağına inanacaktır. Bu yüzden yalnızca kız arkadaşların ya da eşlerin yanında olduklarını iddia ettikleri her tür şüpheli yalnızca bu nedenle bir kenara bırakılmamalıdır. Kendi otomobili var ve otomobil iyi durumda. (yukarıya bakınız). Ve Pazartesi geceleri bir yere gitme yükümlülüğü olmadan serbest kalabiliyor. Hayli yapılanmış bir kişiliği var, bir denetim manyağı. Kız arkadaşı en sevdiği mısır gevreğini almayı unuttuğu için deliye dönen tiplerden. Gerekçelerinin mükemmel olduğuna inanıyor, işlediği suçlarda yaptığı tek şeyin, herkesin yapmak istediği ama cesaret bulamadığı şeyleri yapmak olduğunu düşünüyor. Omuzlarında büyük bir yük var ve bütün dünyanın kendisine karşı olduğunu hissediyor. Bu kadar akıllı ve yetenekli olmasına karşın bu pis işi yapmak yerine neden şirketi o yönetmiyor. Bu kadar çekici olmasına karşın nasıl oluyor da bir süper modelle çıkamıyor. Cevap, bütün dünyanın onu alt etmeye çalışmasıdır Şımarık bir çocuğun benmerkezci dünya görüşüne sahip ve davranışlarının başkaları üzerindeki etkisini hiç anlayamıyor. Gördüğü tek şey, olayların onu nasıl etkilediği. Israrlı bir fantezici ve hayalci. Fantezileri incelikle kurulmuş ve onun için gerçeklikten daha önemli. Fantezi dünyası, hem seçtiği hem de günlük yaşamda her tür engelle karşılaştığında sığındığı yer. Fantezileri büyük olasılıkla seks kadar şiddet de içeriyor ve fetişist olabilir. Bu fanteziler durağan değil, güçlerini yitirdikçe daha da geliştirilmeleri gerekiyor. Kimse onu durduramadan şiddet içeren fantezilerini gerçekleştirebileceğinden emin. Polisten daha akıllı olduğundan da son derece emin. Yakalanacağı günü planlamıyor. Bundan çok daha akıllı olduğunu düşünüyor. Adli tıpta saptanabilecek ipuçlarını silmekte çok dikkatli davrandı. Bu yüzden, daha önce Detektif Jordan'a da söylediğim gibi, dördüncü cinayet yerinde bırakılan Rus geyik derisi parçasının en kör gözüm parmağına türden bir kandırmaca olduğunu düşünüyorum. Hemen hemen kesin olarak soruşturmayı dikkatle izliyor ve biz etrafta derinin kaynağını bulmaya çalışırken gülmekten yerlere yattığına kuşku yok. Polis derinin nereden geldiğini bulsa bile, katili bulduğumuz zaman eşyaları arasında bu deri parçasıyla uzaktan yakından bağlantılı hiçbir şeyin olmamasına şaşırmayacağım. Bir sabıkası varsa bile küçük yaşta alınmış bir sabıka olma olasılığı yüksek. Olası suçlar arasında şunlar var Vandalizm, önemsiz kundakçılıklar, çalma, kendinden küçük çocuklara ya da hayvanlara karşı saldırgan davranışlar, öğretmenleri taciz. Ne var ki zaman içinde katil muazzam bir özdenetim kurmayı öğrenmiştir ve yetişkinken sabıkası olma olasılığı çok düşüktür. Soruşturmayı olabildiğince yakından takip edecek ve ona özlemini çektiği saygıyı verdiği sürece popülerlik peşinde koşacak. Adam Scott'ın mezarına ikinci cinayetten kısa süre sonra saygısızlık edilmesi ilginç. Bu suçlarının profilini yükseltmeye yönelik bir girişim olabilir. Muhtemelen polislerle bağlantısı olan biri ve eğer böyleyse bunu soruşturmanın gidişatı hakkında bilgi edinmek için kullanmaya çalışacaktır. Bu şekilde ağzından laf alınmaya çalışıldığını hisseden bütün polisler, cinayet bölümündeki amirlerine bunu rapor etmeye teşvik edilmelidir. * Tony dosyayı kaydetti ve hepsini baştan sona okudu. Birlikte çalıştığı bazı psikologlar, katilin çocukluğuna ilişkin bilgiler ve katilin yetişirken göstermesinin bekleneceği davranışlar listesini de profile katardı. Tony bunu yapmazdı. Sorgulanacak bir şüpheli ortaya çıktığında böyle bilgileri edinmek için yeteri kadar zaman olurdu. Tony, topun ağzında olan polislerle iş yaptığını asla unutmazdı. Tom Cross gibi, şüphelilerin ne tür gizli çocukluk yaşadıklarına hiç aldırmayan insanlar. Tom Cross'u düşünmek Tony'nin eleştirel gözünü biledi. Onu profilinin değerine ikna etmek bir kâbus olacaktı. * Bradfield Evening Sentinel Times'ın ilk baskısı öğlede önce bayilere ulaştı. İş, ev ve kelepir mal peşinde koşanlar sokak satıcılarından gazeteyi başlığına bile bakmadan aldılar. Doğrudan ihtiyaçlarını karşılayacağını umdukları küçük ilanlar bölümünü açtılar ve önle arka sayfayı geçenlerin göreceği şekilde tuttular. Cinayet muhabiri Penny Burgess'ın özel haberi yazısını keşfederdi. Penny Burgess'ın özel haberi yazısı bulunuyordu. Gazeteyi satın alacak kadar merakı uyananlarsa, Seçtiğimiz üst düzey psikiyatr İbne Katili avına katıldı, sayfa üçte alt başlığını okuyabilirdi. Bradfield'ın kalabalık sokaklarından hayli yüksekteki bir büroda bir katil gazeteye baktı, içindeki heyecan kabardı. İşler iyi gidiyordu. Sanki polis katilin fantezilerine göre davranarak, düşlerin gerçek olabileceğini kanıtlıyordu. Ben inimdeydim, unutulmaz bir Noel yaşamak için çalışıyordum. Gareth'ın bu dünyadaki son Noel'i olsa da her ayrıntının kafasına video kasetimdeki kadar kazınacağından emindim. Yapabileceğim bütün dikkat ve özenle karşılaşmamızı ayarlamıştım. Orospunun gelişi, Adam ve Paul'le yaptığım gibi onu evde yakalama şansını kaçırdığım anlamına geliyordu. Alternatif planlar yapmak zorundaydım. Ona bir davetiye gönderdim. Noel arifesini ailesiyle ya da orospuyla geçireceğini tahmin ederek 23 Aralık'ı seçtim. Karşı koyamayacağını ve orospuya göstermeye cesaret edemeyeceğini bildiğim kelimeler kullandım. Son cümlede, Davetiyeyle girilir yazıyordu. Akıllıca bir cümle. Yani aramızdaki ilişkinin tek kanıtını yanında getirmesi gerekiyordu. Davetiyenin arkasındaki adreste, önceden denetleme zahmetine girerse, Bradfield ile Yorkshire Dales arasındaki yaylalarda terk edilmiş bir kulübe vardı, Start Hill Çiftliği ve inime göre şehrin karşı yakasındaydı. Kulübenin Noel'de kiraya verilmesini bekliyordum. Ama Gareth'a bu kadar zaman vermeye hiç niyetim yoktu. Tipik bir Noel akşamıydı. Kemik beyazı yeni ay, bir kokteyl saatindeki mücevher parçaları gibi parıldayan yıldızlar, kırağı kaplı ot ve çalılar. Tatil kulübesine ve birkaç çiftliğe giden tek şeritli patika yolun kenarında durdum. Uzaktan, Bradfield'a masalsı bir kurdele gibi uzanan çift şeritli yolu görebiliyordum. Flaşörlerimi açarak cipten indim ve kaputu açtım, ihtiyacım olan şeyleri elimin altına koyduktan sonra ön kanada yaslanıp bekledim. Dondurucu bir soğuk vardı ama aldırmadım. İyi hesap yapmıştım. Ancak beş dakika beklemiştim ki, dik yokuşu tırmanan bir motor sesi duydum. Işıklar aşağıdaki virajda görününce üşümüş ve kaygılı görünerek deli gibi elimi salladım. Gareth'ın eski Escort'u aniden önümde durdu. Kapıyı açıp dışarı çıkarken ona doğru birkaç tereddütlü adım attım. Bir sorun mu var. diye sordu. Korkarım otomobiller hakkında pek bir şey bilmiyorum ama belki sizi gideceğiniz yere kadar... Gülümsedim. Durduğunuz için teşekkür ederim dedim Bana yaklaşırken yüzünde beni tanıdığını belirten en küçük bir belirti yoktu. Bundan dolayı ondan nefret ettim. Cipe doğru gerileyerek kaputun yanına gittim. Büyük sorun değil dedim. Yalnızca üç ele ihtiyacım var. Bu parçayı tutabilirseniz ben de bu somunu sıkarım... Motoru gösterdim. Gareth kaputa doğru eğildi. İngiliz anahtarını alarak kafasına indirdim. Beş dakika içinde Gareth kendi otomobilinin bagajında bir hindiden daha sıkı olarak doldurulmuştu. Otomobilinin anahtarlarını cüzdanını ve ona gönderdiğim davetiyeyi almıştım. Şehirden geçerek çiftliğe gittim ve baygın cesedini özen göstermeden kiler merdivenine bıraktım. O sırada daha fazlasını yapacak zamanım yoktu, çünkü cipe geri dönmem gerekiyordu. Gareth'ın otomobilini Bradfield merkezinde bıraktım, Temple Fields'da, Crompton Gardens'ın arka sokağında. Kimse bana dikkat etmedi. Hepsi de eğlenmekle meşguldü. Tren istasyonuna yürümek yalnızca on dakika sürdü. Yirmi dakikalık bir tren yolculuğundan ve on beş dakika çevik adımlarla yürüyüşten sonra cipime geri döndüm. Dikkatle cipin yanına yaklaştım. Hiç hayat belirtisi, birinin çevrede olduğuna dair bir işaret yoktu. Islıkla Hark The Herald Angels Sing i çalarak Stan Hill Çiftliği'ne geri döndüm. Kilerin ışığını yaktığım zaman Gareth'ın koyu renk gözleri bana öfkeyle parladı. Bundan hoşlandım. Adam ve Paul'un hastalıklı paniğinden sonra biraz cesareti olan bir erkek görmek canlılık veriyordu. Ağzındaki tıkacın ardından çıkan boğuk ses bir yalvarmadan çok öfkeli bir homurtuya benziyordu. Üzerine eğilerek alnındaki saçları geriye ittim. Başta silkinerek geriye çekildi, sonra sakinleşti ve duruldu, gözlerinde hesap vardı. Bu daha iyi dedim. Mücadeleye hiç gerek yok, direnmeye hiç gerek yok. Gareth başını salladı, sonra homurdanarak gözleriyle tıkacı işaret etti Yanına çömelip ameliyat bandının köşesini tuttum. Sıkıca kavrar hale gelince tek bir hızlı hareketle bandı çekip çıkardım. Yavaş yavaş yapmaktan daha az acı verirdi bu. Gareth çenesini oynattı, kuru dudaklarını yaladı. Bana öfkeyle baktı. Lanet bir parti dedi hırlar gibi, sesi biraz titrekti. Tam olarak bunu hak ettin dedim. Bunu hangi cehennemden çıkarıyorsun. diye sordu. Bana umut verdin. Ama o orospuyla çıktın. Ve bunu gizli tutmaya çalıştın. Gözlerinde ışık yandı. Sen... diye söze başladı. Haklısın diyerek sözünü kestim. Artık neden burada olduğunu biliyorsun. Sesim taş döşeme kadar soğuktu. Birden ayağa kalkarak malzemelerimi koyduğum tezgâhın yanına gittim. Gareth gene konuşmaya başlamıştı ama onun sesine kulaklarımı tıkadım. Avukatların ne kadar ikna edici olabileceğini biliyordum ve tatlı sözlerle yapacağımdan vazgeçecek değildim. Fermuarlı torbayı açtım ve kloroformlu pamuğu çıkardım. Gareth'a dönerek yanına diz çöktüm. Bir elimle saçını sıkıca kavradım, öbür elimle de pamuğu ağzıyla burnuna tuttum. Gareth o kadar şiddetle mücadele etti ki, bayılmadan önce elimde epeyce saç kaldı. İyi ki lastik eldivenlerimi giymiştim, yoksa saçları elimi keserdi. Kanımın onunkine karışması istediğim en son şeydi. Bayılınca giysilerini keserek çıkardım. Judas iskemlesinin kayışını göğsünün çevresine koltuk altlarından bağladım. Tavan kirişlerinden birine bir kasnak tutturmuştum. Kancayı da kayışa taktım. Gareth'ın vücudunu rüzgâra kapılmış ökseotu gibi sallanana kadar kasnakla birlikte yukarıya kaldırdım. Havada asılı kalınca, kelepçeleri çıkarmak ve onu Noel ağacıma bağlamak birkaç dakikalık bir işti. Duvara bir St. Andrews Haçı şeklinde iki kalas cıvatalamış ve üstünü mavi Norveç ladininin dikenli dallarıyla kaplatmıştım. Haçın her iki koluna deri şeritler takmıştım. Bu şeritleri Gareth'ın ayak bileklerine bağladım. Gareth'ın yumruklarını açıp ellerini açık olarak bantladım. Son olarak kancayı söktüm ve ağırlığı bilek kayışlarının taşımasına bıraktım. Vücudu endişe verecek biçimde kendini salmıştı, bir an yeterince güçlü kayışlar takmadığımdan kaygı duydum. Ağaca sürtünen deri bir süre ses çıkardı, sonra sesi Gareth duvarda şehit düşmüş bir havari gibi asılıydı. Çekicimi çıkarıp bu iş için seçtiğim soğuk keskileri biledim. Noel gecesine kadar birlikte olacaktık. Kırk sekiz saatimizin her anının tadını çıkarmaya kararlıydım. *** Çok az insan, insansever ya da yurtsever ilkelerle cinayet işler... Katillerin büyük kısmına gelince, onlar hiç de doğru olmayan karakterlerdir. Dört detektif, eskiden Tom Cross'un bürosu olan odada, John Brandon müfettişin açığa alınmasının resmi açıklamasını yaparken taş gibi yüzle durdular. Bazen Brandon gene çocuklardan biri olmayı, kendi konumunu zayıflatır görünmeden nedenlerini açıklayabilmeyi istiyordu. Yapmamız gereken şey bunu bir kenara bırakıp soruşturmayı ilerletmek dedi. Şimdi, McConnell'ın durumu nedir. Kevin koltuğunda öne doğru eğildi. Emrettiğiniz gibi yaptım efendim. Gece yarısından hemen önce serbest bırakıldı, o saatten beri arkasında bir ekip var. Şu ana kadar çizgi dışı bir şey yapmadı. Dosdoğru eve gitti, ışıklara bakılırsa hemen yattı. Bu sabah sekizde kalktı ve işe gitti. Jimnastik salonuna yeni üye gibi görünen bir polis koydum, bir polis de sokakta. Bunlara devam et Kevin. Başka bir şey var mı. Dave, bilgisayarından ilginç bir şey çıktı mı. Birçok otomobil plakası ve daha önce eşcinsellere saldırılarda bulunmuş insanları takip ediyoruz. Don Merrick'in Rusya'da tatil rezervasyonu yaptırmış insanların seyahat acentelerinden aldığı isimlerle bu listeyi karşılaştırıyoruz. Profil elimize gelince bazı şüpheliler ortaya çıkabilir ama şu an bir şey yok efendim. Carol araya girdi. Bazı jimnastik dernekleri Rusya'ya gitmiş ya da Rus takımlarına karşı yarışmış olan üyelerinin listesini vereceklerini söylediler. Dave suratını astı. Ah, ne harika, yeni lanet listeler dedi. Stansfield, Deri işinde bir haber kaynağım var dedi. İngiltere'deki en büyük ithalatçı. Ona deri parçasını sordum ve geyik derisi olduğu için büyük ihtimalle sıradan işçi ceketi olmadığını söyledi. Önemli kişiler giyermiş ama iktidarda olanlar değil. Bilirsiniz. Başkomiser gibi biri. Sırıttı. Ya da yağlı direğin yarısındaki resmi bir memur. Başkan vekili. Geminin ile İkinci kaptanı. Bu tür insanlar. Dave sırıttı. Brandon bir şey söylemek üzere ağzını açtı ama telefonu çalışıyla söyleyecekleri yarıda kaldı. Telefonu açıp, Brandon dedi. Yüzünde bütün ifade yok oldu, sanki tabut taşıyormuş gibi donuk bir hal aldı. Evet efendim, hemen geliyorum. Telefonu yavaşça kapatıp ayağa kalktı. Emniyet Müdürü akşam gazetesinin bu haberi nasıl aldığını öğrenmek istiyor. Kapının yanında durdu, bir eli kapı kolundaydı. Kirli çamaşırlarımızı Bayan Burgess'ın lavabosunda yıkayan adamın ibret olsun diye onu cezalandırmam için dua edeceğinden eminim. Carol'a şöyle bir baktı. Ya da kadının. * Tony büro kapısını arkasından kapattı ve proje sekreterine mutlulukla el sallayıp gülümsedi. Öğle yemeğine çıkıyorum, Claire. Herhalde Temple Fields'daki Cafe Genet'ye giderim. Detektif Jordan üçte gelecek ama o saate kadar dönmüş olurum. Tamam mı. Gazetecilerden gelen telefonlara cevap vermeyeceğinize emin misiniz. diye arkasından seslendi Carol. Tony büroda geri geri yürümeye devam etti. Hangi gazeteciler. diye sordu. Ben geldiğimden beri yarım saatte bir arıyor. Son bir saatte de bütün ulusal gazetelerden ve Bradfield Radyosu'ndan aradılar. Tony şaşırarak kaşlarını çattı. Neden. diye sordu. Ne istediklerini söylediler mi. Claire, kampüsteki gazete bayisinden aldığı Sentinel Times'ı kaldırdı. Ben psikolog değilim Tony ama bununla ilgili olabileceğini düşünüyorum. Tony yürümesini kesti. Bürosundan bile başlıkları okuyabiliyor ve ön sayfadaki kendi fotoğrafını görebiliyordu. Mıknatısın çektiği demir gibi gazeteye yaklaştı. Artık Penny Burgess'ın her iki yazıdaki adını okuyabiliyordu. Kaba bir biçimde Alabilir miyim. diyerek gazeteye uzandı. Claire gazeteyi bırakıp onun tepkisini gözledi. Patronunu severdi ama Tony'nin akşam gazetesinde teşhir edilmesinden rahatsız olmasından zevk alacak kadar insandı. Tony ön sayfayı hızla geçerek kendisi hakkındaki yazıyı aradı. Giderek artan bir dehşet duygusuyla okudu * Dr. Hill, İbne Katili'nin çarpık zihnine girmek için gereken donanıma sahip. İki üniversite diplomasının ve topluma terör estirmiş kriminal sapıklarla doğrudan ilgilenmenin getirdiği zengin deneyimin yanı sıra inatçılığıyla da ünlü. * Bir meslektaşı, Tony işiyle evlidir. Bunun için yaşar. İbne Katili'ni yakalayacak biri varsa o da Tony Hill'dir dedi. Artık yalnızca an meselesi, buna inanıyorum. Tony dinlenmek bilmez. Bu orospu çocuğu enselenene kadar vazgeçmez. Tony'nin üstün bir zekâsı var. Bu dizi cinayetler katillerinin IQ'su yüksek olabilir ama iş gözaltından çıkmaya geldiğinde asla çok zekice davranmazlar. * Tony, Aman Allahım dedi. Kendisine saygı duyan hiçbir meslektaşının bu tür sözler söylemeyecek olması bir yana, yazı Becerikli Andy'yi düelloya davet etmekten farksızdı. Bir meydan okuma gibiydi. Becerikli Andy'nin buna bir cevap yolu bulacağından emindi Tony. Gazeteyi masaya bırakarak suratını astı. Sekreteri anlayışla, Biraz çizmeyi aşmış dedi. Tony öfkeyle, Bırak çizmeyi aşmışlığı, lanet bir sorumsuzluk karşılığını verdi. Ah, ne saçmalık. Ben yemeğe çıkıyorum. Emniyet Müdür Yardımcısı ararsa bugün uğramayacağım. Tekrar kapıdan çıktı. Ya Detektif Jordan. Ona ülkeden ayrıldığımı söyleyebilirsin. Kapıyı açarak sustu. Hayır, yalnızca şaka yapıyordum. Ona toplantımız için buraya geleceğimi söyle. Asansörü beklerken hiçbir tecrübesinin onu bir katille dolaysız temasa hazırlamadığını fark etti. Bu kendi başına çözmesi gereken bir sorundu. * Kevin Matthews içkisini bitirerek barmene işaret etti. İnatçı bir tavırla Carol ve Merrick'e, Bu göstermelik bir şey olsa bile gene de bu lanet deri parçasına ulaşması gerekirdi, değil mi' diye sordu. Aynı şey mi. Merrick başını salladı. Bu kez kahve içeceğim Kevin dedi Carol. Bize bir menü de getirt, olur mu. Doktorla uzun bir görüşme yapacağım gibi bir his var içimde, onun da yemek yemeyi unutmak gibi kötü bir alışkanlığı var. Kevin içkileri söyledikten sonra Carol'a döndü. Ona terfi kazandırmış olan ısrarla, Ama haklıyım, değil mi. Deriyi bu biçimde bırakmak için, yalnızca ulaşmakla kalmaz, ne kadar sıradışı bir şey olduğunu da bilmesi gerekir. Carol, Katılıyorum dedi. Yani nereden geldiğini bulmaya çalışmak zaman kaybı değil, öyle mi. Carol sabırla, Zaman kaybı olduğunu söylemedim dedi. Şimdi Tom Cross'la neler olduğunu anlatacak mısın, yoksa katilimiz gibi yapıp işkence aletini getirmek zorunda mı kalacağım. Kevin neler olduğunu anlatırken Merrick'in ilgisi dağıldı. Hikâyeyi defalarca dinlemişti. Bara yaslanarak müşterileri inceledi Sackville Arms, Scargill Sokağı karakoluna en yakın pub değildi ama Yorkshire'den Tetleys ve Manchester'dan Boddington satıyordu, bunlar da kaçınılmaz olarak yerel polise hitap ediyordu. Pub, Temple Fields'ın dış çevresindeydi bu da Scargill Sokağı'nın açık olduğu dönemde bölge polisleri için ayrıca çekici bir noktaydı. Çünkü küçük hırsızlar ya da fahişeler teşkilattaki özel bağlantılarının kulağına burada rahatça bir eyler fısıldayabilirlerdi. Ne var ki Scargill Sokağı terk edildikten sonraki birkaç ay içinde pub biraz değişmişti. Müdavimler orayı kendi başlarına kullanmaya alışmıştı ve polislerle geri kalan müşteriler arasında açıkça belli olan bir mesafe vardı. Pub'ı yeni kaynaklar bulmak için kullanan polisler soğuk bir tepkiyle karşılaşmıştı. Serbestçe dolaşan bir katil varken bile kimse bilgi verme alışkanlığına dönmek istemiyordu. Merrick polis gözleriyle salonu taradı, içki içenleri sınıflandırdı. Fahişe, satıcı, kiralık oğlan, pezevenk, zengin, yoksul, dilenci, eşcinsel. Carol'ın sesi bu incelemeyi bozdu. Sen ne düşünüyorsun, Don. Affedersiniz bayan, çok uzaklardaydım. Ne hakkında ne düşünüyorum. Asayiş Şubesi'nin kızlarına güvenmek zorunda kalmak yerine kendi ekibimizi kurmanın zamanı geldi. Evlere o kadar çok girip çıktılar ki, bana yağmur yağdığını söyleseler dışarıya çıkıp kontrol ederdim. Merrick, Fahişeleri boş verin dedi. Eşcinsel topluluğun nasıl olduğunu iyice öğrenmemiz gerek. Cehennem Deliği'ne giden, eşcinselliğini saklamayan çocukları kastetmiyorum. Gizleyenleri söylüyorum. Övünmeyenler. Onlar bu adama daha önce rastlamış olabilirler. Demek istiyorum ki, bu tür katiller hakkında bütün okuduklarıma bakarak, bazen ilk seferinde gerçekten öldürmezler, bırakırlar. Yorkshire Canavarı'nın yaptığı gibi. Yani denetimden çıkmış bir şiddete maruz kalan korkmuş, ortaya çıkmayan bir adam var belki. Bu da işin başlangıcı olabilir. Kevin, Ve Tanrı biliyor ya, bizim de bir başlangıca ihtiyacımız var dedi. Ama bağlantıların nasıl kurulduğunu bilmesek, nasıl bağlantı kurabiliriz. Carol düşünceli bir tavırla, Kuşkun varsa bir polise sor dedi. Kevin, Ne yap. diye sordu. Teşkilat'ta eşcinsel polisler var. Onlar kendilerini gizlemeyi iyi biliyor olmalılar. Bize anlatabilirler. Kevin inatla karşı çıktı. Bu soruyu cevaplandırmaz. Sessiz kalmakla bu kadar uğraşmışlarsa kim olduklarını nasıl bilebiliriz. Met'te gay ve lezbiyen polislerin kurduğu bir dernek var. Neden onlarla temasa geçip gizli tutulacağını söyleyerek yardımlarını istemiyoruz. Birilerinin Bradfield'da bağlantısı olmalı. Merrick, Carol'a hayranlıkla, Kevin sıkıntıyla baktı. Her ikisi de sessizce Detektif Jordan'ın nasıl her soruya bir cevap bulabildiğini merak ediyorlardı. * Tom Cross sigarasını aşağı yukarı oynatarak, yüzünde sinsi bir tatmin ifadesiyle Sentinel Times'ın baş sayfasına baktı. Bayan Burgess, bir gece önceki konuşmada denetimi elinde tuttuğunu düşünmüş olabilirdi ama Tom Cross böyle olmadığını biliyordu. Kedinin fareyle oynaması gibi oynamıştı onunla ve kız da tam ondan beklediği biçimde davranmıştı. Hayır, Sezar'ın hakki Sezar'a. Kız beklediğinden de iyi iş çıkarmıştı. Konu Dr. Lanet Hill'i bulma konusunda polisin Sentinel Times karşısında tökezlemesi hakkındaki o satır müthişti. Bugün Bradfield polis teşkilatında birçok öfkeli adam olacaktı Bu da Tom Cross'un Penny Burgess ile oyununun öç kısmıydı. Ama başka biri daha kızacaktı. Bugünkü gazeteleri okuduğunda katil öfkeden deliye dönecekti. Tom Cross sigarasını söndürüp çayından bir yudum aldı. Gazetesini katladı ve önündeki masaya koyduktan sonra kafe penceresinden dışarı baktı. Bir sigara daha yaktı. İbne Katili'ni kışkırtmaya kararlıydı. Kışkırtılınca dikkatsiz davranmaya, hatalar yapmaya başlardı. Stevie McConnell böyle davrandığında da Tom Cross onu hazır durumda bekliyor olacaktı. Denetimi elinde tutan o orospu çocuklarına bir katil yakalamak nasıl olurmuş gösterecekti. Tony ona üç kala bürosuna döndü. Bu durumda bile Carol'dan erken gelememişti. Dış büronun kapısını açar açmaz Claire, Detektif Jordan geldi dedi. Başıyla Tony'nin bürosunu işaret etti. Orada bekliyor. Senin döneceğini söyledim. Tony'nin gülümsemesi sıkıntılıydı. Kapı kolunu sıkı sıkı tutarken gözlerini de sıkıca kapadı ve derin bir soluk aldı. Yüzüne hoş geldin gülümsemesi olduğunu umut ettiği bir ifade yerleştirerek kapıyı açtı ve bürosuna girdi. Carol kapı sesini duyunca dışarı baktığı pencereden başını çevirdi ve Tony'ye soğuk, inceleyici bir bakışla baktı. Tony kapıyı arkasından kapattı ve kapıya yaslandı. Carol, Ayakkabısından daha derin bir çamura basmış bir adam gibi görünüyorsun yorumunu yaptı. Tony ironiden daha öte bir ifadeyle, Öyleyse ilerleme kaydetmişim karşılığını verdi. Genellikle boyumu aşacak derinlikte bir çamura basmışım gibi hissederim. Carol ona doğru bir adım attı. Söyleyeceklerini prova etmişti. Benim yanımda böyle hissetmene hiç gerek yok. Dün gece... şey, sen pek samimi değildin, ben de işaretleri yanlış değerlendirmişim. Lütfen her şeyi unutup aramızda asıl önemli olana yoğunlaşabilir miyiz. Tony bir terapist kadar kişisellikten uzak bir sesle, Nedir bu. diye sordu. Konuşması daha çok sohbet havasındaydı. Bu katili enselemek için birlikte çalışmak. Tony kapıdan uzaklaşarak koltuğunun güvenliğine gitti, masayı ikisinin arasında tutmaya özen gösteriyordu. Benim için de iyi olur. Çarpık bir gülümsemeyle baktı. İnan ban profesyonel ilişkide bütün diğer ilişkilerde olduğumdan daha iyiyimdir. Bunu şanslı bir kaçış olarak değerlendir. Carol masanın öbür tarafına geçerek bir iskemle çekti. Bacak bacak üstüne atarak ellerini kucağında kavuşturdu. O halde şu profile bir bakalım. Tony sakin bir tavırla, Yabancıymışız gibi davranmana gerek yok dedi. Sana saygı duyuyorum ve işin yeniliklerine bu kadar açık olmana hayranım. Bak, dün... dün gece olanlardan önce işin ötesine geçen bir arkadaşlık kuruyor gibiydik. Tekrar bu yönde anlaşamaz mıyız. Carol omzunu silkti. Zayıflığını ortaya koyduktan sonra arkadaş olmak kolay değil. Birine onu çekici bulduğunu göstermenin ille de zayıflık olduğunu düşünmüyorum. Carol, Kendimi aptal gibi hissediyorum dedi. Kendini neden böyle açığa vurduğundan emin değildi. Senden bir şey beklemeye hiç hakkım yoktu. Şimdi kendime kızıyorum. Tony, Ve de bana dedi. Bu konuşma düşündüğünden daha az sarsıcı geçiyordu. Danışmanlık tekniklerini unutmadığını düşündü rahatlayarak. Carol, Daha çok kendime dedi. Ama bununla baş edebilirim. Benim için önemli olan işin yapılması. Benim için de. Yapmaya çalıştığım şeyi anlayan bir polis bulmak benim için ender görülen bir şey. Masasının üstündeki kâğıtları topladı. Carol... Bu seninle ilgili değil, biliyorsun. Benimle ilgili. Çözmem gereken sorunlarım var. Carol ona uzun uzun ve sertçe baktı. Tony onun gözlerinizi ifadeyi okuyamadığını fark edince içinden bir panik duygusu geldi geçti. Carol'ın ne hissettiğini hiç bilmiyordu. Carol, Söylediklerini anlıyorum dedi, sesi soğuktu. Sorunlardan söz etmişken diye ekledi, yapacak bir işimiz yok mu. * Carol, Tony'nin bürosunda dizi katilin profiliyle tek başına oturuyordu. Tony yandaki odada sekreteriyle çalışırken Carol'ı orada bırakmıştı. Brandon'ın yalnızca birkaç gün önce onu kaçırmasından beri yığılmış yazışmalar Tony'yi bekliyordu. Carol bütün meslek hayatında bir rapordan bu kadar etkilendiğini hatırlamıyordu. Polisliğin geleceği buysa kesinlikle bunun bir parçası olmak istiyordu. Sonunda asıl metnin bitimine geldi ve ayrı bir yaprağa geçti. Üzerinde durulması gereken noktalar 1. Kurbanlardan biri bir arkadaş/akrabasına istenmeyen eşcinsel yaklaşıma maruz kaldığını söylemiş mi. Eğer söylemişse ne zaman, nerede ve kimin tarafından. 2. Katil kurbanını uzun süre araştırıyor. Kurbanlarıyla ilk karşılaşması muhtemelen cinayetten uzun bir süre günler değil haftalar önce gerçekleşiyor. Onlarla nerede tanışıyor. Kuru temizlemeci, ayakkabı tamircisi, sandviçlerini aldıkları yer, lastik ve egzoz bakımı yaptırdıkları yer gibi sıradan bir yer olabilir. Hepsinin tramvay yoluna yakın oturduğunu düşünürsek, kurbanların işe gidip gelmek ya da akşamları çıkmak için düzenli olarak tramvayı kullanıp kullanmadıklarını öğrenmemiz gerektiğini düşünüyorum. Banka hesapları, kredi kartı ve meslektaş, kız arkadaş ve aile üyelerinden bulgular toplayarak derinlemesine araştırma yapılmasını öneriyorum. Bu zanlının bulunmasını kolaylaştırabilir. 3. Kurbanların söz konusu geceyi özel bir nedenle boş tuttuklarını gösteren bir belirti var mı. Gareth Finnegan kız arkadaşına bu konuda yalan söyledi -öbürleri de söyledi mi. 4. Cinayetleri nerede işliyor. Evinde olması olanaksız çünkü tutuklanma olasılığını hesaplamıştır ve evinde kanıt bırakmamak için her tür önlemi alacaktır. Bu vakalar da kullanıldığını tahmin ettiğimiz işkence aletlerini yapması ve kullanması için yeterince büyük bir yer olmalı. Terk edilmiş bir garaj ya da gece boş kalan bir sanayi birimi olabilir. Hemen hemen kesin olarak Bradfield'da yaşadığını düşünürsek, rahatlıkla ulaşabildiği terkedilmiş bir köy mülkü olabilir. 5. Kendi aletini yapabilmesi için işkence aletleri hakkında bir yerden bilgi edinmiş olmalıdır. Kitapçıları ve kütüphaneleri işkence üzerine kitaplar soran ya da ısmarlayan bir müşterileri var mı diye soruşturmak yararlı olabilir. Carol birkaç sayfa daha karıştırarak, ilk okuduğunda kendisine önemli gelen birkaç paragrafı tekrar okudu. Tony'nin, verdiği dosya yığınlarını bu kadar çabuk sindirmiş olmasını takdir etmemek zordu. Yalnızca bu kadar da değil, Carol'ın zihninde, yakalamaya çalıştığı adamın biraz silik de olsa ilk kez bir portresini yaratan kilit noktaları da çıkarmıştı. Ama profil kafasında başka sorular da doğuruyordu. Bu sorulardan hiç değilse biri Tony'nin aklına hiç gelmemişti. Baştan bir kenara bıraktığı için mi değinmemiş olduğunu merak etti. Her iki durumda da Carol'ın bilmesi gerekiyordu. Ve bir saldırı gibi görünmeyecek biçimde sormanın bir yolunu bulacaktı. Otomobilinde şirketinin yakın müşterilerine gönderdiği birkaç Noel kartı bulmuştum, kartlar bütün ortaklar tarafından imzalanmıştı. Birinin içine dolmakalem ve şablon seti kullanarak Gareth'ın kanıyla büyük Kanla yazı yazmak kolay değildi. Sürekli pıhtılaşıyordu, yani birkaç harften sonra temizlemek zorundaydım. Neyse ki mürekkep sıkıntısı yoktu. Bradfield Evening Sentinel Times'ın yazı işleri müdürüne bir Jiffy torbası gönderdim ve kartı birkaç hafta önce çektiğim video kasetle birlikte içine koydum. Gareth'la yapacaklarımı planladığım zaman bu kasetleri çekmeye başlamıştım. Çalışma tarzımı biraz değiştirmeye karar vermiştim. Temple Fields artık riskliydi. İbneler farkında olamayacak kadar sarhoş ya da uçmuş olsalar da polis gözünü dört açmış olmalıydı. Ama Carlton Park'ın doğal bitki örtüsü son derece tehlikesizdi. Yağmurlu bir Pazar sabahı erken saatte, kimseler ortada yokken video kameramla birlikte Carlton Park'a gitmiştim. Dökme demir orkestra platformuyla işe başladım. Çevresinde dolaşarak her açıdan kameraya çektim. Kaldı ki Carlton Park şehir sınırları içindeki en büyük parktır ve Nisan'dan Eylül'e kadar her Pazar orada konser verilir. Kamerayı kasten omzumda değil göğüs seviyesinde tuttum. Doğru yükseklik tahminlerinin bu açıdan yapıldığını okumuştum. Adli tıpçılar bu videodan bir sonuca varacaklarsa, bunun yanlış sonuç olmasını istiyordum. Orkestra yerini arkamda bırakarak çalılıklara doğru giden patikada yürüdüm. Cesedi bırakmayı düşündüğüm genel alanı taradıktan sonra film çekmeyi bıraktım. Cipime geri dönerken kimseyi görmedim. Bu da iyi oldu, çünkü Noel mesajımı alınca haber müdürünün yüzünün ne hale geleceğini düşünürken yüzümde geniş bir sırıtma belirmişti. Mesaj iki başka işlev daha görecekti. Gareth'ın kimliğini saptamak için gereken süreyi kısaltacaktı, reklam makinesinin her zaman yavaş olan haber süresinden beslenmesini kolaylaştıracaktı. İkincisi polise tam bir av verecek, kimin Noel kartlarına ulaşmış olduğu öğrenmeye yöneltecekti. Polis, Gareth'la bağlantısı olan birinin ondan kurtulmaya karar verdiği ve cesedi eşcinsellerin dolaştığı bir bölgeye bırakarak öbür cinayetlerle bağlantılı süsü vermeye çalıştığı sonucuna bile varabilirdi. Hayal kırıklığına uğramış ve öfkeli bir