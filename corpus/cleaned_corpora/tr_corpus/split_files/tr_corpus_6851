Şampiyonası elemeleri maçlarında takımın başında bulunmuştur. 2 Haziran 2007 tarihinde oynanan ve 3-2 sonuçlanan Bosna-Hersek-Türkiye maçında ve 21 Kasım 2007 tarihinde oynanan ve 1-0 sonuçlanan Türkiye-Bosna-Hersek maçında Bosna-Hersek'i çalıştırmıştır. Norton Sound Amerika Birleşik Devletlerine bağlı Alaska eyaletinin Eskimo halklarından İnyupik ve Yupiklerce meskun olan Seward Yarımadasının güneyinde, Nome Census Area ile Wade Hampton Census Area sayım bölgeleri arasındaki koy. 240 km uzunluğunda ve 200 km genişliğindedir. Hazirandan Ekime kadar buzlar serbest yüzer. 1778 yılında James Cook tarafından fark edilmiştir ("keşfedilmiştir"). Cook, Britanya Avam Kamarası konuşmacısı Sir Fletcher Norton'un adına ithafen bu adı vermiştir. Kuzeyi İnyupiklerin güneyi de Yupiklerin coğrafyasında yer alır. Arthur (dizi) Arthur bir Kanada yapımı çizgi dizidir. Marc Brown tarafından yazılmış bir kitap serisine dayalıdır. Seri, 1996 ve 2008 yılları arasında oluşturulan 150 bölümden oluşmaktadır. Serinin ana karakteri Arthur Read adında bir karıncayiyendir. Konusu ise çocukların sorunları karşısında göstermeleri gerekenleri gösterir. Diğer bir deyişle eğitici bir çizgi dizidir. Serinin ana karakteri Arthur Read adında bir karıncayiyendir.Her zaman beyaz gömlek, sarı kazak ve mavi pantolon giyer.Kahverengi gözlükleri vardır. Konusu ise çocukların sorunları karşısında göstermeleri gerekenleri gösterir. Dizide Arthur'un okul ve ev hayatı anlatılmaktadır.Kardeşi D.W. ile sık sık tartışan bir çocuktur.Arkadaşları ile hep iyi vakit geçirir.Elwood City'de yaşamaktadır. Arthur Yumurcak TV 'de Yayınlanmaktadır Cehennem (film, 2010) Cehennem, yönetmenliğini Biray Dalkıran'ın yaptığı, başrollerinde Ogün Kaptanoğlu, Tuğba Melis Türk ve Serhan Süsler'in oynadığı 2010 yapımı bir korku filmidir. Türk sinema tarihinin ilk üç boyutlu filmi olma özelliğini taşımaktadır. Film, Tükiye sinemalarında 104 bin 292 kişi tarafından izlenmiştir. Bir fotoğrafçı, aynı zamanda asistanı olan hayat arkadaşıyla bir takım sorunlar yaşamaktadır. Bir yandan ailesini bir arada tutmaya gayret ederken, diğer yandan hayatını kazanmak zorundadır. Bir moda çekimi için eski bir mum fabrikasını mekan olarak belirler. Çekim sırasında beklenmedik, sıradışı olaylar gelişir. Seward Yarımadası Seward Yarımadası (İngilizce "Seward Peninsula"), Amerika Birleşik Devletlerine bağlı Alaska eyaletinin batısında yer alan Eskimo halklarından İnyupik ve Yupiklerce meskun olan yarımada. Kuzey Kutup Dairesinin hemen altında, Bering Denizinin içine doğru uzanan, Bering Boğazı, Kotzebue Sound ve Norton Sound arasında bulunur. Yaklaşık 330 km uzunluğunda ve 225 km genişliğindedir. Geçmişteki Bering kara köprüsünün oluşumunda en geniş kara parçası budur. Alaska'nın Nome Census Area sayım bölgesi ile Northwest Arctic Borough ilçesi bu yarımada üzerindedir. Alaska'yı 1867 yılında Ruslardan satın alan William H. Seward'ın adına ithafen bu ad verilmiştir. 2005 sayımına göre en büyük yerleşimleri: Kirill Moskalenko Kirill Moskalenko (Rusça: Кирилл Семёнович Москаленко / "Kirill Semyonovich Moskalenko") (11 Mayıs 1902, Grişino, Rus İmparatorluğu – 17 Haziran 1985, Moskova, SSCB), Kızıl Ordu'nun komutanlarından biri, Sovyetler Birliği Mareşali. Birkaç askerî akademiye devam etti ve 1920 yılında Kızıl Ordu'ya katıldı. Rus İç Savaşı sırasında çeşitli cephelerde çarpıştı. II. Dünya Savaşı başladığında bir tanksavar tugayı komutanıydı. Daha sonra 15. Piyade Kolordusu, 6. Süvari Kolordusu komutanlıklarını yaptı. Yeni teşkil edilen 38. Ordu Komutanlığından sonra 1942 yılının Temmuz - Ağustos aylarında 1. Tank Ordusu'na komuta etti. Ekim ayında atandığı 40. Ordu Komutanlığını bir yıl sürdürdü. Bu sırada Nazi Almanyasının düzenlediği Mavi Durum sırasında muharebe etti. Daha sonra Nikolay Vatutin komutasındaki Voronej Cephesi içinde Kursk Muharebesi'ne katıldı. Bu muharebelerde gösterdiği dikkate değer başarılar dolayısıyla Sovyetler Birliği Kahramanı madalyası aldı. Ekim 1943'ten savaşın sonuna kadar yine 38. Ordu komutanıydı ve Polonya'da, Çekoslovakya'da savaştı. Sergey Biryuzov Sergey Semyonoviç Biryuzov (Rusça: Сергей Семёнович Бирюзов; 8 Ağustos 1904, Skopin, Ryazan Guberniyası, Rus İmparatorluğu - 19 Ekim 1964, Belgrad, Yugoslavya), Kızıl Ordu'nun komutanlarından biri, Sovyetler Birliği Mareşali. 1920'li yıllardan itibaren Kızıl Ordu'daydı. 1926 yılında Sovyetler Birliği Komünist Partisi'ne üye oldu. Tabur komutanıyken 1934'te Frunze Askeri Akademisi'ne kaydoldu ve 1937 yılında mezun oldu. 1939 yılında bir süre Harkov Askeri Bölgesi'nde harekât başkanıydı. Aynı yılın Ağustos ayında 132. Piyade Tümeni Komutanlığı'na atandı. Güneybatı ve Bryansk Cephesi'ne bağlı beş tümende komutanlık yaptı. Muharebelerde sıklıkla tümenine bizzat komuta ederdi. Barbarossa Harekâtı sırasındaki muharebelerde beş kez yaralandı. Bu yaralanmalardan ikisi oldukça ciddi yaralanmalardır. 1942 yılı Nisan'ından Kasım ayına kadar 48. Ordu Kurmay Başkanlığı görevini üstlendi. 1943 Nisan ayına kadar ise 2. Muhafız Ordusu Kurmay Başkanı'ydı. Bu ordu, Satürn Harekâtı sırasında önemli bir rol oynamıştır. 1943 Nisan ayında Fedor Tolbuhin komutasındaki Güney Cephesi Kurmay Başkanlığı'na getirildi. "Cephe"nin 20 Ekim 1943 tarihinde 4. Ukrayna Cephesi olarak adlandırılmasından sonra da 1944 Mayıs ayına kadar bu görevi sürdürdü. Bu tarihte Tolbuhin'le birlikte 3. Ukrayna Cephesi'ne geçiş yaptılar. 1944 yılı Ekim ayında bu "Cephe" emrindeki 37. Ordu komutanlığı'na atandı. Ukrayna'dan sonra Bulgaristan ve Yugoslavya'da Alman kuvvetleri karşısında çarpıştı. Akçalar, Nilüfer Akçalar, Bursa ilinin Nilüfer ilçesine, bağlı bir mahalledir. Bursa iline 34 Nilüfer ilçesine 24 km uzaklıktadır. Çalı, Nilüfer Çalı, Bursa ilinin Nilüfer ilçesine, bağlı bir mahalledir.Bursa iline 18 km Nilüfer ilçesine 10 km uzaklıktadır. Andrey GreÃ§ko Andrey Greçko (Rusça: Андрей Антонович Гречко / "Andrey Antonovich Grechko"), (4 Ekim 1903, Kuybişevo - 26 Nisan 1976, Moskova), Kızıl Ordu'nun komutanlarından biri, Sovyetler Birliği Mareşali. Kızıl Ordu'ya, Ekim Devrimi'nden sonra, 1919 yılında katıldı. Bu sırada, Rus İç Savaşı'nda adeta bir efsane haline gelen "Budyonni Süvarileri"'nde (I. Süvari Ordusu) görev yapmaktaydı. İç Savaş'tan sonra Taganrod'daki Süvari Mektebi'ne devam etti ve 1926 yılında mezun oldu. 1928 yılında Sovyetler Birliği Komünist Partisi'ne kaydoldu. Aynı yıl Frunze Askeri Akademisi'nden mezun oldu. Ardından Sovyet Genelkurmay Akademisi'ne devam ederek buradan 1941 yılında, Barbarossa Harekâtı'nın başlamasından birkaç hafta önce mezun oldu. İlk komutanlık görevini, Kiev yakınlarındaki Kremençug'da yiğit bir mücadele veren 34. Süvari Tümeni'nde yaptı. 16 Ekim 1943 tarihine kadar Kuzey Kafkasya Cephesi'ne bağlı çeşitli ordularda bulundu. Bu tarihte General Nikolay Vatutin komutasındaki eski Voronej Cephesi, yeni 1. Ukrayna Cephesi'nde komutan yardımcılığına atandı. 14 Aralık 1943 tarihinde 1. Muhafız Ordusu Komutanlığı'na getirildi ve savaşın sonuna kadar bu görevi yürüttü. Biltekin Ã–zdemir Biltekin Özdemir (5 Ekim 1939, Mesudiye), Maliye Bakanlığı Müsteşarı. 1961 yılında İstanbul Üniversitesi İktisat Fakültesi'nden mezun olmuştur. 1998 yılında Ankara Üniversitesi Siyasal Bilgiler Fakültesi'nden yüksek lisansını almıştır. 1965'te Maliye Müfettişi olmuştur. Maliye Müfettişi olarak görev yaptığı sırada, 1971 yılından itibaren çeşitli bürokratik görevlerde bulunmuştur. (Bütçe ve Mali Kontrol Genel Müdürlüğü 1981-1987, Maliye ve Gümrük Bakanlığı Müsteşarlığı 1987-1991) Radyo ve Televizyon Üst Kurulu (RTÜK) üyeliği (1994-1995) görevinde de bulunmuş olan Özdemir 1995 yılı genel seçimlerinde ANAP'tan Samsun Milletvekili seçilerek TBMM'ye girmiştir. 1996 ve 1997-1999 yıllarında TBMM'de Plan ve Bütçe Komisyonu Başkanlığı görevini üstlenmiştir. Mart 2000 - Haziran 2001 tarihleri arasında Bankacılık Düzenleme ve Denetleme Kurumu İkinci Başkanlığı görevini yürütmüştür. Ayrıca çeşitli kuruluşların yönetiminde de bulunmuştur. Evli, iki çocuk babasıdır. İngilizce ve Fransızca bilmektedir. Dedeler, Tavşanlı Dedeler, Kütahya ilinin Tavşanlı ilçesine bağlı bir köydür. 2009 senesinde Tavsanlinin Mahallesi olan 100 ile 110 hane arası evi bulunan küçük bir Mahalle dir. Mahallenin Çinili bir şekilde görülmeye değer cami dekorasyonu ile birlikte geniş çimenli bir bahçesi bulunmaktadır. Unai Emery Unai Emery Etxegoien (d. 3 Kasım 1971), İspanyol teknik direktör ve eski futbolcudur. La Liga ekiplerinden Villarreal'i çalıştırmaktadır. Eski bir futbolcu olan Emery, 2004 yılında teknik direktörlüğe Lorca Deportiva takımında başlamıştır. Başarılı performansından sonra La Liga ekiplerinden Almería'nın başına geçmiştir. 2008 yılında Valencia'nin Ronald Koeman'ı takımdan kovmasıyla birlikte Valencia takımında göreve başlamıştır. Valencia'dan ayrıldıktan sonra, FK Spartak Moskova takımına geçmiştir. Kup Srbije i Crne Gore Kup Sırbiye i Sırne Gore u fudbalu (Sırpça: "Куп Србије и Црне Горе у фудбалу"), eski bir ulusal futbol turnuvasıdır. Yugoslavya FC adının 2003'te Sırbistan-Karadağ adını almasından sonra 4 Şubat 2003'te düzenlenmeye başlamıştır. Mareşal Tito Kupası'nın yerine bu kupa düzenlenmeye başladıktan sonra statü değişmeden aynen devam etmiştir. Kupa, Sırbistan-Karadağ'ın devlet bütünlüğünün bozulmasına kadar dört sezon boyunca sürmüştür. Turnuva Sırp takımlarının hakimiyetinde idi. Özellikle Belgrad takımı olan Crvena Zvezda bütün sezonlarda finale çıkmış ve iki kez de kupayı kazanmıştır. Kupanın şaşırtıcı bir özelliği ise Kızılyıldız'ın ezeli rakibi ve Kızılyıldız ile birlikte ülkenin en güçlü iki ekibinden biri olan Partizan'ın hiç final oynayamamasıdır. Karadağ, 2006 yılında Sırbistan'dan bağımsızlığını kazanmasıyla birlikte iki ülkede de yeni ulusal kupa turnuvaları hazırlanmaya başlamıştır. Sırbistan Futbol Federasyonu, Carlsberg'ün sahip olduğu Lav Pivo'nun sponsorluğunda Kup Sırbiye'yi düzenlemeye başlamıştır. Karadağ Futbol Federasyonu ise Crnogorski fudbalski kup'u yürürlüğe koymuştur. Not: FK Sartid, 2003'te kupayı kazandıktan sonra ismini FK Smederevo olarak değiştirmiştir. Ergili, Bandırma Ergili, Balıkesir ilinin Bandırma ilçesine bağlı bir mahalledir. MÖ 600'lerde Pers İmparatorluğu batı bölgesi satraplık merkezi Daskyleion (Ergili köyü) idi. Daskyleion, Ergili Mahallesi'nin 2 km doğusunda Manyas Kuşgölü'nün güney-doğu ucunda yer alıyor. Birinci Dünya Savaşı'nda mahallenin büyük bir kısmı -daha çok ana yol üzerindeki evler- Yunanlar tarafından yakılmış ve köy halkı bu yangında mal ve mülk kaybına uğramıştır. Yine o yangında harap olan bir kale vardır ki bu kalede arkeologlar tarafından pek çok defa araştırmalar yapılmıştır. Balıkesir il merkezine 74 km, Bandırma ilçesine 30 km uzaklıktadır. 2010 Ekvador darbe girişimi 2010 Ekvador darbe girişimi, Ekvador’da 30 Eylül günü polis memurlarının ulusal ölçekte iş bırakarak, kamu görevlilerinin ek ödemelerinin kesilmesine yönelik çıkan yasasını protestolarıyla başlayan, sonrasında Devlet Başkanı Rafael Correa’ya fiziksel saldırı düzenlenmesiyle tırmanan olayları kapsar. Polislerle görüşmeye giden Correa, saldırı sonucu yaralanmış, isyancı polislerin denetiminde hastaneye götürülmüş ve derdest edilmiştir. Olağanüstü hal ilan eden hükümete sadık kalan özel harekât birliklerinin operasyonuyla kurtarılan Correa’ya ateş açılsa da Devlet Başkanı sağ salim kurtarılmıştır. Olayların sonrasında açıklamalarda bulunan Correa darbe girişiminden eski Devlet Başkanı ve muhalefet lideri Lucio Gutiérrez’i sorumlu tutmuştur. Uluslararası kamuoyu da olayları darbe girişimi olarak değerlendirmiş ve Correa’ya destek verilmiştir. Hükümet tarafından yapılan açıklamada olaylar sırasında 4 kişinin öldüğü ve 193 kişinin yaralandığı bildirilmiştir. 29 Eylül 2010 günü Ekvador Ulusal Meclisi kamu çalışanlarını ilgilendiren yasayı görüştükten sonra kabul eder. Buna göre kamuda çalışanların yan ödemelerinde kesintiler öngörülmektedir. Yasaya karşı polis gösterileri 30 Eylül günü başlayacak ve hızla yayılacaktır. Başkent Quito’daki Emniyet Genel Müdürlüğü eylemci polislerin kontrolüne geçer. Hava Kuvvetlerine bağlı bazı askerler de Sucre Uluslararası Havaalanını ele geçirir. Eylemler Ekvador’da diğer şehirlere de yayılacak ve kargaşa ülkeye hakim olacaktır. Correa olayı güvenlik kuvvetlerine havale etmektense bizzat eylemcilerle konuşma yolunu seçer. 30 Eylül günü sabah saat 11 sularında Correa, protestoların olduğu bölgeye giderek olayları yatıştırmaya çalışır. Emniyet Genel Müdürlüğünde polislere hitap ederken Correa’nın çok yakınına gaz bombası atılır. Correa ve beraberindekiler olay yerinden uzaklaşmaya çalışırken Correa kısa bir süre önce ameliyat olduğu dizini sakatlar ve Quito’daki polis hastanesine kaldırılır. Eylemci polisler Correa’yı hastaneye kadar takip eder ve durum karmaşık hale gelir. Devlet Başkanını kıstıran eylemciler burada protesto edilen yasayı değiştirmesi için Correa’ya baskı yaparlar. Correa baskıları reddeder ve geri adım atmaz. Bu sırada hastaneye gelen hükûmet üyeleri ve Correa’nın başkanı olduğu parti olan Alianza PAIS destekçileriyle polis arasında çatışma çıkar. Hastanede alıkonulan Correa olağanüstü hal ilan edecek ve muhalefet ile işbirliği halinde olan güvenlik güçlerinin protestoları örgütlediğini belirterek kendisine karşı bir darbe girişiminde bulunulduğunu açıklar. Ayaklanmacı polislerle görüşmeyeceğini belirten Correa hastaneden ya devlet başkanı ya da ceset olarak çıkacağını ulusal radyodan ilan etti. Bu sırada Correa yanlısı göstericiler özellikle Quito’da sokak gösterileri düzenleyecek ve polisle çatışacaktır. Muhalif lider Lucio Gutiérrez'in avukatı Pablo Guerrero liderliğindeki bir grup polis Ekvador devlet televizyonuna kısa süreli de olsa hakim olur. Guayaquil kenti başta olmak üzere bazı yerleşim yerlerinde banka, süpermarket ve alışveriş merkezlerinin yağmalandığı görülür. Hastaneye operasyon düzenleyen Devlet Başkanına sadık özel harekât birlikleri hastanenin önündeki isyancı polislerle çatışarak hastaneye girerler. Operasyon sırasında hastanedeki odasına ve dışarı çıktığında bindirildiği araca ateş açıldığı bilinmektedir. Bu aşamada devlet başkanını ellerinden kaçıracaklarını anlayan polislern Correa’yı öldürmeye çalıştığı anlaşılmaktadır. Hastaneden kurtarılan Correa Başkanlık Sarayına gider ve burada toplanan halka ateşli bir konuşma yapar. Ülkedeki devrimi ve demokrasiyi savunan Ekvador halkına, güvenlik kuvvetlerine ve hayatlarını tehlikeye atan hükûmet üyelerine teşekkür eder. Kendisine desteklerini ileten yabancı devlet liderlerine de minnetlerini sunan Correa darbecilerin cezalandırılacağını ilan eder. Devlet Başkanlığı sırasında Ekvador halkının yoğun tepkisi nedeniyle görevden ayrılmak durumunda kalan muhalif lider başkanı Lucio Gutiérrez ile darbe girişimi arasında ilişki kurulmaktadır. Gutiérrez olaylardan önce yaptığı açıklamalarda ülkede kan akmasının önüne ancak seçimlerle geçilebileceğini söylemiştir. Olaylar sırasında avukatı eylemci polislerle beraber görülmüş ve bu grup Ekvador ulusal televizyonunu kısa süreliğine ele geçirmiş ve Correa yanlısı yayını kesmiştir. Eylemci polislerin "Lucio başkan!" diye bağırdıkları ifade edilmiştir. Correa da kurtarıldıktan sonra darbe girişiminden dolayı doğrudan onu suçlamıştır. Olaylar sırasında Correa’ya istifa çağrısı yapanların arasında Pachakutik etnik siyasi partisi de vardır. 2002 Devlet Başkanlığı sırasında Gutiérrez’i desteklemiş olan siyasi parti muhalefette yer almaktadır. Darbe girişiminin ABD ve CIA bağlantılı olduğu da gazeteciler ve siyasetçiler tarafından iddia edilmektedir. Bunlardan Kanadalı yazar Jean-Guy Allard’a göre darbe girişimini meydana gelmesi Ekvador polisine ABD istihbarat servislerinin sızmasının bir sonucudur. Gazeteci Pepe Escobar da bu yönde değerlendirmede bulunmuş ve 2009 Honduras Darbesinde de benzer yöntemlerin kullanıldığını yazmıştır. Russia Today gazetesi ise darbeyi ABD tarafından kurulan ve bu ülke topraklarında bulunan, bölge ülke askeri personeline askeri eğitim veren kötü şöhretli School of the Americas ile bağlantılandırmıştır. ABD asıllı Venezuelalı avukat ve aynı zamanda gazeteci olan Eva Golinger ise Ekvador’da yaşananların ABD tarafından sistematik olarak ALBA ülkelerine karşı yapılan bir saldırının parçası olarak değerlendirmiştir. Ülkede bulunan ABD Elçisi Heather Hodges’ın bu amaçla Başkan George W. Bush döneminde gönderildiğini belirten Golinger, ülkede National Endowment for Democracy ve United States Agency for International Development gibi kurumların artan faaliyetlerine de dikkat çeker. Venezuela Devlet Başkanı Hugo Chavez ise yaptığı değerlendirmede Ekvador'un ülkedeki ABD askeri üssünü kapatmasını affetmediğini belirterek darbe girişiminin ardında ABD'nin olduğunu açıklayacaktır. Darbe en şiddetli olarak Güney Amerika Uluslar Topluluğu örgütü tarafından kınanmıştır. Birleşmiş Milletler Genel Sekreteri Ban Ki-moon durumdan endişe ettiğini açıklamış, Avrupa Birliği ise ülkede yasaların derhal hakim olmasının istendiğini dile getirmiştir. Latin Amerika ülkeleri eksiksiz olarak Correa’ya destek verirken, Peru ve Kolombiya ülkede demokrasiye dönülünceye kadar sınırları kapattıklarını açıklamışlardır. ABD Dışişleri Bakanı Hillary Clinton Correa’yı destekleyen bir açıklama yapmıştır. Russia Today gazetesi ise darbe girişiminin ABD'deki medyada hiç yer bulmamasına dikkat çekmiştir. Gülsüm Tatar Gülsüm Şeyma Tatar (d. 1985, Kars), Dünya ve Avrupa şampiyonu olmuş Türk kadın boksördür. Türk ve Dünya amatör boksunun başarılı bir sporcusu olan Gülsüm Tatar boksa küçük yaşta başlamıştır,sporcu bir aileden gelmektedir. Amcası Kibar Tatar bir boksördür, küçük kardeşi de boks yapmaktadır. Kendisi Fırat Üniversitesi Beden Eğitimi ve Spor Yüksek okulu mezunudur. 7 yıl boyunca Fenerbahçe Spor Kulübü'nde sporculuk yaptı ve sarı-lacivertli kadın boks takımının 2007, 2008 ve 2009 yıllarında Türkiye şammpiyonu olmasında pay sahibi oldu. 2010 yılında Kayseri Birlik Spor'a transfer olmuştur. 2004 yılında İtalya'nın Riccione kentinde düzenlenen Şampiyona'da 60 kiloda Avrupa şampiyonu oldu. Ertesi yıl Rusya'nın Podolsk kentinde tertiplenen Dünya şampiyonasında gümüş madalyaya; Norveç'in Tonsberg kentindeki Avrupa Şampiyonası'nda ise bronz madalyaya ulaştı. 2006 yılında Varşova'da bir kez daha Avrupa üçüncülüğüne ulaşan Tatar, 2008 yılında Çin'in Ningbo City kentinde düzenlenen Dünya Şampiyonası'nda 63 kiloda ilk kez altın madalya kazandı. 2009 yılında ise Ukrayna'nın Nikolayev kentinde 64 kiloda Avrupa şampiyonluğuna ulaştı.. 2010 yılında yapılan Avrupa Kadınlar Boks Şampiyonasında Altın madalya kazanmıştır. Erikli, BandÄ±rma Erikli, Balıkesir ilinin Bandırma ilçesine bağlı bir mahalledir. Bandırma ilçe merkezine 15 km uzaklıktadır. Mahallenin tarihi hakkÄ±nda bilgi yoktur. Balıkesir il merkezine 94, Bandırma ilçesine 18 km uzaklıktadır. 2006-07 Crnogorski fudbalski kup Karadağ Kupası 2006-07, Crnogorski fudbalski kup'ın ilk sezonudur. Karadağ bağımsızlığına kavuştuktan sonra düzenlemeye başlanan bu kupanın ilk şampiyonu da FK Rudar Pljevlja olmuştur. Yasak Aşk (şarkı) "Yasak Aşk", Hande Yener'in sekizinci stüdyo albümü "Hande'ye Neler Oluyor?"dan (2010) bir şarkı. Sinan Akçıl tarafından yazılmış, bestelenmiştir ve düzenlenmiştir. Prodüktörlüğünü Yener ile Polat Yağcı üstlenmiştir. Klibi, albümünün ilk klibidir. Nisan 2010'da "Sopa" şarkının klibi ile birleştirilerek yayınlanmıştır. Yönetmeni Kemal Doğulu'dur. Müzik eleştirmenlerinden farklı tepkiler almıştır; kimisi olumlu, kimisi olumsuz eleştiriler yapmıştır. Yer aldığı listelerin birçoğunda ilk on sıralaması içine girmiştir. "Yasak Aşk" şarkısının söz ve müziği Sinan Akçıl'a aittir. Tamamı Akçıl tarafından yazılan Hande Yener şarkılarından biridir. Düzenlemesi de Akçıl tarafından yapılmıştır. Prodüktörlüğü Yener ile Polat Yağcı'ya aittir. 3 dakika 56 saniye sürer. Kaydı, Seda Seber tarafından yapılmıştır. Albüm sıralamasında ilk sırada yer alır. Nakarat kısmı "Bana mı yasak aşkın? Suçlu bu kelime. Ben dönüyorum kendi bedenime, sen vasat birine." sözlerinden oluşur. Müzik eleştirmenleri "Yasak Aşk" hakkında fikir ayrılığına düştü; kimisi olumlu, kimisi olumsuz eleştiriler yaptı. Radyocu Michael Kuyucu şarkıyı övdü, "eski Hande" (2000–05) ile "elektronik Hande" (2007–09) arasında kalan bir şarkı olduğunu belirtti. Bir diğer radyocu Mine Ayman, şarkının müziğini "Sopa" ile benzer buldu ve "Sopa"'nın "Yasak Aşk"'a göre "akılda kalıcı" olduğunu ekledi. Müzik sitesi Gerçek Pop, şarkıyı olumsuz yönde eleştirdi; albümdeki şarkılarda yer alan "çok", "yok" ve "zor" kelimelerinin düzenlemelerin "önemli noktalarına" konduğunu yazdı. Bir diğer müzik sitesi Popüler Müzik Notları, şarkının albüm sıralamasında ilk sıraya konulmasını olumlu şekilde eleştirdi, Akçıl'ın sesi ile Yener'in sesinin uyuşmadığını ancak Akçıl'ın vokal yapmasının "hoş bir fikir" olduğunu söyledi. "Hande'ye Neler Oluyor?" albümü yayınlanmadan önce basına yansıyan haberler ile, Yener'in albümün ilk klip şarkının seçilmesi sırasında "Sopa" ve "Yasak Aşk" arasında kaldığı, fakat "Yasak Aşk" şarkısını seçtiği öğrenildi. Ancak daha sonralarda iki şarkının tek bir video klipte birleştirildiği öğrenildi. 4 dakika süren klibin ilk yarısında "Sopa", ikinci yarısında "Yasak Aşk" söylendi; yönetmenliğini, şarkıcının "Kibir" (2007) klibinden bu yana tüm kliplerinin yönetmenliğini üstlenen Kemal Doğulu üstlendi. Çekimler, Sefaköy'deki Ciner Stüdyoları'nda gerçekleştirildi ve 14 Nisan 2010'a gelindiğinde klibin gösterimi başladı. "Sopa&Yasak Aşk" klibinin "Yasak Aşk" bölümü, "Sopa"'nın sonunda erkekler ve kadınların bir duvar ile birbirinden ayrılması ile başlar. Bu sahneden sonra Yener duvara vurur ve etrafındaki kadın dansçılar dans eder. Ardından iki tarafında duvarı aşmayı istediği görülür. Aralıklarla içinde erkek ve kadın dansçıların bulunduğu beyaz bir kafes ekrana getirilir. Sözlerin başlaması ile Yener, kadın dansçıların arasında kalmış bir şekilde şarkıyı söyler. Hemen peşinden yukarıdan bağlanarak bir yatağın üzerine doğru bırakıldığı plan gösterilir. Burada yatak boştur ve tek başına şarkıyı söyler. Klibin geri kalan kısmının birçoğu bu planlardaki farklı görüntülerin gösterilmesi ile devam eder. Sonlara doğru, yüzü simlerle kaplanmış bir şekilde şarkıyı söyler. Burada görüntüsü iç içe geçer veya çoğaltma efekti uygulanır. Son saniyeler, sözlerin söylenmeye başlandığı aynı plan ile geçer ve ekranın beyazlaşması ile klip sonlanır. Şarkının kayıt ve personel bilgileri "Hande'ye Neler Oluyor?" albüm kitapçığından alınmıştır. "Yasak Aşk", birçok radyo tarafından hazırlanan listelere giriş yaptı, bunlardan birçoğunun ilk on sıralaması içinde yer aldı. Türkiye resmi listesi olan Türkçe Top 20'de on iki numaraya kadar yükseldi. Matvey Zaharov Matvey Zaharov (Rusça: Матвей Васильевич Захаров / "Matvey Vasilyevich Zakharov") (17 Ağustos 1898, Voylovo, Rus İmparatorluğu - 31 Ocak 1972, Moskova), Kızıl Ordu'nun komutanlarından biri, Sovyetler Birlliği Mareşali. Zaharov 1917'de Kızıl Muhafızlar'a katıldı. Rus İç Savaşı'nda Kliment Voroşiolv'un emrindeydi. 1928'de Frunze Askeri Akademisi'nden, 1937'de Sovyet Genelkurmay Akademisi'nden mezun oldu. Kızıl Ordu'nun hızla büyümesi ve Stalin'in "Büyük Temizlik" hareketinin yarattığı subay boşluğu nedeniyle bir yıl erken mezun edildi. Aynı yıl Leningrad Askeri Bölgesi Kurmay Başkanı oldu. Barbarossa Harekâtı başladığında güneyde ordu komutanıydı. 1941 sonlarında kuzeybatı bölgesinde kurmay başkanlığı, kısa süre sonra da Kalinin Cephesi Kurmay Başkanlıği'na getirildi. 1943'te Step Cephesi Kurmay Başkanlığı yaptı. Bu mesleki kariyer bir süre sonra Zaharov'u Sovyet üst askeri komutanlar arasına kattı. Savaştan sonra Transbaykal Cephesi Kurmay Başkanlığı'na getirildi. Selahattin DemirtaÅŸ Selahattin Demirtaş (d. 10 Nisan 1973; Palu, Elazığ), Zaza kökenli Türk siyasetçi, yazar ve avukat. 22 Haziran 2014'te seçildiği Halkların Demokratik Partisi eş genel başkanlığı görevini 11 Şubat 2018 tarihine kadar yürütmüştür. Ankara Üniversitesi Hukuk Fakültesi mezunu olan Demirtaş, siyaset öncesi serbest avukatlık ve İHD (İnsan Hakları Derneği) Diyarbakır şubesinde yöneticilik yapmıştır. Uluslararası Af Örgütü Diyarbakır şubesi ve Türkiye İnsan Hakları Vakfı’nın kurucuları arasındadır. 2007'de DTP'de Grup Başkanvekilliği yaptıktan sonra DTP'nin kapatılması sürecinde yeni kurulan BDP (Barış ve Demokrasi Partisi)'ye geçerek partinin 1 Şubat 2010 tarihinde yapılan olağanüstü kongresinde Genel Başkan seçildi. BDP'nin Halkların Demokratik Partisi'ne (HDP) katılması sürecinde 2014 yılında yapılan 2. Olağanüstü Kongrede Figen Yüksekdağ ile birlikte HDP eş genel başkanlığına seçilmiştir. 2007 Türkiye genel seçimlerinde Diyarbakır, 2011 genel seçimlerinde Hakkâri ve Haziran 2015 genel seçimlerinde İstanbul milletvekili olarak meclise girdi. 4 Kasım 2016'da HDP Eş Genel Başkanı Figen Yüksekdağ ve dokuz HDP'li milletvekili ile birlikte Türkiye Anayasası'na göre "suç işlemek amacıyla örgüt kurmak", "terör örgütü üyesi olmak", "silahlı terör örgütüne üye olmak", "örgüt adına suç işlemek" iddialarıyla gözaltına alındıktan sonra tutuklanarak Edirne F Tipi Cezaevi'ne götürüldü. 21 Şubat 2017 tarihinde Doğubayazıt 2. Asliye Ceza Mahkemesi tarafından "Türk milletini, Türkiye Cumhuriyeti devletini ve devletin kurum ve organlarını aşağıladığı" gerekçesiyle 5 ay hapse çarptırıldı. Cezaevine girdiğinden beri öykü, şiir, resim ve sanatın diğer boyutlarıyla ilgilenen Demirtaş'ın ilk kitabı "Seher" 16 Eylül 2017 yılında yayımlanmıştır. Yeni Yaşam gazetesinde köşe yazarlığına başlamıştır. Zaza kökenli olan Demirtaş, gençliğinde babası Tahir Demirtaş'a ait tesisatçı dükkanında çalışmıştır. 1990 yılında liseden mezun olduktan sonra 1991 yılı üniversite sınavında İzmir 9 Eylül Üniversitesi Denizcilik İşletmeleri Yönetimi bölümünü kazanmış ancak 1993 yılında tekrar üniversite sınavına girmiş ve bu kez Ankara Üniversitesi Hukuk Fakültesi'ni kazanmıştır. Hukuk okumaktaki motivasyonunun Diyarbakır'da kaybolan HEP İl Başkanı Vedat Aydın'ın 3 gün sonra cesedinin bulunması ertesinde çıkan olaylar ve bu süreç sonrasında Muğla'da üniversitede okuyan abisi Nurettin Demirtaş'ın PKK'nın gençlik örgüt sorumlusu olarak gözaltına alınıp 22 yıl hapse mahkûm edilmesi ve ailesinin içinde bulunduğu yoksulluk sebebi ile avukat dahi tutamamaktan oluşan sahipsizlik duygusu olduğunu belirtmiştir. Hukuk fakültesinden mezuniyetinin ardından 2000 yılında Osman Baydemir'in Diyarbakır İHD başkanı olmasıyla İHD Diyarbakır yönetimine girdi. Bu dönemde pek çok insan hakları ihlali davasında çalıştı. O dönemde kendisini en çok etkileyen olayın Silopi HADEP İlçe Başkanı Serdar Tanış ve Yardımcısı Ebubekir Deniz’in kaybolması olduğunu belirtmiş, Silopi ve Şırnak'taki araştırmaların olumsuz sonuçlanması sonrası Diyarbakır'a dönüş yolunda yol kenarında cesetlerini bulma korkusuyla aracını yavaş sürdüğünü hatırladığını anlatmıştır. 2004 yılında Osman Baydemir'in belediye başkanı seçilmesiyle İHD Diyarbakır Şube Başkanı oldu. 2006 yılında yaptığı bir konuşmada Roj TV’de bir tartışma programına telefonla katılan Demirtaş, hapiste bulunan PKK lideri Abdullah Öcalan için “Kürt sorununun çözümünde rolünün değerlendirilmesi gerekir” dediğinden ötürü hakkında Diyarbakır Cumhuriyet Başsavcılığı tarafından ‘terör örgütü propagandası yapmak’ suçlamasıyla soruşturma açıldı. 2010 yılında sonuçlanan davada kendisi 1 yıl hapis cezasına çarptırıldı ancak mahkeme ‘Hükmün açıklanmasının geri bırakılmasına’ karar vererek, Demirtaş’ın 5 yıl boyunca denetimli serbestlik tedbirine tabi tutulmasını kararlaştırdı. 2006 yılı sonunda kısa dönem askerlik yapan Selahattin Demirtaş askerlik dönüşü ailesinin desteğiyle bir avukatlık bürosu açtı fakat 2007 yılından alınan erken seçim kararı ve kapatılan DEP'in eski Milletvekili Hatip Dicle'nin siyasi yasağından dolayı milletvekili adaylığının kabul edilmemesi ile Selahattin Demirtaş çevresinin de telkini ile DTP ve EMEP, ÖDP ve SDP’nin katıldığı "Bin Umut Adayları" hareketinin desteklediği Diyarbakır bağımsız milletvekili adayı oldu ve seçilerek meclise girdi. 2004 yılında hapisten çıkan kardeşi Nurettin Demirtaş'ın hızla yükselerek 2007 Şubat'ında önce genel başkan yardımcılığına ve daha sonra genel başkanlığa yükseldiği DTP'de Selahattin Demirtaş henüz daha 34 yaşında iken Grup Başkanvekilliği'ne getirildi. Abisi sahte çürük raporu alarak askerden kaçmaya çalıştığı iddiasıyla başlayan soruşturma neticesinde gözaltına alındı ve daha sonrasında 2008 yılının Nisan ayında uzun dönem askerliğini yapmak üzere birliğine teslim oldu. Boşalan DTP genel başkanlığına Mayıs 2008'de Emine Ayna getirildi. Anayasa Mahkemesi’nin 2009 yılında DTP'yi "eylemleri yanında, terör örgütüyle olan bağlantıları da değerlendirildiğinde, devletin ülkesi ve milletiyle bölünmez bütünlüğüne aykırı nitelikteki fiillerin işlendiği bir odak hâline geldiği" gerekçesi ile kapatmasının ardından bu davanın sürdüğü süreçte kurulan BDP'ye katıldı. DTP'nin kurucuları ve önde gelen isimlerine uygulanan 5 yıllık siyaset yasağının da etkisi ile BDP'ye geçtikten sonra yapılan ilk olağanüstü genel kurulda 289 oyun 288'ini alarak 1 Şubat 2010'da genel başkanlığa seçildi. BDP'de Genel Başkan olarak DTP'ye göre daha aktif bir siyaset izleyen Selahattin Demirtaş, başlangıcı 2009 yılı Oslo görüşmeleri olarak kabul edilen Çözüm Süreci'nde en başından itibaren aktif rol aldı. Uludere Olayı ve KCK davalarına aktif şekilde katıldı. Kürtçe savunmanın serbest bırakılması, uzun tutukluluk sürelerinin kısaltılması gibi konularda KCK davalarının sürdüğü 5 yıl boyunca önde gelen seslerden oldu. 2011 seçimlerinde partisi ve Emek, Demokrasi ve Özgürlük Bloku tarafından desteklenen bağımsız aday olarak Hakkâri'den aday oldu ve milletvekili seçildi. 2012 yılında daha geniş tabanlı bir siyasi oluşum amacını güden HDP'ye geçen BDP kadroları ile birlikte hareket etti. 22 Haziran 2014'te Figen Yüksekdağ ile birlikte HDP eş genel başkanlığına seçildi. HDP eş genel başkanı iken Cumhurbaşkanlığı için partisi tarafından aday gösterildi. 7 Haziran 2015 Türkiye Genel Seçimleri için partisi tarafından İstanbul milletvekili adayı gösterildi. 2014 yılının ağustos ayında ilk defa referandum yoluyla yapılan cumhurbaşkanlığı seçimine katılan 3 adaydan biri olan Selahattin Demirtaş, %9.76 oy alarak 3. sırada kaldı. Seçim kampanyası süresinde devlet kanalı olan TRT'nin kendisine yeterli süre ayırmadığı yönünde eleştiriler yönelten Demirtaş bu konuda seçim kampanyasının sürdüğü dönemde TRT Haber , TRT 1, TRT Türk, TRT Avaz ve TRT ile RTÜK hakkında suç duyurusunda bulundu. Seçim kampanyası süresince TRT'nin adaylara ayırdığı süreye ilişkin eleştirisini Başbakan Recep Tayyip Erdoğan'a yönelik "TRT senin kölendir, gece gündüz çalışsın" sözüyle ifade etti ve kendisi ile TV'de canlı yayına çıkma önerisine cevap vermeyen Başbakan'a bu konuda "Sen daha bizimle el sıkışmayı, bizimle selamlaşmayı zulüm sayıyorsan, sen herkesin Cumhurbaşkanı nasıl olacaksın?" eleştirisinde bulundu. Seçim boyunca kadın nüfusun daha etkin rol oynaması üzerine yaptığı ve yüzde 50 kadın oyunun tümünü hedeflediği yöndeki açıklamalarından özellikle "Seçmenlerin yarısı kadın. Yüzde 50 artı 1 alan kazanacak. 1 erkeğe ihtiyacımız var. Ben de kendime oy veririm." cümlesi kampanyasının en ünlü sözlerinden oldu. Başlangıcı 2009 yılındaki MİT-PKK Oslo görüşmeleri olarak kabul edilen çözüm sürecinde önce DTP Grup Başkanvekili daha sonra BDP ve HDP Eş genel başkanı olduğu tüm dönemlerde aktif olarak yer aldı. 2008 yılında DTP grup başkanvekilliği yaptığı dönemde Zaman Gazetesi'ne verdiği röportajda "Dağa çıkmış gençleri indirmek sadece DTP'nin sorunu mudur?" diyerek ve DTP'nin PKK'yı bitirebilecek bir olgu olarak görülmesinin hata olduğunu, DTP'nin PKK'nın etki alanındaki insanlara doğru üslupla ve elinde hükûmetten aldığı argümanlar ve vaatlerle gitmesi gerektiğini aksi takdirde DTP'nin hiçbir misyonunun kalmayacağını söyledi. Kürt sorununun çözümü için "demokratik özerklik" çözümü hazırladıklarını, ancak bu önerilerin toplumda bölünme olarak algılanmasından ötürü ilerlemenin sağlanamadığını belirtti. 2009 yılının Haziran ayında çözüm sürecinin başlaması için Başbakan Erdoğan'ın "Önce terörle aralarına mesafe koysunlar" cümlesine karşılık "Başbakan çözüm için ya DTP ya PKK ya da Abdullah Öcalan’la görüşmek zorundadır” dedi. Eylül ayında İçişleri Bakanı Beşir Atalay tarafından açıklanan "Demokratik Açılım" paketinin içeriğinin yetersiz olduğunu söyleyerek Kürt sözcüğünü kullanmadan bir demokratik açılım yapmaya çalıştıklarını söyledi. Atalay’ın açıklamalarından sonra hükûmetin açılımla ilgili iyi niyetinden kuşku duymaya başladıklarını belirten Demirtaş “Süreç tıkanmıştır veya bitmiştir demiyoruz. Yaptığımız değerlendirmeler hükûmete, bu anlamda bir uyarıdır." dedi. Çözüm sürecinin başlamasında illa da muhalefet desteğinin şart olmadığını öne sürdü ve "Baykal ve Bahçeli'nin ikna olacağı bir çözüm planı DTP'yi ikna edebilir mi? Herkesi ikna etmekten vazgeçmeli Başbakan. Baykal'ı ikna çabası kriz demek. Baykal'ı ikna eden çözüm inanın ki sorunu çözmez. Baykal'ın ikna olacağı bir proje de Kürtleri ikna etmez" dedi. 2009 Mayıs ayında başlayan KCK operasyonları çerçevesinde hazırlanan iddianamede adı Gültan Kışanak ile birlikte KCK'nın Avrupa sorumlusu olduğu iddia edilen Sabri Ok tarafından mazeret belirtmeksizin bazı görüşmeler için Avrupa'ya gelmesi yönünde talimat aldığı iddiasıyla geçti. 2010 Ekim ayındaki bir röportajında çözüm sürecinde 1.5 senedir somut bir adım atılmadığını bildirdi. 2009 yılında başlayan operasyonlar ile hedef alınan KCK'nın ne olduğu şeklinde bir soruya da verdiği yanıtta bunun sivil yerel ve bölgesel meclisler şeklinde yapılanan silahsız bir oluşum olduğunu belirtti. Sınır ötesi operasyonlar için hükûmete verilen yetkilerin süreçle ilgili kafa karışıklığına neden olduğunu ve kendi görebildikleri kadarıyla PKK'nın eylemsizlik kararını uzatmaya eğilimli olduğunu belirtti. 2011 Genel Seçimleri ve Suriye İç Savaşı sebebiyle yavaşlayan görüşme süreci Selahattin Demirtaş'a göre 2010 yılında başlayan Arap Baharı rüzgârından korkulduğu için 2011 seçimlerinden sonra rafa kaldırıldı. Arap Baharı yaşayan toplumlarda örgütlü bir yapı ve lider olmadığı için hükûmetin Kürt hareketi temsilcileri ile resmî müzakereler yapmasının Arap Baharı'ndaki diğer örgütsüz hareketlere örnek oluşturacağından korkulduğunu bu sebeple uluslararası güçler ve AK Parti'nin ortak kararı ile müzakere yerine sindirme ve tasfiye politikasına geçiş yapıldığını söyledi. 2009 yılından beri artarak devam eden KCK ile ilgili tutuklamaların sürece zarar verdiğini savundu ve pek çok BDP'linin bu davalar kapsamında tutuklanmasını "KCK operasyonları adı altında Parti Meclis üyemiz, belediye başkanımız, bütün parti çalışanlarımız tutuklanıyor. Eğer KCK buysa, KCK genel başkanı ben oluyorum." sözleriyle eleştirdi. Tutuklamaların vardığı boyutu "İstanbul il teşkilatımız 50 kişiden oluşuyordu. Bunlardan 48'i tutuklandı. 48 kişiyi KCK atamış kalan 2 kişiyi yönetsin diye" sözleriyle eleştirdi ve KCK tutuklamalarının MİT-PKK Oslo görüşmelerindeki tavır ile uyumlu olmadığını "Bu tutukladıklarınızın yüzde 99'unun KCK ile hiçbir alakası yoktur. Bunu Başbakan da savcı da biliyor. Nerden biliyorlar? Kendilerini tanıyorlar. Kandil'de, Oslo'da, Ankara'da görüştüler. Kendileri KCK'lı kim biliyorlar" sözleriyle ifade etti. 2011 yılı sonunda gerçekleşen Uludere Olayı, KCK operasyonlarının devam etmesi ve PKK'ya yönelik askeri operasyonlar sebebi ile durma noktasına gelen süreç ile ilgili 2012 Haziran'ında verdiği röportajda sürecin hükûmet kanadının PKK'nın 6 ay gibi kısa sürede bitirileceği gibi bir kanaate inandırılmış olmasına bağladı. Mart ayında AK Parti-BDP arası heyetler bazında görüşme önerdiklerini ancak AK Parti kanadının diplomatik yöntemler, ekonomik açılımlar ve demokratikleşmeyi içeren farklı metodların bir arada kullanımı sayesinde PKK’nın bahar-yaz döneminde kökünün kazınacağı yönünde kendilerine yapılan telkinler sonucu bu önerilerini kabul etmediğini söyledi. 2012 yazıyla birlikte bu senaryonun tutmadığının anlaşıldığını belirtti. Gelinen noktada çözüm sürecinin ilerlemesinin ön koşulunun Oslo görüşmeleri sonrası hazırlandığı söylenen protokolün devreye girmesi ve Öcalan ile direkt görüşmelerin başlaması olduğunu söyledi. Oslo görüşmelerinin içeriğinin basına sızdırılmasının da sürecin ilerlemesine engel olmak isteyen güçler tarafından hükûmeti zora sokmak için yapıldığını iddia etti. 2013 Ocak ayında PKK lideri Abdullah Öcalan ile İmralı Adası'nda direkt görüşmelerin başlaması sonrasında adaya giden 3. HDP heyetinde olan Demirtaş PKK lideri Abdullah Öcalan'ın "40 yıldır devam eden isyan" olarak tanımladığı Kürt Sorunu'nu bitirmekte karalı olduğunu ancak parlamentonun çatışmaların durması ve bunun sürekli hale gelebilmesi için gerekli kararları alabilme kararlılığı konusunda kuşkuları olduğunu belirtti. 2013 yılının Haziran ayında sürecin 2. kısmının başladığını ifade etti. Bu süreç içinde hala KCK tutuklularının serbest bırakılmamasını eleştirdi. Yerel seçim ve Cumhurbaşkanlığı seçimi sebebiyle yoğun bir gündem ile ilerleyen 2014 yılının Temmuz ayında yürürlüğe konan Terörün Sona Erdirilmesi ve Toplumsal Bütünleşmenin Güçlendirilmesine Dair Kanun'u olumlu bir gelişme olarak gördüklerini söyleyen Demirtaş Ekim ayında Irak ve Şam İslam Devleti (IŞİD) güçlerinin Kuzey Suriye'deki Kobani (Ayn el-Arap) bölgesine ilerleyişleri sonrası bölgedeki PYD güçleri ile IŞİD militanları arasında yaşanan çatışmada Türkiye'nin PYD güçlerine geçiş koridoru açması için hükûmete baskı oluşturmak amacıyla HDP Merkez Yürütme Kurulu imzalı 6 Ekim 2014 tarihli bir çağrı yayınlandı. Bu çağrıda “IŞİD saldırılarını ve AK Parti iktidarının Kobani'ye ambargo tutumunu protesto etmek üzere halklarımızı sokağa çıkmaya ve sokağa çıkmış olanlara destek vermeye çağırıyoruz" dendi. Bu çağrı sonrası gelişen Kobani Eylemleri'nde 35 kişi yaşamını yitirdi. Bu çağrıyı kendisinin yapmadığını, parti yürütme kurulu kararı olduğunu belirten Demirtaş yine de sorumluluğu üstlendiğini ancak bu konunun kendisini kişisel karalama amaçlı kullanıldığını söyledi. Eylemler sonrası bu süreçte uyguladıkları siyasetin yüzde yüz doğru olmadığını kabul ettiğini fakat olayların tüm sorumluluğun partisinde olmadığını söyledi. Çözüm sürecinin zorlaştığını fakat tekrar yürütülmeye başlanmasının imkânsız olmadığını savundu. 2014 Kasım ayında sürecin bitip bitmediği yönündeki bir soruya da "Öcalan ya da hükûmet süreç bitti demedikçe karşılıklı olarak devam eder" yanıtını verdi. 2015 28 Şubat'ta Başbakan Yardımcısı Yalçın Akdoğan ve HDP heyeti arasında sağlanan 10 maddelik Dolmabahçe mutabakatının sonunda HDP'den PKK'ya yapılan silah bırakma için kongre çağrısının ardından Cumhurbaşkanı Recep Tayyip Erdoğan'ın “Ne Kürt sorunu, artık böyle bir şey yok” ve daha sonrasında 10 maddeye ithafen "Bu metnin demokrasi adına neresini kabul edeceğim" sözlerini ve izleme heyetine karşı çıkışını seçime yönelik propaganda olarak gören Demirtaş "Kapalı kapılarda kabul edilenler, açık kapıya çıkıldığında reddediliyor. Hükümet İmralı'da söylenen her şeyi dışarıda inkâr ediyor" dedi. HDP grup toplantısında söylediği "Recep Tayyip Erdoğan! Seni Başkan yaptırmayacağız" sözü ve PKK lideri Abdullah Öcalan'ın Nevruz mesajında silahsızlanma çağrısına yer vereceğini düşünmediğini belirten açıklamaları Başbakan Yardımcısı Yalçın Akdoğan tarafından "Öcalan'ın iradesine ipotek koyma" amaçlı "menfi" ve "ön kesmeye yönelik CHP tarzı siyaset anlayışı" olarak nitelendirildi. 4 Mayıs'ta FOX TV'de katıldığı Liderler FOX'ta programında Çözüm Süreci'nin dönemin Başbakanı Recep Tayyip Erdoğan'ın güçlü liderliği sayesinde başladığını fakat kendisinin liderlik egosunun şu an çözüm sürecinin önünde en önemli engel olduğunu söyledi. Dolmabahçe metninin hükûmet tarafından sahiplenilmediğini iddia etti ve bunun sebebinin yapılan mutabakatın AK Parti'ye kendi seçmen tabanında oy getirmediğinin görülmesi olduğunu söyledi. Buna kanıt olarak da çözüm sürecinin AK Parti'nin seçim bildirgesine dahi girememiş olması ve bunun Başbakan Ahmet Davutoğlu tarafından "Matbaaya giderken yolda düşmüş" şeklinde açıklanması olduğunu söyledi. Selahattin Demirtaş hakkında sokağa çıkma yasağının sürdüğü Sur için yaptığı yürüyüş çağrısı nedeniyle soruşturma başlatıldı. 93 kez PKK propagandası yapmakla suçlanan Demirtaş hakkında 2013 yılında İstanbul'da yapılan nevruz kutlamasında yaptığı konuşmada PKK'yı ve örgütün kurucusu Abdullah Öcalan’ı övdüğü gerekçesiyle “Terör örgütü propagandası” suçundan 5 yıl hapis istemiyle iddianame hazırlandı. 7 Eylül 2018'de Selahattin Demirtaş'a "terör örgütü propagandası yapmak" suçundan 4 yıl 8 ay hapis cezası verildi. Ancak Yargıtay Cumhuriyet Başsavcılığı, eski HDP Eş Genel Başkanı Selahattin Demirtaş hakkında verilen 4 yıl 8 aylık hapis cezasının bozulmasını istedi. 1915 Ermeni Kırımı konusunda CNN Türk'te Hakan Çelik ile konuşmasında geçmişte insan hakları avukatlığı yaptığı dönemden beri "soykırım" kavramını savunduğunu belirtmiş, bölgede yaşayan Türklerin ve Kürtlerin de sorumluluğunun olduğunu fakat bu konuda asıl sorumlunun dönemin İttihat ve Terakki Partisi olduğunu söylemiştir. Osmanlı mirasını en çok sahiplenen AK Parti'nin bu mirası da sahiplenmesi gerektiğini, eğer sahiplenmek istemiyorlarsa da ortak bir araştırma komisyonu vasıtasıyla bu dönemin acı ve travmaları ile yüzleşilmesi gerektiğini söylemiştir. Ermeni Kırımının inkarının Türkiye'deki tüm halkların omzuna bir yük olarak hükûmetler tarafından bindirildiğini belirten Demirtaş, Almanya'daki Nazi soykırımından ötürü günümüz Alman toplumunun sorumlu tutulmamasını örnek göstererek 1915 Ermeni Kırımı'nın da İttihat ve Terakki'nin sorumluluğunda gerçekleşmiş olduğunun kabulüyle toplumun sürekli olarak zan altında bırakılmasının ve olayların yükünü taşımasının önüne geçilmesi gerektiğini söylemiştir. Hükûmetin başka konularda İttihat ve Terakki'nin "bu topraklara zulüm getirdiği" yönündeki açıklamalarına rağmen bu konuda İttihat ve Terakki'yi savunan tavrını da anlamadığını belirtmiştir."Yüzyıldır, 1915 yılından bu yaşanan İttihat Terakki siyasetinin, o dönemki anlayışın bu topraklara mal ettiği bu onursuzluğu omuzumuza yıkmaya çalışıyorlar. Ben merak ediyorum. Özellikle de hükûmet ve diğer muhalefet partilerine, siz İttihat ve Terakki’nin başka hangi faaliyetlerini üstleniyorsunuz ki şu Ermeni meselesindeki durumunu omuzlarımıza ve toplumun omzuna yük olarak katıyorsunuz. İttihat Terakki'ye yeri geldiğinde söylemediğiniz laf kalmıyor, yeri geldiğinde "İttihat Terakki anlayışı bu topraklara zulüm getirmiştir" diyorsunuz. Ama, her ne hikmetse mesele Ermeni meselesine geldiğinde Enver'den daha çok Enverci, Talat'tan daha çok Talatçı olabiliyorsunuz. Hayretle karşılıyorum."AGOS gazetesine verdiği demeçte de Ermeni sorunu çözülmeden Türk ve Kürt nüfus arasında varılacak bir uzlaşmanın da Türkiye Cumhuriyeti ile Kürtler arasında diğer halkların kanı üzerine kurulmuş kaypak bir uzlaşma olacağını söylemiştir. İmralı adasına giden 3. BDP heyetinde bulunan Demirtaş Abdullah Öcalan ile İmralı'da ilk karşılaşmasının kendisi için çok heyecan verici olduğunu, ayakta el sıkıştıktan sonra bir süre elini bırakamadığını, Öcalan'ın kendisine karşı büyük bir sevgisi ve sempatisi olduğunu hissettiğini söylemiş, 1999 yılında yakalanıp Türkiye'ye getirildiğinde TV başında ağladığını belirtmiştir. FOX TV'de yayınlanan Liderler FOX'ta programında ise ondan etkilendiğini, kitaplarının tamamını okuduğunu, İmralı savunmalarındaki perspektifin partisinin kuruluşunun ana temellerini oluşturduğunu, Türkiye'de Öcalan'a önyargıyla yaklaşıldığını fakat Ortadoğu toplumlarının yarasına merhem olacak çözümler sunduğunu, mezhepçilik, ulus-devlet, egemenlik, kadın hakları gibi konularda gerçekleşebilir çözümleri olduğunu söylemiştir. İmralı savunmasına "Türkiye halklarından yol açtığım acılardan ötürü özür diliyorum" diyerek başlamasının kendi özeleştirisini yapabildiğini gösterdiğini ancak devletin henüz buna karşılık vermediğini söylemiştir. 2009 yılında Star Gazetesi'ne verdiği röportajda PKK'nın DTP'den önce var olmuş, teşkilatlı, Avrupa'dan ABD'ye örgütlü, eli silahlı bir örgüt olduğunu ve Kürt sorununun çözümünde[PKK'nın çözüme engel olmadığına tam tersine PKK'nın çözüm isteyen, savaşı istemeyen bir güç olduğuna inandığını belirtmiştir. 2012 yılında verdiği röportajda PKK'da herhangi bir hakimiyet sorununun olmadığını, liderinin Abdullah Öcalan olduğunu belirtmiştir. 2012 yılında BBC'ye verdiği demeçte PKK’nın yürüttüğü askeri hamlelerin partisi ile ilişkisi olmadığını, BDP'nin demokratik, legal siyaset yapan bir siyasi parti olduğunu dolayısıyla PKK’nın herhangi bir hamlesinin, herhangi girişiminin BDP’yle ortak yapılmasının mümkün olmadığını belirtmiştir. Buna karşılık PKK’nın yürüttüğü bütün faaliyetlerin BDP’nin tabanını doğrudan etkilemesi sebebiyle BDP'nin siyasetini bu gelişmeleri dikkate alarak oluşturduğunu söylemiştir. Eylül 2016'da, Almanya'da yayınlanan "Süddeutsche Zeitung" adlı gazetede yer alan konuşmasında "Biz PKK'yı terör örgütü olarak tanımlamıyoruz. Ancak, sivilleri hedef alan eylemlerini terör olarak nitelendiriyoruz. Bunu protesto etmekten de geri kalmıyoruz." ifadelerini kullandı. Alevilik tanımının devlet tarafından yapılmasının doğru olmadığını belirtmiş, bunun Alevilerin kendi kararı olması gerektiğini ve devletin de bunu kolaylaştırıcı olması gerektiğini, Aleviler için Cemevi bir ibadethane ise devletin "Değildir" deme hakkının olmadığını söylemiştir. Alevi nüfustan alınan verginin Diyanet İşleri Başkanlığı aracılığıyla sadece cami yapımında kullanılmasının doğru olmadığını, farklı din ve mezheplerden toplanan vergilerin tek bir din ve mezhebin ihtiyaçları doğrultusunda harcanmasının Anayasa'ya aykırı olduğunu iddia etmiştir. Başbakan Recep Tayyip Erdoğan'ın "Eğer Alevilik Hz. Ali'yi sevmekse ben dört dörtlük bir Alevi'yim" sözlerine karşılık bu tanımın Alevilerin geçmişte çektiği acıları ve toplumdaki dışlanmalarını yok saydığını belirtmiştir."Alevilik sadece Ali'yi sevmek değildir, Alevilik Kerbela'da, Çorum'da, Maraş'ta katledilmektir. Sivas'ta yanmaktır. Alevilik Türkiye'de ikinci sınıf yurttaş olmak, sırf Alevi olduğundan okulda ve işyerinde hor görülmektir (...)Başbakan bunları olabiliyorsa Alevi olabilir olamıyorsa kusura bakmasın kendine mikrofonun önünde Aleviyim demekle dört dörtlük Alevi olunmaz"CHP lideri Kemal Kılıçdaroğlu'nun da Alevilerle ilgili sorunlara seçim mitinglerinde az yer ayırmasını CHP'nin parti politikasına bağlayarak "Alevi" tanımının "Kürt" tanımında olduğu gibi bölücülük olarak görülmemesi gerektiğini söylemiştir."Tam 104 miting iki büyük kurultayda bu ülkenin temel sorunları arasında yer alan Alevi sorununu, Alevi sözcüğünü ağzınıza almadan geçiştirdiniz. Bu bir yetenek, maharet ister. Merak ediyorum, Alevi sorunu derken hangi kavramı kullanacaksınız. ‘O şeylerin şey sorununu şey yapacağız’ mı diyeceksiniz? Alevi'ye Alevi, Kürt'e Kürt denir. Aleviler Cemevi'ne gider, Kürtler Kürtçe konuşur. Bu böyledir bunu öğreneceksiniz. Bu bir ayrışma, bölme değil. Önce farklılıkları kucaklayacak kadar yürekli olacaksınız"2012 ve 2014 yılında Sivas'ta yapılan Sivas Katliamı'nı anma töreni'ne katılan Selahattin Demirtaş 2012 yılında bu törene parti başkanı düzeyinde katılan ilk isim olmuştur. Kendisinin bilimsel açıdan bakıldığında anadilinin Türkçe olduğunu çünkü anne babasının kendi aralarında Zazaca konuşmasına rağmen çocuklarına Türkçe öğrettiklerini ve kendisinin Zazaca'yı daha sonra kendi imkânıyla öğrendiğini belirtmiştir. Kürt toplumunun eğitim seviyesindeki düşüklüğün sebeplerinden birinin anadilinde eğitim alamaması olduğunu, bunun sonucunda da toplumda yoksul, hırsız denince akla Kürt toplumunun gelir olduğunu söylemiştir. Yine de savundukları demokratik özerklik çözümünün anadili'nden önde geldiğini söyleyerek sadece anadili veya bazı kültürel haklar ile Kürt toplumunun demokrasiye geçişinin mümkün olamayacağını belirtmiştir. Çözüm Süreci sırasında CHP tarafından hazırlanan raporda Kürtçe eğitime karşı çıkılmasını ve CHP lideri Kemal Kılıçdaroğlu'nun Alevi bir Kürt olmasına rağmen bu şekilde bir rapora imza atmasını eleştirmiştir. 2010 yılındaki Anayasa değişikliğini kendi Anayasa taleplerinin uzağında bulduğunu, Anayasa'nın tümüyle değişmesi gerektiğini belirtmiştir. Anayasa'daki Türk tanımının ayırıcı bir unsur olduğunu ifade eden Demirtaş 1924 Anayasası ile getirilen Türklük tanımının bu tarihten önceki Türk toplumlarını yok sayarak Türk tarihinin 1924'te başladığını varsaydığını savunmuştur. Anayasa'daki tanımın kapsayıcı nitelikte olmadığını savunan Demirtaş, "Biz Kürtler Orta Asya'dan gelmedik" diyerek Anayasa'daki tanımların diğer etnik grupları dışladığını ve onlara politika olarak bugüne kadar "siz yoksunuz" dendiği için geçmişteki sıkıntıların yaşandığını söylemiştir. Anayasa'daki "Türk Bayrağı" gibi bazı tanımların da ülke yerine etnik kimlik temelli olmasından ve bu gibi konuların geçmişte etnik kimliğini inkar amaçlı kullanılmasından ötürü bölge halkında bazı kırılmalara yol açtığını belirtmiştir."Türk milleti artık kapsayıcı bir tanım olmaktan çıktı. 1921 Anayasası'nda böyleydi, 1924'te değiştirildi. Türk milleti birden o tarihte başladı ise Türk tarihinin 1924 öncesine gitmemesi lazım. Ama açın bakın kitaplara, Türk tarihi Orta Asya'dan, Uygurlardan başlar. Dil, edebiyat da Orta Asya'dan başlar. Eğer Kürtler Türk milletinin bir parçası ise şuna cevap vermek lazım: Biz Kürtler Orta Asya'dan gelmedik. Araplar da Ermeniler ve Rumlar da gelmedi. Hepsinin ortak tarihi, edebiyatı, folkloru değil orası. Her birinin ayrı bir kültürü, dili var. 1924'te 'Biz yeni bir milletiz ama hepimizin farklı dilleri var, bu korunacak, Türkçe ortak dil olacak, Türkçe bizi millet yapacak' denseydi sorun olmazdı. 'Siz Türksünüz, herkes Türkçe konuşacak, başka dilde eğitim yasak, siz yoksunuz' dendi ve sorun yaşandı. Artık yeniden başa dönemeyiz." Dinin devlet eliyle yönetilmesine karşı olduğunu belirten Demirtaş, Diyanet İşleri Başkanlığı'nin kaldırılmasını ve yerine farklı mezhepleri de kapsayan bir inanç kurumu oluşturulmasını savunduklarını söylemiştir. Diyanet İşleri Başkanlığı'nın yayınladığı hutbelerin büyük çoğunluğunun devlet sevgisini Allah sevgisinden daha fazla öne çıkardığını öne süren Demirtaş, görevden alınan eski Diyanet İşleri Başkanı Ali Bardakoğlu'nun da "Başörtüsü takmayan bir kadın da Müslüman olabilir" sözü sebebiyle görevden alındığını iddia etmiş ve hükûmetin başörtü meselesini oy aracı olarak kullandığını iddia etmiştir. İmamların terörle mücadele gibi bir görevi olmayacağını fakat hükûmetin imamları tek millet, cemaat ve AK Parti propagandası için kullandığını belirtmiştir. Mısır'ın eski Cumhurbaşkanı Mursi hakkında verilen idam kararının onay için Mısır Müftü'süne gönderilmesine de atıfta bulunan Demirtaş "(...)bir din adamı devletin emrinde olursa, dinin, Allah'ın emirlerini değil, yöneticilerin emirlerini uygular" diyerek kendisinin inançların özgürleşmesi adına bu konuyu savunduğunu ve bu sebeple dinsiz ilan edildiğini söylemiştir. BDP milletveklili Sırrı Süreyya Önder'in Gezi Parkı protestolarında ilk günlerde ön saflarda bulunmasına rağmen BDP'nin olaylara mesafeli durması ve daha sonrasında bu olayların Çözüm Süreci'ne zarar verebileceğine ilişkin kaygılarını içeren "Biz Gezi Parkı’nda yaşananların müzakere karşıtlığına çevrilmesine izin vermeyeceğiz. Çünkü biz onlarla hareket etmiyoruz. Kesinlikle ırkçı ve faşistlerle aynı etkinlikler içinde olmayız. Bizim tabanımız ne yapacağını bilir" sözlerinin "Gezi'deki darbeciler" olarak algılanarak yoğun tepki çekmesinin ardından bu konulara "Gezi direnişiyle değil, bu halk hareketini askeri darbeye kadar götürebilir miyiz diyenlerle aramıza mesafe koyduk" diyerek açıklık getirmeye çalışmıştır. Olayların ilerlediği dönemde "Gezi Parkı’ndaki insanlar ağacın dallarında yapraklarının arasında özgürlük aramışlardır, o ağaca baktıklarında özgürlük görmüşlerdir" sözleriyle daha ılımlı bir çizgi izleyen Demirtaş olaylar süresindeki Başbakan ve hükûmetin katı tutumunu "İnsanların kişiliklerine bu kadar egemen, üstten bakış açınız bu isyanın nedenidir" sözleriyle ve eyleme katılanların Başbakan Erdoğan tarafından "3-5 çapulcu" olarak nitelenmesini "ülkenin bir tek çapulcu tarafından yönetilmesindense 3-5 çapulcu tarafından yönetilmesi daha demokratiktir" diyerek eleştirmiştir. Özellikle Cumhurbaşkanlığı seçimi sırasında ön plana çıkardığı kadın hakları konusunda Başbakan Recep Tayyip Erdoğan'ın kadının toplumdaki yeri konusundaki söylemlerine istinaden kadını bir kuluçka makinesi gibi, erkeklerin zevkine sunulacak bir mal gibi gören, "Gördüğünüz ilk erkekle uzatmayın evlenin" diyen bir zihniyeti kadınların oy verirken değerlendirmesi gerektiğini söylemiştir. Türkiye'deki erkek egemenliğinin "devlet baba" sözündeki gibi devlet işleyişine egemen olduğunu ve toplumun yarısını oluşturuan kadınların devlet tarafından olduğu gibi baba, kardeş tarafından da ikinci sınıf insan muamelesi gördüğünü, bunun da egemenliğin kadın bedeni üzerinden tekrar tekrar yanlış şekilde üretilmesine yol açtığını ve toplumun genelinde özgürlük ve demokrasinin yerleşmesine engel olduğunu söylemiştir. 2009 yılında "Star" gazetesi'ne verdiği röportajda Kürt toplumunun günümüzde bölünme yerine demokratik bir toplum örgütlenmesine yönelik bir çözüm istediğini belirtmiştir. Kendi Twitter hesabından yaptığı açıklamada ise ulus-devlet anlayışını bir çözüm olarak görmediğini bu sebeple Kürt nüfus için de ulus-devlet modelinin uygun bir çözüm olmadığını söylemiştir."Ulus devleti çözüm olarak görmek, havuzun dibinde boğulmak üzereyken bir bardak su içmeye çalışmak gibidir. Oysa senin ihtiyacın su değil, oksijendir. Havuzdan çıkıp nefes alman gerekir. Ulus devleti azaltıp, toplumsal özgürlüğü çoğaltmamın gerekir.Bu nedenle;devlet talebi,toplumsal ve köklü bir demokrasi talebinden daha ileri bir talep değildir." 2011 yılı sonunda yaşanan Uludere Olayı'nın ardından anma töreninde yaptığı konuşmada geçmiş yıllara göre çok daha sert bir ton ile bu olayın tekrarlanmamasının tek yolunun özerklik veya benzeri bir bölgesel yönetim çözümü olduğunu söylemiştir."Kürdistan yok diye mi bize bu zulmü yapıyorsunuz? O zaman Kürt halkı onu tamamlamalıdır. Kürt halkının da bir Kürdistan'ı olmalıdır. Ama özerk, ama federal, ama bağımsız. Bu halkın devleti yok diye bu zulüm politikalarını dayatacaksanız, eksiklik bu ise Kürt halkı artık bu eksikliği tamamlamalı."2013 yılında "Agos" gazetesine verdiği röportajda Kürt toplumundaki kopmanın geçmişe göre daha fazla olduğunu, devletin Türk kimliğinin geçmişe göre daha fazla hissedildiğini, devletin artık Kürt nüfus adına tek başına yönetim yetkisini kullanmak yerine özerk yönetim, bölgesel yönetim gibi çözümlere yönelmesi gerektiğini veya Kürtlerin toplum olarak bağımsızlık talebi var ise devletin bunun müzakeresini yapması gerektiğini ancak kendi arzusunun ortak sınırlar içinde egemenlik paylaşımı olduğunu söylemiştir. 2011 Aralık ayının sonlarında gerçekleşen Roboski Katliamı'nın (Uludere Olayı) üstünün örtülmeye çalışıldığını savunmuş, Uludere'nin Kürt asıllı Kaymakamı'nı olayın üstünün kapatılacağı ve delillerin karartılacağı konusunda uyardıklarını fakat kendisinin bu uyarıları dikkate almadığını ve olaydan sonra tayin edildiğini belirtmiştir. Olaydan Başbakan'ın bilgisi olduğunu bu sebeple sorumluluğu olduğunu söylemiş, daha sonrasında Başbakan Erdoğan'ın "Vur emrini ben vermedim" sözlerine "Kendisi vermediyse kimin emri verdiğini biliyor demektir" şeklinde yanıt vermiştir. Köylülerin kaçakçı olarak tanımlanmasına da karşı çıkmış ve "Burada kaçak olan bu yapay sınırdır. Kürt'ün kardeşiyle yaptığı alışveriş kaçakçılık değildir" diyerek bunun bölge coğrafyasında sonradan oluşturulmuş sınırların bir sonucu olduğunu ifade etmiştir. Olaydan 2 yıl sonraki anma töreninde bölgedeki insanların olaydan ötürü sahipsizlik duygusuna kapıldıklarını ve savundukları özerk yönetimin gerekliliğini bu olayın daha net şekilde ortaya koyduğunu "Uludere Hastanesi'nde olayı kapatmak için uğraşan savcıları gördüğümüz zaman, kaymakamı, emniyet amirlerini gördüğümüz zaman anladık ki Kürt'ün tek eksiği Kürdistan'dır" sözleriyle ifade etmiş, 17-25 Aralık sürecinde ortaya çıkan AK Parti-Gülen Hareketi Çatışması'na atıfta bulunarak takipsizlik ile noktalanan yargılama sürecini eleştirmiştir. Vicdani reddi savunduğunu belirten Demirtaş, bedelli askerlik politikalarını "Parası olan, durumu iyi olan, zengin olan, bu parayı bir çırpıda verebilecek olan askere gitmesin, fakir, yoksul askere gitsin demek adaletsizliktir" diyerek eleştirmiş ve askerliğin gönüllü olarak yapılmasını savunmuştur. 15-16 Temmuz 2016 tarihleri arasında kendilerini "Yurtta Sulh Konseyi" olarak adlandıran bir grup asker tarafından askeri darbe girişimi gerçekleşmiştir. Demirtaş 16 Temmuz tarihinde yaptığı açıklamada darbeye karşı olduğunu, girişimin Türkiye'de hala demokrasi olmadığının göstergesi olduğunu belirtmiştir. 10 Nisan 1973 Palu, Elazığ doğumlu Selahattin Demirtaş'ın babası Tahir, annesi ise Sadiye Demirtaş'tır. Annesi ev hanımıdır, babası kendi tesisatçı dükkanını açmıştır ve hâlen kendi dükkanını işletmektedir. 2'si erkek, 4'ü kız; toplam 6 kardeşi bulunmaktadır. Kız kardeşi Aygül Demirtaş da kendisinden 2 yıl sonra Hukuk bölümünü kazanmıştır ve mezuniyetinden sonra bir süre Selahattin Demirtaş ile birlikte serbest avukatlık yapmıştır. Diğer 3 kız kardeşinden 2'si öğretmenlik, 1'i tasarımcılık yapmaktadır. Erkek kardeşlerinden Nurettin Demirtaş 22 yaşında iken 22 yıl hapis cezasına çarptırıldıktan sonra 2004 yılında tahliye olmuş, BDP'nin 2007'de Genel Başkanı olmuş ancak bugün hakkındaki hapis kararları sebebiyle Erbil'de yaşamaktadır. Diğer kardeşi Süleyman Demirtaş ise tekstil mühendisi olarak çalışmaktadır. Çocukluk yıllarında tanıştığı Başak Demirtaş ile evlenmiştir, eşi anaokulu öğretmeni dir ve bu evlilikten 2004 doğumlu Delal ve 2007 doğumlu Dılda isimli iki kızı bulunmaktadır. Aile bireyleri, kendisini "Selahattin" adıyla değil, güzel bir bebek olduğu için koyulması düşünülen ancak resmî olarak kayıtlara geçmeyen "Eser" adıyla çağırmaktadır. 2007-08 Crnogorski fudbalski kup Karadağ Kupası 2007-08, Crnogorski fudbalski kup'ın ikinci sezonudur. Karadağ bağımsızlığına kavuştuktan sonra düzenlemeye başlanan bu kupanın ikinci şampiyonu da FK Mogren Budva olmuştur. Nikolay Krilov Nikolay İvanoviç Krilov (Rusça: Николай Иванович Крылов / "Nikolay Ivanovich Krylov") (16 Nisan 1903, Golyayevka, Rus İmparatorluğu - 9 Şubat 1972, Moskova, SSCB), Kızıl Ordu'nun komutanlarından biri, Sovyetler Birliği Mareşali. Kırsal bir kesimde öğretmen bir ailenin çocuğu olarak doğdu. 1918 yılında Genç Komünist Birliği, Komsomol ve partinin ilçe gönüllü asker ve Komsomol Kızıl Muhafız dekolmanı sekreteri oldu. 1919 yılında Kızıl Ordu'ya girmeye çalışırken, Güney Cephesi Havacılık Bölümü kayıtlı olmak üzereyken birkaç gün sonra hastalandı ve annesi ile kaldı. Bununla birlikte, Nisan 1919'da 16 yaşında gönüllü olarak Kızıl Ordu'ya girdi. 1920 yılında başarıyla tamamlanmasından sonra, aynı yıl Saratov piyade makineli tüfek Piyade Tümeninde tüfek müfreze komutanlığına atandı. 1921 Rus-Gürcü savaşı'nda 11. Ordu saflarında Güney Cephesi'nde savaştı. Azerbaycan'ın Kızıl ordu tarafından işgalinde yer aldı. 1921 yılında 3. Uzak Doğu Cumhuriyet Pasifik Halk Devrimci Ordusu 1. Piyade taburunun komutanı olarak atandı. Uzak Doğu'ya 19 yaşındayken transfer edildi. 1939 yılında Osoaviahima Stavropol Başkanı, 1941 yılında Odessa Askeri İlçesi'nde Sovyet-Romanya sınırının güney sektöründe Tuna müstahkem alan Kurmay Başkanlığı görevine atandı. Ekim 1945 yılında NI Krylov Askeri Bölge Primorye komutan yardımcısı olarak görev yaptı. Ocak 1947 Uzak Doğu Askeri Bölge Komutanı oldu. Eylül 1953 yılında Uzak Doğu Askeri Bölgesi ilk komutan yardımcısı olarak atandı ve aynı zamanda, Ocak 1956'da Urallar 1958 Askeri Bölge, Leningrad Askeri Bölge Komutanı, 1960'ta Moskova Askeri Bölge Komutanı, Mart 1963 yılında SSCB Stratejik Füze Kuvvetleri Başkanı olarak atandı. Krylov 69 yaşında öldü. Kremlin duvarının yakınında toprağa verildi. Ali Helvacı Ali Helvacı (d. 10 Ocak 1991, Denizli) Türk futbolcudur. Kızılcabölükspor'da oynamaktadır. Denizli doğumlu olan Ali Helvacı, futbolculuk kariyerine 2005 senesinde Denizlispor'da başlamıştır. 2006 senesinde ise profesyonel futbolcu olmuştur. Okuduğu okulları Türkiye'de başarı ile temsil ederek, sayısız başarılara imza atmıştır. Ali Helvacı Denizlispor'un ilk milli futbolcusudur. Ayrıca Türkiye Milli Takımımızda Denizlispor'u temsilen en çok forma giyen futbolcusudur. Tarsus İdman Yurdu ve Denizli Belediyespor'da kiralık olarak forma giyen Helvacı kariyerine Kızılcabölükspor'da devam etmektedir. 2008-09 Crnogorski fudbalski kup Karadağ Kupası 2008-09, Crnogorski fudbalski kup'ın üçüncü sezonudur. Karadağ bağımsızlığına kavuştuktan sonra düzenlemeye başlanan bu kupanın üçüncü şampiyonu da OFK Petrovac olmuştur. Ahmet Burak Solakel Ahmet Burak Solakel (d. 1 Mart 1982, İzmir), Türk futbolcudur. Sol bek pozisyonunda görev almakta olup, 2. Lig ekiplerinden Fethiyespor'da forma giymektedir. Futbola Bucaspor altyapısında başladı ve 2000 senesinde profesyonel olarak A takıma yükseldi. İki sezon A takımda oynadıktan sonra Gaziantepspor BŞB transfer oldu.2 sezon sonra Süper Lig ekiplerinden Gaziantepspor'a geçti. Daha sonra Adanaspor, Mardinspor ve Karşıyaka'da oynadı. 2009-2010 sezonundan itibaren iki sezonluğuna Denizlispor'da oynadı. 2011-12 sezonunun başında eski takımı Karşıyaka'ya geri dönmuştür. 11 kez millî takımlara çağrılan Solakel, 1 kez Türkiye U-16, 8 kez de Türkiye U-17 forması olmak üzere toplam 9 kez millî formayı giymiş ve müsabakalarda 1 gol kaydetmiştir. Could It Be Magic Could It Be Magic, Adrienne Anderson ve Barry Manilow'un bir şarkısıdır. Manilow'un 1973'teki "Barry Manilow I" isimli çıkış albümünde yer almıştır. Popülaritesinden dolayı, 1975'te tekli olarak çıkarıldı, bu orijinal çıkışından iki sene sonraya denk geliyordu. Amerika Birleşik Devletleri'nde 6. sıraya ulaştı. Şarkı yıllar boyunca çeşitli sanatçılar tarafından tekrar yorumlandı. Bunların en başarılıları 1976'da Donna Summer'ın yaptığı ve İngiliz müzik grubu Take That'ın 1990'larda yaptığı düzenlemelerdir. Manilow'un kendiside parçayı yüksek tempo versiyonuyla 1993 senesinde tekrar kaydetmiştir. The Rapino Brothers tarafından prodüksiyonu yapıldı ve remikslendi. UK müzik grubu Take That yeniden yorumlayarak yeni versiyonu yayınladı. Onların Take That & Party isimli çıkış albümünden çıkan en son teklidir. Şarkı, albümün kaset versiyonunda bulunmaz. UK Tekliler Listesi'nde üç numaraya yükseldi. Şarkı 1993 BRIT Ödülleri'nde En İyi İngiliz Tekli seçildi. Şarkı UK'de 200.000 kopya satarak gümüş sertifika aldı. !YÄ±l sonu listeleri (1992) !Pozisyon 2009-10 Crnogorski fudbalski kup Karadağ Kupası 2009-10, Crnogorski fudbalski kup'ın dördüncü sezonudur. Karadağ bağımsızlığına kavuştuktan sonra düzenlemeye başlanan kupanın dördüncü sezonunda şampiyonluğa FK Rudar Pljevlja ulaşmıştır. 2010-11 Crnogorski fudbalski kup 2010-11 Karadağ Kupası, Crnogorski fudbalski kup'ın beşinci sezonudur. Karadağ bağımsızlığına kavuştuktan sonra düzenlemeye başlanan kupanın beşinci sezonunda şampiyonluğa ulaşan takım olan Rudar, 2011-12 UEFA Avrupa Ligi sezonunda kupaya 2. ön eleme turundan katılma hakkı elde etmiştir. 14 takımın mücadele ettği bu turda geçen yılın finalistleri Rudar ve Budućnost mücadele etmemiştir. İlk maçlarsa 20 Ekim 2010 tarihinde başlamıştır. 3 Kasım 2010'da ise maçlar sonlanmıştır. Sekiz takımın mücadele ettiği çeyrek finalde, 2. turu başarıyla tamamlayan takımlar yarı final mücadelesi vermiştir. Maçlar ise 24 Kasım 2010 - 8 Aralık 2010 arasında oynanmıştır. Dört takımın mücadele ettiği yarı finalde, çeyrek finali başarıyla tamamlayan takımlar final mücadelesi vermiştir. 13 Nisan 2011 ve 27 nisan 2011 tarihleri arasında tamamlanan tur sonunda finalist takımlar belirlenmiştir. Mogren ve Rudar'ın mücadele ettiği final maçında tek maç usulü ile kupa sahibini bulmuştur. Maç, 25 Mayıs 2011 günü oynanmıştır. Elbeyli, Ä°znik Elbeyli, Bursa ilinin İznik ilçesine, bağlı bir mahalledir. TaÅŸkesti Taşkesti, Bolu ilinin Mudurnu ilçesine bağlı bir beldedir. Boxicity Boxicity, çizge kuramı'ında kullanılan bir çizge sabitidir.1969 yılında Fred S. Roberts tarafından geliştirilmiştir. Örneğin bakınız ve . Bir çizgenin boxicity sabiti, minimum boyutudur. Bunun için belirtilen çizge, yerleştirilmiş paralel kutuların ekseninin kesişim çizgesi olarak sunulabilir.Yani, çizgenin ve bir grup kutunun (kare, dikdörtgen vs.) köşeleri arasında bire bir ilişki olmak zorundadır öyle ki, eğer sadece ilişkili köşeleri birleştiren bir kenar varsa, iki kutu kesişir. Yandaki çizgede, altı köşesi bulunan bir köşegen ve bir grup dikdörtgenin (iki boyutlu kutular) kesişiminin görülmektedir. Bu çizgede daha düşük boyutlarda bir kesişim gösterilemez. Bu çizgede, "boxicity" değeri 2'dir. bu konuda bir algoritma yayımlamışlardır. Mustang (at) Mustang (okunuşu: Masteng), genelde Amerika Birleşik Devletlerinin batı eyaletlerinde sahipsiz, başıboş gezen yabanileşmiş atlardır. Çoğunlukla "yaban atı" (İngilizce "wild horse") olarak nitelendirilse de, gerçekte evcil attan ("Equus ferus caballus") türeyen "yabanileşmiş at" (İng. "feral horse") demektir. 1900'lerde iki milyon nüfusa sahip oldukları tahmin ediliyor. 2008 yılı rakamlarına göre 33.000 kadar "mustang" vardır. Günümüzde ABD'de "Bureau of Land Management" tarafından korunup kollanmaktadır. Türkçeye İngilizce "mustang" kelimesinden geçen ödünç kelimedir. Ödünç kelimeler, alıntı kelimelerden farklı olarak, orijinal yazımıyla yazılırlar. İngilizceye de Meksika İspanyolcasında kullanılan "mesteño" (eril) / "mesteña" (dişil) ('sahipsiz, başıboş dolaşan hayvan; yılkı') kelimesinden geçmiştir. Tabiatta tamamen doğal bir seçilim ile doğmakta ve hayatta kalmaktadırlar. Bu sebepten ötürü çok güçlü bir genetiğe sahiptirler. Diğer (evcil) türlere göre daha sağlam kemik ve tendonlara sahip atlardır. Amerika'nın keşfinden sonra 1493 yılında İspanyollar tarafından Yeni Dünya'ya (Florida ve Meksika) sokulan atlar genelde Fas kökenli Berberi atı, Portekiz kökenli Sorraia ve İspanya kökenli Endülüs atı gibi at ırklarının karışımları olan İber at ırklarıdır. İspanyollarca Amerika'ya sokulan atlarla tanışan ve onu kullanmasını öğrenen ilk yerliler Pueblo Kızılderilileri olmuştur. Kızılderililer atlarla tanışmadan önce köpekleri çekim hayvanı olarak kullanırlardı. Komançilerin masteng atlarını (Komançice "cobe") benimseyip onu güçlerinin odağına oturtmaları onları Teksas'taki en güçlü Kızılderili grubu hâline getirmiş ve Teksas-Kızılderili savaşlarında Beyazlara rakip olan en büyük güç durumuna gelmişlerdir. Christian Eriksen Christian Eriksen (d. 14 Şubat 1992, Middelfart), Serie A takımlarından FC Internazionale Milano'da forma giyen Danimarkalı millî futbolcudur. Danimarka millî futbol takımı ile ilk maçına Mart 2010'da çıkan Eriksen, 2010 FIFA Dünya Kupası'nda forma giyen en genç futbolcu olmuştur. 1992'de Funen Adası'nın Middelfart şehrinde doğan Eriksen, 1995'te futbolculuk kariyerine doğduğu şehrin takımı olan "Middelfart G&BK"de başladı. 2005'te Danimarka gençlik şampiyonalarında yer alan Eriksen, Odense'a (OB) geçti. Kulübü, DBU Pokalen yarı finalinde Brøndby IF'e yenilse de Eriksen, "turnuvanın en teknik oyuncusu" seçildi. Bunu takip eden yılda Odense BK, turnuvayı Eriksen'in finalde attığı tek golle kazandı. Kulübünde ve U-17 millî takımda gösterdiği performanstan ötürü Chelsea ve Barcelona gibi kulüplerin ilgisini çekmeye başladı. 17 Ekim 2008'de, Eriksen'in Ajax Amsterdam ile iki buçuk yıllık kontrat imzaladığı açıklandı. Ajax'ın A takımına Ocak 2010'da yükseltilen Eriksen, Eredivisie'deki ilk maçına 17 Ocak 2010'da NAC Breda karşısında çıktı. Ayrıca, Ajax teknik direktörü Martin Jol, onu eskiden Ajax'ın altyapısından gelen Wesley Sneijder ile Rafael van der Vaart'la karşılaştırarak oyunu iyi okuyan "10 numara"lı futbolcu rolüne uygun olduğunu belirtmiş ve onu Michael Laudrup'un varisi ilan etmiştir. Eriksen, Ajax'taki ilk profesyonel sezonunda 23 maçta oynayıp bir de gol attı. 30 Ağustos 2013'te, Tottenham Hotspur Eriksen'in transferi için Ajax Amsterdam ile 13,5 milyon € karşılığında anlaşıldığını resmi internet sitesinden açıkladı. 2019 Yılında Şampiyonlar Ligi finalinde oynadı. Danimarka 17 yaş altı millî takımına Temmuz 2007'de çağrılan Eriksen, ve 31 Temmuz'da millî formayı ilk kez giydi. 2008 yılında 16 maçta 9 gol atınca, Danimarka'da Yılın Futbolcusu ödülünün U-17 kategorisinde kazandı. Eriksen ayrıca, "2008 Danimarka'da Yılın Genç Yeteneği" ödülüne aday gösterilen dört futbolcudan biri olsa da, ödülü kazanan Mathias Jørgensen oldu. Şubat 2009'a kadar 17 yaş altı millî takımında 27 kez forma giyen Eriksen, ayrıca Danimarka 18 yaş altı millî takımında da 8 maça çıktı. Danimarka millî futbol takımının ilk kez Şubat 2010'da kadroya çağırdığı Eriksen, millî futbol takımının formasını ilk kez, 18. doğum gününden yalnızca birkaç hafta sonra, 3 Mart 2010'da Avusturya ile yapılan hazırlık maçında giydi. Böylece, Harald Nielsen ve Michael Laudrup'tan sonra ülkesi için oynayan üçüncü en genç futbolcu oldu. 28 Mayıs 2010'da teknik direktör Morten Olsen tarafından ilan edilen 23 kişilik 2010 FIFA Dünya Kupası kadrosuna alınan Eriksen, Japonya ve Hollanda ile oynanan grup maçlarında forma giyerek turnuvanın en genç oyuncusu oldu. Ancak, Danimarka gruptan çıkmayı başaramadı. AFC Ajax Alaycı Kuş Alaycı Kuş (orijinal adı: "Mockingjay"), The Underland Chronicles serisinin yazarı Suzanne Collins tarafından yazılan bilimkurgu serisinin üçüncü ve son romanı. Serinin ilk kitabı olan Açlık Oyunları, 14 Eylül 2008'de basıldı. Birçok ülkede en çok satanlar listesine giren kitabın arka kapağında Stephenie Meyer ve Stephen King'in görüşleri yer almaktadır. Bu kitabın devamı olan ikinci kitap Ateşi Yakalamak Eylül 2009'da, üçüncü kitap olan Alaycı Kuş ise Eylül 2010'da satışa sunuldu. Katniss, Çeyrek Asır Oyunundan sapasağlam kurtulur ve daha önce Capitol tarafından yok edildiği düşünülen 13. Mıntıka'da gözlerini açar. Katniss, arkadaşı Gale'in dediklerine çok üzülür. Çünkü Gale ona 12. Mıntıka'nın tamamen yok edildiğini söylemiştir. Gale'in kurtardığı 1000 kişiye yakın grup, 13. Mıntıka'ya getirilmiştir. Katniss, annesini ve kız kardeşini görmenin mutluluğunu yaşasa bile; Çeyrek Asır oyunlarında kurtarılamayan Peeta Mellark ve Capitol'ün ateşleri arasında kalan 12. Mıntıka'ya üzülmüştür. Diğer mıntıkalarda da isyan başlamıştır ve büyük isyanın fitili ateşlenerek Capitol'e kadar ulaşmıştır. Katniss bundan sonrasının çok daha zor olduğunun farkına çok sonra varacaktır. Peeta, Capitol tarafından esir alınmış, zihni üzerinde değişiklikler yapılmıştır. Katniss bunu çok acı şekilde öğrenecektir. İsyan ateşi sanıldığından daha fazla insanı yutacaktır. Her zaman olduğu gibi devrim ilk önce kendi çocuklarını tüketmeye başlayacaktır. Takvimler listesi Bu bir Takvimler listesidir. Liste; kullanımda olan, arkaik, reform takvimleri, dünya dışı takvimler ve kurgusal takvimler şeklinde ayrılmıştır. Aşağıda Gregoryen takvimleri gösterilmiştir Josy Barthel Stadyumu Stade Josy Barthel Lüksemburg'un millî takım stadıdır. Stadyum Route d'Arlon'da, Lüksemburg şehrinde yer almaktadır. İlk olarak 1928'de inşa edildi ve 1990'da yenilendi. 1993'ten itibaren Josy Barthel'in adı verildi. Stadyum ayrıca büyük bir atletizm kulübüne ev sahipliği yapmaktadır, CAL Spora Luxembourg. 8.054 seyirci kapasiteli bu stadın üstü açıktır. Ta' Qali Ulusal Stadyumu Ta' Qali National Stadium Malta'nın Ta'Qali şehrinde bulunan futbol stadyumudur. Malta'nın lig, kupa maçlarını ve millî maçları bu stadda oynanır. 18,000 kişiliktir ve konserlerde 35,000 kişi ayakta durur. Uluslararası standartlara göre küçük olmasına rağmen, Malta'nın en büyük stadyumudur. Bu stad 1980'de inşa edildi ve 1981'de Gzira'daki Empire Stadyumu'nun yerine Malta millî takımının stadı olarak kullanılmaya başlandı. İki adet jimnastik kompleksi vardır, bir kapalı havuza, antrenman odalarına, restoranlara, kafeteryalara ve barlara sahiptir. Roger Lemerre Roger Lemerre (d. 18 Haziran 1941, Bricquebec), Fransız eski millî futbolcu ve teknik direktör. Fransa ve Kuzey Afrika'da birçok takımda görev yapmıştır. Türkiye'de Ankaragücü'nu çalıştırmıştır. Profesyonel futbol hayatına 1961 senesinde CS Sedan takımında başlamıştır. CS Sedan'da 1969 senesine kadar oynamıştır ve bu ekipteki ilk senelerinde Santrafor mevkiinde oynamasına rağmen zamanla Defans'da Libero mevkiinde oynatılmaya başlamıştır ve burada oldukça basarili olmuştur. Zamanla bu mevkii iyicene benimsemiştir ve kariyerin sonuna kadar bu mevkiide oynamıştır. 1969-1970 sezonu için FC Nantes ile anlaşmıştır ve burada iki sene oynamıştır. Bu dönem ardından 1971'den 1973 kadar AS Nancy için oynamıştır. Ardından 1973 senesinde RC Lens transfer olmuştur ve burada iki sezon oynadıktan sonra 1975 senesinde burada aktif futbolu bırakmıştır. Futbolculuk kariyeri boyunca Fransa birinci ligi olan Ligue 1'de tam 444 maçta görev almıştır. Bu dönem boyunca 1965-66, 1967-68 ve 1968-69 sezonlarında olmak üzere üc sefer "sezonun en iyi futbolcusu" ödülü olan Étoile d’Or kazanabilmiştir. Futbolcu olarak takım başında en büyük basarisi 1965 ve 1970 Coupe de France ikinciliğidir. Roger Lemerre 1968 ile 1971 arası toplam altı sefer Fransa millî futbol takımı için oynamıştır. Millî formayı ilk taşıdığı maç, 1968 Marsilya'da Almanya millî futbol takımına karşı oynanan ve 1-1 sonuçlanan maçtır. Teknik direktörlük kariyeri'ne 1975 Red Star Paris takımdan baslar ve burada 1979 kadar görev üstlenir. Bunun ardından bir sezon için RC Lens,iki sezon da Paris FC'si ve iki sezonda Strasbourg'u çalıştırır. 1983-1984 sezonu için Tunus'un en başarılı takımı olan Espérance Sportive de Tunis ile anlaşır. Bu ekibi bir sezon çalıştırdıktan sonra Fransa'ya geri döner ve bir sezon herhangi bir takım çalıştırmayıp 1985-1986 sezonu için tekrar Red Star Paris ile bir sezonluk mukavele imzalar. 1986 sezonunda Fransa Futbol Federasyonu'da değişik antrenör mevkilerinde görev üstlenir ve son olarak Fransa Ordu millî futbol takımını çalıştırmaya baslar. Bu ekiple 1995'te Iran'da düzenlenen Ordu Millî Futbol Takımları Dünya Kupası'nı kazanır. Mart 1996'da Mayıs 1995 kadar Fransa Futbol Federasyonu'ndan maaşsız izin alarak ligde zor durumda olan doğup büyüdüğü yörenin takımı olan RC Lens'i çalıştırır ve bu ekiple ligde kalmayı başarır. 1997 senesinden itibaren Fransa millî futbol takımında yardımcı Antrenör olarak görev yapmaya başlar ve 1998 Dünya Kupası sonrası Fransa millî futbol takımında teknik direktörlüğe getirilir. Fransa ile 2000 Avrupa Futbol Şampiyonası'nı kazandıktan sonra 2002 Dünya Kupası'nda beklentileri veremeyip grup aşamasında turnuvadan elenir ve bunun akıbetinde alinin kötü sonuçtan tek başına sorumlu tutulmasından dolayı görevinden istifa eder. Eylül 2002 den itibaren Tunus millî futbol takımını çalıştırmaya baslar ve bu ekiple 2004 Afrika Kupası'ni kazanır. Turnuvadan sonra Tunus Başbakanı Zine El Abidine Ben Ali tarafından Millî Nişan'a layık görülür ve sözleşmesi 2006 uzatılır. Tunus'la 2006 FIFA Dünya Kupası'na katılmayı başarır. Ancak turnuvadaki üç maçtan sadece bir puan çıkararak elenir. Lemerre Tunus'la Dünya Kupası'nda yaşadığı başarısızlığa rağmen 2008 senesine kadar görevinde kalır ve Temmuz 2008'den itibaren Fas millî futbol takımını çalıştırmaya başlar. Bu görevini Temmuz 2009 senesine kadar sürdürür. Aralık 2009'de teknik direktör Hikmet Karaman ile yollarını ayırma kararı alan Ankaragücü ile 2009-10 sezonu sonuna kadar sözleşme imzalar. Sezon bitimi takımdan ayrılır ve görevini yardımcı antrenörlüğünü yapan Ümit Özat'a devreder. Trevor Horn Trevor Charles Horn (d. 15 Temmuz 1949) İngiliz pop müziği kayıt prodüktörü, şarkı yazarı, müzisyen ve şarkıcı.Houghton-le-Spring, Tyne and Wear, İngiltere'de doğmuştur. Horn, İngiltere'de ve uluslararası birçok ticari başarı yakalamış albüm ve şarkının prodüktörlüğünü yapmıştır. Seal'in "Kiss from a Rose" parçasına yaptığı prodüktörlükle Grammy ödülü kazanmıştır. The Buggles, Yes ve Art of Noise grupları ile liste başarıları yakalamıştır. Aynı zamanda ZTT Records, Sarm Studios ve bir müzik dağıtım şirketi olan Perfect Songs, şirketlerinde önemli pay sahibidir. Bu üçlü SPZ şemsiyesi altında toplanmıştır. Cihat Erbil Cihat Erbil (1 Haziran 1946; Alpullu, Kırklareli - 15 Ağustos 2011, İstanbul), Türk futbolcu ve teknik direktör. 15 Ağustos 2011 tarihinde uzun süredir mücadele ettiği hastalığına yenik düşerek İstanbul'da 65 yaşında hayatını kaybetti. Cenazesi 16 Ağustos 2011'de Fenerbahçe Camii’nde öğleyin kılınan cenaze namazından sonra kabri Karacaahmet Mezarlığında defnedildi. Cihat Erbil'in futbolculuk kariyeri kayıtlara göre ilk olarak 1966'de İstanbul'un 2. Lig takimlarından Sarıyer'de başlamaktadır. Burada bir sezona yakın oynadıktan sonra sezonun son haftalarında Bandırmaspor'a transfer olmuştur. Bu Bandırmaspor'da 1967/68 sezonu'nun sonuna dek oynadıktan sonra 1. Lig ekiplerinden Mersin İdman Yurdu'na transfer olmustur. 1975 senesinde Mersin İdman Yurdu'da oynarken kanser teşhisi konulmuştur ve futbol oynamamasi tavsiye edilmiştir. Fakat Erbil futbola devam etmiştir. Nitekim, 1975 sezonunda bir lig maçında koluna çivili bir krampon darbesi almasiyla kolunda oluşan yaranın bir türlü iyileşmeyerek kansere dönüşmesi sonucu üst üste çeşitli ameliyatlar geçiren ve futboldan kopmak zorunda kalan Cihat Erbil için o dönemde Milliyet gazetesinin önderliğinde bir yardım kampanyası düzenlenmiş ve bu kampanyaya katılım bir hayli yoğun olmuş, günlerce gazete sayfalarında yer almıştır. Zorunlu olarak futbolu bırakmak zorunda kaldıktan sonra antrenörlük yapmaya karar veren Erbil, günümüze kadar birçok Süper Lig ve 1. Lig ekibinde görev almıştır. Çalıştırdığı takımlar arasında Galata SK (1981-1984), Gaziosmanpaşa, Zeytinburnu, Göztepe, İstanbul Başakşehir, Vanspor, Kartalspor, Karabükspor ve Adanaspor gibi tanınmış ekipler de vardır. Kisoro Kisoro, Afrika ülkesi Uganda'da yer alan bir şehirdir. Ülkenin güneybatı kesiminde yer alan şehir, Batı Bölgesi'nde yer alan aynı isimli Kisoro ilçesinin merkez şehri konumundadır. Şehirde 2014 resmi sayım sonuçlarına göre 17.561 kişi yaşamaktadır. Şehir ülkenin en güneybatı bölgesinde yer almakt olup, Uganda'nın komşu ülkeler ile üçlü sınır oluşturduğu Kongo Demokratik Cumhuriyeti ile Ruanda'ya çok yakın bir konumda bulunmaktadır. Virunga Dağları'nda bulunan Mgahinga Gorilla Ulusal Parkı bölgenin ve şehrin önemli turizm merkezlerinden birini oluşturmaktadır. Mgahinga Gorilla Ulusal Parkı Mgahinga Gorilla Ulusal Parkı, güneybatı Uganda'da,