Bölgesi'nin batı bölümlerinden geçen bir nehir. 815 kilometresi Kazakistan sınırlarında olmak üzere toplam 1439 kilometre uzunluğundadır. Kaşgarlı Mahmud, Divân-ı Lügati't-Türk'te ""İla: Bir ırmak adıdır. Türklerden Yağma, Toxsı ve Çiğillerden bir bölüğün indiği bir deredir. Bu ırmak Türk illerinin Ceyhun'udur."" ve ""قازسڤى Kaz suwı" "الا Ila = Ilı deresine akan büyük bir çay. Bu adın verilmesinin sebebi, Afrasyab'ın kızının bunun kenarında bir kale yaptırmasıdır; bu ad oradan kalmıştır."" diye tanımlanmıştır. Siyasi olarak Yedisu bölgesi ("Yedi Nehirler"' -Havzası) günümüzde büyük bir bölümü Kazakistan'da Almatı Eyaleti içinde, güney ve güneydoğusundaki kenar bölgeleri de Kırgızistan ile Çin'nin Sincan Uygur Özerk Bölgesindedir. Balkaş Gölü'ne döküldüğü yerde muazzam bir delta yapar ve çevresinde yağmur ormanı gibi gür bitki örtüsü oluşmasını sağlar. 1965 - 1980 yılları arasında Kapçagay Hidroelektrik Güç Santrali bu nehir üzerinde kurulmuştur. Nehrin yirmi kilometre kadar aşağılarında "Tamgaly" adı verilen kaya çizimleri vardır. Tamgaly Kazakça'da "harfli" "harfler bulunan" mânâsına gelir. Ana kaynağı olan Künes Sincan Uygur Özerk Bölgesi içindeki Tanrı Dağları'nın 5.500 metre yüksekliğine kadar ulaşan Narat ("Khaliq tau") ve buzullarla kaplı Erenhaberg Shan ("Ereen Chabarg") gibi parça dağlarının arasından doğar. İli Nehri'nin kendisi yaklaşık olarak şimdiki Gulca ("Yining") şehrinin otuz mil doğusundan başlar. Ana sağ kaynağı doğudan gelen Künes ve batıdan gelen sol kaynağı Tekes Nehri'dir. Yerel dilde, kollarına Iklık, Ösök, Kaş denilir. İli Nehrinde, ("Acipenser nudiventris"), Sazan balığı ("Cyprinus carpio carpio"), ("Cyprinus carpio haematopterus"), Sazangiller "Cyprininae" alt-familyasından ("Ctenopharyngodon idella"), ("Diptychus maculatus"), ("Carassius gibelio"), "Triplophysa strauchii", "Triplophysa stoliczkae" "Triplophysa dorsalis" çoprabalığı dört cinsi ve "Barbatula labiata" gibi tatlı su balık türleri yaşar. İli vadisi, İli nehri boyunca verimli tarım alanlarıdır. Nehir boyunca birçok yerleşim birimi meydana gelmiştir. Nehir ve vadisi Orta Asya'nın geçmişinde önemli bir yere sahiptir. Solonlar, Çin hükûmeti tarafından İli vadisi'nin korunması için buraya yerleştirilmiş olan Daur'lar adlı topluluğu oluşturan Tunguz boylarından biridir. Turän nehri ve Korgos nehirleri arasına (İli nehrinin sağ sahilinde) yerleştirilmişlerdir. Karaoğlan The Tornados The Tornados, 1960'ların başarılı enstrümantal rock yapan gruplarından biridir. En ünlü şarkıları Telstar Amerikan müzik listelerinde ilk defa bir İngiliz şarkısı olarak birinci sıraya yerleşmişlerdir. Grubun bas gitaristi Heinz Burt gruptan ayrılınca dağılmışlardır. Buyruldu Buyruldu, Osmanlı devlet teşkilatında sadrazamlık, beylerbeylik gibi yüksek makamlardan resmi evrak üzerine yazılan ve bazen de ayrı olarak divânî hatt ile yazılmış emirleri içeren belgelere denir. Sadrazamlık makamından verilen buyrulduya Buyruldu-i Samî, diğerlerine Buyruldu-i Alî denir. Türkçe "buyurmak" mastarından yapılmış bir isim olan buyruldu, Osmanlı diplomatiğinde sadrazam, vezir, defterdar, kaptan paşa, beyler beyi, vs. yüksek rütneli vazifelilerin, kendilerinden aşağı mevkilerde bulunanlara gönderdikleri emirler için kullanılan bir terimdir. Bu belgelerdeki "buyruldu" özel bir yazılış şekli vardır. 16. yüzyıldaki bazı belgelerde buyruldu kelimesinin çok açık ve okunaklı şekilde yazıldığı görülmektedir. Ancak yazıda sürati sağlanmaya çalışılması dolayısı ile önce "vav"dan sonraki harfler birer diş haline gelmiş sonra "b" ve "vav" da asli şekillerini kaybetmişlerdir. Buyruldu kelimesi nihayet başlangıç çizgisi aşağıdan yukarı doğru çıkıp tekrar inen ve kalem kardırmadan birbirine bitişik beş veya altı diş yahut "u" dan meydana gelen ve sonuncunun ucu yukarı doğru kıvrılıp uzayan bir klişe haline gelmiştir. 17. ve 18. yüzyıllarda bu klişede pek bariz değişiklik görülmez. Aslında kelimenin ilk şekli bilinmese işaretin "buyruldu" okunması da pek mümkün değildir. Bu klişe aynı tarihlerde farklı kalemlerden çıkan belgeler üzerinde bir birinden biraz farklı yapılabildiği gibi zaman içinde biraz değişiklik göstermiştir. bunda değişik kâtiplerin ellerinden çıkmış tesiri inkar edilemez. Ancak merkez ve taşra evrakı üzerindekiler arasında fazla fark görülmemesi, başka bir ifadeyle merkezdeki değişikliklerin taşraya da aynen aks etmesi de ilgi çekicidir. Daha küçük bir alana yerleştirilen buyruldular da, klişenin sonundaki "kuyruk" da diye bileceğimiz uzantı kısa olduğu halde muameleli arzuhaller konanlarda kuyruğun sola doğru epey uzatıldıktan sonra yukarıya doğru kıvrıldığı görülmektedir. bu suretle emrin bazı kelimeleri kuyruğun içinde kalmaktadır. 19. yüzyılın ilk yarısında buyruldu klişesi daha önceki asırlardan kolaylıkla ayırt edilebilir bir forma sokulmuştur. şöyle ki; başlangıç çizgisi yukarıya doğru biraz uzatılırken dişler sıkıştırılıp küçültülmüştür. Buyrulduları 1- Şekil bakımından bayaz üzerine buyrudular ve telhis/takrir, arz üzerine buyruldular 2- Yazıldıkları yer bakımından merkez ve taşrada yazılanlar olarak ayırmak mümkündür. Oomph! OOMPH!, Alman endüstriyel metal grubudur. 15 yılı aşkın bir süredir Endüstriyel Metal'in bayrağını zirvede tutan grupların başında gelir Oomph!. Dero, (Vokal, Davul) Crap (Gitar, klavye) ve Flux (Gitar, sample, mixing, prodüktör) 1989 yılında bir araya gelip Oomph!'u oluştururlar. 1992 çıkışlı EBM(electronic body music) müziğin başyapıtlarından sayılan kendi ile aynı adlı albümlerinden sonra 1994 çıkışlı "Sperm" albümüyle daha türün adı bile konulmamışken Endüstriyel Metal'in en önemli işlerinden birini ortaya koyarlar. Ayrıca Almanya'nın 90'larda dünya müziğine hediye ettiği Neue Deutsche Härte (Yeni Alman Sertliği) akımının öncülüğünü yaparlar. Bugün bu akımın geniş kitlelerce tanınması sağlayan Rammstein, kendilerinin de açıkça belirttiği gibi, müziğe başlarken Oomph!un etkilerini kullanır. Onların ortaya koydu bu farklı müziği tanımlamak için o dönem, "Elektro Metal", "Metal Dans" gibi fazlasıyla kafa karıştırıcı pek çok isim ortaya atılır. Grup nihayetinde hakettiği popülerliği 1996 çıkışlı "Wunschkind" albümüyle yakalar. Albüm sonrası geniş çaplı Avrupa turnesi sonunda başlar. Sonrasında gelen albümleri Oomph!'un yükselişini belki yavaş ama emin adımlarla gerçekleştirir. Elbette ki 2004 çıkışlı "Wahrheit oder Pflicht" albümü ve tabii ki hit single "Augen Auf" Almanya dışında da yeni hayranlar edinmesini sağlar grubun. Albümden ardı ardına çıkan hit single'lardan sonra yayınlanan 2006 çıkışlı GlaubeLiebeTod albümü, grubun endüstriyel metalin zirvesindeki yerini iyice sağlamlaştırır. Her ne kadar albümün çıkış single'ı "Gott ist ein Popstar", sözleri nedeniyle çeşitli yarışmalardan çıkarılsa ve büyük tepkiler alsa da. Aynı yıl yayınladıkları "Delikatessen" adlı toplama albümleri ve kısa süre sonra grubun kariyerindeki ilk DVD olan "Rohstoff" grubun 20 yıllık müzik yolculuğunun bir destansı özeti olur. "Başkalarının ayak izlerini takip ettiğiniz sürece asla iz bırakamazsınız" demiştir Dero bir röportajında. Bu cümleyi doğrularcasına sürekli yeni şeyler deneyen, tutan soundu sırf bu yüzden tekrar etmeyen grup, belki de Dünya çapındaki hak ettiği popülerliği bu yüzden yakalayamadı. Ancak bu onların sadık hayranlarının umrunda olmadığı gibi, onların da pek umurlarında değil. Son olarak 11. Stüdyo albümleri "Des Wahnsinns fette Beute'" piyasaya sürüldü. Mürâsele Mürâsele, Osmanlı Devleti'nde kazaskerlerin kadılara, kadıların naiblere gönderdiği tayin ve yetkilerini bildiren yazılara denir. Kazasker müraselesine özel olarak kazasker buyruğu da denirdi. Tezkire (belge) Tezkire,(Arapça: تذكرة ) Osmanlı Devleti'nde aynı şehirde bulunan resmi daireler arasında yapılan yazışmalara denir. Tezkireyi, tahrirattan ayıran başlıca husus tezkirelerin mühürsüz oluşu, imza ile bitirilmesidir. Sadaret tezkirelerine, arz tezkiresi de denir. Trinidad ve Tobago millî futbol takımı Trinidad ve Tobago millî futbol takımı, Trinidad ve Tobago'yu uluslararası organizasyonlarda temsil eden futbol takımıdır. MenÅŸur Menşur, Osmanlı Devleti'nde padişah tarafından vezir, beylerbeyi gibi yüksek rütbeli memurların atanmasına ilişkin verilen özel beratlara verilen isim. Sadece Osmanlı'da verilmez. Bu ferman Abbasi Halifeliği döneminde halifenin Selçuklu hükümdarlarını meşruluğunu tanımak ve yaymak için çoğu zaman Bağdat'tan payitahta elçiler yahut görevliler aracılığı ile yollanırdı. Hükümdar hilat giyer, kılıç kuşanır ve bu fermanı teslim alırdı. Sultan Alp Arslan 1064 yılında bu menşurlardan birine malik olmuştu. Kaime Kaime ÅŸu anlamlara gelebilir: Kaime (belge) Kaime, Osmanlı'da sadrazam ve yüksek rütbeli memurlar tarafından yazılan veya iki daire arasında ilmühaber niteliği taşıyan yazı. Klasik dönemde üst makamdan alt makama yazılan yazılara kaime, tersine arîza denirdi. Pest (il) Pest (il). Eyaletin yüzölçümü 6.394 km², nüfusu 1.077.300'dir. Bölgeye bağlı 40 kasaba vardır. Fetihnâme Fetihnâme, Osmanlı İmparatorluğu'nda önemli bir savaş kazanıldığında bunu diğer İslam devletlerine, hanlara, prenslere, vali ve şehzadelere bildiren fetih mektuplarına denir. Genellikle süslü yazılardır. Güzel yazı örnekleri olarak münşeât mecmualarında yer almıştır. EmirnÃ¢me Emirnâme, Osmanlı İmparatorluğu'nda şeyhülislamlık makamı gibi yüksek makamlar ve nezarethanelerden, vali, mutasarrıf gibi mülki ve askeri erkana yönelik yazılan belgelere denir.Sadrazamlık makamından çıkanlara, emirnâme-i sami, meşihat makamından çıkanlara emirnâme-i alî, diğerlerine ise tahrirat-ı aliyye denirdi. Ã‡elebi Sultan Çelebi Sultan, Osmanlı Devleti'nde şehzadelerden sancak ve vilayetlerde valilik edenleri hakkında kullanılan unvan. I. Mehmet padişah olduktan sonra da bu unvanı kullanmış, tarihe Çelebi Sultan Mehmed olarak geçmiştir. Bayıldım Kasrı Bayıldım Kasrı, Dolmabahçe Sarayı'nın arka tarafında yokuşun üzerinde bulunan kasır. 18.yy kasırlarındandır, II. Mahmut zamanında son haline almıştır. Genellikle Ramazan ayında padişah tarafından verilen iftar yemekleri ve bazı sultan düğünleri burada olmuştur. Baranya (il) Baranya; Macaristan'ın güney bölümünde, Hırvatistan sınırında bulunan bir ildir. Merkezi Pécs şehridir. Hafız Paşa Topu Hafız Paşa Topu, Kırım Savaşı sırasında 1854 yılında Hafız Paşa'nın yaptığı, kendi adıyla adılan altı yivli bir tür top. Tophane'de imal edildi. Kırım Savaşı'nda kullanıldı, Erzurum'a ve civar vilayetlere de muhtelif adetlerde yollandı. Altı yivli olarak yapılan ilk top olması sebebiyle dikkat çekmiş, Osmanlı içinde ve dışında imal edilecek dönem toplarına da ilham kaynağı olmuştur. Yine Hafız Paşa tarafından icad edilen, Hafız Paşa Şeşhanesi (altılısı) olarak anılan bir tüfek de vardır. HajdÃº-Bihar Macaristan'ın doğu bölgesinde merkezi Debrecen olan vilâyet. Nüfusu 549,000'dir. Şehrin yüzölçümü ise 6211 km²dir. 1996 CONCACAF Altın Kupa 1996 CONCACAF Altın Kupa, üçüncü CONCACAF Altın Kupa'tır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 10 Ocak ve 21 Ocak 1996 tarihleri arası ABD'de gerçekleşmiştir. Her gruptan en iyi takım ve en iyi ikinci olan takım yarı finale çıkmıştır. Bu yıl Brezilya'nın katılımıyla, ilk defa CONCACAF'a üye olmayan bir millî takım bu turnuvada yer almış oldu. 11 Ocak 1996, San Diego 14 Ocak 1996, San Diego 16 Ocak 1996, Orange County 10 Ocak 1996, Orange County 12 Ocak 1996, Los Angeles 14 Ocak 1996, Los Angeles 10 Ocak 1996, Orange County 13 Ocak 1996, Orange County 16 Ocak 1996, Orange County 18 Ocak 1996, Los Angeles 19 Ocak 1996, San Diego 21 Ocak 1996, Los Angeles 21 Ocak 1996, Los Angeles 4 gol 3 gol Pinneberg Pinneberg, Almanya'nın kuzeyinde Schleswig-Holstein eyâletinde bir kent. Schleswig-Holstein eyâletinin güneyinde, Hamburg'un kuzeybatısında yer alır. Kent merkezinin yanı sıra Quellental, Thesdorf, Eggerstedt, Pinnebergerdorf (Pinneberg-Nord) ve Waldenau-Datum ilçelerinden meydana gelir. Pinnau ve Mühlenau isimli iki nehir Pinneberg'de birleşir. Pinneberg ilk kez 1351 yılında kayıtlara geçti. 1200 yılında bölgede yapımı tamamlanan bir kale, Schauenburg ve Holstein dükü VIII. Adolf tarafından ele geçirildi. Pinneberg, uzun yıllar bölgenin idarî merkezi olarak hizmet verdi. 1472 yılında Pinneberg kalesinin yerine, rönesans usulü bir şato inşa edildi. 1627 ve 1657 yıllarında ağır hasar gören şato, 1720'de yıkıldı. Ernst Georg Sonnin tarafından bu şatonun yerine inşa edilen "Drostei" binası, barok mimarînin kentteki önemli örnekleri arasında kabul edilir. Drostei günümüzde bir gençlik merkezi olarak hâlâ hizmet vermektedir. 1875'te bağımsız hâle gelen kentin gelişimi yavaş oldu. 1905 yılında Pinneberger Dorf (Pinneberg-Nord), 1927'de de Thesdorf ve Waldenau ile birleştirildi. 1945'ten itibaren özellikle Prusya'nın doğusundan gelen savaş göçmenleri Pinneberg'in nüfusunu ikiye katladı. İstiklal (anlam ayrımı) Engin İpekoğlu Engin İpekoğlu (d. 7 Haziran 1961, İzmir), Türk eski futbolcu ve teknik direktör. Futbolculuk döneminde kaleci pozisyonunda görev almıştır. Futbola Avusturya'nın Prater SV kulübünde başladı. 1982 yılında Sakaryaspor'a transfer oldu. 1987-88 sezonunda Sakaryaspor'un UEFA Kupa Galipleri Kupası'nda Macar takım Spartakus ile oynanan maçta gösterdiği başarıyla takımın 2.tura yükselmesinde büyük rol oynadı. 1989-90 sezonu öncesi Beşiktaş'a 1991-92 sezonunda Fenerbahçe'ye geçti. Çanakkale Dardanelspor ve Türkiye millî futbol takımının kaleciliğini yaptı. Beşiktaş'ta 2 lig, Fenerbahçe'de ise 1 lig şampiyonluğu yaşadı. 2000 yılında Fenerbahçe'nin 3. kalecisiyken futbol kariyerine son verdi. Millî futbol takımımızın deplasmanda oynadığı Doğu Almanya maçında kaleci Fatih Uraz'ın sakatlığı sebebiyle kaleye geçti ve kurtardığı penaltıyla maçın kahramanı seçilerek millî takım kalesinin değişmez ismi oldu. 32 kez A millî takım kalesini korudu. İlk olarak yardımcı antrenörlük yapan İpekoğlu Bursaspor'da teknik direktörlük yaptı. Karşıyaka Teknik direktörlüğünden Futbolcuların alacaklarını istemesi nedeniyle görevinden alındı. Daha Sonra Kocaelispor'da Kayhan Çubuklu'nun görevden alınmasıyla 1. Lig'in bitmesine 3 hafta kala bu takımla anlaştı. Kocaelispor takımı 1. Lig şampiyon olarak Süper Lig'e yükseltti. Süper Lig başlangıcında aldığı farklı mağlubiyetler ve son olarak Türkiye Kupası'ndan elenmesi sonucu görevine Başkan Serhan Gürkan tarafından son verildi. 25 Kasım 2008'de Sakaryaspor ile 2,5 yıllık sözleşme imzalayan Engin İpekoğlu hedeflerinin "bu sezon ligde kalmak. Gelecek yıl Play-Off oynamak, bir sonraki sezon ise şampiyon olmak” olarak gösterdi. 2012-13 sezonundan itibaren Bank Asya 1. Lig takımlarından Denizlispor'u çalıştırmaktadır. 2012-2013 sezonu yaz transfer döneminde Denizlispor ile 1 yıllık sözleşme imzaladı. Fakat 2 Kasım 2012 tarihinde yönetimin görüş ayrılıkları sebebiyle 9 lig maçında 11 puan toplayan ve Türkiye Kupasından elenen Denizlispor'da Engin İpekoğlu'nun görevine son verildi. 2013 yılında ise Fethiyespor teknik direktörlüğüne getirilen İpekoğlu, ilk maçına 4 Aralık 2013 tarihinde oynanan Fenerbahçe karşısında çıktı. Bu maçı 2-1 kazanan Fethiyespor, Fenerbahçe'yi eleyerek büyük bir başarı elde etti. 2015-16 sezonu başlarında 1. Lig ekiplerinden Adanaspor ile anlaşan İpekoğlu, 20 maçta alınan 16 galibiyet 3 beraberlik ve bir yenilgi ile takımının ligin bitimine üç hafta kala Süper Lig'e çıkmasında önemli rol oynadı. 18 Ağustos 2016 tarihinde ligin başlaması öncesinde Adanaspor'la yollarını ayırdı. 2016-17 sezonu 7. haftasında Erkan Sözeri'nin yerine Adana Demirspor teknik direktörlüğüne getirildi. Mehmet Mehmet, İslam peygamberi olan Muhammed'in adından türemiş Türkçe bir erkek adıdır. İsim önce Mehemmet olmuş, sonra Mehmet olarak okunmaya başlanmıştır. Türkiye'de en çok kullanılan erkek adıdır. Mehmet ismi Muhammed ismi'nin kısaltılmış halidir. Mehmet isminin anlamı yerde ve gökte övülen demektir ve anlamı Muhammed ismiyle aynıdır. Gediminas Kirkilas Gediminas Kirkilas (d. 30 Ağustos 1951), Litvanyalı siyasetçi ve Litvanya'nın 11. Başbakanı. 1972-78 arasında zorunlu askerî görevinden döndükten sonra birçok kültürel anıtın (Verkiai Sarayı gibi) özellikle içlerinin altın kaplamayla restore edilmesinde çalıştı. 1978- 1982 yılları arasında siyasi bilimlerde öğrenciydi. Mezuniyetinden sonra Litvanya Komünist Partisi'ne katılıp çeşitli mevkîlerde bulundu. Algirdas Brazauskas partinin genel başkanı olduktan sonra Kirkilas onun basın sekreteri olmuştur. 11 Mart 1990'da bağımsızlığın ilanından beri Kirkilas devlet hususlarında bulunmuş ve Litvanya parlamentosunun gizli oy açık seçim sistemiyle 4 kez seçilmiştir (1992, 1996, 2000 ve 2004). 7 Aralık 2004 günü Litvanya'nın Savunma Bakanı olmuştur. 2004'te MBA (İşletme Yöneticiliği Mastırı)'ini Vilnüs'teki Uluslararası İşletme Okulu'ndan almıştır. 2012 yılı itibarıyla Meclis Başkan yardımcısıdır. Oksimoron Oksimoron, birbiriyle çelişen ya da tamamen zıt iki kavramın bir arada kullanılması ve bu şekilde oluşturulmuş ifade. Bazen anlamı kuvvetlendirmek için veya edebî sanat yapmak amacıyla kullanılır; bazen de halihazırda kullanılan bir kavramı eleştirmek veya alaya almak için kullanılır. Oksimoronlara sıklıkla sıfat tamlamalarında rastlanır. Bununla birlikte -paradokslar gibi- oksimoron barındıran cümleler de mevcuttur. Türkçeye Fransızca'dan geçen kavramın kökeni Yunanca oxus (keskin) ve môros (aptalca) sözcükleridir. Veteriner tÄ±p Veteriner tıp; hayvan hastalıkları, bozuklukları ve yaralanmalarının önlenmesi, teşhisi ve tedavisi uygulamalarının yanı sıra hayvan besleme, genetik ıslah, hijyen ve gıda güvenliği, salgın hastalıkların önlenmesi, insan ve çevre sağlığı konularıyla ilgilenen bir tıp alanı. Veteriner tıbbı, evcil ve vahşi tüm hayvan türlerini kapsayacak kadar geniştir. Veteriner tıp uygulamaları hayvan sağlığının yanı sıra doğrudan ve dolaylı olarak insan sağlığına da etki etmektedir. Dünyada birçok farklı türde canlı bulunduğundan ve canlıların birçok anatomik ve fizyolojik farklılıklara sahip olduklarından, Veteriner tıp bilimi, eğitimde ve uygulamada karşılaştırmalı (comparative) yöntemleri temel almıştır. Veteriner tıp uygulamaları genelde profesyonel gözlem dahilinde yapılmaktadır, profesyonel uygulamalar veteriner hekim tarafından ve bazen de yardımcı veteriner sağlık çalışanları tarafından yapılır. Nalbantlık gibi bazı uygulamalar ise Veteriner hekim gözetimi olmadan da yapılmaktadır. Veteriner tıp bilimi zoonoz hastalıklar (insanlara hayvanlardan bulaşan hastalıklar) konusunda, gıda güvenliği konusunda ve dolaylı veya doğrudan insan sağlığını etkileyen konularda temel araştırmalar yapar. Veteriner hekim bilim insanları, araştırdıkları konuya göre epidemiyologlar, biyologlar, beşeri hekimler ve diğer sağlık ve doğa bilim insanlarının yanı sıra hayvan refahı konularında mühendisler ile iş birliği yapabilirler. Çalışmalarında etik olarak hayvan refahı konusuna dikkat ederler. "Kahun'un mısır papiruslarında" (1900 BCE) ve eski Hindistan'da Veda literatüründe veteriner tıpla ilgili ilk yazılı kayıtlar bulunmuştur.[1] (Shalihotra) ( Budizm) Hindistanın ilk Budist imparatorluğunun Asoka Fermanları'nda: "Her yerde Kral Piyadasi (Büyük Asoka) hayvanlar için ve insanlar için kullanılan iki çeşit ilaç yapmıştır (चिकित्सा). O insanlar ve hayvanlar için nerede şifalı bitkiler var ise, oradan alıp yetiştirilmesini emretti" yazmaktadır.[2] Antik Yunan'da ise bir veteriner cerrah olan Agathotychus'a rastlanır. Ekonomik değerleri nedeniyle, ilk düzenli tedavi uygulamalarında atlar üzerine odaklanılmıştır. Orta çağda, nalburlar nalburluk ile diğer genel konuları birleştirerek At hekimliğinin ilk örneklerini sunmuşlardır. 1356'da Londra Belediye Başkanı, şehirdeki atların kötü bakım koşullarından endişe etmiş ve Londra şehrinin yedi mil çevresine kadar olan nalbantlar arasında bir dernek kurdurarak yapılan uygulamaların standartlaşmasını sağlamıştır. Bu dernekleşme 1674 yılında Nalbantların Saygıdeğer Şirketi'nin kurulmasıyla sonuçlanmıştır. Bu arada, Carlo Ruini'nin "Anatomia del Cavallo" ("At Anatomisi") kitabı 1598 yılında yayınlandı. Bu kitap, insan olmayan bir türün anatomisine ilk kapsamlı tez oldu. İlk veteriner fakültesi Claude Bourgelat tarafından kuruldu, 1762 yılında Lyon'da eğitime başladı. Fransız sürüleri sığır vebası nedeniyle kırılıyordu ve Bourgelat bu duruma bir çare aramaktaydı, bunun sonucunda Veteriner fakültesi kuruldu. Veteriner hekimliği sanatı ve mesleği gelişme gösterdi ve kısa süre sonra veba salgını baskılandı. 1783 yılında tarım ve endüstriyi desteklemek için Odilham Tarım Derneği kuruldu, ve Britanya'da Veteriner hekimlik mesleğinin kurulmasında önemli rol oynadı. Derneğin kurucu üyelerinden olan Thomas Burgess, hasta hayvanların daha düzgün şartlarda bakımı ve tedavisi için bir kampanya başlattı. 1785'te bir dernek toplantısında "rasyonel bilimsel ilkeler üzerine Nalbantlık çalışmalarının" teşvik edilmesi kararı alındı. Veteriner hekimlik mesleğinin profesyonelleşmesi 1790 tamamlandı, Fransızlardan gelen eğitmenler ile beraber Londra'da yeni bir veteriner fakültesi kuruldu[4] 1844'teki Kraliyet Tüzüğü ile Kraliyet Veteriner Hekim Koleji kuruldu. Birleşik Devletler'de ilk veteriner fakültesi 19. yüzyıl başında Boston, New York'ta ve Philadelphia'da kuruldu. Veteriner bakım ve hekimlik uygulamaları genellikle bir Veteriner hekim tarafından yapılır. Bu unvan genellikle beşeri hekimlikle eşdeğer bir unvandır ve yüksek lisans eğitimi gerektirir. Birçok ülkede, Veteriner tıp uygulamalarını Veteriner hekimler veya Veteriner hekimlerin gözetiminde, yardımcı veteriner sağlık çalışanları yapabilmektedir. Veteriner hekim unvanı alabilmek için veteriner fakültesi eğitimini bitirmek ve mesleği düzenleyici kuruluşa kaydolmak gereklidir. Bu şartları sağlamadan uygulama yapan kişiler suç işlemiş olurlar. Birçok Veteriner hekim klinik ortamda çalışır ve hayvanları doğrudan tedavi eder. Bu tedavi ve uygulamalar genel olarak birçok türü kapsayabilir veya hekim belli bir türde kendini geliştirebilir (kedi-köpek, çiftlik hayvanları vb) ya da belli bir alanda uzmanlaşabilir (dahiliye, cerrahi, hayvan besleme vb.) Beşeri sağlık çalışanlarında olduğu gibi, Veteriner hekimler de etik kurallara uygun çalışmak durumundadırlar, kulak estetiği ve sessizleştirme gibi bazı uygulamaların etik olup olmadığı hâlen tartışma konusudur. Yardımcı veteriner sağlık çalışanları (Veteriner hemşireleri, Veteriner sağlık teknisyen ve teknikerleri), Veteriner hekimlere yardımcı olurlar veya kendi çalışma kapsamlarındaki uygulamaları yaparlar. Beceri ve niteliklerine bağlı olarak bazı küçük cerrahi uygulamaları da yapabilirler. Yardımcı veteriner sağlık çalışanlarının görev ve sorumlulukları ülkelere göre değişiklik gösterebilmektedir. Ergonomi Ergonomi; insanın fiziksel ve psikolojik özelliklerini inceleyerek insanın makine ve çevre ile olan uyumunu doğal ve teknik olarak araştırma ve geliştirme çalışmaları topluluğudur. Yunanca'da Ergo iş, nomos ise yasa anlamına gelmektedir. Ergonomik deneyimler insanlığın oluşumundan bu yana gözlemlenmektedir. Ancak bunu bilimsel hale getirilmesi F.W.Taylor tarafından yapılmıştır. Mühendis ve psikolog olan Gilberth'ler ise hareket konusunda çalışmalar yapmışlardır. 1913 yılında ergonomiyle alakalı ilk kitap olan Munsterberg'in "Endüstriyel Etkinliklerde Psikoloji" adlı kitabı yayınlanmıştır. Cambridge Üniversitesi ise 1921 yılında ilk deneysel psikoloji laboratuvarını kurmuştur. İkinci Dünya savaşında mühendis ve diğer çalışanların uygun olmayan şartlarda çalıştırılması; savaştan sonra görev ve ortamın insan şartlarına göre düzenlenmesi gerektiğini ortaya koymuştur. Ergonomi ilk olarak 1949 yılında Murrell tarafından Oxford Üniversitesinde birçok biliminsanıyla görüştüğü sırada önerilmiş ve kabul edilmiştir. 1961 yılında Stockholm'de Londra'da uluslararası bir ergonomik kurul kurulma kararı alınmıştır. 1960'ların sonlarına doğru İTÜ ve Çalışma Bakanlığı Türkiye'de ergonomi alanında incelemelere başlamışlardır. Ders olarak ilk kez 1971 yılında İstanbul Teknik Üniversitesi Endüstri Mühendisliği bölümünde okutulmaya başlanmıştır. Ergonomi ile sinirbilimin birleşiminden oluşan nöroergonomi kavramı ise ilk kez 1998 yılında Raja Parasurman’in yazdığı kitapta kullanılmıştır. Lisansüstü Lisansüstü, üniversite enstitülerinde dört yıllık lisans (yetkinlik) eğitiminin ardından yapılan ve uzmanlaşmaya yönelik ek eğitimdir. Akademik derece olarak lisansın üzerindedir. Bir lisansüstü program; yüksek lisans, doktora veya sanatta yeterlik unvanlarına yönelik belirli sayıda ve belirli muhteva ve adları taşıyan zorunlu ve seçmeli dersler ile doktora yeterlik sınavı, sanat yeterliği sınavı, tez, sanat eseri ve uygulamalardan oluşur. Lisansüstü eğitimi tezli veya tezsiz olabilir. Tezli lisansüstü eğitiminde, enstitü tarafından belirlenen dersler tamamlanmalı, yüksek lisans için üç, doktora ve sanatta yeterlik için beş öğretim üyesinden oluşan jüriye, öğrenci tez çalışmalarını sunmalı ve başarılı olmalıdır. Postane Baskını 1916 İrlanda Postane Baskını, İrlanda bağımsızlık mücadelesinde önemli bir safhadır. 24 Nisan 1916 yılında İrlandalı direnişçiler büyük bir ayaklanma başlattılar (Paskalya Ayaklanması). Yaklaşık 2.000 gönüllü ile başlayan direnişe İngilizler çok sert cevap verdiler. 16.000 İngiliz askeri, ağır silahlar ve deniz gücü ile saldıran İngilizler çoğunluğu sivil 500 İrlandalıyı öldürdüler. Ayaklanmanın önde gelenleri Dublin Genel Postanesi'ni ele geçirdiler ve bu sembolik bir önem kazandı. Gönüllüler Postane'ye İrlanda bayrağını çekerek bağımsızlıklarını da ilan ettiler. Tüm bu olaylar İngiltere I. Dünya Savaşı'nda iken yaşandı. Ayaklanmaya silah desteğini ise Almanya verdi. Bahtiyar Vahapzade Bahtiyar Vahabzade (, 16 Ağustos 1925, Şeki – 13 Şubat 2009, Bakü), Azerbaycanlı şair ve yazar. Bahtiyar Mahmud oğlu Vahabzade, 16 Ağustos 1925 tarihinde Şeki'de doğdu. 9 yaşında ailesiyle beraber Bakü'ye taşındı. İlk ve orta öğrenimini bu şehirde tamamladı. 1942 yılında girdiği Bakü Devlet Üniversitesi Filoloji Bölümü'nden 1947 yılında mezun oldu ve aynı bölümde öğretim üyesi olarak ders vermeye başladı. 1964 yılında tamamladığı ünlü Azeri şair "Samed Vurgun'un hayatı ve yaradıcılığı" isimli monografisi ile filoloji doktoru unvanını aldı. 1980 yılında "Azerbaycan İlimler Akademisi" üyeliğine seçilen Vahabzade, 2001 yılında emekli olana kadar üniversite de ders vermiştir. Vahabzade, 1960'larda başlayan özgürlük hareketlerinin öncülerindendir. Bu konuda kaleme aldığı 1959 tarihli "Gülistan" isimli şiirinde, ikiye bölünen (İran ve Rusya) "Azerbaycan" halkının yaşadığı felaketleri anlatmıştır. Adı geçen eserinden dolayı 1962 yılında milliyetçi damgası vurulan şair 2 yıllığına üniversitedeki görevinden de uzaklaştırılmıştır. Bu olumsuzluklara ve Sovyet rejiminin baskılarına rağmen özgürlük mücadelesinden hiç yılmamıştır. Azerbaycan halkının sıkıntılarını konu ettiği pek çok eserini yurt dışına kaçırarak yayınlanmasını sağlamıştır. 1960 yılında başlayan özgürlük hareketine kayıtsız kalamayan Vahabzade,bu konu için kaleme aldığı "Gülistan" isimli şiirinde İran ve Rusya olmak üzere ikiye bölünen Azerbaycan Türkleri'nin yaşadığı felaketleri dillendirmiştir.1962 yılında milli duyguları uyandıran bu şiir, Vahabzade'yi "milliyetçi" olarak damgalamış ve sonra da üniversitedeki görevinden uzaklaştırılmıştır. Eserlerinde Azerbaycan Türkçesi'ni en temiz şekilde kullanmaya özen gösteren ve halkının duygularına tercüman olan Vahabzade Azerbaycan'da "Halk Şairi" adıyla anılır. 1995 yılında Azerbaycan özgürlük mücadelesindeki hizmetlerinden dolayı İstiklal nişanı ile ödüllendirilmiştir. Ülkesinin özgürlük simgelerinden biridir. Vahabzade 1980-2000 yılları arasında 5 defa milletvekili seçilmiştir. 2002 yılında kendisine "Benim Garibim" isimli kitabına istinaden Romanya Kültür Bakanlığı tarafından Komutan Madalyası verilmiştir. 13 Şubat 2009 tarihinde Azerbaycan'ın başkenti Bakü'deki evinde vefat etti. Bahtiyar Vahabzade'nin cenazesi, uzun yıllar ders verdiği Bakü Devlet Üniversitesinin salonunda düzenlenen törenden sonra tanınmış şair, edebiyatçı, bilim ve siyaset adamlarının mezarlarının bulunduğu Fahri Hıyaban'da toprağa verildi. Vahabzade Türkiye'de Fuzuli'ye yapılan eleştirilere bir yanıt olarak Varlık dergisinde yayınlanan "Yel Kaya'dan Ne Aparır?" başlıklı makalesiyle tanınmıştır. Ayrıca yazıları, şiirleri "Türk Edebiyatı "dergisinde birçok edebi eleştirinin konusu olmuştur. Vahabzade şiirin yanında birçok manzum hikâye ve oyuna imza atmış, çeviriler yapmıştır. Eserlerinden "Yollar-Oğulları"'ı Cezayir'in bağımsızlık hareketine, "Mugam"'ı ise bestekâr Üzeyir Hacıbeyli'ye ithaf etmiştir. Lord Byron'ın "Abidon Fellini" isimli eserini Azerice'ye çevirmiştir. Halkı uyandırmak amacıyla eserlerini kaleme alan Bahtiyar Vahabzade şiirlerinde; vatan, millet, aile , tabiat, dil, azadlık (hürriyet) hasreti gibi temaları, en güçlü ve derin mazmunlarla anlatmıştır. Vahabzade'nin şiirlerine baktığımızda göze çarpan ilk tema vatan sevgisi olmaktadır. Toplumsal yönü ağır basan ve Azerbaycan'da "Halk şairi" olarak tanımlanan Vahabzade'nin toplumsal şiirleri önemli bir yere sahiptir. Bahtiyar Vahabzade, 40'ı aşkın şiir kitabı, 11 ilmi eser, 2 monografi, çeşitli piyesler ve yüzlerce makale yayınlamıştır. Eserlerinde genellikle özgürlük, yurt sevgisi, din gibi temaları işlemiştir. BÃ¡cs-Kiskun Güney Macaristan topraklarında merkezi Kecskemét olan ildir. Yüzölçümü 8,445 km² olup, nüfusu ise 547,000 kadardır. Tisza ve Tuna Nehri bu ilin topraklarından geçer, Szelid ve Vadkert isimlerinde iki önemli gölü bulunur. II. Dünya Savaşı'ndan sonra kurulmuş bir şehirdir. Gökmenzâde Hacı Çelebi Gökmenzâde Hacı Çelebi, "İşaretnüma" adlı çalışması ile Türk tarihinde bilimsel veriler ve unsurlar içeren ilk deprem tarihini yazmış olan kişidir. Gökmenzade Hacı Çelebi (Bursalı Gökmenzade Hacı Çelebi veya Hacı Çelebi şeklinde anılır; tam ismi Gökmenzade Seyyid Hüseyin Rifat Efendi'dir) özellikle 19. yüzyılda güneydoğu Marmara Bölgesi'nde büyük yıkım yaratmış olan 1855 Bursa depremlerini ele aldığı "İşaretnüma" adlı çalışması ile Türk tarihinde bilimsel veriler ve unsurlar içeren ilk deprem tarihini yazmış olan ve bu nedenle Türkiye'de sismoloji biliminin öncülerinden kabul edilen Türk yazardır. Gökmenzade Hacı Çelebi’den önce yazar Recep Kostantini 1726 yılında "Risale-i Zelzele" isimli ilk Türk deprem kitabını yazarak padişah II. Ahmed'e takdim etmiş ise de, bu eser depremlerin dünyayı sırtında veya boynuzunda taşıyan bir öküzün kıpırdanmalarıyla oluştuğu gibi bilgiler içerdiğinden bilimsel değer taşımamaktadır . Hacı Çelebi "İşaretnüma" kroniğinde 1820-1859 döneminde memleketi Bursa'dan hissedilen bütün depremleri günü, saati, şiddeti ve sebep oldukları tahribat ile birlikte titizlikle kaydetmiştir. İşaretnüma'da özellikle 1855 yılı başlarında Bursa ve civarında yaşanan iki deprem hakkında çok zengin bilgiler yer almaktadır. İlk şiddetli deprem 16 Şubat 1855 Çarşamba günü, saat 09:10'dan itibaren gün içinde üç kez aralıklarla tekrar etmiş olan ve Susığırlık’tan (susurluk)[Bursa'nın doğusunda bulunan Değirmenlikızık köyüne kadar tahribat yapmıştır. Bu ilk depremde artçılar ertesi sabaha kadar 10-15 dakikada bir sürmüştür (yazarın ifadesiyle ""Arz karar etmeyip yer titredi durdu"") Sonraki günlerde 3-5 deprem olmuş. kırk günden sonra ise depremler son bulmuştur. Hayat normale dönmeye başlamışken, 31 Mart 1855 Perşembe gecesi saat 01:00'de, ""kudret topu gibi havadan bir gürültü kopup"" çok şiddetli bir deprem daha olmuştur. Çok uzun süren bu deprem 16 Şubat depremine kıyasla beş on kat daha fazla tahribat yaratmış, örneğin ilk depremde Bursa Ulu Camii’nin iki kapısı yıkılırken, ikinci depremde dört kapısı yıkılmıştır. Bu ikinci depremin artçıları sabaha kadar saatte 5-6 kere vuku bulmuştur. Yazara göre, eğer artçılardan biri ""ilk deprem kadar şiddetli olaydı, Uludağ parça parça olur, dere-tepe dümdüz olurdu"". Yazar Uludağ’dan şehre kayaların düştüğünü, yerlerin yarıldığını, Kükürtlü Hamamı yanındaki Hatice Sultan Türbesi civarı ile Bademlibahçenin üst tarafında ve Kara Mustafa Hamamı civarında yol üstünde yerden sıcak su kaynadığını yazmaktadır. Bu sıcak sular 5-10 gün kaynadıktan sonra, lkereng sona ermiş. Bu deprem Kirmastı (Mustafakemalpaşa) ve Karacabey tarafında da büyük tahribat ve zayiat yaratmış, ancak Mudanya, Gemlik ve Orhangazi’de fazla kayba sebep olmamıştır. Hacı Çelebi, Bursa'nın köylerinin uğradığı zarar hakkında ayrıntılı bilgiler vermekte, 50-60 haneli Kete (Ürünlü) köyünde 47 kişinin öldüğünü, bütün evlerin, hamamın ve caminin yıkılarak sadece bir samanlığın ayakta kaldığını, 300 haneli Kayapa köyünde 110 kişinin öldüğünü, sadece 10 evin ayakta kaldığını, Çalı köyünde 17, Yaylacık’ta 72, Hasanağa köyünde 42 kişinin yaşamını yitirdiğini yazmaktadır. Tahtalı, Görükle, İrfaniye, Akçalar, Soğanlı, İzvat, Yenice, Çeltik, Armut, Yunuseli, Çavuş, Panayır, Küçükbalıklı, Demirtaş, İğdir, Dikencik, Kestel, Tepecik, Değirmenlikızık gibi diğer köylere ilişkin olarak da bilgiler vermektedir. Bursa’da ""3.600 nüfus telef oldu dediler ise de, hakîkat üzere 'adedi malum olmadığı""nı yazmaktadır. Bursa kenti içinde depremin farklı semtlerinde farklı şiddette hissedildiğini ve farklı tahribat yaptığını Hacı Çelebi hayretle kaydetmektedir. Muradiye tarafında deprem şiddetinin en az hissedildiği bölge olurken, Bursa ovası, Meskenler Deresi ve Ulu Cami tarafı en çok harap olmuş yerlerdi. Ahmetpaşa’da 30-35 haneden bir hane kalmış, Altıparmak, Yahudilik, Veledisaray, Şehreküstü, Kazzazoğlu, Hacıyakup, Doğanbey, Kiremitçi, Attarhüsam, Mizanoğlu, Narlı, Hocamenteş, Dayehatun, Süzenküfen, Sarıcasungur, Veledienbiya, Mantıcı, Yenipazar, Reyhan, Zaferanlık mahallelerinde en çok tahribat yaşanmıştır. Başka bir deyişle Bursa’nın ova tarafındaki ve hisarın altındaki semtleri en fazla tahribatı görmüştür. Bazı kale duvarları da bu depremde yıkılmış, kale dibinde bulunan bir ipek fabrikası yıkılıp yangın çıkmış, 40'tan çok işçiyle fabrika sahibi ölmüştür. 1855 depreminin kış ayında yaşanması, depremin tahribatını daha da arttırmıştır. Deprem sırasında yıkılan sobalar şehirde birçok yangına neden olmuş, deprem gecesi şehrin dört yerinde büyük yangınlar çıkmıştır. Hayrettinpaşa, Karakadı, Yiğitköhne, Hasanpaşa, Ebuishak, Bedrettîn, Kirişçikızı, Köseleciler, Şerefüddîn mahalleleri yangınlarda depremden çok tahribat görmüştür. Çarşı’da da 1100 dükkân ile Karakadı ve Kayguluzade tekkeleri yanmıştır. Yazar ""Bursa'nın işi bitti"" diye yazmaktadır. Bursa’da sadece konutlar değil taştan sağlam bir şekilde inşa edilmiş resmi ve dini yapılar da yıkılmıştır. Hacı Çelebi'ye göre Bursa’daki 150 cami minaresinden sadece 3-4 minare ayakta kalmıştır. Kayağan Camii yerle bir olmuş, Hayreddinpaşa/Kümbet Camiî, Şehabeddînpaşa/Karamanlı Camii, Veledimîzan Camiî tümüyle yıkılmış, Yıldırım Camii büyük tahribat görmüş, Ulucami’nin iki kubbesi yıkılmış, dört kubbesi ise büyük tahrip görmüştür. Kiremitçi, Veledsarayı, Veledikazzaz, Ertuğrul, Mollagürani, Üftade, Bezci, Hacıseyfeddîn, Kuzgunluk, Dibekli, Hasırcı, Selîmzade, Hacı Cami'i, Müftüönü, Babazakir, Abdalmehmet, Darbhane, Tomrukönü, Bitpazarı, Taşkın camileri de tümüyle yıkılmış. Çakır, Pınarbaşı, Veziri, Alipaşa, Zeminkapı, Simkeş, Karakadî, Ebuishak, Yenipazar, Ahmetpaşa, Tekyemescit, Zeyniye camilerinin ise son cemaat yeri yıkılmış. Yiğitköhne ve Kanberler gibi bazı camiler dışında depremde sağlam kalan cami sayısı onu geçmezmiş. Tophane’de "Manastır" olarak anılan ünlü türbe de tümüyle yıkılmıştır. Ayrıca I. Murad türbesi yıkılmış, Yeşil Türbe, Emir Sultan ve Üftade Türbesi de tahrip olmuştur. Mudanya, Pirinç, İpek, Sırmakeş, Geyve, Emir, Kapan, Tahtakale, Kuşbaz, Karacabey, Eski-Yeni, Demir, Tuz, ve Kütahya Hanı bu depremde ya kısmen, ya tümüyle yıkılmış, Mahmutpaşa Hanı’ndan başka tahrip olmayan han kalmamıştır. Çarşıda ise Bedestan, Sipahî Çarşısı, Kazazlar, Demirkapı ve İpek Han başta olmak üzere büyük bir yıkım yaşanmıştır. Hamamlardan dört hamam kalmış, okulların da çoğu harap olmuştur. Heves (il) Macaristan'ın kuzeyinde yer alıp merkezi Eger olan bir ildir. Yüzölçümü 3637 km²dir. Nüfusu 328,000'dir. Macaristan'ın en yüksek noktası 1014 m, bu il sınırları içindedir. Hacı Çelebi Türk tarihinde "Hacı Çelebi" şeklinde anılan birden fazla tarihi şahsiyet bulunmaktadır. Bunlar; Békés (il) Békés, Güneydoğu Macaristan topraklarında 5631 km² yüz ölçümüne sahip, nüfusu 392,000 olan vilâyettir. Merkezi Békéscsaba kasabasıdır. Vas (il) Vas (), batı Macaristan'da bir vilâyettir. Yüz ölçümü 3336 km² nüfusu ise 268.653 kişidir. Cannon Fodder Cannon Fodder, 16-bit tabanlı eski bir Amiga oyunudur. Oyunun amacı fare ile asker avlamaktır. Oyun Sensible Softwere tarafından geliştırilmiş olup Virgin Interactive tarafından 1993 yılında piyasaya sürülmüştür. 2005'te cep telefonu versiyonu çıkarılmıştır. Oyun savaş karşıtı taşıdığı mesajlar ve kara mizah öğeleriyle eleştirmenler tarafından övülmüştür. Amiga Action dergesi tarafından yılın en iyi oyunu seçilmiştir. Taciz Taciz birçok kötü davranışı kapsamaktadır. Kelime hukuki bir anlamda kullanıldığı zaman tehdit edici, rahatsızlık veren ve toplum tarafından tasvip edilmeyen davranışları kasteder. İfade özgürlüğünü destekleyen toplumlar da, sadece ısrarla tekrarlanan ve doğru olmayan ifadeler hukuki anlamda taciz sayılır. Cinsel taciz, ısrarcı ve istek dışı cinsel yaklaşımlar için kullanılan terimdir. Bu tür taciz genellikle sokakta yalnız yürürken bazen de iş ortamlarında gerçekleşir ve cinsel yaklaşımları geri çevirmek mağdur kimseyi dezavantajlı bir durumda bırakabilir. 1969 yılında ABD Savunma Bakanlığı tarafından taslağı çıkarılan İnsan Amaçları Beyannamesi (ing. "Human Goals Charter"), işyeri ortamında tacizi yasaklayan kurallar oluşturulmasına öncülük etmiştir ve her iki cinsiyete de eşit saygı gösterilmesini resmileştirmiştir. 1983 yılında federal hükümetin yetkisi altında yürürlüğe giren Kanada İnsan Hakları Kanunu, işyeri ortamında cinsel tacizi yasaklamıştır. Birleşik Krallık'ta, insanları tacizden koruyan yasalar arasında 1997 Tacizden Korunma Kanunu (ing. "Protection from Harassment Act 1997") ve 1994 Cezai Adalet ve Kamu Düzeni Kanunu ("Criminal Justice and Public Order Act 1994") yürürlükte bulunur. 26 Eylül 2004 tarihinde kabul edilen Türk Ceza Kanunu'nun 105. maddesine göre cinsel taciz suç sayılmaktadır. Ayrıca, cinsel taciz bir işyeri ortamında işlendiği takdirde verilecek ceza oranı artırılmaktadır. Tacizin hukuki anlamda tanınmış bazı genel kategorileri: Toy (anlam ayrımı) Havza Atatürk Evi Havza Atatürk Evi, Samsun'un Havza ilçesinde bulunan ve müze olarak kullanılmakta olan tarihi yapıdır. Tarihi önemi, 25 Mayıs - 13 Haziran 1919 tarihleri arasında Mustafa Kemal Paşa'nın 9. Ordu Müfettişliği sırasında binayı ordu karargâhı olarak kullanmış olmasından gelir. Millî Mücadele'nin ilk karargâhı sayılır. Yapım tarihi ve kim tarafından yapıldığı bilinmeyen bina, Osmanlı tapu kayıtlarından anlaşıldığı kadar binayı otel haline getirerek işletmeye açan ilk kişi Havza eşrafından Hurdazlı İsa Efendi isimli bir şahıstır. O zamanki adıyla "Mesudiye Oteli"'ni bir süre kendisi çalıştıran İsa Efendi 1917 yılında oteli, o yıllarda aynı zamanda Maarif hamamının da müsteciri olan Ali Baba’ya devreder. Mustafa Kemal Paşa'yı Havza'da ağırlaması nedeniyle Ali Baba, ""otelci"" olarak anılmaktadır. Mustafa Kemal ve arkadaşlarının Samsun'dan Havza'ya geçme kararı üzerine Havza Kaymakamı Fahri Bey, Ali Baba'nın Mesudiye Oteli'nin içindeki müşterileri boşalttırarak bir ay süre ile kiralamış; Mustafa Kemal ve beraberindekilere tahsis etmişti. Cadde üzerinde bulunan kerpiç bina zemin kat üzeri iki katlıdır. Birinci katta 4, ikinci katta 5 oda bulunmaktadır. Tavan ve tabanı ahşap olan bina kırma çatı ile örtülüdür. Otelin birinci katında kuzeybatı ve kuzeydoğu yönünde bulunan karşılıklı iki odadan biri "Çalışma odası" diğeri "Yatak odası" olarak paşa için hazırlanmış, maiyetindeki askeri ve sivil memurların bir bölümü otelin üst katında bulunan odalara yerleştirilirken bir bölümü de Havza’nın ileri gelenlerine ait konaklarda ağırlanmışlardır. Bu yapıda gerçekleştirilen görüşmelerden en önemlileri Mustafa Kemal'in Semyon Budyonni başkanlığındaki Sovyet heyeti ile yaptığı görüşme ve Giresunlu Topal Osman Ağa ile görüşmesidir. 1922 yılında 4.500 Lira karşılığı satın alınarak Atatürk'ün çalışma odası olan oda "Gazi Odası" olarak adlandırılarak korunmuş, haricindeki bölümleri Havza Belediyesi Hizmet Binası olarak kullanılmıştır. Bina, 1984 yılında boşaltılmış, 1994 yılında il özel idaresinin maddi desteğiyle kaymakamlıkça tamir ve tadilatı yapılarak ziyarete açılmıştır. 2001 yılında Kültür Bakanlığı tarafından binanın temel ve ahşap dikmelerindeki çökme ve çürümeler nedeniyle yenilemesi yaptırılmış, dekorasyon ve düzenlemeleri gerçekleştirilmiştir. Havza Kaymakamlığı'nca yeniden düzenlenen bina, 25 Mayıs 2002 tarihinde "Mustafa Kemal Paşa’nın Havza Karargâhı" ("Havza Atatürk Evi") adıyla müze olarak hizmete açılmıştır. Bina, "Gayrimenkul Eski Eserler ve Anıtlar Yüksek Kurulunun 12.07.1980 tarih ve A- 2371 sayılı kararı"yla taşınmaz kültür varlığı olarak tescil edilmiştir. Daha önce Belediye İtfaiye Amirliği'nce kullanılan zemin kat, bu birimin kendi binasına taşınmasından sonra restore edilerek Halk Eğitim Merkezi Müdürlüğü'ne tahsis edilerek hem kaplıcalarda kalan turistler için zaman değerlendirme ortamı haline getirilmiş, hem de halk eğitim kurslarını bitiren kursiyerler için eserlerini sergileme ve pazarlama olanağı sunulmuştur. İkinci katta Atatürk'ün çalışma odası, yatak odası, Havza Odası ve dinlenme odası o dönemde kullanılan eşyalarla birlikte yeniden düzenlenmiştir. Üçüncü katta, Millî Mücadele'nin ön hazırlıklarının yapıldığı illere atfen Amasya, Sivas, Erzurum, Ankara odaları düzenlenmiş; Millî Mücadele sürecinde Atatürk'ün bulunduğu, çalışma merkezi haline getirdiği bu kentlere ilişkin belge ve dokümanlara yer verilmiştir. Bu odalarda o dönemlerde yapılan çalışmalar resim ve yazılarla yansıtılmıştır. Müzede yatak odası ve çalışma odası dışında iki salon vardır. Salonda Atatürk'ün Havza'ya geldiği döneme özgü eşyalar, Millî Mücadele'de kullanılan bazı silahlar, savaşa ilişkin kitaplar; 19. yüzyıl sonu 20. yüzyıl başına ait yöresel kadın giysileri; üst kattaki salonda ise oturma odası takımı yer alır. Havza Atatürk Evi'nde Mustafa Kemal'in ağırlandığı dönemde kullanılan orijinal eşyalar sergilenmektedir. Çalışma masası, koltuk ve sandalyeler olduğu gibi korunmuştur. Atatürk'ün yatak odasının duvarında Türkiye'nin ilk cumhurbaşkanlığı forsunun aslı bulunur. Bu forsu Atatürk, cumhurbaşkanı sıfatı ile 24 Eylül 1924 tarihinde Havza'ya, ikinci gelişinde hediye etmiştir. Müzenin çalışma odasında heykeltıraş Adil Çelik tarafından kalıp kullanmadan, döküm yapılmadan müze içinde yapılan Atatürk ve silah arkadaşlarının balmumu heykelleri yer alır. Samsun İl Özel İdaresi'nin verdiği ihale ilânı ile müzenin tekrar yenileneceği duyurulmuştur. 14 Haziran 2010 tarihinde biten ihalenin bedeli 289.145,64 TL'dır. 10 Ağustos 2010'da başlanan çalışmalar ise rölöve, restorasyon, yeniden tasarımlama ve yapının çevresini düzenleme ile ilgili yapılmıştır. Borat Sagdiyev Borat Sagdiyev (Борат Сагдиев), Sacha Baron Cohen'in ilk kez "Da Ali G Show" adlı programında tanıttığı kurgusal bir Kazak gazeteci ve televizyon muhabirinin adıdır. Borat'ın Türkiye'den çıkarak tüm dünyada ilgi toplamayı başaran İnternet Mahir (Mahir Çağrı) ile şaşırtıcı benzerlikler taşıdığı iddia edilmektedir. Programda anlatılanlara göre Borat'ı kısaca söyle tanıtmak mümkün: Borat, Kuçzek 1972 doğumlu Kazak Asimbala Sagdiyev ve Tecavüzcü Boltok'tan olma bir muhabir. Tecavüzcü Boltok aynı zamanda kendisinin dedesi. Dediğine göre annesi ile arası pek iyi olmadığından annesi Boltok yerine hep başka birinin kendisine tecavüz etmiş olmasını dilermiş. Aynı zamanda Mariam Tulyakbay'ın da kocası. Borat'ın Kazakistan'ın en iyi dördüncü fahişesi olan Natalya adında bir kız kardeşi ve Bilo adında kapalı bir yerde tutularak yaşayan erkek kardeşi var. Borat Astana Üniversitesinde İngilizce, gazetecilik ve salgın araştırmaları üzerinde çalışmış. Birden fazla evlilik yapmış. İlk eşi Oksana Sagdiyev aynı zamanda kuzeni ve Nursultan Tulyakbay tarafından ayı sanılarak öldürülmüş. Borat buna fazla üzülmemiş hatta sevinmiş çünkü yeni bir karısı daha olabilmiş. Evlilik dışı ilişkilerini sürdürdüğü bir kız arkadaşı, bir metresi ve bir fahişesi var. Üç tane çocuğu var: Bilak, Biram ve Hooeylewis. 17 tane de torunu var. Igor adında yetiştirdiği bir domuzu var. Kendisi aynı zamanda bir buz üreticisi ve hayvan spermi alıcısı. Ayrıca bir zamanlar çingene avcılığı yapmış. İddiasına göre zincirle bağlı bir çingeneyi taşla 15 metreden, bağlı değilse 10 metreden vurabiliyormuş. Ayrıca ilk karısına yaptığı gibi karşı koymasına rağmen bir kadını 1600 metre taşıyabiliyormuş. Borat'ın hobileri pin pon, disko dansı, güneş banyosu, köpek avı ve tuvaletteki kadınların resmini çekmek. Kendisi bir Yahudi düşmanı, seksist ve homofobik. Borat, Özbek ve Çingenelere karşı ırkçı. Dediğine göre bir keresinde çingenelerle "çok zor bir durum" yaşamış ve bu olayda hem karısı çalınmış hem de atına çok fena dokunulmuş. Bir pepsi şişesini açabilecek kadar da sıkı bir anüsü varmış. Borat karakterinin ana yönleri şu şekilde özetlene bilir. 1- Erkek ya da kadın olmasına bakmaksızın konuşmalarında seksi hiç unutmayıp sürekli vurguluyor. Özellikle erkeklere konu spor olduğunda karşısındakini övmek için onda kim bilir ne kadar büyük testislerin olacağını sorup, onlara dokunmak istediğini söylüyor. 2- Kadınların yaşlarına ya da durumlarına bakmaksızın bir anda kendisi ile ne zaman beraber olacaklarını soruyor. 3- Kadınların hiçbir konuda başarılı olamayacaklarını düşünüyor. "Akıllı kadın bulmak, kanatlı at bulmaktan zordur" diyebiliyor. 4- Kazakistan'ın ne kadar harika bir ülke olduğunu sürekli anlatıyor. Bunu gerçekten inandığı için mi yoksa, programının içinde devlet büyüklerine yaranmak istediğinden midir bilinmez, sürekli harika bir ülkeden ve büyük uluslarından bahsediyor. 5- Nereli olduğuna bakmaksızın, her gördüğü batılının ellerini havaya kaldırıp "çak bir beşlik" şeklinde sevindiğini ya da kutlama yaptığını düşünüp, her seferinde "High Five'" yapıyor. Bunun batılılara özgü genel bir sevinme kuralı olduğunu sanıyor. İddiaların temelini oluşturan ve Cohen tarafından yalanlanan Borat ve Mahir'in ortak dış görüntüsü konusunda ilk dikkati çeken şey, her ikisinin de modası geçmiş bir takım elbise ile dolaşmaları. Takım elbisesini hiç çıkarmayan Borat, tıpkı Mahir gibi bir pinpon sever. Mahir'in konuştuğu ya da sitesinde kullandığı saf, basit ve sonuca yönelik(!) İngilizcesini Borat karakterinde de görmek mümkün. Örneğin "You like me? I like" tarzı, sloganlaşmış ve absürtlük vadeden cümleler dikkat çekici. Tabi bir de her ikisi de bıyıklı. Cohen'in bu konuda herhangi bir yorumda bulunmamış olmasına rağmen, Borat asla bir Kazak'ın fiziki görüntüsü taşımıyor. Hatta Borat'ın hayatından kesitler sunulan bölümün çekimleri yapılırken, önce bir Kazak kasabasına gidilmiş ancak kasaba sakinlerinin Borat'a hiç benzemeyen görüntüleri yüzünden vazgeçilerek bölüm Romanya'da çekilmiş. Borat'ın kendisi ile tanışan erkekleri Anadolu stiliyle sarılıp öpmesi de Borat'ın aslında Kazakistan'ın değil başka yerlerin adamı olduğunu konusunda bir ipucu. Nógrád (il) Macaristan'ın kuzeyinde merkezi Salgótarján olan ildir. Yüzölçümü 2544 km² nüfusu ise 220,000 kadardır. Slovakya ile sınırdır. Birçok köyü vardır. Balassagyarmat (17 906) BÃ¡tonyterenye (15 207) Pásztó (10 330) Szécsény (6580) Rétság (3067) Szabolcs-SzatmÃ¡r-Bereg Macaristan'ın kuzeydoğusunda bulunan bir vilâyettir. Yüzölçümü 5936 km² nüfusu 572,000'dir. Ukrayna Slovakya ve Romanya ile sınırı vardır. Borsod-Abaúj-Zemplén Borsod-Abaúj-Zemplén. Kuzeydoğu Macaristan'da bir ildir. Yüzölçümü 7247 km² iken, nüfusu yaklaşık 740.000'dir. En yüksek yerleri Bükk (959) ve Zemplén (896) Dağlarıdır. Tolna (il) Orta Macaristan'da Güney Transdanubia bölgesinin topraklarında yer alan bir ildir. Yüzölçümü 3.703 km², nüfusu 250.000 kadardır. Tolna Somogy, Fejér, Bács-Kiskun ve Baranya şehirleri ile komşudur. Şehrin yüzölçümü 3,703 km²'dir. Toplam nüfusu 238,400 kişidir. İlçe merkezi Szekszárd şehridir. Szekszárd Dombóvár Paks Bonyhád Tolna Tamási Dunaföldvár Bátaszék Simontornya Nagymányok Gyönk Somogy Somogy ili. Macaristan'ın güneybatı illerinden biridir. Yüzölçümü 6036 km², nüfusu 335,000'dir. Özgür İnsan Özgür İnsan, Ankara'da 1972 ile 1978 arasında aylık olarak yayımlanan siyaset, kültür ve sanat dergisi. Özgür İnsan Gazetecilik-Matbaacılık TAŞ adına 12 Mart döneminde Haziran 1972'de yayın hayatına başladı. Derginin ilk sayısında sahibi ve sorumlu müdürü Önder Sav'dı. Dergi yayın amacının özgürlüğü ve demokrasiyi, sosyal adaleti, hızlı ve sağlıklı gelişmeyi Atatürk devrimciliği doğrultusunda gerçekleştirmeye çalışmak olacağını belirtmişti. Cumhuriyet Halk Partisi'nden (CHP) bir kadronun yayımladığı ve başyazılarını bir süre Bülent Ecevit'in yazdığı sosyal demokrat eğilimli dergide Deniz Baykal, Haluk Ülman, Muhittin Taylan, Erol Çevikçe, Erhan Işıl, Cahit Kayra, Orhan Koloğlu, Turhan Tükel, Kenan Bulutoğlu ve Nusret Hasan Fişek gibi siyasetçi ve yazarların yazıları yer aldı. Ayrıca Cemil Sena Ongun dergide felsefe incelemeleri yazdı. 1975-1977 yıllarında derginin Genel Yayın Yönetmenliğini yazar Erhan Bener üstlenmiştir. Emre Kongar, İlhan Başgöz, Ali Püsküllüoğlu, Mahmut Tali Öngören, Gülten Akın, Hilmi Yavuz, Fazıl Hüsnü Dağlarca, Cahit Külebi, Attilâ İlhan, İlhan Berk, Neyire Saygın, Rauf Mutluay, Füruzan, Şükrü Koç, Cemal Süreya, Ayşegül Yüksel, Sami Gürtürk, Ahmet Yücekök ve Mahmut Turgut'un edebiyat araştırmalarına, öykü ve şiirlerine yer veren "Özgür İnsan", Fikret Otyam'ın röportajlarını, Oya Katoğlu, Turhan Selçuk, Metin Eloğlu, Erdoğan Özer, Cemil Eren, Salih Memecan, Turan Erol, Niyazi Yoltaş ve Ercan Akyol'un da karikatür ve desenlerini yayımladı. Dergi Nisan 1978 tarihli 54. sayısıyla kapandı. Nazım Kıbrısî Mehmet Nâzım Âdil (d. 21 Nisan 1922, Larnaka, Kıbrıs - ö. 7 Mayıs 2014, Lefkoşa, KKTC), Türk mutasavvıf. Nâzım Kıbrısî ve Şeyh Nâzım mahlaslarıyla tanınan Mehmet Nâzım Âdil, Nakşibendiyye'nin Hâkkânî koluna mensup idi. 1922 yılında Larnaka'da dünyaya geldi. Kaytazzâde Mehmet Nâzım Efendi'nin torunudur. 1940'larda İstanbul Üniversitesi Kimya Fakültesi'nde okudu. İstanbul'da bulunduğu dönem içerisinde Nakşibendi şeyhi Süleyman Erzurûmî'ye intisâb etti. Bir müddet sonra Süleyman Erzurûmî kendisini Şam'a, Abdullah Dağıstânî'nin yanına gönderdi. 1973'te Abdullah Dağıstânî'nin vefâtının ardından yerine geçti. Londra başta olmak üzere yurt dışı seyahatlerine başladı. Dünyanın birçok yerini gezip insanları Müslümanlığa davet ederek câmi, dergâh ve vakıf açtı. 2011'de oğlu Mehmet Âdil'in, halife olarak yerine geçip, silsileyi devam ettireceğini ilan etti. 1941'de Emine Hanım ile evliliğinden dört evlâdı bulunmaktadır. İyi derecede Türkçe, Arapça, Farsça ve İngilizce, orta derecede Rumca ve biraz da Kürtçe ve Almanca olmak üzere birçok dil bilmekteydi. Akciğer ve böbrek yetmezliği teşhisiyle Yakın Doğu Hastanesi'nde bir süre tedavi gören Nâzım Kıbrısî, 7 Mayıs 2014'te 92 yaşında hayatını kaybetti. Ezanın Arapça lafzı ile okunmasının yasak olduğu dönemde Kıbrıs'a geri geldiği ilk gün şerefeye çıkıp ezanı Arapça lafzı ile okumuş ve bunun üzerine bir hafta hapis yatmıştı. Serbest bırakılınca Lefkoşa'nın en büyük camii Selimiye'nin şerefesine çıkıp tekrar Arapça lafız ile ezan okumuş, bunun üzerine kendisine dava açılmıştı. Davayı beklerken Lefkoşa'nın köylerini gezip Arapça lafız ile ezan okumaya devam etmişti. Hakkında 114 dava aynı zaman diliminde açılmış ve 100 yılı aşan süre mahkûmiyeti gündeme gelmişti. Davaların okunma gününe yakın, Adnan Menderes döneminde, TBMM'nin ezanın Arapça lafız ile okunmasını serbest bırakması üzere hakkındaki davalar düşmüştü. Barut Komplosu Barut komplosu, bir grup yönetim karşıtı İngiliz Katolik tarafından, İngiltere Kralı I. James ve diğer aristokratları öldürmek için 5 Kasım 1605'te yapılan 'nı havaya uçurma girişimidir. Robert Catesby ve Guy Fawkes öncülüğünde planlanmıştır. Barut komplosunun Karşı-Reform hareketi olduğunu ve baskıcı yönetime karşı anarşi hareketlerinin öncüsü olduğunu kabul eden gruplar vardır. Eylem, 1603 tarihli ilk komplo ve veda komplosunu takiben 1605 yılında, her sene ekim ya da kasım ayında tekrarlanan aristokrasi zirvesine denk getirilmiştir. 5 Kasım 1605 tarihli bu girişim yalnızca Kral I. James'e karşı düzenlenen bir suikast değil, tüm Kraliyet ailesini, Protestan devlet adamlarının büyük bölümünü etkisiz hale getirmeyi ve halkı ayaklandırmayı hedef alan bir eylemdir. Eylemcilerden birinin saray çalışanı bir yakınına eylem günü sarayda olmaması yönündeki uyarısının kraliyete sızması sonucunda, Guy Fawkes eyleme giderken yakalanmış ve ağır işkencelerle alınan itiraf sonucunda diğer eylemciler de yakalanmıştır. Sonuçta eylem başarısızlıkla sonuçlanmış, Fawkes ve diğer eylemciler idam edilmiştir. Her yıl 5 Kasım gecesinde, Birleşik Krallık ve krallığa ait diğer eyaletlerde kraliyet öncülüğünde Eylemin(Komplonun) başarısızlığa uğratılması şenliklerle kutlanır. Bu kutlama gecesine Guy Fawkes Gecesi, Kutlama Ateşi Gecesi, Havai Fişek Gecesi, Barut Gecesi ve Komplo Gecesi denir. Günümüzde politikadan çok, eğlence amaçlı yapılan bir kutlamadır. Peter Crouch Peter James Crouch (doğum 30 Ocak 1981), İngiliz eski futbolcudur. en son Premier League takımlarından Stoke City forma giydikten sonra başka bir takımla anlaşmayıp futbolu 2019 yazında bıraktığını açıklamıştır. 2006 ve 2010 Dünya Kupası'nda İngiltere millî futbol takımının kadrosunda yer almıştır. MÃ­chel Salgado Miguel Ángel "Míchel" Salgado Fernández (d. 22 Ekim 1975) İspanyol eski futbolcudur. İspanya millî futbol takımının 2000 Avrupa Futbol Şampiyonası ve 2006 FIFA Dünya Kupası kadrosunda yer almıştır. Defansın sağında görev yapan Salgado Real Madrid'den önce Celta Vigo ve Salamanca formalarını giymiştir. Real Madrid formasını 239 kez giydikten sonra kulübü tarafından yapılan transferler sonucu kadrosunu hafifletmek amacıyla 4 Ağustos 2009'da serbest bırakılmıştır. Erdoğan Olcayto Erdoğan Olcayto, (d. 1931 ö. 03 Ekim 2012 ) Türk gazetecidir. Saint Joseph Lisesi’ni bitirdikten sonra İstanbul Üniversitesi Hukuk Fakültesi’ne girdi. Mesleğe 1956 yılında Anadolu Ajansı’nda muhabir olarak başladı. Bu görevinden sonra Almanya’ya gitti. Almanya’da çalışan Türk işçileri için gazete çıkarmaya yönelik bir proje hazırladı ve Alman Basın Yayın Genel Müdürlüğü tarafından 1963 yılında hazırladığı projeyi hayata geçirmekle görevlendirdi. Yedi yıl boyunca bu gazetede yazı işleri müdürlüğü yaptı. 1965-71 döneminde Anadolu Ajansı Almanya temsilciliği yaptı. Anadolu Ajansı tarafından 1972 yılında İstanbul’a çağrıldı ve AA İstanbul Bölge Müdürü olarak görevlendirildi. Bu görevi bir yıl sürdürdükten sonra 1974 yılında tekrar Almanaya’ya döndü. 1979’a kadar Tercüman Gazetesi’nin Almanya temsilciliğini yaptı. 1979’da Almanya’daki Türk işçileri için haftalık Anadolu Gazetesi’ni çıkarmaya başladı. Anadolu Gazetesi 1982’ye kadar devam etti. 1983-87 yılları arasında Hürriyet Gazetesi’nin Bonn temsilciliğini yaptı. 1987’de aylık Almanca ekonomi gazetesi Türkei-Kurier’i çıkarmaya başladı. 1992 yılında bu gazeteyi İstanbul’a taşıdı. Erdoğan Olcayto aynı zamanda Türkiye Gazeteciler Cemiyeti "Burhan Felek Basın Hizmet Ödülü" ve İstanbul Gazeteciler Derneği'nin "Altın Hizmet Ödülü"ne sahip bulunuyor. 2009 yılı ortalarında EuroTurk Group'a devredilen Türkei-Kurier Gazetesi daha sonra ise yayın hayatına veda etti. Mahmut Sezen Mahmut Sezen, fotoğraf sanatçısı, reklam yazarı ve şair. Sezen 1957 Beylerbeyi doğumlu, İDGSA (MSÜ) 1983 mezunudur. Sahne ve görüntü sanatları ile plastik sanatlar alanında eğitim gördü. Şiirle birlikte fotoğraf, belgesel film ve resimle ilgili çalışmalarını sürdürdü. Öğrencilik yıllarında başladığı profesyonel yazarlığa farklı dallarda devam etmektedir. Yurtiçi ve yurt dışında fotoğraf sergileri açan Sezen, son dönemlerde resimle fotoğrafı ayıran ve birleştiren bir şiir ortamı oluşturmaya çalışmaktadır. Altıkırkbeş Yayınevi'nden çıkmış "Zaman Alaşımları" (1999) adlı bir şiir kitabı bulunuyor. Andreas KÃ¶pke Andreas Köpke (d. 12 Mart 1962, Kiel), Alman eski millî kaleci. Köpke 1996 Avrupa Futbol Şampiyonası'nı kazanan Almanya millî futbol takımının en önemli oyuncularından biriydi. Turnuvadaki ilk 3 maçta gol yemedi, 2 penaltı kurtardı. Yarı finalde de kurtardığı penaltıyla takımını finale taşıdı. 1996 Avrupa Futbol Şampiyonası'nda gösterdiği olağanüstü performansla dünyanın sayılı kalecilerinden biri haline gelen Köpke, aynı yıl FIFA tarafından Dünya'da Yılın Kalecisi ödülünü layık görüldü. 59 kere millî olan Köpke 2000'de futbolu bıraktı. 2006 FIFA Dünya Kupası'nda Almanya millî futbol takımının kaleci antrenörlüğünü yaptı. Köpke 1967'de daha 5 yaşındayken Holstein Kiel'in altyapısına girdi. Önce sağ kanat olarak başlasa da futbola daha sonra kaleciliğe döndü. 1979'de aynı takımla 2. Bundesliga'nın Kuzey grubunda profesyonel futbola başladı. 30 Mayıs 1980'de ligin 38. maçında ilk kez kaleye geçti. Sonraki sezon da yine yedek kaleci olarak 5 maçta forma giyebildi. 2. Bundesliga'nın Kuzey ve Güney grupları 24 takım olarak birleştirilince takımı Kiel, bölgesel liglere düşürüldü. 1982'de takımından ayrılıp 2. lig takımı SC Charlottenburg takımına transfer oldu ve 1983 yazına kadar genç takımla antremanlara katıldı. 1983-84 sezonunda ise teknik adam tarafından ilk 11'de oynatılmaya başlandı ve 38 maçın 38'inde de forma giydi. Ancak takım 38 maçta sadece 10 galibiyet alıp 2. ligden küme düşünce Köpke takımdan ayrıldı. 1984'te bir başka Belin takımı ve yine 2. ligdeki Hertha Berlin'ye geçti. 2 sezon boyunca 81 maça çıktığı takımı da 1986'da 2. ligden düşünce Köpke takımdan ayrıldı. Köpke 1986'da Bundesliga'ya yeni çıkmış 1. FC Nurnberg'e transfer oldu. 9 Ağustos 1986'da birinci kaleci Herbert Heider'den formayı ilk kez aldı. 1987/88 sezonunda takım 5. oldu. Köpke ise sezonda en az gol yiyen 3. kaleci olarak dikkat çekti. Ancak başarılı sonuçlar devam etmedi ve 1993/94 sezonunda Nurnberg küme düştü. Nurnberg'te iki penaltı golü vardır. 1992/93 sezonunda takımı 1. FC Köln'e 1-0 yenilirken rakip kaleci Bodo Illgner'e bir penaltı golü kaydetti. 1993/94'te ise Dynamo Dresden'i 3-0 yendikleri maçta 3. golü yine penaltıdan kaydetti. Nuremberg'te geçen 8 yıldan sonra Köpke Eintracht Frankfurt'a transfer oldu. İlk sezon Uli Stein'ın arkasında ikinci kaleci oldu ancak 1995'te takım başına Charly Körbel gelince Köpke takımın 1 numaralı kalecisi oldu ve 1995/96 sezonunun tüm maçlarında oynayan tek oyuncu oldu. Ancak bu takımı da küme düştü ve Köpke 5. profesyonel takımıyla 5. kez küme düştü. Köpke Euro 1996'daki başarılı performansından sonra önce VfB Stuttgart ile anlaştı. Daha sonra FC Barcelona onunla ilgilenince anlaşma sağlanamadı. Ancak Barcelona Köpke yerine Vítor Baía ile anlaştı. Köpke de Olympique de Marseille ile anlaştı. İlk senesinde ilk 11'e girse de takım ligde sadece 10. oldu. İkinci sene takım Ligue 1'de 4. olurken, Köpke sadece 27 gol yiyerek Marsilya ligin en az gol yiyen takımı oldu. 1998/99 sezonunun ilk devresi sonunda Bundesliga'ya geri dönmek için takımdan ayrıldı. 1998'de Köpke eski takımı Nuremberg'e geri döndü. Küme düşme sınırlarında gezen takımın kalesine geçip, takımın ikinci yarıda ilk yarıya göre daha az gol yemesini sağladı. ancak takım ligin bitmesine 1 hafta kala 12. sıraya kadar çıksa da son maç rakipleri SC Freiburg'a 2-1 yenilince eski takımı Eintracht Frankfurt ile aynı puana sahip oldu. Averajları aynı olan iki takımdan Köpke'nin takımı daha az gol yemiş olsa da Frankfurt daha çok gol attığı için Nuremberg 16. olup ine küme düştü. Köpke bu sefer takımını bırakmadı. 1999/00 sezonunda 1. lige çıkmayı 4 puanla kaçırdılar. 2000/01'de ise takım 2. Bundesliga'da 1. olarak Bundesliga'ya çıktı. Ancak Köpke kaleyi Darius Kampa'ya bırakarak profesyonel futbol hayatına 39 yaşında nokta koydu. 15 Haziran 2001'de çıktığı son maçta 40000 Nuremberg taraftarı Köpke'ye vea etmek için stada geldi. Futbolu bıraktığında Bundesliga'da 346 maçta, 2. Bundesliga'da 167 maçta, Ligue 1'de 64 maçta oynamış ve Bundesliga'da 2 gol atmıştı. Köpke 1988'de Alman Olimpiyat Takımı'nın bir numaralı kalecisiydi ancak geçirdiği sakatlık yüzünden Seul 1988 Yaz Olimpiyatları'na katılıp bronz madalyayı kazanan Almanya kadrosuna giremedi. Köpke 1990-1998 arasında 59 millî maçta oynayıp, 3 FIFA Dünya Kupası'nda Almanya millî futbol takımında yer aldı. 3 Mayıs 1990'da Danimarka ile oynanan hazırlık maçında devre arasında Aumann'ın yerine girerek ilk kez millî oldu. Köpke, Bodo Illgner ve Raimond Aumann'ın arkasında 3. kaleci olup hiçbir maçta oynamasa da 1990 FIFA Dünya Kupası'nı kazanan kadroda yer aldı. 1994'te Illgner'in millî takımı bırakınca 1. kaleci oldu. 1. kaleci olduğu 1996 Avrupa Futbol Şampiyonası'nda şampiyon oldu. Yarı finalde penaltı atışlarında Gareth Southgate'in penaltı atışını kurtararak takımın finale çıkmasında doğrudan etkisi oldu. 1998 FIFA Dünya Kupası'nda çeyrek finalde Hırvatistan'a elendikten sonra millî takımı bıraktığını açıkladı ve millî takım kalesini Oliver Kahn devraldı. Köpke oynadığı 59 maçın 28'inde gol yemedi. En az 20 maç oynayan kaleciler arasında Jens Lehmann'dan sonra en iyi gol yememe oranına sahip olan kalecidir. Köpke 2001-2004 arasında futbolu bıraktığı Nuremberg'in pazarlama ekibinde yer aldı. 21 Ekim 2004'te Sepp Maier'in yerine Alman millî takımının kaleci antrenörlüğünü yaptı. 2006 FIFA Dünya Kupası'nda görev alan Köpke'nin görevi teknik adam Joachim Löw'ün de kontratının uzatılmasıyla uzatıldı ve şu an takımı 2010 FIFA Dünya Kupası elemeleri için hazırlamaktadır. Ses kartÄ± Ses kartı, bilgisayarda analog ve dijital ses işlevlerini yerine getiren elektronik birimidir.. Dahili olarak PCI- veya PCI-Express kart yuvalarına takılan kart türleri olduğu gibi, harici olarak USB bağlantı noktasına bağlanan, pcmcia yuvalarına takılan ve profesyonel alanlarda kullanılmak üzere Güvenlik duvarı girişine de bağlanabilen versiyonları mevcuttur. Eski ses kartları ISA yuvalarına takılabilirler. Ayrıca anakart üzerinde bütünleşik sunulan ses yongaları da mevcuttur. Ses kartları bilgisayar alanında 1989/90'lı yıllarda popülerliğe kavuşmuştur, AdLib ve Soundblaster kartları, konuşmacı adı verilen, sistem içindeki hoparlörün yerine ses işlevlerini üstlenen kartlardır. Daha sonra piyasaya sürülen Roland LAPC-I ile birlikte, bilgisayar büroların dışında oyun amaçlı da kullanılmaya başlanmıştır. Temelde bir ses kartının görevi A/D çevirici yonga vasıtası ile analog ses sinyali ses kartı girişinden dijitale çevrilir ve dijital ses sinyalleri de ses kartı çıkışında analog ses sinyallerine çevrilir. Bilgisayarın arka çıkışının sınırlı olması, ve takılacak cihazlar için bilgisayarın arkasına ulaşmanın zor olması sebepleriyle bazı ses kartlarına ön paneller ilave edilebilir. Bazen de ilave slot kapağı biçiminde giriş çıkış panelleri kullanılır, bu kapaklar ses kartına özel bir kablo ile bağlanırlar. Yine daha fazla giriş sunmak için, bazı ses kartı üreticileri özel girişler, ve bu girişe takılan, daha çok ses giriş-çıkışına sahip kablolar verirler. Ses kartındaki bağlantılar renkler biçiminde " bilgisayar sistem dizayn rehberi" olarak kodlanmıştır. Bu bağlantılar her jack pozisyonu ile bağlantılı, oklar , çemberler ve ses dalgaları şeklinde sembollere de sahiptir. Bu sembollerin anlamları aşağıda verilmiştir: Ses kartları anakarta bütünleşik de olabilirler. Bu tür çözümler daha uygun maliyetli olurlar. Bu Düzen Değişmelidir Bu Düzen Değişmelidir, Bülent Ecevit'e ait, Tekin Yayınları'ndan çıkan kitap. İlk baskısı 1968'de, ikinci baskısı 1973 yılında yapılmıştır. 272 sayfalık kitap, TBMM 1968 Bütçesi görüşmelerinde Ecevit'in yaptığı meclis konuşmasına dayanmakta, bütçe ve Adalet Partisi hükûmeti eleştirilmektedir. Kitap üç bölümdür. Birinci bölüm başlığı Temel Sorunlarımız ve Bütçe, ikinci Bölüm başlığı Düzen Niçin ve Nasıl Değişmelidir, üçüncü Bölüm başlığı CHP'nin devrimciliği ve Demokrasi'dir. Ecevit kitapta AP hükûmetinin tutucu, CHP'nin devrimci olduğunu ama devrimciliğin ihtilalcilik manasına gelmediğini yazar. "AP gericidir, bölücü tahriklerle ve dini siyasete alet etmekle uğraşmaktadır" der. Bozuk düzeni tanımlayan ve örnekler veren Ecevit, kitapta özetle şu görüşleri savunur: CHP'nin istediği düzen değişikliği anayasa çerçevesi içindedir. Bir bozuk düzen vardır ve bu düzenle kalkınma olmaz, bozukluğun köklerine inmek lazımdır. Adalet Partisi ise köklere inmek istemez ve isteyeni de engeller. Ortanın Solu hareketi bir anayasa hareketidir. İçerde halkçı, dışarıda milliyetçidir. 12 Mart Muhtırası, düzenin bozukluğunu daha da artırmıştır. Demokrasinin üstünlüğü esastır ve güncelliğini sürdürecektir. CHP şiddetin ve ihtilallerin her türüne karşıdır. Bütçe kabul edilemezdir. Devlet masraflarındaki savurganlık, sosyal adaletsizlik, vergi adaletsizliği, devlet kapitalizmi, tasarruf açığı, plansızlık, hayat pahalılığı, enflasyon, tarım ve hayvancılık, köylünün sömürülmesi, Doğu Anadolu'nun sömürülmesi, öğretmenlere baskı, eğitimde fırsat eşitsizliği, tefecilik, yabancı sermaye sömürüsü, yeraltı kaynakları sömürüsü, partizanlık bu bütçeyi eleştiride ana noktalardır. Teşebbüs özgürlüğü devleti soyma özgürlüğü değildir. Kredi düzeninde kayırmacılık olmamalıdır. Toprak dağılımı adaletsizdir, eğitim adaletsizdir. İşçinin ve çiftçinin hakları ellerinden alınamaz. İşçiler yönetime katılmalı, halk sektörü güçlendirilmelidir. CHP, demokratik rejim içerisinde en kötü yönetimi, sağcı veya solcu bir dikta rejimi içinde en iyi yönetime tereddütsüz tercih eder. Steve McQueen Steve McQueen (d. 24 Mart 1930 - ö. 7 Kasım 1980), Amerikalı sinema oyuncusu. Doğumundaki adı Terence Steven McQueen'dir. McQueen doğduktan hemen sonra onları terkeden babasını hiç tanımamıştır. Annesi de onu küçük yaşlarında terkedince, Missouri'deki amcası tarafından büyütülmüştür. 12 yaşında tekrar annesiyle buluşmuş ve Los Angeles'a taşınmışlardır. Ancak 14 yaşına geldiğinde annesi onu Chino Hills'de asi çocukların gönderildiği bir tür ıslah evine yollamıştır. Chino'yu terkettikten sonra 1947-1950 arasında ABD deniz kuvetlerine katılmıştır. 1952'de oyunculuk dersleri almaya başlayan McQueen, 1955'te ilk filmi A Hatful of Rain ile kamera karşısına geçmiştir. 1950'lerin ortalarındaki pek çok canlı ve önceden kaydedilmiş tv görüntülerinden sonra McQueen, western stilindeki seri film "" (Aranıyor: Ölü Ya da Diri) ile düzenli bir iş sahibi olmuştu. Zamanın diğer tipik western TV dizilerine göre farklı bir içeriğe sahipti. McQueen, 1953'te "Girl on the Run", 1956'da da "Somebody Up There Likes Me" filmlerinde küçük rollerde oynadı. İlk başrol oyunculuğu ise 1958'deki korku filmi "The Blob" ile geldi. 1959'daki "Never So Few" filminde Frank Sinatra'nın, Sammy Davis, Jr. ile tartışması üzerine Davis'in yerini aldı. 1960'ta John Sturges'ın yönettiği "The Magnificent Seven" filminde Yul Brynner, Robert Vaughn, Charles Bronson, ve James Coburn ile birlikte oynadı ve bu film onun ilk büyük çıkışı oldu. Steve McQueen'in bir sonraki önemli filmi 1963'te çevirdiği "The Great Escape" (Büyük Kaçış)'dir. Bronson ve Coburn bu filmde de rol almışlardır. Film, II. Dünya Savaşı sırasında bir esir kampından toplu kaçışı konu almaktadır. Steve McQueen bir sahnede motosikletle müthiş bir atlayış yapar. Aslında atlayışı yapan, uzaktan McQueen'e çok benzeyen, bir diğer motosiklet meraklısı arkadaşı Bud Ekins'dir. Ancak seyirci bu gerçeği yıllar sonra öğrenecektir. Bir diğer başarılı film de 1968'de oynadığı "Bullitt" dir. San Francisco caddelerinde benzeri görülmemiş araba yarışı sahneleriyle seyirciyi çok etkileyen bu filmde de tehlikeli sahneleri Bud Ekins'le paylaşırlar. Bu filmden önce 1966'da oynadığı "The Sand Pebbles" deki rolü ile Akademi Ödülü'ne aday gösterilir. McQueen 1973'te "Kelebek (Papillon)", 1971'de "Le Mans", ve 1972'de "The Getaway"'de oynar. Steve McQueen, Amerikan sinemasının renkli kişilerinden biriydi. Zayıf, fit vücutlu, sarışın, mavi gözlü, yakışıklı ve karizmatik bir adamdı. Sporcu oluşu, araba yarışlarına merakı ve yarışması, aynı zamanda motosikletlere merakı ve yarışlara katılması, ağırlık kaldırıp günlük olarak koşu egzersizi yapması onun sporcu kimliğini ve vücudunun daima dinç ve dinamik kalmasını sağlayan etkenler olmuştur. 1953 senesinde ilk sinema filminde oynayan sanatçı 1980 yılına kadar 31 sinema filmi çevirmiştir. 1960 senesinde, Yönetmen John Sturges'in yaptığı sağlam film ile, Yull Bryner, Eli Walach, Charles Branson, James Coburn, Val Avery gibi yıldız isimlerle çalışmıştı ve bu filmde Bryner'in yardımcısı 2. adamı oynamıştır. Bir sene öncesinde ise yine John Sturges tarafından çevrilen "Never So Few" adlı filmde Frank Sinatra, Gina Lollobiridigia, Charles Branson gibi yıldız isimlerle oynamıştır. 1962 senesinde, iyi bir yönetmen olan Don Siegel'in savaş filmi "Hell Is For Hereos" adlı filmi de yine James Coburn ile oynamıştır. 1963 senesinde, yine John Sturges'in katkılarıyla, James Garner ve Richard Attenborough ile birlikte ünlü film The Great Espace'de başarıyla oynamıştır. 1963 ve 1965 senelerinde, Yönetmen Robert Mulligan'ın iki dram filminde oynamıştır. Bu filmlerin bir tanesinde güzel oyuncu Nathalie Wood, diğerinde de güzel oyuncu Lee Ramick ile başrol oynamıştır. 1965 senesinde ünlü Yönetmen Norman Jewison'un "The Cincinnati Kid" filminde kumarbaz bir genci canlandırmış ve ona dev isimler Karl Malden ile bir başka dev Edward G Robinson eşlik etmişlerdi. Karl Malden, onun kâğıt dağıtan arkadaşını, Robinson ise en iyi ve ünlü kumarbaz ihtiyarı canlandırıyordu. 1 yıl sonra Karl Malden ile birlikte ve yine bir Western filmi olan "Nevada Smith"'de oynamıştır. 1966 senesinde ünlü yönetmen Robert Wise'ın The Sand Pebbles filminde oynamış ve bu filmindeki başarılı rolü ve göstermiş olduğu iyi performanstan ötürü Oscar'a aday olmuştur. 1968 senesinde iki sağlam film projesinde görev almıştır. The Thomas Crown Affair filminde güzel oyuncu Faye Dunaway ile başrolleri paylaşmış, yine aynı sene bir başka iyi filmi olan Peter Yates'in Bullitt filminde güzel oyuncu Jacquiline Bisset ile başrolleri paylaşmış ve bu da çok iyi bir film olmuştur. 1973 senesinde ise Franklin J. Schaffner'ın önemli filmi "Kelebek"'de Dustin Hoffman ile en önemli rollerinden birini oynamıştır ve bu film çok tutmuştur. Kariyerinin son filmi ise ölmeden önceki filmi, 1980 senesinde Hunter adlı yapıt olmuş ve bu filmde eleştirmenler, hala dinamik ve çevik bir şekilde koştuğunu, McQueen'nin çok iyi bir performans sergilediğini söylemişlerdir. McQueen dünyanın en yüksek ücret ödenen oyunculerinden biriydi. 1974'te, eski arkadaşı ve rakibi Paul Newman ile birlikte başrolü paylaştıkları The Towering Inferno filmini çevirdikten sonra 1978'deki An Enemy of the People'a kadar sinemaya ara verdi. 2 Kasım 1956'da oyuncu Neile Adams ile evlendi (1972'de boşandılar). Bu evlilikten bir kızları (Terry, (d. 5 Haziran 1959), 9 Mart 1998'de hemokromatisis hastalığından öldü) ve bir oğulları (Chad (d. 28 Aralık 1960) oldu. 31 Ağustos 1973'te "Getaway" filmindeki rol arkadaşı Ali MacGraw ile evlendi. MacGraw, McQueen ile evlenmek için film yapımcısı kocası Robert Evans'ı terketti. Çift 1978'de boşandı. Üçüncü eşi bir model olan Barbara Minty idi. 16 Ocak 1980'de evlendiler. 1972'de Anchorage-Alaska'da alkollü araç kullanmaktan tutuklandı ve kefaleti ödemedi. McQueen, 7 Kasım 1980'de 50 yaşındayken, kanser ameliyatından sonra geçirdiği kalp krizi sonucu Juárez-Meksika'da öldü. Asbeste maruz kalmaktan oluşan nadir bir akciğer kanseri türü olan mezotelioma'ya yakalanmış ve alternatif tedavi görmek için Meksiko'ya gelmişti. Asbeste, yarış arabalarını kullanırken giydiği ve yanmaya dayanıklı olması için asbestten imal edilen giysiler dolayısıyla mı bu kadar yoğun olarak maruz kaldığı açıklık kazanmamıştır. ABD'de Gıda ve İlaç Bakanlığınca onaylanmayan ve Mexico'da bulunan "doğal" kanser karşıtı ilaçlarla yapacağı olağandışı bu tedavi için Meksika'ya gidişi tartışmalıdır. McQueen haftanın her günü, günde ikişer saat olmak üzere, ağırlık kaldırma ve beş mil koşma gibi egzersizler yapardı. Ancak, marihuana ve kokain kullandığı da bilinirdi ve çağının diğer oyuncuları gibi o da bir sigara tiryakisiydi. 9 Ağustos 1969 günü, planlandığı üzere aktris Sharon Tate'i görmeye gitmek yerine başka bir randevuya gitmeseydi, diğer beş kişiyle birlikte o da Charles Manson taraftarlarınca öldürülmüş olacaktı. Ölümün bu kadar yakınından geçtiği o günden sonra silah taşımaya başladı. Film çekiminin yapıldığı stüdyolardan, elektrikli tıraş makineleri, jean pantolonlar gibi bedava şeyler istemesiyle ünlüydü. Daha sonra öğrenildi ki bu tür şeyleri, kendisinin de çocukluğunda kaldığı ıslah evindeki gençlere hediye ediyordu. Chuck Norris, McQueen'in oğluna karate öğretmiş, McQueen de daha sonra Norris'i oyunculuk derslerine katılması için ikna etmiştir. Perugia Perugia (okunuşu: "Peruca" ), merkezi İtalya'da Umbria bölgesinin merkezi ve aynı ismi taşıyan Perugia ili'in merkezidir. Perugia, tepede bulunan eski merkez ile düzlükte Tiber Nehri kıyısında kurulan yeni şehirden oluşmuştur. Yaklaşık 450 metre yüksekliğinde tepede kurulu olan eski tarihsel şehrin merkezine (İtalyanca: "centro") tepenin eteklerinde gelişen yeni şehirden yürüyen merdivenler aracılığıyla zahmetsizce ulaşmak mümkündür. Eski şehir merkezine günün belli saatleriyle otomobil ile girmek yasak olup, eski şehir atmosferi böylelikle korunmaktadır. Şehir içinde 2006'dan itibaren 7 istasyonu olan bir Minimetro da faaliyete geçirilmiştir. Perugia'da iki ünlü üniversite bulunmaktadır. 1308 yılında kurulan ve günümüzde yaklaşık 34.000 öğrencisi olan Perugia Üniversitesi ve 1925'te kurulup, 1992'de özerk bir üniversite olan Perugia Yabancılar Üniversitesi. Perugia Yabancılar Üniversitesi, dünyanın her yanından yabancı öğrencileri misafir eder. Perugia çok dikkati çeken tarihsel bir sanat merkezidir ve günümüzde de bu niteliğini korumaktadır. 15. ve 16. yüzyılda çok ünlü Perugino (1446–1524) adı ile bilinen "Pietro Vannucci", Perugia civarında, Città della Piave'de doğmuştur. Şehirde bulunan tarihi "Collegio del Cambio (Borsa)" binasının büyük salonunda bir seri fresko duvar resmi bulunmaktadır. Aynı zamanda şehirde bulunan "Galleria Nazionale dell'Umbria'da (Umbria Millî Galerisi) 8 tablosu vardır. Perugino, Raffaello Santi'nin ustası ve resim hocasıdır. Raffaello özel olarak Perugia'da için ama şimdi şehirde olmayan 5 tablo ve 1 fresko hazırlamıştır. Ünlü ressam Pinturicchio da Perugia'da yaşamıştır. Perugia şu kentlerle kardeş şehir bağlantısı kurmuştur: Galileo Galilei (anlam ayrımı) The Criterion Collection Criterion Collection, özellikle sinema tarihindeki önemli filmleri, sayısal işlemlerden geçirerek DVD formatında sinema severlere sunan bir Amerikan şirketidir. Sinemanın artık endüstri olarak anıldığı günümüzde, Sony Entertaintment, Buena Vista, MGM, Universal gibi sektöre yön veren firmalara göre nispeten ufak bir firmadır. Ancak kurulduğu tarih olan 1980'lerin ortalarından beri piyasaya sürdüğü DVD filmlerde, diskle beraber gelen artı içeriklerle sinema severlerin beğenisini kazanmıştır. Criterion önceleri çıkardığı laserdisclerle tanınıyordu. 1984 ile 1998 yılları arasında 237 kadar laserdisk çıkardı. 1998 yılında ilk DVD'sini yayınladı. Bu Jean Renoir'ın 1937'de çektiği Harp Esirleri (La Grande illusion) adlı filmdi. 2009 yılına kadar 500'e yakın DVD çıkarmıştır. Buna 12 adet box set dahil değildir. Klasik ve çağdaş önemli filmleri koleksiyonculara kazandıran şirketin bir düsturu da filmleri özgün halleri ile medya ortamına aktarmaktır, yani özgün uzunluklarında kesilmeden ve özgün gösterim oranları ile. Hatta sinemalarda gösterildiği yıllarda çeşitli nedenlerde çıkartılmış sahneler varsa bunlar yerine göre ya filmin içine tekrar yerleştirilmekte ya da ayrıca filmle beraber verilmektedirler. Janus Films için yaptıkları filmler başta olmak üzere daha çok Renoir, Godard, Kurosawa, Cocteau, Fellini, Bergman, Tarkovsky, Hitchcock, Fuller, Lean, Kubrick, Lang, Sturges, Dreyer, Eisenstein, Ozu, Sirk, Buñuel, Powell ve Pressburger gibi sinemanın ustalarının filmlerini DVD'ye aktaran Criterion çoğunlukla yıpranmış olan filmlerin restorasyonlarını da yaparak elektronik ortama geçirmektedir. Criterion'un DVD'leri sadece Kuzey Amerika bölge kodludur yani "Region 1"dirler ve İngilizceden başka altyazı sunulmaz. Criterion DVD'ler diğer markalara göre biraz daha pahalıdırlar. Göktürkler Göktürkler, hem ilk defa kurdukları siyasi yapılara Türk adını vermeleri, hem de Türkçenin ilk bilinen yazılı kayıtlarını vermeleri bakımından Türk kültür ve edebiyat tarihinde çok önemli bir yere sahiptirler. Pascal Pascal, aşağıdaki anlamlara gelebilir: YÃ¶n bildirisi 531 kişinin imzaladığı ve Yön dergisinde 20 Aralık 1961'de çıkan bildiri. Bildiriyi imzalayanların bir kısmı Sosyalist Fikir Kulübü üyesiydi. Bildiride demokrasi, kültür seferberliği, işsizlik, gelir