daha düşük güç kullanımı ve maliyet sağlayan Bluetooth standardından uyarlanmış kablosuz bir teknoloji geliştirmeye başladı. Sonuçlar 2004’te “Bluetooth Low End Extension” adı altında yayınlandı. Özellikle Logitech ve EU FP6 projesi olan MIMOSA ile daha da geliştirildikten sonra, STMicroelectronics tarafından aktif olarak teşvik edildi ve desteklendi. İlk etaplarından bu yana, teknoloji Ekim 2006'da “Wibree” markasıyla kamuya açıklandı. Bluetooth SIG üyeleri ile yapılan müzakereler sonrasında Haziran 2007'de Wibree'yi Bluetooth Spesifikasyonu’nda Bluetooth Smart teknoloji olarak bilinen ultra düşük güç teknolojisi olarak eklemek için bir anlaşmaya varıldı. Temel özellikler 4.0 sürümüyle Bluetooth Smart'ın entegrasyonu 2010 yılının başında tamamlandı. 4.0 özelliklerini uygulayan ilk akıllı telefon Ekim 2011'de piyasaya sürülen iPhone 4S idi. Bir dizi üretici, 2012'de Bluetooth Smart Ready cihazlarını piyasaya sundu. Ardından 4 Aralık 2013’te BLE 4.1, 2 Aralık 2014'te BLE 4.2 ve 16 Haziran 2016'da BLE 5.0 sunuldu. Yapılan geliştirmeler tabloda belirtilmiştir. Bluetooth 5 teknik açıdan; IoT uygulamaları için Bluetooth 4 sürümlerine kıyasla önemli olabilecek; Bluetooth SIG, Mesh Profile (Ağ Profili) ve Mesh Model (Ağ Modeli) özelliklerini resmi olarak 18 Temmuz 2017’de yayınladı. Mesh özellikleri, ev otomasyonu, algılayıcı ağları ve diğer uygulamalar için çoktan çoklu cihaz iletişiminde BLE kullanımına olanak tanır. = Teknik Detaylar = Bluetooth Smart teknolojisi, Klasik Bluetooth teknolojisi olarak aynı spektrum aralığında çalışmaktadır (2.400-2.4835 GHz ISM bandı), ancak farklı kanal grupları kullanmaktadır. Klasik Bluetooth 79 1-MHz kanalları yerine, Bluetooth Smart’ın 40 2-MHz kanalı vardır. Bir kanalda, veriler Klasik Bluetooth'un Temel Hız düzenine benzer şekilde Gauss frekans kayması modülasyonu kullanılarak iletilir. Bit hızı 1 Mbit/s'dir ve maksimum gönderim gücü 10 mW'dır. Daha fazla ayrıntı, Bluetooth Çekirdek spesifikasyonu V4.0'ın Cilt 6 Bölüm A'da (Fiziksel Katman Spesifikasyonu) verilmiştir. Bluetooth Smart, dar bant girişim problemlerine karşı koymak için frekans atlaması yapmaktadır. Klasik Bluetooth da frekans atlamasını kullanır, ancak ayrıntılar farklıdır. Sonuç olarak hem FCC hem de ETSI Bluetooth teknolojisini bir FHSS şeması olarak sınıflandırırken, Bluetooth Smart, dijital modülasyon teknikleri veya doğrudan dizi yayma spektrumu kullanan bir sistem olarak sınıflandırılmıştır. GAP Generic Access Profile’in (Genel Erişim Profili) kısaltılmasıdır ve Bluetooth’un bağlantılarını ve yayınlarını (advertisement) kontrol eder. GAP cihazı dış dünyaya görünür yapar ve iki cihazın birbirleriyle nasıl etkileşimde bulunabileceğini veya bulunamayacağını belirler. GAP cihazlar için çeşitli roller tanımlar ve genel mimari özelinde iki rol bunlardan en önemlisidir. Bunlar Merkezi Cihazlar ve Çevresel Cihazlardır. BLE cihazları, yayın tanıtım paketlerine dayalı bir süreçle tespit edilir. GAP ile çevreye yayın yapabilmenin iki yolu vardır. Bunlar, Yayın Verisi yükü (Advertisement Data Payload) ve Tarama Cevabı yükü (Scan Response Payload)dür. Bu her iki yük de benzerdir ve maksimum 31 bayt veri içerebilir. Yüklerden tanıtım verisinin kullanılması menzil içindeki merkezi cihazların onun varlığının bilmesine izin vermek için zorunlu kılınmıştır. Tarama cevabının yükü isteğe bağlı, merkezi cihazların talep edebildiği ve cihaz tasarımcılarına bir aygıt adı vb. için bir dize daha fazla bilgi sığdırmak amacıyla izin verebildiği ikinci bir yüktür. Aşağıdaki diyagram tanıtım sürecini, tanıtım ve tarama cevap yüklerinin nasıl çalıştığını açıklamaktadır. Bir çevresel cihaz, özel bir tanıtım aralığı (advertisement interval) belirler ve bu aralık sıklığında ana tanıtım paketini yayınlar. Bu aralık, güç tüketimi ve duyarlılık gereksinimleri düşünülerek uygulamaya özel seçilebilir, örneğin 2s’de bir tanıtım paketi yayınlayan bir cihaz, 20ms’de bir tanıtım paketi yayınlayan cihaza göre daha az güç tüketir fakat duyarlılığı da 20ms yayına göre daha azdır. Eğer bir başka cihaz çevreyi tarıyor ise isteğe bağlı olarak ortamdaki cihazların tarama cevap yükünü talep edebilir böyle bir durumda çevresel cihaz tanıtım paketi ile birlikte tarama cevap yükünü de iletecektir. Çevresel cihazların çoğu kendilerini tanıtmaktadır ve bu sayede onlar ile bir bağlantı kurulabilir ve GATT servisleri ve karakteristikleri kullanılabilir (Çok daha fazla verinin değiş tokuş edilmesine ve her iki yönde de kullanılmasına olanak tanır) ayrıca sadece verilerin yayınlarının yapılmasının istendiği durumlar da vardır. Buradaki ana kullanım bir çevresel aygıtın aynı anda birden fazla aygıta veri gönderilmesinin istenmesidir. Bu sadece tanıtım paketini yayınlayarak mümkün olabilir çünkü bağlı mod’da (peer2peer connected) gönderilen ve alınan veriler yalnızca bu bağlı iki cihaz tarafından görülebilmektedir. 31 byte tanıtımda küçük miktarda özel veri ekleyerek ya da alttaki örnekte gösterdiği gibi menzildeki herhangi bir cihaza tek yönlü veri gönderen tarama cevap yükleriyle BLE çevresel aygıtı kullanılabilir. Bu BLE yayınlama (advertisement) olarak bilinir. Bu yaklaşım Apple’ın iBeacon’u tarafından kullanılmaktadır. Bu örnekte iBeacon ana tanıtım paketine özel yükler ekleyerek “Manufacturer Specific Data Field”i (Özel Üretici Veri Alanı) kullanır. Çevresel ve merkezi cihazların arasında bir bağlantı kurulduğu zaman genellikle yayın süreci durur (yayın paketleri çevreye yayınlanmaz) ve her iki yönde de iletişim kurmak için GATT servisleri ve karakteristikleri kullanılır. Generic Attribute Profile (GATT) iki BLE cihazının Servisler (Services) ve karakteristikler (Characteristics) adı verilen kavramları kullanarak verileri aktarma biçimini tanımlar. Tablosundaki her bir girdi için 16 bitlik kimlik bilgileri kullanarak basit bir arama tablosunda Servisler, Karakteristikler ve ilgili verileri depolamak için kullanılan Attribute Protocol (ATT) adlı genel bir veri protokolünü kullanır. GAP tarafından yönetilen yayın süreci tamamlandıktan sonra GATT, iki cihaz arasında özel bir bağlantı kurulduğunda devreye girer. GATT ve bağlantılar ile akılda tutulması gereken en önemli nokta bu bağlantıların özel olmasıdır. Bir BLE çevresel cihazı tek seferde sadece bir merkezi cihaza (mobil telefon, vb.) bağlanabilir, ayrıca bağlanır bağlanmaz tanıtımın kendiliğinden sona ereceği ve diğer aygıtların mevcut bağlantı kesilene kadar onu göremeyeceği veya ona bağlanamayacağı anlamına gelir. Aşağıdaki diyagram, BLE aygıtlarının bağlı bir ortamda çalışma biçimini açıklamaktadır. Bir çevresel cihaz tek seferde sadece tek merkezi cihaza (mobil telefon) bağlanabilir ancak merkezi cihaz birden çok çevresel cihaza bağlanabilmektedir. İki çevresel arasında veri alışverişi gereksiniminde mesajların bir merkezi cihaz üzerinden geçmesi gerekmektedir. Ancak, çevresel ve merkezi bir cihaz arasında bağlantı kurulduktan sonra, iletişim yalnızca tanıtım verilerini ve GAP’ı kullanan tek yönlü yayın yaklaşımından farklı olarak her iki yönde de gerçekleşebilir. GATT işlemlerinde önemli bir konsept sunucu-istemci ilişkisidir. Çevresel cihaz ATT arama verilerini servisler ve karakteristikler tanımlarını tutan GATT sunucusu ve bu sunucuya istek gönderen GATT istemcisi (telefon / tablet) olarak tanımlanır. Tüm işlemler Master (Ana Cihaz), Slave (Bağımlı Cihaz) GATT sunucusundan yanıt alan GATT istemcisi, tarafından başlatılır. Bir bağlantı kurarken çevresel cihaz merkezi cihaza bir bağlantı aralığı önerir ve merkezi cihaz yeni bir veri mevcut olup olmadığını görmek için her bağlantı aralığında yeniden bağlanmaya çalışır. Ancak bu bağlantı aralığı yalnızca bir öneridir. Merkezi cihazın bu talebi kabul etmesi mümkün olmayabilir çünkü diğer çevresel cihazlarla konuşmakta olabilir. Aşağıdaki diyagram Ana cihaz her seferinde işlem başlatırken çevresel cihaz (GATT Sunucusu) ile Merkezi cihaz (GATT İstemcisi) arasındaki veri alışveriş sürecini göstermektedir: BLE’deki GATT işlemleri, aşağıdaki çizimde de görüldüğü gibi Profiller, Servisler ve Karakteristikler isimli yüksek düzeyde iç içe geçmiş nesnelere dayanır: Profiller olası BLE uygulamalarının tanımlamalarıdır ve BLE özellikli cihazların diğer BLE cihazlarıyla iletişim kurmak için kullandıkları genel davranışları belirtir. Bir profil aslında BLE çevresel cihazının kendisinde mevcut değildir. Bluetooth SIG veya çevresel tasarımcılar tarafından derlenen önceden tanımlanmış Servisler koleksiyonudur. Profiller bir BLE modülünün hangi veri türlerini ilettiğini daha açık bir şekilde tanımlamak için Bluetooth standardı üzerine kurulmuştur. Cihazın uygulaması, ahizesiz yetenekler (hands-free capabilities)den kalp atış hızı sensörlerine, uyarılara ve daha fazlasına kadar hangi profilleri desteklemesi gerektiğini belirler. Sağlık uygulamalarında Bluetooth Smart cihazlar için birçok profil bulunmaktadır. “Continua Health Alliance” konsorsiyumu, bunları Bluetooth SIG ile iş birliği içinde desteklemektedir. Spor ve fitness aksesuarları için profiller şunlardır: "Elektronik tasma" uygulamaları, “her zaman açık” cihazlarda mümkün olan uzun pil ömrü için oldukça uygundur. iBeacon cihazlarının imalatçıları, Apple Inc. uyumlu iDevices tarafından desteklenen yakınlık algılama özelliklerini kullanmak amacıyla cihazları için uygun özellikleri uygulamaktadırlar. İlgili uygulama profilleri şunları içerir: Hizmetler verileri mantıksal yapılara ayırmak için kullanılır ve karakteristikler adı verilen veri yığınlarını içerir. Bir servis bir veya daha fazla karakteristiğe sahip olabilir ve her servis kendisini, 16-bit (resmi olarak kabul edilen BLE Servisleri için) veya 128-bit (Özel Servisler için) olabilen, benzersiz bir sayısal kimliğe (UUID) bürünerek diğer servislerden ayırır. Örneğin nabız servisinde, SIG tarafından kabul edilen bu servisin 0x180D'lik 16 bitlik bir UUID’ye sahip olduğu ve en fazla üç karakteristik içerdiği görülebilir, ancak yalnızca ilki zorunludur: Heart Rate Measurement (Nabız Ölçümü), Body Sensor Location (Vücur Sensör Lokasyonu) and Heart Rate Control Point (Nabız Kontrol Noktası). GATT işlemlerindeki en düşük düzey kavramı, tek bir veri noktasını kapsayan karakteristiklerdir. Servislere benzer şekilde, her karakteristik kendisini önceden tanımlanmış bir 16-bit veya 128-bit UUID ile ayrılır. Birlikte çalışabilirliği ve BLE özellikli Donanım-Yazılım geliştiricilerine ya da sadece çevresel cihazın yazılımına uygun özel karakteristikler tanımlanabilir. Örnek olarak, Kalp Hızı ölçümü karakteristiği kalp hızı servisi için zorunludur ve 0x2A37'lik bir UUID kullanır. Kalp hızı ölçümü veri formatını (veri UINT8 veya UINT16, vb.) tanımlayan tek bir 8 bitlik değerle başlar ve bu yapılandırma byte’ıyla eşleşen kalp atış hızı ölçüm verilerini içerir. Karakteristik, BLE çevresel cihazları ile etkileşimde bulunacak ana noktadır. Ayrıca uygulamaya özgün karakteristikler oluşturmak mümkün olduğundan BLE çevresel cihazı için veri iletişiminde kullanılır. Özel bir ‘UART Servisi’ve iki karakterisik (biri TX ve diğeri RX kanalı in) ile basit bir UART arayüzü gerçeklenebilir. Sevgisiz Sevgisiz (Rusça: Нелюбовь / Nelyubov), Andrey Zvyagintsev'in yönettiği 2017 çıkışlı Rus drama filmidir. Moskova'da çekilen filmin ilk gösterimi, 18 Mayıs 2017'de Cannes Film Festivali'nde gerçekleştirildi ve burada Cannes Film Festivali Jüri Ödülü'nü kazandı. Sevgisiz, Ayla, 4 Mart 2018 tarihinde düzenlenecek 90. Akademi Ödülleri'nin "Yabancı Dilde En İyi Film Ödülü" kategorisinde yarışmak üzere Rusya'nın adayı olmuştur. Zhenya ve Boris, uzun süredir mutlu bir birlikteliğe sahip olmayan orta sınıf bir çifttir. Ayrılık planları yapan çiftin bir de erkek çocukları vardır ve ayrılık sonrası çocuğu kimin alacağı ya da çocuğun bir yurda mı verilmesi gerektiği konusu tartışmalıdır. Aile içi gürültülü tartışmalara tanık olan küçük Aljosha odasında üzüntüden ailesinden habersiz ağlamaktadır. Günlerden bir gün Aljosha aniden kayıplara karışır. Polis doğrudan bir arama emri vermediği için gönüllü bir organizasyon ile birlikte Boris ve Zhenya kaybolan çocuklarını aramaya başlarlar. Baldwin County, Alabama Baldwin County Amerika BirleÅŸik Devletleri'nin Alabama eyaletinde yer alan bir county. Baldwin County Amerikan Bağımsızlık Bildirisi imzalayıcılarından olan Senatör Abraham Baldwin (1754–1807) anısına isimlendirilmistir; ama bu senatörün șimdi Alabama eyaleti olan topraklarda hiç yaşamadığı belgelidir. Baldwin County'nin merkezi Bay Minette ÅŸehridir. Baldwin County'nin nüfusu 2015 yılı itibarıyla 203,709'dur. Calhoun County, Alabama Calhoun County Amerika BirleÅŸik Devletleri'nin Alabama eyaletinde yer alan bir county. Calhoun County'nin adı John C. Calhoun'dan gelmektedir. Calhoun County'nin merkezi Anniston şehridir. Calhoun County'nin nüfusu 2010 yılı itibarıyla 11,572'dir. Amasya'da spor Amasya'da spor, Türkiye'nin Amasya ilinin spor tarihçesini, spor kulüplerini, önemli spor tesislerini konu almaktadır. Amasya'nın futbol, basketbol, voleybol, hentbol gibi farklı branşlarda faaliyet gösteren spor takımları vardır. Lig takımları 2019-20 sezonunda BAL'da baraj maçıyla küme düşen Yeni Amasyaspor'un yerine, baraj maçını kazanan Merzifonspor çıkmıştır. Amasya'nın voleybol ve hentbol liglerinde 3 takımı daha vardır. Türkiye kupaları Merzifonspor, F Türkiye Kp ilk turunda Görelespor'a elenmiştir. 2018-19 sezonu sonunda, futbol takımı Yeni Amasyaspor, BAL (Bölgesel Amatör Lig)da grubunu 6.sırada bitirmiştir. Voleybol Bayanlar 2. Ligi'nde Şehzadeler Voleybol, play-off maçlarına katılmıştır. Hentbol Erkekler 1. Ligi'nde 1957 Suluova Spor, 8.olmuştur. Basket EBBL, hentbol kadın 2. Liglerinde birer takımı vardır. Yeni Amasyaspor , Ziraat Türkiye Kupası 3. turunda Konyaspor’a elenmiştir. Lig takımları Türkiye kupaları Kaynak: Amasya'nın en önemli spor tesisleri:12 Haziran Stadı ve Yeni Amasya Spor Salonu'dur. Önemli ya da Türkiye liglerinde yer alan kulüplerin maç yaptığı tesisler tabloda yer almıştır. Kaynak: Calhoun County, Michigan Calhoun İlçesi veya Calhoun County Amerika Birleşik Devletleri'nin Michigan eyaletinde yer alan bir ilçedir. İlçenin nüfusu 2010 yılı itibarıyla 136,146'dır. İlçenin merkezi Marshall şehridir. Bu ilçe 19 Ekim 1829 tarihinde kurulmuştur. Palm IIIc Palm IIIc Palm tarafından yapılan ilk renkli PDA oldu. Orijinal renk desteğine ve paletlenmiş 8 bit renk modlarına sahip ilk Palm OS sürümü olan Palm OS 3.5'i çalıştırdı. Makine, iç mekanlarda parlak bir TFT LCD'ye sahiptir. Palm IIIc'de klasik III serisi konektör, 8MB RAM ve 20 MHz DragonBall EZI CPU bulunuyor. Birimin ayrıca bir lityum iyon şarj edilebilir pil ve orijinal Palm III cihazının the biraz modifiye edilmiş bir versiyonu vardır. Patti Cakes Patti Cakes, Geremy Jasper'ın yönettiği 2017 çıkışlı Amerikan drama filmidir. Film, ilk gösterimini, 18 Ağustos 2017'de 2017 Sundance Film Festivali kapsamında gerçekleştirmiştir. Etowah County, Alabama Etowah İlçesi veya Etowah County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 104,430'dur. İlçenin merkezi Gadsden şehridir. Houston County, Alabama Houston İlçesi veya Houston County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 101,547'dir. İlçenin merkezi Dothan şehridir. Avrupa E-yolu E773 Avrupa E-yolu E773 (kısaca E773), uluslararası E-yol ağının bir parçasıdır. Yol Bulgaristan'da bulunan Popovitsa'da ki Trakya ovasında başlar, Eski Zağra ve Sliven'den geçerek Bulgaristan Karadeniz kıyısına ulaşır ve Burgaz'da biter. Weber County Weber İlçesi veya Weber County Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 yılı itibarıyla 231,236 olup Utah eyaletinin 4. en yoğun nüfuslu ilçesidir. İlçenin merkezi ve en büyük şehri Ogden şehridir. Mobile County Mobile İlçesi veya Mobile County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 412,992'dir. İlçenin merkezi Mobile şehridir. Suyun Sesi Suyun Sesi, Guillermo del Toro tarafından yönetilen ve senaryosu del Toro ile birlikte Vanessa Taylor tarafından yazılan, 2017 çıkışlı Amerikan yapımı romantik, fantastik bir filmdir. Başrollerinde Sally Hawkins, Michael Shannon, Richard Jenkins, Doug Jones, Michael Stuhlbarg ve Octavia Spencer'ın yer aldığı film, 1962'de Baltimore'de geçmektedir ve Güney Amerika'da yakalanmış bir amfibiyen ile gizli bir laboratuvarda çalışan konuşma engelli temizlik işçisi arasında geçen hikâyeyi anlatmaktadır. Filmin ilk gösterimi, 31 Ağustos 2017'de 74. Venedik Uluslararası Film Festivali'nin ana yarışma bölümünde gösterilerek gerçekleştirildi ve yarışmada "En İyi Film" ödülü olan Altın Aslan'ı kazanmıştır. 74. Venedik Uluslararası Film Festivali'nde Altın Aslan ödülünü kazanan "Suyun Sesi", aynı zamanda 2017 Toronto Uluslararası Film Festivali kapsamında da gösterildi. Film, eleştirmenlerden olumlu yorumlar aldı ve özellikle Hawkins'in filmdeki performansı eleştirmenlerce beğenildi. Birçok eleştirmen "Suyun Sesi"nin Guillermo del Toro'nun "Pan'ın Labirenti" filminden sonraki en iyi filmi olarak değerlendirdi. Amerikan Film Enstitüsü, "Suyun Sesi"ni yılın en iyi 10 filminden biri olarak seçti. Film, 75. Altın Küre Ödülleri'nde En İyi Yönetmen ve En İyi Özgün Müzik (Alexandre Desplat) ödüllerini kazanırken, drama kategorisindeki En İyi Film, En İyi Kadın Oyuncu (Sally Hawkins), En İyi Yardımcı Erkek Oyuncu (Richard Jenkins), En İyi Yardımcı Kadın Oyuncu (Octavia Spencer) ve En İyi Senaryo kategorilerinde de adaylık elde etti. "Suyun Sesi", 71. İngiliz Akademisi Film Ödülleri'nde ise En İyi Film'in de aralarında bulunduğu 12 farklı kategoride aday gösterildi. Film, öncelikle 1 Aralık 2017'de New York'ta iki farklı salonda gösterime gidi ve 8 Aralık 2017'de de Amerika Birleşik Devletleri'nin geneli ile diğer ülkelerde vizyona girdi ve $24.5 milyon dolayında gişe hasılatı elde etmiştir. Filmin, del Toro ve Daniel Kraus tarafından yazılan roman uyarlaması olan "Trollhunters"ın ise 27 Şubat 2018'de yayınlanması planlanmaktadır. Elisa Esposito, bebeklikte geçirdiği bir yaralanma sonucu boynunda izler oluşmuş, konuşma engelli ve sadece işaret dili ile iletişim kuran bir kadındır. Altında sinema salonu bulunan eski apartmanın küçük bir dairesinde tek başına yaşamaktadır ve 1960'ların başında, Soğuk Savaş döneminde Baltimore'da gizli bir hükûmet laboratuvarında temizlik görevlisi olarak çalışmaktadır. Elisa'nın çok yakın iki arkadaşı vardır. Bu iki arkadaşından biri, sanatçı ve eşcinsel bir adam olan komşusu Giles'tir. Bir diğeri ise iş yerinde tercümanlığını da yapan Afroamerikan meslektaşı Zelda'dır. Bir gün tesise Albay Richard Strickland tarafından Güney Amerika taraflarındaki nehirde yakalanmış ve tüp içine hapsedilmiş bir yaratık getirilir. Elisa ve Zelda o sırada yaratığın getirildiği bölümde temizlik yapmaktadırlar. Elisa, merakla tüpe yaklaşır ve tüpün içerisindeki yaratığın insansı bir amfibiyen olduğunu keşfeder. Elisa ve arkadaşı Zelda hemen oradan çıkarılsa bile Elisa, yaratığı gizli gizli ziyaret etmeye başlar ve bir süre sonra ikisi arasında yakın bir bağ oluşur. General Frank Hoyt, Uzay Yarışında olası yararlarından faydalanmak için yaratığın incelenip öldürülmesi için Strickland'a emir verir. Laboratuvarda çalışan gizli Sovyet casusu Doktor Robert Hoffstetler ise daha fazla çalışma verisi elde etmek için yaratığı canlı tutmak için çabalar. Sovyet ajanları ise yaratığın Amerika’dan kaçırılması veya üzerinde çalışma yapılamaması için yok edilmesini ister. Elisa, Amerikalıların yaratık için ne planladıklarını öğrenir ve Giles'ı onu laboratuvardan kaçırmak için ikna eder. Bu sırada Hoffstetler, Elisa'nın planını öğrenir ve ona yardım etmeyi seçer. Bu süreçte Zelda da onlara katılır ve yaratığın kaçırılmasına yardım eder. Elisa, laboratuvardan kaçırdığı yaratıyı, önce evine götürür. Evinde Hoffstetler’ın verdiği kimyasalları kullanarak onu küvette tutar. Elisa, yaratığı bir süre burada sakladıktan sonra onu okyanusa ulaşabilmesi için bir kanala bırakmaya karar verir. Bu sırada Strickland, yoğun bir sorgulama çalışmasına başlar. Elisa ve Zelda da sorgulanır ama kimse onlardan şüphelenmez. Giles, Elisa’nın evinde yaratığı göz kulak olurken uyuyakalır ve yaratık banyodan dışarı çıkar bu sırada bir kedi ile karşılaşır onu yemeye başlar. Gürültüye uyanan Giles bu durumu görür bu sırada yaratık Giles’e de saldırır ve kolunu yaralayarak evden kaçar. Elisa, onu bulmak için aramaya başlar ve bulduğu izleri takip ederek onu sinema salonunda bulur. Yaratık eve getirildikten sonra Giles’ten özür dilemek için ellerini yaralı koluna ve Giles’in kel kafasına koyar. Giles ertesi sabah uyandığında kolundaki yaranın tamamen iyileştiği, kafasında da saçların çıktığını görür. Bu arada Elisa, gece yaratığın kaldığı banyoya gelerek onunla birlikte olur. Hoyt, yaratığın 36 saat içerisinde bulamamasına karşın Strickland'ı tehdit eder. Bu sırada yaratığın sağlık durumu kanala bırakılacağı gün yaklaştıkça bozulmaya başlar. Strickland, Hoyt’un tehditleri sonrası çalışmalarını hızlandırır ve Doktor Hoffstetler’ı takip etmeye başlar. Hoffstetler, üstlerinin emri ile ülkeden kaçırılacağını düşünür ve buluşma yerine gider ancak rus ajansları onu öldürmek ister. Bu sırada Strickland onları takip edip ajanları öldürür ve yaralı Hoffstetler’a işkence yaparak sorgular. Hoffstetler, ölmeden önce yaratığı kaçıranların Elisa ve Zelda olduğunu ima eder. Strickland, Zelda'nın evine giderek onu tehdit eder bu sırada Zelda’nın kocası yaratığı Elisa’nın kaçırdığını ve şu an onun evinde olduğunu söyler. Zelda, Elisa’ya durumu anlatır. Elisa da Giles ile birlikte yaratığı evden kaçırır ve onu bırakacakları kanala gelirler. Strickland, Elisa’nın evine gelir ve evde yaratığın nereye götürüleceğine dair bir not bulur. Kanalda, Elisa ve Giles yaratık ile vedalaşırken Strickland hem yaratığı hem de Elisa’yı silahla vurur. Bu sırada yaratık ayağa kalkar ve yaralarını iyileştirir ve Strickland'ı öldürür. Polis Zelda ile birlikte olay yerine gelirken, yaratık Elisa'yı alır ve kanala atlar. Yaratık burada onu iyileştirir ve boynundaki yara izlerini solungaçlara dönüştürür. "Suyun Sesi" konusundaki ilk düşünce, del Toro'nun 2011'de Daniel Kraus'la yaptığı kahvaltı sırasında ortaya çıktı ve daha sonra filmin uyarlaması olacak "Trollhunters" adlı romanı birlikte yazmaya başladılar. 2015 çıkışlı kısa film "The Space Between Us" ve Rachel Ingalls'ın romanı "Mrs. Caliban"dan esinlenilen hikâye aynı zamanda del Toro'nun çocukluğunda izlediği ve yönetmenliğini Jack Arnold'ın gerçekleştirdiği 1954 çıkışlı "Creature from the Black Lagoon" filmindeki Gill-man ile filmin yardımcı oyuncusu Julie Adams arasında geçen romantik hikâyeden ilham alınmıştır. Del Toro, "Creature from the Black Lagoon" adlı bir film yeniden tasarlamak için Universal Studios ile görüşürken, yaratığın bakış açısına daha fazla odaklanan bir versiyonu stüdyo yöneticileri kabul etmedi. Del Toro filmin 1960'lı yıllarda Soğuk Savaşı döneminde geçmesine karar verdi ve çekimlere 15 Ağustos 2016'da Hamilton, Ontario'da başlandı. 6 Kasım 2016'da ise çekimler tamamlandı. Filmin mÃ¼ziklerini Alexandre Desplat besteledi. Filmle ilgili IndieWire ile yaptığı röportajda del Toro; ""Bu film benim için iyileştirici bir film. ...çocukluğumdaki korkuları, çocukluğumun hayallerini tekrar ifade ettim bu filmde ve bir yetişkin olarak beni endişelendiren bu şeyleri ilk defa anlattım. Bu film güven hakkında, öteki olma, cinsiyet ve sevgi hakkında."" dedi. Üç haftalık sınırlı sayıda serbest bırakılmasının ardından 4,6 milyon dolar gelir elde eden film, 22 Kasım 2017'de geniş kapsamlı yayına başladı ve "Downsizing", "Pitch Perfect 3" ve "Father Figures" ve "En Karanlık Saat (Darkest Hour)" filmlerinin de vizyona girmesi ile birlikte 726 salondan toplamda 3 milyon dolarlık haftasonu hasılatı elde etti. Dört günlük Noel tatili ile birlikte bu hasılat 4.4 milyon dolara ulaştı. 17 Ocak 2018 itibarı ile film, 30.5 milyon dolarlık bir gişe hasılatına sahiptir. Film eleştirilerinin yayınlandığı Rotten Tomatoes sitesinde "Suyun Sesi", 253 yoruma dayanarak yapılan değerlendirmede % 92'lik bir onay derecesi ve ortalama 8.4 / 10 puana sahiptir. Sitede, Guillermo del Toro'nun yönetmenliğini yaptığı filmin özellikle görselliği olumlu yorumlar ve oyuncu Sally Hawkins performansı beğeni topladı. Film, Metacritic'te ise, 51 eleştiriye dayanarak ortalama 100 üzerinden 86 puana sahip oldu. IndieWire'de yazan sinema eleştirmeni Ben Croll, filme "A" notunu verdi ve "Suyun Sesi"ni "del Toro'nun şaşırtıcı derecede en başarılı eserlerinden biri..." olarak nitelendirdi. Rolling Stone için yazan Peter Travers, Hawkins'in performansını ve del Toro'nun sinematografisini överek filme 4 yıldız üzerinden 3,5 yıldız verdi. Travers eleştirisinde yönetmen Del Toro'yu "...dünya çapında bir film sanatçısı..." olarak nitelendirdi. Minnesota Daily'den Haley Bennett film için, ""Suyun Sesi", del Toro filmlerinde nadir bulunan bir hassasiyet taşıyor ... film çığır açıcı değil ancak zarif ve büyüleyici" ifadelerini kullandı. Sinema eleştirmeni Rex Reed ise filmi, "saçma sapan bir film" olarak nitelendirerek 4 yıldız üzerinden 1 yıldız verdi. Ypatingasis būrys Ypatingasis būrys ("Özel Kadro") veya Özel SD ve Alman Güvenlik Polisi Kadrosu (, , also colloquially "strzelcy ponarscy" ("Ponary riflemen" Polonyaca'da)(1941–1944) Vilnius Bölgesinde faaliyet gösteren ve "Litvanya'nın Sonderkommando eşdeğeri" olarak da adlandırılan yaklaşık 50 kişiden oluşan Litvanya'lı bir öldürme ekibi idi. Başta Litvanyalı gönüllülerden oluşan birlik, Alman hükûmeti tarafından kuruldu ve Einsatzkommando 9 ve daha sonra Sicherheitsdienst (SD) ve Sicherheitspolizei'ye (Sipo) bağlandı. Birimin büyüklüğü ile ilgili farklı tahminler bulunmaktadır. Polonya'lı tarihçi Czesław Michalski, Tadeusz Piotrowski'nin başlangıcında 100 gönüllü bulunduğunu iddia etmiştir. 118 kişinin ismi biliniyor, 20 üyesi ise cezalandırılmıştır. Alman polis ekibi ile birlikte, Ponary katliamına katılan ekip, Yaklaşık 70.000 Yahudi öldürülürken, Vilnius'tan gelen yaklaşık 20.000 Polonyalı ve 8.000 Rus Savaşı esiride öldürülenlerin arasında bulunuyor. Kutsal Geyiğin Ölümü Kutsal Geyiğin Ölümü, yönetmenliğini Yorgos Lanthimos'un gerçekleştirdiği, 2017 çıkışlı gerilim filmidir. Filmin ilk gösterimi, 22 Mayıs 2017'de 2017 Cannes Film Festivali'nde gerçekleştirildi ve burada En İyi Senaryo Ödülü'nü kazandı. Toplum içinde saygı gören cerrah Steven Murphy göz doktoru Anna ve ergenlikteki kızı Kim ve oğlu Bob ile mutlu bir hayat yaşamaktadır. Steven, ameliyatta hayatını kaybeden bir hastanın oğlu olan alt sınıflardan gelme 16 yaşındaki Martin ile arada sırada buluşmaktadır. Steven hem Martin'e karşı acıma duyguları beslemekte hem de kendisini ameliyattan ötürü suçlu hissetmektedir, zira ameliyat sırasında alkol etkisi altında kalmıştır. Martin, Steven'ı zamanla yeni bir baba olarak görmeye başlar. Bu durumdan rahatsız olmayan Steven, Martin'e hediyeler vermeye başlar. Ve nihayet bir gün Steven, Martin'i ailesi ile birlikte yemek yemek üzere evine davet eder. Aile toplantısı sırasında Kim ve Martin birbirleri ile iyi anlaşırlar. Zaman geçtikçe Martin değişmekte, Steven'dan istedikleri fazlalaşmaktadır. Aniden işyerinde belirip onu ziyaret ediyor ve uygunsuz bir biçimde Steven'ı dul kalan kendi annesiyle bir araya getirmeye çalışıyordur. Martin ile ilişkisini azaltmaya karar veren Steven, zamanla ailesinin karşı karşıya kaldığı hastalıklarla mücadele etmek zorundadır. İlk önce oğlu yatağa düşer ve kısmen felç olur. Ebeveynler doktor olmasına rağmen hastalığın sebebini tespit edebilmekten uzaktırlar. Bunlar yaşanırken hastanenin kafateryasında Steven ile karşılaşan Martin, kızının ve karısının da aynı belirtiler göstererek öleceğini söyler. Buna göre aile bireyleri önce yatağa düşecek, ardından yemek yemeği reddedecek, sonra gözleri kanayacak ve öleceklerdir. Martin'in aktardıklarına göre şayet Steven ailesinden bir kişiyi kurban ederse lanet kalkacaktır. Martin'i kovan ve söylediklerine bir mana yüklemeyen Steven kızının da yatağa düştüğünü görünce Martin'in söyledikleri hakkında şüpheye düşmeye başlar. Hastalanan çocuklara tıp ile bir yardım da mümkün olmadığı için eve getirilirler. Çocuklar ikinci aşama olan yemek yememe aşamasına gelmişlerdir. Ne yapacağını bilemeyen Steven Martin'i yakalayıp tehditler savurarak ve korkutarak lanetten kurtulmaya çalışır ancak Martin kararlıdır. Kim, ailesine kendisini kurban olarak sunar. Bob'un gözleri kanamaya başlayınca çaresizlik içinde Steven bir aile üyesini kurban etmesi gerektiğine karar verir ancak kimi kurban edeceğine karar verememektedir. Gözlerini bağlar eline bir silah alır ve bu haldeyken kendi ertafında dönerek ateş etmeye başlar. Kurşunlardan biri Bob'a isabet eder ve Bob ölür. Filmin kapanış sahnesinde bir restoran içerisinde oturan Steven, Anna ve Kim görülür. Martin yakınlarından geçip bir yere oturduğunda aile üyeleri restoranı terk eder. Lanet ortadan kalkmıştır. Morgan County, Alabama Morgan İlçesi veya Morgan County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 119,490'dır. İlçenin merkezi Decatur şehridir. Essex County, New Jersey Essex İlçesi veya Essex County Amerika Birleşik Devletleri'nin New Jersey eyaletinde yer alan bir ilçedir. İlçenin nüfusu 2016 yılı itibarıyla 796,914 olup eyaletin 4. en yoğun nüfuslu ilçesidir. İlçenin merkezi Newark şehridir. Üç Billboard Ebbing Çıkışı, Missouri Üç Billboard Ebbing Çıkışı, Missouri (İngilizce özgün adıyla "Three Billboards Outside Ebbing, Missouri"), Martin McDonagh tarafından yazılıp yönetilmiş 2017 çıkışlı sinema filmi. Film, ilk gösterimini 4 Eylül 2017'de 74. Venedik Uluslararası Film Festivali'nde gerçekleştirmiştir. Polisin, kızının cinayetinde bir şüpheli bulamaması nedeniyle olaya halkın dikkatini çekmek için üç reklam panosu satın alan bir anneyi konu almaktadır. Marshall County, Alabama Marshall İlçesi veya Marshall County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 93,019'dur. İlçenin merkezi Guntersville'dir. Lauderdale County, Alabama Lauderdale İlçesi veya Lauderdale County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 92,709'dur. İlçenin merkezi Florence şehridir. SS-Ehrendegen SS-Ehrendegen, aynı zamanda SS-Degen (resmi olarak"Ehrendegen Reichsführer-SS"), 1935'ten 1945'e kadar bir Schutzstaffel (SS) üniformasıyla giyilen kıyafet kılıcından oluşan düz bir kılıçtı. İlk kez 1935 yılında tanıtılılıp SS-Oberführer Prof. Karl Diebitsch tarafından tasarlandı. Ayrıca Heinrich Himmler'in SS içerisindeki tüm sanat ve tasarım hakkındaki kişisel referanslarından biriydi. Ehrendegen orijinalde Solingen, Almanya'da, Peter Dan. Krebs firması tarafından üretildi. Degen subayı resmi olarak Heinrich Himmler tarafından SS-Verfügungstruppe ve SS-Totenkopfverbände'den seçilmiş subaylara özel imtiyazlar tanınması için elle imzalanmış bir sertifika ile ödüllendirildi. Bad Tölz ve Brunswick'teki SS-Junkerschulen (Junker okulları) 'nden mezun olan subaylara da ödül olarak verilirdi. Çift kanatlı uçak Çift kanatlı uçak, üst üste iki kanada sahip bir sabit kanatlı uçaktır. İlk motorlu uçak olan Wright Flyer çift kanatlı bir yapıya sahipti. Çift kanat yapısı, bir tek kanat üzerinde yapısal bir avantaja sahipken, benzer bir gerilmemiş tek kanattan daha fazla sürüklenme üretir. Geliştirilmiş yapısal teknikler, daha iyi malzemeler ve daha yüksek hız arayışı nedeniyle çift kanat konfigürasyonu 1930'ların sonundan itibaren azalmaya başladı. Tek kanatlÄ± uÃ§ak Tek kanatlı uçak, tek bir kanada sahip sabit kanatlı uçaktır. Tek kanatlı uçaklar doğal olarak herhangi bir kanat konfigürasyonunun en yüksek verimliliğine ve en düşük sürüklenmesine sahiptir ve inşa edilmesi en kolay olanıdır. Bununla birlikte, ilk modelleri daha ağır ve daha düşük manevra kabiliyetine sahip olması nedeniyle 1930'lu yıllara kadar nispeten az sayıda üretilmekteydi. Bu zamandan beri tek kanatlı uçaklar en yaygın sabit kanatlı uçaklar oldu. Cache County Cache İlçesi veya Cache County, Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 yılı itibarıyla 112,656'dır. İlçenin merkezi Logan şehridir. Bu ilçe 1856 yılında kurulmuştur. Antalya'da spor Antalya'da spor, Türkiye'nin Antalya ilinin spor tarihçesini, spor kulüplerini, önemli spor tesislerini konu almaktadır. Antalya'nın futbol, basketbol, voleybol, hentbol gibi farklı branşlarda faaliyet gösteren spor takımları vardır. İl sınırları içinde 197 adet tescilli spor kulübü ve 7,443'ü aktif 58.395 sporcu bulunmaktadır. Bu kulüplerde futbol, basketbol, hentbol, voleybol, atletizm, güreş, judo, karate, tekvando, tenis, masa tenisi, sutopu ve yüzme başta olmak üzere birçok spor dalında faaliyet yapılmaktadır. Futbolda "Akrepler" takma ismini kullanan Antalyaspor, şehri Türk futbolunda en üst düzeyde temsil etmektedir. Antalyaspor, 2019-20 sezonu Süper Lig'deki 24. sezonuna olan kırmızı beyazlı takım, karşılaşmalarını 33.032 kişilik Antalya Stadyumu'nda oynamaktadır. Antalyaspor, Süper Lig'de hiç şampiyon olamadı ve en iyi sezonunu 1998-99 yılında 49 puanla 6. olarak yaşadı. 1999-00 yılında Galatasaray ile Türkiye Kupası finali oynadı ama kaybetti. Avrupa kupalarındaki en iyi başarısı ise 2000-01 sezonunda UEFA Kupası'nda 1. tur'dur. İlin diğer profesyonel futbol takımlarından Alanyaspor da 2015-16 yılını 1. Lig play-off şampiyonu olarak tamamlayıp 2016-17 sezonunda ilk kez Süper Lig'de mücadele etme hakkı kazanmasıyla Antalya ilk kez bir Süper Lig sezonunda iki takımla temsil edilmiştir. Türkiye'de yağlı güreşin yarışma biçiminde düzenlenen en üst seviyesi Kırkpınar Yağlı Güreşleri'nde Antalyalı pehlivanlar özellikle Recep Gürbüz'ün 1988 yılındaki başpehlivanlığı kazanmasının ardından bu yana hemen her yıl ilk üçe girdiler. 1987'de Recep Gürbüz'ün üçüncülüğünden, 2016'daki turnuvaya kadar geçen 29 yılın 18'inde en az bir Antalyalı pehlivan ilk üçe girdi. Ayrıca bu süre zarfında 29 kez Antalyalı pehlivanlar podyumun ilk üç basamağından en az birinde kendine yer buldular. Kırkpınar Yağlı Güreşleri'ni 2002 yılında Hasan Tuna, 2006 yılında Osman Aynur(en kısa sürede biten Kırkpınar finali 6. Dakikada Recep Karayı yendi.), 2009 ve 2010 başpehlivanı Mehmet Yeşil Yeşil, 2011-2012 yıllarında altın kemeri alan Ali Gürbüz 2013 yılında İsmail Balaban ve 2015 yılında Orhan Okulu Antalya'ya şampiyonluk getirdiler. Kırkpınar'dan daha eski bir geçmişe sahip olan ve 2016 Eylül'ünde 664.'sü düzenlenen Tarihi Elmalı Yeşilyayla Yağlı Pehlivan Güreşleri de her sene Antalya'nın Elmalı ilçesinde düzenlenir. Bütün bunların yanında Antalya Gençlik ve Spor İl Müdürlüğü, il çapında çeşitli amatör spor faaliyetleri düzenler. Bunlar, atletizm, basketbol, voleybol, golf, güreş, futbol, judo, tekvando, hentbol, tenis, okçuluk, yüzme gibi dallar için çeşitli tesisler çoğunlukla il merkezindedir. Saklıkent'te kayak tesisleri, diğer ilçelerde de çeşitli spor salonları ve tesisleri bulunmaktadır. Bugüne kadar Antalya'da ulusal ve uluslararası pek çok spor organizasyonunun karşılaşmaları düzenlenmiştir. Lig takımları 2019-20 sezonunda Antalya'nın süper liglerde 2 takımı vardır: HK Süper L.'da Muratpaşa Belediyespor ve HE Süper L.'da Antalyaspor. F Süper L.'nde Antalyaspor ve Alanyaspor yer alacaktır. F 3. Lig'DE 2, BAL'DA 3 takımı vardır. Ayrıca voleybol liglerinde 3 ve hentbol liglerinde de 1 takımı daha vardır. Türkiye Kupaları F Türkiye Kp'da Kepez Belediyespor ve Serik Belediyespor, katıldıkları ilk turda elenmişlerdir. Kemerspor 2003 iki tur geçerek 4.turda elenmiştir. Antalyaspor ve Alanyaspor kupada çeyrek finale yükselmişlerdir. BK Federasyon Kp.'da Antalya 07 Basketbol çeyrek finalde elenmiştir. HK Türkiye Kp.'da Muratpaşa Belediyesi çeyrek finaldedir. Avrupa Kupaları Antalyaspor ve Muratpaşa Belediyesi EHF Cup'daki ilk tur maçlarında elendiler. 2018-2019 Sezonu sonunda, Futbol sÃ¼per ligde Antalyaspor 7. Aytemiz Alanyaspor 9.su oldular. Hentbol kadınlar süper liginde Muratpaşa Belediyespor , süper kupa ve Türkiye Kupası şampiyonu, lig 2.si olmuştur. Erkekler süper ligde Antalyaspor lig 2.si olmuştur. Futbol 3. Ligde Kemerspor 2003 ve Serik Belediyespor yer almıştır. BAL'da 3 takım, Kadın futbol liglerinde 4 takım bulunmaktadır. Basketbol Kadınlar 1.liginde Akdeniz Üniversitesi lig 6.sı, Voleybol erkekler 1.liginde Alanyaspor lig 5.si, Hentbol Kadınlar 1.liginde Gazi Gençlik Spor lig 9.su olmuştur. Avrupa Kupalarında Muratpaşa Belediyespor kadın takımı 2.turda elenmiştir. Ziraat Türkiye Kupası'nda Kemerspor 2003 ve Serik Belediyespor 3.turda elenmişlerdir. Son 16 turunda Antalyaspor, Göztepe'ye, Alanyaspor ise Kasımpaşa'ya elenmişlerdir. Futbol Türkiye Kupası: Kaynak: 2018-19 Türkiye Kupaları (basketbol) Kaynak: Kaynak: 2016-17 Hentbol Türkiye Kupasında Muratpaşa Belediyesi SK 2. olmuştur. 2018 THF Kadınlar Süper Kupa Muratpaşa Belediyespor'un oldu. 2018-19 Türkiye Kupaları 2018-19 Avrupa Kupaları *Muratpaşa Bld. Şampiyonlar ligi ön eleme maçlarında başarısız olmuştur. Avrupa kupalarına EHF Cup 2.eleme turundan devam etmiş ve İsveç ekibi H 65 Höörs HK'e elenmiştir. Kaynak: Antalya'nın Atatürk Stadyumu 2016'da yıkılıp, süper lig maçları için Antalya Stadyumu yapılmıştır. Antalya 10.000 Kişilik Salon 'un yapımı ile Antalya'nın kapalı spor salonu ihtiyacı karşılanmıştır. Olimpik Yüzme Havuzları Önemli ya da Türkiye liglerinde yer alan kulüplerin maç yaptığı tesisler tablolarda yer almıştır. Kaynak: Beyaz Rusya KomÃ¼nist Partisi (1996) Beyaz Rusya Komünist Partisi (Bel.:Камуністы́чная па́ртыя Белару́сі,Rus.:Коммунистическая партия Беларуси) - Beyaz Rusya'da Marksist-Leninist ideolojide siyasi parti. 1996 yılında kurulan parti Devlet Başkanı Aleksandr Lukaşenko'yu desteklemektedir. Beyaz Rusya Komünist Partisi 15 Temmuz 2006'da Beyaz Rusya Komünistleri Partisi'ne birleşme teklifinde bulunmuş, ancak birinin iktidar yanlısı diğerinin muhalif cephede olması bu ittifakı engellemişti. Beyaz Rusya Komünistleri lideri Sergey Kalyakin'e göre bu birleşme önerisi muhaletteki partisini tasfiye etmeye yönelik bir hareketti. Partinin temel dış politikası Beyaz Rusya-Rusya Birlik Devleti'ni kurarak ulusal güvenliği tehdit eden mihraklara karşı bu birliği güçlendirmektir. Sovyetler Birliği'nin dağılmasının ardından eski Sovyet ülkelerindeki Marksist-Leninist partilerce kurulan Komünist Partiler Birliği'ne üye olan BKP, muhalefetteki batı yanlısı Beyaz Rusya Komünistleri Partisi'nin aksine bölgede güçlü bir desteğe sahiptir. 2004 parlamento seçimlerinde % 6 oy alan parti 110 sandalyeden 8'ini kazandı. 2016 seçimlerinde % 7.40 oy oranıyla yine 8 temsilcilik kazandı. Devlet Başkanı Aleksandr Lukaşenko'yu destekleyen partinin 17 üyesi 2012 yılında Cumhuriyet Konseyi üyesi olarak atandı. Partinin şu anki genel başkanı İgor Karpenko'dur. Beyaz Rusya Komünist Partisi en son yapılan parlamento seçimlerinde bağımsız adaylar dışında örgütlü bir parti olarak birincilik kazandı. Davis County, Utah Davis İlçesi veya Davis County Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 yılı itibarıyla 306,479 olup Utah'ın 4. en yoğun nüfuslu ilçesidir. İlçenin merkezi Farmington, en büyük şehri Layton'dur. Bu ilçe 1850 yılında kurulmuştur. Artvin'de spor Artvin'de spor, Türkiye'nin Artvin ilinin spor tarihçesini, spor kulüplerini, önemli spor tesislerini konu almaktadır. Artvin'nin futbol, basketbol, voleybol, hentbol gibi farklı branşlarda faaliyet gösteren spor takımları vardır. 2019-20 Sezonunda Futbol F 3. Lig de Hopaspor, Voleybol Efeler Ligi'nde Arhavi Voleybol SK yer alacaktÄ±r. Lig takımları Türkiye Kupaları 2 Artvin takımı futbol ve voleybolda katıldıkları Türkiye kupalarının ilk turlarında elenmişlerdir. 2018-2019 Sezonunda, Futbol takımı Artvin Hopaspor, grubunu 7.sırada bitirmiştir. Bölgesel Amatör Lig takımı Arhavispor da grubunu 7.birmiştir. Basketbol erkekler 1.liginde Artvin Belediye, Voleybol erkekler süper liginde Arhavi belediyesi yer almıştır. Ayrıca voleybol ve hentbol bölgesel liglerine 4 takımı katılmıştır. Ziraat Türkiye Kupası'nda Artvin Hopaspor, katıldığı 2.turda elenmiştir. Basketbol Erkekler Federasyon Kupası'nda Artvin Belediye grup maçları sonunda elendi. Kupa Voley Erkekler'de Arhavi Belediyesi 1.devre maçında elenmiştir. Futbol Türkiye Kupası: Kaynak: Önemli ya da Türkiye liglerinde yer alan kulüplerin maç yaptığı tesisler tabloda yer almıştır. Kaynak: Altın Koza Uluslararası En İyi Film Ödülü Altın Koza Uluslararası En İyi Film Ödülü, Türkiye'nin Adana şehrinde her yıl düzenlenen Uluslararası Adana Film Festivali kapsamında jüri tarafından seçilen uluslararası bir filme verilen ödüldür. Ödülü ilk defa, 2017 yılındaki 24. Uluslararası Adana Film Festivali kapsamında yönetmen Andrey Zvyagintsev'in Rusya yapımı Sevgisiz filmi kazanmıştır. Kraliyet Uçuş Kolordusu Kraliyet Uçuş Kolordusu ( (RFC)), I. Dünya Savaşı sırasında Britanya Ordusu'nun havacılık koluydu. 13 Nisan 1912 tarihinde kurulmuş olup savaş sırasında Britanya Ordusu'nu hava keşifleri ile desteklemiştir. 1 Nisan 1918 tarihinde Kraliyet Hava Deniz Servisi ile birleşerek Kraliyet Hava Kuvvetleri adını almıştır. Salt Lake County Salt Lake İlçesi veya Salt Lake County Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 yılı itibarıyla 1,029,655 olup Utah'ın en yoğun nüfuslu ilçesidir. İlçenin merkezi ve en büyük şehri Salt Lake City şehridir. Bu ilçe 1850 yılında kurulmuştur. Blansko Blansko (; ) Çek Cumhuriyeti'nin Güney Moravya iline bağlı Blansko İlçesinde yer alan bir kasabadır. Kasabanın nüfusu 2015 yılı itibarıyla 20,800'dir. Tubize Tubize () Belçika'nın Valon Bölgesine bağlı Valon Brabant ilinde yer alan bir belediyedir. Belediyenin nüfusu 1 Ocak 2006 tarihi itibarıyla 22,335'tir. BÃ¶rje Vestlund Börje Vestlund (2 Şubat 1960 –ö. 22 Eylül 2017) ,İsveçli siyasetçi. İsveç Sosyal Demokrat Partisi'nden 2002-2017 yılları arasında İsveç Riksdag Parlamentosu'nda vekil olarak bulunmuştur. Gey olan İsveçli siyasetçi Börje Vestlund 22 Eylül 2017'de 57 yaşında ölmüştür. Prima TV Temmuz 1997'de Dinç Bilgin tarafından kurulan Prima TV, En iyi filmler, diziler ve belgeseller yayınlıyordu. Şubat 2000'de yayın hayatına son verip Kiss TV olarak değiştirmiştir. Prima TV'nin düzenli yayın akışı şöyleydi (Bu aşağıdaki yayın akışı Ağustos 1999 ortalarına aittir) Üç öğreti Çin felsefesinde üç öğreti () ifadesi; Konfüçyüsçülük, Taoizm ve Budizm'i birbirine uyumlu bir birleşme olarak kasteder. Literatürde "üç öğreti" fikrine yapılan ilk göndermeler, 6. yüzyılın tanınmış bilgelerine dayanır. İfade ayrıca bu birleşmeye dayanan, dini olmayan bir felsefeyi de kastedebilir. Bu ifade ayrıca ""birbirine uyumlu üç öğreti"" () şeklinde de kullanılır. Lin Zhao'en'in Ming Hanedanı döneminde kurduğu senkretik mezhebi de tanımlar. Bu mezhep kapsamında Sanyi öğretisi, Konfüçyüsçü, Budist ve Taoist inançlar, özyetiştirme için yararlılığına göre birbiriyle birleştirildi. Alternatif olarak "birbirine uyumlu üç öğreti" ifadesi yaygın olarak, Lin Zhao'en'in kurduğu mezhebe atfetmeksizin sadece bu üç inanç sisteminin uzun geçmişi, karşılıklı etkisi ve (bazen) birbirine yönelik tamamlayıcı öğretilerini yansıtır. Scandiano Scandiano İtalya'nın Emilia-Romagna bölgesinde yer alan bir komündür. Komünün nüfusu 31 Aralık 2016 tarihi itibarıyla 25,663'tür. Utah County Utah İlçesi veya Utah County Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 yılı itibarıyla 516,564 olup Utah'ın 4. en yoğun nüfuslu ilçesidir. İlçenin merkezi ve en büyük şehri Provo'dur. Washington County, Utah Washington İlçesi veya Washington County Amerika Birleşik Devletleri'nin Utah eyaletinde yer alan bir ilçedir. İlçenin nüfusu 2010 yılı itibarıyla 138,115 olup Utah'ın 4. en yoğun nüfuslu ilçesidir. İlçenin merkezi St. George şehridir. Bu ilçe 1852 yılında kurulmuştur. Rivne Rivne (, ; , Rovno; ) Ukrayna'nın Rivne Oblastında yer alan bir şehirdir. Şehrin nüfusu 2013 yılı itibarıyla 250,242'dir. Douglas County, Nebraska Douglas İlçesi veya Douglas County, Amerika Birleşik Devletleri'nin Nebraska eyaletinde yer alan bir ilçedir. İlçenin nüfusu 2010 yılı itibarıyla 517,110'dur. İlçenin merkezi Omaha şehridir. Bu ilçe 1854 yılında kurulmuştur. Sarpy County Sarpy İlçesi veya Sarpy County Amerika Birleşik Devletleri'nin Nebraska eyaletinde yer alan bir ilçedir. İlçenin nüfusu 2010 yılı itibarıyla 158,840 olup Nebraska'nın 3. en yoğun nüfuslu ilçesidir. İlçenin merkezi Papillion şehridir. Kairi Hojo , Japon profesyonel güreşçi ve oyuncu. Şu anda WWE'nin gelişim aşaması olan NXT'de ring adıyla güreşmektedir. Önceki ring adıyla , profesyonel güreşteki debut'unu Ocak 2012'de World Wonder Ring Stardom promosyonunda gerçekleştirdi ve orada bulunduğu beş yıllık süre içinde bir kez World of Stardom Championship, üç kez Goddess of Stardom Championship ve dört kez Artist of Stardom Championship kemerini aldı. Ayrıca 2015 5★Star GP ve 2016 Goddesses of Stardom Tag League'i kazandı. Haziran 2017'de WWE ile anlaştı ve Eylül ayında Mae Young Classic turnuvasını ilk kazanan güreşçi oldu. 2016 yılında "Wrestling Observer Newsletter"dan Dave Meltzer, Hojo ve onun Stardom'daki meslektaşları Io Shirai ve Mayu Iwatani'yi "dünyanın en iyi güreşçilerinden üçü" olarak gösterdi. Housako'nun kendinden üç yaş büyük bir kız kardeşi vardır. Memleketi Hikari, Yamaguchi'yi temsil etmektedir. Snohomish County Snohomish İlçesi veya Snohomish County () Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2016 yılı itibarıyla 787,620'dir. İlçenin merkezi ve en büyük şehri Everett'tir. Bu ilçe 14 Ocak 1861 tarihinde kurulmuştur. Nikki Cross Nicola Glencross (d. 21 Nisan 1989) İskoç profesyonel güreşçi. WWE'nin gelişim aşaması olan NXT'de Nikki Cross ring adıyla güreşmektedir. Daha önce Insane Championship Wrestling, ve Shimmer Women Athletes gibi bağımısz federasyonlarda Nikki Storm ring adıyla çalışmıştır. Glencross, Glasgow, İskoçya'da doğup büyüdü. Glasgow Üniversitesi'nde edebiyat fakültesinden mezun oldu. Ayrıca fitness eğitmeni ve kişisel antrenörlük yapabilmektedir. Glencross, 10 yaşından beri profesyonel güreş izlediğini söylemiştir. Cross, ilk kez "WWE 2K18" video oyununda oynanabilir karakter olarak yer almıştır. Cook County, Illinois Cook ilçesi veya Cook County Amerika Birleşik Devletleri'nin Illinois eyaletinde yer alan bir ilçedir. ABD'nin Los Angeles ilçesinden sonraki en yoğun nüfuslu ilçesidir. İlçenin nüfusu 2015 yılı itibarıyla 5,238,216'dır. İlçenin merkezi Chicago şehridir. Benton County, Washington Benton İlçesi veya Benton County, Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 175,177'dir. İlçenin merkezi Prosser, en büyük şehri Kennewick'tir. Clark County, Washington Clark İlçesi veya Clark County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 425,363 olup Washington'un 5. en yoğun nüfuslu ilçesidir. İlçenin merkezi ve en büyük şehri Vancouver'dir. King County, Washington King İlçesi veya King County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2016 yılı itibarıyla 2,149,970'dir. King, Washington eyaletinin 13. en yoğun nüfuslu ilçesidir. İlçenin merkezi Seattle şehridir. SÃ¸ren Kam Søren Kam (2 Kasım 1921 – 23 Mart 2015) II. Dünya Savaşı sırasında Nazi Almanyası'nın Waffen-SS'sinde bir Danimarkalı komutandı. Danimarka'da cinayet işledi ve Simon Wiesenthal Center tarafından en çok aranan Nazi savaş suçluları arasında yer aldı. Genç Kam, DNSAP'ın (NSU) genç teşkilatının üyesiydi ve orada "kanlı erkekler" denilen Christian Frederik von Schalburg'un yakın bir ortağıydı. 1939'da Kam, Sören Kam adı altında Kopenhag'da askere alındı. Kam, Haziran 1940'ta SS ile gönüllü oldu ve 5. Doğu Cephesinde SS-Panzergrenadeniz Wiking tümeni ile görev yaptı. SS-Junkerschule'ye, Bad Tölz'e transfer edildi ve SS-Untersturmführer'e terfi etti. 1 Mayıs - 2 Eylül 1943 tarihleri arasında Kam, Høveltegaard'daki Schalburg Corps yeni üyelerinin eğitilmesinden sorumlu olan okula gidiyordu. İlk altı haftalık eğitim 50-70 kişi aldı. Simon Wiesenthal Center'ın müdürü Efraim Zroff'a göre, Ağustos 1943'te Kam, Danimarka'daki Yahudi cemaatinin doğum kayıtlarının çalındığı bir soygun sırasında Waffen-SS askeri olarak katıldı. Böylece Danimarkalı Yahudiler hakkındaki Alman dosyasının, o yılın Ekim ayında tutuklanması ve sınır dışı edilmesine hazırlık amacıyla mümkün olduğunca eksiksiz olmasını sağladı. Kam, iddiayı reddetti. 15 Temmuz'dan 2 Eylül 1943'e kadar Kam, Werner Best ile yedi toplantı yaptı. Hizmet takviminde Kam'ı Schalburg Corps komutanı olarak nitelendirdi. 1956'da, Batı Almanya'da "Peter Müller" adı altında vatansız olarak yaşayan Kam, bir cinayet suçlamasıyla Danimarka'ya iade edilme riski altındaydı. Aynı yıl başvuru yaparak Batı Almanya vatandaşlığı elde etmiştir. 1968'de Münih Cumhuriyet Başsavcısı cinayeti soruşturdu. 1985'te Danimarka Adalet Bakanı Erik Ninn-Hansen, Kam'ın tutuklanması için hala bir emir bulunduğunu doğruladı. 1998'de tekrar sorguya çekildi. 1999 yılında Danimarka Adalet Bakanı Frank Jensen, Kam'ın iadesini talep etti. Bu talep Almanya tarafından reddedildi. 2004'te Clemmensen'in torunu olan Søren Fauli, Röportaj sırasında Kam'ı bağışlar, ancak suçunu itiraf etmesini ister. Belgesel 2004 ve 2005 yıllarında Danimarka televizyonunda yayınlandı. 21 Eylül 2006'da Kam, Danimarka tarafından yayınlanan tutuklama emri uyarınca Bavyera, Kempten'de gözaltına alındı. 4 Şubat 2007'de Almanya, Danimarka'ya iadesini reddetti; bir Alman mahkemesi, Clemmensen'in öldürülmesinin cinayet değil adam öldürme olduğunu ve bu nedenle süresi dolmuş sınırlamalar tüzüğünün kapsamına girdiğini iddia etti. Kam'ın, Clemmensen'in kaçırılması ve öldürülmesinde yer aldığını itiraf ettiğini, ancak davanın sınırlamalar tüzüğüne girdiğini ve onu kazayla öldürdüğünü söylediğini belirtti. Şubat 2008'de BBC Dünya Servisi, "The Danish" Nazi adlı bir radyo programını sundu. Gazeteci, Kam ile görüştü ve Kam'ın "Ben iyi bir adamım, asla yanlış bir şey yapmadım" diye bir deyim de dahil olmak üzere İngilizce olarak söyledi. Londra Daily Telegraph gazetesine göre, Almanya'dayken Kam, "SS gazileri üyelerine düzenli olarak katıldı. Ayrıca Heinrich Himmler'in kızı Gudrun Burwitz ve Stille Hilfe (Sessiz Yardım) ağıyla yakın ilişki içindeydi; 1 Nisan 2014'ten bu yana, Simon Wiesenthal Center'in en çok aranan Nazi savaş suçluları listesinde beşinci sırada yer aldı. 23 Mart 2015'te Kam, Kempten'de karısının ölümünden iki hafta sonra 93 yaşında öldü. Kitsap County Kitsap İlçesi veya Kitsap County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 251,133'tür. İlçenin merkezi Port Orchard, en büyük şehri Bremerton'dur. Pierce County, Washington Pierce İlçesi veya Pierce County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 795,225 olup Washington'un King İlçesinden sonraki 3. en yoğun nüfuslu ilçesidir. İlçenin merkezi ve en büyük şehri Tacoma'dır. İlçenin adı ABD başkanı Franklin Pierce'den gelmektedir. Arorae Arorae, Büyük Okyanus'ta Gilbert Adaları'nda yer alan ve Kiribati'ye bağlı bir mercan adasıdır. Ada, Gilbert Adaları'nın en güney adası olup ekvator yakınlarında yer almaktadır. Adaya Arorae Havalimanı hizmet vermektedir. Ã…lesund Ålesund () Norveç'in Møre og Romsdal eyaletinde yer alan bir kasaba ve belediyedir. Kasabanın nüfusu 2017 yılı itibarıyla 47,212'dir. Abemama Abemama, Büyük Okyanus'ta Gilbert Adaları'nda yer alan ve Kiribati'ye bağlı bir mercan adasıdır. Ada, Tarawa'nın 152 km güneybatısında yer almaktadır. Kariatebike köyü adanın yönetim merkezi olarak hizmet vermektedir. II. Dünya Savaşı sırasında adada Abemama Muharebesi gerçekleşmiştir. Yakima County Yakima İlçesi veya Yakima County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 243,231'dir. İlçenin merkezi ve en büyük şehri Yakima'dır. Aranuka Aranuka, Büyük Okyanus'ta Gilbert Adaları'nda yer alan ve Kiribati'ye bağlı bir mercan adasıdır. Ada, Kuria Adası'nın 9 km güneydoğusunda yer almaktadır. Adaya Aranuka Havalimanı hizmet vermektedir. Whatcom County Whatcom İlçesi veya Whatcom County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 201,140'tır. Kuzeyinde Kanada, doğusunda Okanogan İlçesi, güneyinde Skagit İlçesi, batısında Georgia Boğazı bulunmaktadır. İlçenin merkezi ve en büyük şehri Bellingham'dır. Butaritari Butaritari, Büyük Okyanus'ta Gilbert Adaları'nda yer alan ve Kiribati'ye bağlı bir mercan adasıdır. Ada, Gilbert Adaları'nın kuzey kısmında yer almaktadır. II. Dünya Savaşı sırasında adada Makin Muharebesi gerçekleşmiştir. Beru AdasÄ± Beru Adası, Büyük Okyanus'ta Gilbert Adaları'nda yer alan ve Kiribati'ye bağlı bir mercan adasıdır. Ada, Tabiteuea'nın 96 km doğusunda yer almaktadır. Motorola Q9m Motorola Q9m Motorola tarafından tasarlanmış ve pazarlanan bir Windows Mobile akıllı telefonu. Kasım 2007 yılımda sunuldu. Telefon Windows Mobile 6.0 Standart'a dayanıyor. Bu özel telefon Verizon Wireless ile birlikte kullanılmaktadır. Müzik, video ve fotoğraf oynatma yeteneğine sahiptir. Ayrıca daha önce Motorola Q9c'de bulunmayan V CAST servisini de sunuyor. Tam qwerty klavye ve 1.3 megapiksel kameraya sahiptir. Aynı zamanda Bluetooth uyumludur. 64 MB dahili bellek barındırıyor ve mini SDHC kartlarını kabul edebiliyor. Ekran çözünürlüğü 320x240 geniş ekrandır. Dokümanları görüntülemek ve düzenlemek için Office To Go özelliği bulunuyor. Thurston County, Washington Thurston ilçesi veya Thurston County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 252,264'tür. İlçenin merkezi ve en büyük şehri Olympia'dır. Don McKinnon Sir Donald Charles "Don" McKinnon (d. 27 Şubat 1939, Londra) Yeni Zelandalı siyasetçi. Milliyetçi Parti'den siyasete atılmış, 1978-1996 yılları milletvekili, 1990-1999 yılları arasında Dışişleri Bakanı, 1990-1996 yılları arasında Başbakan Yardımcısı olmuş, 2000-2008 yılları arasında İngiliz Milletler Topluluğu Genel Sekreteri olarak görev yürütmüştür. Spokane County Spokane İlçesi veya Spokane County Amerika Birleşik Devletleri'nin Washington eyaletinde yer alan bir ilçedir. İlçenin nüfusu 2010 yılı itibarıyla 471,221 olup Washington eyaletinin 4. en yoğun nüfuslu ilçesidir. İlçenin merkezi ve en büyük şehri Spokane'dir. Motorola Q9c Motorola Q9c Motorola tarafından tasarlanmış ve pazarlanan bir Windows Mobile akıllı telefonudur. Telefon Windows Mobile 6.0 Standart'a dayanıyor. Motorola'nın son derece popüler olan Motorola Razr (MOTORAZR) modeline benzeyen ince bir cihazdır. Motorola, Haziran 2008'de Sprint Müşterilerinin İşletim Sistemini Windows Mobile 6.1'e resmen yükseltmesine olanak tanıyan bir Yazılım Güncellemesi ekledi. AKU ile güncellendi. Sprint, ilk olarak Kasım 2007'de Motorola Q9c'yi önerdi. Güncellenmiş özellikler ve yazılımlar içeren ikinci nesil Motorola Q modelidir. Motorola Q9c, ½ "'ten daha az ölçme özelliği ile, e-posta, takvim, kişiler, to-dos ve daha fazlası gibi önemli iş uygulamalarına doğrudan bağlantılar içeren Windows Mobile Giriş ekranı sunar; ancak XML kullanarak sesli posta, SMS, hava bağlantısı (ücretsiz Weather Bug eklentisi aracılığıyla) dahil olmak üzere, diğer bilgileri içerecek şekilde özelleştirilebilir. Motorola Q9c, stereo Bluetooth, EV-DO Rev. Geniş bant hızında indirmeler, sesle arama ve kullanıcının servise her yerde internette gezinmek için eksiksiz bir HTML Web tarayıcısı içermektedir. Verizon, Q9m'yi 2007 yılının sonlarında, Verizon'a özgü müzik özelliklerinin yanı sıra, Haziran 2008'de ağlarının Q9c'u bir siyah metal çerçeve ile piyasaya sundu. Alltel ve US Cellular, Q9c'yi 2008 yılının yaz aylarında piyasaya sundu ve aynı model kireç-yeşil renkte sunuldu. AT&T Q9h modelini kullandı (aynı telefonun GSM versiyonu). Mesajlaşma özellikleri Kişiselleştirme ve eğlenceli özellikler Teknik Ã¶zellikler Blair Cadısı Blair Cadısı (İngilizce özgün adıyla The Blair Witch Project, Türkçe karşılığı "Blair Cadısı Projesi"), Daniel Myrick ve Eduardo Sánchez tarafından yazılan, yönetilen ve kurgulanan 1999 çıkışlı psikolojik korku türündeki Amerikan filmidir. 1994'te, Blair Cadısı olarak bilinen yerel bir efsaneye dair bir belgesel çekmek için Burkittsville, Maryland yakınlarındaki Black Hills'te gezintiye çıkan üç sinema öğrencisinin (Heather Donahue, Michael C. Williams ve Joshua Leonard) kurgusal hikâyesini konu almaktadır. Filmde bu öğrenciler kaybolur; fakat video ve ses ekipmanları (çekilen görüntülerin çoğuyla birlikte) bir yıl sonra bulunur. "Kurtarılan çekimler", izleyicinin izlediği filmdir. Myrick ve Sanchez, Blair Cadısı kurgusal efsanesini 1993 yılında tasarladı. Doğaçlama yapılacak diyalogların yanı sıra otuz beş sayfalık senaryo oluşturdular. Yönetmen tarafından hazırlanan rol dağıtımı ile ilgili ilan, "Backstage" dergisinde yayımlandı ve yapılan seçmeler sonrasında Donahue, Williams ve Leonard bu roller için seçildi. Film, Ekim 1997'de Maryland'de, sekiz gün süren temel çekim ile başladı. Yaklaşık yirmi saatlik görüntü çekildi ve kurgu aşamasında bu içerik seksen iki dakikaya düşürüldü. "Blair Cadısı"nın galası 25 Ocak 1999'da, Sundance Film Festivali'nde gerçekleştirildi. Tanıtım kampanyasında oyuncular "kayıp" ya da "ölü" olarak tanıtıldı. Filmin festivaldeki reklam çalışmasıyla Artisan Entertainment, dağıtım haklarını 1,1 milyon dolara satın aldı ve film, 30 Temmuz'da Amerika Birleşik Devletleri genelinde gösterilmeden önce, 14 Temmuz 1999'da Kuzey Amerika'da gösterime girdi. "Blair Cadısı", eleştirmenlerden genel olarak olumlu yorumlar alırken gösterildiği dönemde izleyicileri ikiye böldü. Buna rağmen film, "found footage" (buluntu film) tekniğini popüler hâle getirdiği için takdir edildi. Bir "sleeper hit" olan "Blair Cadısı", dünya çapında en başarılı bağımsız filmlerden biri hâline gelerek $60 bin bütçeyle yaklaşık $250 milyon hasılat elde etti. "Blair Cadısı"nın sırasıyla Ekim 2000 ile Eylül 2016'da yayımlanan "" ile "Blair Cadısı" adlarında iki devam filmi çekildi. "Blair Cadısı" imtiyazı çeşitli romanlar, dosyalar, çizgi romanlar ve ek ürünler içerecek şekilde genişletildi. Ekim 1994'te, sinema öğrencileri Heather, Mike ve Josh; Blair Cadısı efsanesi hakkında bir belgesel hazırlamak için Burkittsville, Maryland'e doğru yola çıkar. Grup, bölgede yaşayanlarla efsane hakkında röportaj yapmaya başlar. Yerel halk onlara, ormanda yaşayan ve 1940'larda sekiz çocuğu kaçıran bir münzevi olan Rustin Parr'ı anlatır. Geceyi bir motelde geçirdikten sonra öğrenciler, efsaneyi araştırmak için bölgedeki ormanları keşfe çıkar. Yolda karşılaştıkları iki balıkçıdan biri, ormanın lanetli olduğu konusunda onları uyarır ve 1888'de kaybolan Robin Weaver adında genç bir kızdan bahseder. Kız, üç gün sonra döndüğünde "ayakları yere hiç değmeyen yaşlı bir kadın" hakkında konuşmuştur. Balık tutan diğer kişi ise hikâyenin gerçekliğinden şüphe duyduğunu belirtir. Öğrenciler daha sonra, 19. yüzyılda ayinle öldürülen ve daha sonra cesetleri ortadan kaybolan beş adamın bulunduğu Tabut Kayası'na çıkarlar. Grup, ilerleyen vakitte ise gece konaklamak için kamp kurar. Ertesi gün ormanın içlerine doğru daha da ilerlerler ve yedi küçük taş yığınının olduğu mezarlığın yanında kamp kurarlar. O gecenin ilerleyen saatlerinde, her yerden çatırdayan dal sesleri duysalar da seslerin hayvanlardan ya da yerli halktan geldiğini düşünürler. Ertesi gün arabaya dönmeye çalışırlar; ancak yolu bulamayınca hava kararmadan kamp kurarlar. Geceleyin tekrar dalların çatırdama seslerini duyan grup, bu seslerin kaynağını yine bulamaz. Sabah uyandıklarında çadırın dışında üç taş yığını bulurlar ve bu durum gruptakilerin sinirini bozar. Araçlarını bulmak için yola devam ederlerken Heather, haritasının kaybolduğunu fark eder ve Mike'ın önceki gün haritayı derenin içine attığını öğrenirler. Heather ile Josh, Mike'a öfkeyle saldırır. Artık kaybolduklarının farkında olan grup, sadece güneye doğru gitmeye karar verir. Yürüyüşlerinin sonunda ağaçlara asılmış çok sayıda insansı sopa figürünün olduğu bir yere varırlar. O gece, diğer garip seslerle birlikte gülüşen çocuk sesleri de dahil olmak üzere çeşitli sesler duyarlar. Bilinmeyen bir kuvvet çadırı salladıktan sonra panik içinde kaçarlar ve şafak sökene kadar ormanda saklanırlar. Çadırlarına döndüklerinde eşyalarının dağıtıldığını ve soyulduklarını, Josh'un ekipmanlarının çamurla kaplı olduğunu görürler. Yollarına devam ederken daha önce geçtikleriyle aynı olan nehir üzerindeki bir kütüğe ulaşırlar. Güneye doğru yürümelerine rağmen tüm gün çember çizdiklerini fark ederek tekrar kamp kurarlar. Heather ve Mike, ertesi sabah uyandığında Josh'ın ortadan kaybolduğunu fark ederler. Onu aramanın boşuna bir çaba olduğunu anlamalarıyla yavaşça yollarına devam ederler. O gece, karanlıkta Josh'ın acı çığlıklarını duyarlar ancak onu bulamazlar. Mike ve Heather, Josh'ın çığlıklarının kendilerini çadırdan çıkarmalarını sağlaması için cadının bir oyunu olduğunu düşünürler. Heather ertesi gün, Josh'ın tişörtünden bir parçayla bağlanmış bir çubuk yığını bulur. Yığını açtığında tişört parçasının içinde Josh'ın dişini, saçını ve dile benzeyen bir parça görür. Bulduklarından ötürü kendinden geçmesine rağmen, Mike'a söylememeyi seçer. O gece, Heather hem kendi ailesinden hem de Mike ve Josh'ı bu duruma soktuğu için ikilinin ailesinden özür dilediğini videoya çeker. Josh'ın yardım çığlıklarını tekrar duyarlar ve sesi takip ederek duvarlarda semboller ile çocukların kanlı el izlerini içeren terk edilmiş bir ev bulurlar. Mike, Josh'ı bulmak için hızlıca yukarıya çıkarken Heather onu takip eder. Mike daha sonra Josh'ı bodrum katta duyduğunu söyler. Hızlıca aşağı inerken Heather ona yetişmeye çalışır. Bodruma ulaştığında bir şey Mike'a saldırarak kameranın yere düşmesine, ortamın sessizleşmesine neden olur. Heather, bodruma çığlık atarak girer ve kamerası Mike'ın arkasının dönük bir şekilde köşede beklediğini gösterir. Daha sonra bir varlık Heather'a saldırarak kamerasının düşmesine ve sesinin kesilmesine neden olur. Kamera biraz daha çekim yapar ve kapanır. "Blair Cadısı"nın geliştirilmesine 1993'te başlandı. Florida Merkez Üniversitesi'ndeki sinema öğrencileri Daniel Myrick ve Eduardo Sánchez, paranormal fenomenler hakkındaki belgesellerin, geleneksel korku filmlerinden daha korkunç olduğunu düşünmesiyle film fikri ortaya çıktı. İkili, iki türün tarzlarını birleştirerek bir film yapmaya karar verdi. Myrick ve Sánchez mezun olduktan sonra Gregg Hale, Robin Cowie ve Michael Monello ile birlikte, Benjamin Christensen'in 1922 İsveç-Danimarka ortak yapımı sessiz belgesel-korku filmi "Häxan"dan adını alan yapım şirketi Haxan Films'i kurdu. Filmdeki mitolojiyi geliştirirken yaratıcılar, çeşitli noktalardan ilham almıştı. Örneğin, birkaç karakterin adı anagrama yakındır. Filmde Blair Cadısı olarak anılan Elly Kedward'ın adı 16. yüzyıldaki ruhani medyum Edward Kelley'in anagramıyken 1940'lı yıllarda kurgusal çocuk katili olarak bahsedilen Rustin Parr'ın adı ise Grigori Rasputin'in anagramıdır. İzleyicilere, efsaneye göre Blair Cadısı'nın 1785'te büyücülük yaptığı için Blair kasabasından (sonraki dönemlerdeki adı Burkittsville) uzaklaştırılan Elly Kedward'ın hayaleti olduğu aktarılmaktaydı. Yönetmenler, efsanenin bu kısmını Salem cadı mahkemeleri ile cadı olarak anılanlara yapılan haksızlıkları ele alan Arthur Miller'ın "Cadı Kazanı" ("The Crucible", 1953) adlı oyununa atfederek filme dahil etti. Yönetmenler, televizyon dizisi "In Search of..." ile belgesel-korku filmleri "Tanrıların Arabaları" ("Erinnerungen an die Zukunft") ve "The Legend of Boggy Creek"ten etkilendiklerini belirttiler. "Cinnet" ("The Shining"), "Yaratık" ("Alien") ve "Kehanet" ("The Omen") gibi korku filmleri, yönetmenlerin ifadelerine göre etkilendikleri diğer filmler arasındadır. Cadının tüm film boyunca izleyiciden gizlenmesinden ötürü "Denizin Dişleri" ("Jaws") de filmi etkileyen yapımlar arasında gösterilmişti. Filmin ön yapım aşaması 5 Ekim 1997'de başladı. Yatırımcılar ile yaptıkları görüşmelerde yönetmenler, sekiz dakikalık bir belgesel ile gazete kupürleri ve haber görüntüleri sundu. Belgesel, John Pierson'ın sunduğu Amerika'daki bağımsız filmlere odaklanan televizyon dizisi "Split Screen"de yayımlandı. Senaryo, doğaçlama yapılacak diyaloglara ek olarak otuz beş sayfalık bir taslakla başladı. Bundan ötürü yönetmenler, güçlü doğaçlama yetenekleri olan oyuncular için "Backstage" dergisinde ilan verdi. İlana, "ormanlık bir yerde" çekilen "tamamen doğaçlama bir film" notu eklendi. Filmin seçmeleri New York'taki Musical Theater Works'ta yapıldı. İki bin oyuncunun katıldığı seçmeleri daraltma işlemi için bir doğaçlama seçmesi yapıldı. Seçmelere katılanlara, Myrick ve Sánchez'in Heather Donahue'ya sorduğu "Dokuz yıl hapse mahkûm oldun fakat yedi yıl hapis yattın. Seni neden şartlı tahliye edelim?" sorusu yöneltildi ve adayların doğaçlama cevap vermesi istendi. Joshua Leonard da seçmelere "Backstage" aracılığıyla katıldı ve sahneleri filme çeken çok yönlü bir kamera olmadığı için bir kameranın nasıl çalıştırılacağı konusundaki bilgisi ışığında filme dahil edildiğini belirtti. Filmin temel çekim aşaması 23 Ekim 1997'de başladı. Filmin çoğu, Montgomery, Maryland'deki Seneca Deresi Eyalet Parkı'nda çekilirken Burkittsville'in gerçek kasabasında da birkaç sahne çekildi. Filmde röportaj yapılan kasaba halkının bazıları oyuncu değildi. Daha önce hiç kamera kullanmamış olan Donahue, iki gün boyunca "hızlandırılmış ders" aldı. Her şey "plânlandığı gibi gittiğinde" ve kriz sırasında yaşanan karmaşalarda karakterin "kendinden emin" biri olduğunu belirten Donahue, karakterini daha önceden çalıştığı bir yönetmenden model aldığını ifade etti. Film çekimleri sırasında oyuncular, görüntü yönetmeni Neal Fredericks tarafından bir CP-16 ile Hi8 video kameraları ile donatıldılar. Günün olayını doğaçlama yapmalarına yardımcı olması için oyunculara, kullanacakları kişisel yönergeler verildi. Dişler, filmdeki insan kalıntıları olarak kullanılmak üzere bir Maryland dişçisinden temin edildi. Son sahneler, Granite, Maryland yakınlarındaki Patapsco Vadisi Eyalet Parkı'nda bulunan 200 yıllık Griggs Evi'nde çekildi. Kasım 1999'un sonlarında, filmin hayranları tarafından eve akın edildiği bildirildi ve hatıra olarak evden parçaların alınıyor olması sebebiyle yerel yönetim tarafından evin bir sonraki ay yıkılması kararlaştırıldı. Filmin çekimleri 31 Ekim'de sona erdi. Çekim aşamasında kaydedilen yirmi saatlik ham görüntü, sekiz aydan fazla süren kurgu işlemi sonrasında iki buçuk saate düşürüldü. Yönetmenler, geri bildirim almak ve olabildiğince geniş bir kitleye hitap etmesini sağlayacak değişiklikler yapmak için görece küçük film festivallerinde filmin ilk hâlini gösterdi. Yönetmenler, esasen filmin ülke genelinde gösterime girmesini değil televizyonda yayımlanmasını bekliyorlardı. Filmin son hâli Sundance Film Festivali'nde gösterildi. 5 Ocak 1999'daki gece yarısı galasındaki başarıdan sonra Artisan Entertainment, filmin dağıtım haklarını 1,1 milyon dolara satın aldı. Bundan önce, Artisan Entertainment filmin sonunu (Donahue dehşetle çığlık atar ve yere düşmeden hemen önce, Michael C. Williams'ı, arkasını dönmüş şekilde köşede beklediğini görür) değiştirmek istedi. Sebebiyse bir dizi deneme izleyicisinin, final sahnesinde korktuklarını; ancak kafalarının karıştıklarını belirtmeleriydi. Yönetmenler ve Williams, Maryland'e dönerek dört alternatif son çekti. Sonuç olarak filmin özgün sonunun kullanılmasına karar verildi. Myrick konuyla alakalı olarak "Bizi korkutucu yapan şey sıradan, açıklanamayan bir şeydir. İlk son, izleyicinin dengesini bozmadı; gerçek dünya düzenine meydan okudu ve onu gerçekten korkutucu yapan şey de buydu." ifadelerini kullandı. Yapım maliyetinin bir listesi yıllar içinde yayımlandı ve $20.000 olduğu belirtildi. "Entertainment Weekly" ile yaptığı bir röportajda Sánchez, ilk çekimlere yaklaşık $20.000- $25.000 harcandığını açıkladı. "Time" dergisinden Richard Corliss, bütçenin $35.000 olduğunu yazdı. Diğer rakamlar, $500.000-$750.000 arasında değişen bir nihai bütçeyi içeriyordu. Eylül 2016'da "Blair Cadısı" filminin resmî maliyetinin 60.000 dolar olduğu açıklandı. "Blair Cadısı"nın, geniş çapta gösterime giren filmler arkasında, İnternet'te pazarlaması yapılan ilk film olduğu düşünülmektedir. Filmin resmî web sitesinde sahte polis raporları ve "haber filmi tarzı" röportajlar yer aldı. "Found footage" tekniği, filmin gerçek zamanlı bir belgesel ya da bir kurmaca eser olup olmadığı üzerine İnternet üzerinden tartışmalara yol açtı. Filmin gösterimleri sırasında film yapımcıları, filmdeki olayları, Sundance Film Festivali gibi festivallerde el ilanları dağıtımı da dahil olmak üzere gerçek olaymış gibi ilan ederek filmin reklamını yaptılar ve dağıtılan ilanlarda "kayıp" öğrenciler hakkında herhangi bir bilgiye sahip olan izleyicilerin bunu bildirmesi istendi. Film için yapılan tanıtım kampanyalarında, öğrencilerin efsanevi Blair Cadısı hakkında ormanda araştırma yaparken kaybolduğu belirtildi ve kaybolan üç öğrencinin fotoğrafları posterlerde yer aldı. Ayrıca IMDb'de, filmin ilk yıllarında oyuncular "kayıp, öldü varsayılmış" olarak listelenmişti. Filmin web sitesinde öğrencilerin çalışmalarına tanıklık eden araştırmacı ve polis kılığında oyuncuların ifadeleri ile gerçekçilik duygusu katmak için üç öğrencinin çocukluk fotoğraflarına da yer verildi. "USA Today", "Blair Cadısı"nın viral olan ilk film olduğunu, bunu da viral olmayı kolaylaştıran teknolojilerin çoğunun var olmadan önce yaptığını ifade etti. Filmin arka planında yer alan kurgusal efsane, Sánchez ve Myrick tarafından "Blair Cadısı"nın yayımlanmasından önce, 1999'da Syfy kanalında gösterilen "Curse of the Blair Witch" ("Blair Cadısı'nın Laneti") adlı bir mokümanterde anlatıldı. Sánchez ve Myrick, efsaneyle alakalı daha ayrıntılı içerik sunan bir web sitesi de hazırladı. Efsane, 18 ila 20. yüzyıllardaki Blair, Maryland (Burkittsville, Maryland'de kurgusal bir kasaba) sakinlerinin öldürülmelerini ve kaybolmalarını ele almaktadır. Kasaba sakinleri, bu olayları 1785 yılında büyücülük yapmakla suçlanarak donarak ölmeye mahkûm bırakılan Blair sakini Elly Kedward'ın hayaletine bağlar. "The Curse of the Blair Witch" programı; gazete makaleleri, haber filmleri, televizyon haberleri ve aşamalı röportajlarla tamamlayarak bu efsaneyi gerçekmiş gibi sunmaktadır. "Blair Cadısı"nın ilk gösterimi 25 Ocak 1999'da, Sundance Film Festivali'nde yapıldı ve aylar süren tanıtımlardan sonra, 30 Temmuz'da tüm ülkede gösterime girmeden önce, 14 Temmuz'da sınırlı sayıda sinemada yayımlandı. Yapım şirketi, İnternet'i kullanarak tanıtımlar yaptı ve film içeriğinin "gerçek olayların bir kaydı" olduğunu öne sürdü. Filmin dağıtım stratejisi Artisan Entertainment stüdyo sorumlusu Steven Rothenberg tarafından oluşturuldu ve uygulandı. Sınırlı yayımlanan açılış haftasında film, $1.512.054 hasılat elde etti. 1101 salonda gösterilerek brüt $29.207.381 elde eden "Blair Cadısı", Amerika Birleşik Devletleri sinema gişelerinde üçüncü açılış hafta sonunda ikinci sıraya yerleşerek hafta sonu hasılatı $19.107.663 olan "Mavi Korku" ("Deep Blue Sea", 1999)'yu geride bıraktı. Dördüncü hafta sonunda ikinci sıradaki yerini koruyarak $26.681.262 hasılat elde eden "Altıncı His" ("The Sixth Sense")in arkasında yer aldı. Film, beşinci hafta sonunda üçüncü, altıncı hafta sonunda beşinci ve İşçi Bayramı sırasında yedinci ve sekizinci haftasonunda sekizinci sırada yer aldı. Film, son gösterimi olan on yedinci hafta sonunda 107 salonda gösterime girmeye devam ederken onuncu hafta sonundan itibaren ilk on listesinden çıktı ve son haftasında 28.866 dolar hasılat yaparak altmış üçüncü numaraya düştü. Sinemalarda gösterimi bitmesiyle Amerika Birleşik Devletleri ve Kanada'da toplamda $140.539.099 hasılat elde ederken diğer bölgelerde $108.100.000 tutarında hasılat elde etti ve toplamda $248.639.099 kazandırdı. "Blair Cadısı", 1999'da Amerika Birleşik Devletleri'nde en çok hasılat yapan onuncu film oldu ve bir "sleeper hit" olarak tanımlandı. Oyuncuların el kameraları kullanmasıyla gerçekleştirildiğinden çekimlerin çoğu, özellikle de final sahnesinde oyunculardan birinin kamerayla merdivenden inme sahnesi titrek çıkmıştı. Bazı seyirciler bundan ötürü taşıt tutmasına yakalanmış ve bunun sonucu olarak kusmuştu. "Blair Cadısı"nın DVD'si, 26 Ekim 1999 tarihinde Artisan Entertainment tarafından 1.33:1 ekran görüntü oranı ve Dolby Digital 2.0 ses formatında piyasaya sürüldü. Filmin DVD'sinde "Curse of the Blair Witch" ("Blair Cadısı'nın Laneti") adlı bir belgesel, beş dakikalık "Newly Discovered Footage" ("Yeni Keşfedilen Görüntüler"), sesli yorumlar, prodüksiyon notları, oyuncu ile teknik ekip biyografileri yer almıştı. Sesli yorumlarda yönetmenler Daniel Myrick ve Eduardo Sánchez ile yapımcılar Rob Cowie, Mike Monello ve Gregg Hale filmin yapımını tartışmaktaydı. "Curse of the Blair Witch" eklentisi ise filmin yaratılma süreci ile alakalı içerik sunmaktaydı. Filmin Blu-ray Disc sürümü, Lionsgate tarafından 5 Ekim 2010'da yayımlandı. Best Buy ve Lionsgate, 29 Ağustos 2010'da özel bir Blu-ray Disc sürümünü piyasaya sürdü. "Blair Cadısı" genelde eleştirmenlerden olumlu yorumlar aldı ancak gösterildiği dönemde izleyicileri ikiye böldü. Eleştirmenlerden yorumlar toplayan bir Web sitesi olan Rotten Tomatoes'ta yer alan 155 eleştiriden ortalama %86 oranında olumlu yorum alarak 10 üzerinden 7,7 ortalama derecelendirmeye sahip oldu. Sitenin eleştirel görüş birliği "Mokümanter-belgesel "Blair Cadısı", filme adını veren kötü karakter konusunda izleyiciyi karanlıkta bırakarak hayal gücünün ekrandaki herhangi bir şey kadar korkunç olabileceğini ispatladı." sözleri ile belirtildi. Metacritic, 33 eleştiriyi temel alarak filme 100 üzerinden 81 verdi ve filmi "evrensel beğeni" etiketiyle işaretledi. "Blair Cadısı"nda kullanılan "found footage" (buluntu film) tekniği neredeyse herkes tarafından beğenildi ve bu tekniği kullanan ilk film olmamasına rağmen eleştirel ve gişe başarısı nedeniyle sinema tarihinin kilometre taşı ilan edildi. "Chicago Sun-Times"tan Roger Ebert filme beş üzerinden dört yıldız vererek yapımı "olağanüstü derecede etkili bir korku filmi" olarak niteledi. "Rolling Stone"dan Peter Travers, "yeni milenyum için korkuya şekil vererek korkuda çığır açan" ifadeleriyle filmi tanımladı. "Variety" yazarı Todd McCarthy, "Korkutucu bir film olarak hakkını teslim eden kavramsal film yapımının son derece yaratıcı bir parçası olan "Blair Cadısı", evrensel karanlık korkusuna ve gece karşılaşılan şeylere zekice bir modern "twist" eklemekte." diye yazdı. "Entertainment Weekly" dergisinden Lisa Schwarzbaum, filme B puan verdi ve yazısında film için "Bir korku filmi olarak film küstah bir oyundan, havalı bir yenilikten, yenilikçi bir eserin bulanık görüntüsünden fazlası değil. Ancak ses ve videonun birleşimiyle elde edilen sinerjinin bir göstergesi olarak oldukça ürkütücü." diye yazdı. Diğer taraftan "New York Observer"dan Andrew Sarris, "Daniel Myrick ve Eduardo Sánchez'in "Blair Cadısı", Sundance aldatmacasının nihai zaferini temsil ediyor: Cansız bir ev filmi yap, neredeyse hep bir ağızdan 'korkutucu' tanıtım yazıları yazan yeterli eleştirmen bul ve kazıklanmak için enayi sürüsünü izle. Sahte-belgesel formuyla bu kurgusal belgesel belki de en abartılmışı, uzun zamandır zirveden inmeyen finanse edilmemiş bir filmin parçası." ifadelerini kullandı. "The Christian Science Monitor" dergisinden bir eleştirmen, "Konsept; zekice, kamera karşısında çok fazla şey yapmaksızın korku filminde gerilim yaratmanın yeni bir yolunu öne sürüyor. Film, titrek kamera çalışmalarının ve bulanık görüntülerin bir süre sonra monoton hale gelmesinden ve hikâyenin çok sınırlı konusunun karakter gelişimine izin vermemesinden ötürü 30 dakikalık kısa film olabilirdi." diye yazdı. IGN'den R. L. Schaffer, filme on üzerinden iki verdi ve filmi "sıkıcı, gerçekten sıkıcı" ve "gerçek büyük bütçeli bir gösterideki gerçek korkular olmaksızın düşük bütçeli bir Z-dereceli korku gezisi" olarak tanımladı. "Blair Cadısı", 2008'de "Entertainment Weekly" dergisi tarafından hazırlanan ve 1983'ten 2008'e kadar olan filmleri içeren 100 En İyi Film listesinde doksan dokuzuncu sırada yer aldı. Chicago Film Eleştirmenleri Birliği, 2006 yılında filmi "En İyi 100 Korkutucu Film" listesinde on iki sıraya yerleştirdi. Filmcritic.com'un 2006'da hazırladığı "Tüm Zamanların En İyi 50 Film Sonu" listesinde ellinci sırada yer aldı.