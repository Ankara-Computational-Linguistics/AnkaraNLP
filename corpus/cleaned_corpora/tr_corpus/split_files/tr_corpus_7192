Nisan 1980 tarihinde göndere çekilerek kullanılmaya başlanmıştır. Bayrak, yatay olarak bayrağı yedi eşit parçaya bölen ve sırasıyla yeşil, sarı, kırmızı, siyah, kırmızı, sarı ve yeşil olarak sıralanan şeritlerden oluşmaktadır. Bayrağın göndere çekilen tarafında yatay şeritlerin üzerine gelecek şekilde konumlandırılmış siyah çerçeveli beyaz zemine sahip ikizkenar üçgen bulunmaktadır. Üçgenin içerisinde ise tam ortaya denk gelecek şekilde konumlanan beş köşeli kırmızı yıldız, yıldızında üstüne gelecek şekilde de Zimbabve'nin ulusal sembolü olan ve yuvasında duran, yönü bayrak direği tarafına bakan Zimbabve Kuşu bulunmaktadır. Yatay şeritlere rengini veren yeşil renk ülkenin kırsal kesimlerini ve tarım alanlarını temsil ederken, sarı renk yeraltı zenginliklerini ve kaynaklarını ifade etmektedir. Bayrakta bulunan kırmızı renk ise ülkenin bağımsızlığı uğruna akıtılan kanı simgelerken, siyah renk ülkenin siyahi halkını ifade etmektedir. Üçgene rengini veren beyaz renk barışı ve "ileriye götüren yolu" ifade ederken, yıldız Enternasyonalizmi ve iktidardaki partinin sosyalist düşüncesini yansıtmaktadır. Yıldızın üzerine gelecek şekilde konumlanan kuş ise ülkenin ulusal sembolü olarak bayrakta bulunmaktadır. Bayrağın ilk tasarlandığı dönemlerde, bayrakta yer verilmeyen Zimbabve Kuşu figürü, Büyük Zimbabve tarihi eser kalıntılarında sembolün değerinin ve öneminin anlaşılması sonucu bayrağa eklenmiştir. Polikistik over sendromu Polikistik over sendromu (PCO), yumurtalıklarda birçok küçük iyi huylu kist oluşmasıyla beliren bir hastalıktır. Yumurtalıkta oluşan ve kist olarak adlandırılan bu organizmalar yumurtalıkların çevresine yerleşmiş çok sayıda yumurta hücresidir. Bu hücreler ultrasonda özel bir görüntü oluşturmaktadırlar. Polikistik over sendromu genel anlamda 35 yaş ve altında bulunan yaş gruplarını tehdit etmektedir. Genç kızlarda da görülebilmektedir. Yumurtalıklarda bulunan kist ile karakterize olarak meydana gelen hormonal bir problemdir. PCO, hipofiz bezinden salgılanan LH hormonunun anormal şekilde üretilmesinden kaynaklanmaktadır. FSH Hormonu ise düşük veya normaldir. LH/FSH oranı artmıştır. Bu, kadınlarda düzenli olarak yumurtlama olmamasına neden olur ("bazıları düzenli olarak adet görürken, bazıları ise yılda yalnızca birkaç kez adet görebilir."). Yumurtlama düzensizliğinin sonucu olaraksa erkeklik hormonunda bir artış gözlenir. "LH'daki artış overde erkeklik hormonu üretimini artırır. Salgılanan bu erkeklik hormonları ("androjenler") yağ dokusunda östrojene dönüşmekte, bu östrojen LH üretimini artırmakta ve bir kısır döngü ortaya çıkmaktadır. Bu kısır döngü kilo kaybı ya da yumurtalıkların baskılanması gibi etkenlerle kırılabilir. Yine kilo fazlalığına bağlı olarak insüline karşı bir direnç ortaya çıkmakta ve sonuç olarak hormonal denge bozularak yine bu kısır döngüye ulaşılmaktadır." Polikistik over sendromu meydana getiren neden tam anlamıyla tespit edilmiş değildir. Polikistik over sendromunda kişinin vücudunda birçok hormonal soruna neden olabilmektedir. Buna bağlı olarak da kadınlarda tüylenmeye neden olabilmektedir bunun yanı sıra akne de oluşabilir. Sendroma maruz kalan kadınların büyük çoğunluğunda ilerlemiş şişmanlığa bağlı insülin direncine maruz kalabilirler. Fakat bu durum kadınlardaki hormonal bozukluğu ileri düzeye taşıyabilmektedir. Eğer kişilerde adet düzensizliği ve tüylenme oluşmuşsa polikistik over sendromu tanısı çok kolaylıkla koyulabilir. Ancak kan testleri ile de görülebilen bazı bulguları da vardır. Özellikle testosteron hormonunun miktarı ile anlaşılabilen bir hastalıktır. Testosteron hormonunun yanı sıra böbrek üstü bezlerinin de hormon düzeyine bakılmasında yarar vardır. Eğer bu hormonların seviyesinin kan testleri ile yüksek olduğu gözlenirse tanı hemen koyulabilir. Fakat adet düzensizliği ve tüylenme şikayeti ile gelen kadınlarda bu testlerin yapılmasının da fazla bir gereği yoktur. Polikistik over sendromu açıkça bellidir. Polikistik over sendromu olan kadınlar için olası riskler şunlardır: Tedavi şekli bebek sahibi olmak isteyenlere göre değişim gösterir. Bu tedavide aşama aşama giden bir tedavi yöntemi uygulanır. Eğer başvuran kişi çocuk sahibi olmak istemiyorsa yapılacak birkaç tane uygulama vardır. İlk öncelikli olarak adet düzensizliği sorunu çözülür. Uzun süre adet görmeyen kadınlarda östorojenin etkisi ile rahim kanseri riski de artar. İkinci aşama ise tüylenmenin önüne geçmektir. Tüylenmenin önüne geçmek için antiandrojenler kullanılır. En iyi yöntem ise doğum kontrol haplarıdır. İnsülin direncine bağlı olarak gelişen kilo problemini de düzenlemek gerekmektedir. Hastaya uygulanan diyetler ve egzersizler en başarılı tedavi yöntemleridir. Çocuk sahibi olmak isteyen kadınlarda ise, kişinin insülin direncini ayarlamak ve yumurtlamasını sağlamak gerekir. Polikistik over sendromu hastalığına sahip bazı kadınlarda haplarla yumurtlama oluşturuluyor ve çocuk sahibi olabiliyorlar. İnkılapçılık İnkılapçılık, toplumda gerekli değişikliklerin aniden, devrim şeklinde değil, reformlar yoluyla, yumuşak bir geçiş şeklinde olması gerektiğini savunan görüştür. İnkılapçılık ilkesi temel ilkeler doğrultusunda yenilikçi bir ilkedir. Eski kurumları yıkarak yerine yenisini yapmaktır. Seslikaya, ArdeÅŸen Seslikaya, Rize ilinin Ardeşen ilçesine bağlı bir köydür. Köyün adı, 1928 yılında yayınlanan Türk kaynağında Ağvan, 2009 tarihli Lazca yer adları sözlüğünde Amgvani olarak geçmektedir. Rize iline 53 km, Ardeşen ilçesine 8 km uzaklıktadır. UÄŸultulu Tepeler (film, 1939) Uğultulu Tepeler, Emily Bronte'nin aynı adlı romanından 1939 yılında uyarlanan filmdir. Laurence Olivier'i Hollywood'da üne kavuşturan filmdir. Uğultulu Tepeler (anlam ayrımı) Karaburun, ArnavutkÃ¶y Karaburun, Arnavutköy'e yaklaşık 25 km uzaklıkta, İstanbul Boğaz girişine denizden 29 km uzaklıkta olan sahil mahallesidir. Avrupa yakasında Kilyos'tan sonra hali hazırda merkeze en yakın 2. plajdır. Uçsuz bucaksız, harika kumsalı ve şirin balıkçı barınağı ile hafta sonunda dinlenmek ve denize girip güneşlenmek isteyen İstanbul'luları özellikle yaz aylarında ağırlamaktadır. İstanbul Büyükşehir Belediyesinin 2006 sonunda başlattığı dalgakıran ve altyapı yatırımları ile yeni bir çehre kazanmıştır. Yamaç paraşütü, sörf ve kano sporlarına uygun olan coğrafyası ve iklimi buranın bir gençlik merkezi olmasının sebeplerinin başında gelir. 3. köprü yolunun açılması ile İstanbul merkeze uzaklığı 20-25 dakikaya düşecek olan belde, bu özelliği ile yeni çekim merkezi olmuştur. Ulaşımının zorluğu sebebiyle uzun yıllar bozulmamış olan şirin balıkçı kasabası kabuğunu yırtıp, Türkiye'nin sayılı sahillerinden daha güzel olan plajıyla yatırım çekmektedir. Belediye'nin başlattığı 'Karadeniz Rivierası' projesinin bitmesiyle birlikte Karadeniz'in Cannes'i olacaktır. Büyük hotel grupları'nın projelerinin birer birer devreye girmeleri ile Turizm cenneti olma özelliği pekişecektir. Istanbul'a yapilacak olan ve dünyanın en büyük hava alanı olacağı iddia edilen 3. Havalimanı taslak projesi konum olarak Karaburun'a komşu Yeniköy ve Akpınar arasında bir bölgeyi işaret etmektedir. Aynı projede Karaburun sahil bölgesi Turizm alanı olarak işaretlenmiştir. Doğusunda Yeniköy bulunmaktadır. Mewtwo Mewtwo, 802 hayali Pokémon karakterinden biridir. Ulusal Pokédex numarası 150'dir. İstatistiksel olarak birinci neslin en güçlü Pokémon'udur. Ayrıca dizinin açılış introsunda yer almasında dolayı, pek çok dünya seyircisi tarafından ilk görülen karakterdir. Mewtwo, organize suç örgütü Roket Takımı'nın yöneticisi Giovanni tarafından verilen emirle, yeni keşfedilen güçlü bir tarihi Pokémon'un fosil DNA'sı kullanılarak dünyanın en güçlü Pokémon'nunun klonlanması deneylerinin tek başarılı örneğidir. İlk nesil oyunlarda, Cinnabar Adası'ndaki Pokémon Konağı adında terk edilmiş bir mekanda, Mewtwo'nun yaratılışına dair ipuçları ve kronolojik notlar yer alır. Daha sonrasında hikâyenin bütün ayrıntıları Pokémon: İlk Film'de izleyiciyle buluşmuştur. İnsanların kendini yalnızca bir deney olarak görmesine dayanamayan Mewtwo, sonraları Giovanni'nin karşılıklı çıkar ilişkisine dayalı teklifini kabul eder. Giovanni'nin tek hırsının Pokémon'ları köle gibi kullanmak olduğunu gördükten sonra tüm Pokémon'ların huzur içinde yaşayacağı bir dünya yaratma planıyla Giovanni'nin salonunu yerle bir eder. Çok güçlü bir Pokémon olan Mewtwo, verdiği bu amansız mücadelede sadece insanoğlunun fedakarlık duygusuna yenilecektir. İlk film ve bir özel filmin (Mewtwo'nun Dönüşü) yanı sıra çizgi dizide de üç bölümde görünmüştür. Mewtwo, İlk Film'in vizyona girdiği dönemde oldukça popüler olan "genetik mühendisliği" ve "canlı klonlama" gündemlerinin bir ürünü gibidir. Basit bir çizgi film ikonu gibi algılansa da, aslında Mewtwo, bilim adamlarının kendilerini sorgulamaları gerektiğini gösterir. Mewtwo, Roket Takımı'nın "dünya hakimiyeti" planlarında başrolü oynamaktadır. Bu bilimin kötü amaçlarla kullanılması (Örneğin, ABD'deki şarbonlu mektuplar, nükleer silahlar gibi) konusuna eğilmekte olduğunu gösterir. Ormanın derinliklerinde yeni bir Pokémon keşfedildi. Bu yeni bulunan Pokémon'u "Mew" olarak adlandırdık. Mew'la ilgili pek fikir sahibi değiliz. Daha fazla denek yaratmayı deneyeceğiz. Mew doğum yaptı. Yeni doğana "Mewtwo" adını verdik. Mewtwo çok güçlendi. Onun kısır eğilimlerini frenleyemiyoruz. Orly Havaliman覺 sald覺r覺s覺 Orly Havalimanı Saldırısı veya Orly Katliamı, Ermeni ASALA örgütü tarafından 15 Temmuz 1983'te Türk Hava Yolları'nın Paris Orly Havalimanındaki sivillerin bulunduğu bürosuna karşı gerçekleştirilen bombalı saldırı. Olayda patlatılan bomba ile ikisi Türk, dördü Fransız, biri Amerikalı ve biri İsveçli olmak üzere sekiz kişi ölmüştür, 28'i Türk, 55 kişi de yaralanmıştır. Çanta içine eklenmiş bomba havalimanının kalabalık güney garında yerleşen THY'nin bürosunda patlamıştır. Olayda üç kişi hemen ölmüş, beş kişi ise olaydan sonra hastanede ölmüştür. Bomba sadece yarım kilo semtex plastik patlayıcı maddesinden yapılmıştır, ama üç portatif gaz balonuna bağlı olması sonucunda kurbanlar geniş yanıklara maruz kalmıştır. Olayla ilgili Fransız polisi 29 yaşındaki Suriyeli Ermeni Varujan Garabedyan'ı (Varujan Garbisyan olarak da bilinir) tutuklamıştır. Sanık kendisinin ASALA örgütünün Fransız bölümünün başkanı olduğunu söylemiş ve bombayı Orly Havalimanına yerleştirdiğini itiraf etmiştir. Saldırıdan önce havalimanına gelen Garabedyan, yolcuların birine valizlerinin fazla olduğunu söylemiş ve yolcuya 65 dolar vererek çantasını bagaj kontrolünden geçirmesini istemiştir. Paris'ten İstanbul'a giden THY'nin uçağında, uçak havada iken patlayacak bomba zamanından önce bagaj rampasında patlamıştır.. Garabedyan bombanın Ermeni kökenli Türkiye vatandaşı Ohannes Semerci'nin Villiers-le-Bel'deki evinde hazırlandığını itiraf etmiştir. Bombayı gaz balonlarına bağlaması şüphesi üzere başka bir Ermeni kökenli Türkiye vatandaşını, 22 yaşındaki elektronik uzmanı olan Nayir Söner'i (Nayir Souner) polis bir süre sonra Marsilya'da hapsetmiştir. Marul Marul ("Lactuca sativa"), papatyagiller (Asteraceae) ailesinden geniş yeşil yapraklı, yıllık veya altı aylık bir ılıman iklim sebzesidir. Genelde yaprakları salata olarak çiğ tüketildiği gibi Çin gibi bazı ülkelerde kökü ve yaprakları pişirilerek de yenir. Sütlü bir su içermesi nedeniyle Latince'deki ismi "lactis" (süt) kökünden türetilmiştir. Pek çok çeşidi vardır. Marulda, A ve C vitaminleri bulunur. Hırçın Kız Hırçın Kız (İngilizce özgün adı: "The Taming of the Shrew"), William Shakespeare'in komedilerinden biridir. 1590-1591 yıllari arasinda yazıldığı varsayılır ve ilk temsili 1593'tedir. Bu oyunun ana olay örgüsü 14. yüzyılda İspanya'da Kastil diliyle yazılmış olan "çok serbest karakterli ve çok ateşli bir tabiatlı kadınla evlenen genç bir adam" hakkında bir hikâyedir. Diğer bir olay örgusü kaynağı Ludivico Ariosto'nun yazmış olduğu "I Suppositi" adli oyundur. Shakespeare'in eserini orijinal İtalyanca eserden mi yoksa 1566'da temsil edilen George Gascoigne tarafından "Supposes" adıyla telif edilip oynanan eserinden aldığı bilinmemektedir. Bu oyunun Shakespeare tarafından ilk defa oynandığı yılın 1593 olduğu iddia edilmekle beraber, bunu hiç şüphesiz olarak tespit etmek imkânsızdır. Çünkü bu oyunun hikâyesinin epeyce değişik bir sekli Londra sahnelerinde "Hırçın Kızın Yola Getirilmesi" adi ile temsil edilmiştir. Fakat bu eserin ya Shakespeare'in eserinden mülhem olarak adapte mi edilmiş olduğu yoksa doğrudan kötü bir kopya mı olduğu bilinmektedir, çünkü basılı şekli şu anda elimizde bulunmamaktadır. 1594, 1596 ve 1607 tarihli "Hırçın Kız" adı altında basılmış eserler elimizde bulunmaktadır. Ancak Shakespeare'in eseri olarak bilinen "Hırçın Kız", ilk defa Shakespeare'in eserlerinin birlikte basıldığı 1623'te "Birinci Folyo" edisyonunda bulunmaktadır. Zengin Baptista'nın evlilik çağına gelmiş Katharina ve Bianca adlı iki kızı vardır. Küçük kızı Bianca görgülü ve kibar biridir, pek çok erkek onunla evlenmek istemektedir. Katharina ise çekilmez ve ağzı bozuk biri olduğu için pek talibi yoktur. Babtista, küçük kızı Bianca ile evlenmek isteyen Hortensio ve Gremio'ya bir şart koşar: "Önce Katherina'nın evlenmesini sağlayın. Onu alacak alacak bir adam bulun, Bianca'nın ikinizden birile evlenmesine izin veririm..." İki arkadaş bir çare ararken, Hortensio, Verona'dan yeni gelen dostu Petruchio'ya durumu açar. Anlattıkları Petruchio'nun ilgisini çeker ve Katharina'yı yola getirmek için kolları sıvar. Ancak bu sandığından daha zor olacaktır... Bir ön oyun ve beş perdeden oluşan Hırçın Kız dünya tiyatrosunun en sevilen ve en çok sahnelenen oyunları arasında yer alır. Pek çok kez müzikallere ve komedi filmlerine uyarlanmıştır. Ekstremofil Ekstremofiller çoğunlukla tek hücreli olup ekstrem koşullarda yaşama gereksinim duyan ve bu koşullarda optimum olarak gelişen organizmalara denir. Ekstremofiller karasal mezofilik organizmaların büyümeleri ve üremeleri için gerekli optimal koşullardan çok farklı olan ekstrem çevrelerde gelişirler. Çoğu ekstremofiller(ekstrem koşulları seven) mikroorganizmalardır. Archaea domaini ekstremofillerin geniş dağılımlı olduğu bir domain olarak bilinmesine karşın, ekstremofiller hem bakterilerin hem de archaeaların içinde sayısız ve farklı genetik hatlarda yer almaktadır. Archaea ve ekstremofil terimleri ara sıra kendi içerisinde yer değiştirmesine karşın, pek çok mezofilik archaeaların ve pek çok ekstremofilik bakterilerin olduğu bilinmektedir. Yine, tüm ekstremofiller tek hücreli değildir. Çok hücrelilere örnek olarak ekstremofilik metazoalardan "Pompeii kurdu", "psikrofilik" (soğukta yaşamı seven) "Grylloblattodea" ("böcek") ve artartik kabuklular ("crustacea") verilebilir. "Tardigrade"ler (mikroskobik canlı) ekstrem koşullarda hayatta kalabilmelerine rağmen, bu ortamlarda sürekli olarak yaşayamadıkları ve yaşam süreleri bu koşullara maruz kaldıkları süreyle orantılı olarak azaldığı için bir ekstremofil olarak sınıflandırılmazlar. Yeşiltepe, Kaynaşlı Yeşiltepe, Düzce ilinin Kaynaşlı ilçesine bağlı bir köydür. Köy adını, etrafının yeşillik hatta ormanlık bir alanda kurulu olmasından dolayı almıştır. Eskiden Dipsizgöl´ne bağlı olan Yeşiltepe Köyü daha sonra köy statüsünü almıştır. XX. yüzyıl başlarından itibaren Ordu ilinin Ulubey ilçesinden göç eden aileler bu köyü oluşturmuştur.Ulubey topraklarındaki yerleşmeyi geliştirenler Danişmendliler ol­muştur. Malazgirt Zaferi'nden sonra Anadolu'da kurulan ilk Türk Dev­letleri Saltuk'lar, Mengüç'ler ve Danişmend'lerdir. Köyde Karadeniz kültürü hakimdir. Düzce iline 27 km, Kaynaşlı ilçesine 9 km uzaklıktadır. Bolu Dağı geçişinde bulunmaktadır. Az da olsa hayvancılık yapılmaktadır. Fındık yetiştiriciliği yaygındır. Şûrâ-yı Devlet Şura-yı Devlet (Osmanlıca: شوراى دولت) Osmanlı Devleti'nde günümüzdeki Danıştay'a karşılık gelen yüksek yargı kurumudur. 1868-1922 yılları arasında görev yapmıştır. Şura-yı Devlet'in temelleri II. Mahmut tarafından 1837 yılında kurulmuş olan Meclis-i Vâlây-ı Ahkâmı Adliye adındaki yüksek mahkemeye dayanır. Bu mahkeme günümüzdeki Danıştay ile Yargıtay’ın temelleri olan bir kurumdur. Daha sonra 1839 yılında Gülhane Hattı Hümayunu ile Osmanlı halkının din ve mezhep farkı gözetilmeksizin can, mal, ırz ve namus gibi tabi haklarının kanun teminatı altına alınacağı devletçe vadedilmiş, böylece yeni bir hukuk devletinin temel prensipleri ortaya konmuş, idarenin (devletin) de hukuk kurallarına uyması gerekliliği Osmanlı’da kabul edilir bir fikir haline gelmiştir. 1868 yılında padişah Abdülaziz döneminde Meclis-i Vâlây-ı Ahkâm-ı Adliye ikiye ayrılarak Danıştay işlevini yapmak üzere Şura-yı Devlet, Yargıtay işlevini yapmak üzere ise Divan-ı Ahkâmı Adliye adıyla iki kuruma ayrılmış, böylelikle, yargı ve yasama birbirinden ayrılmıştır. Bu iki yargı organından Şura'yı Devlet'e hem kanun tasarılarını hazırlama hem de idarî uyuşmazlıklara çözüm getirme şeklinde hem "kanun tasarı hazırlama" hem "yargı" görevi olarak iki görev verilmiştir. Divan­-ı Ahkâm­-ı Adliye'ye ise yalnızca "yargı" görevi verilmiştir. Padişah Abdülaziz'in 10 Mayıs 1868 günlü nutkuyla fiilen çalışmaya başlayan Şura-yı Devlet'in görevi "Kavanin ve nizamat layihalarını tetkik ve tanzim, mesalihi mülkiyeyi tetkik, hükûmet ile eşhas beyninde mütehaddis deaviyi rü'yet ve memurini devletin tahkik ahvaliyle, muhakemelerini icra" olarak ifade edilmiştir. "Hükümet ile eşhas beyninde mütehaddis davaları" görmek ve çözümlemek görevi, 1876 Kanuni Esasisi ile genel mahkemelere bırakıldığından, Şura-yı Devlet'in yargısal görevi çok sınırlı kalmıştır. Osmanlı döneminde 54 yıl görev yapan Şura-yı Devlet, 4 Kasım 1922 tarihinde İstanbul’daki bütün merkez kuruluşlarının TBMM Hükümetinin yönetimine geçmesiyle sona erdi. 669 sayılı Kanunla Şura-yı Devlet'in yerine Danıştay kurulup, 6 Temmuz 1927 tarihinde çalışmaya başladı. Dermo-optik Dermo-optik metapsişikte, “gözler kullanılmadan, dokunarak, deri aracılığıyla görebilme” anlamında kullanılan bir terimdir. Terim eski Yunanca’daki derma ve optikos sözcüklerinden türetilmiştir. Fransa’da "dermo-optik" veya “para-optik yetenek”, Rusya’da biyo-introskopi ve kimi ülkelerde “gözsüz görüş” (eyeless vision) adını alan buparanormal yetenekle görme olayında durugörü fenomeni söz konusu değildir. Dokunarak yazı, renk ve şekillerin algılanabilmesi üzerinde uzun zaman araştırmalarda bulunmuş ve çalışmalarını 1920’de yayımladığı yapıtında duyurmuş olan Fransız fizyolog ve yazar Jules Romains bu yeteneğin çalışmayla geliştirilebildiğini ve yalnızca el parmaklarla değil, yüz, göğüs ve ense kısmındaki deriyle de uygulanabildiğini açıklamıştır. Rus bilimcileri 1960’larda, dermo-optik duyarlığın gözün algılama kapasitesini aştığını, kızıl-ötesi (enfraruj) ışınları algılamada (karanlıkta ve ışık geçirmez plakaların arka tarafını algılamada) da geçerli olduğunu saptadıklarını açıklamışlardır. Günümüzde bu paranormal algılamayı açıklamak üzere başlıca iki parapsikolojik varsayım bulunmaktadır: Alinur AktaÅŸ Alinur Aktaş (d. 1970, İnegöl), Türk Siyasetçi ve mevcut Bursa Büyükşehir Belediye Başkanı. 1970 yılında Bursa'nın İnegöl ilçesinde doğdu. İlk orta ve lise tahsilini İnegöl'de tamamladıktan sonra Uludağ Üniversitesi İktisadi ve İdari Bilimler Fakültesi işletme bölümünden mezun oldu. Uzun yıllar İnegöl Mobilya Sanayisinde özel sektörlerde üst düzey yöneticilik yaptı. Adalet ve Kalkınma Partisi Kurucu Yönetim Kurulu üyesi olarak siyasete atıldı. 28 Mart 2004 seçimlerinde İnegöl Belediye Başkanlığı görevine seçildi. İnegöl AVM, Yeni Pazaryeri, İnegöl TOKİ Konutları, İnegöl Mobilya Organize Sanayi Bölgesi, İnegöl Kent Müzesi gibi birçok yenilik Alinur Aktaş döneminde İnegöl kentine kazandırılmış; İnegöl, Güney Marmara'nın ikinci büyük kenti olmuştur. Recep Altepe'nin istifa etmesi üzerine Belediye meclisinde yapılan seçimle Bursa Büyükşehir Belediye Başkanı oldu. Evli ve iki çocuk babası olan Alinur Aktaş, İngilizce bilmektedir. Edmond Rostand Edmond Eugène Alexis Rostand (; 1 Nisan 1868 – 2 Aralık 1918) Fransız şair ve oyun yazarı. Neo-romantizm akımına bağlıdır ve en çok "Cyrano de Bergerac" isimli tiyatro oyunu ile bilinir. Rostand'ın romantik tiyatro oyunları ondokuzuncu yüzyılda pek popüler olan natüralist tiyatrodan çok farklıdır. Bir diğer Rostand eseri "Les Romanesques" bir müzikal komedi olan "The Fantasticks"e uyarlandı. Rostand zengin ve kültürlü bir Provenceli ailenin oğlu olarak Fransa'nın Marsilya kentinde doğdu. Babası bir ekonomist ve aynı zamanda Marseille Academy ve Institut de France üyesi bir şairdi. Rostand edebiyat, tarih ve felsefeyi Paris, Fransa'daki Collège Stanislas de Paris'te öğrendi. İlk oyunu olan taşlama türündeki "Les romanesques" 21 Mayıs 1894'te Théâtre Français sahnesinde gösterildi. Bu eser 1960'larda Tom Jones ve Harvey Schmidt tarafından uzun ömürlü bir Amerikan müzikali olan "The Fantasticks" olarak uyarlandı. İlk oyunlarından bir diğeri " La Princesse Lointaine" ozan Rudel ile Tripolili bir kadının öyküsünü temel alıyordu. Bu oyun açılışını Théâtre de la Renaissance'da yaptı. Bu oyunda Melissande rolü, daha sonra Samaryalı bir kadının İncil'de anlatılan hikâyesinden üç bölümün alındığı Rostand'ın "La Samaritaine" (Theatre de la Renaissance, 14 Nisan 1897) oyununda Photine'i oynayan Sarah Bernhardt tarafından canlandırıldı. Destansı komedi "Cyrano de Bergerac"ın (28 Aralık 1897, Theatre de la Porte Saint-Martin) yapımı büyük bir başarıya sahne oldu. Hugo'nun "Hernani" oyunundan beri hiçbir drama böyle çoşkuyla karşılanmamıştı. Oyun büyük hızla İngilizce, Almanca, Rusça ve diğer Avrupa dillerine çevrildi. Öykünün kahramanı için 17. yüzyıl Fransa tarihini resmetti. "L'Aiglon"da muhtemelen işgal altındaki Metternich'teki Schönbrunn Sarayı'nda yaşayan, I. Napolyon ve Marie Louise'in oğlu Reichstadt Dükü'nün mutsuz hayatı hakkında birçok bilgi içeren Henri Welschinger'in Roi de Rome'undan gördüğü, Napolyonik tarihten bir konuyu anlatmayı seçti. Altı sahneden oluşan manzum biçimindeki "L'Aiglon", Reichstadt Dükü'nü kendisi canlandıran Sarah Bernhardt'ın kendisine ait tiyatrosunda 15 Mart 1900'de sergilendi. Rostand 1901'de Fransa Akademisi'ne kabul edilen en genç yazar oldu. Şubat 1910'da gösterilen "Chantecler" büyük ilgiyle beklendi, yapımında neredeyse aldığı beğeniler kadar büyük zorluklarla karşılaşıldı. Lucien Guitry başrolde oynadı ve Mme. Simone da bir sülünü canlandırdı. Kuşlar ve hayvan yaşamı ile ilgili bir fantezi olan oyunda karakterler orman ve çiftlik sakinleriydi. Rostand Akademi'nin de onurlandırdığı "Les Pipeaux" adlı şiiri 1890'da yayınlanan Rosemonde Etienette Gerard ile evliydi. Çiftin Jean ve Maurice adlı iki çocuğu olmuştu. Rostand 1900'lerde plörezinin tedavisini ararken geldiği Fransız Kuzey Bask Ülkesi'ndeki Cambo-les-Bains'teki Villa Arnaga'da yaşadı. Yaşadığı ev artık bir miras alanı ve Rostand'ın hayatı, Bask mimarisi ve el sanatları için bir müzedir. Rostand İspanyol gribine yakalandığı için 1918'de öldü ve Cimetière de Marseille'ya gömüldü. DuruiÅŸiti Duruişiti, hiçbir aygıt kullanmaksızın, algılanabilmesi olanaksız uzaklıktaki ses, konuşma ve müzikleri işitebilme ve bedensiz varlıklardan gelen tesirleri söz halinde duyabilme şeklinde olduğu iddia edilen paranormal yeteneğe metapsişikte verilen addır. Durugörü yeteneği ile karşılaştırıldığında, aralarındaki tek fark, paranormal algılamanın birinde görme, diğerinde işitme algısına dayalı olmasıdır. Duruişiti fenomeninde işitilen sesin, kulakla duyulan sese benzemediği, içten gelen, zihinsel olarak işitilen bir ses olduğu iddia edilir. Fakat sesin beynin içindeymişcesine bilinen ses gibi işitildiği söylenir. Bununla birlikte, fenomende ses, önceleri karışık, belli belirsiz gelen fısıltı sesleri halinde olur; gitgide kuvvetlenir ve sonunda normal ses tonuna ulaşır. Olayı betimlerken iddialarını aktaran duruişitirlerin belirttiklerine göre, “adeta beynin içine bir telefon aygıtı yerleştirilmiş gibidir.” Duruişiti fenomeni hipnotik veya doğal uykuda, “uyku-uyanıklık arası” halinde ve izolman, ekstaz (vecd), trans gibi degajman halleri sırasında oluşabildiği gibi uyanıkken (dalgınlık sırasında) de oluşabildiği iddia edilir. Rüyalarda, tanınmayan bir sesin fısıldaması tarzındaki duruişitilerin hami varlıktan gelen mesajlar olduğu iddia edilir. Exxon Valdez kazası Exxon Valdez kazası veya Exxon Valdez çevre felaketi (Mart 1989) bugüne kadar insan eliyle gerçekleşmiş en büyük çevre felaketlerinden biridir. Felakette "Exxon Valdez" isimli petrol tankerinden resmî verilere göre 10.8 milyon galon petrol denize akmıştır. Bölgedeki doğal yaşam bundan yoğun şekilde etkilenmiş; deniz kuşlarından katil balinalara kadar bölgede yaşayan birçok türden hayvan ölmüştür. Temizleme çalışmaları gerek bölgenin konumu gerekse bu çapta bir kazanın daha önce yaşanmamış olması sebebiyle pek etkili olmamıştır. Gemi kaptanının alkolik olduğu iddiasıyla şirket ve gemi kaptanı suçlamalarla karşı karşıya kalmıştır. Ayrıca geminin tek cidarlı oluşu da tartışma konusu olmuştur. Felâket sonrasında petrol taşımacılığına ilişkin birçok yeni yasa ortaya atılmış, dünya çapında olası çevre felaketlerine müdahale tekniklerinden tankerlerin çift cidarlı olmasına kadar birçok konuda gelişmeler kaydedilmiştir. Çekoslovakya millî futbol takımı Çekoslovakya millî futbol takımı, 1920 - 1993 yılları arasında Çekoslovakya'yı uluslararası arenada temsil etmiş takımdır. En son 1990 İtalya Dünya Kupası'nda mücadele etmiş, bu kupada çeyrek finale kadar gelmeyi başarmış ve kupada şampiyon olacak olan Batı Almanya'ya 1-0 yenilerek kupaya veda etmiştir. Çekoslovakya olarak bağımsızlığını 1918 yılında kazandıktan 5 yıl sonra, 1923 yılında Çekoslovakya Futbol Federasyonu, FIFA'ya üye oldu. FIFA'ya üye olmadığı 16 yıl süresince 1911 yılında düzenlenen Avrupa Amatörler Futbol Şampiyonası'nda şampiyonluk kazanan Çek Cumhuriyeti, 1920 Antwerp Olimpiyatları'nda ikinci olmuştu. Fakat bu ikinciliğin sebebi sahada alınan mağlubiyet değil, Çek oyuncuların maçın 39. dakikasında hakemin kararına kızıp sahayı terk etmesiydi. Çek oyunculara bu nedenden ötürü olimpiyatlar sonunda madalya verilmemişti. Çekoslovakya, katıldığı ilk Dünya Kupası olan 1934 yılında düzenlenen 2. Dünya Kupası'nda Plánička, Puč ve Nejedlý gibi oyuncularının katkılarıyla finale yükseldi ve 1934 FIFA Dünya Kupası Finali'nde ev sahibi İtalya'ya uzatmalara 2-1 yenilerek kupayı 2. sırada tamamladı. Oldřich Nejedlý ise turnuva boyunca kaydettiği 5 golle altın ayakkabı ödülünü kazandı. 1938 FIFA Dünya Kupası elemelerinde Bulgaristan'ı 7-1 yenerek Fransa'da düzenlenen 1938 FIFA Dünya Kupası'na katılma hakkı elde eden Çekoslovakya, 1. Tur maçında Hollanda'yı yenerek çeyrek finale yükseldi. Oldukça sert geçen ve 3 kırmızı kartın çıktığı çeyrek finalde Brezilya ile 1-1 berabere kalan Çekoslovakya, tekrar maçını 2-1 kaybederek turnuvadan elendi. 1954 FIFA Dünya Kupası'na da katılan Çekoslovakya, grupta Avusturya ve son şampiyon Uruguay ile oynadığı maçlarda mağlup olarak kupadan elendi. Aynı şekilde, 1954 FIFA Dünya Kupası'nda da grupta elenen Çekoslovakya, bu kez Batı Almanya ile berabere kalıp Arjantin'i yense de, Kuzey İrlanda'yla oynadığı maçı kaybettiğinden averajı daha iyi olmasına karşın ikili averajda Kuzey İrlanda'ya geçilip kupadan elendi. 1960 yılında düzenlenen ilk Avrupa Futbol Şampiyonası'na katılma başarısını gösteren Çekoslovakya millî futbol takımı, yarı finalde Sovyetler Birliği'ne 3-0 mağlup olsa da üçüncülük maçında ev sahibi Fransa'yı 2-0 yendi. Bu başarı 2 sene sonra Şili'de düzenlenen 1962 FIFA Dünya Kupası'nda finale yükselen Çekoslovakya, bu kez de Brezilya'ya 3-1 mağlup olup tarihinde oynadığı ikinci Dünya Kupası finalini de kaybetti. Ancak, Josef Masopust, 1960 Avrupa Şampiyonası ve 1962 Dünya Kupası'nın takımlarını çalıştıran Rudolf Vytlačil, 1964 Tokyo Olimpiyatları'nda finalde bu kez Macaristan'a kaybetti. 1970 FIFA Dünya Kupası'nda Brezilya, İngiltere ve Romanya ile aynı gruba düşen Çekoslovakya, tüm maçlarını kaybederek kupadan elendi. 1972 yılında Jozef Vengloš'un çalıştırdığı Çekoslovakya 23 yaş altı millî futbol takımı, Avrupa Şampiyonluğu'nu elde etti. Bu takımın iskeletini oluşturduğu A millî takım ise Yugoslavya'da düzenlenen 1976 Avrupa Futbol Şampiyonası'nı kazanarak Çekoslovakya'ya uluslararası düzeydeki ilk şampiyonluğunu kazandırdı. Yarı finalde Hollanda'yı 3-1, finalde de Batı Almanya'yı penaltı atışları sonucu mağlup etti. Jozef Vengloš yönetiminde hemen hemen aynı futbolcularla yoluna devam eden Çekoslovakya, İtalya'da düzenlenen 1980 Avrupa Futbol Şampiyonası'nda ise üçüncü olup aynı yıl düzenlenen Moskova Olimpiyatları'nda ise altın madalya kazandı. 1980 yılından sonra düşüşe geçen Çekoslovakya, bu tarihten uluslararası düzeyde hiçbir başarı elde edemedi. 1982 FIFA Dünya Kupası'na katılarak grup maçlarında elde ettiği Kuveyt ve Fransa beraberliklerine rağmen İngiltere mağlubiyetinden ötürü grup maçları sonucunda kupadan elendi. Ancak 1990'ların başından itibaren tekrar eski günlerine dönen Çekoslovakya millî futbol takımı, son katıldığı turnuva olan 1990 FIFA Dünya Kupası'nda ise ABD ve Avusturya'yı mağlup ederek İtalya'ya kaybetmesine karşın grupta 2. sırada yer alarak Son 16'ya kaldı. Kosta Rika'yı eleyip çeyrek finale çıkan Çekoslovakya, Batı Almanya'ya 1-0 kaybederek turnuvadan elendi. 1993 yılında Doğu Bloğu'nun dağılmasının ardından Çek Cumhuriyeti ve Slovakya olarak ikiye ayrılan Çekoslovakya, bu ayrılmadan sonra yoluna Çek Cumhuriyeti millî futbol takımıyla devam ederek futbol sahnesinden çekildi. Hamlet (film, 1948) Hamlet , William Shakespeare'in aynı adlı oyununun 1948 Birleşik Krallık uyarlamasıdır. Yönetmeni ve başrol oyuncusu Laurence Olivier'dir. "Hamlet" Olivier ikinci yönetmenlik deneyimidir ve aynı zamanda Shakespeare üçlemesinin ikincisidir. Olivier'in siyah-beyaz çektiği tek filmdir. Laurence Olivier ve 1948 "Hamlet"iyle; 1997, Roberto Benigni ve "Hayat Güzeldir (film)"e kadar kendine En İyi Aktör Oscar'ını kazandıran tek yönetmendi. 2006 yılına göre, "Hamlet" hâlâ En İyi Film dalında, hem Altın Aslan hem de Oscar sahibi tek filmdir. David Petraeus David Howell Petraeus (d. 7 Kasım 1952), Amerikalı asker ve siyasetçi. 6 Eylül 2011 - 9 Kasım 2012 tarihleri arasında CIA Başkanı olarak görev yaptı. 7 Kasım 1952 tarihinde Hollanda asıllı Amerikalı bir ailenin oğlu olarak Orange County, New York'ta doğdu. Komando İhtisas Kursu (Ranger Training Brigade) sertifikalı olup albaylığı sırasında Savaş Tarihi doktorası aldı. Irak Savaşı'nın başlangıcında 101. Hava İndirme Tümen Komutanlığı görevinde bulundu. Harekatın ikinci haftasında Dicle üzerindeki köprüleri uçarbirlik harekatlarıyla ele geçirdi. Süleymaniye'de Türk askerlerinin başına ABD askerleri tarafından çuval geçirildiği dönemde, ABD'nin Kuzey Irak'tan sorumlu komutanıydı. Başkan Barack Obama'nın kararıyla CIA başkanı olmadan önce ABD'nin Afganistan'daki ordularının komutanıydı. Evlilik dışı ilişki yaşadığı gerekçesiyle CIA Başkanlığı görevinden istifa etti. ABD Başkanı Barack Obama, evlilik dışı ilişki yaşadığını kabul eden Petraeus'un istifa mektubunu kabul etti. Bill Kaulitz Bill Kaulitz (1 Eylül 1989, Leipzig, Almanya) Tokio Hotel pop rock grubunun baş vokalisti, şarkı yazarı, seslendirme sanatçısı, tasarımcı ve model. Bill Kaulitz, aynı zamanda Tokio Hotel grubunun gitaristi olan Tom Kaulitz'in ikiz kardeşidir. Annesi Simone, babası Jörg Kaulitz'dir. Anne ve babası boşandıktan sonra annesi Simone'un daha sonra evlilik yaptığı Gordon Trümper üvey babasıdır. İkizler, anne ve babalarının boşanmasının onları çok kötü etkilediğini söylemişlerdir fakat Gordon Trümper Alman rock grubu Fatun'un gitaristidir ve ikizlerin müzikle yakınlaşmasına büyük katkısı olmuştur. Bill Kaulitz, ikiz kardeşi Tom ile aynı grupta müzik yapmaktadır. Tom, Kardeşi Bill Kaulitz'den 10 dakika büyüktür ve ellerinde doğum saatleri yazan ikiz dövmeleri bulunmaktadır. Ayrıca Kaulitz kardeşleri tek yumurta ikizidir. Bill Kaulitz, 7 yaşından beri şarkı söylemekte ve yazmaktadır. 2003 yılında Almanya'daki Star Search yarışmasında ikiz kardeşi olmadan It's Raining Man adlı şarkıyı seslendirmiş, yarışmanın çeyrek finalinde elenmiştir. Ayrıca 1994 yılında birçok filmde figüran olarak kardeşiyle rol almış ve 1995 yılında "Verrückt nach dir" adlı Alman yapımı filmde kardeşi ile küçük yaşta rol almıştır. Kardeşler, 2001 yılında Georg ve Gustav'la tanışarak, Devilish adlı grubu kurmuşlardır. Yapımcı Peter Hoffman ile tanıştıktan sonra ise Universal Music Group'la anlaşma imzalamışlardır. Grup bu zamandan sonra adını Tokio Hotel olarak değiştirmiştir. "Tokio" en çok konser vermek istedikleri ve sevdikleri yer olan Tokyo'nun Almancasıdır ve turnelerde sürekli otellerde kalmaları nedeniyle bu adı seçmişlerdir. Genellikle sıkı dar pantolon, deri ceket, çeşitli kolye ve bileklik takmaktan hoşlanan Bill Kaulitz, saçlarını siyaha boyatması ve siyah göz makyajı yapmasından dolayı hakkında homoseksüel olduğuyla ilgili görüş ve söylentileri kesin kaynaklarla yalanlamıştır. Ayrıca asıl saç rengi koyu sarıdır. Bill Kaulitz ayrıca 2009 yılında, "Arthur ve Minimoylar" adlı filmin Almanca dublajında Arthur karakterini seslendirmiştir. 2010 yılında, Alice in Wonderland (Alice Harikalar Diyarında) filmi için Kerli Kõiv ile birlikte Strange adlı şarkıyı seslendirmiştir. 2012 Mayıs ayında Far East Movement'ın albümünde yer alan If I Die Tomorrow şarkısında yer almıştır. Bill Kaulitz, Kardeşi Tom Kaulitz ile birlikte Deutschland sucht den Superstar adlı yarışmanın 10. sezonunda jüri üyesi olarak yer almışlardır. Gize Gize (Arapça: الجيزة, "Al Ǧīza"), Kahire yakınlarında bir Mısır kenti. Kahire diyalektinde, yani 'Mısır Arapçası'nda "eg-Gīze" olarak okunur. Nil Nehri'nin batı yakasında ve Kahire'nin yaklaşık 20 km güneybatısındadır. Şu anda Kahire metropolüne dahildir. 1998 sayımına göre nüfusu 4.779.000'dir. Piramitleriyle ünlüdür. Elektrik direnci ve iletkenliÄŸi Elektriksel iletkenlik bir iletken malzemeye uygulanan elektriksel alan etkisinde yük taşıyıcılarının uzak mesafeli hareketleri sonucu oluşur. Dört tür yük taşıyıcısı vardır. Metallerde serbest elektronlar eksi kutuptan artı kutba doğru hareket eden negatif yük taşıyıcılarıdır. Kovalent bağlı bazı malzemelerde (silisyum gibi) bağdan kopan elektronlar artı kutba giderek eksi yük taşıyıcısı olur. Ancak arkasında bıraktığı delikte diğer bir elektron tarafından doldurulunca eksi yönde başka bir delik oluşur. Bunun yarattığı hareket sonucu elektron deliğide bir yük taşıyıcısı ama pozitif bir taşıyıcıdır. Genelde sıvı eriyiklerde görülen iyonsal iletkenlikte ise pozitif yüklü anyonlar ve negatif katyonlar (bunlar elektron değil molekül veya atomdur) elektriksel alan etkisi altında ortamda hareket ederek iletkenliği sağlarlar. Bir elektronun taşıdığı birim yük 1,6 x 10 coulombdur. (q = 1,6 x 10C) Elektron deliği +q yük taşır. İyonarlın ise iyonlaşma derecesine göre değişir. Na için +q ve SO için -2q yük taşınır. l (cm) boyunda A (cm²) kesitli iletken için Ohm kanunu gereği V = I x R Burada gerilim V (volt) ve akım A (amp) birbirlerine bir orantık katsayısı direnç R (ohm) ile bağlıdır. Ve ortamın iletkenliğini belirler. Burada R = ρ . l/A olur. ρ ortama göre değişen bir katsayıdır. Birimi ohm.cm dir. Xavier Naidoo Xavier Kurt Naidoo (d. 2 Ekim 1971, Mannheim) Alman müzisyen, besteci ve ses sanatçısı. "Ich kenne nichts...", "20.000 Meilen", "Für mich ans Licht", "Sie sieht mich nicht", "Dieser Weg", "Was wir alleine nicht schaffen" ve "Wo willst du hin?" en ünlü şarkılarıdır. Pandemi Pandemiler veya pandemik hastalıklar, bir kıta hatta tüm dünya yüzeyi gibi çok geniş bir alanda yayılan ve etkisini gösteren salgın hastalıklara (epidemilere) verilen genel addır. Pandemi, Eski Yunanca'da tüm anlamına gelen παν ("pan)" ile insanlar anlamına gelen δῆμος ("demos)" kelimelerinden türetilmiştir. WHO (Dünya Sağlık Örgütü) tanımlamasına göre bir pandemi ancak aşağıdaki 3 koşulu sağladığında başlamış sayılır: Bir hastalık veya tıbbi durum sadece yaygın olması ve çok sayıda insanın ölümüne yol açması nedeniyle pandemi olarak nitelendirilemez, aynı zamanda bulaşıcı olması gereklidir. Örneğin kanser, insanlarda çok sayıda ölüme sebep olan bir hastalık olmasına rağmen bulaşıcı olmadığı için pandemi olarak adlandırılmamaktadır (Bazı kanser türlerinin bulaşıcı etmenler tarafından ortaya çıkabildiği unutulmamalıdır). AIDS küresel bir pandemidir. 2014 yılı itibarıyla, dünyada yaklaşık 36,9 milyon insan HIV virüsüne sahiptir. 2012 yılında, yaklaşık 17,2 milyon erkek, 16,8 milyon kadın ve 3,4 milyon 15 yaşından küçük çocuk AIDS hastasıydı. 2010 yılında 1,8 milyon insan AIDS nedeniyle hayatını kaybetti, bu sayı 2005 yılında 2,2 milyondu. COVID-19 pandemisi, Aralık 2019'da başlamış, Çin'in Hubei bölgesinin başkenti olan Vuhan kökenli SARS-CoV-2 olarak adlandırılan yeni bir koronavirüsün neden olduğu pandemidir. İlerleyen zamanlarda Avrupa, Kuzey Amerika ve Asya-Pasifik'te yer alan çeşitli ülkelere yayılmış olan salgın, 11 Mart 2020'de Dünya Sağlık Örgütü tarafından pandemi ilan edildi. Ahmet Vardar Ahmet Vardar (d. 1937 – ö. 25 Şubat 2010), Türk gazeteci ve yazardır. Gazeteciliğe başladıktan sonra birçok gazetede görev yapan Ahmet Vardar, bu süreçte birçok bölümde muhabirlik yaptı. Daha sonra köşe yazarlığına başladı ve 1990'lı yıllarda çalıştığı "Sabah"ta tanındı. Buradaki köşesinde halktan gelen şikâyetleri ve ihbarları duyurdu. "Sabah"ta yazdığı sırada, aynı medya grubunun televizyon kanalı olan atv'de "Ahmet Vardar Soruyor" adlı programı hazırladı ve sundu. "Günaydın", "Tan" ve "Zaman" gazetelerinde de görev yaptı. Son olarak, kuruluş sürecinde "Vatan" gazetesine geçti ve bir süre de burada yazdı. İş Adamı Ali Şen, Rüştü Mertcan, Arif Matraş gibi isimler ile birlikte Rumeli Yönetici ve İş Adamları Derneği'ni (RUYİAD) kurmuştur. Pankreas kanserine yakalanan Vardar, hastalığının ilerlemesinin ardından 25 Şubat 2010 tarihinde kaldırıldığı Acıbadem Maslak Hastanesi'nde 73 yaşında yaşamını yitirdi. Evli ve iki çocuk babası olan Ahmet Vardar, birçok ödüle sahipti. Gabriel Noradunkyan Gabriel (Kapriel) Efendi Noradunkyan (Erm. Գաբրիել Նորադունքեան; (6 Kasım 1852 İstanbul - 1936 Paris)), Hariciye Nazırlığı, Babıali Hukuk Müşavirliği gibi yüksek düzeyde görevlerde bulunmuş Ermeni asıllı Osmanlı diplomat ve devlet adamı. Ayrıca Paris Barış Konferansı ve Lozan Barış Konferansı'nda Ermenileri temsil etmiştir. Gabriel Noradunkyan 6 Kasım 1852 tarihinde İstanbul'un Üsküdar ilçesindeki Selamsız semtinde doğdu. 100 yılı aşkın süreyle Ekmekçibaşı unvanını taşıyan İstanbullu tanınmış Noradunkyan ailesinin soyundandır. 1807 Yeniçeri ayaklanmasında yeniçeriler tarafından öldürülen Tophane Ekmekçibaşısı Harutyun Amira Noradunkyan'ın torunudur. Saint Joseph Lisesi'ni bitirdikten sonra Babıali Tercüme odasına girdi. 1871'de Paris'e üniversite eğitimi için gönderildi. Sorbonne Üniversitesi’nde hukuk ve siyaset bilimi okudu. Öğrencilik yıllarında Paris'teki Osmanlı Büyükelçiliği'nde çalıştıktan sonra 1875 yılında İstanbul'a geri döndü. Bâbıâli'de divan kâtipliği yaptı ve Hariciye Nazırlığında çeşitli görevlerde çalıştı. Osmanlı Devleti'nin büyük bir yenilgiye uğradığı 1877-1878 Osmanlı-Rus Savaşı sonrasında sınır komisyonlarında çalıştı. 1881'de Karadağ'a konsolosluk sekreteri olarak gönderildi. 1883'ten Hariciye Nezareti hukuk müşavirliğine atandı. 29 yıl boyunca bu görevde kaldı. Bu yıllar içerisinde dört ciltlik bir seri hâlinde yayımladığı Osmanlı Devleti'nin uluslararası anlaşmaları, araştırmacılar tarafından bugün de kullanılan bir başvuru kaynağıdır. Gabriel Noradunkyan II. Meşrutiyet'in ilanından sonra 1908 yılının Ağustos ayında Nafıa ve Ticaret Nazırlığı’na getirildi. Aynı yılın Aralık ayında da Meclis-i Ayan üyeliğine de atandı. Bu görevde 1910 yılının Ocak ayına kadar kaldı. 22 Temmuz 1912'de kurulan Ahmet Muhtar Paşa hükûmetinde (Büyük Kabine) Hariciye Nazırlığına getirildi. İki ay sonra çıkan Balkan Savaşı'nın diplomatik cephesini yönetti. 29 Ekim 1912'de kurulan Kâmil Paşa hükûmetinde de aynı görevde kaldı. 23 Ocak 1913'te Bâb-ı Âli Baskını ile hükûmetin devrilmesi üzerine görevden ayrıldı. 1913'te kurulan İttihat ve Terakki hükûmeti döneminde Balkan Savaşları'ndaki rolü nedeniyle eleştirilere maruz kalınca İstanbul'dan ayrılıp Paris'e yerleşti. Osmanlı Devleti'nin I. Dünya Savaşında uğradığı yenilgiden sonra toplanan Paris Barış Konferansına katılarak Ermenilere Osmanlı topraklarından bir pay verilmesi için çalıştı. Daha sonra Lozan Barış Konferansı görüşmeleri sırasında Ermeni haklarını gündeme getiren Bogos Nubar Paşa'nın önderlik yaptığı "Ermeni Ulusal Heyeti"nin üyelerindendi. Lozan sonrasında siyaseti bırakarak Ermeni Hayırseverler Birliği ile Ermeni Yardım Fonu'nun fahri başkanlığını yaptı. 1936'da Paris'te öldü. Noradunkyan Efendi Osmanlı Devleti'nde nazırlık yapan 13'üncü ve Hariciye Nazırlığı (Dışişleri Bakanlığı) görevinde bulunan üçüncü ve son gayrımüslimdir. Daha önce Hariciye Nazırlığı yapan gayrimüslimler Aleksandros Karatodori Paşa (1878-1879) ve Sava Paşa (1879-1880) idi. Kakım Kakım ("Mustela erminea"), sansargiller (Mustelidae) familyasından bir gelincik türü. Kış aylarında bembeyaz renge giren postu yüzünden kürk endüstrisi için mühim bir rol oynamaktadır. Kakım uzun vücudu, kısa bacakları ve kısa kuyruğu ile tipik bir sansargildir. Yaz mevsimindeki dış görünüşü çoğu gelincik için tipik olanıdır, üst kısmı kahverengi ve alt kısmı beyazdır. Kış mevsiminde tamamen beyaz bir renge kavuşur, sadece kuyruğunun ucu siyah kalır. Kuyruğunun siyah kalmasının sayesinde kış aylarında neredeyse aynı görünüme sahip olan bayağı gelincikten ayırt edilebilir. Ancak yayılım gösterdikleri coğrafyanın tümünde mevsimle birlikte renk değiştirmezler; daha sıcak bölgelerde hiç beyazlaşmadan yaz postu ile kalırlar ve daha soğuk olan kuzey bölgelerinde hep beyaz renk olan kış postları ile görülürler. Uzunlukları 17–33 cm (+ 4–12 cm kuyruk) ve ağırlıkları 40-360 gram arası değişir. Erkekler daima dişilerden biraz daha büyük olurlar. Kakım kuzey yarıkürenin ılıman ve subarktik kısımlarında yaygındır. Avrasya'nın yanında Kuzey Amerika da, Grönland'da ve Japonya'da da bulunur. İnsanların yardımı ile Avustralya ve Yeni Zelanda'ya da ulaşmıştır ve burada çevresel sorun haline gelmiştir. Farklı yaşam alanlarında görülebilir: Kırlar, tarlalar, su kenarları. Bazen de insanların yerleşim yerlerinin yakınında yaşamayı tercih ederler. 3400 metre yükseklikte yaşayanları da görülmüştür. Büyük ormanlara yerleşmezler. Kakımlar hem gece hem gündüz faal olabilirler ama çoğunlukla akşam ve gece aktif oldukları görülür. Sığınak olarak kaya aralıkları, ağaç kovukları, taş yığınları ya da başka hayvanların terk ettikleri inleri kullanır. Çiftleşme zamanının dışında yalnız yaşarlar. 10 ila 40 dönüm büyüklüğünde bir bölgenin içerisinde hareket ederler. Bu bölgelerinin sınırını anal bezelerinden gelen kokulu bir sıvı ile işaretlerler. Kakımlar genelde avladıkları fare, keme, tavşan ve sivri fare gibi küçük memeliler ile beslenirler. Ayrıca kuş, kertenkele, balık ve böcek de avlarlar. Ava hava kararırken başlamayı tercih eder. Kurbanlarını bulmak için özellikle duyma ve koku alma duyularını kullanır ve bunun için sık sık arka ayaklarının üstünde ayağa kalkarak dikilir. Bir kurban bulduğunda usulca yanaşıp aniden o hayvanın üzerine atlar, ensesini ısırarak öldürür ve sonra onu sığınağına taşır. Eskiden kakımların kurbanlarının kanını emdiği söylenirdi, ama bu doğru değildir. İlkbaharın sonuna, yazın başına doğru çiftleşme zamanları başlar. Ancak dişinin karnındaki döllenmiş yumurtacık ancak bir sene sonra mart ayında, rahim duvarına yerleşip gelişmeye başlar. Böylece asıl gebelik süresi sırf bir ay olmasına rağmen, doğum çiftleşmekten 13 ay sonra gerçekleşir. 3-18 (ortala 6-9) yavru dünyaya getirirler. 6 hafta boyunca emzirilirler. Dişiler erkeklerden daha erken ergenleşir. Erkekler ancak bir yıl sonra üreyebilir bir olgunluğa ulaşır. Kakımlar aslında 7 yaşına varabilir ama doğada çok düşmanları olduğu için çoğunlukla 1-2 yıldan fazla yaşayamaz. Başlıca düşmanları yırtıcı kuşlar, kızıl tilki ve porsuklardır. bazen ise 6 yıl bile yaşayabilirler bu çoğunlukla doğu ülkelerde olur ve sahipleri iyi beslerse yaşama şansları yüksek olur. Sidi Barrani Sidi Barrani, Mısır'ın kuzeybatısında, Akdeniz sahilinde köy. Libya sınırının 95, Tobruk'un 240 km doğusunda yer alır. II. Dünya Savaşı sırasında Mısır'daki İtalyan işgalinin en önemli noktalarından biriydi. Silbermond Tiger II Tiger II veya tam adıyla "Panzerkampfwagen" Tiger "Ausf". B, İkinci Dünya Savaşı'nda kullanılmış bir Alman ağır tankıdır. Tiger I'in halefi olan Tiger II'nin tasarımı, ağır tank Tiger I'de kullanılan kalın zırhı orta tank Panther'de kullanılan eğimli zırh ile birleştirmişti. Tank yaklaşık 70 ton ağırlığındaydı ve 100 ile 185 milimetre kalınlığında ön zırh ile korunuyordu. Ana silah olarak uzun namlulu 8,8 cm KwK 43 L/71 tanksavar topuna sahipti. Şasi tasarımı aynı zamanda Jagdtiger tanksavar aracında da kullanıldı. Ocak 1943'te tasarlanmaya başlayan Tiger II, Ekim 1943'te üretim hattına girdi. Şubat-Mayıs 1944 arasında eğitim birliklerine, Haziran 1944'te de cephe birliklerine gönderilmeye başlandı. Tiger II, Alman Ordusu ve Waffen-SS'in ağır tank taburlarında görev yaptı. İlk olarak 11 Temmuz 1944'te Müttefiklerin Normandiya Çıkarması sırasında 503. Ağır Panzer Taburu tarafından savaşta kullanıldı. Doğu Cephesi'nde Tiger II ile donatılan ilk birlik, 1 Eylül 1944'te envanterinde 25 Tiger II bulunan 501. Ağır Panzer Taburu oldu. Savaşın Mayıs 1945'teki bitişine dek aktif olarak kullanıldı. Tiger II, II. Dünya Savaşı'nda operasyonel olarak kullanılan en ağır tanktı. Doğu ve Batı cephelerinde karşısında yer alan Müttefik tanklarını kolaylıkla yok edebilmesine rağmen az sayıda üretilmesi sebebiyle savaşın sonucuna etkide bulunmadı. Tiger II tankının Almanlar tarafından kullanılan resmî adı "Panzerkampfwagen" Tiger "Ausf". B'ydi ve kısaca Tiger B olarak adlandırılmaktaydı. Cephane envanteri tanımı "Sd.Kfz." 182 idi. Gayriresmî olarak "Königstiger" (Almanca Bengal kaplanı) adıyla da bilinen tank, Müttefikler tarafından Royal Tiger olarak tercüme edilmiş fakat özellikle Amerikan kuvvetleri olmak üzere Müttefikler tarafından yanlış bir şekilde King Tiger olarak adlandırılmıştır. Araç proje, tasarım ve üretim süreci boyunca birçok resmi evrakta farklı adlarla da anılmıştır. "Wa Pruef 6" tankı çeşitli dokümanlarda VK 45.02 (H), Tiger III (VK 45.03), Pz.Kpfw.Tiger Ausf.B ve Henschel Tiger B gibi isimlerle anmış; Reichsministerium für Bewaffnung und Munition (Reich Silahlanma ve Mühimmat Bakanlığı) 11 Aralık 1944'te "Königstiger" adını kullanmış, Henschel ise VK 45.03, Tiger III, Tiger 3, Tiger II ve Tiger 2 isimlerini kullanmıştır. Tüm isimler aynı tank modelini belirtmektedir. Alman ordusu için ağır tank tasarımlarının geliştirilmesine 1937'de başlandı ve tasarım için ilk sözleşme Henschel ile yapıldı. Bu sözleşmeyi 1939'da Porsche'ye verilen başka bir tasarım sözleşmesi izledi. VK 45.01 (H) ve VK 45.01 (P) olarak adlandırılan prototiplerden Porsche daha inovatif benzin-elektrik hibrit teknoloji üzerinde çalışırken, Henschel'in çalışmaları "Waffenamt"'ın daha geleneksel spesifikasyonlarını kullanıyordu. İki şirket gövde, şanzıman, süspansiyon ve otomotiv özelliklerinden sorumluyken, iki şirketin prototipleri de Krupp tarafından geliştirilen aynı taret tasarımını kullanıyordu. Üretim sözleşmesini kazanan Henschel projesi Tiger I olarak Ağustos 1942'de üretime girdi. Ocak 1943'te Tiger I tankının daha gelişmiş bir versiyonu için çalışmalar başladı. 5 Şubat 1943'te konsept tasarımların değerlendirilmesinin ardından "Wa Prüf 4" (silah tasarım ofisi) 8,8 cm KwK 43 (L/71) topunun geliştirilmesi için sözleşmeyi kazandı. Krupp ayrıca bu topu monte edecek ve küçük değişikliklerle hem Porsche, hem de Henschel şasilerinde kullanılabilecek taretin detaylı tasarımına başladı. Porsche'nin VK 45.02 (P) tasarımı arkaya monte edilmiş bir taret ve ortaya monte edilmiş bir motor içeriyordu. Tankın gövdesi; ön, yan ve arkada 80 mm kalınlığında zırhlı plakadan üretilmiş, ön zırhın üst plakası 45 derece, alt plakası 35 derece açıyla tasarlanmıştı. Eğimli zırh, Tiger I'in 100 mm'lik dikey zırhına göre çok daha verimli bir zırh koruması sağlıyordu. Prototipin en sıra dışı özelliği güç sistemindeydi. Araçta yer alan iki adet Porsche Typ 101/3 hava soğutmalı 10 silindir motorun her biri 2.200 d/dk'da 300 HP güç üretmekteydi. Depolama pili olmayan bu benzin-elektrik hibrit sisteminde her palet, bir benzinli motor ve bağlı olan jeneratörün ürettiği elektrik gücünün Siemens üretimi elektrik motorlarını çevirmesi, motorların da tahrik dişlileri aracılığıyla tankı ilerletmesi ile çalışıyordu. Bu tahrik yöntemi daha önce Tiger (P) (daha sonra "Elefant" prototipleri) ve bazı Amerikan tasarımlarında denenmiş, I. Dünya Savaşı'ndaki Saint-Chamond tankı ile savaş sonrasında üretilen FCM Char 2C'de de kullanılmıştı. Porsche'nin diğer bir teklifi hidrolik tahrik sistemi kullanmaktı ancak bu tasarımlar Henschel'inkilere göre daha az destek topladı. 65 ton ağırlığındaki Porsche prototipi 35 km/sa son hıza ulaşabiliyordu ve 157 km menzili vardı. Aracın süspansiyonu, "Elefant" tank imha edici ile aynıydı. Tasarımın her iki yanında, çifter çifter bojilere monte edilmiş toplam altı yol tekerleği vardı. Bojilerin gövdeye daha kısa boyuna burulma çubukları ile bağlanmasıyla dâhilî alan tasarrufu sağlanmakta ve onarım yapmak kolaylaşmaktaydı. Henschel'in VK 45.03 (H) tasarımı, Panther tankının yapısına benzeyen eğimli zırha sahip geleneksel bir gövde tasarımı kullanıyordu. Arkaya monte edilmiş bir motoru ile Henschel'in önceki tasarımı Tiger I'e benzer şekilde her bir tarafta enine burulma çubuklarına monte edilmiş, dokuzar adet 80 cm çapında arası kauçuk yastıklı çelik teker çiftlerinden oluşan yol tekerleri vardı. Bakımı kolaylaştırmak için Tiger I'de olduğu gibi birbirinin üstüne binen yol tekerleri, Tiger I'den farklı olarak birbirlerinin arasına girmemekteydi. Neredeyse tüm Alman tankları ve yarı paletli araçlarında kullanılmakta olan tam "Schachtellaufwerk" kauçuk lastikli yol tekerleği sisteminden farklı olarak Tiger II'de yol tekerleri, çiftler arasındaki kauçuk yastıklar hariç tamamen çeliktendi. II. Dünya Savaşı'nın sonuna doğru Tiger I ve Panther de tamamen çelik tekerli tasarıma geçiş yapmıştı. Tiger II'lerin tamamı tasarım sözleşmesini kazanan Henschel tarafından üretildi. Araç, alışılageldik Alman tank tasarım prensiplerine uygun şekilde tasarlanmıştı. Önde sürücü kompartmanı, ortada savaş kompartmanı, arkada ise motor kompartmanı yer alıyordu. Ön kompartmanın solunda sürücü yer alıyordu. Sürücü, yüksekliği ayarlanabilir bir koltukta oturuyordu ve dışarıyı çatışma esnasında döndürülebilir bir periskopla gözlemlerken çatışma olmadığı zamanda da başını zırhlı sürücü kapağından dışarı çıkartarak gözlemleyebiliyordu. Ön sağda telsiz operatörü/gövde makineli tüfekçisi yer alıyordu. İki mürettebat bölmesini aracın aktarma organları ve telsizleri ayırıyordu. Aracın ortasında yer alan savaş kompartmanı taret ve taretle beraber dönen taret sepetinden oluşuyordu. Nişancı tarette sol önde, tank komutanı sol arkada, yükleyici ise sağ kısımdaydı; taretin ortasında ise 8,8 cm KwK 43 top yer alıyordu. Aracın arka kısmında Maybach HL230 motoru yer almakta, motor gücü taretin altından geçen bir şaft ile önde yer alan şanzıman ve son dişlilere aktarılmaktaydı. Üretilen araçlarda iki farklı taret tasarımı kullanıldı. Porsche prototipi, VK 45.02 (P) için tasarlandığı şeklindeki yanlış inanış nedeniyle hatalı olarak "Porsche tareti" olarak da adlandırılan ilk tasarımı kullanan araçlar genellikle hatalı bir şekilde Tiger II (P) olarak adlandırılsa da aslında bu taret, her iki prototip için de Krupp'ın ilk tasarımıdır. Porsche VK 45.02 (P) ile Henschel VK 45.02 (H) prototipleri için üretilen taretler arasındaki tek fark, Porsche için üretilenlerin elektrikli, Henschel için üretilenlerin hidrolik travers mekanizmasına sahip olmasıdır. Yuvarlak bir ön yüzeye ve eğimli kenarlara sahip bu taret tasarımının solunda, komutan kupolasını yerleştirme amacıyla kavisli bir çıkıntı yer almaktaydı. İmal edilen ilk elli taret, sözleşmeyi kazanan Henschel'in ürettiği VK 45.03 gövdelere monte edildi ve harekatlarda kullanıldı. 7 Aralık 1943'te "Porsche" taretlerin üretimi sona erdi, 51. araçtan itibaren daha yaygın olarak kullanılan ve "üretim taret" () olarak adlandırılan, zaman zaman hatalı olarak "Henschel taret" de denilen yeni taretin üretimine geçildi. Bu tasarım, düz ve daha kalın ön yüz zırha sahipti. Basitleştirilmiş bu tasarımda, önceki taretin kavisli ön alt kısmı tarafından oluşturulan mermi tuzağı (eğimli zırhtan seken mermilerin daha az zırhlı gövde tavanını delmesine sebep olan tasarım) giderilmiş, taretin yanları daha az açılı hale getirilerek mühimmat kapasitesi arttırılmış, komutan kupolası için taret yanına bir şişkinlik ekleme gereksinimi ortadan kaldırılmıştı. İlk tasarım taret 80 mermi, üretim tareti 86 mermi taşıyabiliyordu. Taretler, 8,8 cm KwK 43 L/71 topu monte etmek için tasarlanmıştı. Bu top, birkaç erken üretim araç hariç tüm Tiger II'lerde kullanılan "Leitz Turmzielfernrohr" "9d" (Almanca:"taret teleskopik görüşü") monoküler nişangaha sahipti. Tank nişancısı, 3x ve 6x yaklaştırma seçeneğinden birini seçebiliyordu; az yaklaştırma geniş alan gözlemi yapmayı ve hedefi bulmayı sağlarken yüksek yaklaştırma hassas şekilde nişan almada kullanılıyordı. Nişangahta birbirinden dörder milimetre mesafede yer alan yedi üçgen, mesafe tahmini ve hareketli hedeflerin gidiş yönüne nişan almada nişancıya yardımcı oluyordu. Araçlarda Mayıs 1944'e kadar "Turmzielfernrohr" 9b/1 ("TZF" 9b/1) nişangah, daha sonra 9d (TZF 9d) tek dürbünlü nişangâh kullanılmıştır. Eğitim esnasında 2 m yüksekliğinde ve 2,5 m genişliğindeki bir hedefe ilk atışta isabet olasılığı, mühimmat türüne bağlı olarak 1.000 metrede %100, 1.500 metrede %95-97, 2.000 metrede ise %85-87 oranındaydı. Kaydedilen savaş performansı daha düşüktü, ancak 1.000 metrede hâlâ %80'in üzerinde, 1.500 metrede %60'larda, 2.000 metrede ise %40'lardaydı. 30 derecelik açıda zırhı delme yeteneği "Panzergranate" 39/43 (zırh delici, sertleştirilmiş çelik; daha uzun menzil, daha düşük delicilik, patlayıcı dolgu) için 100 metrede 202 milimetre, 2.000 metrede ise 132 milimetreydi. "Panzergranate" 40/43 mermisi (Zırh delici, tungsten karbür çekirdek; daha kısa menzil, daha yüksek delicilik, inert)için bu oranlar 100 metrede 238 mm, 2.000 metrede 153 mm seviyesindeydi. "Sprenggranate" "43" (SPGR) yüksek patlayıcı mermisi az zırhlı veya zırhsız hedefler için kullanılabilirdi. "Hohlgranate" veya "Hohlgeschoss" 39 (HlGr-HEAT veya yüksek patlayıcı tanksavar savaş başlığı) mermisi ise her menzilde 90 mm zırh delme gücüne sahipti ve zırhsız ya da zırhlı hedeflere karşı çift amaçlı bir cephane olarak kullanılabilmekteydi. Önerilen cephane yükü %50 PzGr 39/43 zırh delici, %50 SprGr yüksek patlayıcı şeklindeydi. Bulunabildiği takdirde en ağır zırhlı Rus tanklarına karşı kullanmak üzere birkaç PzGr 40/43 tungsten çekirdekli mermi de taşınmaktaydı. "SprGr" yerine duruma göre "HlGr" de yüklenebilmekteydi. Ayrıca araçta yer alan iki MG 34 7,92 mm makineli tüfek için 5.850 mermi kapasitesi vardı. Taret dönüşü, gücünü ana motordan ikincil bir tahrik mili ile alan değişken hızlı Boehringer-Sturm L4S hidrolik motor tarafından sağlanmaktaydı. Nişancının sağındaki bir kol ile seçilebilen yüksek ve düşük hız ayarı mevcuttu. Taret, motor devir hızından bağımsız olarak düşük viteste saniyede 6º, yüksek hız ayarında 2.000 devir/dakikada saniyede 19º (Tiger I ile aynı), en yüksek motor hızı olan 3.000 devir/dakikada ise saniyede 36º hızla (10 saniyede tam tur) döndürülebilmekteydi. Hareketin yönü ve hızı nişancı tarafından ayak pedalları veya sol koluna yakın bir kumanda kolu ile kontrol edilmekteydi. Motor gücü kaybedildiğinde, örneğin tankın yakıtı bittiğinde veya motor çalıştırılmadığında, taret nişancı ve yükleyicinin el tekerlekleri ile manuel olarak çevrilebilmekteydi. El kolunun her bir devri yarım derecelik dönüş sağlamaktaydı, yani 20° taret dönüşü için el çarkının 40 tam tur çevrilmesi veya taretin 360° tam dönüş yapması için el çarkının 720 tam devir çevrilmesi gerekmekteydi. Tüm Alman tankları gibi Tiger II'nin de benzinli bir motoru vardı. Tank, Panther ve Tiger I tanklarında da kullanılan güç veren 700 PS (690 hp, 515 kW) gücündeki V-12 Maybach HL 230 P30 motorunu kullanmaktaydı. Tiger II, II. Dünya Savaşı'nın diğer birçok ağır tankı gibi yetersiz bir güce sahipti ve çok fazla yakıt tüketmekteydi. Şanzıman, sekiz ileri ve dört geri vitesli Maybach OLVAR EG 40 12 16 Model B idi. Şanzıman gücünü hassas ve bozulmaya yatkın çift yarıçaplı bir direksiyon sistemi tasarımı olan Henschel L 801 ile paletlere aktarmaktaydı. Burulma çubuğu tipindeki süspansiyon, gövdeyi her iki tarafta dokuz aks üzerinde taşımaktaydı. Üst üste binen ancak birbiri arasına girmeyen 80 cm çapında çelik ve araları kauçuk yastıklı yol tekerleri aracın ağırlığını paletlere aktarmaktaydı. Tiger I gibi, her tank için iki takım palet üretilmekteydi: normal "savaş paletleri" ve demiryolu hareketi sırasında kullanılan daha dar "nakliye paletleri". Nakliye paletleri, tankın toplam genişliğini azaltmakta ve tankın sert zeminde kısa mesafelerde sürülmesi için kullanılabilmekteydi. Mürettebatın tank nakliye aracından iner inmez savaş paletine geçmesi beklenmekteydi. Savaş paletlerinde zemin basıncı 0,76 kg/cm (10,8 psi) seviyesindeydi. "Panzerbefehlswagen" Tiger "Ausf" "B" olarak adlandırılan Tiger II'nin komuta modelinin, "Sd.Kfz. 267 ve Sd.Kfz. 268" adlı iki versiyonu vardı. Komuta modelleri, ekstra teçhizata yer sağlamak için 63 adet 8,8 cm mühimmat taşımaktaydı ve motor bölmesinde ek zırhları vardı. "Sd.Kfz". "267", "FuG" "8" ve "FuG" "5" telsiz setlerini kullanmaktaydı. Dışındaki değişiklikler arasında taret tavanına monte edilmiş 2 metre uzunlukta çubuk anten ile yalıtımlı "105 mm Antennenfuß Nr. 1" tabana monte edilmiş ve büyük bir zırhlı silindir tarafından korunan "Sternantenne D" ("Yıldız anten D") yer almaktaydı. Bu ekipman, ilk olarak derin su geçişi ekipmanı için kullanılan bir pozisyonda, arka güverte kaplamasına yerleştirilmişti. "Sd.Kfz". "268", taret tavanına monte edilmiş iki metrelik bir çubuk anten ve arka güverteye monte edilmiş 1,4 metrelik bir çubuk anten ile "FuG 7" ve FuG 5 telsizlerini kullanmaktaydı. Tiger II şasi tasarımı aynı zamanda Jagdtiger taretsiz (kazamat) Jagdpanzer tanksavar aracında da kullanıldı. Uzatılmış bir Tiger II şasisi ile inşa edilen ve aynı süspansiyonu paylaşan Jagdpanzer ağır tank avcısı Jagdtiger ("Sd.Kfz." 186), şasinin ön kısmına monte edilmiş 250 mm kalınlıkta zırhla kaplı üst yapıda 12,8 cm PaK44 L/55 top taşımaktaydı. 1943 başlarında planlanan aracın tahta maketi 20 Ekim 1943'te, ilk prototipi ise Nisan 1944'te tamamlandı. Araçtan 150 adet sipariş edildi, ancak savaşın sonuna dek 70 ile 88 adet arası üretildi. Geschützwagen Tiger, Tiger II şasisi temelli bir ağır kundağı motorlu toptu. Önerilen farklı silahlarla donatılmış modelleri Grille 17/21/30/42 olarak da adlandırılmıştır. Haziran 1942'de planlandı ve prototipler Ocak 1943'te sipariş edildi. Ağır topların üretim sıkıntıları sebebiyle araçta Ocak 1945'te kuyruk stabilize mermiler kullanan büyük kalibreli, uzun menzilli yivsiz havanların kullanılmasına karar verildi. Projede Krupp ve Škoda tasarımları yarıştı. Škoda tarafından 30,5 cm GrW havan kullanan ilk prototip Nisan 1945'te, savaşın son ayında test edildi. Araç, savaşın sonunda Müttefikler tarafından ele geçirildi. Maybach HL230'u yakıt enjeksiyonlu bir motora dönüştürmeye çalışan HL234 versiyonu, aracın gücünü yaklaşık 800 ile 900 PS'ye (hp) çıkaracaktı. Entwicklungskommission Panzer oybirliğiyle HL234'ün derhal motor tasarımı ve tedarik programına dahil edilmesine karar verdi. AK-7-200 modeli, Maybach Olvar-B direksiyon sistemine alternatif olarak incelendi, ancak "Waffenamt" araştırma ve geliştirme departmanı "Wa Prüf 6", yeni tasarımın daha zayıf sürüş özellikleri sunduğunu buldu ve Maybach Olvar-B sistemi kullanılmaya devam edildi. Simmering-Graz-Pauker Sla.16 motorunu kullanan bir program da vardı, ancak savaş esnasında sınırlı hammadde ve malzeme olması bu programın iptal edilmesine neden oldu. Krupp, tanka yeni geliştirilen 10,5 cm KwK L/68 topunun takılmasını önerdi. "Wa Prüf 6" bunu desteklemedi, çünkü Heer topun kendisini kabul etmemişti. Önerilen diğer iyileştirmeler arasında stabilize edilmiş nişangahlar, stabilize edilmiş bir ana top, otomatik mühimmat besleme sistemi, Carl Zeiss AG stereoskopik telemetre, ısıtmalı mürettebat bölmesi, ilave 12 mermi kapasitesi ve zehirli gazlara karşı koruma sağlamak için bir aşırı basınç ve hava filtrasyon sistemi vardı. Bunların hiçbiri teklif aşamasının ötesine geçmedi veya savaş bitmeden üretime girmedi. Tiger II savaşın sonlarında geliştirildi ve üretilen 1.347 adet Tiger I'e nispeten az sayıda üretildi. Henschel tarafından tamamlanan ilk Tiger II, üretim hattından Ekim 1943'te çıktı ve Kasım 1943'te "Heereswaffenamt" müfettişleri tarafından kontrol edilerek hizmete girdi. Başlangıçta üretim hedeflerine ulaşılamaması, üretim başlangıcı sorunları olarak nitelendi. Ekim 1943-Mayıs 1944 arasında hedeflenen 191 aracın sadece 38'i üretilebildi. 1944 ilkbaharında iki tank taburunu donatmak için gereken 100 Tiger II hâlâ hazır değildi. Toplam 1.500 Tiger II siparişi verilse de, Müttefik bombardımanı nedeniyle üretim kesintiye uğradı. Diğerlerinin yanı sıra 22, 27, 28 Eylül ile 2 ve 7 Ekim 1944 arasındaki beş baskında Henschel fabrikasını hedef alan 2.906 ton patlayıcı ve 1.792 ton yangın bombası fabrika alanının %95'ini yok etti. Bunun, üretilen yaklaşık 657 adet Tiger II'nin kaybına neden olduğu tahmin edilmektedir (bu dönem için 940 tank planlanmış, 283 tank üretilmişti). Savaş boyunca 1943'te bir, 1944'te 379 ve 1945'te 112 adet olmak üzere toplam 492 adet Tiger II üretildi. Tam hızda üretim 1944 ortasından savaşın sonuna kadar sürdü. Henschel fabrikası 4 Nisan 1945'te Amerikan askerleri tarafından ele geçirilene dek düşük kapasitede de olsa üretime devam etti. Üretilen her Tiger II için 300.000 adam/saat gerekiyordu ve araç başına 800.000 Reichsmark maliyetiyle o dönemde üretilen en pahalı Alman tankıydı. Tankların üretiminde iki ayrı fabrika görev alıyordu: şasiler sadece Henschel & Sohn, Kassel'de üretiliyor, son montaj ise Wegmann Waggonfabrik AG'de gerçekleştiriliyordu. Bir adet Tiger II'nin bu iki fabrikada tamamlanması için gereken süre 14 gündü. Henschel & Sohn, Kassel fabrikasında 8.000 işçi 12 saatlik iki vardiyayla çalışıyordu, gece vardiyası, gündüz vardiyasının %50'si kadar üretim yapmaktaydı. 18 ile 22 arası tank şasisi daima üretim hattında, 10 şasi ise daima son montaj hattında almaktaydı. Wegmann Waggonfabrik AG, Kassel fabrikası ise Tiger II'nin son montajının yapıldığı tek fabrikaydı. 1.200 işçinin çalıştığı fabrika, 10 (ay sonlarında 11) saatlik iki vardiyada taret halkalarını tamamlıyor; Krupp, DHHV ve Škoda'nın parçalarını üretimi taretleri ve kendi ürettiği taret mekanizmalarını monte ediyordu. Eğitimli personel taret montajını 7 günde tamamlayabiliyorken savaşın sonuna doğru fabrikada zorla çalıştırılan yabancılar montajı 10 ila 12 günde tamamlıyordu. Tiger II, Mart 1945'te Feldherrnhalle tümenine verilen beş tank dışında sadece Alman Ordusu ve Waffen-SS'in ağır tank taburlarında görev yaptı. Araçlar eğitim birliklerine Şubat-Mayıs 1944'te verildi. Cephedeki birliklere teslimatlar Haziran 1944'te başladı. İlk olarak 11 Temmuz 1944'te Müttefiklerin Normandiya Çıkarması sırasında 503. Ağır Panzer Taburu tarafından savaşta kullanıldı. Doğu Cephesi'nde Tiger II ile donatılan ilk birlik, 1 Eylül 1944'te envanterinde 25 Tiger II bulunan 501. Ağır Panzer Taburu oldu. Tiger II, II. Dünya Savaşı'nda operasyonel olarak kullanılan en ağır tanktı. Doğu ve Batı cephelerinde karşısında yer alan Müttefik tanklarını kolaylıkla yok edebilmesine rağmen az sayıda üretilmesi sebebiyle savaşın sonucuna etkide bulunmamıştı. Araştırma, eğitim ve Panzer-Lehr'e beş tanklı bir bölüm dışında, Tiger II sadece Alman Ordusu ("Heer") ve "Waffen-SS"in ağır tank taburlarına ("schwere Panzer-Abteilungen") verildi. Standart bir tabur ("Abteilung") 45 tanktan oluÅŸuyordu: Tiger II'yi kullanan birimler şöyleydi: İlk üretilen Tiger II'ler keçe ve contalarındaki sızıntılar ve daha hafif bir araç için tasarlanmış tahrik sistemine binen aşırı yük sebebiyle çok dayanıklı araçlar değillerdi. İlk başlarda çift dönüş yarıçaplı direksiyon sistemi arızaya özellikle yatkındı. Mürettebatın eğitim eksikliği bu sorunu daha da arttırıyordu; başlangıçta diğer tanklarda sadece sınırlı bir eğitim verilen sürücüler genellikle doğrudan cepheye giden operasyonel birimlere gönderilmekteydi. 501. Ağır Panzer Taburu, Doğu Cephesi'ne vardığında 45 tankından sadece sekizi operasyonel durumdaydı; tanklardaki problemler çoğunlukla aktarma organları arızalarından kaynaklanıyordu. "Panzer Lehr" Tümeni'ne teslim edilen ilk beş Tiger II, savaşta kullanılmadan önce arızalandı ve düşman eline düşmesini önlemek için mürettebatları tarafından imha edildi. Modifiye edilmiş keçeler, contalar ve aktarma organı bileşenlerinin kullanıma girmesi, daha iyi sürücü eğitimi ve yeterli bakım tankın mekanik güvenilirliğini geliştirdi. 15 Mart 1945 tarihli istatistikler, Tiger II için %59 dayanıklılık oranı belirtmekteydi. Tankın dayanıklılık oranı Panzer IV'ün %62'lik oranına neredeyse eşit ve aynı dönemde faaliyet gösteren Panther'in %48'lik oranından daha iyiydi. İlk dayanıklılık sorunlarına rağmen Tiger II böyle ağır bir araç için oldukça çevikti. Dönemin Alman kayıtları ve test sonuçları, aracın taktik mobilitesinin çoğu Alman veya Müttefik tankına eşit veya daha iyi olduğunu göstermektedir. Tiger II'nin ilk muharebe kullanımı 503. Ağır Panzer Taburu'nun 1. Bölüğü tarafından, 18 Temmuz 1944'te Overlord Harekatı sırasında Troarn ve Demouville arasındaki Atlantik Harekâtı'na karşı gerçekleştirildi. İki tank çatışmada kaybedildi, bölük komutanının tankı Goodwood Harekâtı sırasında oluşan bir bomba kraterine düştükten sonra kurtarılamaz bir şekilde mahsur kaldı. Doğu Cephesi'nde, ilk olarak 12 Ağustos 1944'te 501. Ağır Panzer Taburu (s.H.Pz.Abt. 501) Lvov-Sandomierz Taarruzu'na direnmekte kullanıldı. Birlik Baranów Sandomierski yakınlarındaki Vistül Nehri üzerindeki Sovyet köprü başına saldırdı. Oględów yolunda üç Tiger II, birkaç T-34-85 tarafından pusuda imha edildi. Bu tanklar mürettebatın ölümüne neden olan mühimmat patlamalarına maruz kaldığı için ana top mermilerinin taretin içinde saklanması yasaklandı; bu yasak tankın mühimmat kapasitesini 68'e düşürdü. 501'in 14 kadar Tiger II'si, 11-14 Ağustos arasında Sovyet T-34-85 ve IS-2 tankları ile ISU-122 tank avcıları tarafından uygunsuz kumlu arazide pusuya düşürülerek imha edildi veya ele geçirildi. Üç operasyonel Tiger II'nin ele geçirilmesi Sovyetlerin Kubinka'da test yapmalarına ve aracın güçlü ve zayıf yönlerini değerlendirmelerine olanak verdi. 15 Ekim 1944 günü, 503. Ağır Panzer Taburu'nun Tiger II'leri Panzerfaust Harekâtı sırasında çok önemli bir rol oynamıştır. Tanklar, Otto Skorzeny'nin askerlerinin Macar başkenti Budapeşte'yi almasında ve ülkenin savaşın sonuna dek Mihver Devletleri saflarında tutulmasında önemli rol oynadı. 503 daha sonra Debrecen Muharebesi'ne katıldı. 503, Macar harekat bölgesinde 166 gün kaldı, bu süre zarfında en az 121 Sovyet tankı, 244 tanksavar topu ve kundağı motorlu top, beş uçak ve bir treni yok etti. Tabur bu esnada 25 Tiger II kaybetti; on tanesi Sovyet birlikleri tarafından vurularak yandı, ikisi fabrika revizyonu için Viyana'ya geri gönderildi, on üç tanesi mürettebatları tarafından genellikle düşman eline düşmelerini önlemek için çeşitli nedenlerle havaya uçuruldu. İmha ettiği 162 düşman zırhlı savaş aracı ile tüm zamanların en başarılı tank ası Kurt Knispel, 503'te görev yaptı ve 29 Nisan 1945'te Tiger II'de girdiği bir çatışmada öldü. Önemli sayıda Tiger II, Aralık 1944'teki Ardenler Taarruzu sırasında (Bulge Muharebesi olarak da bilinir) dört ağır panzer taburuna dağıtılmış şekilde yer aldı. Toplam üretimin yaklaşık üçte biri olan en az 150 Tiger II bu muharebede yer aldı ve çoğu saldırı sırasında kaybedildi. Tiger II'ler Sovyetlerin Ocak 1945'teki Vistül-Oder ve Doğu Prusya taarruzlarında; Almanların Mart 1945'te Macaristan'daki Balaton Gölü Harekâtı'nda, Nisan 1945'teki Seelow Tepeleri Muharebesi'nde ve savaşın sonunda Berlin Muharebesi'nde görev yaptı. 12 Ocak 1945'te, 524'üncü Ağır Panzer Taburu'ndan bir Tiger II grubu, hem Alman hem de Sovyet formasyonlarının ağır kayıplar yaşadığı Lisow köyü yakınlarında IS-2 tanklarıyla kısa mesafeden bir çatışmada yer aldı. 21 Mart 1945'te Veszprém'de Öskü - Hajmasker yolunda SS 101'e bağlı bir Tiger II, iki Panther desteğiyle 17 düşman tankını savaş dışı bıraktı. 23 Mart 1945'te 2./schwere SS-Panzer-Abteilung 502 tarafından gün doğumunda Sachsendorf'a yapılan bir taarruzda yirmiden fazla Sovyet tankı imha edildi. 16 Nisan 1945'te 1./schwere SS-Panzer-Abteilung 502, altı operasyonel tankı ile Oder Nehri yönünde Oder-Neisse Taarruzu'na katılan on bir Sovyet tankını imha etti. 22 Nisan'da Steinhöfel dışında pozisyon alan 502, 11 Sovyet tankını daha imha etti; ancak cephanesi ve yakıtı tükenen birçok tank terk edildi. 23 Nisan'da Demnitz-Steinhöfel yakınındaki çatışmalarda 15 düşman tankı imha edildi. 103. SS Ağır Panzer Taburu (s.SS Pz.Abt. 503) Ocak-Nisan 1945 döneminde Doğu Cephesi'nde (çoğu mekanik arızalar veya yakıt yetersizliğinden sonra kendi mürettebatı tarafından terk edilmiş ve imha edilmiş) 45 Tiger II'nin kaybına karşılık yaklaşık 500 düşman aracını yok etti. Kalın zırhı ve güçlü uzun menzilli topu, Tiger II'ye ön cepheden çatışmalarda tüm Müttefik ve Sovyet tanklarına karşı önemli bir avantaj sağladı. Bu özellikle Batı Cephesi'nde geçerliydi; D-Day'den sonra Avrupa'ya dağılmış birkaç M4A3E2 Sherman "Jumbo" ve 1945'te getirilen birkaç M26 Pershing dışında ne İngiliz ne de Amerikan kuvvetleri Tiger II ile doğrudan çatışmaya girebilecek ağır tanklara sahip değildi. Bir "Wa Prüf 1" raporu, Tiger II'nin ön zırhının Müttefiklerin en ağır zırh delici tank topu 122 mm D-25T'ye karşı dayanıklı olduğunu ortaya koydu. Öte yandan, Şubat 1945'te yayınlanan bir R.A.C. 3.d belgesi, Zırh delici sabot mermi kullanan İngiliz QF 17 libre 76,2 mm topun teorik olarak Tiger II'nin taretini ve burnunu (alt ön gövde) 1.000 ile 1.200 metre mesafeden delebileceğini değerlendirmekteydi; ancak bu raporda mermi çarpma açısı yer almamış, muhtemelen 90 derecelik ideal açı kullanılmıştır. Bazı kaynaklar Tiger II'nin ön zırhının savaşta delindiğine dair hiçbir kanıt olmadığını iddia etmektedir. Kalın ön zırhının bir sonucu olarak, Müttefik tankları Tiger II'yle karşılaştıklarında çoğunlukla daha ince yan ve arka zırha yönelik atışlar denemek için kanatlardan saldırmaya çalıştılar. Bu durum, çoğu çatışmada Tiger II'ye taktiksel bir avantaj sağladı. Ayrıca Tiger II'nin ana topu 2,5 kilometreyi aşan menzili ile tüm Müttefik tank silahlarının etkili menzilinin çok ötesinden Müttefik tanklarını imha edebiliyordu. Ağustos 1944'te Sandomierz yakınlarındaki Sovyetler tarafından iki Tiger Ausf B tankı ele geçirildi ve kısa süre sonra Kubinka'daki test alanına götürüldü. Nakliye esnasında iki tank çeşitli mekanik arızalar yaşadı; tankın soğutma sistemi aşırı sıcak havalarda yetersizdi, motorun aşırı ısınması ve bunun sonucunda dişli kutusunun arızalanmasına neden oluyordu. Tanklardan birinin sağ süspansiyonunun tamamen değiştirilmesi gerekiyordu ve tam olarak operasyonel hale getirilemedi. Tank her 10 – 15 kilometrede bir tekrar bozuldu. Test sonuçlarına göre 8,8 cm KwK 43, 122 mm D-25T ile benzer zırh delme ve isabet oranına sahipti. Tiger II'nin topu, başka bir Tiger II'nin taret zırhını 400 m mesafeden delebiliyordu. Bir aracın zırhı, 100 ile 152 mm arasında kalibrede mermiler ateşlenerek test edildi. Zırh plakalarının kaynaklanması, dikkatli işçiliğe rağmen benzer tasarımlardan daha kötüydü. Sonuç olarak mermiler zırha nüfuz etmediğinde bile, zırh plakalarının iç kısmında genellikle şanzımana zarar veren ve tankı çalışmaz hale getiren büyük miktarda parçalanma gerçekleşiyordu. Daha ileri testler, zırh plakasının kendisinin Tiger I ve Panther gibi önceki Alman tanklarına kıyasla kalite eksikliklerini gösterdiğini gösterdi. Laboratuvar testleri, zırh plakalarında kullanılan çelik alaşımın molibden içermediğini (Alman endüstrisinin tedarik sorunları sebebiyle molibden yerine vanadyum kullanılmıştı) ve bunun düşük sünekliğe neden olduğunu gösterdi. Genişletilmiş atış testi, 100 mm BS-3 ve 122 mm A-19 topları tarafından ateşlenen zırh delici mermilerin Tiger Ausf B taretini 1.000-1.500 metre mesafeden deldiğini ve bu da Tiger Ausf B'nin tareti için 0,86 kalite faktörü olduğunu gösterdi. Bununla birlikte, Tiger B taret cephesine karşı ateşleme testi, top ve top kalkanının çıkarılmasından sonra gerçekleştirildi ve zırhın görme yarıkları ve top yeri gibi açıklıklara yakın delinmelere neden oldu. Sağ top açıklığında delinmeler, önceki 100 mm mermi atışları veya zırh hasarı sebebiyle gerçekleşti 100 mm BS-3 ve 122 mm A-19 ayrıca 3-4 atıştan sonra 500-600 metre mesafelerde ön gövdenin kaynak bağlantılarını da delmekteydi. Günümüzde Tiger II'nin tek çalışan örneği, Saumur, Fransa'daki Musée des Blindés'te sergilenmektedir. 101. SS Ağır Panzer Taburu'nun 1. Bölük'üne ait bu tank, "üretim taretine" sahiptir ve halka açıktır. 23 Ağustos 1944'te motorunda yaşanan sorun nedeniyle Mantes-la-Jolie yakınlarındaki Brueil-en-Vexin'de mürettebatı tarafından terk edildiği düşünülmektedir. Eylül 1944'te Fransız Ordusu tarafından kurtarıldı ve 1975'te müzeye gönderilmeden önce Satory'deki bir fabrikada saklandı. 123 numaralı tareti taşıdığına inanılan tanka müzenin kurucusu Albay Michel Aubry, savaşın sonunda komuta ettiği M4 Sherman tankını tahrip eden Tiger II'nin onuruna 233 taret numarası koymuştur. Ele geçirilen diğer Alman araçlarının aksine bu Tiger II Fransız Ordusu tarafından hiç kullanılmamıştır. Günümüze ulaşan diğer tanklardan bazıları aşağıda verilmiştir: MunÃ§ak Munçak, geyikgiller (Cervidae) familyasında sınıflanan "Muntiacus" cinsindeki geyiklere verilen isimdir. Çıkardıkları ses nedeniyle havlayan geyik diye de tabir edilirler. Bilinen en eski geyik türü olan ve 15 ile 35 milyon yıl önce ortaya çıktığı sanılan munçakların izlerine Fransa ve Almanya'daki Miyosen döneminden kalma kalıntılarda rastlanmıştır. Günümüzde bu tür geyikler Güneydoğu Asya'ya özgüdür ve Hindistan'dan güney Çin, Tayvan ve Endonezya adalarına kadar bir alanda bulunur. Çin munçağı İngiltere'ye getirilmiş ve artık bazı alanlarda yaygın olarak bulunmkatadır. Tropik havanlar olmaları nedeniyle belirli kızgınlık dönemleri olmadığından yılboyunca çiftleşebilirler. Ilıman ülkelere getirilen hayvanlar bu davranış özelliklerini korumuştur. Erkek munçakların büyüyebilen küçük boynuzları vardır ancak bölge için dövüşmek amacıyla daha çok fildişi gibi aşağıya doğru uzayan büyük köpekdişlerini kullanırlar. Munçak önemli ölçüdeki kromozom varyasyonları ve son zamanlarda ortaya çıkarılan yeni türleri nedeniyle evrimsel araştırmalar için ilginç bir türdür. Louder Than Hell İçinde Brothers Of Metal ve The Gods Made Heavy Metal gibi benzersiz şarkılar barındıran,1996'da çıkan manowar albümü. James Blunt James Blunt (d. 22 Şubat 1974, gerçek adı: James Hillier Blount), İngiliz şarkıcı ve besteci. İlk single'nın ("You're Beautiful") 2005'te yayınlanmasıyla listelerde bir numara oldu. "Back to Bedlam" adlı yayınlanan albüm dünya çapında 11 milyonluk bir satış rakamına ulaştı. James Blunt gitar, org, keman, perküsyon ve piyano çalmaktadır. 2005 2006 Vietnamca Vietnamca, ("tiếng Việt ya da daha az bilinen adı ile Việt ngữ") Vietnam Cumhuriyeti'nin ulusal ve resmî dilidir. Vietnam'da yaşayan insanların % 86'sının ve deniz aşırı ülkelerde yaşayan azınlık durumunda yaklaşık 3.000.000 kişinin anadilidir. Yakın tarihe kadar Çince yazı sistemini kullanmakta olan Vietnamcanın sözcük dağarcığı büyük ölçüde Çinceden etkilenmiştir. Vietnamcanın bugünkü yazı sistemi Latin abecesinin uyarlanmış biçimine dayanır. Sözcüklerde anlam ayrılığı vurgu ile yapıldığından 5 farklı dilbilimsel im bulunur. Vietnam alfabesinde 29 harf vardır. Birçok dilde kullanılan F, J,