salonundaki ilk maçına 1 Kasım, 2002 tarihinde oynanan ve 91-72 kazandığı Toronto Raptors maçında çıktı. Normal sezonu 60-22'lik derece ile konferans, bölüm ve NBA birincisi olarak Dallas Mavericks'in önünde tamamladı. Play-off'larda takım sırasıyla Suns, Lakers ve Mavericks'i mağlup ederek NBA finalinde New Jersey Nets'in rakibi oldu. Böylece iki eski ABA takımı karşı karşıya gelmiş olup bu tarihte bir ilktir. Spurs final serisini 6 maç sonunda 4-2 ile kazanarak tarihinin 2. şampiyonluğunu kazandı. Tim Duncan hem ise normal sezonun ve Finallerin MVP'si seçilme onuruna erişti. İkinci NBA şampiyonluğu sonrası David Robinson emekli olduğunu açıkladı ve bu Spurs'un takım savunması üzerinde ağır hasar bıraktı. Daha sonra veteran oyuncular Steve Kerr ve Danny Fer'de emekli olduğunu açıkladı. Speedy Claxton Warriors'a, Stephen Jackson'ta Atlanta Hawks'a takas edildi. Rasho Nesterovic ve Hidayet Türkoğlu kadroya eklenerek, sırasıyla Robinson ve Jackson'un yerine getirildi. Takımın yaz hareketleri içerisinde yaptığı en önemli hareketlerden birisi de son olarak Robert Horry'in kadroya eklenmesi oldu. Spurs 2003-04 normal sezonu 57-25'lik dereceyle tamamlayarak konferansını 3. kendi bölümünü 2. sırada tamamladı. Play-off'larda ilk turda Memphis Grizzlies'ı 4-0 süpürdükten sonra yarı finalde ezeli rakiplerinden Los Angeles Lakers'ın rakibi oldular. Seride evindeki ilk 2 maçı Spurs kazanıp seride 2-0 öne geçse de daha sonra Lakers durumu 3-2'ye getirdi. Serideki 5. maçta Derek Fisher'ın dramatik bir şekilde maçın bitimine attığı 0.4 saniye attığı basketle Lakers maçı 73-72 kazanıp seride 3-2 öne geçti. Daha sonra 6. maçıda kazanan Los Angeles ekibi seriyi 4-2 kazanıp konferans finaline çıktı böylece Spurs elenmiş oldu. Hayal kırıklığı yaratan ikinci tur kayıplarından sonra takım bu yıl play-off'ta daha da ileriye gitmeyi hedefliyordu. Nitekim kadro Nazr Mohammed ve Brent Barry ile takviye edilerek iddia daha da güçlendi. Spurs sezona 12-3'lük dereceyle girerek fırtına gibi bir başlangıç yaptı. Yeni yıla girildiğinde takımın derecesi 25-6'ıydı. Spurs bütün sezon boyunca Batı Konferansı'nda Phoenix Suns'ın konferans birinciliği için rakibi oldu. Fakat sezonu 59-23'lük dereceyle 2. sırada tamamladılar. Tim Duncan normal sezon bitmeden az süre önce sakatlanarak taraftarı ve yönetimi telaşlandırdı, fakat play-off başlamadan önce hazır hale geldi. Spurs ilk 2 turu geçtikten sonra konferans finalinde Suns ile eşleşti ve bu turuda 4-1 ile 5 maç sonunda beklentilerin aksine fazla zorlanmadan geçti. Finaldeki rakipleri ligin son şampiyonu Detroit Pistons oldu. Spurs bu seriyi 4-3 kazanarak son 7 senedeki 3. şampiyonluğunu elde etti. Tim Duncan'da kariyerinde 3. kez Finallerin MVP'si seçilme onuruna erişti ve böylece Magic Johnson, Shaquille O'Neal ve Michael Jordan'ın ardından bu ödülü 3 kez kazanmayı başaran tarihteki 4. oyuncu oldu. Son 7 yıl içinde 3. şampiyonluğunu elde eden Spurs'ün adı artık NBA'deki en güçlü takımlarından biri olarak anılıyordu. 2005-06 sezonu'nada takım şampiyonluk parolasıyla girdi. Nitekim hedefler doğrultusunda 1 kez All-Star seçilmiş Nick Van Exel ve 2 kez All-Star seçilmiş Michael Finley kadroya eklendi. Spurs sezona ilk 19 maçta 16 galibiyet alarak beklendiği gibi iyi bir başlangıçla girdi. Takım sezon boyunca Dallas Mavericks ile konferans birinciliği için çekişti. Nitekim sezonu 63-19'luk dereceyle tamamlayarak konferans ve kendi bölümünde birinci oldu. Ayrıca bu derece Spurs'un kulüp tarihindeki en iyi normal sezon derecesiydi. Play-off'larda takım 2. turda Dallas Mavericks ile karşılaştı. Çok çekişmeli geçen seri sonucu Spurs 7 maçta rakibine 4-3 ile kaybederek elendi ve sezonu noktaladı. Spurs 2006-07 sezonunun ilk yarısında önemli oyuncularını çeşitli sakatlıklara kurban verdi. Fakat bu takımın formunu çok fazla ölçüde etki etmedi. Nitekim formunu daha fazla arttırarak Şubat ve Mart ayları arasında 13 maçlık bir kazanma serisi oluşturdu. Spurs normal sezonu 58-24'lük dereceyle kendi bölümünü Dallas Mavericks'in ardından 2. konferansını ise 3. sırada tamamladı. İlk turda Denver Nuggets'ı 4-1 eledikten sonra yarı finalde ezeli rakiplerinden Phoenix Suns'ın rakibi oldular. Spurs çekişmeli ve tartışmalı kararlarla geçen Suns serisini 4-2 kazanarak tur atladı. Konferans finalinde Utah Jazz'ı 4-1 gibi rahat bir şekilde yenerek NBA finaline kaldılar. 2007 NBA Finalleri'nde LeBron James'in sürüklediği Cleveland Cavaliers ile eşleşen Spurs bu seriyi de 4-0 süpürmeyle rahat kazanarak tarihindeki dördüncü NBA şampiyonluğunu elde etti. Tony Parker maç başına 24,5 sayı 57% şut isabeti ile oynayarak Finallerin MVP'si seçildi ve bu ödülü kazanan tarihteki ilk Avrupa doğumlu oyuncu oldu. 2007-08 sezonunda Spurs 56-26'lık bir derece elde ederek konferansını 3. sırada bitirdi. Bu sezonda da play-off'ta Batı Konferansı Finalleri'ne yükselselerde Lakers'a 5 maç sonunda 4-1 ile elenmekten kurtulamadılar. Önümüzdeki sezonda ise takım normal sezonu 3. sırada tamamlasa da play-off'larda ilk turda sürpriz bir şekilde Dallas Mavericks'e elenerek yılı erken tamamladı. 2009 NBA Seçmeleri'nin iki gün öncesinde genel müdür RC Buford takımın yaşı ve sağlık endişelerini gidermek için harekete geçti. İlk olarak Bruce Bowen, Fabricio Oberto, Kurt Thomas gibi 40 yaşına merdiven dayamış veteranlarla yollar ayrıldı. Bowen'ın yeri Richard Jefferson ile dolduruldu. Spurs ayrıca 2009 draftında 3 kez ikinci turdan seçim yapacaktı. Takım bu haklarını 37. sıradan DeJuan Blair, 51. sıradan Jack McClinton ve 53. sıradan Nando de Colo'yu draft ederek kullandı. Ayrıca 10 Temmuz 2009 tarihinde, Detroit Pistons'tan Antonio McDyess ile 15 milyon dolar garanti para karşılığında üç yıllık bir anlaşma imzalandı. Spurs 2009-10 normal sezonunda sık sık sakatlıklar ile mücadele etti, fakat sezonu 50-32'lik dereceyle noktalayarak bir kez daha 50 galibiyet barajını aşma başarısı gösterdi. Play-off'larda ilk turda Dallas Mavericks'i 6 maç sonunda 4-2 ile eledikten sonra konferans yarı finalinde Phoenix Suns ile eşleştiler. Böylece Dallas'tan 2009 yenilgisinin intikamı alınmış oldu. Fakat Suns'a bu turda süpürülmekten kurtulamadılar. Spurs'a 2010-11 sezonunda yaşlı kadrosuyla birçok otorite şans tanımıyordu. Takımda Tim Duncan, Manu Ginobili ve Tony Parker üçlüsü dışında maçın kaderini değiştirebilecek oyuncu yoktu. Ancak Spurs sezona fırtına gibi başladı. Seri galibiyetlerle geçen sezonu 61-21'lik derece elde ederek Batı Konferansı'nı lider bitirdi. Bunda kuşkusuz Duncan'ın payı fazlaydı. Çünkü ilerlemiş yaşına rağmen takımın lideriydi ve çoğu maçta double-double yapmayı başardı. Ancak otoritelerin özellikle değindiği "yaş" faktörü play-off'ta orataya çıktı. San Antonio, play-off ilk turunda Batı Konferansı'nı 8. sırada bitiren Memphis Grizzlies takımı ile eşleşti. Bu eşleşmede Memphis'e hiç şans tanınmıyordu. Ancak daha ilk maçta yaşlılık faktörü ortaya çıktı ve Spurs seriyi 6 maç sonunda 4-2 kaybederek NBA tarihinde sezonu 1. bitirip, 8. sıradan gelen takıma elenen üçüncü takım olarak tarihe geçti. 2011-12 sezonu başlamadan takımın lideri Duncan'ın hem geçen seneki fiyasko hem de bu seneki lokavttan dolayı kariyerine nokta koyacağı haberleriyle Spurs taraftarı telaşlanmıştı. Ayrıca ilk turda elenen takımın koçu Gregg Popovich için de emeklilik sinyalleri verilmeye başlamıştı. Bu ikilinin takımda kalacağının netleşmesi tüm Spurs taraftarını rahatlattı. Nitekim sezon başlarken geçen seneki bench eksikliği unutulmadı ve takıma kaliteli takviyeler yapılarak, takım biraz olsun daha da gençleşti. Boris Diaw, Stephen Jackson, Danny Green, ve draft edilen Kawhi Leonard gibi oyuncular takıma transfer oldu. Geçen seneki normal sezon fırtınası bu senede devam etti ve Spurs hem Batı hem de NBA liderliğini kazandı. Bu kez play-off ilk turunda Utah Jazz takımı ile eşleşen Spurs, ilk turda rakibini 4-0 ile süpürdü. Konferans yarı finalinde Los Angeles Clippers'ıda 4-0 ile geçen Spurs, bu sezon şampiyonluğun en güçlü adayı olarak gösteriliyordu. Konferans finalinde ise rakip Kevin Durant'li Oklahoma City Thunder'idi. Spurs Teksas'taki ilk iki maçı kazanarak seriyi 2-0'a getirdi. Bu maçlarla birlikte NBA'de üst üste 20. galibiyetini alan Spurs takım rekoru kırdı. Ancak daha sonraki 4 maçı da kazanan Thunder seriyi 4-2 kazanarak NBA finaline yükseldi. Böylece play-off'lara fırtına gibi başlayan Spurs sezona veda etti. Spurs 2012-13 sezonuna'da çok iyi başladı. Son yıllarda olduğu gibi Batı Konferansı'nda üst sıralarda kalmayı başaran Spurs, konferansı 2.sırada bitirdi. Play-off ilk turunda yıldızlarla dolu kadrosuyla Los Angeles Lakers ile eşleşen Spurs, seriyi 4-0 ile süpürdü. Daha sonra sezonun formda takımı Golden State Warriors ile karşılaşan Spurs, zevkli maçların sonunda Warriors'u 4-2 ile geçerek geçen sezon olduğu gibi yine Batı Konferansı finaline yükseldi. Finalde Oklahoma City Thunder'i eleyerek sürpriz yapan ve 2 sezon önce konferansı 8. olarak bitirip, San Antonio'yu ilk turda eleyen Memphis Grizzlies ile eşleşen Spurs, intikamı 4-0 ile süpürerek seriyi aldı ve adını NBA Finali'ne yazdırdı. Özellikle 37 yaşında olmasına rağmen eski günlerini aratmayan yaşlı kurt Tim Duncan önderliğinde çok iyi işler çıkartan Popovich'in öğrencileri finalde son şampiyon Miami Heat ile karşılaştı. Final serisi çok çekişmeli ve zevkli maçlarla geçti. Ancak Lebron James'in serinin 7. ve son maçındaki 37 sayı ve 12 ribaundluk performansına engel olamayan San Antonio, seriyi 4-3 kaybetti ve şampiyon üst üste 2. kez Miami Heat oldu. Spurs 2013-14 sezonuna'da beklendiği gibi çok iyi başladı. Kadroya Marco Belinelli ve Jeff Ayres eklenerek daha da güçlendirildi. Takım Şubat ve Mart aylarında üst üste 19 maçlık bir galibiyet serisi oluşturarak kulüp rekorunu kırdı. Spurs sezonu ise 62-20'lik derecesiyle Batı Konferansı'nı 1. olarak bitirdi. Play-off ilk turunda Dallas Mavericks ile eşleşen Spurs, seriyi şaşırtıcı bir şekilde zorda olsa 7 maç sonunda 4-3 yendi. Daha sonra Houston Rockets'ı eleyerek büyük sürpriz yapan Portland Trail Blazers ile karşılaşan Spurs tecrübesiyle bu seriyide 4-1 kazandı ve Batı Konferansı finaline yükseldi. Konferans finalinde 2 yıl önce 2-0 öndeyken 4-2 kaybettikleri Oklahoma City Thunder ile karşılaşan Spurs bu kez seriyi 4-2 ile kazanarak adını üst üste 2. kez NBA Finali'ne yazdırdı. 22 yaşındaki genç yıldız Kawhi Leonard ve 38 yaşındaki Tim Duncan önderliğinde çok iyi iş çıkaran San Antonio, final serisini 4-1 kazanıp tarihindeki 6. finalinde 5. kez şampiyon olma başarısını gösterdi. Kawhi Leonard ise Finallerin MVP'si seçilerek bu ödülü kazananan Magic Johnson ve takım arkadaşı Duncan'dan sonra tarihteki en genç 3. oyuncu oldu. Dallas (Texas) Chaparrals San Antonio Spurs "Hall Of Famerlar." Sayı (normal sezon) (2013-14 sezonuna kadar geçerlidir) Diğer istatistikler (normal sezon) (2013-14 sezonuna kadar geçerlidir) Oynama süresi Ribaund Asist Top Ã§alma Blok NBA En Değerli Oyuncu NBA Finalleri MVP NBA Yılın Çaylağı NBA Yılın Savunma Oyuncusu Ödülü NBA Yılın Altıncı Adamı NBA En Çok Gelişme Gösteren Oyuncu Ödülü NBA Yılın Koçu NBA Yılın Yöneticisi Ödülü NBA All-Star Maçı MVP Ödülü NBA Sayı Kralı ABA Yılın Çaylağı Ödülü ABA Yılın Koçu Ödülü ABA Yılın Yöneticisi Ödülü ABA All-Star Maçı MVP Ödülü NBA Yılın En İyi Birinci Beşi NBA Yılın En İyi İkinci Beşi NBA Yılın En İyi Üçüncü Beşi ABA Yılın En İyi Birinci Beşi ABA Yılın En İyi İkinci Beşi NBA Yılın Birinci Savunma Beşi NBA Yılın İkinci Savunma Beşi NBA Yılın Birinci Çaylak Beşi NBA Yılın İkinci Çaylak Beşi ABA Yılın Çaylak Beşi 2013 "Takımın formasını giyen tüm oyuncular için bakınız San Antonio Spurs tüm zamanların kadroları. Jacques-René Hébert Jacques-René Hébert (d. 15 Kasım 1757 - ö. 24 Mart 1794), Fransız gazeteci ve devrimci. Fransız İhtilali'nin en önemli devrimcilerinden biri olan Hébert, Katolik Kilisesi'ne olan karşıtlığı ve halkçılığıyla nam salmıştır. Ateizm hakkında meydanlarda konuşmalar yapmıştır. Kendisi ilk başlarda pek çok devrimci arkadaşı gibi Girondistenlere karşı Jakobenler saflarında yer almış ancak daha sonra Cordeliers Kulübü'ne geçmiştir. Joseph Fouché ve diğer dostlarıyla birlikte Hristiyanlık karşıtı kampanyayı yürüten Hébert, yeni bir inanç anlayışı olan Akıl Kültü'nü ortaya koyanlardandı. Yine pek çok arkadaşı gibi onun da ölüm tarihi ve sebebi aynıdır: 1794 - giyotin. Camille Desmoulins Camille Desmoulins (2 Mart 1760 – 5 Nisan 1794), Fransız İhtilali'nin sembolik başlangıcı sayılan Bastille Hapishanesi Baskını'nın müsebbibi kabul edilen gazeteci ve politikacı. Etkileyici konuşma sanatıyla kitleleri etkileyebilen Desmoulins, 14 Temmuz günü "haydi sarılın silahlara" çağrısıyla binlerce insanı Bastille'e saldırtmıştır. İhtilalden sonra kurulan mecliste sıkı bir Girondisten karşıtı olarak Sansculotten cephesindeki yerini aldı. Her ne kadar Maximilien de Robespierre ile çocukluk arkadaşı da olsa Paris'teki terör olaylarından sonra Georges Danton ile Club des Cordeliers'in kurulmasına öncülük etti. Ancak bu dönemdeki birçok devrimci gibi o da giyotin ile idam edildi. ZÃ¼mer Suresi Müslümanların kutsal kitabı Kur'an'ın 39. suresidir. sure 75 ayetten oluşur. Sure ismini 71 ve 73. ayetlerde geçen, zümreler, gruplar anlamına gelen "zümer" kelimesinden almıştır. Mekke döneminde indirildiğine inanılan surede başlıca, göklerde ve yerde Allah'ın birliğini gösteren deliller, mü'minlerin cennete, kafirlerin cehenneme sevk edilecekleri konu edilmekte; insanlar, ölüm gelip çatmadan Allah'a yönelmeye çağrılmaktadır. Batman Başlıyor Batman Başlıyor (İngilizce özgün adıyla "Batman Begins"), kurgusal DC Comics karakteri Batman çizgi romanlarından uyarlanan, yönetmenliğini Christopher Nolan'ın yaptığı, Christian Bale'in Batman'i canlandırdığı, Liam Neeson, Michael Caine, Cillian Murphy, Katie Holmes, Tom Wilkinson, Ken Watanabe, Rutger Hauer ve Morgan Freeman'ın da yan rollerde yer aldığı 2005 tarihli ABD yapımı süper kahraman filmidir. Yeni çekilen serinin ilk filminde, Bruce Wayne'nin yarasa korkusu, ailesinin ölümü ve Batman'e dönüşümü anlatıldı. Filmin hikâyesi oluşturulurken klasik "Batman: The Man Who Falls", "" ve "" çizgi romanlarından esinlenildi. 1997 yılında gösterime giren "Batman & Robin" filminden sonra, birçok devam filmi projesi gündeme geldi. Film için çalışmalara 2003 yılında başlayan Christopher Nolan ve David S. Goyer, temelinde insanlık ve realizmin olduğu, daha karanlık ve gerçekçi bir hikâyeyi hedefledi. Amaç, izleyicinin Batman ve Bruce Wayne'i önemsemesiydi. Çekimlerin Chicago ve İngiltere'de gerçekleştiği filmde, bilgisayar desteğinden çok az düzeyde yararlanıldı. Batmobile ve Yarasa kostümü film için yeniden yaratıldı. Film finansal ve eleştirel açıdan başarılı oldu. Yapım, 15 Temmuz 2008 günü ABD ve Kanada'da 3,858 sinema salonunda gösterime girdi. Açılış haftasında 48 milyon Amerikan doları kazandı. Film gösterimden çıktığında yaklaşık 370 milyon ABD doları elde etmişti. Film hakkında Rotten Tomatoes sitesinde yapılan yorumların %84'lük kısmı olumlu yöndeydi. Eleştirmenler, "Batman Başlıyor" 'un kendisinden önce çekilen Batman filmlerinden daha karanlık olduğu görüşünde birleşti. Filmin devamı "Kara Şövalye" 2008 yılının Temmuz ayında gösterime girerken, Nolan ve Bale bu filmdeki yerlerine geri döndü. Film, karakterin Hollywood'taki popülerliğini geri getirdi. Yapım, sinema salonlarındaki gösterimi ve DVD satışlarından toplamda 496,853,783 Amerikan doları kazandı. Filmin ilk sahnesinde genç Bruce Wayne ve Rachel Dawes'in Wayne Malikanesi'nin dışında koştukları görülür. Bruce, Rachel'ın elinde ne olduğunu merak eder ve ondan ne olduğunu göstermesi için rica eder. Rachel avucunu açar ve Bruce onun elindeki taşı alıp kaçmaya başlar. Ardından bir yere saklanıp, Rachel'ın onu aramasını izler. Bruce saklandığı yerden bir mağaraya düşer ve Rachel malikaneye yadım istemeye gider. Thomas Wayne oğlunu oradan kurtarır ve malikaneye götürür. Onunla ilgilendikten sonra yatağına yatırır ve oğluna, eşi Martha'ya aldığı kolyeyi gösterir. Bruce ve ailesi, oyuncuların yarasa olarak giyindikleri gösteriye gider. Yarasalardan rahatsız olan Bruce, babasına dışarı çıkmak istediğini söyler. Wayne ailesi gösteriyi terkedip dışarı çıkarlar. Onlar yürürken Joe Chill adlı hırsız onları soymaya kalkar. Hill tabancasını çekip, cüzdanları ve mücevherleri ister. Martha Wayne'in kolyesini almaya çalışan Chill panik yapar. Thomas Wayne, Martha'nın önüne atlar ve Chill panikle önce Thomas'ı sonra Martha'yı vurur ve kaçar. Thomas, Bruce'a korkmamasını söyler. Ardından polisler gelir. Thomas ve Martha Wayne'nin cenazesinden sonra William Earle, Bruce'a şirketin emin ellerde olduğunu söyler. Bruce birkaç yıl sonra, Princeton Üniversitesi'nden Gotham şehrine döner. Wayneleri öldürdüğü için hapse giren Joe Chill'in, Carmine Falcone'nin hakkında ifade verip, yardım etmesi için salıverilme duruşması yapılacaktır. Duruşmada yargıç, Chill'e, Bruce Wayne'in de salonda olduğunu söyler. Duruşmayı terkeden Bruce, salonun çıkışında Joe Chill'i öldürüp intikam almak için elinde bir tabanca ile bekler. Chill dışarı çıkınca onu vuran Bruce değil, Falcone'nin adamlarından biri olur. Rachel Dawes, Bruce'u dışarı çıkartır. Rachel, adalet sisteminin kokuşmuş olduğunu söyleyen Bruce'a Gotham'ın kirlenmiş sokaklarını gezdirir ve ailesini öldürenin Falcone olmasa da, onların uğruna savaştığı şeyi öldürdüğünü söyler. Bruce, arabada niyetinin Chill'i öldürmek olduğunu söyler. Bu duruma çok içerleyen Rachel ona tokat atar ve ailesinin bu durumdan utanç duyacağını söyler. Bruce arabadan iner ve Falcone'nin yanına gider. Falcone'ye ondan korkmadığını söyleyen Bruce, hakimlerin ve polislerin onun emrinde olduğunu görür. Falcone'nin adamları Bruce'u dışarı atar. Sokaklarda yaşayan fakir bir adamın yanına giden Bruce, cebindeki parayı ve paltosunu ona verir. Ardından bir gemiye binip dünyayı gezmeye başlar. Hırsızların psikolojisini ve dövüşmeyi öğrenen Bruce, Bhutan topraklarında hapse düşer. Sabah yemeğinde altı adam ile dövüşen Bruce, hücresine götürülür. Orada Henri Ducard ile tanışır. Ducard, Bruce'a hapisten kurtulduğunda, intikamcı bir grup olan Gölgeler Birliği'ne katılması için davet eder ve mavi bir çiçek verir. Bruce hapisten çıktığında, Gölgeler Birliği'nin yerine gider. Burada birliğin lideri olan Ra's Al Ghul ile tanışır. Henri Ducard, Bruce'a eğitim verir ve bir dövüş türü olan ninjutsuyu öğrenir. En sonunda ondan, komşusunun toprağına göz diken bir hırsızı öldürmesi istenir. Bruce, hırsızı öldürmek yerine orayı yakar. Kaçmaya çalışırken Ra's Al Ghul ile dövüşür. Ghul'u yenen Bruce, uçurumdan aşağıya düşmek üzere olan Henri Ducard'ı kurtarır ve bir köylünün evine götürür. Bruce olayın ardından Gotham'a geri döner. Carmine Falcone, şehirdeki gücünü daha da arttırmıştır. Arkham Akılhastanesi'nin psikaytrlarından Jonathan Crane, yargılanan suçluları delirtmektedir. Bölge savcısının asistanı Rachel Dawes ve polis memuru James Gordon da suça karşı mücadele verenler arasındadır. Wayne Şirketi'ni yöneten William Earle, şirketi halka açmıştır. Gotham'ı bulunduğu bataklıktan kurtarmak isteyen Bruce Wayne, suç ile mücadele edebilmek için bir imge arayan Bruce, küçüklüğünde korktuğu yarasalardan ilham alarak Batman olur. Gerekli teçhizatları, Wayne Şirketi'nin mühendisi Lucius Fox'tan temin eder. Malikanenin altında bulunan yere, Yarasa Mağarasını inşa eder ve şirkete ait olan arabayı Batmobile haline getirir. Bir gün, Bölge Savcısı öldürülür ve Wayne Şirketi'ne ait olan Su Buharlaştırıcı çalınır. Jonathan Crane'nin çevirdiği işte ona yardım eden Falcone, pay istedğini söyler. Crane diğer hastalarına yaptığı gibi Falcone'yi delirtir. Crane'nin görüştüğü her suçlunun delirmesinden rahatsız olan Rachel, ona kendi getirdiği bir doktorun da hastaları muayene edeceğini söyler. Crane bu durum karşısında Rachel'ı da delirtmeye çalışır. Fakat Batman olay yerine gelir ve Rachel'ı oradan alır. Panzehiri vermek için onu araca bindirip malikaneye götürmeye çalışan Batman'in peşinden polisler de gelir. Batman, polislerden kurtulup Rachel'ı malikaneye getirir. Malikanesinde şehrin elit insanlarını toplayarak parti düzenleyen Bruce Wayne, Ra's Al Ghul ile tanışır. Onun öldüğünü söyleyen Bruce, Ghul'un aslında Henri Ducard olduğunu öğrenir. Ghul'un amacı, Su Buharlaştırıcısını kullanarak Crane'nin ilacını şehrin suyuna karıştırıp, Gotham'ı yok etmektir. Bruce, hiç de kibar olmayan bir tavırla konuklarını malikaneden kovar. Ardından Ra's Al Ghul'un adamları malikaneyi ateşe verir. Onları durdurmak isteyen Bruce'nin tepesine tahta düşer. Alfred, Ghul'un adamlarından birinin kafasına vurur ve bayıltır. Bruce'un yanına gidip ona yardım eder. Batman kostümlerini giyen Bruce, Ghul'un planını bozmak için harekete geçer. Batman, arabasını Gordon'a bırakıp Ghul'un yanına gider. Suçlular tarafından öldürülmek üzere olan Rachel ve onun himayesindeki küçük çocuğu kurtarır. Rachel'ın yanından uzaklaşırken gerçek kimliğine dair ipucu verir. Batman, Ghul'un bulunduğu metroya binip, planını engellemek için dövüşmeye başlar. Ghul, Batman'e planın gerçekleşmesini önleyemeyeceğini söyler. Batman'de ona engellemeye çalışmaktan bahsetmediğini söyler. Batmobile'in içindeki Gordon, metronun yol aldığı raylara ateş eder. Batman de, Ghul'a onu öldürmeyeceğini, ama yardımda etmeyeceğini söyler ve oradan uzaklaşır. Metronun içinde kalan Ghul ölür. Bir halk kahramanı olan Batman, gazetelere çıkar. Lucius Fox, Wayne Şirketi'nin yeni CEO'su olur. Bruce, şirketi bazı paravan vakıflar kullanarak satın alır. Batman, Yarasa Sinyali'ni çalıştıran Gordon'un yanına gelir. Gordon şehri suçtan temizlemenin zor olacağını söyler ve son dönemlerde ortaya çıkan bir suçludan bahsederek Batman'e, onun ortalıkta bıraktığı Joker kartlarını verir. Batman icabına bakacağını söyleyip gecenin karanlığında kaybolur. Christian Bale, Bruce Wayne / Batman rolüyle: Sekiz yaşındayken, anne ve babasının bir soyguncu tarafından öldürülmesine tanık olan milyoner iş adamı. Yıllarca dünyayı dolaşarak adaletsizlik ile mücadele edebilmenin yolunu arar ve Gotham'a döner. Bruce geceleri, Gotham'ı koruyan Batman'e dönüşür. Filmin oyuncu kadrosuna 11 Eylül 2003 tarihinde katılan Bale'in, Darren Aronofsky'nin çekmeyi planladığı filmde de Batman'i oynaması isteniyordu. Nolan ayrıca rol için Billy Crudup, Jake Gyllenhaal, Hugh Dancy, Joshua Jackson, Eion Bailey ve Cillian Murphy gibi isimleri de düşündü. Bale, önceki filmlerin Batman yerine kötü adamlara odaklandığını fark etti. Ona göre en iyi Batman portresi çizgi romanlardaki karakterdi. Bale'in yönetmeni Nolan "Bizim tam olarak aradığımız şey karanlığın ve ışığın dengesiydi" dedi. David S. Goyer, bazı aktörlerin Batman'i büyük oynadığını söylerken, Bale'in karakteri radikal bir şekilde canlandırdığını belirtti. Bale'in düzenli olarak ısıtılan ve hoşlanmadığı kostümü, O'nun gerekli olan aykırı mod haline girmesine yardımcı oluyordu. Bale "Batman kızgınlık, korku, aykırılık demektir ve o kostümün içinde kostüm giymiş sıradan bir adam yerine başka bir yaratığa, bir canavara dönüşmesi gereklidir" dedi. Bale, "Makinist" filmindeki rolünden dolayı çok zayıflamıştı, bu yüzden 100 pound (45 kg) ağırlık çalıştı ve kendisine yardımcı olması için bir eğitmen kiraladı. Bale, hız ve stratejiye güvenen Batman'e büyük bir fiziğin yakışmayacağını düşündü. Bu nedenle filmin çekimleri başlayıncaya kadar fazla kilolarını kaybetti. Sekiz yaşındaki Bruce Wayne'in portresi Gus Lewis tarafından canlandırıldı. Michael Caine, Alfred Pennyworth rolÃ¼yle: Bruce Wayne'in ailesinin ölümünden sonra da hizmetine devam eden güvenilir uşak. Bruce Wayne'in en yakın sırdaşıdır. Nolan, Caine'in karakterini Wayne'i büyüten kişi olarak canlandırmasını istedi. Daha önceki filmlerde Alfred'in Wayne ailesine sürekli olarak hizmet ettiği belirtilmesine rağmen Caine karakterin geçmişini değiştirdi. Alfred, Wayne ailesinin uşağı olmadan önce Özel Hava Servisi'nde çalışıyordu. Yaralandıktan sonra Alfred, Thomas Wayne tarafından davet edildi ve bundan sonra Wayne ailesine hizmet emeye başladı.. Rol için Anthony Hopkins'in adı da gündeme gelmişti. Liam Neeson, Henri Ducard rolüyle: Gerçek kimliği Ra's Al Ghul'u gizleyen Ducard, Bruce Wayne'e dövüş sanatı Ninjitsuyu öğretir. Ghul'un en önemli Batman düşmanlarından biri olduğunu düşünen ve onu Usame bin Ladin ile karşılaştıran senarist David S. Goyer "O bütün diğer Batman düşmanlarının olduğu gibi deli değil. Amacı intikam değil; aslında dünyayı düzeltmek istiyor. Sadece bunu çok acımasız bir yönetem ile yapıyor" dedi. Genellikle daha yol gösterici karakterleri canlandıran Neeson'un filmdeki gerçek kimliği, izleyicileri şaşırtmak için saklandı. Ra's Al Ghul, Arapça'da "Şeytanın Başı" anlamındadır. Viggo Mortensen ve Daniel Day-Lewis'in adları bir süre rol ile anıldı. Katie Holmes, Rachel Dawes rolüyle: Bruce'un çocukluk arkadaşı Rachel, bölge savcısının asistanı olarak, Gotham'da suç ile müadele verir. Holmes'te "muazzam bir sıcaklık ve derin bir duygusallık bulan Nolan "filmin içerisinde onun yalnızca olgunluk yılları var ve o Bruce'a ahlakın zorunlu bir fikir olduğunu öğretiyor" dedi. Gary Oldman, James Gordon rolüyle: Gotham şehrindeki dürüst polislerden biri. Bruce Wayne'nin ailesinin öldüğü gece memurdur. Genç Bruce ve Batman arasındaki bir bağdır. Aslında Nolan, Oldman'ı filmdeki kötü karakterlerden birini canlandırması için istiyordu, ama Chris Cooper kendisine Gordon karakterini canlandırması için gelen teklifi reddedince rol Oldman'ın oldu. Oldman "Ben filmin temasının aile değerlerinin olduğunu düşünüyorum. Oldman'ın sahneleri genellikle Britanya'da çekildi. Goyer, Oldman'ın David Mazzucchelli'nin 'daki asık suratlı James Gordon'a benzediğini belirtti. Kurt Russell ve Dennis Quaid'ın da Gordon'u canlandırmaları gündeme gelmişti. Cillian Murphy, Dr. Jonathan Crane / Korkuluk rolüyle: Arkham Akılhastanesi'nde çalışan ve korku toksinleri geliştiren psikoparmakolojist. Deneklerini korkutmak için korkuluk maskesi takar. Nolan, Korkuluk rolünü vermeden öne Murhpy'yi Batman rolü için de düşündü. Murphy, Korkuluk'u canlandırırken pek çok çizgi roman okudu ve karakteri yaratırken Nolan ile görüştü. Murphy "Ben, çok heybetli bir fiziği olmadığı için Worzel Gummidge'e bakmaktan kaçınırdım. Ne yaptığına aklı ile karar verirdi" dedi. Ewan McGregor ve Marilyn Manson'ın da adı rol için geçmişti. Morgan Freeman, Lucius Fox rolüyle: Wayne şirketinde üst mevkilerde çalışırken, Uygulamalı Bilimler Bölüme düşürülen, biyokimya ve mekanik mühendisi. Bruce Wayne'e donanım ve ekipman sağlayan Fox, onun tarafından şirketin CEO'luğuna terfi ettirilir. Freeman rol için Goyer'in ilk ve tek tercihiydi. Tom Wilkinson, Gotham'ın yeraltı dünyasını yöneten suç patronu Carmine Falcone olarak, Rutger Hauer, Bruce Wayne'in ortalıktan yokoluşunun ardında Wayne Şirketini halka açan CEO William Earle olarak, Ken Watanabe sahte Ra's Al Ghul olarak, Mark Boone Junior, James Gordon'un kirlenmiş partneri Detektif Arnold Flass olarak, Colin McFarlane Polis Komiseri Gillian B. Loeb olarak, Linus Roache ve Sara Stewart, Bruce Wayne'in baba ve annesi olarak, Richar Blake, Joe Chill olarak, Rade Šerbedžija da Waynelerin öldürerek, Bruce'un Batman'e dönüşümünün ilk basamağı olan katil olarak filmin oyuncu kadrosunda yer aldı. Darren Aronofsky ve David Fincher'ın isimleri uzun süre yeni Batman filmi projesiyle birlikte anıldı. 2003 yılının Ocak ayında Christopher Nolan, Warner Bros. ile adı belli olmayan yeni Batman filmini çekmesi için anlaştı ve iki ay sonra David S. Goyer ile senaryo çalışmalarına başladı. Filmin adı için ilk önce "Batman: Year One", "Batman 5", "Batman: The Frightening", "Batman Intimidation" ve "Intimidation Game" isimleri gündeme gelmişti. Nolan, Bruce Wayne'in Batman'e dönüşümünün nedenlerini ortaya çıkartmak ve karakteri kaynağına götürmek istediğini belirtti. Nolan filmin kaynağının insanlık ve realizm olacağını söyledi. Yönetmen "Batman'in olduğu dünyanın daha gerçekçi olacak ve çağdaş bir kahraman figürünün ortaya çıkışı anlatılacak" dedi. Goyer filmin amacının izleyiciye Bruce Wayne ve Batman'i önemsetmesi olacağını açıkladı. Nolan tarzın dramaya yakın olacağını ve Richard Donner'ın 1978 tarihli filmi "Superman" 'ın film için karakteri yansıtmakta ilham kaynağı olacağını söyledi. Nolan ayrıca "Batman’in her zaman için en büyüleyici yönü oldukça olumsuz duyguların etkisiyle hareket ediyor olması. Batman bir insan ve kusurları var. Ama o bu çok güçlü ve yıkıcı duygularından çok olumlu bir şey yaratmış biri. Benim için, Batman’i günümüz dünyasına olağanüstü uygun bir kişilik yapan şey bu" dedi. "Batman Başlıyor" 'un epik hikâyesinin güvenirliğini yansıtmak için yardımcı rollerde birçok yıldız oyuncunun olacağını açıkladı. Nolan'ın kişisel ilham kaynağı, Bruce Wayne'in dünya yolculuğunun anlatıldığı "Batman: The Man Who Falls" adlı çizgi romandı. Romanda yer alan, genç Bruce Wayne'in kuyuya düşme sahnesi filme de adapte edildi. "Batman: Long Halloween" romanının yazarı Jeph Loeb ve çizeri Tim Sale, romandaki "ciddi ve ağırbaşlı" Carmine Falcone karakterini senaryoya aktarmaya açlışan David S. Goyer'e yardımcı oldu. Senarist ilk önce filme Harvey Dent'i de dahil etmeyi düşündü, ancak Rachel Dawes varlığı bu fikri olumsuz yönde etkiledi. Karakter, "Batman Başlıyor" 'un devamı olan 2008 tarihli "Kara Şövalye" filminde Aaron Eckhart tarafından canlandırıldı. Long Halloween'ın devamı olan "Batman: Dark Victory" 'de filme etki etti. Ayrıca "Long Halloween" 'deki James Gordon da buradaki karaktere etki etti. Yazarlar ayrıca Frank Miller'ın "" çizgi romanındaki Gotham'ın suça teslim olduğu ve Gordon ile Batman'in de buna engel olmaya çalıştığı öykü iskeletinden de yardım aldı. Bruce'un ailesi öldürülmeden önce seyrettiği filmin Zorro olduğu çizgi romanlardaki ortak fikirlerden biriydi. Nolan bu fikirden vazgeçtiğini açıklayıp, bunu filmle bir bütün olarak yarasalar ile değiştirdi. Bu şekilde yarasaları vurgulayan Nolan, karakterin kostümünün şeklini de açıkladı. Nolan önceki bütün filmlerinde olduğu gibi, görüşünü sınırlı tutacağı için ikinci üniteyi reddetti. Filmin çekimleri Bell & Howell Eyemo, PanArri 435, C- and E-Series Lenses, Panavision Panaflex Millennium XL, C- ve E-Series Lenses, Panavision Panaflex Platinum, C- ve E-Series Lenses kameraları ile yapıldı. Film 35 mm formatında çekildi. Çekimler, İzlanda'da bulunan Vatnajokull'daki buzullarda başladı (Bhutan çekimleri). Ekip, Ra's Al Ghul için bir köy ve giriş kapısı inşa etmenin yanı sıra alana uzunca bir yol açtı. Hava problemleri, saatte 75 mil hızla gelen rüzgarlar, yağmur ve karın eksikliğiydi. Wally Pfister bir çekimde vinç ile çekim yapmak zorunda kaldı. "Superman" ve 1970'li ve 80'li yılların gişe filmlerinde ilham arayan Nolan, çoğu çekimi İngiltere'de, çoğunlukla da Shepperton Stüdyoları'nda yaptı. Yarasa Mağarası için 250 fit (76 metre) uzunlukta, 120 fit (37 metre) genişlikte, ve 40 fit (12 metre) yükseklikte set inşa edildi. Yapım tasarımcısı Nathan Crowley, bir çağlayan yaratmak için 12,000 galon su ile 12 pompa yerleştirdi ve gerçek bir mağara görüntüsü yaratmak için kayalar inşa etti. Ocak 2004'te, Warner Bros. şirketi filmin Nisan ayında gerçekleştirilecek çekimleri için Cardington, Bedfordshire'daki hava aracı hangarı kiraladı. Burada Narrows çekimleri yapıldı. Wayne Malikanesi için yirmi farklı seçenek içinden, Nolan ve Crowley'nin beyaz zeminin çok beğendiği ve Wayne'nin ailesinin anısını yaşatabileceklerini düşündükleri Mentmore Kuleleri seçildi. İngiltere'nin başkenti Londra'nın kuzeybatısında bulunan Mill tepesinde bulunan National Institute for Medical Research'ın bir bölümünü Arkham Akılhastanesi olarak kullanmak için inşa edildi. St. Pancras Tren İstasyonu ve Abbey Mills İstasyonu, Arkham'ın iç tarafları olarak kullanıldı. Mahkeme salonu içinse Londra Üniversite Koleji kullanıldı. Batmobile takip sahnesinin de dahil olduğu bazı sahneler, Chicago'daki Lower Wacker Drive ve 35 East Wacker'da çekildi. Yetkililer, Franklin Köprüsü Sokağı'ndaki Narrows çekimeri için dar geçitleri kapatmayı kâbul etti. Bu yüzden hiçbir kanlı sanhe filme çekilmedi. Batman'i oynarken sesini değiştirmek zoruda kalan Christian Bale, bu yüzden filmin çekimlerinde üç defa sesini kaybetti. Film, Nolan'ın 2.35 : 1 oranında çektiği ilk film oldu. Christopher Nolan, 1982 tarihli kült bilim-kurgu filmi "Blade Runner" 'ı, "Batman Başlıyor" 'un ilham kaynağı olarak kullandı. Filmin temasını gerçeklik olarak açıklayan Nolan, tasarımların buna uymasını istedi. Senarist David S. Goyer "Bu felsefeyi hikâyenin her yönüne uyguladık, en küçük ayrıtılara bile. ‘Yarasaların kulakları neden bu kadar uzundur? Batmobil’in görünümü neden böyle?’ gibi sorular sorduk ve Bruce Wayne’in yaptığı her şey ve filmde kullandığı her aygıt için mantıklı bir açıklama sunduk" dedi. Nolan "Sınırlara sahipmiş gibi görünmeyen, güvenilir ve keşfetmeye açık" olarak tanımladığı filmin evreninden, "Batman Başlıyor" 'un dünyasını yaratırken ilham aldı. Nolan ve Crowley, Gotham şehrini yaratırken birlikte çalıştı. Crowley, Nolan'ın garajını dolduran büyüklükte bir şehir maketi yaptı. Nolan ve Crowley, modern alanları ve mimariyi yansıtabilmesi için büyük bir maket hazırladı. New York, Chicago ve Tokyo şehirlerinden öğeler kullanıldı. Narrows'un varoşları, Hong Kong'un Kowloon Walled kentinden esinlenilerek hazırlandı. Yönetmen Christopher Nolan, Batmobile'in Frank Miller'ın "The Dark Knight Returns" eserindeki tank gibi olmasını istedi. "Batman Başlıyor" 'un yapım tasarımcılarından Nathan Crowley, the Tumbler için tasarlama sürecine oyuncak modeller ile başladı. Crowley, Tumbler'ın jet moturu için P-38 Lightning modelinin kanatlarından ilham aldı. Dört ay içinde, Tumbler'ın 12'de 1 ölçeğinde altı model hazırlandı. Ölçek kararlaştırılırken, Crowley mühendisler Chris Culvert ve Annie Smith'in de aralarında olduğu ekipten otuz kişi, iki ay içinde bir Styrofoam'ın dışından büyük büyük bir parça keserek, Tumbler'ın kopyasını yaptı. İlk atlama testinde, The Tumbler'ın önü çöktü ve tamamen yeniden inşâ edilmek zorunda kaldı. The Tumbler'ın temel şekli, 5.7-liter Chevy V8 motoru, Hoosier tarafından üretilen ön lastikler, Interco. şirketinden 4X4 çamurluklar ve Baja yarış kamyonlarının süspansiyon sistemi ile yeniden tasarlandı. Dokuz ayda tamamlanan tasarım ve geliştirme süresinde birkaç milyon dolar harcandı. Tasarım işlemi bitince, dört sokak yarış arabası büyüklüğünde ve 65 karbon fiber panele sahip olan araç, toplamda 250,000$'a mal olmuştu. Arabada uzmanlaşmış ayarlar mevcuttu. Profesyonel sürücüler, altı ay sonra Chicago'nun sokaklarında çekilecek film sahneleri için the Tumbler ile pratik yaptı. İçi caddeler için uygun olmayan the Tumbler, stüdyoda hareketsizdi. The Tubler'ın içinin çekimlerinde kokpite kameralar yerleştirildi. Ayrıca diğer versiyon da, asıl Tubler'ın 5'te 1 ölçeği olan minyatür maketiydi. Elektrikli motor ile giden bu minyatür maket, arabanın uçtuğu ve çatıların arasında dolaştığı zaman gösterildi. Yine de asıl Tumbler, çağlayan sekanslarında kullanıldı. Film ekibi, hareket etmeyi ve dövüşmeyi engellemeyecek, kolayca giyilebilecek bir kostüm tasarladı. Önceki Batman filmlerinde yarasa kostümü, hareket etmeyi zorlaştırıyordu ve kafayı sınırlı bir şekilde döndürmeye izin veriyordu. Kostüm tasarımcısı Lindy Hemming ve ekibi, yarasa kostümünü hazırlamak için, Londra'daki Shepperton Stüdyoları'nda bulunan bir FX dükkânında çalıştı. Yarasa kostümünün temel tasarımına dalgıç kıyafeti uymayınca, krema şekli verilen latex kullanıldı. Christian Bale'in bedeninin ölçüleri alındı ve kostüme biçim verildi. Kil ile yontularak kusurlar kapatıldı ve plastin ile yüzey düzeltildi. Ekip, esnek, hafifi dayanıklı ve siyah karışımı bulacak bir köpük hazırladı. Ancak siyah renk, köpüğün dayanıklılığını bozuyordu. Nolan, çok büyük grafik romanlardaki gibi uçuran bir pelerin arıyordu. Hemming ve ekibi kendi pelerinlerini elestrotatik naylon paraşüt ile yaratırken, İngiliz Savunma Bakanlığı ile işbirliği yaptı. Baş kısım Nolan, Hmming ve kostüm efekti süpervizörü Graham Churchyard'ın istediği gibi oldu. Londra polisinin gece görüşünü en aza indirmesi işlemde kullanıldı. Filmde, Bruce Wayne'in biyo-kimya bölümünde bulduğu ve aslında askeriye için üretilen fakat pahalı olduğu için vazgeçilen zırh, Batman kostümü olarak kullanılıyordu. Nolan, "Batman Başlıyor" 'da CGI kullanmak yerine, çoğunlukla geleneksel yöntemlerden faydalandı. Narrows ve Ra's Al Ghul'un mağbeti için maket modeller kullanıldı. Ama bazı yerlerde yine de CG desteğinden yararlanıldı. Wayne Malikanesi'in dış görüntüsü ve Gotham şehrinin ufuktan görüntüsünü kapsayan örnekler hazırlandı. Tren raylarını sekansında modellerden ve CGI'dan yararlanıldı. Gerçek yarasaların yönetilmesi zor olacağından, tamamen dijital yarasalar kullanıldı. Ölü yarasalar, model hazırlanması için taranıldı. Eğer yarasalar dijital olarak yaratılmasaydı, filmin çekimleri tamamlanamayacaktı. Filmin müzikleri Hans Zimmer ve James Newton Howard tarafından bestelendi. İlk başta Nolan, Zimmer'e teklifte bulundu. Ardından Zimmer, bir problem olmazsa Howard ile işbirliği yapmak istediğini söyledi. İki besteci, Bruce Wayne ve onun altbenliği Batman'in tema müziğinde işbirliği yaptı. Howard ve Zimmer filmin müziklerini Los Angeles'ta bestelemeye başladı. İkisi, "Batman Başlıyor" 'un setini sık sık ziyaret ederek besteler için ilham aradı. Zimmer, daha önceki Batman filmleri için yapılan bestelerden kaçınmak istedi, bu yüzden bestenin hazırlanmasında daha çok orkestra ve elektronik müzikten yararlandı. Zimmer, Bruce Wayne'nin babasını hatırladığı flashback sahnelerinde soprano kullandı. İki besteci 2 saat 20 dakika süren filmin müziklerini her yere yayabilmek için işbirliği yaptı. Zimmer, aksiyon sekanslarının müziğini bestelerken, Howard filmin drama sahneleriyle ilgilendi. Filmin soundtrack albümü, filmin vizyon tarihi ile aynı zamanda, 15 Temmuz 2005 tarihinde piyasaya sürüldü. Albümde Hans Zimmer ve James Newton Howard'ın, Ramin Djawadi ve Mel Wesson'ın katkıları ile düzenlediği, film için hazırlanan parçalar yer aldı. Filmden uyarlanan video oyunu Eurocom tarafından hazırlandı. "Batman Başlıyor" 14 Haziran 2005'te, Electronic Arts şirketi tarafından piyasaya sürülen oyun Xbox, Playstation 2, Nintendo GameCube ve Game Boy Advance konsolları için çıkarıldı. Filmin oyuncuları (Christian Bale, Michael Caine, Liam Neeson, Katie Holmes, Cillian Murphy, Tom Wilkinson, Morgan Freeman, Ken Watanabe, Tim Booth, Mark Boone Junior) karakterlerini seslendirerek katkıda bulundu. Oyun, PS2 ve Xbox için En İyi Grafik dalında G4 ödüllerine layık görüldü.. Ayrıca Nintendo Power Dergisi'nden 10 üzerinden 6.5 puan aldı. Gamespot'tan ise 6.8 puan aldı. Çizgi roman çizeri ve yazarı Danny Fingeroth, filmde Bruce'un akıl hocalığı için seçilmiş karakterlerle ilgili olarak "Alfred, Bruce güvendiği yi bir babadır. Bruce'un babasının ölümünden önce de onlar böyle bir ilişki kurabilirdi ve Liam Neeson'ın Henri Ducard'ı, sert ve dikkatli, öğretici ve meydan okuyucu, ama akıl hocalığı için sempatik değil. Eğer Bruce, birinin oğluysa, o Alfred'dir. Morgan Freeman'ın Lucius Fox'u, Bruce'un hayatındaki bir başka havalı ve soğukkanlı figürdür" dedi. Florida Üniversitesi'den Mark Fisher, Bruce'un adaleti akıl hocasından öğrenmesi için seçilen Ra's Al Ghul ve Thomas Wayne'nin farklı parçalar olduğunu söyledi. Alfred koşulsuz sevgi besleyen maternal bir figür olmasına rağmen genelde Bruce'un hayatında eksikliği bulunan anne figürüdür. Fingeroth, ayırca filmdeki önemli temalardan birinin de Bruce Wayne'nin kahraman olma hikâyesindeki yardımcı karakterlerin korkularının olduğunu belirtti. Yönetmen Christopher Nolan filmin arka planındaki fikrin "İçindeki en büyük korkuyla karşılaşıp onu kabul etmeyi deneyecek olan bir kişi" olduğunu söyledi. Fingeroth'a göre bu filmde korkusu ile yükselen bir adam betimlendi. Korku temasını daha fazla kişiselleştiren seçeneğin bir antogonist, Korkuluk'tu. Film ne olursa olsun, korkulan yaratıkların etkisinin geçmediğini gösterdi. Filmde, Bruce'un Batman olmaya kadar giden yolda, Korkuluk'un toksininden korkması gerektiğini belirten imalar yer aldı. Eleştirmen Brian Orndorf, tema müziğindeki heyecanın "Batman Başlıyor" 'a enerji kattığını belirtti. Yapımın, Joel Schumacher'ın 1997 yapımı filmi "Batman ve Robin" 'in baştan sona homoseksüellikle donatılan ışıltısıdan uzakta olduğunu söyledi. Zimmer ve Howard'ın gerilim temasının yardımı şiddetlendirdiğini, ayrıca geleneksel ve sakin kahramanlık teması olduğunu söyledi. "Batman Başlıyor", 15 Temmuz 2005 tarihinde, ABD ve Kanada'da 3,858 sinema salonu ve 55 IMAX salonunda gösterime girdi. Hafta sonu açılışında 48,745,440$ kazanan film, günümüz gişe filmlerinin standardının altında kaldı. Film ilk beş gününde 72.9 milyon$ kazanarak, "Batman Daima" 'ın serideki rekorunu kırdı. "Batman Başlıyor" ayrıca ilk beş gününde, gösterildiği 55 IMAX salonunda, 3.16 milyon$ kazanarak rekor kırdı. İkinci hafta sonunda ise 26,770,000$ elde etti. "Batman Başlıyor", gelmiş geçmiş en iyi Batman filmi olarak kabul gördü. Filmi izleyen 25 yaşın altındaki kişilerin 57'si erkek, 54'ü bayandı. Salon başına 12,634$ kazanan "Batman Başlıyor", diğer Batman filmleriyle karşılaştırılnca en az ilgi çeken film oldu. "Batman Başlıyor" toplamda 371,853,783$ kazandı. Film, dünya çapında 411,348,924$ kazanan Tim Burton'un "Batman" filmi ve dünya çapında 996,100,298$ elde eden "Kara Şövalye" 'den sonra, en çok hasılat yapan üçüncü Batman filmi oldu. Ayrıca 2005 yılında, ABD'de en çok hasılat yapan sekizinci film oldu. Wally Pfister, 78. Akademi Ödülleri'nde En İyi Görüntü Yönetimi dalında aday oldu. Bu, filmin tek Oscar adaylığı oldu. Film 59. BAFTA Ödülleri'nde üç dalda adaylık elde etti. "Batman Başlıyor", Empire dergisinin okuyucuları tarafından tüm zamanların en iyi 36. filmi seçildi. James Newton Howard, Hans Zimmer ve Ramin Djawadi, Amerikan Besteciler, Yazarlar ve Yayımcılar Birliği'nin düzenlediği ASCAP Ödülleri'nde çalışmaları ile aday oldu. Yapım Saturn Ödülleri'nde En İyi Fantastik Film, En İyi Aktör ve En İyi Senaryo dallarında aday oldu. Christian Bale, MTV Film Ödülleri'nde En İyi Kahraman Ödülünü aldı. Ama Katie Holmes'un performansı iyi eleştiriler almadı ve oyuncu Altın Ahududu Ödülleri'nde En Kötü Yardımcı Aktris dalında aday oldu. "Batman Başlıyor", Total Film tarafından En İyi Film seçildi. Film için Rotten Tomatoes sitesinde yapılan 240 yorumdan %84'lük kısmı olumlu yöndeydi. Yine Metacritic siteisnde film hakkında yapılan 41 eleştirinin %70'i olumlu yöndeydi ve film ortalamanın üstünde bir başarı elde etti. Beyazperde sitesinde filmin puanı okuyucuların verdiği oylar ile 8,6 oldu. "Batman Başlıyor" 'un Sinemalar.com sitesinde ise puanı 8,2 oldu. Film, Sinema.com sitesinde de 8,4 puan elde etti. Filme tam puan veren "New York Post"tan Kyle Smith "dönemin en büyük filmi. Gerçekçi olduğu için çok büyük" diye yazdı. Richard Roeper filmin "Şimdiye kadar yapılmış en iyi Batman filmi" olduğunu söyledi. Edge Boston'dan David Foucher, filmi "Yarasa için yeni bir başlangıç... Ve görülmesi gereken bir yaz filmi" olarak tanımladı. Entertainment Weekly'den Lisa Schwarzbaum, filmin kendinden emin bir şekilde orijinal olduğunu ve temiz bir yorumunun bulunduğunu belirtti. David Ansen, Nolan'ın seriyi yeniden harekete geçirme hareketinin başarılı olduğunu belirtti. Shawn Levy, filmin nükteci olduğunu ve eğlenceyi sıkı tuttuğunu söyledi. Los Angeles Citybeat yazarı Andy Klein, "Batman Başlıyor" hakkında "Açık ara bu senenin en iyi stüdyo filmi ve tüm zamanların en iyi çizgi roman uyarlaması olmaya aday" dedi. Filme tam not veren Roger Ebert, "Film dramatik olmanın yanı sıra eğlenceli de olmaya çalışıyor" dedi. William Arnold, filmin teknik olarak da etkileyici olduğunu söyledi. The Hollywood Reporter'dan Kirk Honeycutt, Batman'in gerçekten de yeniden başladığını söyledi. James Berardinelli, aksiyon sahnelerinin çoğunlukla etkileyici olduğunu belirtti. Pete Vonder Haar " Yalnızca şimdiye kadar yapılmış en iyi çizgi roman uyarlaması değil, ayrıca yılın en iyi filmlerinden bir tanesi" diyerek filme %80 puan verdi. Boston Globe yazarı Ty Burr, Christian Bale'in ekranda yer alan en iyi Bruce Wayne olduğunu yazdı. Sinema.com sitesinde, Nolan'ın Gotham'ı tasarlarken ve Bruce Wayne'in karakterini oluştururken, Tim Burton'un filmlerinden ilham aldığı yazıldı. Sitede, olası devam filmleri için umut verildiği yazıldı. Beyazperde sitesinden Ali Ercivan ise senaryonun güçlü olduğunu, Nolan ve ekibinin yeni bir hikâye başlatma çabasının olumlu sonuçlandığını yazdı. Ercivan, "Batman Başlıyor" 'un gelmiş geçmiş en karanlık Batman filmi olduğunu belirtti. Murat Emir Eren de, Bruce Wayne'nin neden yarasayı imge olarak seçtiğinin çok anlamlı bir şekilde anlatıldığını belirtirken, filmin dramatik yapısını da başarılı bulduğunu açıkladı. New York Magazine dergisi yazarı Ken Tucker, "Başlıyor, iki saatten fazla süren umutsuz bir vaka" diye yazdı. Variety dergisinden Todd McCarthy "Yetenek ve akıl burada, ama heyecan yeterli değil" dedi. Milliyet gazetesi yazarı Alin Taşçıyan ""Batman"in "Son Samuray"dan bir farkı olmasını istiyor insan. "Takip" ve "Akıl Defteri" gibi iki özgün ve çok çarpıcı filme imza attıktan sonra Hollywood Bulvarı'nda ikinci viteste yol almak Christopher Nolan adına sevaplar hanesine yazılmayacak" diyerek film hakkında olumsuz görüş belirtti. Ayrıca Zaman gazetesinden Fatih Selvi, pahalı bir yapım olan filmin "iyi bir pazarlama stratejisi ile doldurulmuş koskocaman bir balon" olduğunu yazdı. Michael Sragow ise filmde hiçbir eğlencenin olmadığını yazdı. Salon.com sitesinde Stephanie Zacharek filmin daha az kedere, daha çok enerjiye ihtiyacı olduğunu söyledi. Chicago Reader'dan J.R. Jones sadece Tom Wilkinson ve Michael Caine'in oyunculuklarını övdü. Time dergisinden Richard Schickel, Nolan'ın film için hiç efor harcamadığını yazdı. "Batman Başlıyor" 'un İngilizce, İspanyolca ve Fransızca alt yazı ve İngilizce ile Fransızca dil seçeneği bulunan tek ve çift diskli DVD'leri Warner Home Video tarafından 18 Ekim 2005 tarihinde piyasaya sürüldü. DVD'ler aynı zamanda geniş ekran ve tam ekran seçenekleri ile satışa çıkarıldı. "Batman Başlıyor" 'un HD DVD'leri 10 Ekim 2006'da satışa sunuldu. Film, iki hafta boyunca en çok satan DVD'ler listesinde bulundu ancak ikinci haftanın sonunda "Tatlı Cadı" filmi tarafından listenin gerisine atıldı. 1 Aralık tarihinde ise filmin DVD'leri metal kutularda satışa sunuldu. 18 Temmuz 2008 olan "Kara Şövalye" 'nin gösterim tarihinden önce, 8 Temmuz'da filmin DVD ve Blu-ray'leri piyasaya sürüldü. "Batman Başlıyor", DVD ve Bluray satışlarından 125,000,000$ kazandı. MTV'den Shawn Asler, "Batman Başlıyor" 'dan sonra birçok tekrar çevrimin gösterime gireceğini ve türün artık daha karanlık bir tona bürüneceğini söyledi. Yapımın ardından yeni James Bond filmi "Casino Royale" gösterime girdi ve 1980'lerde çekilen "Robocop", "Red Sonja" ve "He-Man" adlı yapımların tekrar çevrimleri yapım aşamasına girdi. Bastille Baskını Bastille Baskını veya Bastille Hapishanesi Baskını, 14 Temmuz 1789'da Paris, Fransa'da gerçekleşmiştir. Paris'teki Orta Çağ kalesi ve hapishanesi Bastille, monarşik otoriteyi temsil etmekteydi. Hapishane baskını sırasında 7 mahkûm bulunuyordu, ancak monarşinin suistimalini temsil ediyordu. Baskın, Fransız İhtilali'nin parlama noktasıdır. XVI. Louis döneminde, Fransa büyük bir ekonomik kriz geçirdi. Amerikan Devrimi ile de alakalı olan bu dönemde, regresif vergiler söz konusuydu. Bastille Baskını, ve ardından gerçekleşen İnsan ve Yurttaş Hakları Bildirisi bu devrimin üçüncü ayağıydı. İlki, soyluların XVI. Louis'ye vergi ödemelerini reddetmesiyle başladı, ve ikinci de meclisin kurulmasını sağlayan Tenis Kortu Yemini idi. Halk, yurt güvenliğini mavi, beyaz ve kırmızı renklerini kullanarak sağlarken, bu önce devrimin simgesini ardından Fransa Bayrağı'nı temsil etti. Fransa'da 14 Temmuz ulusal bayramdÄ±r. Maide Suresi Maide Suresi "(Arapça:" سورة المائدة, ")", Kur'an'ın beşinci suresidir. Sure 120 ayetten oluşur. Medine'de indirildiğine inanılan sure ismini 112. ve 114. ayetlerinde geçen sofra anlamına gelen, maide kelimesinden almıştır. Rivayete göre sure Hicri 6. yılda Muhammed'in Mekkelilerle yaptığı Hudeybiye Antlaşması'ndan sonra nâzil olmaya başladı. İhtiva ettiği birçok konudan biri olan ve “yemek sofrası” manasına gelen Maide, sureye isim olmuştur. Sureye haram aylar, kurban, ihram gibi hacla ilgili konularla başlanır. Sonra yiyeceklerden ve kadınlardan haram-helal olanlar konusuna geçilir. Surenin 6. ayeti ise abdest ile ilgilidir. Sonra Âdem’in iki oğlunun kurban takdim etmeleri ve isim vermeden Habil ve Kabil konusu ele alınır. Suredeki 33 ve 38. ayetler gibi bazı ayetler ise yol kesme, hırsızlık ve kısas benzeri Şeriat hüküm ifadelerden oluşur. Surenin önemli bir miktarı Yahudi ve Hristiyanların inançları, "sapkınlıkları", düşmanlıkları gibi konularla ilgilidir. 110. ayet ise İsa'nın öldürülmediğini, göğe yükseltilmesini, mucizelerini, kendisine Tevrat ve "İncil"in öğretildiğini yazar. Sure ahitlerini yerine getirenlerin kıyamet gününde alacakları ödüllerle bitirilir. Boğaziçi, Baklan Boğaziçi, eski adıyla Çalkebir (Asıçal), Denizli'nin Baklan ilçesine bağlı bir mahalle. 12 Kasım 2012'de TBMM'de kabul edilen 6360 sayılı kanun öncesinde köy statüsündeydi. 1989 yılına kadar Çal ilçesine bağlı kalmıştır. Selçuklu döneminden kalan cami halen sağlam olarak koruma altındadır. Baklan ovasında bulunan Çalkebir höyüğü Helenistik döneme aittir. Fransız cumhuriyetçi takvimi Fransız cumhuriyetçi takvimi, Fransız İhtilali'nden sonra bir süreliğine Fransa'da kullanılmış olan, 30 günlük 12 aydan oluşan takvimdir. Hafta ise 10 günlüktü. Daha sonra kaldırılmış, tekrar Miladi takvime dönüş yapılmıştır. En’âm Suresi En’am Suresi, Kur'an'ın altıncı suresidir ve 165 ayetten oluşur. Sure ismini 136. 138. ve 139. âyetlerinde geçen koyun, keçi, deve, sığır ve manda cinsi evcil hayvanları ifade eden En’âm kelimesinden alır. Allah'ın birliği ve puta tapmayı reddeden ayetlerinden dolayı Hüccet suresi ismiyle de anılır. Kur'an'da “elhamdülillâh” ile başlayan 5 surenin ikincisidir. Surede Allah'ın birliğinden ve sıfatlarından peygamberlikten, vahiyden, yeniden dirilişten, batıl inanışların reddinden, doğru inanışa ulaşmanın yollarından bahsedilmektedir. Su yosunları "Bu madde suda yaşayan yosunlar hakkındadır. Karada yaşayan ayrı bir grup için kara yosunları maddesine bakabilirsiniz." Su yosunları ya da algler (Latince: "alga"; "deniz yosunu"), sucul fotosentetik ökaryotları tanımlamak için kullanılan ve birbirleriyle akraba olmayan çeşitli grupları içine alan resmî olmayan bir terimdir. Grup, "Chlorella" gibi tek hücreli mikroalglerden, kelp gibi çok hücreli ve makraskopik kahverengi alglere kadar çeşitli farklı şubeden canlıyı kapsar. Mavi-yeşil algler olarak da adlandırılan siyanobakteriler gibi prokaryotlar, genellikle alg olarak nitelenedirilmezler. Ayrıca yosun tanımı çoğunlukla su yosunları için kullanılsa da; yosunlar, kara yosunları ve su yosunlarınını kapsayan genel bir terimdir. Su yosunları, bitkilerin aksine, fotosentez ürünlerini nişasta formunda depolamazlar. Kloroplastları, sitoplazma içerisinde serbest olarak değil, granüller endoplazmik retikulum üzerinde bulunur. Klorofil-c taşırlar ve bitkilerde bulunmayan başka pigment maddeleri de bulundurular. Çeşitli su yosunu gruplarına özel renklerini bu pigment maddeleri verir. Ayrıca bazı su yosunları pigmentelerini kaybederek heterotrof olmuş ve fotosentez yapmayı bırakmıştır. Makroskopik su yosunları ve likenlerde, bitkilerdeki yaprak, gövde gibi elemanlarına benzeyen, ancak damar dokusu taşımayan, özelleşmemiş vücut bölümlerine tallus denir. Su yosunlarının üremeleri, ikiye bölünme, tomurcuklanma, ana bitkinin büyümesi, spor hücrelerinin ya da eşey hücrelerinin üretilmesi gibi pek çok farklı şekilde gerçekleşebilir. Algler çeşitli endüstri alanlarında kullanılan bazı hammaddelerin eldesinde rol oynarlar. Ayrıca besin olarak kullanımları çeşitli kültürlerde yaygındır. Alg teriminin Türkçede geçtiği ilk kaynak 1951 yılından bir gazete yazısıdır. Türkçeye Fransızca "algue" (yosun) kelimesi üzerinden geçtiği düşünülmektedir. Bu ise Latince'de deniz yosunu analamına gelen "alga" kökenlidir. Yosun kelimesi ise köken olarak Orta Türkçeye dayanır ve en eski kullanımı 15. yüzyıl dolaylarındadır. Anlam açısından "su ve bataklık bitkisi" şeklinde kullanılmıştır. Fotosentetik su yosunları, sucul ortamların birinci derecedeki üreticileri olduklarından, tüm ekosistemlerin bütünlüğünün korunmasında önemlidir. Okyanuslarda bulunan diyatomlar ve diğer mikroskobik yosunlar, tüm dünyanın ihtiyacı olan fotosentetik karbon ihtiyacının üçte ikisini üretirler. Sularda yosunlar tarafından gerçekleştirilen fotosentez canlılara oksijen sağlar. Su yosunları, bununla birlikte suda yaşayan canlıların besin ve korunma gibi ihtiyaçlarını da karşılar. Yaşamı sona eren su yosunlarının dış iskeletleri dibe çökerek, denizel kayaçların yapısına katılır. Dünyanın bazı kesimlerinde kar altında yaşayabilen yosunlar, karın baharda pembe görülmesine sebep olurlar. Bilinen tüm bitkiler içinde en hızlı büyüme oranını gösteren Büyük Okyanus'un dev su yosunu "Macrocystis pyrifera"nın yaprakları haftada 3 ile 4.5 m arası boy verebilmektedir. Çok yıllık bu bitkiler yaklaşık 60 metre uzunlukta olabilirken, bazen 100 metre yüksekliğe kadar ulaşabilirler. Bu yosunlar yaklaşık 100 kg. ağırlığındadır. Alg patlaması, tatlı veya tuzlu su sistemlerinde su yosunu popülasyonunda hızlı bir artış veya birikmeyi tanımlar. Patlamalar genellikle gübrelerin suya karışması ile azot veya fosfor gibi besin maddelerinin su sistemine girerek ötrofikasyon sonucu aşırı alg büyümesine yol açması ile oluşur. Bu patlamalar güneş ışığını engelleme, sudaki oksijen seviyesini düşürme ve yosun türüne bağlı olarak, suya toksin bırakma gibi zararlı etkilere neden olabilir. Su yosunları, birçok farkı sınıflandırma yapılsa da genel olarak, prokaryotik ve ökaryotik olmak üzere iki ayrı sınıfa dahil edilebilir. Ökaryotik algler, gerçek çekirdek, çekirdekçik ve zarla çevrilmiş organelleri olan alglerdir. Archaeplastida'ya ait üç grubu kapsar: Bu gruplarda, kloroplast iki zarla çevrelenmiş ve muhtemelen bir endosimbiyozdan gelişmiştir. Yüksek bitkilerdeki pigmentler yeşil alglerdekilere benzerken, kırmızı alglerdekiler daha farklı gelişmiştir. Klorofil-b taşıyan diğer iki alg grubu ise şöyledir: Bu grup, iki ya da üç zarla kuşatılmış muhtemelen yeşil bir algi içine hapsederek gelişmiştir. Chlorarchniophyta grubu, bir algin çekirdeğine ait küçük bir çekirdek parçası içerir. Geri kalan algler, bütün kloroplastları klorofil-a ve c içeren alglerdir. Klorofil-c, prokaryotların hiçbirinde ve ilkel kloroplastlarda görülmez, fakat kırmızı alglerle olan genetik benzerlik akrabalıklarını gösterir. Bunlar; İlk üç grubun (Chromista), kloroplastları dört zarlıdır. Bu grupların bazı üyeleri fotosentetik değildir, bazıları plastid taşımaz ya da kloroplastları yoktur. 17. yüzyılın sonlarından beri, kahverengi alglerin yakılmasıyla mineralce zengin küllerinden sabun, cam, soda ve gübre yapımında kullanılan "potas" elde edilmektedir. Kimyasal maddeler arasında yer alan brom ve iyot ilk kez bu külden izole edilmiştir ve iyot hala Japonya'da deniz yosunlarından elde edilmektedir. Yosunlar yaygın bir şekilde gübre olarak kullanılmaktadır. Su yosunları özellikle doğu Asya ülkelerinde önemli bir besin kaynağıdır. A, B1, B2, B6 ve C vitaminleriyle niyasin, iyot, potasyum, demir, magnezyum ve kalsiyum açısından zengindir. Çin'de yaklaşık 70 çeşit su yosunu yenmektedir. Bu çeşitlerin en bilinenlerden biri fat çoydur. Japonya'da yaklaşık 20 yosun çeşidi yemeklerde kullanılmaktadır. Bazı yosun çeşitleri "destek besini" olarak ticari işletmelerce yetiştirilmekte ve paketlenerek satılmaktadır. Buna ek olarak agar ve karragenan kıvam verici ve jelleştirici madde olarak hem besinlerde hem de bilimsel araştırmalarda kullanılmaktadır. Ayrıca alglerin yakıt olarak kullanımına ilişkin pek çok çalışma yürütülmektedir. TCG Gökçeada (F-494) TCG "Gökçeada" (F-494), USN'deki ad: USS "Mahlon S. Tisdale" (FFG-27), Türk Deniz Kuvvetleri'nde hizmet etmekte olan Gabya sınıfı fırkateynlerden biri. Oliver Hazard Perry sınıfı güdümlü füze fırkateynlerinin ondokuzuncusu olup komutan Mahlon Street Tisdale (1890-?) ardından isimlendirilmiştir. 23 Ocak 1978'de San Pedro Kaliforniya'da FY78 programı dahilinde Todd Tersanelerine ısmarlanan fırkateynin yapımına 19 Mart 1980'de başlanmış ve 7 Şubat 1981'da bitirilip denize indirilmiştir. 20 Şubat 1998'de onarımdan geçirilerek 5 Nisan 1999'da Türk Deniz Kuvvetleri'ne verilmiştir. 22 Temmuz 1999 tarihinde Türk Bayrağı çekilen TCG Gökçeada, Deniz Kurmay Yarbayı Mehmet Ali Aygen komutasında 27 Eylül 1999 tarihinde Türkiye'ye intikal etmiştir. Kızılhisar Adası Meis veya Kızılhisar (Yunanca: Καστελλόριζο / "Kastellorizo", resmi olarak: Μεγίστη / "Megisti", İtalyanca: Castelrosso), Doğu Akdeniz'de Yunanistan'a bağlı Oniki Ada (Dodekanesos) ilinde bir ada. Türkiye kıyılarından (Kaş, Antalya) sadece 2.1 km uzaklıktadır. Yüzölçümü 7,3 km²'dir. Adadaki tek yerleşim yeri olan Kastellorizo (Megisti ya da Meis), St. Jean Şövalyeleri'nin buradaki kızıl kayalardan ötürü adaya verdikleri Château-Roux (Kızıl Şato) adının bozulmuş biçimidir. St. Jean Şövalyelerinden sonra ada sırasıyla Mısır, Napoli ve 1512'de Osmanlı egemenliğine girdi. Osmanlılar kısa aralıklar dışında 1915'e değin adayı ellerinde tuttular. I. Dünya Savaşı sırasında Fransızların eline geçen ada Lozan Antlaşması (1923) ile İtalya'ya verildi. II. Dünya Savaşı sonrasında (1948) ise On İki Ada'yla birlikte Yunanistan'a bağlandı. Az miktarda üzüm ve zeytin yetiştirilen adada en önemli uğraş sünger avcılığıdır. Kıyıları son derece girintili çıkıntılı ve sarp olan adaya yalnızca doğu kıyısından girilebilir. Tek yerleşim de bu kıyıdaki Kastellorizo (Megisti) köyüdür. Rodos'la feribot ve havayolu bağlantısı vardır. Bunun dışında her gün Antalya'nın Kaş ilçesinden hareket eden vapurlarla Meis şehrine gitmek mümkündür. Adada bir havaalanı vardır. Adada yalnızca havaalanı ile Megisti arasında otobüs seferleri vardır. Nüfusu 2000 yılındaki sayıma göre 406 kişidir. Ancak bu rakam yazın 1000'e çıkabilmektedir. Kalıcı nüfus olan 406 kişinin hepsi adada aynı zamanda en büyük yerleşim olan Meis (Osmanlı İmparatorluğu dönemindeki adıyla Megisti) köyünde oturur. Tarakçılık Tarakçılık, Bayburt'ta eski bir el sanatıdır. Eskiden bugünkü gibi çok çeşitli taraklar olmadığı için insanlar saçlarını taramak için kemikten yapılan tarakları kullanırlardı. Son yıllarda gelişen sanayi ile birlikte pek çok el sanatı gibi tarakçılık sanatımızda tarih olmaya yüz tutmuş durumda. Bir tarağın yapım aşaması şöyledir; Kasaptan manda boynuzu alınır. Boynuz yaş ise kurutulur. Tarak ölçüsü dahilinde enlemesine kesilir. Perdah edilir, yontulur ve düzeltilir. Gerilmeye hazır hale getirmek için bu sefer boylamasına kesilir. İçinde su bulunan bir kaba konur. Suda kaynatıldıktan sonra ateşe tutulur. böylece yumuşatılan boynuz açılarak gerilir. sonra mengenede sıkıştırılır. Bu sıkıştırma ile soğutulan boynuz öylece donar bir daha eğilmez. Mengeneden alınan boynuz kare haline gelecek şekilde kesilir, perdah edilir. Böylece tarak ölçüsünde ayarlanmış olur. Bundan sonra testere ile tarağın kalın dişleri kesilir arkasından kıl testere ile tarağın ince dişleri kesilir. Bu işlem bittikten sonra tarağın yüzeyi ve dişleri törpü ile düzeltilir ve sivriltilir. Parça camlar ile yüzey tekrar kazınır. Tarağa son olarak pelit külü ile parlaklık ve cila verilir. Görüldüğü üzere bir tarak için en az 18 işlem gereklidir. Ayrıca K.Maraş ilimizdede halen tarakçılık yapan 1 usta bulunmaktadır.Bolu ili,Gerede İlçesi,Çayören Köyü'nde şu an 10 tara k ustası bulunmaktadır.35 Kez elden geçmektedir.Saçı elektriklendirmez,kırmaz,kepeği alır. Feuillants Feuillants. Fransız İhtilalinden sonra kurulmuş olan mecliste " parlamenter monarşi " yi savunan bir partidir. Doğal olarak jakobenleri ve club des cordeliers üylerini karşılarında buldular. 1793'te Barnave (), Lariviere (), Herault (), Chapelier () gibi önde gelen isimleri idam edilince kendi kendine çökmüştür. Club des Cordeliers Club des Cordeliers (ya da Cordeliers Kulübü) Fransız İhtilali döneminde, başlarda Jakobenlerin saflarında bulunan; hatta Georges Danton, Jean-Paul Marat, Camille Desmoulins, Jacques-René Hébert gibi bu grubun en önde gelen isimlerinin Paris sokaklarında baş gösteren terör olaylarından sonra Jakobenlerden ve dolayısıyla Maximilien de Robespierre'den ayrılıp kurdukları örgütün adıdır. Resmi adıyla Kişi ve Vatandaş Hakları Savunucuları Topluluğu olarak bilinen Cordeliers Kulübü, ulusal meclisin Paris'teki 60 bölgeyi kaldırıp onun yerine şehri 48 bölüme ayırmak için bu bölgeleri baskı altına alması sonucu Cordeliers bölgesinin üyeleri tarafından 21 Mayıs 1790'da kurulmuştur. Kulüp ilk toplantısını (bugün anatomi müzesine olarak kullanılan) "Cordeliers" manastırının kilisesinde gerçekleştirmiştir. Topluluğun amacı hükümetin yakından izlenmesidir; bunu sembolize etmek üzere topluluğun amblemi yalnızca açık bir göz tasvirinden oluşmaktadır. Topluluk aynı zamanda monarşi ve eski rejime karşı devrimci önlemler teşvik etmenin yollarını aramıştır. "Özgürlük, Eşitlik, Kardeşlik" sloganının popülerleştirilmesine katkısı büyüktür. 20 Haziran-10 Ağustos 1792 monarşisine karşı düzenlenen harekette aktif bir rol üstlenmiştir; fakat o tarihten sonra Georges Danton, Fabre d'Églantine ve Camille Desmoulins gibi grubun daha ılımlı liderleri kendilerini topluluktan geri çekmiş ve Jacques-René Hébert, F. N. Vincent, C. P. H. Ronsin ve A. F. Momoro gibi kişilerden oluşan daha ateşli bir grup topluluğun yönetimini ele geçirmiştir. Bunun etkileri, özellikle Paris hükümlerini güvence altına almak için devrim ordusunun oluşturulmasında ve aklın aşırı derecede yüceltilmesinde kendisini göstermiştir. Danton ve Camille Desmoulins başta olmak üzere korku rejimini sona erdirmek isteyen devrimciler Cordeliers'e karşı mücadele etmişlerdir. Topluluk bunun karşısında Danton ve Desmoulins'i topluluktan ihraç etmiş ve "ılımlı" olduğu gerekçesiyle Maximilien Robespierre'ye saldırmış; fakat topluluğun çıkardığı ayaklanma başarısız olmuş ve sonuç olarak topluluğun liderleri 24 Mart 1794'te giyotine gönderilmiştir. O tarihten bu yana kulüp hakkında hiçbir bilgiye rastlanmamıştır. Günümüzde kulübün yapısı hakkında çok az şey bilinmektedir. vbulletin-ay.com Jironden Jironden, isimlerini Bordeaux kentinide içine alan "Gironde" bölgesinden almış, Fransız İhtilali esnasında mecliste burjuvazinin sesi olarak algılanmış, Kral'a yakın bir gruptu. Her ne kadar kurulduğu zamanda parti diye bir kavram olmasa da en az bir parti kadar organize bir örgüttü. En önemli ismi Brissot'dur. Bu şahsın grup üzerinde etkisi o kadar büyüktür ki daha sonraları "Brissotisten" diye anılır bu grup. Jakobenlerle kıyasıya bir güç savaşı vermişlerdir mecliste ancak genelde onların gerisinde kalmışlardır. Kral'ın idamına karşı çıkmış ama engelleyememişlerdir. Jirondenler (Fransızca Girondins ve bazen Brissotins veya "Baguettes") Fransız Devrimi sırasında Yasama Meclisi ve Ulusal Kongre içinde yer alan siyasi fraksiyondu. Jirondenler, bir siyasi parti değil, belli görüş ve ortak ilkelere sahip kişilerin oluşturduğu bir gruptu ve adını bu grubun en önemli üyelerinin Fransa'nın Gironde bölgesinden gelmesi nedeniyle, Gironde bölgesinden alıyordu. Bu milletvekilleri on iki kişiden oluşuyordu. Bu milletvekillerinin altısı - avukatlar Pierre Victurnien Vergniaud, Marguerite-Élie Guadet, Armand Gensonné, Jean Antoine Laffargue DE Grangeneuve ve Jean Jay ve tacir Jean François Ducos hem Yasama Meclisi hem de Ulusal Kongre'de yer aldılar. Bu kişiler Yasama Meclisi'nde fikirsel anlamda birleşik bir bütünlük oluşturdular. Fikirleri her ne kadar tam anlamıyla Cumhuriyetçi olmasa da, Parisli üyelerin ılımlı kralcılıklarına göre çok daha ileri bir görüşe sahiptiler. Bu grubun fikirleri ile yakından ilişkili olan ve başka bölgelerden gelen vekiller de mevcuttu. Bu milletvekillerinin belli başlıları; Thomas Paine, Marquis de Condorcet, Claude Fauchet, M. D. A. Lasource, Maximin Isnard, Comte de Kersaint ve hepsinden önemlisi Jacques Pierre Brissot, Jean Marie Roland ve Paris'in 16 Kasım 1791'de seçilmiş olan belediye başkanı Jérôme Pétion'dan oluşuyordu. Madame Rolan'ın evi Jirondenlerin toplandıkları önemli yerlerden biri hâline geldiği için Jirondenlerin politikaları ve birliktelikleri üzerinde önemli bir yer işgal etmiştir. Fakat, Jirondenler, sahip oldukları birlikteliği Mecliste ve Jakoben Kulübünde Jirondenlerin sözcüsü olarak nitelenen Brissot'un enerjisine borçluydular. Zira, Jirondenler zaman zaman "Brissotins" olarak da anılmaktaydılar. Bu isim grup ismi olarak ilk olarak, Ulusal Kongre'nin toplanması sonrasında kullanılmaya başlandı. Daha önce Yasama Meclisinde yer alan Jirondenlerin önemli kısmı Ulusal Kongre'de de yer alıyordu. Yasama Meclisi'nde Jirondenler ülke içinde demokratik devrimi ülke dışında ise diğer Avrupa güçlerine karşı vatansever bir karşı koymayı temsil ediyorlardı. Jakoben Kulübü'nde en güçlü grubu oluşturuyorlardı, zira Brissot'un etkisi daha Robespierre tarafından ortadan kaldırılmamıştı. Sahip oldukları bu etkiyi halkı heyecanlandırmak ve devrimin önünü kesmek isteyenleri korkutmak ve sindirmek için kullanıyorlardı. 1792 yılında Kralı kendi üyelerinden oluşan bir bakanlar kurulu oluşturmaya zorladılar- bu üyeler arasında Roland, Charles François Dumouriez, Étienne Clavière ve Joseph Servan de Gerbey yer alıyordu. Ayrıca, kralı Habsburg Avusturyası'na savaş açmaya zorladılar. Bütün bu süre boyunca Jirondenler ile Monagnard yanlıları arasında kesin bir fark yoktu. Montagnardlar gibi Jirondenler de temelde krallığa karşıydılar, her iki grupta hem cumhuriyetçi hem de demokrattılar, her iki grupta amaçlarına ulaşmak için şiddete başvurma eğiliminde idiler, son olarak kendilerine karşı getirilen federalist suçlamalarına karşın hem Nontagnardlar hem de Jirondenler, Fransa'nın milli bütünlüğünün bozulmasına karşıydılar. Fakat, hem Jacoben Kulübü'nde hem de Kurucu Mecliste bu iki grubun liderleri birbirlerine karşı açık bir muhalefet içindeydiler. Jirondenler, Kral'ın görevinden uzaklaştırılmasını ve Ulusal Kongre'nin toplanmasını teklif ettiler. Fakat, krallığın tamamıyla ortadan kaldırılmasına ancak XVI Louis'in danışmanlarının dediklerine kulak asmaması üzerine razı oldular. Cumhuriyet kurulduktan sonra ise, kendilerinin önayak olduğu devrim hareketinin kontrol altına alınması ve durulmasını sağlamaya çalıştılar. Dounaou'nun anılarında belirttiği gibi, Jirondenler uzun süre devam eden kargaşada populeritelerini sürdürebilmek için fazla eğitimli ve kibardılar. Bu nedenle de düzenin kurulmasını sağlamaya çalıştılar. Bu bakımdan, Yasama Meclisi'nin radikalleri olan Jirondenler, Ulusal Kongre'nin muhafazakârları oldular. Fakat kısa bir süre içerisinde kendilerinin de başlamasına önayak oldukları bir devrimi dizginlemeye çalışmanın sonuçlarına katlanmak zorunda kaldılar. Hem devrimin ana kitlesini oluşturan köylü ve fakir halk hem de Robespierre, Danton, Marat gibi devrim önderleri devrimin canlı tutulmasından yanaydı. Jirondenlerin sahip oldukları etki nedeniyle onlardan nefret eden Robespierre, Eylül 1792'de ilan edilecek olan "Halk Düşmanları" listesine Jirondenlerin de eklenmesini istedi. Ulusal Veri Değişim Formatı Ulusal Veri Değişim Formatı, Türkiye Tapu Kadastro Genel Müdürlüğü Bünyesinde Kurulan TAKBİS (Tapu Kadastro Bilgi Sistemi) Projesi Kapsamında; çeşitli programlarca üretilen harita bilgilerinin bütünlüğünün sağlanması amacıyla oluşturulmuş bir dosya biçimidir. Verileri XML biçiminde tutar. Nesnelerin grafik ve sözel bilgileri saklanabilir. Bu veriler ayrı iki dosyada tutulmaktadır. Grafik veriler için "Geo_" ön eki, sözel veriler için "Tablo_" ön eki dosya adının başına eklenir. Magnezyum Magnezyum (Mg), gümüş beyazlığında bir metaldir ve genellikle alaşım maddesi olarak, yani başka metallerle karıştırılarak kullanılır. Kimyasal simgesi "Mg", atom numarası 12; atom ağırlığı 24,312 olan bu element en hafif metallerden biridir ve bu özelliğiyle önem kazanmıştır. Toz halindeki magnezyum kolayca tutuşur ve parlak bir alevle yanar. Bu özelliği nedeniyle, elektrikli fotoğraf makinesi flaşları çıkmadan önce, magnezyum yakılarak flaşlı fotoğraflar çekilmiştir. 1755 yılında İngiltere'de Joseph Black tarafından keşfedilmiştir. 1808 yılında Humphrey Davey tarafından saf olarak, magnezya ve cıva-II-oksit (HgO) karışımından izole edilmiştir. Tohum ve sebzelerde klorofil kompleksi halinde bulunur. Günlük ihtiyaç 0,2-0,3 g kadardır. Eksikliğine rastlanmaz. Vücuttaki toplam magnezyum miktarı 20-30 g kadardır. Bunun % 60-70'i kemiklerde, % 1,5 oranında magnezyum fosfat (Mg(PO))halinde yer alır. Geri kalan kısmı yumuşak dokularda, diğer kısmı ise sıvılarda bulunur. Kan plazmasında 0,02-0,03 mg; eritrositlerde 0,06 mg bulunur. Plazmadaki magnezyumun üçte biri proteinlere bağlıdır. Fosfataz, fosforilaz, enolaz, fosfoglukomutaz enzimlerinin aktivatörüdür. ATPaz'ın inhibitörüdür. Magnezyum idrar yollarında magnezyum amonyum fosfat (MgNHPO) şeklinde çökerek idrar yolu taşlarının yapısında bulunur. Damara şırınga edilen magnezyum iyonları narkotik etki gösterir. Magnezyum elementi sinir sisteminin aşırı duyarlılığını azaltır. Hipomagnezemi; Hipermagnezemi ise; Vücutta bulunan magnezyumun yaklaşık %60’ı kemik ve dişlerin yapısında yer alır. Diğer minerallerle birlikte sinir uyarımını ve kas kasılmalarını düzenler. Ayrıca enerji metabolizmasında rol alan pek çok enzimi etkin biçime dönüştürür. Kalsiyum gibi magnezyum tuzları da suda çözünmez ve besinlerdeki magnezyumun çoğu emilemez. Emilimin çoğu yukarı bağırsak bölgesinde olur. Günlük gereksinim düzeyi 300–350 mg arasındadır. Bitki klorofilinin bir yapı taşı olduğundan başlıca kaynak yeşil yapraklı bitkilerdir. Fındık, tahıl ve deniz ürünleri de magnezyumdan zengin besinlerdir. Fotoğraf makinelerinin gövde ve flaş kaplamalarında, işaret fişeklerinde ve yangın bombaları başta olmak üzere pirotekni alanında yoğun olarak kullanılır. Alüminyumdan üçte bir oranında daha hafif olması nedeniyle, alaşımlarından uçak ve füze yapımında faydalanılır. Eczacılık alanında önem taşıyan bileşikleri de vardır. İtici özellikteki bileşiklerin yapısına katılır. Döküm demir yapımında ve uranyum başta olmak üzere çeşitli metallerin tuzlarından saflaştırılması işleminde kullanılır. Şömine tuğlalarının, aydınlatma ampullerinin, renk maddelerinin ve filtrelerin yapımında da yeri vardır. Yeşil bitkilerde bulunan klorofil yapısında da yer alır. Ayrıca havai fişeklerin patlarken ortaya çıkardıkları renkleri vermek için de çeşitli bileşiklerle kullanılır. Jacques Pierre Brissot Jacques Pierre Brissot (15 Ocak 1754 - 31 Ekim 1793), Girondistenlerin Fransız Meclisindeki sözcüsüdür. Daha sonra bu gruba başkanlık da etmiştir. Kendisi Fransız İhtilali döneminin en etkili isimlerinden biridir. Krala olan yakınlığı, içten içe Monarşist bir insan oluşu onu da diğer benzerleri gibi giyotin'in yoluna sevk etti. Jakobenler kulübünde yaptığı bir konuşma esnasında iyiden iyiye savaşın gerekli olduğunu, başka çıkar yol olmadığını açıklaması Jakobenlerin çok tepkisini çekmişti. En büyük rakibi jakobenlerin en önemli isimlerinden biri olan Maximilien de Robespierre'dir. İhtilal sonrasında Paris belediye meclisinde, Fransız Meclisinde ve yeni anayasanın hazırlanması için kurulan komisyonda önemli görevler almıştır. Üst âlem Üst âlem (Latince, superregnum; İngilizce, "superkingdom", "domain" ya da "empire"), biyolojik bilimsel sınıflandırmadaki en üst seviye canlı gruplandırmasıdır: adından da belli olduğu üzere âlemden üst seviyede bulunur ve tüm biyolojik gruplamaların en kapsayıcı olanıdır. "Üst âlem" adı ya da Latince ve İngilizcedeki eş anlamlıları isteğe bağlı olarak seçilmiş adlardır ama düzenlemenin kendisi, canlıların kalıtsal malzemeleri (genomları) arasındaki temel evrimsel farklara işaret eder. Lena Headey Lena Headey (d. 3 Ekim 1973, Bermuda), Ä°ngiliz film oyuncusu. Bermuda'da doğan Lena Headey, 8 yaşında iken Huddersfield, West Yorkshire, İngiltere'ye taşındı. Kuaför olmak istiyordu. İngiltere'deki "Rose School of Acting"den mezun oldu. 1992 yılında Waterland isimli filmde Jeremy Irons'ın karısının gençlik halini canlandırdığı "Genç Mary" rolüyle dikkatleri üzerine çekti. Possession, Onegin, Gossip, Imagine Me & You gibi filmlerde yer aldÄ±. Oyuncu Piper Perabo ile iki filmde birlikte oynadı: The Cave'de filmin oyuncu kadrosundaki tek kadın karakterler bu ikili tarafından canlandırıldı. Imagine Me & You da ise Perabo ve Headey iki sevgiliyi canlandırdı. Vücudunda birçok dövme bulunan Headey'in bir dövmesinde Thai dilinde "Jason" yazmaktadır. Bunun sebebi aktör Jason Flemyng ile, 2001 yılında bir ilişki yaşamış olmasıdır. Alt Ã¢lem Alt âlem, taksonomide âlemin altında yer alan bilimsel sınıflandırma taksonu. Alt âlemin üstünde âlem, altında; üst şube ya da şubeler yer alır. Âlemin üstünde ise (varsa) üst âlem yer alır. Taksonlar belirli sistematik kurallara göre sıralanmışlardır. Her zaman alt alem ya da üst alem bulunmayabilir. XVI. Benedictus'un İslam tartışması Papa XVI. Benedictus'un İslam tartışması kendisinin geçmişte öğretim üyesi olduğu Almanya'daki Regensburg Üniversitesi'nde 12 Eylül 2006 tarihinde verdiği bir konferans sırasında ortaya çıktı. Konferansın konusu "İnanç, Akıl ve Üniversite - Hatıralar ve Geçmişin Değerlendirilmesi" idi. Papa XVI. Benedictus'un konferans sırasında İslam dini hakkında yaptığı yorumlar dünyadaki birçok Müslüman ülkelerin dini ve siyasi liderlerinden tepki gördü. Hem Müslüman ülkelerdeki kurumlar, hem de Batı ülkelerindeki Müslüman topluluklar tepkilerini protestolarla dile getirdiler ve Papa'nın bu sözlerinden dolayı özür dilemesini istediler. Papa'nın sözlerinin en tartışmalı bölümü Bizans İmparatoru II. Manuil'a atfedilen aşağıdaki sözlerdi: Papa XVI. Benedictus bu alıntının kendi görüşlerini yansıtmadığını ve sözlerinin yanlış anlaşıldığını öne sürdü. Ancak Papa'nın sözlerinin yol açtığı tartışma dünya kamuoyunu uzun süre meşgul etmeye devam etti. Papa "İnanç ve Akıl" konulu konferansında Antik Yahudi ve Antik Yunan düşüncesinden Protestan ilahiyatı ve modern ateizme varıncaya kadar birçok düşünce sisteminden örnekler verdi. Ancak konuşmasının ana konusu Hristiyanlıkta Tanrı'nın varlığını mantık yoluyla sorgulamaktan kaçınma eğilimi idi. Konuşmasının açılış bölümünde Bizans İmparatoru II. Manuil'in 1391 yılında İranlı bir düşünürle Ankara şehrinde yaptığı tartışmaya yer verdi. (Bu İranlı düşünürün Hacı Bayram Veli olduğu öne sürülmüştür.) Lübnan kökenli Alman ilahiyatçısı Theodore Khoury'nin bu tartışma konusunda yazdığı yazılardan alıntılar yaparak İslam ve Hristiyanlık dinlerinin Tanrı kavramına bakış açılarını karşılaştırdı. Akıl ve mantığın Hristiyanlığın özünde var olduğunu, Hristiyanlıkta akıl ve mantığı bir yana bırakarak Tanrı'yı anlamanın mümkün olmadığını iddia etti. Oysa Müslümanlıkta Tanrı'ya olan inancın mutlak olduğunu ve her şeyden önde geldiği, İslam dinine göre, koşullar gerektirirse akıl ve mantığın bir yana bırakılmasının mümkün olduğunu ileri sürdü. XVI. Benedictus konuşmasının bu bölümünde İslam dininin akıl ve mantığı yeterince önemsememesine örnek olarak tarihte çeşitli milletlerin Müslümanlar tarafından zor kullanılarak Müslümanlaştırılmasını gösterdi. Papa, kendi sözleri olmadığını açıkça belirttikten sonra Bizans İmparatoru II. Manuil'in aşağıdaki sözlerini dinleyicilere okudu: Papa'nın sözlerinden sonra Türk basınında Hristiyanlık dininin zor yoluyla dini yayması konusunda çok sayıda örnekler verildi. Din adına terörizmi uygulayan ilk kişinin, "Haçlı Sefer kahramanı", Fransız şövalyesi Reynaud de Chatillion olduğu belirtildi. "İspanyol Fatihi" Hernan Cortes'in, Papalık'ın onayıyla, 16. yüzyılda Güney Amerika