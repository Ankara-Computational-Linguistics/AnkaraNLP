öğreniyorlardı, kısaca ekipte kimse bir an bile boş durmuyordu. 1999 Mayıs ayına gelindiğinde filmin gösterime girmesine sadece 19 gün kala Industrial Light and Magic firması elindeki son Sebulba ve Jar Jar animasyonlarını da filme kusursuzca ekleyerek filmi teslim ediyor, ve Amerika için o büyük gün geliyordu 19 Mayıs 1999'da film gösterime giriyor ve her zaman alışıldığı gibi hasılat rekorlarını kırarak bir kez daha halkın sevgilisi oluyordu. Her efsanenin bir başlangıcı vardı ve bu kez Efsanenin başlangıcı efsaneyi sürdürüyordu.Filmin vizyona çıktığı günlerde ise Episode II için ön çalışmalar başlıyordu. Phantom Menace / Gizli Tehlike, 16 yıldır beklenen bir yapım olmasına rağmen eleştirmenlerden hayli kötü notlar aldı. Eleştirilerin büyük bir kısmı, Natalie Portman'ın kötü oyunculuğu, ve her şeyden önemlisi Jar Jar Binks karakteri ile alakalıydı. Jar Jar Binks karakterinin ahmaklığı, sakarlığı ve saflığı serinin hayranları tarafından tamamen satış amaçlı olarak yorumlandı ve bir hayli tepki aldı. Bir başka eleştiri noktası ise George Lucas'ın yönetmenlik yetenekleri ile alakalı idi. Birçok hayran Lucas'ın beşinci Yıldız Savaşları filmindeki gibi yönetmenlik bayrağını iki ve üçüncü bölümlerde devretmesi gerektiğini savundu. (Peter Jackson'ın Bölüm 2'yi yönetmesi için imza toplandı). Filmdeki övülen iki nokta Liam Neeson ve Ewan McGregor'un oyunculuklarıydı. StarWarsTurk.com Euterpe Euterpe ("evterpe" olarak okunur, ismi Yunanca "eu" yani "iyi" ve ismi "τέρπ-εω" yani "hoşnut etmek"ten gelir), Yunan mitolojisindeki müzlerden ("musalardan") yani ilham perilerinden biri. Eutere olarak da anılır. Müzik ve lirik şiirin ilham perisidir. Ayrıca eğlence, zevk ve flüt üflemenin ilham perisidir. Çoğunlukla flüt tutarken tasvir edilir. Mitolojideki bazı kaynaklara göre bir tür flüt olan "aulos"u o icat etmiştir. Yine de birçok mitografa göre "aulos'u icat eden Masyas'dır. Homeros'un İlyada'sına göre Strymon nehri tarafından gebe bırakılmış, Rhesus isminde bir oğlu olmuştur. Periler (nemfler) tarafından büyütülen Rhesus, Troyada Diomedes tarafından öldürülmüştür. Kılıç balığı Kılıç balığı ("Xiphias gladius"), Xiphiidae familyasından üst çenesi kılıç gibi uzamış yırtıcı bir balık türü. Kılıç balıkları; vücut kaslarından gelen ısının gözlerine aktarıldığı özel bir ısıtma sistemine sahiplerdir. Bu ısıtıcı sistem balığın, gözlerinin görme işlevi için gerekli ısıyı sağlar. Kılıç balıkları bu sayede denizin 600 m dibinde, sıcaklığın 5 dereceye kadar düştüğü yerlerde bile mürekkep balıklarını kovalayabilirler. Görme olayı bir dizi kimyasal olaylar sonucunda gerçekleşir. Hava serinledikçe kimyasal reaksiyonlar daha uzun zaman alır. Bu nedenle soğukkanlılar sınıfına giren canlılar, eğer hızlı hareket eden nesneleri görmek istiyorlarsa kendilerini ısıtmak durumundadırlar. Bu nedenle, son derece soğuk derin deniz sularındaki kılıçbalıklarının avlanamaması gerekir. Oysa kılıç balıkları denizin 600 m dibinde, sıcaklığın 5 dereceye kadar düştüğü yerlerde bile mürekkep balıklarını kovalayabilirler. Saatte 60 km. hızla yüzen avlarını takip edebilmek için kılıç balığının gözlerinin sıcaklığını 20-25 derecede tutması gerekmektedir. Saatte 120 km hızla yüzebilir ve okyanusların en hızlı balıklarından biridir. Sanayileşme öncesi İzmit Körfezi'nde rastlanırdı. Kleio Kleio veya Clio (Yunanca: Κλειώ). Yunan mitolojisindeki müzlerden ("musalar"dan) yani ilham perilerinden biri. Tarihi olayları konu alan şiirlerin ilham perisidir. Fenike alfabesini Yunanistan'a getirdiğine inanılır. Makedonya kralı Pierus'dan, Hyacinth isminde bir oğlu olmuştur. Mitolojideki bazı kaynaklara göre Hymenaios'un da annesidir. Çoğunlukla bir parşömen tomarı veya tabletlerle resmedilmiştir. Terpsikhore Terpsikhore ("dans etmenin zevki") veya "Terpsichore", Yunan mitolojisindeki müzlerden ("musalardan") yani ilham perilerinden biri. Dansın ilham perisidir. Daha sonraları müziğin ve lirik şiirin ilham perisi olarak da anıldığı olmuştur. Nehir-tanrısı Achelous'tan Sirenler'in annesi olduğuna dair iddialar vardır. Genellikle otururken, elinde bir lir ile resmedilir. Thalia (anlam ayrımı) Urania Urania ("cennet gibi, cennetsel") Yunan mitolojisindeki müzlerden ("musalardan") yani ilham perilerinden biri. Gökbilim ve astrolojinin ilham perisidir. Nadiren Apollon'dan Linus'un annesi olduÄŸu iddia edilir. Çoğunlukla sol elinde bir yerküre figürü ile resmedilir. Ayrıca çoğunlukla gözleri göğe bakar ve giydiği pelerinin, elbisenin üstünde yıldız motifleri vardır. Çalören, Şereflikoçhisar Çalören, Ankara ilinin Şereflikoçhisar ilçesine bağlı bir mahalledir. Tarihte "Mezgit" olarak adlandırılan yerleşimin adı 1961 yılında Çalören olarak değiştirilmiştir. Çalören, 1972 yılında belediye olmuştur. Çalören Belediyesi 6360 Sayılı Kanunla kapatılmıştır. Ankara il merkezine 190 km, Şereflikoçhisar ilçesine 24 km uzaklıktadır. Beyyine Suresi Beyyine Suresi "(Arapça:" سورة البينة ,")", Kur'an'ın 98. suresidir. Sure 8 ayetten oluşur. Medine'de indirildiğine inanılan sure ismini "açık delil" manasına gelen ve ilk ayette geçen "el-beyyine" kelimesinden almıştır. Surede inkarcıların durumundan, Allah'a inanıp kulluk görevini yerine getirenlerin ebedi cennette kalacaklarından bahseder. Adana kebabÄ± Adana kebabı, Adana'ya özgü, "zırh" adı verilen, satıra benzer bir bıçak ile elde kıyılan parça etten yapılan Türk mutfağında bir kebap çeşidi. Adana kebabını diğer kebaplardan ayıran en belirgin özellik kullanılan ettir. Et, doğal ortamda ve kendine has bir floraya sahip bölge yaylalarında yetiştirilmiş erkek koyunlardan elde edilmiş olmalıdır. Üretim tekniği ve ustalık da ürüne önemli ölçüde farklılık katar. Karışım hazırlanırken kullanılan malzemeler kırmızı pul biber, kuyruk yağıdır. Adana Kebabı'nın servisi, tamamlayıcı unsurlar olan yeşillik, sumaklı soğan salatası ve salatayla yapılmalıdır. Dana eti ile kesinlikle yapılmaz. Sadece kuzu eti, kuzu kuyruk yağı, pul biber ve tuz ile yapılır.Mevsiminde ise pul biber elde edilen ve yörede kök biber denilen kırmızı biber,taze olarak minik küpler halinde doğranıp eklenir. Bunların dışında hiçbir baharat konulmaz. Yaylalarda doğal ortamda yetiştirilmiş, en az bir yaşındaki erkek koyundan elde edilen et, yağ, sinir, damar ve zarlarından ayrılır. Ayıklanan et parçalar halinde bir gün dinlendirilir. Dinlenmiş et zırh tabir edilen ve iki elle kullanılan keskin bıçakla kıyılır. Kıyılmış et miktarının % 30'u kadar kuyruk yağı zırh ile ayrıca kıyılır. Kıyılmış et ile kıyılmış kuyruk yağı,kırmızı pul biber ve tuz ilave edilerek yoğrulur. Karışım Adana kebabının ana unsurunu oluşturur. Yoğrulmuş karışım ikinci kez zırh ile kıyılır. En az 4-5 saat buzdolabında dinlendirilir. Hazırlanan karışım, 0,5 cm kalınlığında, 3 cm eninde 90–120 cm uzunluğunda şişlere sıvanır gibi saplanır. Şişlendikten sonra 1 saat kadar şişte dinlendirilir. Bu dinlendirme el suyunun etten akması içindir. Saplama esnasında el suya batırılıp şiş üzerindeki et sıvazlanır. Bu işlem etin şişten dökülmemesi için yapılır. Elde kalan su az olmalıdır, çok olursa et haşlanır, kebabın tadı bozulur. Bir kişilik Adana kebabı 180 gramdır. Bir buçuk tabir edilen Adana Kebabı’nın eti ise 270-280 gramdan az olamaz. Adana kebabı alevsiz, durgun, korlu meşe kömürü ateşinde pişirilir. Pişirme derecesi etin kırmızıdan koyu kahverengine dönmesine kadar devam eder. Pişirme sırasında şişler sık sık çevrilir. Yağı pide ekmekle alınır. Bu işlem yapılmazsa yağ ateşe düşerek alevlenir ve kalitenin bozulmasına neden olur. Adana kebabı coğrafi tescilli olup üretimi için Adana Ticaret Odası'ndan izin alınmalıdır. Tipik bir servis Adana kebabı porsiyonu; kömürde pişmiş etin yanında közlenmiş domates ve biber, mevsim salata, nane-maydanoz-süs biberi-limon tabağı, soğan salatası ve ezme ile gelir. Yöresel bir içecek olan şalgam suyu, ayran veya rakı ile tüketilir. Adana'ya özgü olsa da tüm Türkiye'de kebapçıların menülerinde yer alır. Hip hop Hip hop 1970'li yılların sonunda Amerika'da kötü koşullarda ve azınlık olarak yaşayan siyahilerin gündemden uzaklaşmak ve eğlenmek için oluşturduğu bir kültür ve yaşam tarzıdır. Bu kültür Rap müziği, Graffiti sanatı, Breakdansını ve DJ'liği içerir. Hip hop kültürünün doğmasında Blues, Funk, Soul ve Jazz müziğinin etkisi oldukça büyüktür. 1970'lerin başında New York'un siyah gettolarında doğan Hip hop kültürünün müziğidir. Rap "Rhytm And Poem" ("Ritim ve Şiir" ya da "Ritmik Şiir") veya "Rhytmic African Poetry" (Ritmik Afrika Şiiri) sözcüklerinin kısaltması olarak bilinse de aslında Rap, İngilizce'de "ağır eleştiri" demektir ve "and" kelimesi kısaltmalarda asla "a" harfiyle sembolize edilmez (&,n,N) [Rock n Roll, R&B, P&G]. Rap, müziğin tempo ve ritmine uyarlanıp beat eşliğinde söylendiği sokak tarzı ve sert sözlerin ağır bastığı hip hop kültürünün içindeki başlıca dört elementten biridir. "Sokak dansı" olarak da bilinen hip hop kültürüne ait dans türü. Kız break dansçılara b-girl, erkeklere b-boy denir. Sprey boyalarla duvarlara, trenlere ve özellikle sokaklarda çizilen resim ve yazılardır. Türkiye'de İstanbul/Kadıköy'de sık olarak görülen bu tarz son zamanlarda İzmir'in Karşıyaka ve Ankara'nın Yenimahalle ilçelerinde yer almaktadır. Açılımı Disk Jokey. Müzik akışını kontrol eden, parça seçiminde ve parçalar arası geçişlerde uyum sağlamakla görevli kişi. Verse: Parçanın bir bölümü Flow: Sözler okunurken kafiyeli olan yerleri aynı ritimle okumaktır. Flex: Sanatçının sözleri olabildiğince hızlı bir şekilde okuduğu yerlerdir. Flex atmak da denir. Zincirleme nükleer reaksiyon Radyoaktif elementlerin kararlı bir element oluşturması işlemi sırasında bunlar birkaç sayıda farklı reaksiyona (tepkimeye) uğrayabilirler. Nükleer fisyon (bölünme) böyle bir reaksiyondur. Atom sayısı 90 'dan büyük olan elementler fisyona uğrayabilirler. Uranyum böyle bir elementtir. Nükleer fisyonda, bir atomun çekirdeği parçalanabilir. Uranyum -235 bir nötron bombardımına tutulursa, çekirdeği eşit olmayan iki çekirdeğe ayrılabilir. Şayet uranyum - 236 teşkil eden bir nötron kazanılırsa, çekirdek parçalanacaktır. Uranyum - 236 çok farklı fisyon ürünleri meydana getirmek üzere parçalanabilir. Bir reaksiyonda, baryum - 144 ve kripton - 90 oluşur. İki nötron da serbest bırakılır. Bu olayın reaksiyonu şöyle yazılabilir: Uranyum atomlarının bölünmesi bir zincirleme reaksiyonla sonuçlanabilir. Nükleer bir zincirleme reaksiyon bir seri hızlı nükleer bölünmelerdir. Küçük bir uranyum nümunesi, milyarlarca atom bulundurur. Bir uranyum - 235 çekirdeği bir nötronla parçalanırsa, iki nötron salınır. Bu iki nötron iki tane daha uranyum çekirdeğini parçalamakta kullanılır. Her çekirdek iki tane daha nötron çıkarır. Bu nötronlar, dört adet çekirdek tarafından yakalanırlar ve bunların parçalanmasına yol açarlar. Çekirdeklerin bölünmesi ve nötronların salınması bir zincirleme reaksiyona sebep olur. Buna zincirleme çekirdek tepkimesi (reaksiyonu) denir. Bir zincirleme reaksiyonda, her saniyede milyarlarca fisyon reaksiyonları oluşabilir. Ã‡apraz kafiye Dörder mısralı bendlerle kurulan nazım şeklidir. Her dörtlüğün tek sayılı dizeleri ile çift sayılı dizeleri kendi aralarında kafiyelidir. Dörtlük sayısı sınırlı değildir. Her tür konuya uygun olduğu için çok kullanılır. Çaprazlama da denir. Ã–rnek -a-Hâfız’ın kabri olan bahçede bir gül varmış -b-Yeniden her gün açarmış kanayan rengiyle -a-Gece, bülbül ağaran vakte kadar ağlarmış -b-Eski Şîrâz'ı hayâl ettiren âhengiyle Yahya Kemal Beyatlı (Rindlerin Ölümü) Ã‡aprazlama Çaprazlama, şu anlamlara gelebilmektedir: Laminitis Laminitis, arpalama ya da furbür. Kaba yem-kesif yem dengesi bozukluğu ile ortaya çıkan topallık ile kendini gösteren bir problemdir. İnek ayakta durmakta rahatsızlık çeker, verim düşüklüğü ortaya çıkar. Daha çok işkembede oluşan aşırı histaminin kan dolaşımıyla ayaklara gitmesi sonucu meydana gelir. Karaciğer apsesi de kaba ve kesif yem oranının bozukluğu ile ilgili olarak, işkembede oluşan asitin işkembeyi zedelemesi sonucunda mikropların kan dolaşımına girmesiyle ortaya çıkan problemlerdir. Kan dolaşımına giren bakteriler vena porta yoluyla Karaciğere ulaşarak karaciğer apselerine ve ilerlemiş olaylarda ise karaciğer fonksiyonlarının bozulmasına sebep olurlar. Süt yağı oranının düşmesi ile karşı karşıya kalındığında yine asidoz yönünden bir inceleme yapılmalıdır. Kaba-Kesif yem oranı gözden geçirilmeli, ayak problemi olup olmadığına dikkat edilmelidir. Çok ince kıyılmış kaba yemler süt yağı oranının düşmesine sebep olabilir. Böyle bir problemde rasyonun kuru maddesinin binde beşi kadar sodyum bikarbonatın yeme ilavesi yararlı olur. Kuru dönem hayvanlarda iç ve dış parazit mücadelesi için en uygun dönemdir. Yeme katılarak ya da enjeksiyon tarzında A.D.E vitaminleri ile kuru dönemdeki inekleri desteklemek gerekir. Doğumdan 3 hafta önce uygulanan Selenyum ve vitamin E enjeksiyonları ya da bunların yeme katılmaları sonun atılamaması olaylarını önler. Kurudaki inekler temiz rahat bir ortamda bulundurulmalı ve hareket edebilmelidirler. Aşırı sıcaklıkla ilgili tedbirler mutlaka alınmalıdır. Şişman inek sendromu Şişman inek sendromu, gebelikte çok beslenen ineklerde görülür. Doğumdan sonra iştah kaybı ve hızlı zayıflama ile ortaya çıkar. Nabız ve solunum hızlanır, inek yatar, kalkamaz. Bu belirtilerin ardından bir hafta içinde koma hali ve ölüm gözlenir. Destek tedavisi için propilen glikol ve sıvı elektrolitler denense de, genellikle tedavi başarılı olmaz. Önlemek için kuru dönemde ineklerin yağlandırılmaması gerekir. Kuru dönem boyunca mısır silajından uzak durmak yararlı olur. DelÃ¢let (edebiyat) Söz ile anlam arasındaki bağlantıya delâlet denir. Bir sözcüğün okunduğu ya da söylendiği zaman beyinde canlandırdığı anlamdır. İki başlıkta incelenir: Kuru dönem Kuru dönem, ineklere sağlanması gereken bir hazırlık dönemi olup, sağım doğuma 45-60 gün kala durdurulur. Bunu takiben 2-3 hafta iyi kaliteli kaba yemler verilir. Kesif yem verilmez. Ancak doğuma en az 2-3 hafta kala tekrar bir miktar kesif yem verilmeye başlanmalıdır. Gebe ineklere bu dönemde septisemi aşıları, Se ve E vitamini enjeksiyonları ile A,D,Evitamini enjeksiyonları yapılmalıdır. Kuru dönemin ikinci yarısında kesif yeme geçilmezse ve kaba yem sadece saman ise doğumdan sonra ketozis, süt humması, hızlı zayıflama ve kızgınlığın gecikmesi gibi problemlerden biri veya birkaçıyla karşılaşmak adeta kaçınılmaz hale gelir. Gossypol Gossypol (COHO), pamuk bitkisinin tohum, yaprak, dal ve kÃ¶klerinde bulunan polifenolik bir pigment. Toksik bir bileşik olup, kalp, solunum, üreme sistemiyle karaciğerde lezyonlara yol açar.Serbest gossypol toksik] olduğu halde, bağlı formda olanı değildir. Pamuk tohumunun ısıl işleme tabi tutulması gossypol'ün bağlı forma geçirilmesi içindir.Bu esnada gossypol'ün form grubu ile lisin ve arginin'in serbest amino grubu veya sistein'in tiyol grubu etkileşerek gossypol'ü bağlamaktadır. Böylece serbest gossypolün düzeyi % 0.04 altına düşmekte ve oluşan konjüge bileşikler çözünmez, sindirilemez, polimerize ürünlere dönüşür. Proteinler bağlanır, lisin ve arginin gibi amino asidlerin yarayışlığı düşer. Tavuklarda yem tüketimi ve yumurta veriminde düşmeye ve yumurta sarısı'ında renk bozukluğuna neden olur. Yumurta akında da pembeleşme görülür. Önlemler olarak, pamuk tohumu ısıl işleme tabi tutulurken aşırı ısıdan kaçınmalıdır.Gossypolü bağlamak için 2: l oranında yeme demir sülfat (FeSO) katılır. Yeme metal tuzlarının (demir sülfat) ilavesi gossypol'ün bu olumsuz etkisini giderebilir. Yeme gossypol ile orantılı olarak 2:1 veya 3:1 oranlarında demir katılması karaciğer gossypol düzeyini düşürmekte ve yumurta sarışındaki renk bozukluğu giderilerek, gossypol toksisitesinin önemli ölçüde önüne geçilebilmektedir. Hayvan beslemede anti besleme faktÃ¶rleri Bitkiler aleminde çoğu bitki, besin madde depolarını dış zararlılara karşı korumaya yarayan kimyasal bileşikleri sentezleyebilme yeteneğine sahiptir. Bu bileşikler, hayvanlar veya insanlar tarafından tüketildikleri zaman oldukça zararlı veya ölümcül sonuçlar doğurabilir. Bunlar arasında proteaz inhibitörleri, goitrojenler, alkaloidler, okzalatlar ve fitatlar sayılabilir. Bu bileşikler bunları tüketen hayvanlarda büyümede gerilemeye yol açtıkları gibi, sindirim sistemi başta olmak üzere çeşitli vücut fonksiyonlarında da ciddi aksamalara yol açabilirler. Tanenler genellikle bitkilerin kök, odun, kabuk, yaprak ve meyvelerinde bulunur; tanik asit olarak da bilinir. Tanenler polifenolik bileşikler olup, kolza, bakla ve sorgum gibi bitkilerden elde edilen, açık sarı-kahverengi toz, pul ya da süngersi bir kütle halindeki biçimsiz (amorf) maddelere verilen addır. Saponinler, baklagiller ile fasulye ve kimi baharat tohumlarındaki şekerli steroidal veya triterpen bileşiklerdir. Bunların bitkileri fungal, bakteriyel ve böcek saldırılarına karşı korudukları sanılmaktadır. Saponinler sindirim ve metabolizmada rol alan enzimleri inhibe ederler, Zn ile çözünmez formda kompleks meydana getirerek sindirimi olumsuz yönde etkilerler. Gossypol, pamuk bitkisinin tohum, yaprak, dal ve köklerinde bulunan polifenolik bir pigmenttir. Toksik bir bileşik olup, kalp, solunum, üreme sistemiyle karaciğerde lezyonlara yol açar. Serbest gossypol toksik olduğu halde, bağlı formda olanı değildir. Pamuk tohumunun ısıl işleme tabi tutulması gossypol'ün bağlı forma geçirilmesi içindir. Anevrizma Anevrizma, kan damarlarının duvarında oluşan baloncuk şeklindeki patolojik genişlemeleri tarif eden genel tıbbi tanımlamadır. Beyin atardamarları (Willis poligonu) ve aort, anevrizmaların en sık yerleştiği bölgelerdir. Anevrizmalar biçimlerine, bulundukları bölgelere, duvar yapılarına veya boyutlarına göre sınıflandırılabilirler. Anevrizmalar, toplardamarlara kıyasla atardamarlarda çok daha sık görülür. Anevrizmalar, zayıf duvar yapıları nedeni ile patlayarak ölümcül kanamalara neden olabilirler. Beyin anevrizmaları genellikle patlama öncesi belirti vermezler, ancak patladıkları takdirde şiddetli baş ağrısı görülebilir. Aort anevrizmaları ise genellikle belirtisizdir. Tütün ve alkol kullanımı, obezite, diyabet, yüksek tansiyon ve kolestrol, anevrizmalar için temel risk faktörleridir. Anevrizma tedavisi, aktif gözlem ve yüksek tansiyon kontrolüyle veya anevrizma içine kan girişinin cerrahi olarak engellenmesiyle gerçekleştirilmektedir. Anevrizmalar, morfolojilerine göre saküler ve fusiform olarak sınıflandırılırlar. Damar duvarının belirli bir noktasından çıkıp, nispeten yuvarlak bir şekle sahip anevrizmalara, saküler anevrizma adı verilir. Damar duvarında “iğ” şeklinde bir genişleme şeklinde olan anevrizmalar, fusiform anevrizmalar olarak tanımlanır. Ayrıca, anevrizmalar, duvar yapılarına göre “gerçek anevrizmalar” ve “yalancı (psödo) anevrizmalar” olarak sınıflandırılırlar. Bir gerçek anevrizmanın duvar yapısı, normal atardamar duvarını oluşturan tüm tabakaları (intima, media ve adventisya) içerir. Yalancı veya psödo anevrizmalar, damar duvarında oluşan yırtılma sonucu oluşur ve yalancı anevrizma duvarında damarsal tabakaların tümü bulunmaz. Anevrizmalar ayrıca bulundukları bölgelere göre de sınıflandırılabilir. Beyin atardamarları ve aort damarı, anevrizmaların en sık yerleştiği bölgelerdir, ancak böbrek bölgesinde de anevrizmalar meydana gelebilir. Diyabet, obezite, hipertansiyon, tütün kullanımı, alkolizm, yüksek kolesterol, bakır eksikliği, yaşlanma ve üçüncül sifilis enfeksiyonları anevrizmalar için temel risk faktörleridir. Polikistik böbrek hastalığı tanısı almış hastalarda ve yakınlarında anevrizmaya bağlı subaraknoid kanama hikayesi olan kişilerde beyin anevrizma gelişme riski daha yüksektir. Beyin anevrizmalarının toplumda görülme sıklığı, %2-3’dür. Anevrizmalar, normal bir atardamara göre çok daha zayıf duvar yapısına sahip oldukları için, patlayarak hayatı tehdit eden ciddi kanamalara neden olabilirler. Beyin anevrizmalarının patlaması, beyin ile beyin zarı arasındaki boşluk (subaraknoid boşluk) içinde kanamaya neden olur . Bu tip beyin kanamaları ‘’subaraknoid kanama’’ olarak adlandırılır. Beyin anevrizmalarının büyük kısmı patlamadan önce belirti vermezler. Beyin atardamarında anevrizma gelişmiş olan hastaların önemli bir kısmında anevrizma teşhisi, anevrizmaya bağlı olmayan şikayetlerin araştırılması amacıyla yapılan manyetik rezonans görüntüleme (MR), bilgisayaralı tomografi (BT) gibi tetkiklerin sonucunda tesadüfi olarak bulunur. Bununla birlikte, özellikle büyük boyutlu anevrizmalar, baş ağrısı, göz arkasında ağrı hissi, bulantı-kusma, göz kapağında düşüklük, çift veya bulanık görme gibi şikayet ve bulgular oluşturabilir. Genel olarak daha önce kanamamış bir beyin anevrizmasının yıllık kanama riski % 1-2’dir. Anevrizmaya bağlı subaraknoid kanama geçiren hastalarda en sık görülen şikayet, ani başlayan şiddetli baş ağrısıdır. Suabaraknoid kanama geçirmiş olan hastaların büyük kısmı bu ağrıyı "O ana kadar yaşadıkları en şiddetli baş ağrısı" olarak tarif ederler. Subaraknoid kanama geçiren hastalarda, baş ağrısının yanında, bulantı-kusma, bilinç bulanıklğı veya bilinç kaybı, diğer sık görülen şikayet ve bulgulardır. Henüz kanamamış bir anevrizma teşhis edilen hastalarda tedavi kararı, hastanın yaşı, anevrizmanın oluşturduğu şikayetler, anevrizmanın morfolojisi (yapısı/görünümü), anevrizmanın yerleşim yeri, anevrizmanın boyutları ve hastaya özel diğer tıbbı şartlar göz önüne alınarak verilir. Anevrizma patlaması sonucu beyin kanaması gelişmiş hastalarda ise, eğer anevrizma tedavi edilmezse (kapatılmazsa), hastaların yaklaşık %35’inde ilk kanamadan sonra, 30 gün içinde anevrizma tekrar patlayarak ikinci bir beyin kanamasına neden olur. Bu nedenle anevrizmaya bağlı beyin kanaması geçiren hastalar, en kısa süre içinde tedavi edilmelidir. Anevrizma tedavisinin temel prensibi, anevrizma içine kan girişini engelleyerek (tekrar) patlama riskini ortadan kaldırmaktır. Beyin anevrizmalarının tedavisi açık cerrahi ve endovasküler tedavi (kapalı cerrahi) olacak şekilde iki farklı metotla yapılabilir. Açık cerrahi tedavi, uzman beyin cerrahları tarafından gerçekleştirilir. Açık cerrahi yöntemde kafatası açılarak anevrizmanın yerleştiği damar bulunup, damar ile anevrizma boynu arasına metal bir klip konularak anevrizma içine kan girişi engellenir. Endovasküler tedaviler, Nöroradyoloji uzmanları tarafından kafatası açılmadan, damar içinden uygulanan yöntemlerle gerçekleştirilir . Endovasküler anevrizma tedavisi, anjiografi cihazı kullanılarak, işlemin tüm aşamaları X ışını altında izlenip, yönlendirilirek gerçekleştirilir. Günümüzde, endovasküler yöntemler, anevrizma tedavisinde ilk seçenek haline gelmiştir. Endovasküler anevrizma tedavisinde, anevrizma içine çok ince çaplı kateterlerle ulaşılıp, anevrizma kesesi "Koil" adı verilen platinden yapılmış, çok yumuşak yapıda metal tellerle doldurulur. Bu işleme anevrizmanın ‘’koillenmesi’’ adı verilir. Anevrizma kesesi, koillerle tamamen doldurulup, anevrizma içine kan girişi engellenerek tedavi gerçekleştirilir. Abdominal aort anevrizması tedavisinde ameliyat yapılıp yapılmaması gerektiği anevrizmanın boyutu ve neden olduğu belirtilere bağlıdır. Anevrizmanın çapı erkeklerde 5.5 cm, kadınlarda 5 cm'yi geçtiği durumlarda genellikle cerrahi işlemler tavsiye edilmektedir. Yılda 1 cm'den hızlı büyüyen ve belirtilere yol açan anevrizmalar da ameliyat gerektirebilir. Açık cerrahi veya endovasküler aort tamiri (EVAR) ameliyat yöntemleri arasında bulunur. Açık ameliyata göre EVAR'da kısa vadede daha az ölüm riski vardır ve hastanede daha az yatmayı gerektirir; ancak EVAR her zaman seçenekler değildir. Uzun vadeli sonuç açısından ikisi arasında fark olmadığı gözlemlenmektedir. EVAR prosedürünün uygulanması ameliyatın tekrarlanma olasılığını artırmaktadır. AVM Turgay Åžeren Turgay Şeren (d. Türkay Sabit Şeren; 15 Mayıs 1932, Keçiören - 7 Temmuz 2016, İstanbul), Türk futbolcu, teknik direktör, futbol yorumcusu ve spor yöneticisidir. Kaleci pozisyonunda görev alan oyuncu, futbolculuk kariyerinin tamamını Galatasaray'da geçirmiştir. 1932 yılında doğan Şeren, altyapısında oynadığı Galatasaray'ın A takımındaki ilk maçına 1949-50 sezonunda çıktı. 1954-55, 1955-56 ve 1957-58 sezonlarında İstanbul Profesyonel Ligi; 1961-62 ve 1962-63 sezonlarında Millî Lig; 1962-63, 1963-64 ve 1965-66 sezonlarında Türkiye Kupası şampiyonlukları yaşadı. Kariyerinin tamamını geçirdiği Galatasaray'da 1966-67 sezonu sonuna kadar görev yaptı. Bu süreçte 369'u lig olmak üzere 405 resmî maça çıktı. Futbolculuk kariyerini sonlandırdığında, resmî maçlar göz önüne alındığında kulüp tarihinin en çok maça çıkan oyuncusu olan Şeren, sonralarını bu unvanını farklı oyunculara kaptırdı. 1950 ile 1952 yılları arasında Türkiye 21 yaş altı millî takımında, 1950 ile 1966 yılları arasında ise Türkiye A millî takımında oynadı. 1951'de Berlin'de Batı Almanya'ya karşı yapılan ve Türkiye'nin 1-2 kazandığı maçta yaptığı kurtarışlar neticesinde "Berlin Panteri" lakabı ile anılmaya başladı. Ülkenin katıldığı ilk FIFA Dünya Kupası olan 1954 FIFA Dünya Kupası'nda, takımın birinci kalecisi olarak mücadele etti. A millî takım formasıyla 46 maçta görev aldı. Futbolculuk kariyerini sonlandırdığında, Lefter Küçükandonyadis ile birlikte en çok A millî olan oyuncu konumunda olsa da, günümüzde bu iki oyuncu bu alanda 24. sırada bulunmaktadır. Türkiye A millî takımı formasıyla 35 kez kaptan olarak sahaya çıkan Şeren, bu alanda birinci konumdadır. Futbolculuğu bırakmasının ardından teknik direktörlük ve futbol yazarlığı kariyerine başladı. 1968-69 sezonu başında Mersin İdman Yurdu'nun teknik direktörlüğüne geldi. 1969-70 sezonunda Vefa, 1970-71 sezonunda Samsunspor, 1971-1973 yılları arasında yeniden Mersin İdman Yurdu, 1974'te yeniden Vefa ve son olarak 1979-80 sezonunda Galatasaray'ı çalıştırdı. Bir dönem ise televizyonda yayınlanan futbol programlarında yorumculuk yapan Şeren, 1993-2013 yılları arasında Türkiye Profesyonel Futbolcular Derneğinin başkanlığını da yaptı. 7 Temmuz 2016'da İstanbul'da hayatını kaybetti. 15 Mayıs 1932 tarihinde, o dönem Ankara'nın Altındağ ilçesine bağlı bir mahalle olan Keçiören'de, Mustafa Kemal Atatürk'ün özel kalem müdür muavinlerinden Sabit Şevki Şeren ile öğretmenlik yapan Münevver Şeren'in ikinci erkek çocuğu olarak doğdu. İsmi, Atatürk tarafından Türkay olarak konuldu. İlkokul dördüncü sınıfa kadar Çorlu'da okudu. İstanbul'daki Galatasaray Lisesi'ndeki parasız yatılı sınavlarını kazanmasının ardından eğitimine parasız yatılı olarak devam ederken annesi de Çorlu'da yaşayan anne ve babasının yanında öğretmenlik hayatını sürdürmekteydi. Lise üçüncü sınıfında öğrenim gördüğü sırada babası vefat etti. Lise hayatında gerek öğretmenleri gerekse arkadaşlarının adını Turgay diye telaffuz etmesinin ardından Turgay adını kullanmaya başladı. 1952 yılında liseden mezun oldu. Liseden mezun olmasının hemen ardından, İstanbul Futbol Ligi'nde mücadele eden Galatasaray'da futbolculuk kariyerine başladı. Lisedeyken forvet pozisyonunda futbol oynayan Şeren, Galatasaray teknik direktörü Peter Molloy'un yönlendirmesiyle kaleci pozisyonuna geçti. 30 Ekim 1949'da, Vefa ile oynanan ve takımının 1-0 kazandığı İstanbul Ligi karşılaşmasında ilk kez A takım formasıyla bir lig maçına çıktı. 6 Kasım 1949'daki 1-0 kaybettikleri Fenerbahçe maçında ilk derbisine çıktı. Bu maç, aynı zamanda Şeren'in Galatasaray'da oynadığı resmî maçlarda yediği ilk goldü. İstanbul Futbol Ligi'nin 1949-50 sezonunda 9 maça çıkarken kalesinde 7 gol görürken takımı Galatasaray ligi 3. sırada tamamladı ve Millî Eğitim Kupası'nda oynamaya hak kazandı. Takımının bu organizasyonda oynadığı 14 maçın 13'ünde koruduğu kalede 5 gol gördü. Şeren, sakatlığı sebebiyle 23 Nisan'daki Fenerbahçe maçında oynayamamıştı. Ligde en az gol yiyen takım olan Galatasaray, ligi Fenerbahçe'nin ardından ikinci sırada tamamladı. Şeren, sezonu toplamda 22 lig maçıyla tamamladı ve bu maçlarda toplam 11 gol yerken 11 maçta kalesinde gol görmedi. 30 Eylül 1950'de, Kasımpaşa karşısında oynadıkları ve 2-0 kazandıkları maçta yer alarak 1950-51 sezonundaki ilk resmî maçına çıktı. 5 Kasım'daki Vefa deplasmanında rakip takımdan gelen beş gole engel olamadı ve maç 5-1'lik Vefa galibiyetiyle sona erdi. 17 Şubat 1951'de Beşiktaş ile oynanan hazırlık karşılaşmasında yaşadığı sakatlık sonrasında iki lig maçında oynayamadı. 3-0 kazandıkları 18 Mart'taki Vefa maçıyla sahalara dönen Şeren, takımının geri kalan tüm lig maçlarında görev aldı. Sezonu 12 lig maçıyla tamamlarken kalesinde toplam 12 gol gördü. Bu maçların yarısında kalesini gole kapatmıştı. 1951-52 sezonu öncesindeki Eylül ayında, kulübün futbol şube sorumlusu Mehmet Leblebi ile yaşadığı anlaşmazlıklar sebebiyle kulüpten ayrılmak istediğini açıklasa da kulüp yönetimiyle yaptığı görüşmeler sonrasında kararını değiştirerek kulüpte kaldı. 1952 yılında ilk kez düzenlenen İstanbul Profesyonel Ligi öncesinde ligdeki takımların bazı oyuncuları profesyonelliğe geçerken Şeren amatör olarak kalmayı tercih eden futbolcular arasındaydı. 5 Ocak 1952'de oynanan ve 0-2 kazandıkları Kasımpaşa maçıyla birlikte sezonun ilk resmî maçına çıktı. Takımın en son profesyonel olan oyuncusu olan Şeren, Millî Eğitim Bakanlığının Ocak ayında yayımladığı genelge gereğince, lise öğrencisi olduğundan sezonu amatör olarak tamamladı. 30 Mart'taki 0-0'lık Beşiktaş ile 1 Mayıs'taki 0-0'lık Beykoz maçları arasındaki beş maç boyunca kalesini gole kapatan Şeren, takımının ligde oynadığı 14 maçın tamamında görev aldı. Bu maçlarda 9 gol yiyen Galatasaray ligin en az gol yiyen takımı olurken 7 maçı gol yemeden geçirdi. 1952-53 sezonuna, 27 Eylül 1952'deki 0-1 kazandıkları Emniyet maçıyla başladı. Antrenmanlarda gösterdiği kurallara aykırı hareketleri sebebiyle 4 Ekim'deki 4-2 kaybettikleri İstanbulspor karşılaşmasının kadrosuna alınmadı. 2-0 sonuçlanan 12 Ekim'deki Beykoz ile 18 Ekim'deki Adalet maçlarını da kalesinde gol görmeden tamamladı. 29 Ekim Cumhuriyet Bayramı dolayısıyla 31 Ekim-2 Kasım günleri arasında Ankara 19 Mayıs Stadyumu'nda gerçekleştirilen; Ankara, İstanbul ve İzmir karmalarının birbirleriyle birer maç yaptığı ve Ankara karmasının kazandığı Cumhuriyet Kupası'nda İstanbul karmasında yer aldı. Sezon boyunca Galatasaray'ın ligde oynadığı 18 maçın 16'sında forma şansı bulan Turgay bu maçlarda kalesinde 12 gol görürken 8 maçı gol yemeden tamamladı. Fenerbahçe'den transfer teklifleri almasına rağmen 1953 Temmuz'unda, kulübüyle beş yıllık profesyonel sözleşme imzaladı. Bu sözleşmeyle birlikte ₺5.000 prim ile ₺500 maaş alacaktı. 18 Ekim 1953'te, yeni sezonun ilk lig maçına Kasımpaşa karşısında çıktı. Maç, 0-1'lik Galatasaray galibiyetiyle sona erdi. 1954 FIFA Dünya Kupası'na katılan millî takım oyuncularıyla birlikte turnuvanın düzenleneceği İsviçre'ye hareket ettiğinden takımının 16 Haziran'da Beyoğluspor ile oynadığı ve 1-2 kazandığı maçta oynama şansı elde edemedi. 14 lig maçında görev aldığı 1953-54 sezonunda kalesinde 19 gol gördü. Maç başına kalesinde gördüğü gol oranı 1,36 olurken bu oran kariyerinde ilk kez 1'in üstüne çıkmıştı. 30 Ekim'de, 6-0 kazandıkları Beyoğluspor mücadelesinde 1954-55 sezonunun ilk lig maçına çıktı. Bu sezon 15 maç boyunca Galatasaray kalesini koruyan Şeren, kalesinde toplam 7 gol görürken Şeren'in oynamadığı üç lig maçında takım 6 gol yemişti. Sezon sonunda ise takımıyla birlikte İstanbul Profesyonel Ligi şampiyonluğuna ulaşan Şeren, futbolculuk kariyerinin ilk kupasını bu sezon kazandı. Sezonun sona ermesinin ardından, ligin ilk beş sırasındaki takımın mücadele ettiği Atatürk Kupası'na katılan Galatasaray'ın kalesini iki maçta korudu. Bu maçlarda kalesinde 5 gol görürken takımı ise turnuvayı dördüncü sırada tamamlamıştı. 9 Ekim 1955'teki 3-0 kazandıkları İstanbulspor maçıyla birlikte 1955-56 sezonuna başlayan Şeren, sezon boyunca oynadığı 15 lig maçında kalesinde 16 gol gördü ve 7 maçı gol yemeden tamamladı. Sezon sonunda ise Galatasaray formasıyla ikinci İstanbul Profesyonel Ligi şampiyonluğunu yaşadı. Son sezonu şampiyon tamamlamasından ötürü Şampiyon Kulüpler Kupası'nda oynamaya hak kazanan Galatasaray, birinci turundan katıldığı turnuvadaki ilk maçını 26 Ağustos 1956 tarihinde, Romanya ekibi Dinamo București ile oynadı. Takımın Avrupa kupalarındaki ilk maçı olma niteliği taşıyan ve Dinamo București'nin 3-1'lik üstünlüğüyle sona eren maçta Şeren de görev almıştı. Sezonun ilk lig maçı olan 19 Eylül'deki 5-2 kazandıkları Emniyet maçında görev aldı. Galatasaray, Şeren'in de görev yaptığı 30 Eylül'de Dinamo București ile oynanan rövanş maçını 2-1 kazanmasına karşın turnuvaya veda etti. Bu galibiyet, aynı zamanda takımın Avrupa kupaları tarihindeki ilk galibiyetiydi. İstanbul Profesyonel Ligi'nde takımının oynadığı 18 maçın tamamında görev alan Şeren, bu maçlarda kalesinde 19 gol görürken 6 maçı gol yemeden tamamladı. Ligi ikinci sırada bitiren Galatasaray, diğer taraftan da Avrupa kupalarına katılacak takımı belirlemek amacıyla Ankara'dan 12, İstanbul ve İzmir'den onar takımın katıldığı Federasyon Kupası'nda mücadele etti. Elemeleri geçerek final grubuna yükselen ve bu grubu ikinci sırada tamamlayan Galatasaray'ın oynadığı 12 maçta da görev alan Şeren, bu maçlarda 9 gol yemiş ve 5 maçı gol yemeden bitirmişti. 31 Ağustos 1957'de, 1-2 kazandıkları Kasımpaşa maçında 1957-58 sezonununda ilk resmî maçına çıktı. Takımının 18 İstanbul Profesyonel Ligi maçının tamamında görev alırken kalesinde toplam 10 gol gördü. Bu sonuçla ligin en az gol yiyen takımı olan Galatasaray, sezonu da şampiyon olarak tamamladı. Şeren 10 maçı ise gol yemeden tamamlamıştı. Diğer yandan Federasyon Kupası'nda da mücadele eden ve organizasyonu ikinci sırada tamamlayan Galatasaray'ın 11 maçının 10'unda görev alan Şeren, bu maçlarda kalesinde 8 gol görmüş ve 5 maçı ise gol yemeden geçirmişti. İstanbul Profesyonel Ligi'nin son sezonu olan 1958-59 sezonundaki ilk maçına 31 Ağustos 1958'de, İstanbulspor karşısında çıktı. Bu maç 2-0'lık İstanbulspor galibiyetiyle sona ererken Şeren, bu maç sonrasında oynadığı 6 lig maçında kalesini gole kapadı. 2 Kasım günü Romanya ile oynanan millî maçta kaburgasında çatlak oluştu. Bu sakatlığın ardından futbolculuk kariyerini sonlandırma kararı alan Şeren, daha sonra bu kararından vazgeçti. Bir müddet sonra, 14 Kasım'da yapılan yapılan muayenede kaburgasında çatlak değil, kırık olduğu belirlendi. 25 Kasım günü, tedavi için Londra'ya gitti. 18 Aralık'ta Türkiye'ye dönse de lig maçlarında görev alamadı. Galatasaray ile sözleşmesi süren futbolcu, River Plate'te deneme amacıyla oynamak için 1 Şubat 1959 tarihinde Arjantin'e hareket etti. Galatasaray yöneticileri, River Plate'in Şeren'i transfer etmek istemesi durumunda ₺200.000 bonservis bedeli talep edecekleri yönünde açıklamada bulundu. Burada yapılan denemeler sonrasında kendisine $15.000 transfer bedeli, aylık $4.000 maaş, primler ve bir ev teklif edildi. Daha sonra bu teklifteki transfer ücreti $40.000'a yükseltildi. Üç hazırlık maçında River Plate forması giydi ve bu sayede Güney Amerika'da futbol oynayan ilk Türk oldu. River Plate ile 1 senelik sözleşme imzalasa da Galatasaray'ın bonservisini vermemesi üzerine İstanbul'a döndü. Galatasaray yöneticilerinin 9 Mart'ta yaptığı toplantıdan, Şeren'in kulübe ₺60.000 vermesi durumunda sözleşmesinin feshedileceği kararı çıktı. Sözleşme fesih bedelini fazla bulan River Plate, oyuncuya yaptığı teklifi geri çekerek transfer girişimini sonlandırdı. 11 Nisan'da, Demirspor karşısında alınan 1-2'lik mağlubiyette kariyerindeki ilk Millî Lig maçına çıktı. Ligde yer aldığı grubu birinci sırada tamamlayan Galatasaray, diğer grubun birincisi Fenerbahçe ile, ligin şampiyonunun belirlenmesi için iki ayaklı bir final oynadı. Şeren'in görev aldığı 10 Haziran'daki ilk maç 1-0'lık Galatasaray üstünlüğüyle sonuçlansa da, bel kemiğindeki çatlak sebebiyle oynayamadığı 14 Haziran'daki ikinci maçı 4-0 kazanan Fenerbahçe şampiyonluğa ulaşan taraf oldu. Kulüp yönetim kurulu tarafından yapılan toplantıda, Şeren'in sakatlığının maçta oynamasına engel olmamasına rağmen kendisinin bilinçli olarak maçta oynamadığı belirtildi. Bu tespitin ardından kendisinden takım kaptanlığı alındı ve oyuncuya ₺500 ceza verildi. Yaşanan gelişmelerin ardından kulüpten ayrılmak istediğini belirten Şeren'i kadrolarına katmak için Feriköy, Karagümrük ve Hollanda'nın Fortuna Sittard takımı tarafından başarısızlıkla sonuçlanan girişimlerde bulunuldu. Şeren'den alınan kaptanlık görevi yönetim kurulu tarafından Ergun Ercins'e verilse de 22 Ağustos 1959'da Karagümrük ile oynanan hazırlık maçında Ercins, kaptanlık görevini kendi isteğiyle Şeren'e devretti. Yönetim kurulu kararına karşı oyuncular tarafından yapılan bu eylem sonrasında bazı yönetim kurulu üyeleri görevinden istifa etti. Şeren, 1959-60 sezonundaki ilk lig maçına 26 Ağustos günü Beykoz karşısında çıktı. Maç 2-0'lık Galatasaray galibiyetiyle sonuçlandı. Ligdeki ilk beş maçta kalesini gole kapatan Şeren, takımının ligde oynadığı 38 maçın 34'ünde forma giydi. Bu maçlarda kalesinde 19 gol görmüş ve 17 maçı gol yemeden tamamlamıştı. 4 Temmuz 1960'ta, ₺60.000 karşılığında kulübüyle iki yıllık yeni bir sözleşme imzaladı. 3 Eylül günü Vefa karşısında 1960-61 sezonunun ilk lig maçına çıktı. Görev aldığı ilk üç lig maçını takımı 2-0'lık skorla kazandı. Ligde takımının oynadığı 38 maçın 33'ünde görev aldı. Bu maçlarda toplam 16 gol yiyen Şeren, 22 maçı ise gol yemeden tamamlamış ve Galatasaray ise ligi ikinci sırada bitirmişti. Ertesi sezon ise takımının 38 lig maçının 36'sında kaleyi korudu. Bu maçlarda kalesinde 16 gol gören Şeren, 22 maçta kalesini gole kapatmıştı. 7 Haziran 1962'deki 1-1'lik Beşiktaş maçında, kariyerinde oynadığı resmî maçlardaki ilk ve tek kırmızı kartını görerek oyundan ihraç edildi. Sezon sonunda kariyerindeki ilk Millî Lig şampiyonluğuna ulaştı. 12 Temmuz 1962'de, kulübüyle olan sözleşmesini iki yıllığına uzattı. Şampiyon Kulüpler Kupası 1. turunda, 9 Eylül 1962 günü oynanan ve 1-1 sonuçlanan Dinamo București deplasmanında Galatasaray kalesini korudu. 16 Eylül'deki 3-0 kazandıkları rövanş maçında da görev aldı. 22 Eylül'de, 0-1 kazandıkları Göztepe deplasmanında sezonun ilk lig maçına çıktı. Şampiyon Kulüpler Kupası'nın 2. turunda karşılaştığı Polonia Bytom'u da eleyen takım, çeyrek finalde İtalyan ekibi Milan'a iki maçta da yenildi ve turnuvaya veda etti. 13 Nisan 1963'teki 1-1 sonuçlanan Gençlerbirliği maçında iki kaburga kemiği kırıldı ve yaklaşık iki ay sahalardan uzak kaldı. 10 Haziran'da Demirspor ile oynanan Türkiye Kupası yarı finalinde, sakatlık sonrası ilk kez forma giydi. Sezon genelinde 35 resmî maça çıkan Şeren, kalesinde 33 gol gördü. 10 golde ise kalesini gole kapayan Şeren, sezon sonunda Millî Lig ve Türkiye Kupası şampiyonlukları yaşadı. 1963-64 sezonunun ilk maçına 8 Eylül 1963 tarihinde Feriköy karşısında çıktı. Takımının 2-1 kazandığı bu maçtan birkaç gün sonra, 11 Eylül günü Şampiyon Kulüpler Kupası'nın 1. turunda Macar temsilcisi Ferencvárosi'ye karşı forma giydi. Maç, 4-0'lık Galatasaray üstünlüğüyle sonuçlandı. 28'i ligde olmak üzere 39 resmî maçla sezonu tamamlayan Şeren, bu maçlarda kalesinde 32 gol gördü ve 20 maçı gol yemeden tamamladı. Ayrıca Şeren, takımının Türkiye Kupası'nda oynadığı maçların tamamında görev aldı ve sezonu, kariyerinin ikinci Türkiye Kupası şampiyonluğuyla tamamladı. 1964 yazında Galatasaray tarafından ₺150.000 bonservis bedeliyle satış listesine konuldu. 24 Temmuz günü kulübüyle olan sözleşmesini iki yıl daha uzattı. 7 Ekim günü, Magdeburg ile oynanan ve 1-1 sonuçlanan Kupa Galipleri Kupası 1. tur maçıyla sezonun ilk resmî maçını oynadı. 10 Ekim'deki 3-1 kazandıkları İstanbulspor mücadelesinde ise ligde ilk kez forma giydi. 13 Aralık günü oynanan 0-5'lik İzmirspor deplasmanında kolunun kırılması sebebiyle sezonun kalan maçlarında oynayamadı. Sezonu 7'si ligde olmak üzere 10 maçla tamamladı. Bu gollerde kalesinde 7 gol görürken 4 maçta kalesini gole kapadı. Sakatlık sonrası ilk resmî maçına yaklaşık 11 ay sonra çıktı. 28 Kasım 1965 günü oynadığı Şekerspor deplasmanı, Galatasaray'ın 2-1'lik mağlubiyetiyle sonuçlanmıştı. Sezon boyunca 20'si ligde olmak üzere 23 resmî maça çıkan Şeren; bu maçlarda kalesinde 16 gol görürken 10 maçı ise gol yemeden tamamladı. Sezon sonunda, futbolculuk kariyerinin son kupası olan Türkiye Kupası'nda şampiyonluğa ulaştı. 24 Ağustos 1966 günü Rapid Wien ile oynanan ve Avusturya ekibinin 4-0 kazandığı Kupa Galipleri Kupası'nın 1. tur maçında görev alarak 1966-67 sezonunda ilk kez forma giymiş oldu. 1966 yılında "Milliyet" Spor Ödülleri kapsamında verilen Yılın Sporcusu Ödülü'nü kazandı. 11 Haziran 1967'de, Karşıyaka karşısında futbolculuk kariyerinin son resmî maçına çıktı. Bu sezon 10'u lig olmak üzere 14 resmî maçta şans bulan Şeren, takımın birinci kaleciliğini Bülent Gürbüz'e devretmişti. Oynadığı resmi maçlarda toplam 21 gol yiyerek maç başına yediği gol sayısının en fazla olduğu sezonu yaşadı. 2 Temmuz 1967'de, aralarında Sovyet kaleci Lev Yaşin'in de yer aldığı ve ligde forma giyen oyuncuların oluşturulduğu karma bir takım ile Galatasaray arasında yapılan bir jübile maçıyla futbolculuk kariyerini sonlandırdı. Maç, Galatasaray'ın 2-0'lık galibiyetiyle sona erdi. 28 Mayıs 1950'de, İran ile oynanan ve Türkiye'nin 6-1 kazandığı hazırlık maçında ilk kez A millî takım formasını giydi. 28 Ekim 1950'de, Akdeniz Kupası kapsamında Mısır ile oynanan ve 3-1 kazandıkları maçta ilk kez Türkiye 21 yaş altı millî takımı formasıyla görev aldı. 17 Haziran 1951'de deplasmanda Batı Almanya oynanan ve Türkiye'nin 1-2'lik üstünlüğüyle sona eren hazırlık maçında yaptığı kurtarışlar sonrasında kendisine "Berlin Panteri" lakabı takıldı. deplasmanında yaptığı 1953 yılına kadar devam eden Akdeniz Kupası'nda dört maça daha çıkan Şeren, turnuva boyunca takımının oynadığı altı maçın beşinde görev alırken kalesinde toplam 6 gol gördü. 14 Mart 1954'te, 1954 FIFA Dünya Kupası elemeleri kapsamında İspanya ile oynanan ve Türkiye'nin 1-0'lık üstünlüğüyle sonuçlanan maçta ilk kez takım kaptanlığı yaptı. İsviçre'de düzenlenen ve ülkesinin katıldığı ilk FIFA Dünya Kupası organizasyonu olan 1954 FIFA Dünya Kupası'na katılan kadroda yer aldı. Turnuva kapsamında 17 Haziran günü 4-1 kaybettikleri Batı Almanya ve 20 Haziran günü 7-0 kazandıkları Güney Kore maçlarında görev aldı. 5 kez 21 yaş altı millî takımı, 46 kez de A millî takım maçına çıkan Şeren; A millî takımdaki 35 maçında takım kaptanı olarak sahada yer aldı. Futbolculuk kariyerini sonlandırdığında, Lefter Küçükandonyadis ile birlikte en çok A millî olan oyuncu konumunda olsa da, günümüzde bu iki oyuncu bu alanda 24. sırada bulunmaktadır. Öte yandan Şeren, Türkiye A millî takımı formasıyla sahaya en çok kaptan olarak çıkan futbolcu konumundadır. Futbolculuk kariyerini sonlandırmasının ardından teknik direktörlük kariyerine başladı. 15 Haziran 1968'de, ₺8.000 maaşla, Türkiye 1. Futbol Ligi'nde mücadele eden Mersin İdman Yurdu'nun teknik direktörlüğüne getirildi. 1968-69 sezonunda ligi 6. sırada tamamlayan takım, Türkiye Kupası'na ise 1. turda veda etti. 30 Mayıs 1969'da, yönetim kuruluna yazdığı mektupla görevinden istifa ettiğini açıkladı. 4 Kasım 1969'da, görevinden ayrılan Metin Türel'in yerine Vefa teknik direktörlüğüne getirildi. Şeren gelmeden önce oynadığı 7 maçta 1 puan alarak ligin son sırasında bulunan Vefa, Şeren'in göreve gelmesinin ardından 24 puan topladı ve ligi 13. sırada tamamladı. Takım, Türkiye Kupası'na ise 2. turda veda etmişti. 9 Haziran 1970'te buradaki görevinden istifa eden Şeren, 10 Haziran 1970'te Samsunspor ile sözleşme imzaladı. 14 Aralık 1970 günü ailevi sebeplerden ötürü görevinden istifa ettiğini açıklasa da, Samsunspor yönetim kurulu tarafından bu istifa kabul edilmedi. 9 Mart 1971'de tekrar istifa ederek görevinden ayrıldı. Şeren'in yönetiminde ligin 19. haftasını 9. sırada tamamlayan Samsunspor, Türkiye Kupası'nın 1. turunda bu organizasyondan elenmişti. 29 Ağustos 1971'de, Mersin İdman Yurdu'nun teknik direktörlüğünü yürüten Rumen Dumitru Teoderescu'nun çalışma izni alamaması sebebiyle görevinden ayrılmasının ardından daha önceden çalıştırdığı takımın başına geçti. Mersin ekibi, Şeren yönetiminde geçen 1971-72 sezonunu lig 7.'si olarak tamamladı. Ertesi sezona da Şeren yönetiminde giren takım; Şubat 1973'te, ligin 12. sırasında bulunduğu durumda Şeren'in görevine son verdi. Yaklaşık bir yıllık aranın ardından, 15 Şubat 1974 günü Vefa ile sözleşme imzaladı. Bu tarihten önce ligin son sırasında bulunan takım, Şeren geldikten sonra da ligdeki pozisyonunu korudu ve sezon sonunda Türkiye 2. Futbol Ligi'ne düştü. Vefa, aynı sezon Türkiye Kupası'nda mücadele etmiş ve 2. turda turnuvadan elenmişti. Şeren, sezon sonunda buradaki görevinden ayrıldı. Teknik direktörlüğe verdiği birkaç yıllık aranın ardından, görevinden istifa eden Coşkun Özarı'nın yerine 25 Eylül 1979'da Galatasaray teknik direktörlüğüne getirildi. Göreve geldiği tarihte ligin 16. ve son sırasında bulunan takım, Şeren yönetiminde 27. hafta sonunda 13. sırada yer alarak küme düşme hattının yukarısına çıktı. 5 Mayıs 1980 tarihinde görevinden istifa ettiğini açıkladı. Öte yandan UEFA Kupası'na 1. turda veda eden takım, Şeren yönetiminde Türkiye Kupası finaline kadar yükselmeyi başarmıştı. 1965 yılının Haziran ayında kurulan Türkiye Profesyonel Futbolcular Sendikasının kurucuları arasında yer aldı. Aynı yıl çekilen ve dönemin Galatasaray kadrosundan takım arkadaşı Metin Oktay'ın hayatını konu alan "Taçsız Kral" filminde kendisi olarak yer aldı. 1960'larda, çeşitli basılı yayınlarda yayınlanan bir Coca-Cola reklamında gözüktü. Futbolculuk kariyerine sonlandırmasının ardından, teknik direktörlüğün yanında "Milliyet" gazetesinde futbol haberleri ve köşe yazarlığı da yapmaya başladı. 1987'ye kadar "Milliyet"te çalıştı. 2001'de katıldığı "Telegol" programından Ağustos 2004'te ayrıldı. 2004 Eylül'ünde "Star" gazetesinden ayrıldı ve bazı isimlerle beraber Medya24 adlı web sitesinin kuruluşunda yer aldı. Bir müddet sonra "Akşam" gazetesine geçen Şeren'in buradaki görevine 2012 Ağustos'unda son verildi. Türk Telekom ve Galatasaray tarafından, 2011-12 sezonu başından beri Türk Telekom Stadyumu'nda oynanan lig maçlarından önce gerçekleştirilen "Galatasaray Efsanelerini Anıyor, Türk Telekom Dünyaya Duyuruyor" projesi kapsamında, 16 Ekim 2011'de Galatasaray'ın Bursaspor ile oynadığı maçta Turgay Şeren anıldı ve kulübe yaptığı hizmetlerden ötürü kendisine bir plaket takdim edildi. 1 Ocak 1954'te, Ayvalık'ta Emel Dramalı ile nişanlandı. 16 Mayıs 1954'te evlenen çiftin, 1 Ağustos 1956 günü Celâl adını verdikleri bir oğlu dünyaya geldi. Çift, 30 Aralık 1966 günü boşandı. 21 Şubat 1967'de, Arzu Şeren ile olan ikinci evliliğini gerçekleştirdi. 18 Kasım 1970'te bu evliliğinden bir kızı doğdu. Daha sonra Fatma Füsun Şeren ile evlendi ve bu evliliğinden Emre (d. 20 Haziran 1975) ve Can isimli iki oğlu oldu. 1928 doğumlu ağabeyi Oğuz Şeren 14 Ekim 2005'te, eşi Fatma Füsun Şeren ise 14 Mart 2013 tarihinde vefat etti. 7 Temmuz 2016'da, İstanbul'da vefat etti. Cenazesi, Teşvikiye Camii'nde ikindi namazı sonrasında kılınan cenaze namazının ardından Zincirlikuyu Mezarlığı'na defnedildi. Vefatının ardından Türkiye Futbol Federasyonu tarafından Süper Lig'in 2016-17 sezonuna "Turgay Şeren Sezonu" adı verildi. Balıklava Balıklava veya Balaklava (Kırım Tatarcası: Balıqlava, Ukraynaca: Балаклава, Rusça: Балаклава). Ukrayna'ya bağlı Kırım Özerk Cumhuriyeti'nin güney kısmında bulunan bir Karadeniz sahil kenti. Hipgnosis Hipgnosis, Storm Thorgerson tarafından kurulan, Pink Floyd'un Dark Side of the Moon, More, Wish You Were Here gibi albüm kapaklarını dizayn eden, bir süre sonra da dağılan tasarım şirketidir. Koç Özel Lisesi Koç Özel Lisesi (The Koç School), Tuzla'da bulunan, 1988 yılında Vehbi Koç Vakfı'na bağlı kurulan bir özel okuldur. 1998 yılında K-12 eğitimi verebilmek için ilköğretim okulu da açılmıştır. Avrupa Uluslararası Okullar Konseyi (ECIS) ile Amerika Ulusal Üniversite Danışmanlığı Komisyonu'nun (NACAC) üyesi olan okul, 1994'ten beri yurt dışında ve bazı Türk vakıf okullarında geçerli olan Uluslararası Bakalorya programını sunmaktadır. Okulun hedefi, gerek Türk gerekse uluslararası eğitim sistemlerini en iyi şekilde öğrencilere sunmaktır. Bu kapsamda İngilizce eğitimi ana sınıfında başlatılır ve yoğunluğu giderek arttırılır. Lisede çift dilli eğitim yapan Koç öğrencileri yurt içi ve yurt dışı üniversitelere hazırlanır. Okulun sunduğu MUNDP, Ramfest, Springfest ve Talent Show faaliyetleri her eğitim-öğretim yılında tekrarlanır. Özel Okullar Birliğine üye olan Koç Özel Lisesi, öğrencilerini Milli Eğitim Bakanlığının tertiplediği Seviye Belirleme Sınavı (SBS, TEOG veya LGS) ve ilköğretim okulunun düzenlediği sınavlarla alır. Koç Özel Lisesi'nin resmi sayfası Storm Thorgerson Storm Elvin Thorgerson (1944, Potters Bar, Hertfordshire, İngiltere - 18 Nisan 2013); Pink Floyd'un albüm kapaklarını dizayn eden, Hipgnosis'in kurucusu İngiliz grafiker. Cláudio Taffarel Cláudio André Mergen Taffarel (d. 8 Mayıs 1966 Santa Rosa, Brezilya), eski futbolcu ve futbol antrenörüdür. Kaleci pozisyonunda görev aldığı futbolculuk kariyerini sonlandırmış olup, Galatasaray ve Brezilya millî takımında kaleci antrenörü olarak görev yapmıştır. Taffarel, 101 kez ile Brezilya millî futbol takımı tarihinde en fazla kaleci forması giymiş oyuncudur. 1994'teki zafer dışında, 1990 ve 1998 FIFA Dünya Kupası'nda da forma giymiştir. 8 Mayıs 1966 yılında Brezilya, Santa Rosa'da doğan André Cláudio Mergen Taffarel’in, profesyonel olarak ilk forma giydiği kulüp ülkesinin Internacional takımı oldu. 1990 yılına kadar bu kulübün formasını giyen Taffarel, 1990 yılında İtalya'nın Parma takımına transfer oldu. 1993 yılına kadar Parma'da forma giyen Taffarel, 1993 yılının sonunda bir başka ‘Seria A’ takımı Reggina'ya transfer oldu. Bir sezon Reggina’da forma giyen Taffarel, 1994-1997 yılları arasında ise ülkesinin takımlarından Atlético Mineiro’da forma giydi. 1998 yılındaki Dünya Kupası'nın ardından Avrupa'ya Galatasaray forması altında dönüş yapan Taffarel, 2001 yılına kadar sayısız başarılar yakaladığı Galatasaray formasını giydi. 2001-2003 yılları arasında ise Avrupa’da ilk forma giydiği takım olan Parma'ya transfer olan Taffarel'in son durağı İtalya oldu. Cláudio Taffarel, 2004-2005 sezonunda ise Galatasaray’da kaleci antrenörü olarak görev yaptı. Galatasaray'da 3 sezon görev yapan Taffarel, iki Süper Lig şampiyonluğu ve iki Türkiye Kupası şampiyonluğunun, yanı sıra UEFA ve Süper Kupa şampiyonluklarında kaleyi koruyan isimdi. 2000 yılında Galatasaray ile Arsenal arasında oynanan UEFA Kupası finalinde 120 dakika boyunca kalesinde gol görmeyen Taffarel maçın oyuncusu seçilmiştir. 1990, 1994 ve 1998 olmak üzere üç ayrı dünya kupasında Brezilya millî takımının formasını giymiş olan Cláudio Taffarel, 101 kere millî takım formasını giyerek, millî formayı en çok giyen kaleci olmuştur. 2011-12 sezonunun başında Galatasaray'da kaleci antrenörü olarak görev yapmaya başladı. 17 Temmuz 2016'da görevinden ayrıldı. 2014 yılında Brezilya'nın kaleci antrenörü olması için çağrıldı. Böylece hem Galatasaray'ın hem de Brezilya'nın kaleci antrenörü oldu. Taffarel ve Atlético Mineiro'dan eski takım arkadaşı Paulo Roberto, özellikle gelecek vadeden gençlere odaklanarak bir oyuncu ajansı kurdu. 1998 Dünya Kupası sırasında, Brezilya millî takımı Paris'in güneydoğusunda bir banliyösü olan Ozoir-la-Ferriere'deki Trois-Sapins stadyumunda antrenman yaparken, belediye başkanı stadyumun adını kendi ismiyle değiştirmeyi teklif etti. 2004 yılında Taffarel, eski takım arkadaşı Gheorghe Hagi'nin altında kaleci antrenörü olarak Galatasaray'a tekrar katıldı ve yine 2011–12 sezonunda kulübe geri döndü ve Fatih Terim tekrar teknik direktör oldu. Halen Galatasaray ve Brezilya millî takımı için kaleci antrenörü olarak çalışmaktadır. Brezilya, Rio Grande do Sul, Santa Rosa'da doğan Taffarel, Alman ve İtalyan kökenlidir. Taffarel, birçok mekanda inancını aktif olarak paylaşan bir Hristiyandır. 1988'den beri Hristiyan Sporcu Bursu'nun bir üyesiydi ve 15 tanesini evlat edindiği ile beraber 17 çocuğu bulunmaktadır. Geycek, Mucur Geycek, Kırşehir'in Mucur ilçesine bağlı bir köydür. "Geycek" çok eski bir kelime olup tepe ile dağ arası, yaşamaya musait bir mesire, gezinti ve av yeri anlamına gelmektedir. Geycek köyü, adını hemen yanıbaşındaki dağın zirvesine yakın bir yerde yatan Geyikli Baba'dan alır. Ã‡apraz kur Çapraz kur, iki döviz arasındaki ve her birinin bir üçüncü döviz ile (genellikle Amerikan doları) olan paritesiyle tanımlanan kambiyo kurudur. Birden fazla ulusal paraların aralarındaki kurların bir temel para üzerinden hesaplanmasıdır. Yani bir yabancı paranın başka bir yabancı para cinsinden değeri, dövizlerin başka döviz cinslerine dönüşüm oranına "çapraz kur" denir. Her ülkede kurların genellikle dolar cinsinden ifadesi, kurların hesaplanmasında kolaylık sağladığı için, genellikle dolar üzerinden hesaplanır. Türkiye'de de aynı yol izlenmekte, Merkez Bankası dolar tabanlı çapraz kurlar ilan etmektedir. Osman Nuri Eralp Osman Nuri Eralp (1876 - 1940, İstanbul), Türk bakteriolog ve veteriner hekimdir. Tahsilini İstanbul'da Mekteb-i Tıbbiye-i Mülkiyeyi (Sivil tıp fakültesini) bitirdikten sonra Paris Sorbonne ve Institut Pasteur'de tamamlamıştır. Osman Nuri Eralp bakteriyoloji ve viroloji üzerine önemli araştırmalar yapmış bir bilim adamıdır. Çalışmalarını özellikle: tüberküloz, tüberkülin, şarbon, sığır vebası, kolera, gonokok, frengi, sütte yaşayan ve sütle bulaşan bütün mikroorganizmalar ve diğer konular kapsamaktadir. 1908 - 1921 seneleri arasında "Ilm-i Ensaç adı altında anabilim dalında İstanbul ve Ankara Üniversitelerinde Histoloji ve Embriyoloji dersleri vermiştir. AcÄ±lara Tutunmak Acılara Tutunmak, Ahmet Kaya'nın Aralık 1985'te çıkardığı ikinci albümüdür. Eindhoven Eindhoven, Kuzey Brabant ilinde bulunan Hollanda'nın beşinci büyük şehridir. Eindhoven'in belediye sınırları içindeki nüfus (Şubat 2012 tahmini itibarıyla) 213,809 kişidir. Eindhoven'in varoşları olarak kabul edilen belediyeler Son en Breugel, Nuenen, Geldrop-Mierlo, Heeze-Leende, Waalre, Veldhoven, Eersel, Oirschot ve Best olup şehirleşmiş bölgenin nüfusunun 440 bin kişi civarında olduğu tahmin edilmektedir. Metropoliten bölge ise Helmond şehrini de kapsamakta ve nüfusu yaklaşık 750 bin kişi tahmin edilmektedir. Ayrıca Eindhoven Kuzey Brabant'ın en büyük şehirleşmiş bölgesi "Brabant Stad" içinde bulunmakta ve bu birleşik metropoliten bölgenin nüfusunun 2 milyon üstünde olduğu tahmin edilmektedir. Şehir belediye sınırları içindeki en büyük azınlık nüfusunu oluÅŸturur. Turistik bir şehir olmasa da şehir etrafı ile birlikte nüfus yoğunluğu bakımından Hollanda'nın 5. büyük şehridir. Şehirde bulunan TÜ/e (Technische Üniversiteit Eindhoven), Avrupa'nın mühendislik alanındaki önemli üniversitelerindendir. Şehirde ulaşım problemi bulunmamakta, çok sayıda bisiklet kullanıcısı düzenli bisiklet yollarını rahatlıkla kullanabilmektedir. Şehir merkezinde Piazza Center ve de Heuvel Galerie adında iki büyük alışveriş merkezi bulunmaktadır. Hollanda'nın güneyinde yer alan şehir önemli bir sanayi merkezidir. Philips fabrikaları bu şehirde kurulmuş ve dünyaya buradan yayılmıştır. Konferans merkezi olarak kurulan ve modern mimarisi ile ünlü Evoluon binası bu şehirde bulunmaktadır. Van Abbemuseum, adlı dünyaca ünlü bir modern güzel sanatlar galerisi de Eindhoven'dedir. Avrupa çapında ünlü PSV futbol takımı bu şehirde 31 ağustos 1913 yılında kurulmuştur. PSV kısaltması "Philips Spor Kulübü" anlamını taşımaktadır. Kont Orlok Kont Orlok, Nosferatu, Bir Dehşet Senfonisi isimli filmin baş karakteridir. Vampirler arasında en çirkin olanıdır, uzun tırnakları ve korkutucu yüzüyle insanlara dehşet salar. Devlet Tiyatroları Genel Müdürlüğü Devlet Tiyatrosu, Devlet Konservatuvarı Tatbikat Sahnesi’nin bir aşaması olarak, 1949 yılında, "Devlet Tiyatro ve Operası" adıyla kurulmuştur. Konservatuvar’ın kurulduğu 1936 yılından 1947 yılına kadar, Tiyatro Bölümü’nü Alman tiyatro sanatçı ve yöneticisi Carl Ebert yönetmişti. 1940 yılında, "Tiyatro ve Opera Tatbikat Sahnesi" kuruldu. Dikit Dikit, "damlataş" olarak bilinen mağaralarda, mağara tabanından yukarıya doğru büyüyen şekillere verilen addır. Sarkıt olarak adlandırılan şeklin karşılığıdır. Bazen yukarıdan sarkan sarkıtlarla, aşağıdan yukarıya doğru büyüyen dikitler birleşerek mağara sütunlarını oluştururlar. Bu şekiller, yüzyıllar boyunca hatta milyonlarca yılda, mağaralardaki magnezyum-kalsiyum karışımı suların, "damlaya, damlaya" akması ile oluşmaktadır. Sarkıt ve dikitlerin bolca olduğu Damlataş mağaraları, Türkiye’de güney Toros dağlarında oldukça yaygın görülmektedir. Gediz Kazım Dirik, Bornova Kazım Dirik, İzmir'in Bornova ilçesinin en büyük mahallelerinden biridir. Bornova Anadolu Lisesi, Küçükpark ve Büyük Park'ı içinde bulunduran, pek çok üniversite öğrencisinin yaşadığı mahalledir. Diyarbakır Atatürk Stadyumu Diyarbakır Atatürk Stadyumu, Diyarbakırspor ve Diyarbekirspor'un maçlarına ev sahipliği yapmıştır. 1960'ta inşa edilen ve daha sonra ışıklandırılan stadyumun 12.963 kişilik bir kapasitesi vardır. Stadyumun eski olması sebebiyle seyircilerin güvenliği için kapasite 4.600 ile sınırlandırılmıştır. Tamamı koltuklu olan stadyumda kapalı devre kamera sistemi de mevcuttur. Diyarbakır'ın Yenişehir ilçesinde yer alan stadyum, 1999-2000 Türkiye Kupası final maçı olan Antalyaspor-Galatasaray maçına ev sahipliği yapmıştır. 2000 yılında ise stadyum ışıklandırılmış ve oynanan ilk gece maçında Diyarbakırspor, Şanlıurfaspor'u 3-0 mağlup etmiştir. 2016 yılının Ekim ayında yıkılmıştır. Kolera (mÃ¼zisyen) Kolera ya da doğum adıyla Esen Güler (23 Eylül 1983, İstanbul), Türk rap şarkıcısı. İstanbul doğumludur. Baba tarafı Bulgaristan, anne tarafı ise Bosna-Hersek asıllıdır. Turizm ve Otel İşletmeciliği mezunudur. 1 Ağustos 2006 tarihinde kendisi gibi rap müzisyeni olan Sagopa Kajmer ile evlenmiş, 20 Kasım 2017 tarihinde boşanmışlardır. Hip hop kültürüne breakdance ile adım atmıştır. Sagopa Kajmer ile tanıştıktan sonra kendi yazıp kaydettiği amatör şarkılarını ona dinletti ve 1998'den itibaren Kuvvetmira stüdyolarında kendi parçalarını kaydetmeye başladı. Bu tarihten sonra hip hopun sadece rap dalıyla ilgilenmeye başladı ve hâlen bu tarzda eserler vermeye devam etmektedir. İlk şarkı kaydını 1998 yılında Kuvvetmira Stüdyosu'nda "İnkâr Boşuna" adlı parçaya yapmıştır. Aynı sene Silahsız Kuvvet (Sagopa Kajmer) ile "Neden Ağlıyorum" ve "Dünden Kalma Hayaller" adlı parçaları kaydetmiştir. 2001 yılında ise ilk Underground EP'sini internet yoluyla dinleyicilerine sundu. Bu albümde Kolera'nın "Eksik Eylüllerin Geciken Yağmurları", "Psikolog" ve "Komada Martı" adlı şarkıları vardır. Bu EP'yi 19 yaşında çıkarmıştır. 2004 yılında ise Sagopa Kajmer'in "Bir Pesimistin Gözyaşları" adlı albümünde, "Kalp Atışlarım 78 BPM" adlı parçada Sagopa Kajmer'e eşlik etmiştir. Aynı yıl Sagopa Kajmer ile düet yaptıkları "Günlerim Ağlak" ve "Aklımın Odaları" adlı 2 parçayı internet yoluyla servis etti. 2005 yılının başında Sagopa Kajmer'in "Pesimist EP 3" adlı albümünde "Süper Sperm" adlı parçaya eşlik etti. Aynı sene Sagopa Kajmer'in "Romantizma" albümünde, "Sago vs Kolera" adlı parçaya eşlik etti. 24 Eylül 2005 tarihinde prodüktörlüğünü Sagopa Kajmer'in yapmış olduğu ilk solo albümü "Karantina Embryo"'yu dinleyenleriyle buluşturdu. Yine 2005 yılında Kuvvetmira'nın "Disstortion EP" adlı albümüne 2 şarkısı ile eşlik etmiştir. Aynı sene kendi albümlerini çıkarmak ve yeni yeteneklere daha geniş imkânlar sunmak üzere Sagopa Kajmer ile 11 Ağustos 2005 tarihinde kendi plak şirketleri olan Melankolia Müzik'i resmen kurdular. 2006 yılında "Kafile" adlı ilk toplama albümü Melankolia Müzik etiketiyle çıkardılar. "Kafile" albümünde 3 parçası bulunmuştur. 2007 yılında Sagopa Kajmer ile düet albümleri olan "İkimizi Anlatan Bir Şey" Melankolia Müzik etiketiyle müzik marketlerdeki yerini almıştır. Bu albüm Türkiye'de ilk kez bir kadın ve erkek rap sanatçısının birlikte çıkardıkları albümdür. 2007 yılında internet single olarak "Taş Dibe Düşmez"""i yayınladı. 2008 yılında ise "İnziva" adlı solo albümünü yayınladı. Aynı yıl 4 şarkıdan oluşan "Kolostrofobi EP"'yi de yayınlamıştır. 2009 yılında Sagopa Kajmer'in "Saykodelik Ep" adlı albümünde Sagopa Kajmer ile birlikte söyledikleri "Bilinmezlik" adlı düet şarkısı yer almıştır. 2010 yılında ise Sagopa Kajmer ile 2. düet albümleri olan "Bendeki Sen"'i Melankolia müzik etiketiyle çıkarmışlardır. 2011 yılında "Fil Style", 2012 yılında ise “Kim Buna Dayanır” ve “Gerilim , Macera ve Suç” şarkılarını internet single olarak paylaştı. 2012 yılında ise "Orda Olmak" albümünü çıkarmış ve bu albüm ile iyi bir satış başarısı yakalamıştır. 2013 yılının başlarındaysa "Orda Olmak" adlı parçasını internet üzerinden yayınlamıştır. "Orda Olmak" adlı şarkı "Orda Olmak" albümünde yer almamaktadır. 2013 yılında Radyo Boğaziçi 10. Müzik Ödülleri'nde ”Yılın Rap Sanatçısı” seçilmiştir. Sagopa Kajmer'in 2013 yılında çıkarmış olduğu "Kalp Hastası" adlı albümde "İster İstemez" şarkısında eşi Sagopa Kajmer'e eşlik etmiştir. 23 Eylül 2013 tarihinde ise doğum gününe özel olarak hazırladığı "Minik Yıldız" şarkısını yayınlamıştır. 9 Kasım 2013'te 2014 yılında yayınlanacak yeni solo albümünün tanıtım şarkısı "Den Den Koy"u yayınladı ve 2014 yılının Şubat ayında bu şarkının bir klibi de yayınlandı. 2014 yılında Sagopa Kajmer'in "Pesimist Ep 6" isimli albümünde "Yutkunuyorum" isimli parçaya eşlik etti. 2014 yılını 2015 yılına bağlayan gece saat 00:00'da "Bir Bir Anla" isimli yeni single'ını bir kliple yayınladı. 25 Şubat 2015 günü "Kolostrofobi Ep 2" adlı 12 şarkılık bir EP yayınladı. 14 Temmuz 2015 günü "İmitasyon Dağlar" adlı single tüm dijital müzik platformlarından yayınlandı. "İkimizi Anlatan Bir Şey", "Kötü İnsanları Tanıma Senesi", "İnziva", "Kalp Hastası" ve "Orda Olmak" albümlerinin grafik tasarımını yaptı. "İkimizi Anlatan Bir Şey" albümünün ilk videosu "Kolaysa Anlat"ın grafik tasarımını kendisi yaptı. Albüm kayıtlarını kendisi yapan Kolera, Melankolia Müzik ile olan işbirliğini bitirmeden önce belirsiz periyotlarda Radio Mic Beatz'de kendi seçtiği şarkılar ile ”Specialist” adında bir program hazırlamaktaydı. Çayır taşçalanı Çayır taşçalanı ("Saxicola rubetra"), sinekkapangiller (Muscicapidae) familyasından otların bol olduğu fundalıklarda ve çalılıklarda yaşayan küçük, tıknaz ve dik duruşlu bir kuş türü. Gözünün üzerinde ve koyu renkli yanağının altında açık renkli, belirgin çizgiler bulunur. Boğazı açık renk, kuyruğunun yanları ise beyazdır. En siyah tepelik ve yanak erkeğinde mevcuttur, göğsü kayısı rengi, kanat ve omuz lekeleri beyazdır. Dişisi daha açık renktir, gövdesinin tamamı kirli sarımsıdır. Ergenin baş deseni ve yanakları daha az belirgindir. Sesi ‘viit-çat-çat’; ötüşü ise daha sert notalar ve triller ile tatlı bir şakıma şeklindedir. F Ff harfi, Türk abecesinin 7., Latin abecesinin 6. harfidir. Türkçede "fe" diye okunur. F - Latin dillerinde ve Latin alfabesi kullanlan dillerde. ف - Arapçada (V olarak da geçebilir) Ф - Rusçada Î¦ - Yunancada "F" harfi, x yüksekliğinde uzanan çizgisinin sola yaslanması nedeniyle, "E", "H", ve "B" gibi harflerle ortak bir özellik olarak, tipografik dizgide başlık önünde ve logo tasarımlarında çokça tercih edilen bir harftir. Ancak bu özellikleri, el yazısı (script) font dışındaki fontlardaki kullanımında geçerlidir. Zira el yazısında, sağ yanındaki harfle birleşmeyen büyük "F" harfi dizgi estetiğindeki devamlılığı ve bütünlüğü zedelediğinden, el yazısı fontları gerektirir tasarımlarda caps (büyük harf) olarak ve başta kullanımından kaçınıldığı görülmektedir. Madonna Madonna Louise Ciccone (; 16 Ağustos 1958), Amerikalı şarkıcı, şarkı yazarı, oyuncu ve iş kadını. 1980'lerden beri "Popun Kraliçesi" olarak anılır. Otuz beş yılı aşkın süredir en önemli kültürel simgelerden biridir. Ana akım popüler müzikteki söz içeriğinin sınırlarını genişleterek büyük bir popülerlik elde etti ve video klip görüntüleriyle MTV'de bir fikstür oluşturdu. Müziği ile görünümünü sürekli yeniden keşfetmesi ve müzik endüstrisindeki özerklik standardını elinde tutmasıyla bilinir. Müzik eleştirmenleri kendisi hakkında farklı övgüler sundu, ayrıca yenilikçi müzik yapımlarıyla çeşitli tartışmalara neden oldu. Dünya genelinde çok sayıda sanatçı üzerinde etki bıraktı. Bay City, Michigan'da doğan Madonna, modern dans alanında kariyer yapmak üzere 1978 yılında New York'a taşındı. Breakfast Club ve Emmy gibi müzik gruplarında davulcu, gitarist ve vokalist olarak görev aldıktan sonra Sire Records ile 1982'de anlaşma imzalayarak 1983'te kendi adını verdiği çıkış albümünü yayımladı. Bu albümü, aralarında dünya çapında ticari başarı kazanan Like A Virgin (1984), True Blue (1986) ve Like A Prayer (1989) albümleri ve Grammy Ödülü kazanan "Ray of Light" (1998) ve "Confessions on a Dance Floor" (2005) dahil olmak üzere bir dizi albüm takip etti. Madonna, kariyeri boyunca şarkılarının birçoğunu yazıp besteledi; "Like a Virgin", "Into the Groove", "Papa Don't Preach", "Like a Prayer", "Vogue", "Frozen", "Music", "Hung Up", ve "4 Minutes" dahil olmak üzere birçoğu dünya çapında müzik listelerinde bir numaraya yükselerek hit oldu. Madonna'nın popülaritesi rol aldığı "Desperately Seeking Susan" (1985), "Dick Tracy" (1990), "A League of Their Own" (1992), and "Evita" (1996) gibi filmler ile birlikte daha da genişledi. "Evita" filminde canlandırdığı rol ile Altın Küre Ödülleri'nde Müzikal veya Komedi Dalında En İyi Kadın Oyuncu ödülünü kazansa da diğer filmleri eleştirmenlerden genellikle geçer not almadı. Moda tasarımcılığı, çocuk kitapları yazımı, film yönetmenliği ve yapımı Madonna'nın diğer girişimlerindendir. Özellikle eğlence şirketi Maverick'i (Maverick Records şirketi de dahil) 1992'de Time Warner ile ortak girişim sonucu kurduktan sonra bir iş kadını olarak takdir edilmiştir. 2007 yılında Live Nation ile ABD $120 milyon tutarında eşi görülmemiş 360 anlaşma imzalamıştır. Madonna dünya genelinde 300 milyondan fazla kayıt sattı ve "Guinness Dünya Rekorları" tarafından tüm zamanların en çok satan kadın sanatçısı ilan edildi. Madonna, Amerika Kayıt Endüstrisi Birliği (RIAA) tarafından 64.5 milyon kayıtlı albüm satışı ile Amerika Birleşik Devletleri'nde ikinci en çok satış yapan kadın sanatçı olarak listelenmiştir. Madonna, Billboard tarafından tüm zamanların en çok tur hasılatını yapan solo sanatçısı ilan edildi ve 1990'dan bu yana turne konserlerinden 1.31 milyar amerikan doları elde ettiği açıklandı. "Billboard" dergisi tarafından hazırlanan Billboard Hot 100 Tüm Zamanların En İyi Sanatçıları listesinde The Beatles'ın hemen peşinden ikinci sırada yer aldı, ABD single listesi tarihinin en başarılı solo sanatçısı oldu. Madonna, aynı zamanda tüm "Billboard" listelerinin toplamında en çok bir numaraya sahip sanatçı rekorunu elinde tutuyor ve Hot Dance Club Songs listesinde 46 bir numara şarkıya sahip olarak bir "Billboard" listesinde en çok bir numaraya sahip sanatçı rekorunu kırdı. Madonna, VH1'ın "Müzikteki En Güçlü 100 Kadın" listesinde zirvededir ve "Time"ın "Son Yüzyılın En Güçlü 25 Kadını" listesinde yer aldı. Tüm bunların dışında UK Music Hall of Fame'in kurucu üyesinden biri ve uygun bulunarak Rock and Roll Hall of Fame'e dahil edildi. Madonna Louise Ciccone, 16 Ağustos 1958'de Bay City, Michigan'da doğdu. Silvio Anthony "Tony" Ciccone ve Madonna Louise Fortin (1933 – 1 Aralık 1963) çiftinin en büyük kızıdır. Babası Pacentro, İtalya göçmenlerinin oğludur, annesi ise Fransız asıllıdır. Tony, Chrysler ve General Motors'ta mühendis tasarımcı olarak çalıştı. Madonna, annesiyle aynı adı taşıyordu ve bu yüzden aile üyeleri onu "Little Nonni" adıyla çağırıyordu. Kendisinin, Anthony (d. 1956) ve Martin (d. 1957) adlarında iki büyük erkek kardeşi ile Paula (d. 1959), Christopher (d. 1960), ve Melanie (d. 1962) adlarında üç küçük kardeşi vardır. Madonna ve ailesi Katolik inancındandır. 1966'da kilisedeki konfirmasyonunun ardından konfirmasyon adı olarak adına Veronica eklendi. Kendisi Detroit'in banliyölerinden Pontiac'ta ve Avon Township'te (şu an Rochester Hills'in bir parçası) büyüdü. Annesi meme kanserinden vefat etmeden önce Madonna, onun davranış ve kişiliğindeki değişikliklere anlam veremese de fark etti. Annesinin sağlık durumunu öğrenmesi bir zarar oldu, Madonna sık sık ağlayarak bu konuda annesini sorguladı. Daha sonra, ölen annesinin konseptini kavramış olmadığını fark etti. Madonna, biraz teselli ve annesinden izler bulmak umuduyla babaannesinin yanına gitti. Ciccone kardeşler, hizmetçileri istemedi ve görünüşte sevgili annelerinin yerini alması için evlerine getirilen kişilere karşı isyan ettiler. "Vanity Fair"e verdiği bir röportajında Madonna, kendi gençliğinde annesini gördüğünü ifade etti: "Küçük kız bir şeyler arıyordu. Ben belirli bir şekilde asi değildim. Bir şeyin iyi olmasını umursamazdım. Koltuk altımı tıraş etmezdim ve makyaj yapan normal kızlar gibi giyinmezdim. Ama okudum ve iyi notlar aldım... Ben biri olmak istedim." Tony, Madonna'ya yakın oldukça dehşete düştü; Madonna, babasıyla yakın olduğu sürece genellikle uyuyamadı. 1966'da baba Tony, ailenin hizmetçisi Joan Gustafson ile evlendi ve bu evlilikten iki çocuğu oldu: Jennifer (d. 1967) ve Mario (d. 1968). Bu noktadan sonra Madonna, babasına kızmaya başladı ve isyankar bir tutum geliştirdi. St. Frederick'in ve St Andrew'in Katolik İlköğretim Okulları'na katıldıktan sonra Batı Orta Okulu'na devam etti. Yüksek not ortalaması ile bilindi ve sıradışı davranışlarıyla tanınmışlık elde etti: sınıflar arasında takla atıp ve amuda kalkıyordu, teneffüslerde tırmanma oyuncağında dizlerini sarkıtıyordu ve sınıf sırasında erkek çocukların iç çamaşırlarını görebileceği kadar eteğini yukarı çekiyordu. Madonna daha sonra Rochester Adams Lisesi'ne gitti, düz-A öğrencisi oldu ve amigo takımına katıldı. Mezun olduktan sonra Michigan Üniversitesi'nden dans bursu kazandı. Bale dersleri almak için babasını ikna etti ve bale hocası Christopher Flynn tarafından dans alanında kariyer yapması konusunda teşvik edildi. 1978'de üniversiteyi terk etti ve New York'a taşındı. Az parası vardı, bu yüzden Dunkin' Donuts'ta bir garson olarak çalıştı ve ayrıca modern dans topluluklarında görev aldı. Madonna, New York'a adım attığı ilk günden daha sonra şöyle bahsetti: "İlk uçağa bindiğim, ilk kez taksi tuttuğum gündü. Cebimde $35 ile gelmiştim. Şimdiye kadar yaptığım en cesurca şeydi." New York'ta Madonna, sanatçıların yedek dansçısı olarak çalışmaya başladı. Bir gece geç saatlerde provadan döndüğü sırada, bir erkek tarafından bıçakla tehdit edilerek oral seks yapmaya zorlandı. Kendisi, bu durumu sonradan şu şekilde anlattı: "Bu bölüm benim zayıflığımdaki bir tat oldu, tüm güçlü kız gösterilerime rağmen hâlâ kendimi kurtaramadığımı bana gösterdi. Bunu asla unutmayacağım." Fransız disko sanatçısı Patrick Hernandez'in 1979'daki dünya turunda yedek şarkıcı ve dansçı olduğu sırada Madonna, müzisyen Dan Gilroy ile romantik anlamda ilgilendi. Birlikte ilk rock grupları Breakfast Club'ı kurdular, Madonna burada şarkı söyledi ve davul ile gitar çaldı. 1980 veya 1981'de Breakfast Club'tan ayrıldı ve eski erkek arkadaşı Stephen Bray ile davulcu olarak Emmy grubunu kurdu. Birlikte iki şarkı yazmaya başladılar fakat Madonna kariyerine tek başına devam etmek istediğine karar verdi. Onların müziği sahnede DJ'leri etkiledi ve prodüktör Mark Kamins ve Sire Records kurucusu Seymour Stein'in tanışmaları sağlandı. Madonna, Sire Records ile single anlaşması yaptıktan sonra ilk single'ı "Everybody"yi Ekim 1982'de ve ikinci single'ı "Burning Up"ı Mart 1983'te yayımladı. İkisi de Amerika Birleşik Devletleri'nde büyük hitleri oldular, "Billboard" dergisi tarafından hazırlanan Hot Dance Club Songs listesinde üç numaraya kadar yükseldiler. Bu başarıdan sonra, başta Warner Bros. prodüktörü Reggie Lucas ile ilk albümü "Madonna"yı geliştirmeye başladı. Ancak, tamamlanan şarkılardan memnun olmadı ve Lucas ile üretim teknikleri açısından aynı fikirleri paylaşmadığını fark etti, sonuç olarak ek yardımlar aramaya başladı. Madonna, erkek arkadaşı John "Jellybean" Benitez'in yanına taşındı, albümün yapımında Benitez'den yardım istedi. Benitez'in şarkıların çoğunun remiksini yaptı ve "Holiday"in prodüktörlüğünü üstlendi, şarkı Madonna'nın üçüncü single'ı ve uluslararası alandaki ilk hiti oldu. "Madonna" albümündeki sesler genellikle ahenksiz ve iyimser sentetik disko formundaydı, Linn drum machine, Moog bass ve OB-X synthesizer gibi zamanında yeni çıkan teknolojileri kullanmıştı. Temmuz 1983'te piyasaya sürülen albüm, altı ay sonra, 1984 yılında "Billboard" 200 listesinde sekiz numaraya kadar yükseldi. Albümden iki hit single daha çıktı, "Borderline" ve "Lucky Star". Madonna'nın görünüşü ile giyim tarzı, performansları ve video klipleri, genç kızları ve kadınları etkileyerek kadınlar için 1980'lerin moda trendlerinden oldu. Stilist ve takı tasarımcısı Maripol tarafından ortaya konan tarzı, dantel üstler, kapri pantolon üzerine etekler, file çoraplar, haç bulunduran takılar, bilezikler ve ağartılmış saçlardan oluşuyordu. Madonna'nın Kasım 1984'te çıkan ikinci stüdyo albümü "Like a Virgin", dünya çapında tanınmasını sağladı. Albüm çeşitli ülkelerde listelerin bir numarasına oturdu ve "Billboard" 200deki ilk bir numaralı albümü oldu. Aynı adlı şarkı "Like a Virgin", "Billboard" Hot 100da zirveye yükseldi ve aralıksız altı hafta zirvede kaldı. Şarkı, evlilik öncesi seksi teşvik ettiği ve aile değerlerini zayıflattığı gerekçesiyle bazı kuruluşlarını dikkatini, beraberinde tepsini çekti ve muhafazakârlar şarkıyla klibinin yasaklanması için uğraştı. Madonna, 1984 MTV Video Müzik Ödülleri'nde (VMA) "Like a Virgin"i sahnede dev bir pasta içinden gelinlik ve beyaz eldivenlerle çıkarak seslendirdikten sonra eleştirel anlamda daha fazla ateş altında kaldı. Performans, MTV tarafından VMA tarihinin ikonik anlarından biri olarak kaydedildi. Daha sonraki yıllarda Madonna, performans sırasında aslında korktuğunu belirtti. Bir sonraki hiti "Material Girl", Marilyn Monroe'nun 1953'teki filmi "Erkekler Sarışınları Sever"deki "Diamonds Are a Girl's Best Friend" şarkısının performansını taklit eden ikonik video klibiyle tanıtıldı. Video klip çekimleri sırasında Madonna, aktör Sean Penn ile çıkmaya başladı ve 1985'teki doğum gününde evlendiler. "Like a Virgin", Amerika Kayıt Endüstrisi Birliği tarafından elmas sertifika ile ödüllendirildi ve dünya çapında 25 milyondan fazla kopya sattı. Şubat 1985'te Madonna, kulüp şarkıcısı olduğu "Vision Quest" adlı romantik dram filmindeki kısa rolüyle ana akım filmlere giriş yaptı. Film müzikleri için iki single hazırladı, ABD'de bir numara olan "Crazy for You" ve "Gambler". Ayrıca Mart 1985'te "Çılgın Madonna" filminde oynadı, filmde kullanılan kendi şarkısı "Into the Groove", Birleşik Krallık'ta bir numara olan ilk single'ı oldu. Her ne kadar filmin başrol oyuncusu olmasa da, filmde profili yaygın olarak görülen (ve pazarlanan) Madonna oldu. "The New York Times"ın film eleştirmeni Vincent Canby, filmi 1985'in en iyi ilk on filminden biri olarak gösterdi. Film yönetmeni Sir Richard Attenborough'a göre Şubat 1984'te Madonna, kendi yönetimindeki "A Chorus Line" filmine dans rolüyle katılmak için Broadway'de yer alan Royale Theatre'daki seçmelere doğum adı Ciccone ile katıldı, ancak seçilemedi. Nisan 1985 başında Madonna, açılış sanatçısı Beastie Boys ile birlikte ilk konser turnesi The Virgin Tour'u başlattı ve turnede sadece Kuzey Amerika'da konser verdi. Böylece CBGB ve Mudd Club gibi yerler yerine spor arenalarında da konser vermeye başlamış oldu. Bu sırada albümden iki hit single yayımlandı."Angel" ve "Dress You Up". Temmuz'da "Penthouse" ve "Playboy" dergileri, Madonna'nın New York'ta 1978'te paraya ihtiyacı olduğu için çekim başına $25 alarak çektirdiği bazı çıplak fotoğrafları yayımladı. Fotoğrafların yayımı medyada tepki uyandırdı ancak Madonna meydan okudu ve özür dilemedi. Sonuç olarak fotoğraflar $100.000 fiyatla satıldı. 13 Temmuz 1985'te Etiyopya'da kuraklık ile mücadele etmek için eşzamanlı olarak Londra ve Philadelphia'da düzenlenen yardım konserlerinin Philadelphia ayağında 3 şarkıdan oluşan bir performans sergileyen ve yaz sıcağına rağmen ceket, gömlek ve