Anne ve Edward adında iki çocuğu olmasına rağmen, Edward erken yaşında (1535-1545) ölmüştür. William Stafford ve Mary Boleyn'in çocuklarının hiçbiri hayatta kalmamıştır. A Jitney Elopement (film, 1915) A Jitney Elopement, Charles Chaplin'in yönetmenliğini ve başrolünü üstlendiği 1915, ABD yapımı sessiz ve kısa bir komedi filmidir. Chaplin' in Essanay Studios'da beşinci çalışmasıdır. Senaryosu Chaplin' e ait olan filmde, Chaplin ve Edna Purviance birlikte kaçan iki âşığı canlandırmaktadır. İkilinin bu kaçış esnasında kullandıkları "Jitney" adı verilen arabalar, 1914 - 1916 arasında ABD'de toplu taşımada kullanılıyordu. Filmin çekimleri San Fransisco'da yapılmıştır ve o bölgenin eski halini filmde görmek mümkündür. Ayrıca filmde San Fransisco'daki Golden Gate Parkı' nda görülen yel değirmenleri bugün hâlâ ayaktadır. Film, Charlie's Elopement ve Married in Haste adlarÄ±yla da bilinir. Edna'nın babası, kızının tüm itirazlarına karşın onu Count de Ha Ha (Leo White) ile evlendirmeye kararlıdır; ancak Edna beş parasız Charlie'yi sever. Charlie'den kendisini kaçırmasını ister. Kontun Edna'nın evine geleceğinden haberdar olan Charlie, Kont kılığına girip Edna'nın babasını kandırır. Son anda gerçek Kont'un gelmesiyle oyun bozulur ve Charlie evden kovulur. Count de Ha Ha, Edna ve babasını arabası ile parka gezmeye götürür. Charlie'nin oraya gelmesi, kavgaya sebep olur. Charlie; Kont, Edna'nın babası ve parktaki polislerle bir süre kavga ettikten sonra Edna'yı bir "jitney"e bindirip kaçırır. Kont da Edna'nın babası ve bir polisle birlikte kendi arabası ile onları takip eder. Uzun süre devam eden bu kovalamacanın sonunda, kontun arabası içindekilerle birlikte limadan denize uçar; Edna ve Charlie'nin aşkı bu mücadelede galip gelir. El-Vasl El-Vasl () ya da tam adıyla Nadi El-Vasl er-Riyadî's-Sakafî (), Birleşik Arap Emirlikleri'nde bulunan bir futbol takımı. Kulüp Birleşik Arap Emirlikleri'nin Dubai şehrinde, 1974 yılında kurulmuştur. Birleşik Arap Emirlikleri'nin en üst ligi olan Dûrî el-Halîc'el-Arabî'de mücadele etmektedir. El-Vasl, maçlarını 18.000 kişilik Zabil Stadı'nda oynamaktadır. Ünlü eski futbolcu, teknik direktör Diego Maradona yıllık 3,5 milyon € gelir ve istediği zaman kullanabileceği jet uçak hizmeti ile Ağustos 2011'den Temmuz 2012'ye kadar takımın başındaydı. Lakin Temmuz 2012'de görevinden uzaklaştırıldı. Hüseyin Sabri Sözer Hüseyin Sabri Sözer, (d. 1907, İstanbul, Türkiye), Türk bürokrat. 1964 - 1967 yılları arasında Çanakkale, 1967 - 1968 yılları arasında Zonguldak, 1968 - 1970 yılları arasında Malatya ve 1970 - 1971 yılları arasında Sivas valilikleri yapmıştır. Kontralto Kontralto, klasik müzikte kadın seslerinin en kalını (en derini) ve böyle sesi olan kadın şarkıcı, Kalın Alto. Kontraltolar en düşük ses aralığına sahip olan kadın şarkıcılardır. Öyle ki, ses aralıkları tenor ve Mezzo-Soprano arasındadır. Sesleri genellikle orta Do'nun altındaki Fa (Bilimsel notasyona göre F3) ile orta Do'dan sonraki ikinci Sol (G5) arasındadır; fakat bazı sesler, orta Do'nun altındaki Mi'ye (E3) kadar inip, yine orta Do'dan yukarıdaki Si-bemol'e (B♭5) kadar çıkabilir. Bu İtalyanca terim bazı müzik araçlarının ses genişliğini belirtmek için de kullanılır. 1855'te yapılan, viyolaya benzer, geniş boyutlu ve kalın sesli müzik aracı da bu adla anılır. Diğer müzik türleri ses kategorilendirme sisteminden yoksun olduklarından, "kontralto" terimi sadece klasik müzik ve operatik konsept içerisinde kullanılır. Hattâ, günümüzdeki operada bile kontraltolar genellikle mezzo-soprano olarak anılır; çünkü genele bakıldığında, her iki ses türü de birbirinin ses aralığına erişebilir. Bunun dışında, kontralto terimi sadece kadınlar için kullanılır. Aynı ya da daha yükses ses aralığına sahip erkekler için kontrtenor terimi kullanılmaktadır. Ayrıca, kontralto ve alto terimleri eşanlamlı değildir. Alto, sadece koroda ve genel olarak diğer müzik türlerindeki kadın sesi olup, kontralto teriminin içerdiği: ses aralığı, ses tınısı, ses çevikliği ve ses ağırlığı gibi faktörler bâbında bize bir bilgi vermez. Birol GÃ¼ven Birol Güven (1 Mayıs 1964, Darıca Kocaeli), Türk film yapımcısı, senaryo yazarı ve yönetmen. Hacettepe Üniversitesi Eğitim Fakültesi Dilbilim bölümünden mezun olduktan sonra kısa bir süre öğretmenlik yapan Birol Güven, bir süre turizm sektöründe tur operatörü olarak çalıştı. Öğrencilik ve çalışma hayatında devam ettiği hikâye yazma hobisini 1997 yılında profesyonelce yapmaya başladı. MinT Motion Pictures adlı şirketi kurarak senaryo ekibiyle birlikte 2.000 den fazla bölümlük 50 TV projesine imza attı. TV projeleri arasında yer alan "Çocuklar Duymasın"ın 2002-2004 yılları arasında tekrar bölümleri bile gün birincisi olmuştu. "", "Dersimiz Atatürk", "Mandıra Filozofu", "Mandıra Filozofu İstanbul" filmleriyle sinema sektörüne de adım attı. Ortak yapımcısı olduğu "Güzel Günler Göreceğiz" filmi 2011 yılında Antalya Film Festivali'nde en iyi film ödülünü aldı. Tatil Diyalogları,Yatak Odası Diyalogları, Teneke Üzerinde Midyeden Sosyeteyle Suşiye, The School Of Mandıra Filozofu isimli yayımlanmış kitapları bulunmaktadır. Karpatlar Karpat Dağları Doğu Avrupa’da bir dağ silsilesi. Viyana yakınlarında Bratislava’da başlayıp kuzeydoğuya doğru bir yay biçiminde uzanarak Polonya’nın güneyinden ve Ukrayna’nın güneybatı kesiminden geçip güneydoğuya, Romanya topraklarında Ramnicu Sarat yakınlarında batıya kıvrılır ve Tuna üzerinde Demirkapı denilen bölgede son bulur. Macaristan'ı çok geniş ve açıktan çevreleyen bir yay biçimindedir. Karpat Dağları, Çek Cumhuriyeti, Slovakya, Polonya, Ukrayna ve Romanya olmak üzere beş ülkenin toprakları üzerinde yer alır. Dağların uzunluğu yaklaşık 1500 km, ortalama genişliği 150 km’nin üzerindedir. Karpat Dağlarının meydana gelişi hakkında tahmin yapan araştırmacılar, dağların Alp Dağlarından daha önce teşekkül etmiş olabileceğini söylemektedirler. Karpat Dağlarını yapı ve şekil bakımından üç kısımda incelemek mümkündür. Bratislava’dan, Ujok Geçidi (889 m)ne kadar olan bölüme Batı Karpatlar denir. Karpat Dağlarının en yüksek bölümüdür. Dağ silsilesinin en yüksek noktası olan Geristort Tepesi (2655 m) burada bulunur. Batı Karpatlar: Beyaz Karpatlar, Küçük Karpatlar, Tatra ve Slovakya Maden Dağlarının meydana getirdiği kütledir. Önemli yükseltileri, Aşağı Takra (2043 m), Babja Gora (1725 m) dır. Batı Karpatlar üzerinde Lysa Geçiti (502 m) ve Lubkaw Geçidi (657 m) önemli geçitlerdir. Borislav’ın güney batısındaki Ujok Geçidi (889 m) çok önemli bir geçit olup, Batı Karpatlarla doğu Karpatları birbirinden ayırır. Batı Karpatlar, birçok nehrin beslendiği ve su depoları olan bölgedir. Mesela Vah Nehri, Hron Nehri, Hernad Nehri, Dunajeçvistül ve San Nehri bunların başlıcalarıdır. Kuzeyde akan nehirler üzerinde bulunan barajlar küçük Polonya denilen bölgenin ekonomik desteğidir. Batı Karpatların bazı otlaklar hariç büyük bölümü sık ormanlarla kaplıdır. Bu ormanlarda vahşi hayvanlar bulunmaktadır. Kremnica bölgesinde demir gümüş ve altın madenleri bulunur. Doğu Karpatlar, Ujok Geçidinden Braşov şehrinin doğusuna, güneyde ise Buzau’ya kadar uzanır. Ortalama yüksekliği 1100 m kadardır. Kuzeyde Ukrayna sınırlarında kalan bölgeye Karpatlar Ormanı, güneyde ise Callımanu Dağları ve Narghita Dağları vardır. Bu bölge Karpatların en verimli, bitki örtüsü bakımından en zengin olan kısmıdır. Bu kısımdaki yükseklikler, Vf Pietrosu (2305 m), Sibulja (818 m), Goverla (2061 m) ve İneu (2280 m)'dur. Aynı zamanda Ukrayna’yı Romanya’ya bağlayan Tabloniste Geçidi (931 m) burada bulunur. Ukrayna’da Borislay bölgesinde zengin maden yatakları, petrol, güneyinde Dasava’da ise tabii gaz bulunur. Bu kesim çok sık ve gür ormanlarla kaplı olup, Siret, Otlu Mureş, Somes ve Dinyester nehirlerini besler. Dağların üçüncü bölümü olan Transilvanya Alpleri, Alp Dağlarının özelliklerini haiz olduğundan bu isim verilmiştir. Ortalama yükseklik 1500 m’nin üzerindedir. Eflak ile Transilvanya arasında büyük bir engel olup geçitlerden ulaşım imkânı vardır. Önemli yükseltileri Peleaga Tepesi (2509 m), Cındrelu Tepesi (2245 m) ve Moldavneanu Tepesi (2543 m)'dir. Önemli geçitler ise Demirkapı Geçidi, Kızkule Geçidi ve Pradal Geçididir. Bacauve Plolesti bölgelerinde petrol çıkar. Burası da sık ormanlarla kaplı olup, yeryer otlaklara rastlanır. Bu otlaklarda koyun yetiştiriciliği gelişmiştir. Eric Campbell Alfred Eric Campbell, 26 Nisan 1879 - 20 Aralık 1917 tarihleri arasında yaşamış İngiliz asıllı sessiz sinema dönemi oyuncusu, tiyatrocu. Bugün 1916 ve 1917 yılları boyunca yer aldığı Charlie Chaplin filmlerindeki sert ve acımasız adam rolleri ile hatırlanmaktadır. Eric Campbell, 26 Nisan 1879'da İngiltere'de dünyaya geldi. Sahne yaşamına İskoçya ve Galler'de rol aldığı melodramatik tiyatro oyunları ila başladı. Bu sırada Charles Chaplin ve Stan Laurel'i keşfeden, ünlü İngiliz menajer Fred Karno'nun dikkatini çekti. Eric Campbell'in kuvvetli bariton sesinin ve sahnede dikkat çeken iri yapısının işe yarayacağını düşünen Fred Carno, onu gezici bir tiyatro topluluğu olan ve "Karno's Troupe" olarak bilinen kendi grubuna dahil etti. Böylece Campbell, bu komedi trupuna hakim olan slapstick komedi tarzı ile tanışmış oldu. Eric Campbell, kendisinden bir yıl kadar önce ABD'ye giden Chaplin ve Stan Laurel gibi New York'a gidip yerleşti. Bir tiyatro oyuncusu olarak çalışmaya başladı ve Gilbert and Sullivan'ın müzikalinde yer aldı. Aynı dönemde Mutual Film Corporation ile bir anlaşma imzalamış ( ve o zamana kadar bir oyuncuya ödenen en yüksek ücreti almış) olan Chaplin, kendi ekibini kurmaya girişmişti. Bu sırada Broadway'deki bir oyunda seyrettiği Campbell'ı hatırayan Chaplin, onu Hollywood'a davet edip kendi ekibine katılmasını teklif etti. Campbell ve Chaplin'in birlikte çektikleri ilk film 1916'daki The Floorwalker oldu. 1.65 boyundaki Chaplin'in ufak tefek yapısı ile 1.96 cm boyunda ve 136 kilo olan Campbell'in iri yarı hali arasındaki bariz fark, çektikleri komedi filmleri için uygun bir temel hazırlıyor; ufak tefek Charlie'nin (Şarlo) bu iri yarı adama karşı kazandığı zaferi seyircinin gözünde daha da güçlendiriyordu. Birlikte The Fireman, Easy Street, The Immigrant ve The Adventurer en önemlileri olmak üzere birlikte on bir film çektiler. Chaplin o dönemde dünyadaki en ünlü oyuncuydu ve - Stan Laurel ve Harold Lloyd dahil olmak üzere- kendisini taklit eden yüzlerce oyuncu vardı. Bu nedenle onun kendi tarzın bulmaya başladığı bu ilk dönem filmlerinin anahtar kişiliklerinden biri olan Eric Campbell'in de hatırı sayılır miktarda taklitçisi vardı. Bunlar içinde en tanınmışı ise iri yapılı Oliver Hardy' ydi ve on yıl kadar sonra Laurel ve Hardy ikilisini oluşturmak üzere Stan Laurel ile bir araya gelecekti. Eric Campbell'ın başarısı hızla artarken, karısını bir otomobil kazasında kaybetmesi ile özel hayatındaki sorunlar başladı. Bu kazadan bir ay sonra henüz beş günlük bir ilişki yaşadığı Cleda Pearl Gillman ile evlenen Campbell bir ayın sonunda boşandı. Campbell'in bu dönemlerde sürekli olarak içki içtiği biliniyordu. Aynı yıl Chaplin, Mutual film şirketi ile olan ilişkisini bitirip -yine bir rekora imza atarak - 1 milyon$'lık bir anlaşma ile First National'a geçti. Campbell'i de ekibine dahil etmeyi planlıyordu. Arada geçen sürede Campbell, Chaplin'in arkadaşı ve ünlü bir yıldız olan Mary Pickford'un ekibinde yer almış ve "Amarilly of Clothes-Line Alley" adlı filmin çekimlerine başlamıştı. Bu filmin ekibi için düzenlenen bir partide oldukça fazla içki içen ve saat 04.00 civarında partiden ayrılan Campbell, eve dönüş yolunda, arabasının hakimiyetini kaybettiği bir kazada, olay yerinde hayatını kaybetmiştir. Sessiz sinema dünyasının unutulmaz simalarından biri olan Eric Campbell, öldüğünde henüz 38 yaşındaydı. Ä°silik İsilik sıcaktan ya da fazla terlemekten, deride oluşan küçük pembe kabartılar, ısırgın. Çok çeşitlidir. Bazıları hiçbir iz bırakmadan kaybolur. Özellikte göğüste ve karın üzerinde , çoğu kez şiddetli kaşıntıyla kendini gösterir. Bebeklerde sık görülür. Ter deliklerinin tıkanması sonucu ter bezlerinin küçük kistler halini almasından ileri gelir. Ä°stanbul Devlet Tiyatrosu İstanbul Devlet Tiyatrosu, Devlet Tiyatroları Genel Müdürlüğü'ne bağlı resmi bir tiyatro kurumudur. Özel tiyatro topluluklarının salonlarından başka tiyatro salonu bulunmayan İstanbul'da 1969 yılında İstanbul'da Kültür Sarayı'nın açılmasının ardından her hafta Ankara Devlet Tiyatrosu'ndan bir ekip, İstanbul'a gelerek oyun sahnelemekteydi. Kültür Sarayı bünyesinde, Devlet Tiyatrosu'nun idari ve bürokratik birimleri kuruldu. 1978 - 1979 sezonunda İstanbul Devlet Tiyatrosu'nun kuruluşundan önce büro bazlı çalışan İstanbul Devlet Tiyatrosu gerçek anlamda çalışmasını 1979 yılında başlatmıştır. Cadı Kazanı adlı oyunun gösterimi sırasında yanan Kültür Sarayı'nın inşasının ardından isim değiştirmesiyle bugünkü Atatürk Kültür Merkezi adını aldı. İstanbul Devlet Tiyatrosu'nun etkin çalışması bu aşamadan sonra başladı. Gelişen süreçte Oda Tiyatrosu ve Aziz Nesin Sahnesi (Birim Tiyatro) İstanbul Devlet Tiyatrosu'nun sahneleri arasına katıldı. İstanbul Devlet Tiyatrosu kuruluşundan 2007 - 2008 sezonu sonuna kadar toplam 157 oyun sergilendi. Árpad Lengyel Árpad Lengyel (11 Nisan 1915 - 30 Nisan 1993), Macar yüzücü. 1936 Yaz Olimpiyatları'na katılmış ve 4x200 m serbest stilde bronz madalya kazanmıştır. National Geographic The National Geographic Magazine (NGM), 1888 yılından beri yayımlanmakta olan ABD merkezli dergidir. National Geographic Society'nin resmî yayın organıdır. Bugün derginin adı sadece National Geographictir. Kâr amacı gütmeyen bir bilim organizasyonu olan "National Geographic Cemiyeti" ABD'nin Washington şehrinde kurulduktan 9 ay sonra, Ekim 1888 tarihinde cemiyetin yayın organı olan derginin ilk sayısını yayınlamıştı. Yılda 12 defa çıkan bu dergi günümüzde hala yayınını sürdürmektedir. Dergi 1896'ya kadar her ay çıkmadı, ilk yıl 1 sayı,sonraki yıl 3 sayı çıktı. Yılda 2 ila 9 arasında değişerek 1896'ya kadar gelindi,bu yıl 12 sayı çıktı ve bundan sonra hep yılda 12 sayı yayınlandı. Aradan geçen onca zamana rağmen dergi boyutunda fazla bir değişiklik olmamış ve 1910 yılından beri kapaklarında kullandığı karakteristik sarı rengi de hiç terketmemiştir. Kapaktaki bu sarı bordür şirketin alâmet-i fârikası haline gelmiştir ve diğer ürünlerinde de hâlen kullanılmaktadır. 1959 yılına kadar kapağında fotoğraf bulunmayan dergi bu tarihten sonra kademeli olarak ön kapağında fotoğraf yayınlamaya başladı. Kâr amacı gütmeyen bir derneğin yayın organı olması nedeniyle sayfa aralarına hiçbir zaman reklam almadı. Reklam sayfaları derginin ilk başında ve en sonunda ayrı bölümlerde yer almaktaydı. Coğrafya, kültür, keşifler, popüler bilim ve tarihle ilgili makalelerin ağırlıkla yer aldığı dergide fotoğrafın ayrı bir önemi vardır. Birçok ünlü fotoğraf sanatçısını bünyesinde toplayan dergi henüz renkli baskının çok az rastlandığı yıllarda bile renkli baskı yapıyordu. Her ay dergiyle birlikte verilen harita ekleri de çok değerli birer referans kaynağı olarak ilgi görmektedir. Kurulduğundan bu yana National Geographic Cemiyeti birçok araştırma ve keşif projesine destek vermiştir. Bunların sonuçları yayın organı olan dergide ayrıntılı bir şekilde okuyuculara sunulmuştur. Bu projelerden en popüler olanları şunlardır: NGM'de İlk renkli fotoğraf Kasım 1910 yılında görüldü, bunlar Kore ve Çin'de çekilmiş siyah beyaz fotoğrafların elle boyanması ile meydana getirilmiş fotoğraflardı. 1914 yılında ise gerçekten renkli olarak çekilmiş ilk fotoğraf dergide basıldı. Bu Paul Guillumette 'in Belçika'da Ghent'te bir çiçek bahçesinde çektiği bir Autochrome fotoğraftı. Derginin Şubat 1962 sayısı tamamı renkli olarak basılmış ilk Amerikan dergisi olma unvanını taşıyor. Uzun yıllar sadece ABD'de ve İngilizce olarak yayınlanan dergi tarihinde ilk kez 1995 yılında başka bir dilde daha yayınlanmaya başladı; Japonca. Bugün aralarında Türkçenin de bulunduğu 33 ayrı dilde daha yayınlanmaktadır. National Geographic Türkiye dergisi Nisan 2001 tarihinden beri orijinali ile aynı standartta yayınlanmaktadır. ABD'de sadece abone yolu ile ulaşılabilen dergi diğer birçok ülkede gazete bayilerinde ve kitapçılarda raflardan satılabilmektedir. National Geographic Magazine'in İngilizceden başka yayınlandığı 33 dil şunlardır: Arnavutça, Bulgarca, geleneksel Çince, basitleştirilmiş Çince, Hırvatça, Çek dilinde, Danimarka dilinde, Felemenkçe, Fince, Fransızca, Almanca, Yunanca, İbranice (iki ayrı İbranice baskı), Japonca, Macarca, Endonezya dilinde, İtalyanca, Korece, Norveççe, Lehçe, Portekizce (iki ayrı Portekizce baskı), Rumence, Rusça, Sırpça, Slovence, İspanyolca (2 ayrı İspanyolca baskı) , İsveççe, Litvanca, Tai dilinde ve Türkçe. NGM'in halihazırdaki tirajı ayda 12 milyona yakındır. Bunlardan 8,5 milyonu İngilizce dilinde basılmaktadır. Diğer 32 dilde basılan dergilerin toplam tirajı da 3 milyonun biraz üzerindedir. Derginin her ay 40 milyon kişi tarafından okunduğu tahmin edilmektedir. Winston Churchill'in ölümünden sonra, Ağustos 1965 sayısında ona geniş bir yer ayıran dergi aynı zamanda Decca plak şirketine cenaze töreninin kayıtlarını ve Churchill'in konuşmalarını içeren bir plak yaptırdı. Bükülebilir incelikte olan bu 45 devirlik plak dergiyle birlikte (dergiye ciltle bağlı olarak) o sayının içinde okuyuculara verildi. Derginin o tarihteki tirajı 6,5 milyonun üzerinde olduğu için bu plak da 6,5 milyon adet dağıtılmış oluyordu ve dolayısıyla o tarihe kadar en çok satan plak unvanını da almış oldu. Dünyanın dört bir yanında derginin ve yan ürünlerinin (efemera) ciddi koleksiyoncuları vardır. Özellikle ilk sayıları derginin durumuna göre değişmekle birlikte açık arttırmalarda veya özel satışlarda astronomik fiyatlara el değiştirmektedir. Örneğin çok ender bulunan 1.ci sayısı 11.000 dolara kadar alıcı bulmuştur.. İlk sayısı 1888 yılında sadece 200 üyeye gönderilmişti. 1900 yılından sonraki sayılarda fiyatlar hızla düşmektedir. Ayrıca hologram kapaklı iki özel sayı da değerli koleksiyon sayıları arasında yerini almıştır. 1997 yılında derginin o zamana kadar çıkmış 108 yıllık koleksiyonu Kodak şirketinin de işbirliği ile 30 CD-ROM halinde yayınlandı. Bu CD-ROM'larda dergilerin ön kapağından arka kapağına kadar tüm sayfalarının taranmış görüntüleri sayfa sayfa incelenebilmektedir. Ayrıca kapsamlı bir indeksten tüm içeriğe ulaşmak mümkün olmaktadır. Ancak set piyasaya çıkar çıkmaz fotoğrafçı Jerry Greenberg dergilerde yer alan kendi fotoğraflarının CD-ROM'lara izni olmadan basılmasından dolayı cemiyeti dava etti ve kazandı. Bunun üzerine National Geographic Cemiyeti de CD-ROM setini piyasadan toplatmak zorunda kaldı. Yeni baskıları da yapılamadığı için bu CD-ROM setleri de iyi birer koleksiyon malzemesi haline gelmiştir. Telif hakları sorununu halleden dernek 2009 yılında bu kez de dijital koleksiyonu 6 DVD halinde tekrar basarak satışa sundu. Bu defa koleksiyon derginin 1888 ilâ 2008 yılları arasındaki 120 yıllık dönemini kapsıyordu ve taranmış görüntülerin kalitesi de arttırılmıştı. Bölümler arasında ikide bir DVD değiştirmekten hoşlanmayanlar için bir de 2,5 inçlik USB hard disk versiyonu hazırlanmıştır. MTV Europe MTV Europe, 1 Ağustos 1987'de kurulan MTV Networks Europe'a bağlı kanal. İlk olarak kanal tüm Avrupa kıtasını hedefleyen tek kanal halinde Avrupa'daki tüm bölgelere hizmet ediyordu. Günümüzde ise, 1997'den bu yana Avrupa ülkelerinden bir gruba yayın yapmaktadır. Türkiye'de uzun zamandır yayın yapmış olan kanal, 2006'da MTV Türkiye'nin kurulmasıyla Türkiye'ye yayın yapmayı kesti. Bir süredir MTV'nin Türkiye yayın haklarının sahibi olan MCD ile anlaşmazlık sonucunda MTV Türkiye 31 Ağustos 2011'de kapatılınca, MTV Europe tekrar Türkiye'ye yayın yapmaya başladı. 31 Aralık 2011'de D-Smart 113. kanaldan yayın yapmaya başlamış fakat 29 Şubat'ı 1 Mart Perşembe gününe bağlayan gece yarısı saat 24.00'te D-Smart platformundan ayrılıp Digiturk 107. kanalda yayına başlamıştır. Ã–mer Asan Ömer Şükrü Asan (d. 28 Mayıs 1961, Trabzon), Türk yazar, yapımcı ve yayıncıdır. İlk çalışması Trabzon ili Of ilçesi Çoruk mahallesinin monografisi içeren Pontos Kültürü ile adını duyurmuş, Hasan İzzettin Dinamo'nun biyografisi ve kısa öykülerini içeren Niko’nun Kemençesi adlı eserlerini yayınladıktan sonra yayıncılığa yönelerek kurucusu olduğu Heyamola Yayınları'ndan 200'ü aşkın kitabın yanı sıra bizzat yayın yönetmeni olduğu Roman Kahramanları adlı dergiyi de yayınlamıştır. Ayrıca yapımcısı olduğu “Gündelikçi Kadınlar” adlı belgeseli 43. Altın Portakal Film Festivali’nde “En iyi Belgesel” seçilmiş ve 9. Seul Uluslararası Kadın Filmleri Festivali’nde “Birincilik Ödülü”nü kazanmıştır. Ömer Asan'ın Yunanca'ya da çevrilen Pontus Kültürü adlı eseri Trabzon'da bazı köylerde konuşulan Romeika adlı Yunanca dialektini işlediği için özellikle milliyetçi çevreler tarafından eleştirilmiş , bölücülük propagandası iddiasıyla toplatılmış, toplatılma kararı alınmıştır. Avrupa İnsan Hakları Mahkemesi'ne başvuran yazarın başvurusu "Asan’ın ifade özgürlüğüne yönelik hükümet kısıtlamasının “demokratik bir toplumda gerekli olduğuna” ikna olmadığını bildirilerek Türkiye 500 avro tazminata mahkûm edilmiştir . Bereketli Topraklar Ãœzerinde (film) Bereketli Topraklar Üzerinde, Erden Kıral tarafından yönetilen 1979 yapımı drama filmi. Orhan Kemal'in aynı adlı romanından uyarlanan filmin senaryosunu en başta Mahmut Tali Öngören yazmış, ancak Erden Kıral senaryoyu beğenmemesi üzerine oyuncu Tuncel Kurtiz senaryoyu yeniden kaleme almıştır. Hikâyede Çukurova'ya gelip ağır şartlar altında çalışan Köse Hasan, Pehlivan Ali ve Yusuf adlı üç arkadaşın başından geçenler konu edilmektedir. 1979 yılında çekimleri tamamlanan film, sıkıyönetim tarafından yasaklandı, daha sonra ise kimliği belirsiz kişi veya kişilerce çalındı. Negatiflerin bulunmasından hemen sonra film, Türkiye'de 28 yıl sonra gösterime girdi. "Bereketli Topraklar Üzerinde", 1981 yılında Strasbourg'da yapılan oylama sonucu ""Avrupa'nın En İyi Filmi"" seçildi. Ancak yurtdışı yasağı nedeniyle Erden Kıral'ın ödülü alması engellendi. Darbe günlerinde Kıral negatiflerin izini kaybetti. Yapımcılardan Nurettin Sezer negatifleri korumak için İsveç'e götürdü. Filmin negatiflerinin bulunmasının ardından 12 dakika kısaltılarak 2 Mayıs 2008 tarihinde tekrar gösterime sokuldu. Sivas'ın bir köyünden Köse Hasan, Pehlivan Ali ve Yusuf adlı üç arkadaş hemşehrilerinin bir fabrikasını olduklarını duyarlar ve bir tren yolculuğunun ardından Çukurova'ya çalışmaya gelirler. Şehre gittiklerinde birbirlerinden hiç ayrılmamalarını kararlaştırırlar. Şehri gördüklerinde çok şaşırırlar. Binalardan ve otomobillerden etkilenirler. Hemşehrileri onlara çırçır fabrikasında iş verir. Fabrikada çok zor şartlar altında çalışırlar. Akşamları kiraladıkları ahırda buluşurlar. Şehir insanının davranışlarına alışamazlar. Para biriktirme amacıyla işlerine devam ederler. Sulu kozada çalışan Köse Hasan hastalanır ve işe gidemeyecek kadar kötü bir duruma gelir. Ali ve Yusuf ona bir süre baksa da bir süre sonra hasta arkadaşlarını bırakıp daha fazla ücret alabilecekleri yeni bir işe girer. İnşaat işçiliği yaparlar. Bir süre sonra Hasan'ın öldüğü haberini duyarlar. Pehlivan Ali, Fatma adlı kıza aşık olur ve onunla kaçar. Pehlivan Ali sürekli pavyona giderken, karısı da onun işvereni ile birlikte olmaya başlar. Buğday tarlasında çalışmaya başlayan Pehlivan Ali çok zor şartlarda işine devam eder. Patronlar çalışanlarına çok kötü davranmaktadır. Duruma isyan eden ustalar işten çıkarılır. Makine kullanmayı öğrenen Pehlivan Ali ustalarından övgü alır ve daha da hırslanır. Ancak bir gün dengesini kaybeder ve kolunu makineye kaptırır. Durumdan haberdar olan ağa, arabasının kirlenmesinden korktuğu için Ali'yi hastaneye götürmez. Ali de bu yüzden kan kaybından ölür. Daha önce işten çıkarılan işçiler haksızlığa isyan edip her şeyi ateşe verirler. Duvar ustası olan Yusuf köyüne dönmeye karar verir. Kendisine, karısına ve çocuklarına elbise alır. Tren garına gider. Pehlivan Ali'nin bir işçi arkadaşı ile karşılaşır. Onun öldüğünü öğrenince çok üzülür. Trene binip köyüne döner. Yusuf'u gören ailesi çok sevinir. Köse Hasan'ın karısı ve Pehlivan Ali'nin annesi onların neden gelmediklerini sorduğunda Yusuf'un duyduğu sevinç üzüntüye dönüşür. Orhan Kemal'in 1930'lu yıllarda Adana'da çırçır fabrikasında çalışırken edindiği tecrübelerden yola çıkarak yazdığı "Bereketli Topraklar Üzerinde", modernleşmeye çalışan bir ülkenin Çukurova özelinde bir panoramasını çiziyordu. Kemal kitapta üretim ilişkilerini ve emeğiyle işgücünü sırtlayan işçi ve ırgatların çalışma koşullarını ve mücadelelerini anlatıyordu. Erden Kıral kitabı 1979 senesinde sinemaya uyarlamak istemişti. Kıral'ın kitabı uyarlamaya çalıştığı günlerde Türkiye'de 19 il sıkıyönetim altındaydı. Kıral daha sonra "O zamanlar idealisttik. Dünyayı filmlerle değiştireceğimize inanıyorduk" dedi. Bu inanç Erden Kıral'ı Kemal'in kitabını uyarlaması için hırslandırdı. Romanın telif haklarını satın aldı ve ardından romanı senaryolaştırması için Mahmut Tali Öngören'e verdi. O zamanlar Kıral'ın arkadaşı olan Vehbi Koç, fikri beğendi ve yapımcı olarak film ekibine katıldı. Aynı günlerde Tuncel Kurtiz de Orhan Kemal'in "Baba Evi" ve "Avare Yıllar" adlı eserlerini filme çekmeyi düşünüyordu. Arkadaşı Tezer Özlü'nün sayesinde Erden Kıral ile tanıştı. Projesinden Kurtiz'e bahseden Kıral, ona filmde oynamasını ve yapımcı olarak ortak olmasını söyledi. Oyunculuk teklifini kabul eden Kurtiz, finansal işlerle pek ilgilenmediği için yapımcılık görevini arkadaşı Nurettin Sezer'e devretti. Kıral'ın düşüncesi senaryonun hazır olmasının ardından hemen çekimlere başlamaktı. Ancak Mahmut Tali Öngören'den gelen senaryo Kıral'ın hoşuna gitmedi. Çünkü Kıral kitabı trajik-komik bir şekilde uyarlamak istiyordu. Senaryo tekrar yazılmaya başlandı. Senaryoyu Kıral ile birlikte çalışarak Kurtiz yazdı. Kemal'in kitabında diyaloglar ağırlıktaydı. Kıral, sadeleştirme yapılmaması takdirde filmin 5-6 saatten kısa olmayacağını düşündü. Bu yüzden bir formül bulundu; Diyaloglu yerin anafikri ortaya çıkarılacak ve diyaloglar da buna göre baştan yazılacaktı. Erden Kıral'ın "Berektli Topraklar Üzeri"'nde filmini çektiği haberi Ankara Sanat Tiyatrosu'nda bulunan oyuncuların çok heyecanlanmasına sebep oldu. Oyuncular zamanla projeye dahil oldu. Filmde Yaman Okay'ın canlandırdığı Pehlivan Ali karakteri için en başta Tarık Akan düşünüldü. Kıral'ın ilk sinema filmi "Kanal"'da oynayan Akan, aynı zamanda Kurtiz'in arkadaşlarından da biriydi. Kurtiz yıllar sonra ön çalışma sırasında Kıral ile tartışan Tarık Akan'ın projeden ayrıldığını söyledi. Ama Kıral, daha önce "Kanal" ve "Sürü" filmlerinde Kurtiz ile oynaması yüzünden Tarık Akan ile çalışmak istemediğini açıkladı. Kıral, Tarık Akan ile çalışmadığı için pişman olduğunu da belirtti. Ağırlıklı olarak Kurtiz'in seçimiyle Ankara Sanat Tiyatrosu ekibi ve o zamanlarda toplumcu gerçekçi filmlerinde oynayan oyunculardan oluşan bir kadro kuruldu. 1979 yılının yaz aylarında Çukurova'ya gidildi. Filmin çekimlerinin gerçekleştirileceği yerlere karar verildi. Oyuncu Erkan Yücel, çevrede çalışan işçilerle tanıştı, sohbet etti ve davranış biçimlerini gözlemledi. Yücel, hikâyeyi biraz yumuşatmak için Charlie Chaplin'den ilham aldı. Bölgede gerçekleştirilen çekimlerde bazı problemler çıktı. Çekimlerin başladığı ilk haftanın sonunda Kurtiz ve Vehbi Koç tartışma yaşadı. Kurtiz, Koç'un işine son verdi ve ardından da Koç filme yatırdığı parayı geri istedi. Bu olay yüzünden finansal sorunlar başladı. Kıral bazı oyuncularından yardım istedi. Ankara'ya giden Erol Demiröz anne ve ablasının bileziklerini satıp bankada biriktirdiği parayı getirdi. Belli bir miktar para toplandı. Ancak para bittiğinde set işçileri ücretlerini alamadıklarını söylerek projeden ayrıldı. Oyuncular bundan sonra hem kamera arkası hem de önünde çalışmaya başladı. Bir diğer problem de böceklerdi, ama kısa süre sonra bu sorun giderildi. Çevrede yaşayan sağcı gruplar, film çalışanlarını solcu sandıkları için burada çekim yapmalarından rahatsız oldu. Oyuncular bu yüzden geceleri nöbet tuttu. Tüm olumsuzluklara rağmen çekimler bitirildi. Yapılan ilk kurguda filmin uzunluğu 3,5 saati buldu. Filmi yeniden izleyen Kıral çıkan işten memnun kalmadı ve film Sezer Duru, Orhan Duru, Tezer Özlü ve Demir Özlü tarafından yeniden kurgunlandı. Süre 2 saat 10 dakika oldu. Filmi gören Kıral "Epik filmimi Amerikan filmi yaptılar" diye tepki gösterdi. Kurtiz daha sonra Kıral'ı ikna etti. Filmin ilk kez 13 Eylül 1980'de başlayacak olan Antalya Film Festivali'nde gösterilmesi planlanıyordu. Ama festivalin başlama tarihinden bir gün önce 12 Eylül Darbesi oldu. Darbenin akâbinde "Bereketli Topraklar Üzerinde" gösterime girdi. Ne kadar gösterimde kaldığı bilinmiyor. Filmin oyuncuları sürenin bir hafta olduğunu söyledi. Erol Demiröz bu konu hakkında "Ben her filmimi birkaç kere izlerim. Ama bu filmi bir kere izleyebildim" dedi. Adana Sıkıyönetim Komutanlığı filmi uygunsuz buldu ve gösterimini yasakladı. Samancılar bunun nedenini filmin bir başkaldırış hikâyesi olmasından kaynaklandığını söyledi. Darbeden 1 yıl sonra film Antalya Film Festivali'nde yeniden gösterildi. Yarışmada "Bereketli Topraklar Üzerinde" öne çıktı. Kültür Bakanı Sinema Daire Başkanı, jüri üyesi Burçak Evren'den En İyi Film ödülünü kendilerine bırakmasını istedi. Evren bu teklife çok şaşırdı. "Bereketli Topraklar Üzerinde" filminin alacağı olası bir En İyi Film ödülünü engellenmeye çalışıldığının farkına vardı. Jüri toplantısında Evren ödülün "Bereketli Topraklar Üzerinde"'ye verilmesini istedi. Bakanlık üyeleri bunu onaylamadı. O yıl hiçbir filme En İyi Film dalında ödül verilmedi. Kıral, En İyi Yönetmen ödülünü, Yaman Okay da En İyi Yardımcı Erkek Oyuncu ödülünü kazandı. Jüride tartışmalar yaşandığını öğrenen Kıral, kendisine verilen ödülü kabul etmedi. Sinema Yazarları Derneği, yılın en iyi filmi olarak "Bereketli Topraklar Üzerinde"'yi seçti. Avrupa'da üretilen en iyi filmin seçilmesi için Strasbourg'da oylama yapıldı. Film en başta ilk beşe kaldı. Verilen karar ile "Bereketli Topraklar Üzerinde" 1981 yılının En İyi Avrupa Filmi seçildi. Ödülü almak için Paris'e çağrılan Erden Kıral yurtdışı yasağı nedeniyle gidemedi. Bu yüzden kurum yetkilileri ödülü vermek için İstanbul'a geldi. Ancak birkaç kişi Kıral'ı engelledi ve yetkililerden uzaklaştırdı. Kıral beş yıl sonra Paris'e ödülü almaya gitti. Bu sırada filmin negatifleri ortadan kayboldu. Erden Kıral yıllarca filmin negatiflerini aradı. Ailesine bile kendisinin ölmesi takdirinde negatifleri bulmalarını vasiyet bıraktı. Yıllar sonra Kıral negatiflerin izini buldu. Yapımcılardan Nurettin Sezer onları korumak için İsveç'e götürmüştü. Ancak Tuncel Kurtiz negatiflerin kaybolmadığını savunuyor. Kurtiz'e göre filmin yapımcılarından biri negatifleri İsveç'e götürdü. Elinde iki film daha vardı; "Gül Hasan" ve "Kardeşim Benim". Filmleri satamadıktan sonra iflas etti ve Berlin'e yerleşti. Kıral negatifleri aldıktan sonra "Bereketli Topraklar Üzerinde", Medyavizyon Film tarafından dağıtıldı ve Polar Film - Irmak Film tarafından da 2 Mayıs 2008 tarihinde gösterime verildi. Filmin afişini, "Shrek 3" ve "Son Umut" gibi filmlerin de afişini hazırlayan Ali Doğramacı, Nüvit Bingöl ve Ali Vatansever tasarladı. Sinema eleştirmeni Atilla Dorsay film hakkında "Orhan Kemal'in Çukurova'daki mevsimlik işçileri konu alan romanı, yazarımızın belki en güzel eseridir. Erden Kıral'ın 12 Eylül eşiğindeki kaynayan bir Türkiye'de bu romandan çıkardığı filmse bir başyapıttır. Bu çok kişili, zengin kadrolu film, bize Adanalı Kemal'in bizzat gözlemlediği bir yaşam kesitinden gelen unutulmaz sahneler sunar. Sinemamızı izleyenler için bir büyük şölen" diye yazdı. Beyazperde.com sitesi yazarı Zafer İlbars "İyi bir edebiyat uyarlaması olan Bereketli Topraklar Üzerinde, kendisine kaynaklık eden romana sadık kalarak aktarılmış. Aç ve hasta insanların yokluk içindeki yaşantıları, kişisel menfaatler için nelerin ayaklar altına alındığı etkileyici bir şekilde anlatılıyor. Bu tür filmler günümüzde artık yapılmıyor" dedi. "Bereketli Topraklar Üzerinde", IMDb sitesinde 10 üzerinden 8.5 puan aldı. Sinemalar.com sitesindeki oylamada ise 10 üzerinden 6.8 puan elde etti. Sinema.com sitesinde de 8.1 puanın sahibi oldu. Beyazperde.com'daki oylamada ise 5.1 puan elde edebildi. Engelleyici İnhibitor, inhibisyon veya engelleyici şu anlamlara gelebilir: Kiyomizu-dera Kiyomizu-dera Kyoto'nun doğusunda bulunan bağımsız bir budist tapınağıdır. Antik Tokyo'nun tarihi anıtlarından biri olan tapınak, UNESCO tarafından dünya mirası listesine alınmıştır. Tapınağın girişi Heian ilk döneminde bulunmuştur. 1633 yılında yeni binaları eklenen tapınağın tarihçesi 798 yılına uzanır. Tapınak ismini kompleksin içindeki şelaleden almaktadır. Kiyumizu, temiz saf su anlamına gelmektedir. Ana girişte geniş bir bahçe ile şehre etkileyici bir hava veren uzun sutunlar bulunmaktadır. Tapınağı popüler kılan bir başka özellik ise buraya has olan bir inanıştır. 13 metre yükseklikten atlayarak hayatta kalan kişinin dileğinin mutlaka gerçekleşeceği rivayet edilmektedir. Edo döneminde 234 atlayış kaydedilmiş ve bunların % 85.4'ü hayatta kalmıştır. Günümüzde bu gelenek yasaklanmıştır. Ana holün hemen altında Otowa şelalesi bulunmakta ve sular 3 kanaldan bir göle akmaktadır. İnanışa göre bu kanallar sırasıyla bilgi, sağlık ve uzun ömrü simgelemektedir. Kutsal olduğu kabul edilen su tapınak ziyaretçileri tarafından terapik özelliği olduğu inancıyla içilmektedir. Kefen (anlam ayrımı) Kefen ÅŸu anlamlara geliyor olabilir: Mustafa Hakan GÃ¼venÃ§er Mustafa Hakan Güvençer, (d. 1963, Kadıköy, İstanbul), Türk bürokrat. 1985 yılında İstanbul Üniversitesi Hukuk Fakültesi'nden mezun oldu. Sırasıyla Yenice, Ilgaz Kaymakam Vekillikleri, Alucra, Şavşat Kaymakamlıkları, Gürbulak Sınır Mülki İdare Amirliği ve Ağrı Vali Yardımcılığı, Kahramankazan Kaymakamlığı, Amasya Vali Yardımcılığı, Yalova Deprem Kriz Merkezi'nde Vali Yardımcılığı, Aydın Vali Yardımcılığı, Karatay kaymakamlığı görevlerinde bulundu. 22 Aralık 2008 tarihli kararname ile Sinop'a vali olarak tayin edilmiştir. 13 Aralık 2010 tarih ve 2010/1159 sayılı Bakanlar Kurulu Kararı ile Bingöl'e atanmıştır. 8 Mayıs 2013 tarihli kararname ile Muğla valiliğine atanmıştır. 15 Eylül 2014 tarih ve 6780 nolu müşterek kararname ile Kahramanmaraş valiliğine atandı. 30 Mayıs 2016 tarihli kararname ile Manisa Valiliğine atanmıştır. 2018 yılı Ekim ayında yayınlanan kararname ile mülkiye başmüfettişliğinde görevlendirildi. Evli ve 2 erkek çocuk babasıdır. ResmÃ® gazete Resmî gazete veya hükûmet gazetesi, devlet kararlarını ve yasaları yayımlamakla yetkilendirilen süreli yayındır. Fiziki, elektronik veya her iki şekilde de yayımlanabilir. MÃ¼zede Bir Gece 2 Müzede Bir Gece 2, 2009 ABD yapımı, komedi-macera tarzı film. Film Müzede Bir Gece adlı serinin ilk filminin devamı niteliğindedir. Yine ilk filme paralel olarak Ben Stiller, Dick Van Dyke, Robin Williams, Amy Adams gibi aktörler filmde rol almaktadır. Filmin ilk gösterim tarihi 22 Mayıs 2009 olarak açıklanmıştır. Washington, DC. Smithsonian Enstitüsü’nde yine bir gece vaktidir. Rehberler evlerine dönmüş, ışıklar kapanmış, okul çağındaki çocuklar çoktan yataklarına gitmişlerdir… Ama eski gece bekçisi Larry Daley (Ben Stiller)’nin içini bir şey kemirmektedir ve sonunda kendini akıl almaz bir maceranın içinde bulur. Bu sefer tarih gerçekten canlanmaktadır. Müze'de Bir Gece serisinin ikinci filminde, Larry dünyanın en büyük müzesinin koridorlarında inanılmaz bir savaşın ortasındadır. Bu sefer Larry, eski “cansız” arkadaşlarını, onların sonunu getirebilecek bu durumdan kurtarmalıdır. Duvarlardaki ünlü resimlerden, koridorlardaki roket gemi maketlerine kadar her şeyin kendi aklına göre hareket ettiği bir müzede... Katenin Katenin, epitel dokuda yanaşık kadherin hücre bağlarıyla bitişik, hayvan hücrelerinde görülen protein molekülleridir. Hücreler arası alanı 15-20 nm genişliğindedir ve elektron mikroskobunda elektronca az yoğun görülür. Ancak hücrelerin stoplazmalarına doğru her iki yanda da elektronca daha yoğun olduğu gözlenen bölgeleri vardır. Bu bölgeler aktin yapısındaki mikrofilamentlerden ve bunların bağlandığı katenin ve kadherin gibi moleküllerden oluşur. Objektif (fotoğrafçılık) Objektif veya lens, fotoğraflanacak konunun odak noktasında film emülsiyonuna veya sensöre, ışığın iletilerek görüntünün oluşmasını sağlayan, mercek veya mercekler topluluğudur. Objektifin fikir babası Aristo olarak bilinir. Fakat yaptığı düzeneği kaydedebilecek film ancak 18 yüzyılda icat edilebilmiştir. Fotograf makinesine bir lens kalıcı olarak sabitlenmiş olabilir ya da farklı odak uzaklıklarında, diyaframlarda ve diğer özelliklerdeki lensler fotograf makinesi üzerinde değiştirilebilir olabilir. Bir objektifin kalitesi milimetrekare'ye düşürebildiği ışık miktarı ile ölçülür. En fazla ışık geçiren ve odak noktasına düşüren objektif en kalitelisidir. Işığı az kıran ve genellikle mavi objektifler ışığı daha fazla geçirir. Objektifin kalitesini (mercek kalitesini) belirleyen iki unsur vardır. Fotoğraf makineleri kullandıkları objektiflere göre belli bir genişlikte açıyla kadraj oluşturur. Her objektifin aynı konuya aynı uzaklıktan bakarken gördüğü alan odak uzaklığı ile değişir. Odak uzaklığı büyük olan Objektifler dar açıyla baktıkları için daha küçük alanlar görürler. Bunlara Teleobjektif denir. Odak uzaklğı küçük olan objektifler ise daha geniş alana baktıkları için, daha büyük bir alanı Sensör'e düşürür. Dijital fotoğraf makinelerinde sensör boyutları küçük olan makineler (Krop faktörlü makineler), aynı objektif ile Sensörü büyük olan (Krop faktörsüz makineler) objektiflerden daha dar alan görür. Özetle Sensörü büyük olan makineler daha geniş alana bakarlar, Odak uzaklığı büyük olan objektifler daha dar alana bakarlar. Star Kıbrıs Star Kıbrıs, Kuzey Kıbrıs Türk Cumhuriyeti'nde Türkçe olarak yayımlanan günlük gazete. Daha önce Star Medya Yayıncılık A.Ş.'nin sahibi olan Kıbrıslı Türk iş adamı Ali Özmen Safa'nın kurduğu Star Kıbrıs Medya Grubu bünyesinde 12 Nisan 2007 tarihinden beri yayın hayatını sürdürmektedir. 28 Nisan 2007'den itibaren de Birleşik Krallık'ta da satılmaya başlanmıştır. Gouryella Gouryella Hollandalı trance müzik DJ'leri Tiesto ve Ferry Corsten tarafından kurulmuş bir trance müzik grubudur. "This list contains tribute albums by Gouryella." "This list contains singles by Gouryella." "This list contains B-Sides, produced by Gouryella." "This list contains remixes by Gouryella." Caroline Adaları'nın posta tarihi ve posta pulları Caroline Adaları'nın ilk mektup gelme ve gönderme olayı ara sıra ve buradan geçen gemilere dayanıyordu. İspanyol yetkilileri adalar için posta pulu veya posta damgası yayımlamadılar. Almanya, hızlı bir şekilde posta sistemini kordu ve Almanya-İspanya Antlaşması (1899)'nın bir parçası olarak 12 Ekim'de Alman pulları "Karolinen" şaklinde sürşarjlanarak yayımlandı. Başlangıçta üzerine yapılan baskı 48 derecede açılandı birkaç ay daha sonra metin açısı 56 dereceye değiştirildi. Bunların örnekleri, her iki açıdan birinde, (bugün kalan pullarda) özellikle iptal edilmiş olanlardadır . 1900 yılında Yap ve Ponape, Alman Yeni Ginesi ve Hong Kong arasında çalışan düzenli postaların durak yeriydi. Başlangıçta hizmetler hükümetin sübvansiyonuyla Reich Mail Steamer Lines firması tarafından işletiliyordu. Daha sonra 1902 yılında bu işi Jaluit Company üzerine aldı. 1901 yılı Ocak ayında, Almanya bütün Alman kolonilerinde ortak dizayn olan Kaiser'in yatı "Hohenzollern" i gösteren pullarını basdı. Caroline'ler için basım "KAROLINEN" tanımlamasını içeriyordu ve bütün pullar mark ve fenik değerliydi. Düşük değerli pulların kullanımayan birçok kopileri bugün hala vardır. Bunun nedeni Alman işgalinin kısa süreli olması ve Caroline'lerde yaşayan mektup yazan kişilerin çok az olmasıdır. Gerçek kullanılan pullar olağanüstüdür, tipik olarak 5-20 defa daha kullanılmayandan yüksekdir. 1905 yılında 5 feniklik pulların stokları tayfunda tahrip oldu ve 10 feniklik pullar parçalara ayrıldı. 1910 yılındaki diğer bir yoklukta 20 feniklik pullar da parçaya ayrıldı ve 3 feniklik pullar 5 feniğe sürşarjlandı. Japon işgali 1914 yılı Ekim ayında kalkdı. Bundan sonra Japon pulları İkinci Dünya savaşı sonuna kadar kullanıldı. Almanya Caroline Adaları için Yat serisi pullarını 1919 yılına kadar lozenge watermark kâğıt üzerine basdı fakat bunların hiçbiri mektup üzerinde kullanılmadı. Karting Kart yarışı veya karting, motor sporlarının değişik bir türüdür. Kart veya go-kart adı verilen dört tekerlekli, küçük araçlarla yapılır. Genellikle küçültülmüş kart pistlerinde yapılan bu yarış türü, motor sporlarında daha üst seviyelere geçiş için bir vasıta olarak görülür. Kart araçları hız bakımından büyük farklılık gösterebilirler. Süperkart olarak da bilinen bazı araçlar, 'i aşan hıza ulaşabilmektedir. Buna karşın genelde eğlence parklarında bulunan ve halkın kullanımına sunulan go-kart araçları ise maksimum hıza ulaşabilmektedir. Amerikalı Art Ingels, karting'in babası olarak kabul edilmektedir. Usta bir yarışçı ve yarış arabası mühendisi olan Ingels, ilk kart aracını 1956 yılında Güney Kaliforniya'da yarattı. Birdenbire ünü yayılmaya başlayan karting, hemen başka ülkelere de sıçramaya başladı. Karting, bugün de özellikle Avrupa'da yoğun ilgi görmektedir. İlk kart aracı üreten firma, Amerikalı Go Kart Manufacturing Corporation idi (1958). 1959'da, McCulloch firması, kart araçları için motor üreten ilk firma oldu. Üretilen ilk motor, McCulloch MC-10 ismini taşıyordu. Bu motor, iki zamanlı bir elektrikli testere motorundan uyarlanmıştı. Daha sonra, 1960'lı yıllarda, motosiklet motorları da kart araçlarına uyarlanmaya başlandı. Özellikle de, bu iş için firmalar kurulmadan önce bu yöntem tercih ediliyordu. Daha sonradan da başta İtalya (IAME) olmak üzere pek çok ülkede karting için motor üreten firmalar kurulmaya başlandı. Şasi demir borulardan oluşur. Şasinin virajlarda dağılmaması için yeterince dayanıklı olması ve bir süspansiyon görevi görmesi için yeterince esnek olması gerekir. Bu nedenle şasilerde ayrıca bir süspansiyon bulunmamaktadır. Kart şasileri, ABD'de açık, kafesli, düz ve ofset şeklinde bir sınıflandırmaya tabi tutulmaktadır. CIK ve FIA ise şasileri açık ve düz olarak sınıflandırmaktadır. Şasinin dayanıklılığı, değişik durumlara göre değişen bir yol tutuşunu belirler. Genellikle; kuru zeminler için daha dayanıklı ve katı, ıslak veya zayıf tutunma özelliğine sahip zeminler için ise daha esnek şasiler tercih edilir. En iyi şasi, dayanıklılık borularının yarıştaki duruma göre öne, arkaya veya kenarlara eklenip çıkarılabilmesine uygun olmalıdır. Frenleme ise arka dingile yerleştirilen bir disk fren ile gerçekleşir. Ön disk frenleri birçok vitesli kart klasmanlarında tercih edilmekte ve popülaritesi gittikçe artmaktadır. Buna karşın, diğer klasmanlarda bu tercih edilmemektedir. Vitesli kartlarda çift ana silindir bulunur. Birisi ön, birisi arka taraf içindir ve ön/arka çapraz değişim için ayarlanabilir durumdadır. Profesyonel yarış kartları, sürücü hariç genelde 75–80 kg ağırlıktadır. Avanti, Tony Kart, Trulli, Birel, CRG, Gillard, Intrepid, Kosmic, Zanardi ve FA Kart, Avrupa'daki başarılı şasi üreticileri arasındayken; Emmick, Coyote, Bandit, Shadow, MGM, PRC ve Margay gibi firmalar ise Amerika'nın önde gelen firmaları arasındadır. Eğlence parklarında kullanılan kartların motorlarında dört zamanlı motorlar ve elektrikli motorlar kullanılır. Buna karşın yarış kartlarında ise ya iki ya da dört zamanlı küçük motorlar kullanılmaktadır. Kart araçlarında diferansiyel bulunmaz. Diferansiyel eksikliği, arka lastiklerden birinin dönüş esnasında kayması sonucunu doğurmaktadır. Bu yüzden, şasi, dönüşlerde arka lastiği hafifçe kaldıracak şekilde tasarlanır. Böylece lastik yere tutunmayı biraz yitirir ve zemin üzerine ya kayar ya da zeminle bağlantısını tamamen kaybeder. Motorun gücü arka dingile bir zincir tarafından ulaştırılır. Motor ve dingil dişlileri sökülebilmektedir. Motordan maksimum gücü alabilmek için, motorun ve dingilin orantısının pist şartlarına uyumlu hâle getirilmesi gereklidir. İlk zamanlarda, kartlar doğrudan tahrikliydi ve aracın iterek çalıştırılması gerekiyordu. Fakat bunun zahmetli olması amatör seviyeler için merkazkaç debriyajın uygulanması sonucunu doğurdu. Kuru merkezkaç debriyajları bugün pek çok kategoride (mesela Rotax Max) kullanılmakta bugün büyük uluslararası klasmanlar için kural hâline gelmiştir. Bu klasmanlarda 125 cc debriyajlı motorlar kullanılmaktadır. Lastikler, normal araçlarda bulunanlara göre daha küçüktür. Jantlar magnezyum alaşım, alüminyum veya karışık malzemelerden yapılır. Lastikler dönüş baskısını 2 g (20 m/s) kuvvetine kadar kaldırabilir. Lastiklerin bu kuvveti; şasi, motor ve araç ayarlarına göre değişebilir. Bridgestone, Dunlop ve Maxxis gibi bazı lastik üreticileri, kartlar için lastik üretmektedir. Bunun yanı sıra, bu sektöre özel olarak üretim yapan MG, MOJO ve Vega gibi üreticiler de bulunmaktadır. Diğer motor sporlarında da olduğu gibi, Karting'de de değişik zemin koşullarına göre değişik lastik tipleri bulunmaktadır. Diğer motor sporlarında olduğu gibi, kart yarışları için de birtakım veri toplama sistemleri geliştirilmiştir. Bu sistemler, sürücülere direksiyon üzerine sabitlenmiş bir ekran üzerinden; motor devri, tur zamanları (sektör zamanları da dahil), atılan tur sayısı, en hızlı tur, soğutma sisteminin sıcaklığı, egzoz gazının sıcaklığı ve bazen de şanzımanlı kartlar için hız veya vites bilgilerini görme imkânı verir. Bu sistemlerden bazıları sensörler aracılığıyla tur bilgilerini kaydedebilmektedir. Bu sistemler o sıradaki seansın takip edilmesini ve/ve ya veri analiz yazılımı yüklenmiş bir bilgisayara verilerin depolanmasını sağlayabilmektedir. Daha komplike sistemler ise yatay ve dikey ivme (g kuvveti), gaz konumu, direksiyon konumu ve fren basıncı gibi ekstra bilgileri gösterebilmektedir. Karting, dört tekerlekli motorsporları arasında genellikle en ekonomik olan tür olarak kabul edilir. Boş zaman aktivitesi olarak neredeyse herkes tarafından yapılabileceği gibi, başlı başına bir spor türü olarak da yapılabilir. Karting yarışları bizzat FIA tarafından, CIK adı altında yapılır. Lisanslı bir yarışçı olmak için, sekiz yaşını doldurmuş olmak yeterlidir. Amerika'da FIA gibi büyük çaplı bir karting organizatörü bulunmamaktadır. Bunun yerine; IKF ("International Kart Federation"), WKA ("World Karting Association") ve KART ("Karters of America Racing Triad") gibi birok organizatör bulunmaktadır. Birleşik Krallık'ta ise MSA (Motor Sports Association) tarafından birçok organizasyon düzenlenmektedir. NatSKA ("National Schools Karting Association") gibi bazı kuruluşlar ise MSA'dan bağımsız olarak ülke boyunca çeşitli yarış organizasyonları yapmaktadır. EPEC ("European Prokart Endurance Championship") ve BRKC ("British Rental Kart Championship") gibi kuruluşlar ise MSA yetki alanı dışında dört zamanlı "kiralık kart" yarışları düzenlemektedirler. Ülkenin ilk ulusal karting ligi olarak bilinen Elit Karting Ligi ("Elite Karting League") de gene MSA yetki alanı dışında yer almaktadır. Avustralya'da ise kart yarışları "Australian Karting Association" tarafından FIA ve "Avustralya Motor Sporları Konfederasyonu" (CAMS) adına yönetilir. Her sene yarış organizasyonlarının ve sürücülerin uyması gereken kuralların anlatıldığı bir kılavuz yayınlanır. Yarış kategorileri 7 veya 8 yaşında başlar. Amerika'da ise "Kid Karts" adlı bir kategoride 5 yaşından itibaren yarışabilmek mümkündür. Kategoriye bağlı olarak, gruplar genellikle 3 yıllık olarak veya kiloya göre düzenlenir ve 15 veya 16 yaşında ulaşılabilen kıdemli statüsüne kadar çeşitli gruplar yer almaktadır. Genel olarak yarış türleri aşağıdaki gibidir: Sprint yarışları sola ve sağa dönülen, küçük sokak pistlerine benzeyen belirli kart pistlerinde yapılır. Pistlerin uzunluğu 400 ilâ 1,600 metre arasında değişmektedir. Sprint yarışları kısa süreli yarışlar olup az sayıda turdan oluşur. Bu yarışlarda sıralama önemlidir. Yarışmanın kazananını belirlemek için farklı puan hesaplama yöntemleri vardır. Yarışın toplam süresi genelde 15 dakikayı aşmaz. Sürat ve rakibi geçmek en önemli hususlardır. Bu genelde üç sıralama seansı içerisinde gerçekleşir, yarışta da ödül kazanmak için mücadele verilir. Karting Dünya Şampiyonası yarışları da dahil olmak üzere, FIA yarışları bu formattadır. Dayanıklılık yarışları uzun bir zaman aralığı için yapılır. 30 dakika ile başlayıp 24 saate kadar sürebilmektedir. Bir sürücü olabileceği gibi, birden fazla sürücü de yarışta yer alabilir. Genellikle; süreklilik, güvenlik ve pit stratejisi hıza nazaran daha büyük öneme sahiptir. WKA ve IKF bünyesinde yer alan ve Amerika'da Enduro adı verilen yarışlar genellikle 30 (Sprint Enduro) veya 45 (Laydown Enduro) dakika sürer ve pit yapılmaz. Enduro yarışları tam ölçekli pistlerde yapılır ve bu pistler de genellikle 1,5 ilâ 4 mil arası uzunluktadır. Ünlü Le Mans 24 Saat yarışları gibi, kart yarışlarında da 24 saatlik bir yarış serisi vardır. Bu yarış serisi, Le Mans'ta ünlü Fransız Formula 1 pilotu Alain Prost'un adını taşıyan pistte yapılır. Bu yarış 1986'dan beri yapılmaktadır. Kazananları arasında dört kez Champ Car şampiyonu olmuş olan Sébastien Bourdais de bulunmaktadır (1996). Speedway yarışları asfalt veya toprak zeminli oval pistlerde yapılır. Bu pistler genellikle 1/6 ilâ 1/4 mil arası uzunluktadır. Pistler esasen iki düzlük ve dört virajdan müteşekkildir. Bazı pistler ise simetriktir ve genellikle düzlükleri bir yumurta veya tri-oval gibi şekillendirilir. Ofset kart şasileri, sadece sola dönüşlü oval ve tri-oval pistlerde yapılan yarışlar için hassas kontrollü ve ayarlanabilir olarak geliştirilir. Speedway yarışları; uzunluk olarak ödüllü etkinlikler için 4 turdan, ana etkinlik için 20 tura kadar değişkenlik gösterebilir. Toprak zeminli speedway yarışlarında iki format vardır: eleme yarışları ve sıralama turlu elemeler. American Kart Racing Association (AKRA) ise yarışlar için grup aktarıcı sıralama formatını kullanır. Ä°dari kurullar: Danimarka bayrağı Danimarka bayrağı Kırmızı zemin üzerine bayrağın köşelerine doğru uzanan beyaz haç; haçın yatay kısmı bayrağın gönder tarafına doğru kaymıştır. Dannebrog'un (Danimarka bayrağı) simgesi diğer kuzey ülkelerince -Finlandiya, İzlanda, Norveç, İsveç- sonradan kabul edilmiştir. Danimarka bayrağı Dünya'nın en eski bayrağıdır. 1925 yılında, Galatasaray Spor Kulübü Başkanlığını 2. kez yürütmekte olan Galatasaray Spor Kulübü' nün 1 numaralı kurucusu Ali Sami Yen' den yönetimi devralan ve sadece 1 sene başkanlık görevini yürütmüş kişidir. Yürütmekte olduğu başkanlığı 1926 yılında Ahmet Robenson' a devretmiştir. Tahir Kevkep 1931 yılında, Galatasaray Spor Kulübü Başkanlığını yürütmekte olan Ahmet Kara' dan yönetimi devralan ve sadece 1 sene başkanlık görevini yürütmüş kişidir. Yürütmekte olduğu başkanlığı 1932 yılında Ali Haydar Barşal' a devretmiştir. Başkanlığı döneminde Fenerbahçe ve Beşiktaş ile birlikte federasyonla mali ve idari anlaşmazlığa düşüldüğü için ligden çekilme kararı alınmıştır. Fethi İsfendiyaroğlu 1933 yılında, Galatasaray Spor Kulübü Başkanlığını 2. kez yürütmekte olan Ahmet Kara' dan yönetimi devralan ve sadece 1 sene başkanlık görevini yürütmüş kişidir. Galatasaray Spor Kulübü' nün başkanlığını yürütürken aynı zamanda Galatasaray Lisesi Müdürlüğünü(1 Eylül 1929 - 9 Nisan 1933) de yürütmüştür. Yürütmekte olduğu başkanlığı yine 1933 yılında Ali Haydar Barşal' a devretmiştir. Döneminde Güneş ayrılığı başlamıştır. Galatasaray Lisesi' nde daha sonra (4 Temmuz 1951 - 12 Mart 1952) tekrar müdürlük yapmıştır. 1952 yılında "Galatasaray Tarihi" adlı eserinin 1. cildini çıkartmış ancak diğer 3 cildi hiçbir zaman çıkarma şansını bulamamıştır. Waking Up in Vegas "Waking Up in Vegas", Amerikalı şarkıcı Katy Perry tarafından "One of the Boys" albümü için kaydedilen pop rock türünde bir şarkıdır. Şarkının yazarlığını Katy Perry, Desmond Child ve Andreas Carlsson; yapımcılığını Katy Perry ve Greg Wells üstlendi. Şarkı, albümün dördüncü single'ı olarak Amerika Birleşik Devletleri'nde 21 Nisan 2009'da radyolara dağıtıldı. Şarkı, Perry'nin Saturday Night Takeaway programındaki performansından sonra, Birleşik Krallık listesine 107 numaradan giriş yaptı. Şarkının video klibi Mart 2009'da Las Vegas'ta çekildi ve yönetmenliğini Joseph Kahn üstlendi. Video klipte Penn & Teller da rol aldı. 13 Mart 2009'da, video klipten alınmış fotograflar çeşitli internet sitelerinde yayınlandı. 10 Nisan 2009'da Perez Hilton, video klibi kendi internet sitesine ekledi. Video, ABD'de iTunes'a 28 Nisan'da eklenecektir. Helsinki Teknoloji Ãœniversitesi Helsinki Teknoloji Üniversitesi (TKK, Fince: "Teknillinen korkeakoulu"; İsveççe: "Tekniska högskolan"; İngilizce: Helsinki University of Technology) Finlandiya'da teknik alanda önde gelen üniversiteler arasındadır. Üniversite Espoo, Helsinki'de kuruludur. Helsinki Teknoloji Üniversitesi 1849 yılında kurulmuştur ve 1908 yılında üniversite statüsü kazanmıştır. 1966'da Helsinki'den günümüzdeki kampüsüne taşınmıştır. Üniversitenin günümüzdeki kampüsünün çoğu dünyaca ünlü Fin mimar Alvar Aalto tarafından çizilmiştir. Üniversitenin dört fakültesinde 19 program okutulmakta, yaklaşık 15.000 öğrenci üniversite bünyesinde öğrenim görmektedir. Zehra Ayla PerktaÅŸ Zehra Ayla Perktaş (d. 15 Aralık 1949, Beyşehir, Konya), Türkiye Cumhuriyeti Anayasa Mahkemesi üyesi olan Türk hukukçudur. Orta öğrenimini Sivas Dört Eylül Lisesi'nde tamamladı. 1970 yılında Ankara Üniversitesi Hukuk Fakültesi'nden mezun oldu. 31 Mayıs 1971'de Danıştay Yardımcısı olarak göreve başladı. 14 Mayıs 1981'de Danıştay Tetkik Hakimi oldu. 12 Kasım 1990'da Danıştay Savcılığına, 31 Ağustos 2000'de Danıştay üyeliğine atandı. Tülay Tuğcu'nun yaş haddinden emekliye ayrılması üzerine, Danıştay Genel Kurulu'nca gösterilen üç aday arasından Cumhurbaşkanı Ahmet Necdet Sezer tarafından 7 Haziran 2007 tarihinde Anayasa Mahkemesi asıl üyeliğine seçildi. 15 Aralık 2014 tarihinde yaş haddinden emekliye ayrıldı. Evli ve iki Ã§ocuk annesidir. Stronger (Britney Spears şarkısı) "Stronger", Amerikalı pop şarkıcısı Britney Spears'ın ""Oops!... I Did It Again"" albümünden 2000 yılının son çeyreğinde yayınlanan üçüncü tekli. Şarkının sözleri aynı zamanda yapımcılığını da üstlenen Max Martin ve Rami'ye aittir. Şarkı, aşkın getirdiği zorlukları aşmakla ilgilidir ve bu şarkıda Spears dünden daha güçlü olduğunu ilan etmektedir. "Stronger"ın müzik videosu, 5-7 Ekim 2000 tarihleri arasında Joseph Kahn'ın yönetmenliğinde Van Nuys Havalimanı'nda çekilmştir. Videonun tüm konsepti Spears'a aittir. Spears bir partiye gider ve orada erkek arkadaşının kendisini başka bir kadınla aldattığını öğrenir. Erkek arkadaşının onu geri kazanmak için takip ettiği sahnelerin arasında, Spears "Emeco 1006" marka bir sandalyeyle dans ederken gösterilir. Videonun ikinci yarısında, Spears bir fırtına sırasında klasik bir Ford Mustang ile partiden uzaklaşırken gösterilir. Fakat kısa süre sonra arabası kontrolden çıkarak durur ve Spears yola yürüyerek devam etmek zorunda kalır. Bu sırada Spears'ın, daha önce dans ettiği sandalyeden dönüşen bir bastonla dans ettiği sahneler görülür ve video Spears bir köprüden geçerken sona erer. Videoda kullanılan sandalye, yönetmen Joseph Kahn'ın evinde bulunmaktadır. Kahn, sandalyeyi "MTV's Cribs"in bir bölümünde göstermiştir. Video, 2001 "MTV Video Müzik Ödülleri"nde "En İyi Pop Videosu" dalında aday gösterilmiştir. Stronger, ABD Billboard Hot 100 listesinde 11 numaraya kadar yükseldi. "Hot 100 Singles Sales" listesinde zirveye ulaşan Stronger, böylece "Altın" sertifikası almayı başardı. Teklinin satışları iyi gitse de, radyo da çalınma sıklığı açısından Spears'ın önceki teklileri kadar başarılı olamadı. Buna rağmen şarkı pek çok Avrupa ülkesinde ilk 5'e, Avustralya'da dahil diğer ülkeler de ise ilk 20'ye girmeyi başardı. Erottaja meydanÄ± Erottaja (İsveççe: Skillnaden), Türkçe karşılığıyla ayırıcı anlamına gelmekte olup, Finlandiya'nın başkenti Helsinki'de bir meydandır. Erottaja Meydanı, coğrafi olarak Helsinki'nin sıfır noktası olarak seçilmiştir. Diğer tüm şehirlerle Helsinki'nin arasındaki mesafe buradan başlanarak ölçülmektedir. Meydan, şehrin önemli caddelerinden Esplanadi ve Mannerheimintie'nin kesişim yeridir. Meydan'da otobüs durağı bulunmaktadır. Ayrıca meydan, Fin Monopoly versiyonunda en pahalı arazi olarak geçmektedir. Far Cry Vengeance Far Cry Vengeance Wii oyun konsolu için Ubisoft tarafından hem geliştirilmiş hem de yayınlanmış bir konsol oyunudur. 21 Aralık 2006'da Kuzey Amerika, 20 Aralık 2006'da ise Avustralya için satışa sunulmuştur. Ubisoft'un kendi oyunu 'dan sonra ESRB tarafından yetişkin sınıflandırmasına dahil edilen oyundur. Olay dizisi önceki Xbox oyunu olan Far Cry Instincts: Evolution benzemektedir aynı zamanda yeni seviyeler, silahlar, taşıtlar ve denetimleri de içermektedir. Oyun, Wii uzaktan kumandası (Wii Remote) ve Wii Nunchuk aygıtının tüm avantajlarından yararlanmaktadır. Örneğin oyuncu nunchuk aygıtını yukarı yaparak oyunda zıplamalar yapabilir. Silahlarla nişan almak için Wii Remote kullanılabilir ve yakın saldırılar da aynı şekilde Remote kullanılabilir. Oyun, Kade adında bir kadının baş kahraman Jack Carver'a buluşma teklifi bulunmasıyla başlıyor. Jack kabul eder etmesine ama buluşmadan önce tutuklanır. Jack hapisteyken Kade'in aslında isyancı gruplarla çalıştığını öğrenir. Çok geçmeden Semeru adında olağanüstü hıza sahip bir adamın polis karakoluna saldırması vesilesiyle kaçar. Jack nihayetinde Kade ile sahilde buluşur. Jack'i isyancıların Kade'e silah kaçakçılığı yapması için talep ettiği adaya götürür. Bu görevin ortalarında, isyancılar Kade'in ve Jack'in düşman olduğu anlar. İkisi de isyancılardan kaçarlar, uzun bir süre sonra isyancılara karşı saldırı başlatırlar. Ardından Kade, isyancı üssüne geri götürmek isteyen Semeru tarafından ele geçirilir. Jack onu durdurmaya çalışır, fakat Jack kalabalık isyancılar tarafından durdurulur. Jack, ormanın sayesinde izini kaybettirir ve Kien Do adından bir adam Jack'e isyancılara karşı hareket etmek için buluşma isteğinde bulunur. Jack kabul eder. İsyancılarla olan uzun savaşların ardından, Kien Do isyancı güçler tarafından yakalanır. Jack, dağların bitimindeki isyancıların üssüne kadar onların izini sürer. Jack, yol boyunca dağ tırmanarak isyancı askerlerle savaşır. Üsse ulaştığında Semeru'la birlikte çalışan Kade'i bulur. Jack Semeru'yu bozguna uğratmaya çalışır ardından da Kade'i. Hayrola? (albüm) Hayrola?, Türk şarkıcı Hande Yener'in yedinci stüdyo albümü. İlk kez 31 Mart 2009'da Avrupa Müzik etiketiyle dijital ortamda yayımlandı, 6 Nisan 2009'da CD ve kaset formatlarında müzik marketlerde satışa sunuldu. Yener'in 2002 yılından beri anlaşması bulunan Erol Köse Production ile çalışmadığı ve "Hipnoz"dan (2008) sonra satışa sunduğu ilk albümüdür. Elektronik müzik ritimleri içerir. Şarkıcı, albümdeki on şarkıdan yedisinin sözlerini tek başına, bir tanesini Ayşe Özyılmazel ile, bir tanesini Erol Temizel ile birlikte yazdı. Bir şarkının söz yazarlığını ise Aylin Aslım üstlendi. Albümdeki tüm besteleri ve düzenlemeleri Erol Temizel yaptı. Müzik eleştirmenlerinden genel anlamda olumlu eleştiriler toplayan "Hayrola?" için, kaliteli olduğu ancak içinde "Romeo" ("Nasıl Delirdim?", 2007) şarkısını geçebilecek bir şarkıyı barındırmadığı yorumu yapıldı. Teoman ve Ali Seval, albümde düet şarkıcıları olarak yer aldılar; Teoman, "Arsız" şarkısında, Seval "Ne Rüyası?" şarkısında Yener'e eşlik etti. Albümün ilk ve tek klibi "Hayrola?" şarkısına çekildi, klibin yönetmen koltuğunda Kemal Doğulu oturdu. Şarkı, Türkiye resmî listesinde üç numaraya kadar yükseldi. Haziran 2009'da açıklanan albüm satış rakamlarına göre 37.000 kopya satan "Hayrola?"nın ikinci klibinin çekilmesi konusu, Hande Yener ile yapımcı şirketi Avrupa Müzik arasında sorunlar çıkmasına sebep oldu. Yener, ikinci klibin çekilmediği gerekçesiyle şirketle var olan iki albümlük anlaşmasını tek taraflı olarak feshetti ve Kasım 2009'da, tekrar pop müzik yapacağını duyurdu. Şarkılarında pop müzikten elektronik müzik tarzına geçiş yaptıktan sonra Hande Yener, 2008 yılında elektronik müzik tarzını kullanarak hazırladığı "Hipnoz" albümünü Erol Köse Production etiketiyle yayımlamış, albümdeki tüm şarkıları Erol Temizel bestelemişti, sekiz şarkının sözlerini ise kendisi tek başına yazmıştı ve albümün tek klibi, aynı adlı şarkıya çekilebilmişti. Albüm çıktıktan sonra Yener, 2002'den bu yana tüm albümlerinde yer alan yapımcısı Erol Köse ile sorunlar yaşadı ve Ekim 2008'de Köse'nin şirketiyle yollarını ayırdığını doğruladı. Bunun üzerine birçok yapımcı, Yener'e anlaşma teklifinde bulundu. 1 Kasım 2008'de, Avrupa Müzik ile Hande Yener arasında iki albümlük bir anlaşma imzalandı, aynı ay içinde Yener'in Avrupa Müzik'e katıldığı ve yeni albümü için hazırlıklara başladığı duyuruldu. Aralık 2008'de şarkıcının kayıt stüdyosunda çalışmalara başladığı öğrenildi. Mart 2009'a gelindiğinde, Hande Yener'in yedinci stüdyo albümünün kayıtlarının tamamlandığı, Nisan 2009'un başında yayımlanacağı bildirildi ve albüm fotoğrafları paylaşıldı. Şarkıcı, albümün yepyeni bir enerjiyle doğduğunu ve "gizli saklı kalmış" hissettiği her şeyi bu albümde anlattığını söyledi. 31 Mart 2009'a gelindiğinde yedinci Hande Yener stüdyo albümü "Hayrola?", Avrupa Müzik etiketiyle ilk kez dijital ortamda dinleyiciyle buluştu; 6 Nisan 2009'da compact disc ve kaset formatlarında müzik marketlerdeki yerini aldı. Yener, albümde yorumculuğunu değiştirmeye karar verdi ve sesinin, kulağa "daha insan tonunda" geldiğini, albümün "insanlara ilaç niyetine" hazırlandığını, kendisinin iç dünyasını yansıtan bir çalışma olduğunu belirtti. Toplam on şarkı barındıran albümdeki yedi şarkının sözlerini Hande Yener tek başına yazdı; bunlardan "Narsist"i o sıralar nişanlı olduğu Kadir Doğulu'ya yazdı. "Ok Yay" şarkısını Erol Temizel ile, "Sarhoş Dünya" şarkısını Ayşe Özyılmazel ile birlikte yazdı. "Siz" şarkısının sözlerini ise Aylin Aslım tek başına yazdı. Erol Temizel, söz yazarlığının yanı sıra albümdeki tüm besteleri ve düzenlemeleri de yaptı. Teoman ve Ali Seval düet şarkıcıları olarak albümde yer aldılar; Teoman, "Arsız" şarkısında, Seval "Ne Rüyası?" şarkısında Yener'e eşlik etti. Kayıtlar, T-Ekspres Stüdyoları'nda tamamlandı; fotoğraf çekimlerini ise Kemal Doğulu yaptı. Elektronik müzik ritimleri içeren "Hayrola?" albümü, ilk etapta 30.000 adet basıldı. Ardından 20.000 sipariş daha aldı ve toplamda 50.000 sipariş almış oldu. 2009 ortasında, Türkiye'de yılın ilk altı ayına dair albüm satış rakamları listesi açıklandı; listede "Hayrola?", ulaştığı 37.000 satış rakamıyla on altıncı sırada yer aldı. "Hayrola?", müzik eleştirmenlerinden genel anlamda olumlu eleştiriler topladı ve kaliteli bir albüm olduğu söylendi. Müzik sitesi Gerçek Pop, albümü "Hayırdır İnşallah" başlıklı yazısında eleştirdi ve beş üzerinden üç yıldız verdi. Site, albümün "kötü bir albüm demek için fazla kaliteli" olduğunu, Yener'in "en iyi çalışmalarını Erol Köse ile yapıp bitirdiğini" yazdı ve "Ok Yay" şarkısının "Sen Anla" ("Nasıl Delirdim?", 2007) şarkısından bu yana Yener'den duyduğu en iyi şarkı olduğunu ekledi. Radyocu Michael Kuyucu, Yener'in artık "popüler kültürün kirli sularından uzak bir çizgide" müzik yaptığını yazdı, "Hayrola?"yı "kaliteli" bir elektronik müzik albümü olarak nitelendirdi. Albümde bir bütünlük olduğunu söyledi ve Erol Temizel'i övdü; albümle aynı adı taşıyan çıkış şarkısının, "Balon" ("Sen Yoluna... Ben Yoluma...", 2002), "Kırmızı" ("Aşk Kadın Ruhundan Anlamıyor", 2004) veya "Romeo" ("Nasıl Delirdim?", 2007) olamadığını belirtti. Bir diğer radyocu Mine Ayman ise, Yener'in imajını beğendi, albüm fotoğraflarını ve kartonet tasarımını "çok iddialı" buldu, albümdeki şarkıların sözlerini övdü ancak o da "Romeo" şarkısını geçebilecek bir şarkının albümde bulunmadığını yazdı. Ayman, Teoman ile Yener'in sesinin uymadığını belirtti ve "Hayrola?"nın elektronik müzik sevenlerin arşivinde olması gerektiğini ekledi. "Hayrola?" albümünün ilk klibi albüme adını veren şarkıya Limonata Stüdyoları'nda Kemal Doğulu yönetmenliğinde çekilerek Nisan 2009'da gösterilmeye başlandı. Yener'e klipte dört kadın dansçı eşlik etti. Video klip, karanlık bir havada Hande Yener yazısından oluşan bir şimşeğin çakması ile başladı. Şimşekten sonra hava aydınlandı ve şarkıcı, bulutların içinden dönerek aşağıya doğru indi ve şarkıyı söylemeye başladı. "Hürriyet" gazetesi yazarlarından Onur Baştürk, klipte "Madonna rüzgarı" olduğunu yazdı ve on üzerinden yedi notunu verdi. "Hayrola?" şarkısı, birçok radyo listesinde ilk üç içinde yer aldı, Türkiye resmî listesinde ise en fazla üç numaraya kadar ilerleyebildi. Albümün ikinci klibinin çekilmesi konusu, Hande Yener ve yapımcı şirketi Avrupa Müzik arasında sorunlar yaşanmasına sebep oldu. Yener, albümüne ikinci klibin çekilmediği gerekçesiyle şirkete ihtarname çekti ve var olan iki albümlük sözleşmesini 2009 yılı sonlarında tek taraflı olarak feshetti. Kasım 2009'a gelindiğinde, tekrar pop müzik yapacağını duyurdu ve bir sonraki albümünde farklı bir yapımcı şirketle çalıştı. Yapım görevlileri, "Hayrola?" albüm kitapçığından alınmıştır. Melekler ve Åžeytanlar (film) Angels & Demons, Dan Brown'ın aynı adlı kitabından uyarlanan ve 15 Mayıs 2009 tarihinde gösterime giren macera filmidir. 2006 yapımı "The Da Vinci Code" filminin prequeli niteliğindedir. Çekimler Roma ve Los Angeles'taki Sony Stüdyolarında gerçekleşti. Tom Hanks Robert Langdon rolüyle, Ron Howard yönetmen olarak, Brian Grazer yapımcı olarak ve Akiva Goldsman senarist olarak geri döndü. Başta basit bir terörist grup tarafından işlenmiş gibi görünen Cern cinayetinin,bir anda eskiden kalma bir hesaplaşması olan İlluminati örgütünün Vatikan'ı yok etmek için tezgahladığından şüphelenilir. Bunun üzerine simgebilim uzmanı Robert Langdon'dan olayı araştırması için Roma'ya davet edilir, Robert'a burada İtalyan bilim insanı Vittoria Vetra'da eşlik ederek çalınan Karşıt maddeyi beraber aramaya koyulurlar. Durduraksız süren bir aksiyonla Robert ve Vittoria, 400 yılık antik sembollerin izini sürerler. Dan Brown'un yazarı olduğu aynı isimli romanın uyarlaması olan Melekler&Şeytanlar, yine yazarın Da Vinci Şifresi filminden sonra çekilen ikinci uyarlaması. Aslında ilk kitap olan Melekler&Şeytanlar, büyük hasılat elde eden Da Vinci Şifresi'nin aldığı eleştirileri yıkmayı hedefliyor. Sony, 2003 yılında "Da Vinci Şifresi" ve "Melekler ve Şeytanlar" kitaplarını uyarlamak için yazar Dan Brown ile anlaştı. 2006 yılının Mayıs ayında "Da Vinci Şifresi" filminin devamını yazması için, uyarlamanın senaristi Akiva Goldsman ile anlaşıldı. Ron Howard, "Melekler ve Şeytanları" bir devam filminden ziyade prequel olarak çekmek istedi. Howard, "Da Vinci'nin Şifresi"'nden daha az popüler olan romanı uyarlarken daha serbest olmak istedi. Çekimler 2008 yılının Şubat ayında başlaması ve filmin 2008 Kasım'ında gösterime girmesi planlanıyordu. Ancak senarist grevi nedeniyle yapım gecikti. Akiva Goldsman, çalışmalara başlayıp, senaryoyu belirli bir düzeye getirdikten sonra, senaristlerin grevi başladı. O zamanlarda tamamlanmamış senaryonun filme çekilmesi mümkün değildi ve Goldsman da meslektaşlarından ayrılmayıp greve katılmayı tercih etmişti. "Angels and Demons", senaryo yazarları grevinden etkilenen ilk büyük bütçeli prodüksiyon oldu. Senaristler, filmin yapımındaki aksamayı uzun bir süre zafer olarak lanse etti. Grevin ardından Goldsman'ın senaryosunu David Koepp de elden geçirdi. Koepp, çekimler başlamadan önce senaryoya son halini verdi. Ewan McGregor'un karakterinin uyruğu, oyuncunun aksanı göz önünde bulundurularak İtalyan olarak değil, İrlandalı olarak lanse edildi. Çekimler 4 Haziran 2008 tarihinde Roma'da başladı. Film için sahte bir başlık olan "Obelisk" adı koyuldu. 30 Temmuz'da aktör grevi başladı. Bu yüzden filmin kalanı Los Angeles'taki Sony Pictures Stüdyoları'nda gerçekleştirildi. Buna ek olarak da Roma Katolik Kilisesi yetkilileri "Da Vinci Şifresi"'ni çirkin buldukları için Santa Maria del Popolo ve Santa Maria della Vittoria gibi kiliselerde çekim yapılamadı. Caserta Saray'ı Vatikan olarak, Biblioteca Angelica da Vatikan Kütüphanesi olarak kullanıldı. Sony tam ölçek kopyalar inşa etti. CBS News, Santa Susanna'da çalışan bir rahip ile görüştü. Rahip cinayet sahnelerinin kendi kiliselerinde çekilmesini istemediklerini söyledi. Hikâyede en önemli bir yere sahip olan St. Peter Meydanı, Vatikan'dan izin alınamadığı için filmde kullanılamadı ve ekip çekimler için meydanın bir kısmını yeniden inşa etmek zorunda kaldı. Filmin bazı sahnelerinin Vatikan'da çekilmesini uygun olmadığını açıklayan bir yetkili, normalde senaryoyu okuduklarını ama Dan Brown isminin kendilerine yeterli olduğunu, yazarın kitabında dini inançlara zarar veren fantezilerin yer aldığını açıkladı. Vatikan, yazar Dan Brown'ın eserleriyle ilgili negatif görüşlerini ilk kitap filme çekildiğinden beri dile getiriyordu. Vatikan, inançlı kişilerden filmi boykot etmelerini istedi. Kendisine bağlı hiçbir mekanın çekimlerde kullanılmasına izin vermeyen Vatikan, İtalya devletine başvuruda bulunarak çekimlerin yapılmasını engellemeye çalıştı. Grazer "Da Vinci'nin Şifresi"'nin daha özgür bir roman olduğunu, Londra ve Fransa'da daha serbest çekimler yapıldığını söyledi. İkinci ekip görsel efektler için Large Hadron Collider'in fotoğraflarını çekti. Moving Picture Company, Los Angeles'ta aktöler ile mavi ekran önünde yapılan çekimlerin bu fotoğraflar ile kombinasyonunu yaptı. Ron Howard da filmin bilimsel gerçekliğe daha uygun olmasını sağlamak için CERN ile bir araya geldi. Çekimler ayrıca 2008 yılının Temmuz ayında University of California, Los Angeles'ta yapıldı. Galaksi oluşumu ve evrimi Gökadaların ortaya çıkma ve evrimlerinin incelenmesi bir bakıma gökadaların nasıl meydana geldikleri ve evren tarihinde nasıl bir evrim yolu izledikleri sorularının yanıtlanması girişimleridir. Bu alandaki bazı teoriler geniş ölçüde kabul görmekle birlikte, bu alan astrofizikte hâlen ilerlemeler bekleyen etkin (araştırmaların sürdüğü) bir alandır. Evrenin halihazırdaki erken "model"leri Big Bang kuramına dayanmaktadır. Big Bang olayının başlangıcından 300.000 yıl sonra hidrojen ve helyum atomları rekombinasyon denilen bir olayla oluşmaya başladılar. Bu dönemde hemen hemen tüm hidrojen nötrdü (iyonize olmamış), ışığı kolaylıkla soğurabilir haldeydi ve yıldızlar henüz oluşmamışlardı. Dolayısıyla bu döneme "Karanlık Çağlar" adı verilir. Yoğunluk kararsızlıklarının (ya da anizotropik düzensizliklerinin) olduğu bu ilk maddede büyük yapılar belirmeye başladılar. Baryonik madde kütleleri karanlık maddenin soğuk halelerinde (İng. halo) yoğunlaşmaya başladılar. Bu ilk yapılar sonradan, günümüzde gördüğümüz gökadalar haline geleceklerdi. Gökadaların bu erken durumuna ilişkin kanıt 2006’da IOK-1 gökadasının keşfedilmesiyle elde edildi. Bu gökada 6.96 gibi olağan-dışı yüksek bir kırmızıya kayma içerisindeydi ki, bu da Büyük Patlama başlangıcından 750 milyon yıl sonra meydana geldiğini gösteriyor ve şimdiye dek gözlemlenenler içinde en uzak ve en eski gökada olduğunu ortaya koyuyordu. Her ne kadar bazı bilim insanları Abell 1835 IR1916 gibi başka gök cisimlerinin IOK-1’den daha yüksek bir kırmızıya kayma içerisinde olduğunu ileri sürmüşlerse de, şimdilik genel kabul, yaşı ve bileşimi bakımından IOK-1’e öncelik vermektedir. Böyle öngökadaların (protogalaksi) varlığı, bunların Karanlık Çağlar denilen dönemde oluşmuş olabilecekleri fikrini akla getirmektedir. Bu tür erken gökada oluşumlarının ortaya çıkış süreci astronomide henüz tartışmaya açık temel meselelerden birini oluşturmaktadır. Bu konuya ilişkin teoriler iki kategoride ele alınabilir: Bu teoriler artık büyük karanlık madde halelerinin muhtemel varlığını da hesaba katarak yeniden düzenlenmek durumundadır. Öngökadalar oluşmaya ve büzülmeye başladıktan sonra, bunlarda ilk “hale yıldızları” (Popülasyon III yıldızları, III. kuşak yıldızlar) ortaya çıkmışlardır. Bu yıldızlar tümüyle hidrojen ve helyumdan meydana gelmiş büyük yıldızlardı. Bu iri yıldızlar yakıt rezervlerini hızla tüketip süpernovalar haline geldiler ve yıldızlararası ortama ağır elementler saldılar. Bu “ilk kuşak yıldızları” çevredeki nötr hidrojeni iyonize ederek, uzayda ışığın yolculuk etmesine olanak veren oluşumlar yarattılar. Bir gökadanın oluşmasını sağlayıcı anahtar yapılar, Big Bang'ın başlangıcına kıyasla, bir milyar yıl içinde ortaya çıkmışlardır. Bunlar küresel yıldız kümeleri, dev kara delikler ve II. kuşak (yaşlı) yıldızlarından oluşan galaktik “karın”dır. Öyle görünüyor ki, dev kara delikler, gökadaların büyümelerinin düzenlenmesinde anahtar bir rol oynamışlardır. Bu erken dönemde gökadalar büyük ölçüde yıldız doğumları yaşamışlardır. Sonraki iki milyar yıl sırasında, biriken madde "gökada diski" içine yerleşmiştir. Bir gökada, yaşamı boyunca, kendine “yüksek hız bulutları” ve cüce gökadalardan çektiği maddeleri katar. Bu maddeler çoğunlukla hidrojen ve helyumdur. Yıldızların doğum-ölüm çevrimi, yavaş yavaş ağır elementlerin salınmasını artırır ki, bu, sonradan gezegenlerin oluşmasına imkân sağlayacaktır. Çarpışmalarının ve kütleçekimsel etkileşimlerinin gökadaların evrimi üzerinde hatırı sayılır bir etkisi vardır. Erken dönemde gökada birleşmeleri daha yaygındı ve gökadaların çoğu, biçimleri bakımından “tuhaf gökadalar” (İng. peculiar galaxy) sınıfındaydılar. Yıldızlar arasındaki uzaklık yeterince büyük olduğundan, çarpışan gökadalardaki yıldızlar bu çarpışmadan etkilenmezler, yani gökadaların kendileri gibi değişikliğe uğramazlar. Bununla birlikte, spiral kolları oluşturan gaz ve tozun kütleçekim etkisiyle sıyrılması, “gelgit kuyruğu” denilen bir yıldız zincirinin meydana gelmesine neden olur. Bu tür oluşumların örnekleri NGC 4676 ve Antenler Gökadası adıyla bilinen çarpışan gökadalarda görülebilir. Bu tür bir etkileşimin bir örneği de Samanyolu Gökadası ile komşusu Andromeda Gökadası’dır. Her iki gökada birbirlerine 130 km/s hızla yaklaşmaktadır ve hızlarını etkileyen yan hareketler göz ardı edilirse, yaklaşık 5-6 milyar yıl sonra çarpışacaklardır. Samanyolu Gökadası daha önce hiç bu kadar büyük bir gökada ile çarpışmamış olsa da, daha önce cüce gökadalar ile çarpışmış olduğuna ilişkin kanıtlar artmaktadır. Böyle büyük ölçekli çarpışmalar nadirdir ve zaman geçtikçe böyle iki denk gökadanın birleşmesi daha nadir hale gelmektedir. Parlak gökadaların çoğu ömürlerinin son milyar yıllarında böyle kökten bir değişikliğe uğramazlar. İlkel yıldızın çökmesiyle meydana gelen yıldızlar, evrimleri boyunca kütlelerinin büyük bir kısmını yıldızlararası ortama atarak beyaz cüce, nötron yıldızı veya bir kara delik olarak evrimlerine son verirler. Günümüzde yıldız doğumlarının çoğu serin gazın pek tükenmemiş olduğu küçük gökadalarda meydana gelmektedir. Samanyolu Gökadası gibi sarmal gökadalar, spiral kollarındaki yıldızlararası yoğun hidrojen moleküler bulutlarına sahip oldukları sürece yalnızca yeni kuşak yıldızlar üretirler. Bu gazdan artık yoksun olduklarından eliptik gökadalar ise yeni yıldızlar üretemezler. Mevcut hidrojen rezervleri yıldızlarca tüketilip ağır elementlere dönüştürüldüğünde yeni yıldız doğumları meydana gelemez. Yıldızları yaşlandıkça gökadanın parlaklığı da giderek azalır. İçinde bulunduğumuz "yıldız oluşum çağı"nın yüz milyar yıl süreceği tahmin edilmektedir. Kızıl cüceler gibi çok daha küçük ve giderek soluklaşan yaşlı yıldızların olacağı sonraki “yıldız çağı”nın 10-100 trilyon yıl süreceği düşünülmektedir. Bu “yıldız çağı”nın sonunda gökadalar şu sıkışık cisimlerden ibaret olacaklardır: Kahverengi cüceler, beyaz cüceler (soğumuş kara cüceler), nötron yıldızları ve kara delikler. Ardından kütleçekimsel gevşemenin sonucu olarak tüm yıldızlar kara deliklere düşecekler ya da çarpışmalar sonucunda galaksilerarası uzaya fırlatılacaklardır. Telenor Arena Telenor Arena, 2009 yılında kullanıma açılan, Norveç'in Fornebu yerleşkesinde bulunan çok amaçlı stadyum. Stada "Telenor Arena" haricinde "Fornebu Arena" ve "Blue Dream Arena (Mavi Rüya Arenası)"'da denmektedir. Stadyum şu an Stabæk tarafından kullanılmaktadır. Stadın isim hakkı 2018'e kadar iletişim şirketi Telenor'a aittir. Stadın futbol maçlarındaki kapasitesi 15,600 kişidir. Ancak konserlerde 25,000 bine kadar insan alabilmektedir. Stadyum tahmini olarak 550 milyon Norveç Kronuna mal olmuştur. Stad Ocak 2009'da oynanan Göteborg-Stabæk maçıyla futbola merhaba demiştir. 2010 Eurovision Şarkı Yarışması