orta seviye başarılar elde etti. "Graffiti" günümüze dek ABD'de 341 bin sattı. Albüm, çoğu müzik eleştirmenin olumsuz yorumlarıyla karşılaştı. "Graffiti" En İyi Modern R&B Albümü dalında ve "Take My Time" adlı parça En İyi Grup R&B Performansı dallarında Grammy'ye aday gösterildi. Fylde (borough) Fylde (borough) (İngilizce:"Borough of Fylde") Birleşik Krallık İngiltere ülkesi Kuzey-Batı bölgesinde birinci seviye yerel idare olan Lancashire kontluğuna (county) bağlı bulunan bir "metropoliten-olmayan bölge" statülü ikinci seviyede bir yerel idare birimidir. Bu yerel idare biriminin merkezi bu yerel idare bölgesi içinde en büyük yerleşke olan Lytham St Annes kentidir.2007den önce yerel idarenin bazı bölümleri Wesham'da bulunmaktaydı ama 2007de bunlar da Lytham St Annes'deki yerel idare merkezine nakledilmişlerdir. Bir yerel idare birimi olan "Fylde (borough)" ile bir coğrafi alan olan "Fylde" yarımadasının arasında farkın bilinmesi gerekir. "Fylde" yarımadası bir coğrafi birimdir ve bu coğrafi birim içinde üç değişik yerel idare birimi bulunmaktadır. Bunlar Flyde yarımadasının güneyinde bulunan Lancashire Kontluğuna bağlı ikinci seviyeli "Fylde (borough)"; yine aynı statülü ve Fylde yarımadasının kuzeyinde bulunan Poulton-le-Fylde'da merkezi olan Wyre (borough) ve tek seviyeli yerel idare olan Blackpool Yerel İdaresi. "Fylde (borough)" metropoliten-olmayan yerel idare bölgesi 1972 kanununa gore resmen 1974'te kurulmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Lytham St Anne's Borough", "Kirkham Şehirsel Bölgesi" ve "Fylde Kırsal Bölgesi". "Fylde (borough)" yüzölçümü 165,53 km² ve en son 2001 nüfus sayımına göre bu sınırlar içindeki nüfusu 76.400 kişi ve 2008 tahminleri itibarıyla 76.500 kişidir. "Fylde (borough) (Borough of Flyde)" Lancashire Kontluğu birinci seviyedeki yerel idareye bağlı olan ikinci seviyede "metropoliten-olmayan bölge" yerel idaresi birimidir. Genel olarak büyük stratejik konular üzerindeki kararlar ve idare Lancashire Kontluğu'nda ve Kontluk Konseyinde alınıp oradan yürütülür. Daha detaylı taktik idare kararların alınması ve yürütülmesi Fylde Borough Yerel İdaresi ve Yerel İdare Konseyi tarafından yapılmaktadır. Bu iki seviyeli yerel idare siatemi için yetkiler ve görevler 1972 Yerel İdare Kanunu ile kesinlikle belirtilmiştir. "Fylde Borough" altında "semt/köy" adı verilebilecek "civil parish" idareleri bulunmaktadır. Bu görev ayrımı Birleşik Krallık'ta genel bir standart yerel idare ayrımı olmayıp "semt/köy idaresi (civil parish)" kurmak bir üst yerel idarenin kararına bağlıdır ve bu alt yerel idarelere verilecek görev ve yetkiler çok sınırlıdır. "Fylde Borough Yerel İdare Konseyi" "semt/köy idaresi (civil parish)" sistemini kısmen kullanmayı seçmiştir. Genellikle kırsal alanlarda şu 15 tane "semt/köy (civil parish)" alt-yerel idaresi kurmuştur: Bryning-with-Warton, Elswick, Freckleton, Greenhalgh-with-Thistleton, Kirkham, Little Eccleston-with-Larbreck, Medlar-with-Wesham, Newton-with-Clifton, Ribby-with-Wrea, St Anne's on Sea, Singleton, Staining, Treales, Roseacre and Wharles, Weeton-with-Preese, Westby-with-Plumptons Bu listede "Fylde (borough)" sınırları içinde bulunan merkez kent parcasi olan Lytham için bir "semt/köy idaresi (civil parish)" sistemi bulunmamaktadır. Fylde Borough Yerel İdare Konseyinde 51 tane yerel idare meclis üyesi bulunur. Bu üyeleri seçmek için yerel idare alanı 21 yerel seçim bölgesine bölünmüştür. Fylde Yerel Konseyde Mayıs 2011 yerel seçimden önce Muhafazakâr Parti mutlak çoğunluk üyelere sahipti ve konseyin kontrolü ile idaresi bu parti elinde idi. Mayıs 2011'de yapılan yerel seçimlerden sonra Yerel İdare Konseyinde Muhafazakâr Parti'den 26 üye; Bağımsızlar 20 uye; Liberal Demokrat Parti'den 3 üye ve "Fylde Yerel Vergi Verenler"den 2 üye bulunmakta ve Muhafazakâr Parti mutlak çoğunlukta bulunmaktadır. Boylece Muhafazakâr Parti konseyin kontrolü ile idaresini elinde tutmaktadır ve Konsey Lideri bu parti lideri olan David Eaves'dir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2001 nüfus sayımına göre Fylde (borough) için nüfus 76.400 kişi ve en son 2008 tahminine göre de 76.500 kişidir. Bu yerel idare biriminin merkezi olan Lytham St Annes'de ise nüfus (2001 sayımı ile) 41.327 kişidir. Bindik Bir Alamete... Bindik Bir Alamete..., Cem Karaca'nın hayatta iken yayınlanan en son albümüdür. 1999 tarihlidir. Albüm, Cem Karaca'nın son iki albümünden farklı olarak, sadece Uğur Dikmen'in resmini ve adını kapağa taşımıştır. Daha önce beraber çalıştığı Cahit Berkay albümde yer alsa da, adı albüme katkıda bulunan Engin Yörükoğlu ve Ahmet Güvenç'in adları ile birlikte küçük puntolarla beraber yer almıştır. Bu isimler dışında oğlu Emrah Karaca da albüme katkıda bulunan isimlerdendir. Hudey Hudey şarkısında Selda Bağcan, Karaca ile düet yapmıştır. Son albümünü 1992'de çıkaran Cem Karaca, o dönem patlayan pop müzik fırtınası ile beraber müziğe bir süre ara vermişti. Ancak 1996'da Ağır Roman filminde yeniden yorumladığı Resimdeki Gözyaşları ile müziğe etkili bir dönüş yapıp, yeni albüm çalışmalarına başladı. Albümde birçok Türk ozanından, yerel deyişlerden etkilendi. Albüme adını veren şarkı daha sonra 2005 tarihli Maskeli Beşler İntikam Peşinde filminde kullanılmıştır. Obur Dünya türküsü, Cem Karaca tarafından Moğollar ile birlikte daha önce 1973'te, Hudey Hudey türküsü ise Cem Karaca ve Apaşlar olarak 1967'de yayınlanmıştır. Banovci, Nijemci Banovci (Hırvat Latin: "Banovci", Sırp Kiril: ) Doğu Hırvatistan, Sırbistan ile sınır bir köy. Niјemtsi belediyesi içinde yer almaktadır. 2001 köy, 479 nüfuslu vardı. Nüfusun büyük çoğunluğu Sırplardan oluşuyor. Mindless Behavior Mindless Behavior Amerikalı bir müzik grubudur. En iyi bilinen teklileri "My Girl", adlı şarkının yapımcılığını Walter Millsap üstlenmiştir. Grup, Millsap tarafından 2008 yılında Los Angeles'ta bir araya getirildi. "(Millsap, Beyoncé, Timbaland, Vincent Herbert, Lady Gaga ve Toni Braxton gibi isimlerle çalışan bir prodüktördür.)" Mindless Behavior üyeleri stüdyo kaydını tamamlamadan önce iki yıl süreyle dans ve şarkı söyleme konularında eğitim aldı. Grup; Ray Ray, Princeton, Prodigy ve Roc Royal adlı genç üyelerden oluşmaktadır. Grup, Backstreet Boys ve Justin Bieber'in 2010 yılı turnelerinde açılış grubu olarak sahne aldı. "My Girl" adlı parçalarını Kasım 2010 tarihinde "The Today Show" adlı programda söylediler. Mindless Behavior, Justin Bieber, Jason Derülo ve Janet Jackson'ın 2011 yılı turnelerinde yine sahne aldılar. André 3000 André Lauren Benjamin (d. 27 Mayıs 1975), sahne adı ile André 3000 ya da önceleri bilindiği adıyla Dre, Amerikalı rapçi ve prodüktör. Big Boi ile birlikte hip hop grubu OutKast'ın iki üyesinden biridir. Atlanta'da lisede okurken Antwan "Big Boi" Patton ile tanıştı ve 1991'de OutKast'i kurdular. Liseden sonra LaFace Records ile sözleşme yapan ikili, 1994'te ilk albümleri olan "Southernplaylisticadillacmuzik"i yayınladı. Albümden çıkan ilk single "Player's Ball"ın başarısının da etkisiyle, albüm Amerika'da ilk 20'ye girdi ve yılın sonunda gruba platin plak kazandırdı. Dre ve Big Boi, 1995 yılında Source Ödülleri'nden "En İyi Yeni Rap Grubu" ödülünü aldılar. Sonraki iki albümleri olan "ATLiens" ve "Aquemini"de ikilinin soundlarına trip-hop ve soul unsurları kattığı görüldü. Dre ise sözlerinde daha sürrealist oldu ve uzay çağı izlerine yer verdi. Bu dönemde gitar çalmaya ve resim yapmaya başladı. Dördüncü albümleri "Stankonia"nın çıkması sonrasında Dre de adını André 3000 olarak değiştirdi. Bu arada Billboard Hot 100'de bir numara olan "Ms. Jackson" ile büyük başarı elde ettiler. 2001'de ise "Big Boi and Dre Present... OutKast" adlı greatest hits albümünü üç yeni şarkıyla birlikte yayınladılar ve şarkılardan biri sonraki yıl bir Grammy kazandı. 2003'te iki disklik "Speakerboxxx/The Love Below" albümünü yayınladılar. Albümde grubun iki üyesinin müzik tarzları arasındaki farklar göze çarpıyordu. Benjamin'in bölümü olan "The Love Below"dan çıkan "Hey Ya!" ve "Roses" gibi parçalar büyük hit oldu. "Speakerboxxx"ın aksine "The Love Below"; daha çok funk, caz ve alternatif müzik türlerine yakındır ve Benjamin albümde rap yapmak yerine şarkı söylemektedir. İkili, 2006'da "Idlewild" adlı müzikal filmde rol aldılar ve filmle aynı adı taşıyan soundtrack albümünü o sene çıkardılar. İlk single "Mighty O" başta olmak üzere birkaç şarkıda rap yapan Benjamin, önceki albümde olduğu gibi yine çoğunlukla şarkı söyledi. 2007'de rap'e dönen Benjamin "Walk It Out", "Throw Some D's", "You" ve Jay-Z'nin "30 Something" gibi birçok parçanın remikslerinin yanı sıra UGK'in "International Players Anthem", Devin the Dude'un "What A Job", Fonzworth Bentley'nin "Everybody" ve Big Boi'un "Royal Flush" gibi parçalarda yer aldı. 2008'de John Legend'ın "Evolver" albümündeki "Green Light" adlı parçaya konuk oldu. Benjamin bu dönemde solo bir albüm hazırlığında olduğunu duyurdu. Benjamin 2010'da Ciara'nın "Basic Instinct" albümündeki "Ride" parçasının remiksine konuk oldu. Big Boi Temmuz'da verdiği bir röportajda OutKast'ın yeni albümünü "Dre kendi albümünü bitirir bitirmez" çıkaracaklarını duyurdu. Yeni OutKast albümü için ellerinde beat'ler olduğunu ve Dre'nin albümü bitince birlikte kayıt yapmaya devam edeceklerini belirtti. Ocak 2011'de Kesha'nın "Sleazy" parçasının remiksine ve Haziran'da Beyoncé'nin "4" albümündeki "Party" adlı parçada yer aldı. 2012'de solo albümüyle ilgili bir gelişme olmazken, Benjamin çeşitli sanatçılarla düetler yapmaya devam etti. Temmuz'da şarkıcı Frank Ocean'ın "Channel Orange" albümündeki "Pink Matter"a konuk oldu. Yine o ay Rick Ross'un "God Forgives, I Don't" albümündeki "Sixteen" ve Aralık'ta T.I.'ın "" albümündeki "Sorry" adlı parçalara eşlik etti. Kelis â€“ Tasty Big Gipp â€“ Mutant Mindframe Killer Mike â€“ Monster Gwen Stefani â€“ Love. Angel. Music. Baby. Big Boi â€“ Aretha Franklin â€“ Aretha Franklin Sings the Great Diva Classics Norman Reedus Norman Mark Reedus (d. 6 Ocak 1969), Amerikalı oyuncu. En çok "Şehrin Azizleri" filmindeki Murphy MacManus ve AMC dizisi "The Walking Dead"'deki Daryl Dixon karakteriyle bilinir. Ayrıca birkaç video yönetmiş ve birçok markada modellik yapmıştır. 6 Ocak 1969'da Hollywood Florida'da dünyaya gelen Norman Reedus'ın soyunda İngiliz'lik , İskoç'luk ve İrlandalı'lık vardır. Ayrıca anne tarafından dedesi İtalyan'dır. 12 yaşında evden kaçan Norman, Japonya, İngiltere, İrlanda ve İspanya da dahil olmak üzere birçok ülkede yaşamıştır. Günün birinde Los Angeles'ta iken bir partide fazlasıyla sarhoş olup yanındaki arkadaşına deli gibi bağırması üzerine biri ona yaklaşıp "Daha önce oyunculuk yapmayı düşündünüz mü?" sorusunu yönelttikten sonra bu alanla ilgilenmeyi düşünmüş ve birkaç hafta sonra bir oyunda yer almıştır. Bu sayede 1993 yılından beri aktif olarak sinema ve televizyonla ilgilenmiştir. Bunun öncesinde ise yine Los Angeles'ta iken bir Harley Davidson mağazasında çalışmış ve aynı anda birçok yere ressam, heykeltıraş ve fotoğrafçı olarak katkıda bulunmuştur. Kariyerinin başlangıç aşamasında ve devamında Prada, Alessandro Dell'Acqua, GAP ve Durban gibi birçok markaya modellik yapmıştır. Birçok filmde oynamış hatta oynadığı yan rollerde bile oyunculuğuyla başrollerin önüne geçmiştir. En çok Şehrin Azizleri (Boondock Saints) filmindeki Murphy MacManus ve The Walking Dead dizisindeki Daryl Dixon rolleri ile tanınır. The Walking Dead'in video oyunlarında ise yine Daryl Dixon karakterini seslendirerek hayat vermiştir. Son yıllarda hiçbir derginin kapağından eksik kalmayan Norman Reedus, ülkemizde bu sene "GQ Men Of The Year Yılın Uluslararası Starı" ödülünü almış, ancak çekimler dolayısıyla törene gelememiştir. Oyunculuk kariyerinin yanı sıra birçok klipte de oynamıştır. En tanınan klibi Lady Gaga'nın Judas isimli şarkısında gösterdiği performansla ortaya çıkmıştır. Bjork- Violently Happy, Jihae- It Just Feels şarkılarının kliplerinde de yer alarak büyük ilgi toplamıştır. Prada, Alessandro Dell'Acqua, ve Durban markalarına modellik yapmıştır. En çok Troy Duffy'nin yönettiği Şehrin Azizleri filmindeki Murphy MacManus ve AMC The Walking Dead dizisindeki Daryl Dixon rolüyle tanınır. Filmde Sean Patrick Flanery ve Willem Dafoe ile birlikte rol almıştır. Daha sonra Şehrin Azizleri filminin devamı olan Boondock Saints: All Saints Day'de de (Şehrin Azizleri: Azizler Günü) Sean Patrick Flanery ile birlikte rol almıştır. Floating, Six Ways to Sunday, Deuces Wild, Blade II, Gossip,A crime, Antibodies , Red Canyon, Mimic, 8mm, American Gangster, Hero Wanted filmlerinden birkaçıdır. Ayrıca Norman Reedus, Lady Gaga'nın Judas şarkısının klibindeki Judas performansıyla ve şu anda hala devam etmekte olan çizgi roman serisi The Walking Dead'ın televizyon dizisi uyarlamasında Daryl Dixon karakterini canlandırarak kariyerindeki en büyük çıkışı yakalamıştır. 10 Ekim 1999 tarihinde eski sevgilisi Helena Christensen'den Mingus Lucien Reedus adında bir çocuğu olmuştur ve çocuğu ile birlikte New York'ta yaşamaktadır. Plymouth Argyle FC Plymouth Argyle Football Club, Plymouth merkezli profesyonel İngiliz futbol kulübüdür. EFL League One'da yer almaktadır. Kulüp, 1903 yılında profesyonel olduğundan beri 5 Futbol Ligi (English Football League) şampiyonluğu, 5 Güney Futbol Ligi (Southern League) şampiyonluğu, 1 Batı Futbol Ligi (Western League) şampiyonluğu kazanmıştır. 2009-2010 sezonunda İngiliz Futbol Sisteminin Birinci Futbol Ligini (League One) 42 puanla (ligde -10 puan cezası bulunuyordu) 23. sırada bitirerek İkinci Futbol Ligine (League Two) düşmüştür. Özden Öğrük Özden Öğrük (d. 1958, İstanbul), Türk karikatürist, seramik sanatçısı. Liseden sonra seramik eğitimi alan Özden Öğrük, daha sonra Gırgır Dergisinde çalışmaya başladı. Gırgır'da kadın çizerlerin çizdiği Biz Bıyıksızlar köşesindeki karikatürlerinden başka 1976'da Çılgın Bediş isimli bant tipi çizmeye başladı.Liseli bir genç kızı ve onun aile ve arkadaş çevresini konu edinen bu bant tip döneminde çok sevildi ve 1996-99 yıllarında başrolünde Yonca Evcimik'in oynadığı bir televizyon dizisi haline getirildi. Çılgın Bediş karakteri dışında Dıgıl Dergisinde farklı öyküler ve Fırt Dergisinde çizdiği Muzırlar tipi gibi başka çalışmaları da olan sanatçı, 1989'da Gırgır Dergisi el değiştirerek özelliğini yitirdikten sonra da bir süre daha Gırgır'da çalıştı fakat kısa süre sonra çizerliği bıraktı. Halen seramik sanatıyla uğraşmaktadır. Çılgın Bediş, 1987 yılında bir albüm olarak yayınlanmıştır. Souleymane Ndéné Ndiaye Souleymane Ndéné Ndiaye (d. 6 Ağustos 1958), 30 Nisan 2009 tarihinde Senegal Başbakanı olarak atanan Senegalli politikacı. 2005 yılında, daha önce Kamu Hizmeti ve Çalışma Bakanı idi. 2007-2009 tarihlerinde Denizcilik Ekonomi Devlet Bakanlığı yaptı. Ndiaye, mesle olarak bir avukattır ve Senegal Demokrat Partisinin (PDS) uzun zamandır üyesidir. 2002 yılından bu yana Guinguinéo Belediye Başkanı olmuştur. Cumhurbaşkanı Abdoulaye Wade'nin Sözcüsü ve Özel Danışmanı olarak görev yaptı. 9 Mart 2005'te Senegal hükûmeti Sivil Hizmet, İşgücü, İstihdam ve Meslek Örgütleri Bakanı olarak atandı. 8 Ağustos 2005 tarihinde Ndiaye Cumhurbaşkanı Bakanlar Kurulu Müdürü konumuna taşındı. Ndiaye aday olarak Haziran 2007 parlamento seçimlerinde Senegal Millet Meclisine seçildi. Ndiaye Guinguinéo Mart 2009 yerel seçimlerinde Belediye Başkanı olarak yeniden seçildi. Muhalefetin büyük kazancı olduğu yerel seçimlerde geçerli tek bakan ve PDS liderlerinden biriydi. Seçilmesinin ardından, Başbakan Soumaré istifa etti ve Cumhurbaşkanı Abdoulaye Wade, 30 Nisan 2009 tarihinde Başbakan olarak Ndiaye'yi atadı. Ndiaye PDS Siyasi Büro ve PDS Yönlendirme Komitesi üyesidir. Ayrıca Fatick Bölgesel Konseyi Birinci Başkan Yardımcısı olarak görev yaptı. 5 Nisan 2012'de başbakanlık görevi sona ermiştir. Brenda Asnicar Brenda Daniela Asnicar Mendoza (17 Ekim 1991), Arjantinli oyuncu, model ve şarkıcı. En bilinen rolü, Canal 13'ün "Patito Feo" adlı dizisindeki Antonella Lamas Bernardi karakteridir. Corazon valiente dizinde Fabiola karakterini canlandırmıştır. Kasım 2016'den beri por amarte asi de mercedes karakterini canlandırmaktadır. Ä°ktisat İktisat; yiyecek, zaman veya para gibi sarf malzemelerinin tüketiminde iktisat, koruyucu, tutumlu, ihtiyatlı veya ekonomik olma ve atık, gösterişsizlik veya savurganlıktan kaçınma kalitesidir. Ekonomi (anlam ayrımı) Ekonomi veya iktisat insanların yaşayabilmek için üretme, ürettiklerini bölüşme biçimlerinin ve bu faaliyetlerden doğan ilişkilerin toplamıdır. Şu anlama da gelebilirler: EFL League Two Football League Two, 1992-93 ile 2003-04 sezonları arasında the Football League Third Division adıyla oynanmıştır. English Football League organizasyonunun üçüncü, İngiliz Futbol Ligi sisteminin dördüncü yüksek seviyesine karşılık gelir. Futbol İkinci Liginde (Football League Two) 24 takım mücadele eder. Her takım diğer 23 takıma karşı birisi kendi sahasında, diğeri deplasmanda olmak üzere iki karşılaşma yapar. Galibiyet durumunda 3, beraberlik durumunda 1, mağlubiyet durumunda ise 0 puan uygulaması vardır. Her sezon ilk üç sırada yer alan takımlar Futbol Birinci Ligine (EFL League One) terfi ederler. Dördüncü ve Yedinci sıralar arasında yer alan dört takım play off maçları oynarlar ve bir takım daha Futbol Birinci Ligine (EFL League One) terfi eder. Son iki sırada yer alan takımlar Millî Konferans Ligine (Conference National) düşer. Dört takımın üst lige terfi edip, iki takımın alt lige düştüğü ligdeki oluşan boş kontenjanları Futbol Birinci Liginin (EFL League One) son dört sırasında yer alan takımlar ile Millî Konferans ligini (Conference National) birinci bitiren takım ve ikinci ile beşinci sırada yer alan dört takımın yaptığı plaf off maçları sonucunda kazanan bir takım doldurur. Rockstar Toronto Rockstar Toronto (eskiden: Rockstar Canada) Rockstar Games ve Take-Two Interactive'e bağlı bir video oyun geliştiricisidir. Merkezi, Toronto'nun yaklaşık yirmi dakika batısındaki Oakville, Ontario, Kanada'dır. Şirket, 2002 yılında Rockstar Games tarafından satın alınmıştır. The Warriors adlı video oyununu konsol ve kişisel bilgisayarlar için geliştirmiştir. En son projesi ise 3 Nisan 2010 tarihinde yayınlanan ve Rockstar North ile birlikte geliştirdiği "" oyunudur. Brandon Flowers Brandon Richard Flowers (21 Haziran 1981), Henderson, Nevada doğumlu Amerikalı müzisyen, asıl Las Vegaslı rock grubu The Killers'ın solisti olarak tanınır. Ancak 2010 yılında "Flamingo" adında bir solo albüm de çıkarmıştır. Tüm bunların yanı sıra giyim tarzıyla pek çok ünlü tasarımcının dikkatini çeken sanatçı moda dünyasında bir ikon olarak gösterilmektedir. Brandon, altı çocuğun en küçüğü olarak 21 Haziran 1981 yılında Henderson, Nevada'da doğmuştur. İskoçya ve Litvanya kökenli ailesi Brandon sekiz yaşına gelene kadar Henderson'da yaşamıştır. Ancak daha sonra ailesi Utah'a taşınır. Müzikle bu yıllarda haşır neşir olmaya başlayan Brandon'un müziğe olan ilgisi kendisinden 12 yaş büyük abisi Shane'in odasından aşırdığı The Cars, The Beatles, Morrissey ve The Cure plaklarıyla giderek kamçılanır. Ayrıca yine bu yıllarda başlayan (kendisine role- model olarak gördüğü) Morrissey sevgisi, Brandon'la beraber büyür. O kadar ki gençlik yıllarında Las Vegasta çalıştığı otelin lobisinde tesadüfen gördüğü Morrissey'in o gün kullandığı çay bardağını hala saklamaktadır. Çocukluk yıllarını ailesiyle beraber Utah'da geçiren Brandon, lise çağına gelince tek başına Las Vegas' a dönme kararı alır. Bu yıllarda geçimini sağlamak için Las Vegas'ın ünlü kumarhane ve otellerinde çalışır. Brandon uzun zamandır birlikte olduğu kız arkadaşı Tana Mundkowsky ile 2 Ağustos 2005 yılında Hawai'de evlenmiştir. Brandon ve eşinin Ammon (Mormon ismi) 14 Temmuz 2007, Gunner (28 Temmuz 2009) ve Henry (6 Mart 2011) adında üç oğulları vardır. Brandon'un annesi Jean Flowers beyin kanserine karşı verdiği 2 yıllık savaşın sonucunda 11 Şubat 2010 da hayatını kaybetmiştir. Brandon The Church of Jesus Christ of Latter-day Saints 'in bir Ã¼yesidir. (Mormondur) Gitarist Dave Keuning in Las Vegas Weekly'ye 2001 yılında verdiği ilanla yolları kesişen Dave ve Brandon'a, Mark ve Ronnie'nin katılmasıyla The Killers tamamlanır. İngiltere'de başlayan müzik hayatlarına Amerika'ya dönerek devam ederler. Ancak ya bundan ötürü ya da Brit Rock havasındaki şarkılarından grup pek çokları tarafından has Amerikan olmalarına rağmen İngiliz sanılır. Kısa sürede büyük başarı ve ün yakalayan grup dikkatleri üstlerine çeker. Brandon başarılı bir solist olarak hayran olduğu birçok grupla aynı sahneyi paylaşma şansı yakalar.Hatta daha ilk yıllarında yanıp bittiği Morrissey in konserlerinde ön grup olarak çıkar. Coldplay, U2, Bruce Springsteen, Pet Shop Boys, Lady Gaga, Fran Healy, Andy Summers, New Order, Bight Eyes ve daha pek çoklarıyla aynı sahneyi paylaşır. Hatta Sir Elton John Brandon'u en büyük 5 kahramanından biri olarak tanıtır. The Killers'ın dünya turunu bitirdikten sonra gruptaki müzisyenlerin bir iki yıllık ara istemeleriyle Brandon bir iki yıl boyunca sahneden uzak kalamayacağını düşünerek solo albüm çıkarmaya karar verir. Crossfire, Only The Young gibi hitleri içinde barındıran 2010 yılı çıkışlı albüm başarılıdır ve Brandon'un da ilk solo albümü olmasına rağmen başta İngiltere olmak üzere güzel bir satış grafiği getirir. Brandon NME ödüllerinde 2005 yılında "En iyi Giyinen", "En Seksi Erkek" ve 2011 yılında yine "En iyi Giyinen" ödüllerini kazanmıştır. Ayrıca 2008 yılında GQ "En Stil Erkek" ödülünü kazanmıştır. 2011 yılında da Esquire "Son 50 yılın En Stil 50 Müzisyeni"ödülünü kazanmıştır. Bunlar gibi pek çok ödül kazanmış, aday gösterilmiştir. GenÃ§ (il) Genç Vilayeti 1924 ve 1927 yıllarında var olan bir idari birimdir. Vilayet, Şeyh Said olaylarından sonra lağv edilmiş ve toprakları Bingöl ve Diyarbakır vilayetleri arasında taksim edilmiştir. Genç kelime olarak Farsça dilinde “hazine” anlamına gelmektedir (گنج "genc").Azerbaycan'ın batısında bulunan ve Persler tarafından kurulan Gence şehri de aynı ismi taşımaktadır. Bu kelime, 1936 yılında da Genç (ç harfi ile) olarak türkçeleştirilerek Dara Hênî kasabasına resmi isim olarak verilmiştir. Osmanlı Devletinde 1878 yılında yapılan idari teşkilatlanma sonucunda kurulan Bitlis vilayetine bağlanan Genç, 1924-1927 yılları arasında bir vilayet haline getirilmiştir. Fakat Şeyh Sait olayları sırasında Genç bir şehir olarak kullanılamayacak duruma gelmiş ve haritadan neredeyse silinmiştir. Coğrafi konum olarak Dara Hênî kasabasından 30 kilometre doğuda ve bugünkü Solhan-Genç ilçe sınırının üzerinde, Murat nehrinin kıyısında bulunmaktaydı. 1927 yılında merkez ilçe statüsü kaldırılıp, köy statüsüne düşürülmüştür. Köyün günümüzdeki ismi Kale'dir. Solhan'a bağlıdır. 1927 yılına kadar Genç Vilayeti'nin bir ilçesi idi. 1936 yılında ismi Bingöl olarak değiştirilerek il merkezi yapılmıştır. 1927 yılında Diyarbakır Vilayetine bağlanmıştır. Kara Kediler Kara Kediler ile şu maddeler kastedilmiş olabilir Anadolu Kulübü Oteli Anadolu Kulübü Oteli veya Büyükada Anadolu Kulübü Turgut Cansever ve Abdurrahman Hancı tarafından tasarlanmış ve İstanbul’un Adalar ilçesinin bir parçası olan Büyükada’da inşa edilmiş bir sosyal tesis binası ve otelidir. Turgut Cansever ve Abdurrahman Hancı tarafından 1950 ile 1952 yılları arasında tasarlanmış ve Büyükada’da 1951 ile 1957 yılları arasında inşa edilmiş Büyükada Anadolu Kulübü'nde dönemin modern mimarlığının en önemli temsilcilerinden olan Le Corbusier’in etkilerini gözlemlemek mümkündür. Chesterfield FC Chesterfield Football Club, Derbyshire bölgesinde yer alan Chesterfield kenti merkezli İngiliz profesyonel futbol kulübüdür. İngiltere'nin en eski dördüncü futbol kulübüdür. Buna rağmen hep alt liglerde mücadele etmiş, asla üst liglerde kendine yer bulamamıştır. Futbol Ligine (English Football League)(o günlerdeki adıyla League Division 2) 1899-00 sezonunda katılmıştır. Çok fazla etkili olamadıkları bu ligde en büyük başarı, 1904-05 sezonunda elde edilen beşincilikle gelmiştir. O yıllardaki kurallara göre düşmenin olmadığı lige 1908-09 sezonu sonunda veda etmiştir. Football League Third Division North'un kurucu üyesi olarak yeniden katıldıkları 1921-22 sezonundan bu yana sürekli İngiltere futbol liglerinde yer almışlardır. Chesterfield Kulübü için en önemli başarılar 1990'lı yıllarda gelmiştir. 1995 yılında oynadıkları Division Three ligi Play Off larını Wembley Stadyumu'nda kazanmışlar, iki sezon sonra Federasyon Kupasında (FA Cup) yarı finale ulaşmışlardır. 1984'ten beri (Plymouth Argyle) en üst iki ligde yer almamasına rağmen FA Cup yarı finaline ulaşan ilk takım oldular. Chesterfield eski stadları olan Saltergate'den 2010-11 sezonunda şu anda maçlarını oynadıkları 10,600 seyirci kapasiteli Proact Stadyumu'na taşınmıştır. Sakarya Hükûmet Konağı Sakarya Hükûmet Konağı Sakarya’da yer alan ve 1999 Gölcük Depremi’ne kadar hükûmet konağı olarak hizmet veren bir yapıdır. Rasyonalizmin en önemli örneklerinden birisi olması ve bu alanda Sakarya’da inşa edilmiş ilk uygulaması olması nedeniyle Türkiye mimarlık tarihinde oldukça önemli bir yapıdır. 1999 Gölcük Depremi’nden sonra yıkılmıştır. Bayındırlık Bakanlığı’nın Sakarya Hükûmet Konağı binası için açtığı yarışmayı Enis Kortan, Avyerinos Andonyadis, Nişan Yaubyan ve Harutyun Vapurciyan'dan oluşan proje grubu kazandı. Sami Sisa’nın projesi ise ikinci olmuştur. Bu binanın proje hizmetleri 1956 yılında tamamlanmış, binanın inşaatı ise ilerleyen yıllarda tamamlanmıştır. Dönemin modern mimari üslubun en önemli temsilcilerinden olan Le Corbusier’in etkilerini taşıyan yapıda tamamen yerli malzemeler kullanılmıştır. Bu binada kullanılan hafif pano duvar ve cam-metal perde duvarları döneminde oldukça yeni uygulamalardır. Kütlenin yere oturması yerine kolonlar vasıtasıyla yükseliyor izleniminin verilmesi, bağımsız cephe ve esnek kat planları gibi Le Corbusier’in tasarım prensipleri bu yapıda oldukça belirgindir. Bina 1999 Gölcük Depremi’nde ağır hasara uğradı ve kullanılamaz hale geldiği için yıkıldı ve yerine bir meydan ve yeraltı otoparkı inşa edildi. 2020 Yaz OlimpiyatlarÄ± 2020 Yaz Olimpiyatları ya da resmî adıyla XXXII. Yaz Olimpiyat Oyunları, 24 Temmuz-9 Ağustos 2020 tarihleri arasında Japonya'nın başkenti Tokyo'da yapılması planlanan ancak COVID-19 pandemisi nedeniyle 2021'e ertelenen Olimpiyat Oyunları'dır. 7 Eylül 2013 tarihinde Buenos Aires'te yapılan 125. IOC oturumunda Tokyo ev sahibi şehir olarak ilan edildi. Tokyo aynı zamanda 1964 Yaz Olimpiyatları'na da ev sahipliği yapmıştı. Uluslararası Olimpiyat Komitesi (IOC) Başkanı Thomas Bach ve Japonya başbakanı Şinzō Abe'nun yaptığı görüşmede anlaşmasını takiben IOC Yönetim Kurulu, Tokyo 2020 Olimpiyat ve Paralimpik Oyunları'nın "Tokyo 2020" adıyla 2021'de düzenlenmesine karar verdi. Yapılan açıklama göre 23 Temmuz - 8 Ağustos 2021 tarihleri arasında düzenlemesine karar verilmiştir. Tokyo 16 Temmuz 2011 tarihinde Japon Olimpiyat Komitesi tarafından seçildi ve 2020 Oyunları için Japonya aday şehir olduğu teyit edildi. 77.000 Tokyo Olimpiyat Stadı'nı olimpiyat için kullanacakları duyuruldu. 23 Mayıs 2012 tarihinde IOC tarafından kısa listeye alındı. Türkiye Millî Olimpiyat Komitesi, Türkiye'nin oyunlara aday olacağını 7 Temmuz 2011 tarihinde açıklamıştır. Adaylık, resmî olarak 13 Ağustos 2011 tarihinde Türkiye başbakanı Recep Tayyip Erdoğan tarafından ilan edilmiştir. Erdoğan, 86.000 kişilik Atatürk Olimpiyat Stadyumu'nun üstünün tamamen kapatılacağını belirtti. 23 Mayıs 2012 tarihinde IOC tarafından kısa listeye alındı. Madrid 1 Haziran 2011 tarihinde İspanyol Olimpiyat Komitesi yönetim kurulu tarafından aday gösterildi. 70.000 kişilik Madrid Olimpiyat Stadı'nı olimpiyat için kullanacakları duyuruldu. 23 Mayıs 2012 tarihinde IOC tarafından kısa listeye alındı. Yarı finalde elendi. 23 Mayıs 2012 tarihinde IOC tarafından Katar'ın 2022 Dünya Kupası'na ev sahipliği yapacağı için elendi. Bakü 1 Eylül 2011 tarihinde Azerbaycan Olimpiyat Komitesi yönetim kurulu tarafından aday gösterildi. 23 Mayıs 2012 tarihinde IOC tarafından elendi. Roma 19 Mayıs 2010 tarihinde İtalyan Millî Olimpiyat Komitesi tarafından aday gösterildi. Buenos Aires'te yapılan oylama üç bölüm sürmüştür. Birinci bölümde, Tokyo 42, İstanbul ve Madrid ise 26′şar oy almıştır. Bu nedenle Tokyo ikinci tura geçmeye hak kazanmış, İstanbul ve Madrid eşit durumda oldukları için aralarında tekrar oylama yapılmıştır. Bu oylamada ise İstanbul Madrid'i 45'e karşı 49 oyla geçerek ikinci tura yükselmiştir. Tokyo'nun aldığı 52 oya karşı İstanbul'un 36 oyda kalmasının ardından oyunlara ev sahipliği yapma hakkını Tokyo kazanmıştır. Japonya hükûmeti oyunlara 3 Milyar $(400.000.000.000 ¥) ayırdı. İlk olarak Tokyo'da bulunan havalimanlarının kapasitesi artırılacak. Yeni bir demir yolu hattı kurulacak. Otoyollar yenilenecek ve genişletilecek. 2020 Yaz Olimpiyatları ve Paralimpik Oyunları resmî logosu 24 Temmuz 2015 tarihinde açıklandı. Logoda Tokyonun "T" harfi stilize ediliyor. Sağ üstteki kırmızı daire Japonya bayrağını ve kapsayıcı bir dünyayı temsil eder. Resmî logonun bazı yerlerden esinlenerek yapıldığını orijinal olmadığı tartışıldı ancak Tokyo'nun organizasyon komitesi başkanı iddiaları yalanladı. 2015 itibarıyla 1.5 milyon $ değerinde Olimpiyat tarihinin en pahalı sponsorluk anlaşmaları sağlandı (daha önce 2008 Yaz Olimpiyatları 1.3 milyon $). Koronavirüs salgını nedeniyle sporcuların ve izleyicilerin etkileneceğine dair endişeler oluştu. Ocak ayının sonunda Tokyo Olimpiyat organizatörleri, iptal kararlarını düşünmediklerini açıkladı. Birkaç hafta sonra Tokyo Valisi Yuriko Koike, oyunların ertelenmesi ve iptalin söz konusu olmadığını belirtti. Uluslararası Olimpiyat Komitesi Başkanı Thomas Bach, oyunların ertelenmeyeceği ve iptalin gündemde olmadığını, planlandığı tarihte yapılacakmış gibi hazırlıkların devam edilmesini söyledi. Uluslararası Olimpiyat Komitesi 18 Martta yapılan açıklamada oyunların iptali ve erteleme kararın olmadığı belirtti. IOC, 22 Mart günü yaptığı toplantıda iptal ve erteleme kararını 4 hafta açıklanacağını söyledi. 22 Martta Avustralya ile Kanada, oyunların erteleme kararı olmadığı takdirde sporcularını göndermeyeceğini ve oyunlara katılmayacağını açıkladı. 23 Mart günü yapılan açıklamayla olimpiyatların 1 sene ertelendiği aktarıldı. Enis Kortan Enis Kortan (d. 1932, Vidin, Bulgaristan) mimar ve öğretim görevlisi. 1932 yılında Bulgaristan’ın Vidin şehrinde doğan Enis Kortan orta eğitimini Ankara’da Maarif Koleji ve İstanbul’daki Atatürk Taksim Lisesi’nde tamamladı. İstanbul Teknik Üniversitesi’nden ise mimar olarak mezun oldu. 1957 yılında ABD’ye gitti ve orada birçok farklı mimar ile çalıştı. 1964 yılında Türkiye’ye döndükten sonra Orta Doğu Teknik Üniversitesi’nde öğretim görevlisi oldu. Aynı üniversiteden 1973 yılında doçentlik, 1978 yılında ise profesörlük unvanını aldı. 1999 yılında emekli oldu. Halen serbest mimar olarak mesleğini sürdürmektedir. Birçok kitabına, yazılarına ve araştırmalarına ek olarak; bazı tasarımları da inşa edilmiştir. Bunların arasından en önemlilerinden birisi Avyerinos Andonyadis, Nişan Yaubyan ve Harutyun Vapurciyan'dan oluşan proje grubu ile tasarladığı ve Türkiye mimarlık tarihinde oldukça önemli bir yere sahip olan Sakarya Hükümet Konağı’dır. Nişan Yaubyan, Avyerinos Andonyadis ve Harutyun Vaporciyan ile ortak bir mimarlık bürosunda 1935 ile 1957 yılları arasında çalışmıştır. 2011-12 Premier League 2011-12 Premier League sezonu, İngiltere futbolunun 1992-93 sezonundan beri en üst düzey organizasyonu olan Premier League'in 20. sezonudur. Premier League'e katılan 20 takımdan her biri, diğer 19 rakibiyle biri kendi sahasında, diğeri deplasmanda olmak üzere ikişer maç yapar. Galibiyet durumunda 3, beraberlik durumunda 1, mağlubiyet durumunda 0 puan uygulaması vardır. Premier League'i ilk üç sırada bitiren takımlar doğrudan UEFA Şampiyonlar Ligi'ne katılma hakkını, dördüncü sırada bitiren takım Şampiyonlar Ligi ön elemesi oynama hakkını, beşinci takım ise UEFA Avrupa Ligi'ne katılma hakkını elde eder. Ligi son üç sırada bitiren takımlar, EFL Championship'e düşer. Premier League resmî top üreticisi Nike'ın yeni top dizaynı "Seitiro" denilen farklı bir alev tasarımı şeklinde olacak. ağustos-ekim aylarında beyaz, kasım-şubat ayında yüksek görünürlük özelliğine sahip sarı top kullanılacak. Violette Szabo Violette Reine Elizabeth Bushell Szabo, (d. 26 Haziran 1921 – ö. 5 Şubat 1945) II. Dünya Savaşı'nda Birleşik Krallık yararına çalışmış İngiliz casusu. I. Dünya Savaşı sırasında tanışıp evlenmiş olan İngiliz taksi şoförü bir baba ile Fransız bir annenin 2. çocuğu olarak 26 Haziran 1921'de Paris'te doğdu. Ailesi Londra'ya taşındı ve Violette 14 yaşına kadar Brixton'daki okulunda eğitimini sürdürdü. İkinci Dünya Savaşı başladığında Brixton'daki "Bon Marché" mağazasının parfüm kısmında çalışıyordu. 1940 yılında Londra'da Bastille Günü kutlamalarında tanıştığı Macar asıllı Fransız Etienne Szabo ile tanıştı ve 42 gün sonra 21 Ağustos 1940'ta evlendi. Violette 19, Etienne 31 yaşındaydı.1942 yılında, tek çocukları olan Tania'nın doğumundan kısa bir süre sonra Etienne El Alameyn Savaşı'ndan kalan göğüs yaralarından dolayı kızını göremeden öldü. Etienne'in ölümünden sonra, 1941'de katılmış olduğu İngiliz Ordusunun kadın bölümü olan Bölgesel Destek Servisi (Auxiliary Territorial Service) yerine, bir gerilla savaşı oluşturmak için İngiliz Hükümetince kurulmuş bir birim olan SOE'nin hizmetinde çalışmaya başladı. Fransızcasının akıcılığı üzerine bir dizi değerlendirme ve mülakattan sonra resmen göreve alındı. Gündüz ve gece yön bulma, kaçma-kurtulma, Müttefik ve Alman silahları, silahsız mücadele, patlayıcılar, haberleşme ve kriptoloji üzerine ağır bir eğitim aldı. Küçük bir kaza cepheye gidişini ertelese de 5 Nisan 1944'te Alman işgali altındaki Cherbourg-Octeville yakınlarına paraşütle iniş yaptı. "Louise" kod-adıyla Almanlar tarafından dağıtılmış olan Fransız Direnişi'ni tekrar örgütledi. Yolları ve demiryollarını sabote eden bir grubu bir süreliğine yönetti. Merkeze verdiği raporunda, Almanlar için savaş malzemeleri üreten fabrikaların İngiltere'de bombalanacak hedeflerin belirlenmesinde çok önemli bir rol oynadıklarını belirtti. 30 Nisan 1944 tarihinde zorlu ama başarılı ilk görevinden İngiltere'ye geri döndü. 7 Haziran 1944 tarihinde (Normandiya Çıkarması'nın ertesi günü), Limoges'a uçtu. Jacques Dufour tarafından yönetilen yerel Maki örgütü ("Maquis" Nazilere karşı savaşan Fransız direnişçileri) Normandiya Çıkarmasını durdurmaya çalışan Almanların haberleşme hatlarını sabote etme uğraşlarını organize etti. Yerel direnişçiler tarafından ele geçirilmiş olan Helmut Kämpfe'yi bulmak için beklenmedik bir barikat kuran Alman askerleri yolunu kestiğinde şüphe çeken bir arabadaydı. Violette, Maki grubunun çıkardığı silahlı çatışmaya girerek yarattığı karışıklıktan yararlanıp yaralanmadan kaçabildi ancak 10 Haziran 1944'te Salon-la-Tour yakınlarında mermisi bittiğinden dolayı yakalandı. Alman kayıtlarında olay için ölü ve yaralı kaydı bulunmadı. 4 gün boyunca sorguda kalacağı Limoges'deki Nazi Partisi istihbarat servisi olan SD gözetimine verildi. Oradan Paris'teki Fresnes Hapishanesine getirildi.Buradan da sorgu ve işkence için Gestapo merkezine getirildi ve ardından 92 binden fazla kadının öldüğü Ravensbrück Toplama Kampı'na getirildi. Kötü beslenme ve ağır çalışma koşulları altında yaşadı. Belçikalı bir direniş kuryesi olan Hortense Clews'i kurtarma girişiminde bulundu. Violette Szabo 5 Şubat 1945 dolaylarında infaz edildi ve vücudu krematoryumda yakıldı. Öldürüldüğünde 23 yaşındaydı. Almanlara göre infaz edilmesi yasaldı Çünkü Szabo sivil kıyafet ile yakalanmış bir sabotajcıydı 1899 ve 1907 Lahey Sözleşmelerine göre sivil kıyafet ile yakalanan sabotajcıların idam edilmesi yasaldır. Denise Bloch, Cecily Lefort ve Lilian Rolfe gibi SOE ajanları da Ravenbrück Kampında öldürüldü. Savaş sırasında 55 ajanın 13'ü Nazi kamplarında ya da görev sırasında öldürüldü. Kızı Tania, "Young Brave and Beautiful" isimli kitabında annesinin iki görevini anlatmıştır. Nermin Bezmen Nermin Bezmen (30 Nisan 1954, Antalya), Türk roman yazarı. Bezmen 1954 yılında Antalya'da dünyaya geldi. Maçka İlkokulu'nu bitirdi. Atatürk Kız Lisesi'nde okurken, son sınıfta AFS bursuyla Amerika'ya gitti. Dönüşte Sultanahmet Sevk ve İdarecilik Yüksek Okulu'na devam ederek 1974 yılında mezun oldu. 1975 yılının Ocak ayında 21 yaşındayken, yanında çalıştığı 39 yaşındaki iş adamı Pamir Bezmen'le evlendi. İki çocuğu oldu. 29 Ocak 2009'da eşini kaybetti. 2015 yılında oyuncu Tolga Savacı ile evlendi ve ABD'nin New Jersey eyaletine yerleşti. Bezmen televizyon sunuculuğu, dergi yazarlığı ve halkla ilişkiler faaliyetleri yürüttü; geleneksel Türk sanatları ile ilgilendi. Kendi atölyesinde yetişkin ve çocuklara resim dersi verdi. 1991 yılında roman yazmaya başladı. Anne tarafından dedesi olan Kurt Seyt'in hikayesini araştırarak roman haline getirdi. Bunun dışında, popüler edebiyat dalında rağbet gören pek çok kitap yazdı. Simo Häyhä Simo Häyhä (17 Aralık 1905 - 1 Nisan 2002), Kızıl Ordu tarafından Beyaz Ölüm (Rusça : Белая смерть, Fince: "Valkoinen Kuolema") diye bilinen bir Fin keskin nişancısıdır. Kış Savaşı'nda modifiyeli bir Mosin-Nagant kullanarak bir savaşta onaylanmış en yüksek sayıda (505) düşman askeri öldürme rekoruna sahiptir. Ayrıca daha sonrasında hafif makineli bir tüfek olan 9 mm'lik Suomi ile 200 düşman askeri öldürerek teyit edilmiş toplam öldürülen asker sayısını 705'e çıkartmıştır ve bu sayıya 100 günden daha az bir sürede ulaşmıştır. Häyhä, bugünkü Finlandiya-Rusya sınırına yakın Rautjärvi kasabasında doğdu ve askeri hizmeti 1925 yılında başladı. Savaşa girmeden önce Häyhä, bir çiftçi ve avcıydı. 20 yaşına gelince Fin milis kuvvetlerine katıldı ve Viipuri ilindeki atıcılık sporlarında keskin nişancılık yeteneğiyle birçok başarı elde etti. Çiftlikteki evini atıcılık kupaları ile doldurdu. Kış Savaşı boyunca (1939-1940) keskin nişancı olarak Fin Ordusunda 6. Bölük 34. Piyade Alayı Kollaa'da Kızıl Orduya karşı görev yaptı. Hava sıcaklığının -40 ile -20 °C arasında iken beyaz kamuflajı ile doğrulanmış 505 doğrulanmamış 37 Sovyet askerini öldürmüştür. Ayrıca gün ışığının az olduğu bir dönemde günlük ortalama 7 düşman askeri öldürerek (Bir günde en fazla 25 Sovyet askeri vurmuştur.) kayda değer bir başarı elde etmiştir. Rus yapımı olan Mosin-Nagant tüfeğinde ayrı bir dürbün kullanmayıp (Bunun sebebi mevcut olan optik dürbün yüzünden nişan alıp atış yapmak için kafasını daha yukarı çıkarması gerekirdi bu da hedef olma riskini arttıran bir dezavantajdı ayrıca mevcut optik dürbün buğulanabilir ya da dürbüne vurabilecek bir ışığın yansıma yüzünden yerini belli edebilirdi.) mevcut olan demir nişangahı kullanmıştır. Sovyetler başka keskin nişancılar ve topçu atışı desteği ile Häyhä'yı durdurmaya çalışmışlardır. Bunun sonucunda 6 Mart 1940'ta bir Rus askeri tarafından çenesinin sol altından vuruldu.Askerler tarafından bulunduğun da yüzünün altı parçalanmış ama ölmemişti.Kendine geldiği gün olan 13 Mart günü ilan edilen barış antlaşması ile savaş sona erdi. Bu olayın sonrasında aldığı yaralanmalar yüzünden öldüğü söylentisi yayıldı. Jyväskylä ve Helsinki'de uzun tedaviler ve ameliyatlar geçirdi.Savaştan kısa bir süre sonra Häyhä, Mareşal Carl Gustaf Emil Mannerheim tarafından Onbaşı ve ardından da Asteğmen rütbesine terfi ettirilmiştir. Daha öncesinde Finlandiya Askeri tarihinde hiç kimse bu kadar hızlı bir şekilde terfi almamıştır. İkinci Dünya Savaşı'ndan sonra başarılı bir geyik avcısı ve köpek yetiştiricisi oldu ve Finlandiya Cumhurbaşkanı Urho Kekkonen ile avlandı. 1998 yılında nasıl böyle iyi bir atıcı olduğu sorulduğunda "Sadece pratik yaparak." cevabını vermiştir.Bir diğer soruda ise öldürdüğü kişilerin için pişman olup olmadığı sorulmuştur. Cevap olarak ise " Ben sadece görevimi yerine getirdim ve bana yapmam için söylenenleri." Simo Häyhä, güneydoğu Finlandiya'da, Ruokolahti'de, Rus sınırına yakın bulunan küçük bir köyde ömrünün son yıllarını geçirmiştir. Uzman Avı Uzman Avı, tv8'de yayımlanmış bir yarışma programıdır. Programda sunucu sokaktan iki insan bulmakta ve onlara istedikleri konuda 5 soru sormaktadır. Kazanan yarışmacı 1000 liralık bir ödül kazanmaktadır. İsterse ödülün yarısını riske atarak ödülünü ikiye katlama şansı vardır. Bu, kazanan oyuncu kaybedene ya da çekilene kadar böyle devam eder. Maksimum para limiti 8000 liradır. 23 Ekim 2007-18 Eylül 2010 tarihleri arasında yayımlanmıştır. Önceleri bu programı Defne Joy sunarken, daha sonrasında Evrim Akın sunmuştur. Wyre (borough) Wyre (borough) (İngilizce:"Borough of Wyre") Birleşik Krallık İngiltere ülkesi Kuzey-Batı bölgesinde birinci seviye yerel idare olan Lancashire kontluğuna (county) bağlı bulunan bir "metropoliten-olmayan bölge" statülü ikinci seviyede bir yerel idare birimidir. Bu yerel idare biriminin merkezi bu yerel idare bölgesi içinde ikinci büyük yerleşke olan Poulton-le-Fylde kentindedir. Bir yerel idare birimi olan "Wyre (borough)" ile bir coğrafi alan olan "Fylde" yarımadasının kuzeyinde konumlanmıştır ve "Wyre Nehri" halıcı ile ikiye ayrılmıştır. Batıda bulunan kısım Blackpool şehirsel alanının bir parçasıdır. Bu bölümde en önemli yerleşim merkezi olan Fleetwood'da şimdi pek önemini kaybetmiş olan bir balıkçılık limanı ve balık işleme tesisleri bulunmaktadır ve bu kasaba Blackpool'a İngiltere'de az bulunan bir tramvay sitemi ile bağlıdır. Wyre (borough)'nun batısının bir kısmı yine Blackpool şehirsel alanı varoşlarını ihtiva etmekteyse de doğuda büyük bir kırsal alan da bulunmaktadır. "Wyre (borough)" metropoliten-olmayan yerel idare bölgesi 1972 kanununa göre resmen 1974'te kurulmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Fleetwood Belediye Borough", " Poulton-le-Fylde Şehirsel Bölgesi", "Preesall Şehirsel Bölgesi", "Thornton-Cleveleys Şehirsel Bölgesi" ve "Garstang Kırsal Bölgesi". "Wyre (borough)" yüzölçümü 282,6 km² ve en son 2001 nüfus sayımına göre bu sınırlar içindeki nüfusu 105.618 kişi ve 2008 tahminleri itibarıyla 110.900 kişidir. "Wyre (borough) (Borough of Wyre)" Lancashire Kontluğu birinci seviyedeki yerel idareye bağlı olan ikinci seviyede "metropoliten-olmayan bölge" yerel idaresi birimidir. Genel olarak büyük stratejik konular üzerindeki kararlar ve idare Lancashire Kontluğu'nda ve Kontluk Konseyinde alınıp oradan yürütülür. Daha detaylı taktik idare kararların alınması ve yürütülmesi Wyre Borough Yerel İdaresi ve Yerel İdare Konseyi tarafından yapılmaktadır. Bu iki seviyeli yerel idare siatemi için yetkiler ve görevler 1972 Yerel İdare Kanunu ile kesinlikle belirtilmiştir. "Wyre Borough" altında "semt/köy" adı verilebilecek "cıvıl parish" idareleri bulunmaktadır. Bu görev ayrımı Birleşik Krallık'ta genel bir standart yerel idare ayrımı olmayıp "semt/köy idaresi (cıvıl parish)" kurmak bir üst yerel idarenin kararına bağlıdır ve bu alt yerel idarelere verilecek görev ve yetkiler çok sınırlıdır. "Wyre Borough Yerel İdare Konseyi" "semt/köy idaresi (cıvıl parish)" sistemini kısmen kullanmayı seçmiştir. Genellikle kırsal alanlarda şu 15 tane "semt/köy (cıvıl parish)" alt-yerel idaresi kurmuştur: Barnacre-with-Bonds, Bleasdale, Cabus, Catterall, Claughton-on-Brock, Forton, Garstang, Great Eccleston, Hambleton, İnskip-with-Sowerby, Kirkland, Myerscough and Bilsborrow, Nateby, Nether Wyresdale, Out Rawcliffe, Pilling, Preesall, Stalmine-with-Staynall, Upper Rawcliffe with Tarnacre ve Wınmarleigh. "Wyre (borough)" sınırları içinde bulunan yerel idare merkezi Poulton-le-Fylde için ve Fleetwood ve Thornton Cleveleys için bir "semt/köy idaresi (civil parish)" kurulmamıştır. Wyre Borough Yerel İdare Konseyinde 55 tane yerel idare meclis üyesi bulunur. Bu üyeleri seçmek için yerel idare alanı 26 yerel seçim bölgesine bölünmüştür. Wyre Borough'nun 1974de kuruluşundan beri bu yerel idare için resmi temsilci olan; yerel idarede siyasi görevlerde tarafsız ve sadece törensel yetkileri bulunan bir "Belediye Başkanı" konsey üyeleri arasından seçilmektedir. Hâlen "Wyre Borough Belediye Başkanı" Muhafazakâr Parti'den konsey üyesi olan "David Bannister"'dir. Daha fazla yetkileri bulunan bir Belediye Başkanı'nın halk oyu ile seçimesi hakkında bir referendum yapılması için imza toplanmaktadır. Wyre Yerel Konseyde Mayıs 2011 yerel seçimden önce Muhafazakâr Parti mutlak çoğunluk üyelere sahipti ve konseyin kontrolü ile idaresi bu parti elinde idi. Mayıs 2011'de yapılan yerel seçimlerden sonra Yerel İdare Konseyinde Muhafazakâr Parti'den 40 üye ve İşçi Partisi'den 15 üye bulunmakta ve Muhafazakâr Parti mutlak çoğunlukta bulunmaktadır. Böylece Muhafazakâr Parti konseyin kontrolü ile idaresini elinde tutmaktadır ve Konsey Lideri bu parti lideri olan "Peter Gibson"'dur. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2001 nüfus sayımına göre Wyre (borough) için nüfus 105.618 kişi ve en son 2008 tahminine göre de 110.900 kişidir. Bu yerel idare biriminin merkezi olan Poulton-le-Fylde'da ise nüfus (2001 sayımı ile) 18.264 kişidir. Ama bu yerel idarede en buyuk nüfuslu kasaba (2001 nüfus sayımına gore) 26,840 kisi nüfus olan Fleetwood'dur. COM (dosya uzantısı) COM çalıştırılabilir bir işlem dosyasıdır. COM'un açılımı command'dır. COM uzantılı dosyalar, komut dosyalarıdır. COM İlk kez DOS İşletim Sistemi için 1970'lerde üretilmiştir. İnternet alan adı uzantısı olan .com bu dosya uzantısı ile karıştırılmamalıdır. Web alan adı uzantısı olan .com, Communication ve Commercial kelimelerinden türemiştir. EXE ve COM : çalışabilir işlem dosyasıdır. COM dosyası EXE dosyasına benzer şekilde çalışabilir dosyalardır. Aynı dizinde, "foo" adında COM ve EXE uzantılı iki dosyanız var ise aşağıdaki komut, COM uzantılı dosyayı çalıştırır. Kullanıcı, EXE uzantılı dosyayı çalıştırmak istiyorsa dosya uzantısını belirtmelidir. Doncaster Rovers FC Doncaster Rovers FC, Doncaster South Yorkshire, merkezli profesyonel İngiliz Futbol Kulübü. EFL League One'de mücadele etmektedir. Kulüp; 1879 yılında kurulmuş, 1885 yılında profesyonelliğe geçmiştir. Tarihinin büyük çoğunluğunu İngiliz Futbol Sisteminin üçüncü ve dördüncü seviyesinde yer alan liglerde geçirmişlerdir. League Two (Division 3)'ı üç kez kazanan üç takımdan biridir. Vancouver AdasÄ± Vancouver Adası Britanya Kolumbiyası (British Columbia) nın en geniş adasıdır ve eyaletin başkenti olan Victoria bu adada yer almaktadır. Kanada'nın ve Kuzey Amerika'nın Büyük Okyanus kıyısındaki en büyük ada olan Vancouver Adası, Victoria, dışında şu şehirlere sahiptir: Nanaimo, Port Alberni, Parksville, Courtenay ve Campbell River. Ada ismini Büyük Britanya Donanmasından olan George Vancouverden alır. George Vancouver 1791 ve 1794 tarihleri arasında adayı araştırmaya gelen kişidir. Vancouver Adası Kanada'nın nüfus bakımından 2. Adasıdır. 1960'lardaki karşı kültür 1960lardaki karşı kültür, en çok Amerika Birleşik Devletleri ve Birleşik Krallık'ta gelişip 1956 ve 1974 yılları arasında Batı dünyası çapında yayılmış bir kültürel harekete verilen isim. Hareket, ABD hükûmetinin Vietnam'da işlediği askeri müdahelesi sırasında büyüdü. Dönemden birçok akademisyen, hareketinin 1956 ile 1972 yılları arasında doruğuna ulaştığını inanmaktadır. 1960'lar geçince Vietnam'daki savaş, ırk ilişkileri, cinsel töreler, kadın hakları, geleneksel otorite usulleri, psikoaktif maddeler ile deneyim ve Amerikan Rüyası ile ilgili çelişkili bakış açılarına dair Amerikan toplumundaki yaygın gerilimler kamu meydanda giderek daha büyük bir rol oynadılar. Britanyalı grup The Beatles'ın pop müziği ve değişim ve deneyime vurgulu olan bir gençlik altkültürünün hızla evrimleşmesine yol veren hippi kültürünün eşzamanlı yükselişi gibi yeni kültürel şekiller ortaya çıktı. The Beatles'ın yanı sıra Birleşik Krallık ve Amerika'dan birçok şarkı yazarı, şarkıcı ve müzik grubu karşıkültür hareketini etkiledi. 1958'de Londra'daki Trafalgar Meydanı'nda bir sivil itaatsizlik eylemi olarak 60.000-100.000 barışsever öğrenci ve pasifist, sonradan "Ban the Bomb" ("bombayı yasakla") isimli bir dizi gösteri haline gelen bir protestoya toplandılar; bu toplantıdan ilk karşı kültür gruplarından ortaya çıktı. Barış sembolü bu Britanyalı grup tarafından tasarlandı ve bu sembol barış, özgürlük ve hippiliğin en çok tanınan sembolü olmuştur. Sosyal antropolog Jentri Anders, incelediği ve içinde yaşadığı bir karşı kültür topluluğunda çok sayıda özgürlüğünün desteklendiğini fark etti: "kendi potansiyelini keşfetme özgürlüğü, kendi kendiliğini yaratma özgürlüğü, kişisel ifade özgürlüğü, zamanlamaktan özgürlük, sıkı tanımlanmış roller ve hiyerarşik statülerden özgürlük...". Ek olarak Anders, karşı kültür hareketinden bazı kişilerin çocukluk eğitiminin "estetik duyu, doğa sevgisi, müzik tutkusu, özyansıtma isteği ve açıkça işaretlenmiş bağımsızlık" ile yüreklendiren bir hâle değiştirilmesini istediler. Veli Åžahmurov Veli Binnet Şahmurov (d. 10 Ağustos 1951) Azeri asıllı matematik profesörü. Çok sayıda SCI makalenin, kitapların yanı sıra, dünyaca ünlü Amerikan bilimsel yayın organı olan Hindawi'nin Boundary Value Problems adlı matematik dergisinin sayılı editörlerinden biridir. Akademik eğitimini Sovyetler Birliği'nde tamamlamıştır.Yüksek lisans, master ve phd eğitimini Bakü Devlet Üniversitesi Matematik Fakültesi'nde tamamladıktan sonra, 1987 yılında Moskova'da Steklov Enstitüsü'nde Dr. Sciences (Bilimler Doktoru) unvanını almıştır. 1989 yılında Bakü Devlet Üniversitesi'nde profesör olarak çalışmaya başlamıştır. 1993 yılında Akdeniz Üniversitesi'nde, 1997-2007 yılları arasında ise İstanbul Üniversitesi'nde profesör olarak çalışmıştır. Akademik kariyerini Okan Üniversitesi'nde sürdürmektedir.Okan Üniversitesinde ilk kez verilen " 2012 Bilim Ödülü "ne layık görülmüştür. Speak Now (şarkı) "Speak Now", Amerikalı şarkıcı ve söz yazarı Taylor Swift'in country pop tarzındaki şarkısıdır. Sözleri Swift'e yapımcılığı da Swift ve Nathan Chapman'a ait olan şarkı, 25 Ekim 2010 tarihinde sanatçının üçüncü stüdyo albümü "Speak Now"'ın promosyon teklisi (single'ı) olarak, Big Machine Records etiketiyle satışa sunuldu. Swift şarkıyı bir arkadaşının ona anlattıklarından ilham alarak yazdı. Arkadaşının Swift'e, eski sevgilisinin yakında başka biriyle evleneceğinden bahsetmesi üzerine sanatçı, bu şarkıyı eski sevgilisinin başka bir kadınla evleneceğinde neler olabileceğini hayal ederek yazdı. Şarkıda akustik gitar kullanılmıştır ve şarkı eski sevgilisinin düğününü basan ve onu geri kazanmak isteyen bir kadının perspektifini anlatır. Şarkının sözleri olumlu eleştiriler aldı; şarkı Kanada ile Birleşik Devletler'de iyi bir ticari başarı elde etti. "Speak Now" hem Canadian Hot 100 hem de Billboard Hot 100 listesine sekiz numaradan giriş yaptı. Ayrıca bu, Taylor Swift'in Hot 100 listesine ilk ondan giriş yapan altıncı şarkısı oldu ve böylece beş şarkılık eski rekor kırıldı. "Speak Now"'ın sözleri, albümdeki diğer bütün şarkılarda olduğu gibi, Taylor Swift tarafından yazıldı. Swift'e bu şarkıyı yazmadaki ilham kaynağı bir arkadaşının lise dönemindeki eski sevgilisiyle olan durumuydu. Sevgiliyken liseden sonra farklı yolları seçmelerine rağmen yine de beraber olacaklarını söylemişlerdi ama olmadı. Arkadaşı bir gün Swift'te eski sevgilisinin evleneceğini söyledi. Swift bunun üzerine onun evleneceği kızın korkunç biri olduğunu, onu tamamen izole ettiğini, arkadaşlarıyla ve ailesiyle olan ilişkisini bozduğunu söyledi. Swift arkadaşına, "Şimdi konuşsaydın ne söylerdin?" diye sordu. Arkadaşı şaşırarak neden bahsettiği sordu ve Swift "Biliyorsun, şu kilisedeki söz... İtirazı olanlara ithafen 'Ya şimdi konuşsun ya da sonsuza kadar sussun.' (Speak now or forever hold your peace) Seninle oraya giderdik; sen konuşurdun ben de arkada gitar çalardım; bu harika olurdu." diye açıkladı. Arkadaşı bu fikri gülünç bulmuştu. Swift arkadaşıyla bu konuşmasından sonra, hâlâ sevdiğin birinin bir başkasıyla evlenecek olmasının ne kadar trajik bir durum olduğunu düşündü ve o akşam bununla ilgili bir şarkı yazdı. Swift bu şarkının, bir nevi düğün basıp, evliliğe engel olmaya çalışan birinin perspektifini anlattığını söyledi. Swift, albüm tamamlandıktan sonra "Speak Now"'ın albüm için çok uygun bir isim olduğunu düşündüğünü bunun nedeninin de her şarkıyı bir kişiye yapılmış bir itiraf olarak görmesi olduğunu söyledi. Swift "Adı Speak Now ve bu albümün genel konsepti. Şarkıların hepsinde sizlere anlatmaya çalıştıklarım var." dedi. Şarkı 5 Ekim 2010'da albümü tanıtmak amacıyla iTunes Store'da satışa sunuldu. Ayrıca albümün yayınlandığı hafta, Swift bu şarkıyı "Late Show with David Letterman" 'da seslendirdi. "Speak Now" dört dakika iki saniye uzunluğunda bir country pop şarkısıdır. Şarkıda pop baskın dursa da içerisine çeşitli country unsurları eklenerek bir kompozisyon oluşturulmuştur. Şarkı dakika başına 120 vuruş içerir ve Swift şarkıya A, D arası iki oktavlık bir sesle eşlik eder. Swift şarkıya dingin bir tonla başlar ve şarkı ilerledikçe sesini yükseltir ve alçaltır. Swift'in şarkıdaki vokali kısmen "You Belong with Me"'deki vokaline benzemektedir. Şarkının akoru G–D–Am–C şeklinde ilerler. Şarkının büyük bir kısmında akustik gitar kullanılmıştır. Şarkının sözlerine bakıldığında, Swift eski sevgilisini geri kazanmak için onun düğününü engellemeye kalkışmış bir kadının perspektifini anlatıyor. Şarkının ilk dizelerinden itibaren Swift eski sevgilisine hala aşık olduğunu ve onun yanlış kızla evleneceğinden bahseder. Daha sonraki cümlelerde ise düğün anlatılır. Gelinden, ailesinden, gelinlikten bahsedilir. Şarkının nakaratında Swift eski sevgilisinin "evet" dememesi ve onunla beraber kaçmasını ister: Şarkının son dizelerinde Swift rahibin "Speak now or forever hold your peace (Şimdi konuş ya da sonsuza kadar sus)" demesinin ardından kalkar ve şarkının ilk dizeleri tekrarlanır. Ve son nakarat damadın ağzından söylenir ve birlikte kaçarlar. Şarkı müzik eleştirmenlerinin beğenisi kazanmayı başardı. "Entertainment Weekly" dergisinden Simon Vozick-Levinson "Speak Now"'ın Swift'in şu ana kadarki en iyi şarkılarından biri olduğunu söyledi ve "Swift'in yazdığı etkileyici sözler ve konuşması vokaldeki açıklıkları kapatıyor, (bu şarkı) ustalık ürünü ve akılda kalıcı" dedi. Vozick-Levinson şarkıyı dinlemeye başladıktan sonra hiç durdurmak istemediğini de söyledi. About.com'dan Bill Lamb şarkının "harika" olduğunu söyledi.Ve devam etti: "Bu şarkı çok hoş, eğlenceli, küstah ve aynı zamanda sinirli. Taylor Swift çok yetenekli bir sözyazarı olma yolunda devam ediyor." "Speak Now" 23 Ekim 2010 haftasında Billboard Hot 100 listesine sekiz numaradan girdi ve o hafta dijital ortamda 217.000'lik satış rakamına ulaştı. Şarkı Swift'in bu listeye ilk ondan giriş yapan altıncı şarkısı oldu ve böylece liste tarihindeki eski rekoru geçmiş oldu.(Eski rekorun sahibi Mariah Carey'idi. Carey 1995-1998 yılları arasında Hot 100 listesine ilk ondan giriş yapan beş şarkıya sahipti.). Yine 23 Ekim haftasında şarkı Billboard'ın Hot Country Songs listesine de girmeyi başardı, o hafta listede altmış numara yer aldı. "Speak Now" Amerika listeleri dışında Kanada ve Avustralya listelerinde de yer aldı. Şarkı Canadian Hot 100 listesine sekiz numaradan, Avustralya müzik listesine de yirmi numaradan giriş yaptı ve bu pozisyonlar şarkının bu listelerdeki en iyi başarısı oldu. Swift "Speak Now" şarkısını "Speak Now World Tour" adlı konser turnesinde söyler. Sanatçının turne kapsamında yaptığı konserlerin görüntülerinden oluşan Sparks Fly videosunda bu şarkının söylendiği anların görüntüleri de vardır. Videoda, şarkının sözlerinde betimlendiği gibi, gelin pasta benzeri bir gelinlikle damadın yanına gelir. Bu sırada Swift arka sahnede görülür. Videoda gösterilen diğer sahnedeyse damat gelini bırakarak Swift'le beraber oradan uzaklaşır. MTV.com'dan Jocelyn Vena performansı "Swift şarkı söylerek düğünü engelledi, damadı gelinin elinden çaldı. Sonra da oradan kaçtılar." şeklinde özetledi ve bunu oldukça tiyatral bulduğunu belirtti. Kate Vernon Kate Vernon (d. 21 Nisan 1961) Kanadalı film ve televizyon aktrisi. En çok bilinen rolleri CBS kanalında yayınlanan bir pembe dizi olan Şahin Tepesi'ndeki Lorraine Prescott karakteri (1984-1985), Pretty Pink adlı komedi filminde Benny Hanson karakteri (1986), Lovejoy adlı TV dizisinde Mary-John Lovejoy karakteri ve Battlestar Galactica adlı dizinin yeni versiyonunda Ellen Tigh karakteridir. Vernon, 1990'da Patron Kim? adlı dizinin dört bölümünde Tony Danza'nın canlandırdığı Tony Micelli karakterinin kız arkadaşı Kathleen Sawyer karakterini oynadı. 1994'te L.A. Law dizisinde dört bölüm rol aldı. Aynı yıl Nash Bridges'da yedi bölüm rol aldı. Tales from the Crypt bir bölüm rol aldı. Vernon'un en çok bilinen rolü Battlestar Galactica'daki Ellen Tigh rolüdür. Bu dizinin dört sezonunun tamamında rol almıştır. 2009'da Kanıt Peşinde dizisinde konuk oyuncu olmuştur. dizisinde de konuk oyuncu olmuştur. Heroes dizisinin iki bölümünde konuk oyuncu olarak Vanessa Wheeler karakterini oynadı. Kendisinin en çok bilinen filmi ise 1994'te rol aldığı erotik gerilim filmi Dangerous Touch filmidir. Kate Vernon, aktör John Vernon'un kızı ve şarkıcı/oyuncu Nan Vernon'un kardeşidir. ! YÄ±l ! Film ! Rol The Resistance The Resistance ÅŸu anlamlara gelebilir: Saint James SarayÄ± Saint James Sarayı', İngiltere krallarından VIII. Henry tarafından yaptırılan saraydır. VIII. Henry saray yapmayı aklına koyduğunda 12. yüzyıldan beri cüzzamlı genç kızların kapatıldığı hastaneyi beğendi. Sarayın buraya yapılmasını istedi. Onun isteği hemen yerine getirildi. İngiltere tarihinde çok söz edilen Saint James Sarayı, yüzyıllar boyunca birçok önemli olaylara sahip oldu. Bugün Londra'ya gelen turistlerin ilk önce arzuladıkları yerlerin başında bu saray gelir. Kral VIII. Henry'nin talihsiz kızı I. Mary Saint James sarayını çok severdi. Ömrünün büyük bir kısmını burada geçirmiştir. Üvey kardeşi Kraliçe I. Elizabeth ise,sarayın cüzzamlı hastanesi yarine yapılmasından ötürü hemen hemen semtine ayak atmazdı. İskoçya'lı Kral James çağında bu sarayın bahçesinde develerin gezdiği hikâye edilir. Eğer doğruysa bu develerin gezdiği park bugün büyük bir park konumuna getirilmiştir ve İngilizler develerin bastığı çimenlerin üzerinde gezmekten zevk duyuyorlar. Saint James sarayı bir ara zindan olarak da kullanılmış ve burada I. Charles hapsedilmiştir. İngiliz Kraliçelerinden Anne Stuart, Saint James Sarayında oturmazdı ama devleti buradan yönetirdi. O çağlarda Saint James Buckingham Sarayı'nın bugünkü işini görürdü. Bu sarayın son konuklarından biri de VIII. Edward unvanıyla tahta çıkan Prens döl Gal'dir. V. George'nin oğlu kral olup VIII. Edvard unvanını alınca Buckingham sarayına geçti ama sevdiği kadın uğruna tahtını ve ülkesini bırakıp gitti. Nohut ekmeği Nohut Ekmeği ya da Nohutlu Ekmek çok eski dönemlerden beri Orta Asya'da yapılan ve Türk göçleri ile Anadolu ve Rumeliye yayılmış bir ekmek. Tarihte yapılan ilk mayalı ekmek türü olan nohut ekmeği uzun süre bayatlamaması nedeniyle göçebeler tarafından tüketilen bir ekmek halini almıştır. Yapımı çok zahmetli olan bu ekmek Anadolu ve Rumeli'de de yapılmaktadır. Un, Su, Nohut Mayası, Tuz ile yapılan Nohut Ekmeği ilk olarak bir cam kavanoz içerisine bir miktar nohut ve sıcak su eklenerek 30 derecelik bir sıcaklıkta nohutun mayalanması beklenir. Nohutların mayalanması sonrasında su ve un'dan yapılmış olan cıvık harcın içine ilave edilir ve bir süre ılık ortamda kabarması beklenir. Daha sonra içerisine un eklenerek hamur haline getirilir ve bir tepsi içerisine konularak fırına verilir. Alfred N'Diaye Alfred N'Diaye (d. 6 Mart 1990, Paris), Villarreal takımında orta saha pozisyonunda görev yapan Fransız asıllı Senegalli futbolcudur. Futbola 2000-2004 yıllarında US Vandœuvre ile futbola başladı. Fransa Birinci Ligi ekibi AS Nancy'ye 2004 yılında transfer olmuştur. Altyapısından yetiştiği Nancy'de ilk lig maçına 2008 yılında çıkan Senagal asıllı oyuncu, orta sahada ve savunmada görev yapabiliyor. Nancy formasını 61 lig maçında giyen Alfred N'Diaye, Fransa millî futbol takımının alt yaş gruplarında 29 kez görev yaptı ve bir gol kaydetti. 2010-11 sezonunun özellikle ikinci yarısında gösterdiği performansla ön plana çıkan genç oyuncu, forma giydiği 14 lig maçının 10'una ilk 11'de çıktı, bir sarı kart ve bir kırmızı kart gördü. 2011-12 sezonu öncesinde Bursaspor ile anlaşmıştır. Yeşil-beyazlı kulüpten yapılan açıklamada 21 yaşındaki N'Diaye ile üç yıllık sözleşme imzalandığı belirtildi. 2012-13 sezonu kış transfer döneminde Sunderland ile anlaşmış ve 4.700.000 € transfer bedeliyle Sunderland'e transfer olmuştur. 28 Temmuz 2013 tarihinde, Eskişehirspor Sunderland'den Alfred N'Diaye ile sezon sonuna kadar kiralık olarak anlaştığını kamuoyuna duyurdu. Buradaki ilk maçına 8 Ağustos 2013 tarihinde, eski takımı Bursaspor karşısında çıktı. 19 Ekim'deki Elazığspor deplasmanında ise Eskişehirspor forması altındaki ilk lig golünü kaydetti. 28 Ocak 2014'te, kulübüyle olan sözleşmesinin ailevi nedenlerden ötürü karşılıklı olarak feshedildiği bildirildi. High Voltage High Voltage ÅŸu anlamlara gelebilir: NiÅŸan Yaubyan Nişan Yaubyan (d. 1928 İstanbul) Türkiye Ermenisi yüksek mimar, mühendis ve öğretim görevlisidir. Özel Getronagan Ermeni Lisesi'nden mezun olduktan sonra mimarlık eğitimini İstanbul Teknik Üniversitesi’nde 1953 yılında tamamlamış olan Nişan Yaubyan daha sonra Michigan Üniversitesi’nde de eğitim aldı. Amerika Birleşik Devletleri'nde Eero Saarinen ve Minoru Yamasaki'nin ofislerinde çalışan Yaubyan, New York'taki Dünya Ticaret Merkezi'nin çalışma ekibinde yer aldı. İstanbul’da yerleşik Yeditepe Üniversitesi Mimarlık Bölümü’nde öğretim görevlisi olarak ders verdi. SSK Beyoğlu Hastanesi’ni Güntekin Aydoğan ve Osep Sarafoğlu ile tasarlamıştır. Ancak uygulanmış tasarımları arasında en önemlilerinden birisi Avyerinos Andonyadis, Enis Kortan ve Harutyun Vapurciyan'dan oluşan proje grubu ile tasarladığı ve Türkiye mimarlık tarihinde oldukça önemli bir yere sahip olan Sakarya Hükümet Konağı’dır. Enis Kortan, Avyerinos Andonyadis ve Harutyun Vaporciyan ile ortak bir mimarlık bürosunda 1935 ile 1957 yılları arasında çalışmıştır. 24 Mayıs 2003 tarihinde İstanbul Serbest Mimarlar Derneği tarafından Türkiye mimarisine başarılı katkılarından dolayı onur üyeliği verilmiştir. Onur Çubukçu Onur Çubukçu (d. 1 Haziran 1985; Maçka, Trabzon), Türk futbolcu, 2. Lig ekiplerinden Tepecikspor'da oynamaktadır. Futbola 1999 yılında Tepecikspor'da amatör futbolcu olarak başladı ve 2000 yılında Galatasaray ile profesyonelliğe geçiş sözleşmesi imzalayarak Galatasaray altyapısına transfer oldu. Burada oynamanın avantajiyla Türkiye genç millî takımları için erken kesfedildi. Kısa süre içerisinde Türkiye 15 yaş altı millî futbol takımında düzenli olarak görev almaya başladı ve bunun yanı sıra Galatasaray altyapısında 57 PAF Ligi karşılaşmasına çıktı. 2003-04 sezonun başında as takımla sezon öncesi hazırlık kampına katıldı fakat kamp sonu henüz as takım için hazrı bulunmayarak geri paf takımına gönderildi. Burada yarım sezon oynadıktan sonra 2003-04 sezonun ara transfer döneminde oyun tecrübesi edinebilmesi için Galatasaray'ın ara takımı olan Beylerbeyi'ne transfer oldu. Beylerbeyi için ilk resmî karşılaşmasına 26 Ocak 2004 tarihinde Sapancaspor'a karşı oynanan 3. Lig karşılaşmasıbda çıktı. Burada oynadığı 1,5 sezon boyunca istenilen gelişmeyi gösteremedi ve bundan sonra sırasıyla Darıca Gençlerbirliği, Diyarbakırspor, Kasımpaşa, Bucaspor, Diyarbakırspor, Adana Demirspor formalarını giydi. 2011-2012 sezonu öncesi eski kulübü Bucaspor ile bir yıllık sözleşme imzaladı. 32 kez millî takımlara çağrılan Onur Çubukçu, 4 kez Türkiye U-15, 1 kez Türkiye U-18, 20 kez Türkiye U-19, 1 kez Türkiye U-20 ve 4 kez de Türkiye U-21 forması olmak üzere toplam 26 kez millî formayı giymiştir ve müsabakalarda 2 gol kaydetmiştir. Türkiye 19 yaş altı millî futbol takımı ile 2004 yılında düzenlenen UEFA 19 Yaş Altı Şampiyonası'na katıldı ve final oynadı. Avyerinos Andonyadis Avyerinos Andonyadis Rum asıllı Türk mimar. Avyerinos Andonyadis mimarlık eğitimini İstanbul Teknik Üniversitesi’nde tamamlamıştır. Avyerinos Andonyadis’in tasarladığı en tanınmış uygulaması Sakarya Hükümet Konağı binasıdır. Enis Kortan, Nişan Yaubyan ve Harutyun Vaporciyan ile ortak bir mimarlık bürosunda 1935 ile 1957 yılları arasında çalışmıştır. Bu proje grubu ile tasarladığı ve Türkiye mimarlık tarihinde oldukça önemli bir yere sahip olan Sakarya Hükümet Konağı binası rasyonalizmin en önemli örneklerinden biridir; ayrıca bu alanda Sakarya’da inşa edilmiş ilk uygulaması olması nedeniyle de oldukça önemli bir yapıdır. Mattachine Society Mattachine Society ("Mattachine Derneği"), ABD'nin ilk homofil örgütlerindendir. Örgüt, Harry Hay ile birkaç arkadaşı tarafından kuruldu. Örgütün ilk grubu 11 Kasım 1950'de Los Angeles'ta ilk buluşmasını yaptı. Bu gruba üye olanların arasında Harry Hay, Rudi Gernreich, Bob Hull, Chuck Rowland ve Dale Jennings var idi. Diğer bir grup örgütün yönetimini devraldıktan sonra örgüt 1954'te resmî düzeyde kayıtlı oldu. Kısa bir süre sonra bir sürü diğer akraba örgüt San Francisco, New York Şehri, Boston, Şikago, Denver, Philadelphia ve Washington, D.C., gibi kentlerde kuruldu. Örgütün başlıca amacı toplum arasında eşcinselliğin kabul edilmesi idi. Örgütün ilk üyelerinin örgüt bildirisinde yazdıklarına göre: "physiological and psychological handicaps need be no deterrent in integrating 10 percent of the world's population towards the constructive social progress of mankind."fiziksel ve psikolojik engeller, dünya nüfusunun yüzde 10'unu insanlığın yapıcı sosyal gelişimiyle bütünleşmekten caydırmamalı."" Örgüt, "The Mattachine Review" isimli bir bülten yayımlar idi. Yegor Ligaçov Yegor Kuzmiç Ligaçev (Rusça: Егор Кузьмич Лигачёв, d. 29 Kasım 1920), Rus siyasetçi. Sovyetler Birliği Komünist Partisi (SBKP) üyesi. Mihail Gorbaçov döneminde Sovyetler Birliği'nin korunması için Boris Yeltsin'e karşı muhalefet hareketiyle dikkat çekti. Ligachev, 29 Kasım 1920 tarihinde Novosibirsk bölgesine bağlı Dubinkino'da doğdu. 1938 ve 1943 yılları arasında Moskova Ordzhonikidze Havacılık Enstitüsü'ne girdi ve başarısıyla Teknik Mühendislik derecesine ulaştı. 1944 yılında 24 yaşında Komünist Partisi'ne katılan Ligachev, 1951 yılında da Yüksek Parti Okulu'nda okudu. Ligachev'in siyasi kariyeri Sibirya'da başladı ve burada Parti'de bazı önemli görevlerde bulundu. Genellikle partide ideolojik konulardan sorumlu sekreterlik görevlerinde bulundu ve Gorbaçov'un ikinci adam olarak kabul edildi. Mihail Gorbaçov'un en sivri dilli eleştirmeni olduğu gibi en iyi dostuydu. Öyle ki Gorbaçov, Boris Yeltsin'e karşı seçimlerde Ligachev'i destekledi. 28. Genel Seçimler sonrası parti görevlerinden istifa etti. (1990) Ligachev 1959-1961 yılları arasında sırasıyla Novosibirsk Komsomol Birinci Sekreteri, Novosibirsk Obkom Bölge Sekreteri ve Novosibirsk Sovyeti Başkan Yardımcılığı görevlerinde bulundu. Ligachev 1961 yılında Sovyetler Birliği Komünist Partisi Novosibirsk Merkez Komitesi'ne girerek önemli bir mevkiiye ulaştı. 1965 yılında Sibirya'da Tomsk Bölgesi Parti Birinci Sekreteri oldu. Yuri Andropov tarafından keşfedilen Ligachev, Parti Organizasyon ve Merkez Komitesi Sekreteri oldu. 1983 yılına kadar bu konumunu korumaya çalıştı. Ligachev, 1966 yılında Komünist Parti Merkez Komitesi aday üyesi ve on yıl sonra 1976 yılında da asil üyesi seçildi. Mihail Gorbaçov, 1985 yılında Genel Sekreter olunca Ligachev de genel sekreterin yanında yüksek statüye ulaşmayı başardı. Genellikle Gorbaçov'un birincil müttefiği olarak göründü.Gorbaçov 1984 yılında "Andropov" ile anlaşmaya varınca Pro-Gorbaçov hizip düzenlemesine yardımcı oldu. Bu girişimi başarısız olmasına rağmen Merkez Komite'deki konumunu korudu. Ligachev 1985 ve 1990 yılları arasında Politbüro'da görev yaptı. Ligachev, Gorbaçov'un dostu olmasına rağmen bazen samimi bir şekilde ve ülkenin iyiliği için onu eleştiren konuşmalar yapmaktan çekinmedi. 1988 yılında Komünist Parti "İdeoloji Sekreteri" ve Tarım Bakanı gibi önemli görevlere gelerek partideki saygınlığı ve konumu arttı. Ligachev, Merkez Komitesi Politbüro tarafından çoğu zaman "İkinci Sekreter" olarak kabul edildi. Özellikle sosyalist ekonomiyi muhafaza edebilmek için ekonomik sertlik yanlısı görüşlerini 1990 yılındaki Sovyetler Birliği Komünist Partisi 28. Kongresi'nde yaptığı konuşmalarında açıkça ifade etti. Ekonomide liberalleşmeyi ve özelleştirme çabalarını şiddetle kınadığı konuşmasında şunları ifade etti: "Kamu mülkiyetinin birleştirici ve insan ilişkilerinde çıkarsız niteliğine karşın, özel mülkiyet toplumda sosyal tabakalaşmaya neden olur ... Perestroyka ne amaçla başladı? Sosyalizmin potansiyelini tam olarak kullanma amacıyla mı? Peki işletmelerin özel şahıslara satışı sosyalist sistemin doğasına uygun mu? Hayır, öyle değil ... Son zamanlarda insanlar "parti ile veya onsuz, "perestroyka gelişecektir" demeye başladı. Ben başka türlü düşünüyorum. Sadece partimizin öncülüğünde sosyalist sistem yenilenerek ülke ekonomisi daha iyi bir duruma getirilebilir. Komünist Parti olmadan, perestroyka ancak bir kayıptır" ... 19 (Adele albümü) 19, İngiliz şarkıcı-söz yazarı Adele'in çıkış albümüdür. Çıkış parçası "Chasing Pavements"in piyasaya sürüldüğü hafta sonrası 28 Ocak 2008'de yayınlandı. İlk haftasında Birleşik Krallık (BK) listelerinde bir numaraya yerleşti.. Bob Dylan'in 1997 yılındaki albümü "Time Out of Mind"'dan "Make You Feel My Love" şarkısı albümde yer aldı. Adele, Bob Dylan'ın "To Make You Feel My Love" şarkısını, şarkıyı seven menajeri Jonathan Dickins'ın tavsiyesi üzerine kaydetti. "Hometown Glory" şarkısı, İngiliz ve Amerikan televizyon programları "Skins", "Grey's Anatomy", "One Tree Hill", "Hollyoaks", "Secret Diary of a Call Girl" ve "So You Think You Can Dance"'te kullanıldı.2008 yılının Temmuz ayında Adele, Blues & Soul dergisine, albümünü on dokuz yaşındayken yazmasından ötürü albüme "19" adını verdiğini açıkladı. Tayvan edisyonu martta yayınlandı. Standart parça listesinin yanı sıra albümde üç bonus şarkı yer aldı: "That's It I Quit I'm Movin' On" ("Chasing Pavements" B-kenarı), "Now and Then" ("Cold Shoulder" B-kenarı) ve "Painting Pictures" ("Make You Feel My Love" B-kenarı). Özel Endonezya edisyonu, 3 Mart tarihinde piyasaya çıktı. Standart parça listesinin yanı sıra albümde "Chasing Pavements" şarkısının videosu da yer aldı. Drag queen Drag queen (), eğlence veya moda için genellikle abartılı feminen tavırlar ve toplumsal kadın rolleri benimseyerek kadın kıyafetleri giyen kişi. Drag queen kişilikler genellikle erkekler tarafından yaratılır. Genel olarak drag queenler kadın cinsiyet rolüne göre giyinir ve komik, dramatik veya hicivsel bir etki yaratmak için makyaj veya göz kirpikleri gibi geleneksel olarak kadınlarla özdeşleşmiş bazı özelliklerini abartırlar. Diğer drag sanatçıların arasında drag king'ler, yani erkek rolünde oynayan kadınlar; faux queen'ler, yani drag queenlere benzemek için abartılı şekilde giyinen kadınlar ve faux king'ler, yani drag king'leri taklit eden bir şekilde giyinen erkekler vardır. "Drag queen" terimi genel olarak performans amacı ile drag tarzında giyinen kişileri tanımlar. Bu performanslar şarkıcılık ya da dudak uydurması yapmak, dans etmek, gey onur yürüyüşleri ve drag güzellik yarışmaları gibi etkinliklere katılmak, ya da kabareler ve diskotekler gibi mekânlarda gösteriş yapmak olabilirler. Drag queenlik, Batıdaki gey kültürünün bir parçasıdır. 27 Haziran 1969 tarihinde New York Şehri'ndeki Stonewall ayaklanmalarını drag queenler başlatmıştır ve buna öncülük etmiştir ve bu nedenle drag queenler, gey onur etkinliklerinde önemli bir gelenek hâline gelmişlerdir. Bir kentteki gey topluluğunun üyesi olan meşhur drag queenler bazen resmî veya gayrıresmî sözcü, sunucu, bağış toplayan ve topluluk öncüsü olarak çalışabilirler. Çoğu drag queen bu işi bir hobi, bir meslek ya da bir sanat olarak yapar. Tarihi ve kültürel olarak önemli sayıda heteroseksüel erkek, özellikle oyuncular drag queenlik yapar. Bunun yanında birçok transeksüel ve biyolojik kadın drag queen gösterileri yaparlar. "Travesti" sözcüğünün drag queenlikten çok daha fazla çağrışımı olsa da drag queenler bazen travesti olarak adlandırılır. Drag queen genellikle eğlence ya da kadın olma amacı gütmeden kadın kıyafetleri giyerek gösteri yapmayı ifade eder. Transvestizm amacıyla cross-dress yapanları genellikle kapsamaz. SQUID SQUID Süper İletken Kuantum Girişim Cihazı. Josephson eklemleri içeren süper iletken halkalardan oluşur. Çok küçük manyetik alanların ölçülmesinde kullanılır. Zaman içinde tıp, bilgisayar, jeoloji, biyofizik ve metrolojinin de uygulama alanı içerisine girmiştir. Bir süperiletken; halkanın içinden geçen manyetik akının kuantize olması, yani akım birim kuantası olan h/2e(Planck sabiti/Cooper çiftinin elektrik yükü)değerinin her zaman tam katı olmasını tanımlar. SQUID'ler yarı iletkene kıyasla 10 kat hızlı bir şekilde anahtar işlevi görebilmektedir. çiplerdeki kapasitörleri birbirine bağlayan metal filmlerin direnç sebebiyle ısındığı için küçük ve hızlı bilgisayar yapılamıyor. Çiplerde kapasitörleri bağlamak için süperiletken ince filmler kullanılınca CPU hızının arttığı deneysel olarak kanıtlanmış durumda. SQUID'ler insan vücudunun elektromanyetik alanındaki ufak değişimleri tespit edebiliyor.Kas ve sinir aktivitesi sırasında ortaya çıkan 1 Teslalık manyetik alanın 1000'de 1'ini manyetoenselograf ile ölçebiliyor. Elektrokardiyograf ile tespit edilemeyen kalp rahatsızlıklarını manyetokardiyograf ile ortaya çıkarabiliyor. SQUID ölçümleri ile karaciğer biyopsisinden elde edilen Karaciğer Demir Konsantrasyon seviyeleri arasında lineer korrelasyonlar gösterilmiştir. SQUID çok küçük manyetik alanları bile tespit edebildiği için Jeologlar tarafından kullanan araçlardan biri.Mineral,maden tespit etmede önemli rol oynuyor.Mineral veya madeni manyetik alan ölçümleri ile bulabiliyor. SQUID metrolojide önemli yere sahiptir. SQUID magnetometre manyetik alanları ölçmede kullanılır.Manyetik alanları ölçmek için SQUID en iyilerden biridir.UME'de manyetik alanı ölçmek için VSM Magnetometre ile SQUID magnetometre kullanılır. En iyi manyetik alan ölçümlerini SQUID'ler yapar. En küçük değişimleri bile fark edebilirler. SQUID doğrudan ferritin ve hemosiderin’in manyetik duyarlılığını ölçer, fakat halen bu yöntemin miyokardiyal demiri değerlendirmek için yeterli uzamsal veya temporal çözünürlüğü yoktur. Büyük bir klinik deneyde, SQUID ile elde edilen LIC verilerinin biyopsi ile elde edilen LIC değerlerini 0.46 faktöründe düşük gösterdiği tespit edilmiştir. SQUID'ler 1 Tesla'nın 1000 milyarda birini ölçebilir. SQUID manyetik alan ölçümleri manyetokardiyograf ile yapar. SÃ¼periletken Amerikan Psikiyatri BirliÄŸi Amerikan Psikiyatri Birliği ("American Psychiatric Association"; APA), ABD'deki en önemli, dünya çapında en nüfuzlu psikiyatr ve stajyer psikiyatrı derneği. Amerikan Psikiyatri Birliği, aynı şekilde (APA) kısaltılan Amerikan Psikoloji Birliği ile karıştırılmamalıdır. Derneğin yaklaşık 36.000 üyesi vardır. Bunların çoğu ABD vatandaşı olmakla birlikte diğer milletlerden üyeler de vardır. APA, başta "Mental Bozuklukların Tanısal ve Sayımsal El Kitabı" (DSM) olmak üzere çeşitli bülten ve dergiler yayınlamaktadır. Organizasyonun merkezi Washington, DC'de bulunmaktadır. Lounge Lounge müzik 1950'li ve 1960'lı yıllardaki exotica, space