yaklaşık %5'tir. Yine de ince film transistörü ve kuantum çukuru teknolojilerindeki verimi ileride %15'lere çıkartılabilir. OTü'lerin verimi, malzemenin termoelektrik dönüşüm verimliliği ve iki ısı eşanjörünün termal verimi tarafından belirlenir. OTÜ verişi şöyle ifade edilebilir: ζ = ζ х ζ х ρ Burada: ζ : OTÜ'nin tam verimi ζ : Termoelektrik malzemenin dönüşüm verimi ζ: Isı eşanjörü verimi ρ : Termoelektrik malzemenin sıcak tarafı ile soğuk tarafı arasındaki ısı oranı OTÜ'nin asıl amacı, yakıt verimliliğini arttırmaktır. Bir içten yanmalı motorun enerjisinin %40'ı egzozdan gaz ısısı olarak kaybolur. Gaz ısısı elektrik enerjisine dönüştürüldüğünde, motordaki elektrik üretim yükü azaltılarak OTÜ'nün yakıt verimliliği azalır. Otomobildeki OTÜ'ler, elektrik üretecinin gücünden daha çok motorun termal enerjisinden elektrik üretir. Ortama salınan atık ısı elektriğe dönüştürüldüğünde motor, örneğin far gibi aracın elektriksel cihazlarına güç sağlamak için daha az yakıt yakar. Böylece otomobilin emisyon yoğunluğu azalır. Togo'nun bölgeleri Togo, idari ve coğrafi şartlar göz önünde bulundurularak beş bölgeye ayrılmıştır. Bu beş bölge ise ayrıca 30 idari bölge ve bir komüne ayrılmıştır. Togo'da en büyük idari birim olan bölgeler, idari bölgeleri de kapsar. Togo, 1950'li yılların başında Fransa'ya bağlı bir bölge iken altı seçim bölgesine ayrılmış konumdaydı. 1955 yılında bugün de var olan dört bölgeye (Centre, Maritime, Plateaux ve Savanes) ayrılan Togo'da 1966 yılında tüm bölge ve idari bölgeler kaldırılmış, 1970 yılında ise yeniden oluşturulmuştur. 1970 yılında yeniden oluşturulan dört bölgeye ilaveten Centrale ve Savanes bölgelerin bir bölümü alınarak 1981 yılında oluşturulan Kara bölgesi de dahil edilmiştir. Naci Bengisu Naci Bengisu (d. 1901, İstanbul- ö. 10 Eylül 1978), Türk doktor, bilim adamı. Türkiye’nin ilk yıllarında trahomla savaş ve göz cerrahisi alanındaki çalışmalarıyla göz hastalıkları hekimliğine önemli katkılarda bulunmuş bir tıp adamıdır. Heykeltıraş Lerzan Bengisu'nun eşidir. 1901 yılında İstanbul'da dünyaya geldi. Babası Eczacı Ahmet Celal Bey'dir. Orta öğrenimini Vefa Lisesi'nde tamamladı. 1924 yılında Darülfünun Tıp Fakültesi'ni bitirdi. Beytüşşebap ve Çölemerik'te hükümet tabipliği, Gureba Hastanesi'nde asistanlık yaptıktan sonra Siir Vilayeti Özel İdaresi hesabına Fransa'ya giderek Paris'te Lariboisiere Hastanesi Göz Servisi'ne serbest helimlik yaptı. Türkiye'ye döndükten sonra Siirt'te Memleket Hastanesi'nin kuruluşunda çalıştı; 1934 yılında İstanbul Üniversitesi Cerrahpaşa Tıp Fakültesi'nin Göz Hastalıkları Kliniği'ne girdi. 1942'de profesör, 1952'de ordinaryüs profesör oldu. ""Göz Hastalıkları"" adlı ders kitabı 1945'te yayımlandı. Tamamladığı başarılı retina dekolmanı (ağtabaka ayrılması) ameliyatları nedeniyle 1946'da Kızılay tarafından ödüllendirildi. 1953-1962 ve 1968-1970 yıllarında Türk Oftalmoloji Derneği’nin başkanlığını yürüttü. Cerrahpaşa'da Göz Hastalıkları kliniğinin başkanlığını yürütmekte olan Bengisu, 27 Mayıs Darbesi sonra üniversiteden ihraç edilen 147 bilim adamı arasında yer aldı.; 1962’de çıkarılan kanunla üniversiteye geri döndü. Üniversite bünyesinde kurulan ikinci tıp fakültesi olan Çapa Tıp Fakültesi içinde İstanbul Göz Kliniği'ni kurdu. 1973'te emekliye ayrıldı. Geçirdiği kalp krizi sonucu 1978'de hayatını kaybetti. Ayrıca Societe Française d’Ophtalmoloqie, Societe Ophtalmoloqie de Paris, Societe Heléne d’Ophtalmologie, Lique Contre le Trahome gibi uluslararası derneklerin üyesi olan Bengisu, Türkiye'de ""Körleri Kalkındırma ve Eğitme Derneği""’ni kurmuştur. Hülya Düzenli Hülya Düzenli (d. 18 Aralık 1957, Samsun) Türk ressam. Mimar Sinan Üniversitesi Güzel Sanatlar Fakültesi Resim Bölümü'nü 1980 yılında birincilikle bitirdi. Adnan Çoker Atölyesi Mezunu'dur. Aynı yıl ağabeyi yüksek Mimar Ömer F. Düzenli ile Türkiye’de ilk özel sanat eğitim kurumu olan İstasyon Sanat Akademisi’ni kurmuştur. İstasyon Sanat Akademisi'nde Türk ressam Nurullah Berk ile 1980-1982 yılları arasında aynı kurumda 1981-1993 yılları arasında Sabri Berkel ile 2001-2002 yılları arasında Adnan Çoker ile çalışmıştır. 1981-2010 yılları arasında: Avusturya, Hollanda, İtalya, Fransa, Mısır, İngiltere, İspanya, Macaristan, ABD, Çek Cumhuriyeti gibi ülkelerde bulunan müzelerde Kültür ve Sanat anlatımları yapmıştır. LÃ¼ Jiamin Lü Jiamin (Çince: 呂嘉民 ; pinyin: Lǚ Jiāmín) (d. 1946) ya da takma adıyla Jiang Rong (Çince: 姜戎; pinyin: Jiāng Róng) Çinli yazar. Çinde en çok satan kitaplardan biri olan 2004 yılı basımı "Kurt Totemi" (Çince: 狼图腾; pinyin: Láng Túténg) adlı romanıyla tanınmıştır. Eşi Zhang Kangkang’da kendisi gibi yazardır. Lü'nün ebeveyni Şangay’ın yakınlarında bir kasaba olan Jiading kasabasında yaşamaktaydı. Her ikisi de 1920’lerde Şangay’da Çin Komünist Partisi’ne katılmış ve Japon İmparatorluğu’na karşı Çin-Japon Savaşı’nda savaşan ordu içinde yer almışlardır. Savaştan sonra annesi eğitim alanında çalışmaya başlamış, babası da Sağlık Bakanlığında büro şefi pozisyonuna getirilmiştir. On bir yaşında iken annesi kanserden ölmüştür. Lü henüz öğrenci iken, 1964 yılında yazdığı bir makale için "karşıdevrimci" olarak yaftalanmış ve ilk olarak Parti yetkililerin dikkatini olumsuz yönde çekmiştir. Babası Kızıl Muhafızlar tarafından "kapitalist yolcu" olarak suçlanmış olsa da bu örgüte katıldı. Ancak Kızıl Muhafızlar kitapları toplamaya ve toplu olarak kitap yakmaya başladığında eline geçirdiği kitapları saklayarak kendi koleksiyonuna ekledi. 1967 yılında 21 yaşında bir lise mezunu olarak İç Moğolistan'ın Xilin Gol Aymağı'nda Doğu Ujimqin Sancağı'na gönüllü olarak gönderildi ve burada 33 yaşına kadar on bir yıl boyunca yaşadı. Kendi söylediğine göre daha popüler olan Çin'in kuzeydoğusundaki Heilongjiang yerine daha ıssız bir yerde olan İç Moğolistan'a gitmeyi kendisi istemiştir çünkü Heilongjiang'a gittiğinde Çin Halk Kurtuluş Ordusu'nun kışlasında kalmak zorunda olacağını düşünüp kitaplarına el konulmasından korkmuştur. Lü, daha İç Moğolistan'da iken 1971 yılında "Kurt Totemi" içindeki fikirleri yazmak için düşünmeye başlamıştır. 1978 yılında Pekin'e döndü ve "Pekin Baharı" dergisinin baş editörü olarak Pekin Baharı hareketine katıldı. Bir yıl sonra Çin Sosyal Bilimler Akademisi'ne girdi. Mezun olduktan sonra Çin Emek Koleji'nde öğretim görevliliğine başladı. 1989 Tiananmen Meydanı Olayları içindeki rolü nedeniyle tutuklandı ancak Ocak 1991'de yargılanmadan Liu Suli, Chen Po ve öğrenci liderleri Xiong Yan ve Zhou Suofen ile birlikte salıverildi. "kurt Totemi"nin ilk taslağını yazmayı 1997'de bitirdi ancak yayıncısına basılmak için son taslağı 2003'ün sonundan önce vermedi. Son altı yıl roman üzerinde çok sıkı çalıştı. Hatta kendisi gibi romancı olan eşi "her gün kendini çalışma odasına kapatır ve bana ne yaptığını söylemezdi" demiştir. Her ne kadar Lü hem Çinli hem de yabancı medyaya röportaj vermişse de resminin basılmasına izin vermemiştir. 2006 yılına kadar gerçek kimliğini yalnızca beş kişi biliyordu. Gerçek adını medyaya hiçbir zaman açıklamadı ama Çin Kamu Güvenliği Bakanlığı tarafından kim olduğu biliniyordu. Birkaç yazar Lü'nün anonim kalmasından yararlanarak "Kurt Totemi"nin devam kitaplarını yazdı. Hepsi Chanhjiang Arts Publishing House tarafından basılan bu kitapların arasında adı "Kurt Totemi 2" olan iki kitap ve 250.000 karakter uzunluğunda olan "Bozkırın Büyük Kurdu" adlı kitap da bulunmaktadır. Bu sahte devam kitapları nedeniyle Nisan 2007'de bir bildiri yayınlayarak hiçbirini kendinin yazmadığını, başka bir kitap için araştırma yaptığını ancak yakın gelecekte yeni bir kitap bastırmayı düşünmediğini söyledi. Gerçek kimliği Kasım 2007'de ilk Man Asya Edebiyat Ödülü'nü kazandığında ortaya çıktı. Jüri'ye fotoğrafı ile birlikte gerçek ismini de bildirmişti ve bu bilgiler tüm dünyada gazetelerde yer aldı. Ancak pasaport alamadığı için Çin'den ayrılamamış ve ödül törenine katılamamıştır. Lü, 2005 yılında İngiliz "The Daily Telegraph" gazetesine verdiği röportajında kendini "eleştirel solcu düşünür" olarak tanımlar ve demokrasi ile bireyciliğin savunucusu olduğunu belirtirek Çin'in daha fazla demokratikleşmemesi durumunda "Nazi Almanyası'na benzeme" riski ile karşı karşıya olduğunu söyler. Yazdıklarını etkilediğini söyleyen yazarları Balzac, Tolstoy, Jack London ve Jane Austen olarak belirtir. Aktaş, Adaklı Aktaş,(Kürtçe Kevirspî) Bingöl ilinin Adaklı ilçesine bağlı bir köydür. Daha önceleri Kiğı ilçesine bağlı olan köy, 4 Temmuz 1987 tarihinde, Resmî Gazete'de yayımlanan 3392 sayılı Kanunla kurulan Adaklı ilçesine bağlandı. Adaklı Merkeze 35 km Bingöl Merkeze 95 km uzaklıktadır, Muzaffer Esat Güçhan Mahmut Esat Güçhan (d. 1902, Kerek - ö. 1963 İstanbul), Türk doktor, bilim adamı. Kardiyoloji ve endokrinoloji alanında Türk tıbbına katkıda bulunmuş bir bilim insanıdır. 1902 yılında bugünkü Ürdün'ün Kerek şehrinde dünyaya geldi. 1922 yılında Darülfünun Tıp Fakültesi'ni bitirdi. 1930’da müderris muavini olan Muzaffer Esat Bey, 1935 yılında "İç İfraz Duredleri" adlı ilk Türkçe endokrinoloji kitabını Dr. Mahmut Sadi (Anadolu) ile birlikte yayımladı. 1937’de profesör, 1950’de ordinaryüs profesör oldu. 27 Mayıs Darbesi sonra üniversiteden ihraç edilen 147 bilim adamı arasında yer aldı. 1963 yılında Türk Kardiyoloji Derneği’nin kurucu başkanı oldu. Aynı yılın sonunda hayatını kaybetti. Türk Kardiyoloji Derneği tarafından 2009 yılından beri verilmekte olan Genç Araştırmacı Teşvik Ödülleri'nden birincilik ödülüne Muzaffer Güçhan'ın adı verilmiştir. Flinders AdasÄ± Flinders Adası, Bass Boğazı'nda, Avustralya'nın Tasmanya adasının kuzeydoğusunda Furneaux Group içinde en büyüğü olan ada. Ada Tasmanya Soykırımına evsahipliği etmiştir. Son safkan Tasmanya yerlisi Flinders Adasında 1888 yılında ölmüştür. Adanın adı Matthew Flinders'in adına ithafendir Yakıt verimliliği Yakıt verimliliği, bir ısıl verim biçimidir. Bir taşıt yakıtında bulunan kimyasal potansiyel enerjinin kinetik enerjiye veya işe dönüştürülme sürecinin verimliliğini ifade eder. Tam yakıt verimliliği, taşıta göre farklılık gösterir ve verimlilik çok çeşitli uygulamalarda kullanılır. Endüstri gibi taşınamaz uygulamalardaki yakıt verimliliğinin artışı, özellikle fosil yakıt kullanan elektrik santralinde veya Haber süreci esnasındaki yanma sonucu amonyak oluşumunda fayda sağlar. Ulaşımda yakıt ekonomisi, belli bir taşıtın enerji verimliliğini ifade eder. Bu verimlilik tüketilen yakıtın mesafeye oranıdır. Yakıt ekonomisi ABD'de ve Birleşik Krallık'ta mil bölü galon (mpg) ile ifade edilir. Metrik sistem kullanan ülkelerde yakıt ekonomisi kilometre bölü litre (km/L) ile ifade edilir. Kanun NamÄ±na (dizi) Kanun Namına (İngilizce özgün adıyla: Miami Vice), 1984-1990 yılları arasında çekilen; Sinematografi tekniğini ilk olarak kullanarak sinema ekolünü dizi sektörüne taşımış, şarkı ve fon müzik unsurunu ciddi anlamda ilk kez kullanarak müzik ile iç içe çekilmiş, dünyanın pek çok ülkesinde yayınlarak popüler olmuş kült bir efsanevi televizyon dizisi. Dizi 111 bölüm sürmüştür. Günümüze yakın zamanlarda bir dönem tekrar yayınlanmaya başlayan dizi, çeşitli özel dijital platformlarda yayınlanıp tamamlanmıştır. 2006 yılında bir de sinema uyarlaması çekildi. Günümüzde de çok sevilmekte, azımsanmayacak büyük bir hayran kitlesi barındırmaktadır. Dizi Kara Şimşek, Hava Kurdu, A Takımı, MacGyver ve Magnum ile beraber "Seksenlerin Efsanevi Dizilerinden Birisi" olarak kabul edilmektedir. 1984-1990 yılları arası NBC ile USA Network'de yayınlanmış, Türkiye'de ilk kez 18 Nisan 1986 Cuma günü saat 20:15'te TRT1'de ekrana gelmiştir. 1986-1990 yılları arası Cuma günleri saat 20:15'te TRT1'de, 1990-1995 (1995-2002 tekrar) arası 21:20'de (daha sonra tekrarları 22:40'ta) Star 1'de (1992'de adı ve logosu İnterStar olarak değiştirilmiş olan bugünkü Star TV) Cuma ve Pazar günleri yayınlanmış, 2008-2012 yılları arası Digiturk'te Show Plus'ta yayınlanmıştır. Dizi Miami Organize Suçlar Bürosu/Miami Organize Suçlar Birimi'nin (VICE/NARCOTICS) iki polis dedektifi "James "Sonny" Crockett" ile "Ricardo "Rico" Tubbs"'ın ve "Miami" "Organize Suçlar Bürosu: Stratejik İstihbarat, Taktikal İstihbarat, Ahlak/Narkotik Birimi (Miami" "Organized Crime Bureau: Strategic Intelligence, Tactical Intelligence, Vice/Narcotics Unit) polis dedektiflerinin Miami suç dünyası ile mücadelesini anlatmakla birlikte ABD'de faaliyet gösteren özel bir organize suçlar birimini tanıtmaktadır. Dizinin temeli başta "Dedektif Çavuş James "Sonny" Crockett" ile ortağı "Dedektif Çavuş Ricardo "Rico" Tubbs" adlı iki çavuş rütbeli polis dedektifi ile Organize Suçlar Bürosu'ndaki Vice birimi polis dedektiflerinin (Sonny Crockett'in bayan partneri "Dedektif Çavuş "Gina" Navarro Calabrese" ile ortağı Ricardo Tubbs'ın bayan partneri "Dedektif Çavuş Big Booty "Trudy" Joplin", "Dedektif Teğmen Martin "Marty" Castillo" ile "Dedektif Teğmen "Lou" Rodriguez", "Dedektif Onbaşı Stanley "Stan" Switek" ile ortağı "Dedektif Onbaşı Lawrence "Larry" Zito") Miami şehrindeki mafyalar, uyuşturucu baronlarının organizasyonları, organize suç oluşumları ve çeteleri ile bunların yönettiği uyuşturucu kaçakcılığı ve satışı, fuhuş, porno, silah kaçakçılığı, insan kaçakcılığı, organ kaçakcılığı gibi gerçekte şehirde dönen pek çok pis suç ile mücadelesini anlatmaya dayanmaktadır. Organize Suçlar Bürosu ve Vice Ekibi'ni eski narkotik ajanı Dedektif Teğmen Martin "Marty" Castillo ile ölümüne kadar Dedektif Teğmen "Lou" Rodriguez yönetmektedir." Organize Suçlar Bürosu "VICE" birimi polis dedektiflerinin polis olduklarını akla bile getirmeyecek bir hayat yaşıyormuş görünümünde sahte kimlikler, profiller ve isimler kullanarak (yapılan operasyonun niteliğine göre profillendirilmiş Sonny Burnett ile Rico Cooper ve diğer dedektiflerin kullandıkları sahte kimliklerle) yer altı dünyası ile mücadelesini anlatan gerçekte ABD'de faaliyette olan özel bir polis teşkilatının tanıtıldığı dizidir. Ekibin alanına başta uyuşturucu kaçakçılığı ve fuhuş ile ilgili suçlar olmak üzere ek olarak silah kaçakçılığı, kara para aklama, fuhuş cinayetleri, seks cinayetleri, porno endüstrisi ile mücadele, illegal porno kaçakçılığı, bebek ticareti, batıl tarikat ve örgütlerle mücadele, batıl okkült organizasyonların sapkın partilerini araştırma, ortaya çıkarma ve çökertme, çocuk pornosu, insan kaçakçılığı, organ kaçakcılığı gibi organize suç örgütleri ve çetelerinin yürüttüğü suçlar da girmektedir. Ekip genelde organize suç örgüt ve çetelerine sızarak faaliyet gösteren suç organizasyonlarını çökertirler. Ekibi eski narkotik ajanı Dedektif Teğmen Martin "Marty" Castillo ile ölümüne kadar akademiden sınıf arkadaşı ve ortağı olanı Dedektif Teğmen "Lou" Rodriguez yönetmektedir. Ekibin bu iki isimden sonra önde gelenleri ise Dedektif Çavuş James "Sonny" Crockett ile ortağı Dedektif Çavuş Ricardo "Rico" Tubbs, Sonny Crockett'in meslektaşı ve bayan partneri Dedektif Çavuş "Gina" Navarro Calabrese ile ortağı Ricardo Tubbs'ın meslektaşı ve bayan partneri Dedektif Çavuş Big Booty "Trudy" Joplin'dir. Ekibin üçüncü ileri gelenleri ise resmi ve sivil polis dedektiflerini amirlerinden aldıkları direktifler sonucu doğrudan yöneten, genelde izleme, dinleme, görüntü kaydetme, ses kaydetme, böcek yerleştirme gibi teknik takip görevlerini üstlenmekle birlikte pek çok operasyona da amirleri gibi katılan son iki onbaşı rütbeli dedektifi Dedektif Onbaşı Stanley "Stan" Switek ile ortağı Dedektif Onbaşı Lawrence "Larry" Zito'dur. Büro ve birimde görev yapmakla beraber saha görevlerine katılmayıp ekibe pek çok konuda destek olan kimliği yine aynı şekilde gizli pek çok polis dedektifi de bulunmaktadır. Genellikle uyuşturucu vakalarıyla ilgilenen ekibin iki acar polisi James "Sonny" Crockett ile Ricardo "Rico" Tubbs, Uyuşturucu Kaçakcısı Sonny Burnett ile ortağı veya müşterisi Uyuşturucu Kaçakcısı Ricardo Cooper (Bazen Sonny, Rico'nun müşterisi oluyor) kılığına bürünüp suç organizasyonlarına sızarak çökertmeye çalışırlar. İkili (Sonny Crockett ile ortağı Rico Tubbs) siyah üstü açık Ferrari Daytona Spyder (Sezon 1-2 ve 3.Sezonda 2 bölüm kullanıldı) ile beyaz Ferrari Testarossa (3.Sezondaki Daytona'nın patlatıldığı bölümden sonra dizinin bitişine kadar kullanıldı) marka spor arabalarla, Scarab ve Stinger marka sürat tekneleriyle Chalk marka deniz uçağı ve St.Vitus Dance adlı Endeavour marka yat ile pahalı elbiseler kullanarak zengin suçlu hayatı (genelde tekneleri ve deniz uçaklarıyla uyuşturucu sevkiyatı yapan uyuşturucu kaçakçısı görünümünde) yaşıyormuşçasına naylon bir imajla (undercover) yer altı dünyasına sızarlar. Aslında bu imkânların hiçbiri onlara ait değildir. Bu imkânların hepsi devletin, emniyet teşkilatı için suçla savaşa ayırmış olduğu örtülü ödenekten alınmıştır ve kendilerine (Sonny Crockett ile ortağı Rico Tubbs ile Vice ekibine) zimmetlidir. Partnerleri "Gina" Navarro Calabrese ile ortağı Big Booty "Trudy" Joplin de ahlak suçlarıyla mücadele etmektedirler. Genelde porno ve fuhuş operasyonlarında bu pis işleri yapan organizasyonlara fahişe olarak sızarak operasyonlarda gerekli rolü alırlar. Bazen bu 4 çift (Sonny Crockett ile bayan ortağı Gina Calabrese & Rico Tubbs ile bayan partneri Trudy Joplin) mafya ağlarına birlikte sızar ve kadın kısmı bu diğer iki polisin (Sonny Crockett ile ortağı Rico Tubbs) sevgilisi olarak mafyalara/escobar/kartel organizasyonlarına tanıtılır. Dedektif Onbaşı Stanley "Stan" Switek ile ortağı Dedektif Onbaşı Lawrence "Larry" Zito ise şike-kumar ve benzeri suçlara birlikte yine sahte bir profile (sahte bir kimlikle kendilerini tanıtarak) bürünerek suç organizasyonlarına sızarlar. Ancak çoğunlukla ekibin ana kanadı Sonny-Rico & Gina-Trudy suç örgütleri, escobar, kartel ve mafyalara naylon kimlikleriyle sızdıklarında bu ikili (Stan Switek ile ortağı Larry Zito) "Bug Van" adını verdikleri minibüslerinde dinlemeler yapar ve Organize Suçlar Bürosu amiri Dedektif Teğmen Martin "Marty" Castillo ile ortağı Dedektif Teğmen "Lou" Rodriguez'e tüm gelişmeleri aktarırlar. Baskın anında ve baskın operasyonlarında tüm ekip birden yer alır (sızma görevleri dışında veya sızma görevleri sonunda). Bazı operasyonlarda da Teğmen Castillo ile Rodriguez bizzat organizasyonların içinde görev alır. Castillo özellikle daha çok saha görevlerinde uzak doğu mafyalarına karşı yürütülen operasyonlara katılır. Kendisinin de uzak doğu kültüründe yetişmesi, uzak doğu sporlarını bilmesi ve beş senesini Tayland-Burma dağlarında Narkotik Ajanı olarak uyuşturucu avında geçirmesi nedeniyle bu operasyonlardaki etkisi büyük olur. İtalyan moda tarzıyla döneme damgasını vurarak günümüzde de etkisini sürdürmüş, dizinin ana karakterlerinin giydikleri kıyafetler ve moda tarzı dünya çapında rağbet görüp taklit edilmiştir. "Vice modası" adı verilen trend dünya çapında kültleşmiştir. Don Johnson bu dizide canlandırdığı Dedektif Çavuş James "Sonny" Crockett karakteri ile bugünkü genç erkek modasının temellerini atmış oldu. Don Johnson'ın ceket içine t-shirt giyip altına keten/kumaş/kot ve şalvarımsı kumaş pantolonlar (3.sezon) giymesi, 1 ve 2.Sezonda giydiği beyaz Armani veya Hugo Boss ceketler ile keten ve kumaş pantolonlar (Spor Armani veya Hugo Boss beyaz ceket (veya pantolonla farklı renkde bir ceket örneğin açık mavi) içi t-shirt ve altına beyaz pantolon veya farklı bir açık renkte ceket ile altına farklı bir açık renkte kumaş veya keten pantolon) 4.Sezonda giydiği kumaş ve keten pantolonlar (renkleri bazen yine değişik, ceket gri iken pantolon siyah veya başka bir renk) 5.sezonda giydiği spor Armani ve Hugo Boss ceketler,kot pantolonlar, yine aynı sezon (5.sezon) giydiği yırtık kot pantolonlar, keten beyaz pantolonlar, espadril-timberland-kenneth cole ayakkabıları çorapsız giymesi ve Ray-Ban Wayfarer güneş gözlüğü ile arada ceketinin kollarını kıvırması, buna kirli sakalın sık sık eşlik etmesi ile bugünkü genç erkek modasının temellerini atmış oldu. Diziyi özel kılan bir özelliği bugün ile dün arasındaki bağlantıyı kurması ve senaryosunun acıtıcılığı ve orijinalliğidir. Daha yayınlandığı pilot bölümünden itibaren televizyon dünyasını derinden sarsmış, çekim teknikleri ve sinematografi tarzıyla sinema ekolünü dizi sektörüne taşımış, bugünkü müzikli dizilerin atası kabul edilmektedir. Türkiye'de ilk defa TRT1 ekranlarında Kanun Namına yayın adıyla 18.04.1986'dan itibaren yayınlanmaya başlamış, 16 Kasım 1990'dan itibaren ise Star 1 (Daha sonra InterStar ve bugünkü adıyla Star TV)'de yayınlanmaya başlanmıştır. Şarkıları, fon müzikleri, otomobilleri, sürat tekneleri, yatları, timsah Elvis'i, konuk oyuncuları, kostümleriyle 80'lerin son dönemine fakat asıl olarak Türkiye'de 90'ların sonuna 2000'lerin başına damgasını vurmuştu. O yıllarda dizinin kahramanları Dedektif Çavuş James "Sonny" Crockett (Don Johnson) ile ortağı Ricardo "Rico" Tubbs (Philip Michael Thomas) karizmanın, Dedektif Çavuş "Gina" Navarro Calabrese (Saundra Santiago) ile ortağı Dedektif Çavuş Big Booty "Trudy" Joplin (Olivia Brown) güzelliğin, Dedektif Teğmen Martin "Marty" Castillo (Edward James Olmos) ise otoritenin sözlük karşılığı gibiydi. Dizinin 2006 yılında başrollerini Colin Farrell ile Jamie Foxx'un paylaştığı filmi çekilse de, orijinal dizisi kadar ilgi görmemiş hatta dizi ile film arasında rekabet başlatılmış, dizinin hayranları filmin, dizinin senaryosu ve orijinalliğini yitirmesi sebebiyle beğenmemiştir. Dizide "Dedektif Teğmen" Martin ""Marty"" Castillo, Miami Organize Suçlar Bürosu Ve "Miami" "Organize Suçlar Bürosu: Stratejik İstihbarat, Taktikal İstihbarat, Ahlak/Narkotik Birimi (Miami Organized Crime Bureau And Miami" "Organized Crime Bureau: Strategic Intelligence, Tactical Intelligence, Vice/Narcotics Unit) amiri" karakterini canlandıran Edward James Olmos'a teklif götürülmüş ancak dizinin orijinal ekibine saygısızlık olması sebebiyeti ile rolü geri çevirmiştir. Edward James Olmos'un emmy ödülü kazandığı bu efsanevi rolünü dizinin filminde Barry Shabaka Henley hiç iyi canlandıramamakla beraber bir Miami Organize Suçlar Bürosu birimi amirinden çok, fazla kilolarıyla masabaşı işi yaptığı düşünülmüştür. Kanun Namına (Miami Vice) dizisine pek çok sayıda ünlü oyuncu ve müzisyen konuk oldu. Fransız ve İngiliz oyuncular bir ya da birkaç bölüme katkıda bulunurken müzisyenler hem parçaları hem de oyunculuklarıyla yer aldı. Formula 1 pilotu Danny Sullivan, Chrysler'ın yöneticisi Lee Iacocca, Nixon kabinesinin aslarından, Watergate Skandalı'nın mahkûmlarından G. Gordon Liddy oyuncu olmayıp diziye konuk olan kişilerdir. Fon müziklerini Jan Hammer, Tim Truman, John Petersen ve ekibi yapmışlardır. Phil Collins'in "In The Air Tonight" adlı parçasının dizinin pilot bölümündeki intikam sahnesinde çalması televizyon dünyasını derinden sarsmış, ilk defa bir Pop Rock parça bir dizinin tanıtımlarında ve dizinin pilot bölümünün patlama yapan sahnesinde sinematografik çekimlerle fon müziği olmuştur. Şarkı diziyle tamamıyla özdeşleşerek popüler olmuştur. Steve Miller Band'ın "I Want To Make The World Turn Around" parçasının da 3.sezondaki bir bölümdeki olayları anlatması dizinin tarzını ortaya koymaktadır. Dizide çalan tüm şarkılar dizideki sahnelere uyumlu olarak seçilmiş, çalan sahnelerde anlatılmak istenene fon olarak katkıda bulunmuştur. Ayrıca Kanun Namına'ya şarkılarını veren bugünün de en çok bilinen Rock 'N' Roll gruplarından dönemin Rock 'N' Roll'u deyince akla ilk gelen isimlerden U2, Bon Jovi,Iron Maiden, Guns N' Roses, Scorpions, Twisted Sister, Autograph, Kiss, The Mission, The Church, Joan Jett & The Blackhearts, The Waterboys, The Truth, Heart The Hooters, The Who, Billy Idol, Aerosmith, The Smiths, The Doors, Dire Straits gibi ünlü Rock, Hard Rock, Alternative Rock, Metal grupları ile şarkıcıları; Red 7, Russ Ballard, Peter Gabriel, Laura Branigan, Phil Collins, Foreigner, The Misters "Mr. Mister", Supersonic Bangs "The Bangles", Mike and The Mechanics, Tina Turner, Glenn Frey, The Ward Brothers gibi şarkıcılar ve pop, folk rock, pop rock gruplarının yanı sıra, Yello ile Tangerine Dream gibi elektronic/tehcno pop gruplarıyla, Echo & The Bunnymen ve benzeri punk, punk rock grupların en ünlü şarkıları yine dizinin çeşitli bölümlerinde yerlerini bularak ilgili sanatçılara şarkılarını müzik listelerinde üst sıralara taşımalarında dizinin büyük katkısı bulunmuştur. Sheena Easton, Willie Nelson, Jan Hammer, James Brown, Glenn Frey, Gene Simmons, Fiona Flanagan, Frank Zappa, Phil Collins, Miles Davis, Iggy Pop, Frankie Valli, Ted Nugent, Leonard Cohen, Little Richard Dizinin ana karakterleri arasında ilk sezonlarda biraz daha şaka, espri ve laubalilik tavırları olsa da Sonny ile Rico ve ekip arkadaşları (Gina,Trudy,Switek,Zito) son sezonlarda başlarına gelen olaylarla beraber yaşadıkları olaylar sonucunda (Sonny'nin hafızasını kaybedip uyuşturucu kaçakçılarının tarafına geçip kendisini Sonny Burnett adındaki uyuşturucu kaçakçısı sanmasıyla beraber ortağı Rico'yu vurması gibi vb.olaylar) hayat ve meslek tecrübelerini kazanmışlar, daha ciddi ve karakterli hale gelmişlerdir. İlk sezonlarda bu tür zevzeklik, laubalilik, şakacılık ve espri konusunda Amirleri Teğmen Lou ekibi biraz serbest bırakmış fakat Teğmen Castillo ekibin başına geçtiğinde bunlar minimum seviyeye indirilmiş ve son sezonlara doğru bir daha tekrarlanmamıştır. 1984-1990 yılları arasında çekilmiş ABD yapımı televizyon dizisi Türkiye'de 2000'li yılların başlarına kadar yayınlanmıştır. TRT'nin tek kanallı olduğu dönemde ve çoğaldıktan sonra TRT 1 ve TRT 2 Kanun Namına adıyla 18 Nisan 1986 Cuma günü yayınlanmaya başlamış, 16 Kasım 1990'da Star TV'ye (o zamanki adıyla Star 1) geçmiş ve 1-5 sezon 111 bölümü tamamen dublajlı tamamlamıştır. Bir dönem Show Plus kanalında (Bugün Dizimax Entertainment) 1-5 sezon 111 bölüm tekrar dublajlı gösterilmiştir. Dizi 1984-1989 yılları arasındaki yayın hayatında NBC'deki ilk yayını VHS formatlı teypten yapılmış olmakla birlikte bu versiyonda yer alan bazı sahneler dizinin piyasada çoğunlukla yer alan VCD, DVD ve Blu Ray versiyonlarında yer almamaktadır. Bunun meydana gelme nedeninin ise muhtemelen günümüz versiyon formatlarına aktarım sırasında yaşanan çeviri sırasında arşivden çıkarılan kayıtların çeviri probleminden kaynaklı olduğu ya da bu formatlara çevirilen kayıtların ikinci ya da üçüncü kez tekrar yayınları sırasında dönemin NBC reklam ve süre politikaları nedeni ile kısaltılmasından kaynaklandığı düşünülmektedir. Buna rağmen piyasadaki bazı VCD ve DVD versiyonlarda hala ham haldeki tüm kayıtların olduğuna da rastlanabilmektedir. Örneğin ilk bölüm olan Kardeşin Gözcüsü (Brother's Keeper) isimli bölümün yaygın DVD versiyonunda bölüm girişinde bölüm adına ve konuk oyuncuların isimlerine rastlanılmaz. Son yıllardaki tekrar yayınlarda bir italyan televizyonunda bu bölümün muhtemelen orijinal NBC kaydı DVD formatında yayınlanmıştır. Günümüz yaygın versiyonları ilk yayın dönemi ile birebir aynı değildir. Orijinal ham kayıtlardaki bölümlerin sahneleri daha fazladır. Kesilen sahnelerden fragmanlarda ekrana gelen kısımlara halen çeşitli sosyal video paylaşım sitelerindeki NBC tarafından yaptırılan dizinin o dönemki fragmanlarında (promo) da rastlanabilmektedir. Dizinin televizyonda yayınlanan orijinal yayın dönemindeki orijinal versiyonunda yer alan bazı sahnelerin silinmesiyle beraber soundtrack olarak giren bazı parçalar da silinmek zorunda kalınmıştır. Bazı parçalar da ya telif hakkı anlaşmazlıkları ya da parçayı üreten dönemin solo müzisyen ve müzik gruplarının piyasadan çekilmesi, dağılması ve kontrat imzalamış oldukları kayıt şirketleri ile sanatçılar arasında yaşanan problemler nedeni ile diziye verilen parçalarda da değişimler olmuştur. Bu parçalar genelde televizyondaki orijinal yayın döneminde yer alırken sonraki dönemlerde başka parçalarla ilgili sahneler ya çıkartılmış ya da yeniden düzenlenerek başka parçalar ile değiştirilmek zorunda kalınılmıştır. Dizinin son sezonu sırasında bir sonraki sezonun çekilip çekilmeyeceği hakkındaki tartışmalar sırasında o yıllarda yeni yayına giren 21. Cadde (İngilizce özgün adıyla: 21 Jump Street) isimli genç polislerin başından geçen maceraları konu alan Johnny Depp'in başrolünde oynadığı diziye rakip olarak Kanun Namına: Gençlik Suçları ile Mücadele Birimi (İngilizce özgün adıyla Miami Vice: Young Criminals Unit) isimli devam serisi projesi ortaya atıldı. Final bölümünden önce çekilen Leap Of Faith (İnançlı Atlama) isimli bölüm yeni serinin pilot çekimiydi. Dizinin finalinden bir süre sonra serinin bu yeni proje ile devam etmesi planlanıyordu ancak daha sonra dizinin yayından kaldırılarak final yapması ile bu proje de iptal edildi. Yeni serinin başrollerinde Dedektif Onbaşı Joey Hardin rolündeki Justin Lazard ile meslektaşı ve sevgilisi Dedektif Onbaşı Tania Louis rolündeki Laura San Giacamo olacaktı. Tasmanya Soykırımı Tasmanya Soykırımı (İngilizce "Tasmanian Genocide" ya da "Tasmanian genocide, Tasmanian Aboriginal Genocide, Tasmanian Aborigine genocide, Palawa genocide"), Avustralya kıtasının güneyinde eyalet olarak ona bağlı Tasmanya adasında yaşamış olan ve 48 kabileden oluşan avcı ve toplayıcı Tasmanya yerlilerine ("Palawa, Parlevar") karşı 1803-1847 yıllarında Britanyalı yerleşimciler tarafından uygulanan soykırım.. 1828-1832 yılları arasında yapılan Kara Savaş kaydedilen ilk modern soykırım örneğidir. Kara Savaş çatışmaları safkan Tasmanyalıları yok etmeye yönelik bir soykırımdır. Tasmanya olayı Avustralya'daki soykırımın bilinen tek örneğidir. Tasmanya olayları çağdaş Avustralyalılar için «soykırım» ("genocide") yerine ondan daha ciddi olan «imha» (') biçiminde görülür. Türkçe kaynaklarda Tasmanya adasındakiler ile Avustralya adasındakiler (özellikle de Queensland eyaletindekiler) Aborjin Soykırımı adı altında da ele alınır. Tasmanya'ya ilk Britanyalı yerleşimciler 1803 yılında gelmiştir. 1803 yılındaki yerli nüfusunun 4.000 ilâ 9.000 arasında olduğu tahmin ediliyor. Tasmanya'daki Britanyalıların nüfus artışı 1817-1830 yılları arasında 2.000 kişiden 23.000 kişiye ulaşmıştır. Tasmanya'ya geldikten sonra 75 yıl boyunca uygulanan Britanya politikası, çoğunluğu 1803-1847 yıllarında 4.000 ilâ 7.000 arasındaki Tasmanya yerlisinin imhasına yol açmıştır. 1835 yılında açıldığında sağ kalan son 300 Tasmanya yerlisinin konduğu ve "etnik gulag" olarak nitelendirilen Flinders Adası'ndaki toplama kampı 1847 yılında kapatıldığında yalnızca 46 yerli hayatta idi. En sonki "safkan" Tasmanya yerlisi erkek 1869 yılında ölen William Lanne, en sonki "safkan" Tasmanya yerlisi kadın ise 1876 yılında ölen Truganini'dir ve "Tasmanya yerlilerinin sonuncusu" olan Truganini'nin geride bir avuç "yarımkan" bırakarak ölmesiyle soykırım tamamlanmış oldu. Tasmanya dillerini akıcı biçimde konuşabilen son kişi ise "yarımkan" Fanny Cochrane Smith (1834–1905) olup ölümü üzerine Tasmanya dileri de tükenmiş oldu. 1803 yılındaki Britanya sömürgeleştirmesi öncesinde Tasmanya yerlilerinin nüfusu 3.000–15.000 arasında tahmin edilmektedir. Bağışıklık sistemi Avrasya'nın bulaşıcı hastalıklarına karşı zayıf olan Tasmanya yerlilerinin kırılmasında bu salgın hastalıkların da çatışmalarla birlikte etkisi olmuştur. Tasmanya Soykırımı, Polonyalı sosyolog Zygmunt Bauman'ın tanımladığı modern soykırımın bürokratik profiline uymaz. Yale Üniversitesi'nden soykırım tarihçisi Benjamin Madley'e göre, Avustralya'daki Tasmanya Soykırımı birçok yönden Amerika'daki Yuki Soykırımı ile güneybatı Afrika'daki Herero Soykırımına benzemektedir. Her üçünde de kendini "human" («insan») olarak vasıflandıran birçok Beyaz yerleşimci tarafından yerliler "subhuman" («insan-altı, alt-insan : insan olmayan, insanla aynı kategoride bulunmayan, insandan daha aşağıda bulunan») olarak görülmüştür. Sosyal Darwinizm insan evriminin en alt aşağı basamağında Tasmanya yerlilerini sınıflandırır. 19. yüzyılda yaygın biçimde Tasmanya yerlilerinin modern insan ("Homo sapiens sapiens") ile onun primat ataları arasında bağlantı halkası olduğuna inanılırdı. Evrim ("naturalistic evolution") varsayımları göz önüne alındığında, Tasmanya yerlileri genellikle insandan daha aşağıda görülmüş ve sonuç olarak birçok kişi onlara hayvanlar gibi davranmanın ahlaksız ve yanlış olmadığına kendini inandırmıştır. Tasmanya'ya insanların 40.000 yıl önce son buzul çağında Avustralya ile Tasmanya arasında Bass Boğazı'nda bir kara köprüsü yoluyla geldikleri düşünülüyor. Buzların erimeye başlamasıyla birlikte kara köprüsünün denizin altında kalması sonucu Avrupalıların 18. yüzyıl sonu ile 19. yüzyıl başlarında gelmesine kadar yaklaşık 8.000 yıl boyunca Avustralya'dan izole yaşadıkları genetik araştırmalarla desteklenmektedir. Diğer insanlardan binlerce yıldır ayrı kalıp izole ada yaşamı sürdüren yerlilerin konuştuğu Tasmanya dilleri hakkında bilinenler azdır ve başka dillerle tatmin edici bir ilgi kurulamamıştır. Joseph Greenberg Tasmanya dillerini Andaman dilleri ve Papua dilleri ile birlikte Hint-Pasifik dilleri süper-ailesinde sınıflandırmayı önermiş ve bu aileye Avustralya dillerini katmamıştır. Fakat bu tartışmalı aile tarihî dilbilimciler tarafından kabul edilmemektedir. Tasmanya dillerinde Ã¶rnekler: Amerika'nın Britanya tarafından sömürgeleştirilmesi sürecinde Amerikan Bağımsızlık Savaşı sonrası 1783 yılında Amerika sömürgesini kaybeden Büyük Britanya'nın yeni hapishane yerleşimi olarak düşündüğü Avustralya'daki sümürgeleştirme hareketi esas olarak 1788 yılında başlamıştır ve bundan 15 yıl sonra da 1803 yılında Tasmanya'ya ilk Britanyalı yerleşimciler gelmiştir. Bu gelenler yeni bir tarım ceza kolonisi kurmak isteyen asker ve hükümlüler ile serbest kolonicilerden oluşuyordu. Yerli halk ile göçmen yerleşimciler arasındaki çatışma genellikle birbirine bağlı iki ekonomik sorun etrafında döner: doğal kaynaklara erişim ve toprak kontrolü. Yerleşimcilerin ekonomik rekabeti yerli ekonomisini tehdit etmeye başlayınca yerliler de geleneksel üretim modlarını korumak için mücadeleye başlar. Britanyalılar geldikten kısa zaman sonra yerleşimcilerle yerliler arasındaki ekonomik çatışma başlamıştır. İlk yıl boyunca Britanya'dan ve Hindistan'dan ithal edilen yiyecekler seyrek olarak adaya getirilir, gelenler de büyük ölçüde deniz suyundan bozulmuş, kurtlanmış tamamen yenilemez durumdaki tahıl ve tuzlama ettir. Böylece, 1803-1804 kışında Derwent Nehri'ndeki yerleşimde iskorbüt, ishal ve nezle ("catarrh") görülmüştür. Bu durumu dönemin yetkilileri "neredeyse bir kıtlık tutarı" olarak anmışlardır. Hayatta kalmak için Britanyalı yerleşimciler yerel avlara yönelmiş ve emu ("Dromaius novaehollandiae diemenensis"), kara kuğu, valabi ve kanguru avlamaya başlamıştır. Açlık ve kıtlıkla mücadele eden ilk yerleşimcilerin hayatını büyük olasılıkla kanguru eti kurtarmıştır. 1808 yılında yerleşimin kurulu olduğu alanda kanguru ve diğer avların sayısı azalınca yerleşimciler içbölgeye uzanmaya başlamışlardır. Azalan avların rekabeti sonucu Britanyalılar ile yerliler arasındaki ilk şiddetli çatışmalar görülmüştür. Britanyalıların 1820-1828 yıllarında kırlık alandaki yerleşimleri ekonomik gerilim yaratmış ve yerliler ile yerleşimcileri kaynama noktasına getirmiş, Beyaz nüfus 5.400 kişiden 18.128 kişiye ulaşmıştır. Beyazlarca Tasmanya'ya getirilen koyun sayısı 1816-1828 yıllarında 12 kat artarak 54.600 baştan 791,120 başa ulaşmıştır. Hükûmet yerleşimciler için geniş arazileri ayırmış ve adanın yaklaşık % 30 kadarı mera ya da tarım arazisi hâline getirilmiştir. Bu kamulaştırılan alanlar yerlilerin birincil avlaklarıdır ve 1828 yılında yerliler Britanyalılara karşı ayaklanırlar.. Arazi kaybı ile birlikte yiyecek kaynaklarının da yok edilmesi yerli yaşamını tehdit eder duruma gelmiştir. Tasmanya'daki çatışmalarda taraflar üç kolda toplanır: 1. yerleşimciler, askerler, memurlar; 2. kır haydutları ("bushranger"); 3. Tasmanya yerlileri. Tasmanya yerlilerinin erkekleri tüfeklerle vurulmuş, kadınlarına tecavüz edilmiş ya da işkence ve zehirli un verilerek öldürülmüş, çocukları ise çalıştırılmak üzere kaçırılmıştır. Kır haydutları kadınları için Tasmanya yerlilerine saldırmışlardır. Çoğunlukla kaçak eski hükümlülerden oluşan soyguncu Tasmanya haydutlarının ("Tasmanian bushrangers") yaptığı katliamların yalnızca bir tanesi kaydedilmiştir. 1807-8 yılında güney içbölgede ("Southern interior") Lemon ve Brown adlı iki kır haydutu ("bushranger") ikisi erkek üçü kadın beş Tasmanya yerlisini işkence ederek öldürmüştür Risdon Cove Katliamı (İng. "Risdon Cove Massacre", "Risdon Cove massacre"): Tasmanya'nın başkenti Hobart'ın 7 km kuzeyinde Derwent Nehri'nin doğu kıyısındaki Risdon Cove'de 3 Mayıs 1804 günü patlak veren bu katliam, Tasmanya'da Beyazlar tarafından yerlilere karşı düzenlenen ilk katliamdır.. Mevsimlik göç sırasındaki bir kanguru av partisinde bir araya gelen Mumirimina kabilesinden çoğu kadın ve çocuktan oluşan 200 yerli Britanyalı yerleşimcilerin Risdon Cove'deki yerleşimine yaklaştıklarında, gündüz öğlene yakın saat 11 sıralarında askerler yerlilerin üzerine ateş açarlar. Katliamdan sonra yetim kalan bir çocuk Beyazlar tarafından kaçırılmıştır ve bu kayda geçmiş kaçırılan ilk çocuk olayıdır. Bir görgü tanığı «yerliler sonra evlerinden sürüldüler ve onların kadın ve çocukları sığırtmaçlar () tarafından çalındı» biçiminde anlatmıştır. Yerlilerle Beyazlar arasında cereyan eden bu olay tarihçilerce farklı farklı değerlendirilir. Avustralyalı yazar ve tarihçi Keith Windschuttle'a (d. 1942) göre bu olay bir katliam değil; tamamen yanlış anlamayla kendini savunma olayıdır, zira askerlerin önceden öldürme amacı yoktu ve taraflardan herhangi biri bu olaylardan sorumlu tutulamaz. Oyster Bay boyunun on kabilesinden biri olan Mumirimina (Moomereriner, Moomairremener) kabilesinin işgal yıllarındaki nüfusu 800 kişidir. Oyster Bay boyunun toprakları Tasmanya'nın güneyindeki en iyi Doğu boz kangurusu ("Macropus giganteus") avlağıdır. Burası erken işgal döneminde yerlilerle ciddi açlık sıkıntısı çeken Beyazlar arasında kanguru avı rekabetinin olduğu ve ırklararası çatışmaların görüldüğü alandır. 1808 yılında 100 yerli ve 20 Beyaz bu çatışmalarda hayatını kaybetmiştir. 1808 yılından sonra bölgede Mumirimina kabilesinden eser kalmamıştır. Cape Grim Katliamı (İng. "Cape Grim massacre"): Van Diemen's Land'ın (günümüzdeki Tasmanya'nın) kuzeybatı ucundaki Cape Grim burnunda 10 şubat 1828 günü misket tüfeği olan dört Beyaz çoban tarafından North West boyunun Pennemukeer kabilesinden yerlilere yapılan katliam. Pusuya düşürdükleri yerlilere tüfekle ateş açan çobanlar 30 yerliyi öldürüp cesetlerini 60 m yükseklikteki kayalık uçurumdan denize atmışlardır. Kurtulanların sayısı bilinmiyor ve çobanlar katliam yaptıkları tepeyi daha sonra «Zafer Tepesi/Dağı» ("Victory Hill / Mount Victory") olarak adlandırmışlardır. Bu katliam, "Van Diemen's Land Company" tarafından yapılan son şiddet olaydır. Öncesinde, 1827 Aralık ayında kadınlarını şirket çobanlarının taciz ve tecavüzünden korurken yerliler öldürülmüştür. Misilleme olarak bir yerli adam 118 koyunu yok etmiştir. Şirket de cezalandırma amacıyla Şubat 1828'de 12 yerliyi öldürmüş, son intikamı da 10 Şubat günü çobanlar yapmıştır. Sosyal Darwinizm insan evriminin en alt aşağı basamağında Tasmanya yerlilerini sınıflandırır. Tasmanya yerlilerinin modern insan ("Homo sapiens sapiens") ile onun primat ataları arasında bağlantı halkası olduğu inancı 19. yüzyılda oldukça yaygındı. Evrim ("naturalistic evolution") varsayımları göz önüne alındığında, Tasmanya yerlileri genellikle insandan daha aşağıda görülmüş ve sonuç olarak birçok kişi onlara hayvanlar gibi davranmanın ahlaksız ve yanlış olmadığına kendini inandırmıştır. Tasmanya Soykırımı, modern çağda evrimsel natüralizmin ("evolutionary naturalism") ürettiği çok sayıdaki trajedinin birçok örneğinden biridir. 1890 yılında Royal Society of Tasmania başkan yardımcısı James Barnard «imha süreci, evrim yasalarının bir aksiyomu ve en güçlünün hayatta kalmasıdır» ("the process of extermination is an axiom of the law of evolution and survival of the fittest") biçiminde yazmıştır. "HMS Beagle" gemisinin ikinci yolculuğunun sonuna doğru 1836 Şubat ayında (Flinders Adasındaki toplama kampı açıldıktan bir yıl sonra) Charles Darwin Tasmanya'ya uğramıştır: Darwin günlüğünde şöyle yazar: İngiliz bilimkurgu yazarı Herbert George Wells 1898 yılında yayımladığı "Dünyaların Savaşı" romanında önce şöyle demiş, tartışmalar üzerine bir sonraki sürümünde kaldırmıştır: Tasmanya'da bazı Tasmanya hayvanları da soykırımdan (soy tükenmesi) kurtulamamıştır. Tasmanya emusu ("Dromaius novaehollandiae diemenensis") da 19. yüzyılın ortalarında 1850 civarında Beyazlar tarafından yok edilmiştir. Tasmanya kurdu ya da Tasmanya kaplanı ("Thylacinus cynocephalus"): Tasmanya'da içbölgedeki ormanlık ve kıyıdaki fundalık alanı tercih eden Tasmanya kurdunun habitatı Britanyalı yerleşimcilerin sürüleri için elverişli ortam sağladığı için onların hedefi hâline gelmiştir. Beyazların ilk yerleşmeye başladığı dönemlerde Tasmanya kurdunun bulunduğu yöreler kuzeydoğu, kuzeybatı ve kuzey-orta bölgeleridir. İlkbaşlarda Beyazlarca nadiren karşılaşan kurtlar, daha sonra yavaş yavaş koyunlara saldırmaya başlayınca Beyazların dikkatini çekmiştir. Van Diemen's Land Company 1830 gibi erken dönemde kurtlar için ödül koymuş ve 1888-1909 yılları arasında da Tasmanya hükûmeti öldürülen her yetişkin kurt için 1 £ ve her yavru için de 10 şilin ödeme yapmıştır. 2.184 kurt için ödeme yapılmıştır, fakat gerçek sayının bundan daha fazla olduğu düşünülüyor. Neslinin tükenmesinde çiftçiler ile ödül avcılarının payı vardır. Bununla birlikte, yok olmasında birden fazla faktörün sebep olması muhtemeldir. Beyazların getirdiği vahşi köpekler ile rekabet de nihai tükenme sebebi olabildiği gibi, habitat kaybı ve av türlerinin eşzamanlı yok olumu da etken olabilir. 1920 lerin sonlarında vahşi doğada ender raslanır olmuştur. Vahşi doğadaki en son bireyi 1930 yılında vurulmuştur. Yazılı kayıtların az olmasına rağmen, yerlilerin birincil politik mağduriyetlerinin kötü muamele ve kadın ve çocukların kaçırılıp esir edilmesi görünüyor. Tasmanya'nın erken sömürge döneminde yiyecek sıkıntısı yanında Britanyalı kadınların azlığı da (zira her altı erkeğe bir kadın oranı vardır) ırklararası şiddeti ve yerlilerin hayalkırıklığını artırmıştır. 1827 yılında Avustralya sömürge öncülerinden İskoçyalı gemi cerrahı Peter Miller Cunningham (1789–1864) «kolonide kadın hoşluğunun yokluğu/kıtlığı/açlığı» ("the dearth of ‘female lovliness’ in the colony") bulunduğunu yazmıştır. Bu yokluk sıkıntısını fok avcıları ("sealer") ve yerleşimciler ("settler") yerli kadınlara tecavüz ederek ya da onları kaçırıp sürekli karı yaparak gidermişlerdir. Britanyalı yapı ustası ve eğitimsiz vaiz George Augustus Robinson (1791 – 1866) fok avcılarının bu kadın kaçırmasını «minyatür Afrika köle ticareti» ("African slave trade in miniature") olarak nitelendirmiştir. 1815 Colonial Secretary of New South Wales yazmasına göre, William Stewart avcıların ("sealers") yerli kadınları acımasız köleleştirmesini şöyle tarif eder: Yukarıdaki hesabı doğrularcasına Robinson'un jurnallerinde 18 kaçırma, 10 işkence örneği ve avcılar tarafından öldürülen 7 kadın cinayeti yer almıştır. Ayrıca, yerleşimcilerin yerli kadınlara tecavüz etmesi, onları kaçırması ve öldürmesi yerlilerle Beyazlar arasındaki çatışmayı şiddetlendirmiştir. Yerleşimciler, koyun çobanları ve sığırtmaçlar () sık sık yerli kadınlarla zorla birlikte olmuş onları evlerinde hizmetçi olarak çalıştırmıştır ve Britanyalı erkekler yerli kadınlara tecavüz etmek ve öldürmekten suçlu bulunmuşlardır. Kadınlarının tecavüz edilip öldürülmesine tepki olarak az da olsa bazı yerli erkeklerin misilleme yaptıkları kaydedilmiştir. Yerli çocukların köleleştirilmesi de savaşı kışkırtan diğer bir sebeptir. Yerleşimciler işte çalıştırmak ya da ev hayvanı ("pets") olarak bakmak için çocukları çalmıştır. Pratikte çok yaygın olan bu çocuk çalma işi uygulamada iki Tasmanya "lieutenant governor" ’u tarafından kınama konuşması yapılmıştır. Avustralyalı tarihçi Lyndall Ryan'ın (d. 1943) söylediğine göre 1817 yılında en az elli kadar yerli çocuk yerleşimcilerin evinde bulunuyordu. 1826 yılında savaş patlak verdiğinde esir edilen çocuk sayısının büyük olasılıkla çok daha yüksek olduğu tahmin ediliyor.. Bir Tasmanya yerlisi ("siyah adam") vaiz Robinson'a ("beyaz adam") şöyle demiştir: «Eğer siyah adam gelir de beyaz adamın karısını ("lubra") kaçırıp/götürüp çocuklarını ("piccaninnies") da öldürürse, bunun için beyaz adam o siyah adamı öldürmez mi?» 1826 yılında Tasmanya yerlileri ekonomik ve siyasi mağduriyetlerinin giderilmesi ve intikam olarak umutsuz gerilla savaşına başlarlar. Oyster Bay boyunun kabile reisi "Tukalunginta" ("Tongerlongeter, Tongerlongter"; Beyaz adı: "King William"; ölümü: 1837) vaiz Robinson'a kendilerinin ve atalarının Beyazlar tarafından acımasızca istismar edildiğini, öldürüldüğünü, eş ve kızlarının kaçırılıp uzağa götürüldüğünü söylemiştir. Britanyalıların askeri stratejisi tökezlerken yerliler üç yıl Beyazlar üzerine saldırılarını yoğunlaştırmışlardır. 1826 ve 1827 yıllarında sömürgeciler ve mülkleri üzerine yerlilerin yüzden fazla saldırısı olmuş ve 42 Beyaz öldürülmüş birçoğu da yaralanmıştır. Ardından 1828 yılında yerliler iki kez daha Beyazlara saldırı düzenlemiştir. Gerilla savaşı soykırım sahnesinin ayarlanmasında önemli bir rol oynar. Özel mülkiyetin tahrip edilip yağmalanması, sivillerin öldürülmesi ve set parçalı muharebe direnmesi gibi gerilla savaşı taktikleri askeri davranışı ihlal eder. Yerleşimci toplumlar için bu tür eylemler suç benzetmesiyle nitelendirilir ya da savaşın tatsız unsurları olarak kabul edilir, fakat onlar ahlaki askeri metodlardan kabul edilmez. Savaşmayan sivillerle savaşçılar arasında ayrım parılmaz, bütün yerli halk hedef haline gelir. Kötü hazırlanmış Avrupa tarzı ordular karşısında sürdürülen gerilla savaşı soykırım için bahane yaratır. Savaşı kazanmanın zor göründüğü durumlarda sömürge güçleri soykırıma yönelirler. Yerlilerin mızraklarını ağaçların gerisinden fırlatıp beyazların ummadığı anda hedef olması ya da vurkaç taktiği yaptıktan sonra ormana kaçmışlar, fakat Britanyalılar peşlerinden gitse bile ormanda onları bulamamışlardır. 1 Aralık 1826 tarihli Van Diemen's Land haftalık gazetesi "Colonial Times and Tasmanian Advertiser" şöyle yazmıştır: "We make no pompous display of Philanthropy. We say this unequivocally SELF DEFENSE IS THE FIRST LAW OF NATURE. THE GOVERNMENT MUST REMOVE THE NATIVES – IF NOT, THEY WILL BE HUNTED DOWN LIKE WILD BEASTS, AND DESTROYED!" "Colonial Times" gazetesi ayrıca, yerli erkekleri «vahşi hayvanlar» ("wild beasts") gibi avlamanın övgüye değer bulunduğunu ve yerli kadınların da «en kötü amaçlı kullanılmaya uygun» olduğunu yazmıştır. 10 Şubat 1828 günü "Van Diemen's Land Company" şirketine bağlı sivil çobanların yaptığı Cape Grim Katliamı Britanya sömürge yetkililerine savaşları kazanmak için soykırım yapmanın yolunu göstermiş olabilir. Yerleşimcilerin soykırımvari taktikleri ("genocidal tactics") askeri çıkmaza bir çözüm olarak görülmüş ve her Beyaz yerlileri öldürme yetkisine sahip potansiyel bir asker olarak kabul edilmiştir. Sömürge yönetimi sıkıyönetim ilân ederek yerlilere karşı askerî operasyonlara başlamıştır. 1828 yılında başlatılan bu savaşın adı daha sonra Kara Savaş ("Black War") olarak anılmıştır. Vali yardımcısı Arthur 1 Kasım 1828 tarihinde sıkıyönetimi ilân ettiğinde, eğer soykırım değilse, etnik temizliği zımnen kurumsallaştırmış oldu: Gazeteci, yayıncı ve yazar olan Henry Melville (1799–1873) sıkıyönetimin ilân edilmesinden sonraki on iki ay içerisinde bu «vahşi yaratıkların» ("wild creatures") üçte ikisinden fazlasının yok edildiğini 1835 yılında yazmıştır. Sıkıyönetim ilânı katliam furyasını başlatmıştır. Windschuttle gibi soykırım inkârcıları 1830 Şubat ayında hükûmetin canlı yakalanacak yetişkin Tasmanya yerlisi için kişi başına 5 £, çocuklar için 2 £ ödül verildiğini söyleyerek soykırımın olmadığını savunurlar. Fakat, aynı yıl içinde (1 Ekim - 30 Kasım 1830) vali Arthur hükümlü ya da özgür her güçlü Beyaz erkeğe çağrıda bulunarak Kara Hat ("Black Line") olarak adlandırılan bir insan zinciri oluşturup Tasmanya kırlarını tarama seferberliği başlatır. 2000 kişiye yakın sayıda silahlı erkek (500 asker, 700 yerleşimci ve 800 hükümlü ya da eski hükümlü) sürek avına benzer biçimde bir av partisi () gibi hat oluşturmuşlardır. Yerleşim bölgelerinden kırlara sürülen Tasmanya yerlilerini arama faaliyetlerine başlayan bu Kara Hat biçiminde kıstırıcı ve sürücü bir yapılanmayla birkaç hafta boyunca güneye ve doğuya ilerleyerek davam eder. Tasmanya yerlilerinin çok az canlı yakalandığı bu pahalı seferberlik başarısız olmuş, kayıtlara göre 2 (iki) yerli sağ yakalanmış 2 (iki) yerli ise öldürülmüştür. 1831 Nisan ayında Kara Hat denen bu meşale alayları ("roving parties") dağıtılır. Tasmanya yerlilerine karşı yapılan bu meşaleli sürek avı Tasmanyalı yazar Rohan Wilson'ın 2011 yılında yayımlanan "The Roving Party" adlı romanına da konu olmuş ve roman "Winner of The 2011 Australian/ Vogel’s Literary Award" ödülünü kazanmıştır. Amacına ulaşınca 1832 Şubat ayında sıkıyönetim kararı yürürlükten kaldırılır. Tasmanya yerlilerinin silahları cirit gibi fırlatmalı mızrak, "wadi" (ahşap mızrak atma aracı) ile taş atılan kol sapanı ("showers of stones") gibi kanguru avlarken kullandıkları geleneksel silahlardır ve savaş teknikleri bunlarla vurkaç ("hit-and-run") yapmaktır. Beyazların silahı ise misket tüfeği ile tabancadır ve Kara Savaş sırasında uygulanan taktik "bul ve yok et" taktiğidir. 1829 Mayıs ayında Tasmanya yerlilerini avlamak ("to hunt") üzere arayıp-bulup yok etme partileri düzenlenmiştir. Bu vurkaç ile bul ve yok et taktikli çatışmalarda Britanyalıların kaybı az Tasmanya yerlilerinin ise fazla olmuştur. Britanyalıların yerlilerin çoğunu öldürmesi ve yaralı bırakmaması ya da çok az yaralı olması bul ve yok et politikası gereğidir. Plomley sağ olan Tasmanya yerlilerinin 1824 yılındaki sayısını 1.500 olarak tahmin etmiştir. 1835 yılında ise kurtulabilen sağ Tasmanya yerlisi 300 kişidir. Kayıtlara göre Tasmanya adasında son yakalanan yerli ailesi 1842 yılında yedi kişidir. Askeri harekat sırasında ve sonrasında, soykırımın son aşaması olan yerlilerin hapsedilmesi Beyazlar tarafından uygulamaya konur. Etnik gulag ("ethnic gulag") olarak nitelendirilen bu kapalı rezervasyon alanlarına yerlileri hapsetmek onları mülksüzleştirip Beyazlarla olan ekonomik rekabetini kaldırmak ve siyasi hadımlık ("political emasculation") demektir. Bu etnik gulaglar soykırımın devamı için gizli bir bulaşma yeri sağlar. Bu kamplar (ya da Amerika Birleşik Devletleri'nde olduğu gibi Kızılderili rezervasyonları) genelde alenen yerli halkı yerleşimcilerden ve Batı Uygarlığından koruma amaçlıdır. Ancak, Sovyet gulagları gibi, etnik gulaglar da yerlileri nispeten dar bir alana hapsederek yetersiz beslenme (malnütrisyon), yetersiz giyim, yetersiz tıbbi bakım ve sağlıksız koşullar altında önemli sayıda yok etme aracı olarak kullanılmıştır. Yerlilerle diyaloğu iyi olan vaiz George Augustus Robinson 1829 yılında yerlileri bulundukları topraklarından alınıp toplanma alanlarına götürmek için cezbedici müzakerelerine başlamıştır. 3 Şubat 1835 günü gönüllü göç ve zorunlu tehcir ("voluntary migration and forced removal") tamamlanmış ve bütün Tasmanya yerlileri Tasmanya ana adasından alınıp onun kuzeydoğusunda bulunan Flinders Adası'na taşınmıştır ve Robinson bunu bir raporla vali Arthur'a bildirmiştir. Vaiz Robinson'un bu projesi ile belki de 35.000 yıldır atalarının yaşadığı topraklardan koparılan ve sağ kalabilen 300 kadar Tasmanya yerlisi gurbetçi yapılmıştır, fakat vaizin yaptığı gerçekte o sağ kalanların da toptan imhasını kolaylaştırmak olmuştur Flinders Adası "soykırımın işlendiği bir toplama kampı" olarak tanımlanmıştır. Flinders Adasında "Wybalenna" («Black Man's House») ya da "Settlement Point" denen toplama kampında ölümlerin en sık sebepleri arasında grip gibi solunum yolu hastalıkları, verem ve zatürre görülmektedir. 1835 yılında adadaki cerrah Dr. James Allen, Robinson'a verdiği raporda Tasmanya yerlilerin soğuk iklime uygun olmayan giyeceklerle tutulmasının büyük ölümlere sebep olduğunu belirtmiştir. Doktor Allen bu durumun düzeltilmesi için harekete geçmiş, fakat yöneticiler onun bu uyrarılarını dikkate almamıştır. Kurumsallaştırılmış yetersiz beslenme hastalıkların yayılmasını sağlamış ve ölümler başlamıştır. Yerlilerin günlük tayınları "1 pound tuzlama et ve 1,5 pound un" olarak sağlanmıştır ve bunlar beslenme açısından yetersiz, genelde düzensiz ve yerliler için tatsız besinlerdir Bu yetersiz beslenmeyi takviye için yerliler avcılık yapmaya başlamış, fakat sık sık yağmur yağan ve sürekli soğuk rüzgârın estiği Flinders Adasında yetersiz giyeceklerle avcılık verimli olmamıştır. Flinders Adası koşullarının yerliler için ölümcül olduğu başlangıçtan itibaren Britanyalı yetkililer tarafından biliniyordu. 1835 yılında açıldığında son 300 yerlinin konduğu Flinders Adasındaki kamp 1847 yılında kapatıldığında yalnızca 46 yerli hayatta idi. "Wybalenna" denen kamp yerinde kurtulabilenler Hristiyanlığı kabul etmek zorunda kaldırlar. Tasmanya yerlilerine yapılan soykırım sömürge dönemiyle sınırlı kalmamış, fiziksel eylemler yanında kültürel soykırım olarak da sürmüştür. Tasmanya yerlilerinin kendi dilllerindeki adları önce İngilizceye yazılabilirlik ölçüsünde adapte edilmiş ya da kısaltılmış popüler Britanyalı adlar verilmiş, sonra da tamamen Britanyalı kişi adlarıyla değiştirilmiştir: "Soykırıma tepki vermede, pek çok kurban için ortak olan zorluklardan biri potansiyel yandaşlara ulaşımı sınırlandıran izolasyondur. Örneğin, Tazmanya’nın coğrafik izolasyonu İngiliz kamuoyunun bilgi alışverişini ve işlenen canavarlıklara karşı potansiyel protestoyu sınırlandırmıştır". Avustralya topraklarında soykırım yaşandığını Avustralyalıların çok az bir kısmı bilmektedir. Avustralya historiyografisi (tarih yazımı), özellikle de Britanya sömürge dönemindeki Avustralya yerli tarihi hararetli tarih savaşları'na () da konu olmakta ve kamuoyu tartışmaları sürmektedir. Tasmanya Soykırımını kıtalararası benzer soykırımlarla (Amerika'daki Yuki Soykırımı ile güneybatı Afrika'daki Herero Soykırımı) karşılaştırma yaparak çalışan Yale Üniversitesi'nden soykırım tarihçisi Benjamin Madley'dir ve kendisi soykırımın olduğunu kabul etmektedir. Yale Üniversitesi'nin «Soykırım Araştırmaları Projesi» ("Genocide Studies Program") dahilinde Benjamin Madley'in çalışmaları yanında, Avustralyalı tarihçi Lyndall Ryan (d. 1943) da görülmekte ve Tasmanya yerlilerine yapılan katliamları araştırmaktadır. Ryan, esas olarak Tasmanya yerlilerine yapılan katliamlarla ilgilenmekte ve soykırımı kabul etmektedir. Avustralyalı yazar ve tarihçi Keith Windschuttle soykırımı kabul etmeyenlerdendir ve kendisi ayrıca Risdon Cove Katliamını da katliam olarak nitelendirmez. Windschuttle'ın kitabı ("The Fabrication of Aboriginal History, Volume One: Van Diemen's Land 1803-1847") adanın ilk Avrupalı yerleşimcileri tarafından Tasmanya yerlilerine karşı soykırım yapıldığı fikrini yok etme amacıyla kaleme alınmıştır ve kitabın yayımlanmasından sonra kendisi Holokost inkârcılarının Avustralya dengi ("the Australian equivalent of the holocaust deniers") olarak görülmüştür. Avustralya Melbourne'lü iş adamı ve serbest yazar John Dawson'a göre, Tasmanya Soykırımı tezinin canlandırılmasına yönelik tarihçilerin yaklaşımı cinayet-sır konulu Cluedo adlı popüler masa oyununu hatırlatmaktadır. Ona göre Tasmanya Soykırımı bir varsayımdır ("assumption") ve Tasmanya'nın Van Diemen's Land olduğu sömürge döneminin, Windschuttle'ın çalışmasının yayımlanmasından sonra, artık "cezasız suç mahalli" olarak adlandırılamayacağını yazar. Eoin Colfer Eoin Colfer, (d. 14 Mayıs 1965, Wexford, İrlanda) İrlandalı yazar. Birçok başarılı kitap yazmıştır, ama en ünlü kitabı Artemis Fowl serisidir. Onun romanları J. K. Rowling`in eserleri ile mukayese edilir. Manuel Urrutia Lleó Manuel Urrutia Lleó (8 Aralık 1901 – 5 Temmuz 1981), Kübalı avukat ve siyasetçi. 1950'li yıllarda Gerardo Machado hükûmetini devirerek diktatör olan Fulgencio Batista'ya karşı kampanyalar yürüttü. Bu kampanyalar 1959'da ilk devrimci hükûmetin başkanı olana kadar sürdü. Sadece altı ay sonra Küba Devrimi önderi Fidel Castro ile yaşadığı bir dizi görüş ayrılığı nedeniyle görevinden istifa etti ve kısa bir süre sonra ABD'ye göç etti. Yaguajay, Las Villas, Küba'da doğdu. Batista hükûmetine karşı sivil direniş hareketinin önde gelen isimlerinden biri oldu. 1957'de "hükûmet karşıtı faaliyet" ile suçlanan sanıkların haklarını korumak için mahkemede başkanlık yaptı. Bir yıl sonra Batista güçlerine silah satışının durması ve Küba devrimine destek toplamak için ABD'ye gitti. Bu istekler Urrutia'nın eğitimli bir liberal ve Hristiyan olmasından dolayı Amerika tarafından memnuniyetle karşılandı. 1 Ocak 1959 Küba Devrimi zaferinden sonra sürgünde olduğu Venezuela'dan başbakanlık sarayında yerini almak için ülkesine geri döndü. Devrimci hükûmet, başbakan Urrutia tarafından atanan liberalizm yanlısı siyasi gazilerden oluşuyordu. İktidar ülke üzerinde yozlaştırıcı etkisi nedeniyle genelevleri ve kumarhaneleri hızlıca kapatmaya başladı. Önlemleri birleşmiş sendikalar tarafından hemen tepki çekti. Bu önlemleri onaylamayan ülkenin yeni silahlı kuvvetler komutanı Fidel Castro, yeni istihdam alanları bulunana kadar yürütmenin durdurulmasını talep etti. Görüş ayrılıkları Castro'nun kamu çalışanlarının maaşlarında kesintiye gitme isteğiyle de devam etti. 17 Temmuz 1959 tarihinde şeker işçileri lideri Conrado Bécquer tarafından istifası istendi. Castro bu istifayı kendisi yürürlüğe koydu. Gerekçe olarak da Urritia'nın Anti-Komünist dünya görüşünü ve rejime zarar vermesini gösterdi. Castro 23 Temmuz 1959 tarihinde yerine Osvaldo Dorticos Torrado'yu getirdi. Görevinden ayrıldıktan sonra Venezuela büyükelçiliğine sığınma talebinde bulundu. Fakat ömrünün geri kalanını Queens, New York'ta bir lisede İspanyolca öğretmeni olarak tamamladı. 5 Temmuz 1981 tarihinde vefat etti. Keith Langford Keith Langford (d. 15 Eylül 1983, Fort Worth, Teksas) Şutör gard pozisyonunda oynayan 1.93 boyundaki Amerikalı basketbolcudur. şu anda EuroLeague takımlarından BK UNİKS'te oynamaktadır. Zamanında NBA takımlarından San Antonio Spurs'un 1 sezon formasını giymiştir. Lily Labeau Lily Labeau (d. 20 Ocak 1991, Washington) Amerikalı manken, çıplak model ve porno yıldızı. "Lily Labeau", kariyerine manken olarak başlamıştır. 2009 yılında "LilyLuvs.com" adlı internet sitesinde çıplak görüntülerini yayınlamaya başlamıştır. 2009 yılının Ekim ayında yetişkin film sektörüne giriş yapmıştır. Ayrıca Japon yapımı pornografik filmlerde de rol almıştır. Enerji dönüşüm verimliliği Enerji dönüşüm verimliliği (η), enerji dönüşümünün faydalı çıkışı ile girişi arasındaki oranın enerji olarak ifadesidir. Faydalı çıkış elektriksel güç, mekanik güç veya ısı olabilir. Enerji dönüşüm verimliliği tek başına tanımlanmaz, faydalı çıkışa bağlıdır. Yakıtın yanması sonucu oluşan ısının tümü veya bir kısmı atık ısıya dönüşür. Örneğin iş, bir termodinamik çevrimdeki çıkışı ifade edebilir. Enerji dönüştürücü enerji dönüşümüne bir örnektir. Enerji dönüştürücüsüne başka bir örnek ampul verilebilir. Verimlilik matematiksel olarak şöyle ifade edilebilir: formula_1 Verimlilik, bir teknik veya fiziksel terim olarak ifade edilir. Genellikle enerji dönüşüm verimliliği, 0 ile 1 veya %0 ile %100 arasında boyutsuz bir sayı ile ifade edilir. Verim hiçbir zaman %100'ü aşamaz, örneğin, bir devridaim makinası için. Yine de diğer verimler, ısıyı dönüştürmek yerine onu taşımak amacıyla kullanılan, ısı pompası ve diğer cihazlar için 1'i aşabilir. Soğutma çevriminde veya elektrik santralinde verimlilikten bahsedilirken dönüşüm bir hal olabilir. Verimlilikle ilgili özel terimler şunlardır: Jean-Claude Colliard Jean-Claude Colliard (d. 15 Mart 1946, Paris - ö. 26 Mart 2014, Paris) Fransız hukukçu, akademisyen. Babası gibi hukukçu olan Jean-Claude Colliard bir Tintin sevdalısı, hırslı bir bisikletçi ve bir pipo düşkünüdür. Paris Hukuk Fakültesi ve Paris Siyasal Bilgiler Enstitüsü'nde Siyaset Bilimi ve Kamu Hukuku alanında eğitim görmüştür. 1968-1972 yılları arasında Paris Hukuk Fakültesi'nde (daha sonra Paris I Panthéon-Sorbonne Üniversitesi'ne dönüşmüştür.) asistanlık yapmış, Paris Siyasal Bilgiler Enstitüsü'nde 1981 yılına değin doçent olarak görev almıştır. 1974 yılından itibaren Nantes Bölgesel İdare Enstitüsü ve Nantes Üniversitesi'nde profesör olarak görev almıştır, ayrıca 1980-1982 yılları arasında dekanlık yapmıştır. Paris'e döndüğünde tekrar Sorbonne'da ders vermeye başlamış ve 1985-1995 yılları arasında Siyaset Bilimi Bölüm Başkanlığı görevini üstlenmiştir. François Mitterrand'ın 1981-1982 yılları arasında Cumhurbaşkanlığı kabine direktör yardımcısı, 1982-1988 yılları arasında da kabine direktörü olmuştur. 1988 seçimlerinde milletvekili Sosyalist Parti'den adayı olmuş ancak seçilememiştir. Laurent Fabius'ün 1988-1992 yılları arasında da Meclis Başkanlığı kabine direktörü olmuştur. 1995 yılında La Ciolat belediye meclisi üyeliğine seçilmiş ancak bu görevi 1998 yılında Meclis Başkanı Laurent Fabius tarafından Fransa Anayasa Konseyi üyeliğine atanması ile son bulmuştur. Anayasa Konseyi üyeliği görevini 3 Mart 1998-4 Mart 2007 tarihleri arasında yürütmüştür. 16 Mart 2009-14 Mayıs 2012 tarihlerinde Sorbonne Üniversitesi rektörlüğü görevini yürütmüş ve Haziran 2012 yılından ölünceye dek Sorbonne Sanat ve İş Yüksek Araştırmalar Merkezi Başkanlığı görevini yürütmüştür. Ölünceye dek Fransa'yı temsilen Venedik Komisyonu asıl üyesi olarak görev yapmıştır. Ayrıca 18 Kasım 2013 tarihinden ölünceye dek Ulusal İdare Okulu yönetim kurulu üyeliği görevinde bulunmuştur. Elektriksel verimlilik Verimlilik, elektrik-elektronik mühendisliğinde (bir cihaz, elektronik bileşen veya sistem gibi) bir şeydir. Faydalı güç çıkışının tüketilen toplam elektrik gücüne bölümüdür. Kesirli sayı ile ifade edilir. Normalde Yunan alfabesindeki küçük Eta (η) ile gösterilir. Eğer enerji çıkışı ve girişi aynı birim olarak ifade edilirse verim bir boyutsuz nicelik olur. Örneğin bir ışık kaynağının aydınlatma verimliliği, belirli bir enerji girdisine karşılık elde edilen ışık akısıdır ve birimi lumen bölü watttır. "Verimlilik" kavramının "etkililik" kavramı ile karıştırmayın: Giriş gücünün çoğunu tüketen bir sistem için verimlilikten bahsedilebilir, fakat "sistem verimlidir" denilemez. "Verimlilik" kavramı, yalnızca elde edilmek istenen verime göre belirlenir. Örneğin ampul, yaydığı ışığa göre %2 verimli olduğu halde, odayı ısıtmadaki verimliliği %98'dir. Çünkü, pencereden yayılan küçük bir bölümü hariç, ışık enerjisi nihayetinde ısıya dönüştürülür. Bir yükselteç, yüküne (örn, hoparlöre) 10 Watt (Vat) güç iletirken, güç kaynağından 20 Watt güç çeker. Böylece verimi %50 olur. (10/20 × %100 = %50) Sokodé Sokodé, Afrika ülkesi Togo'da bulunan bir şehirdir. Ülkenin Centrale bölgesinin de başkenti konumunda olan şehir, nüfus yoğunluğu bakımından ülkenin en büyük ikinci nüfusuna sahiptir. Togo'nun başkenti Lomé'nin 339 km kuzeyinde bulunmaktadır. Ülke genelinde müslüman nüfusun en yoğun olarak yaşadığı şehir olan Sokodé'de, İslam dinine inanan nüfusun oranı %70'dir. Nüfusun geri kalan %30'luk kısım ise Hristiyan dinine mensuptur. Sokodé'de endüstriyel hiçbir faaliyet bulunmamaktadır. Şehirde ticaret ve el sanatları hakim olup, ekonomi gelirleri bu kaynaklardan elde edilmektedir. Şehirde yaşayan çiftçiler mısır, biber, patates, fasulye gibi ürünlerin ekiminden elde edilen gelir ile geçimini sağlamaktadır. Sokodé'nin en önemli simgelerinden bir tanesi "Eski Büyük Camii" olarak adlandırılan camiidir. FÄ±rat (film) Fırat, 1979 çıkışlı Türk sinema filmi. Robert Munsch Robert Norman Munsch, (d. 11 Haziran 1945) Amerika Birleşik Devletleri doğumlu Kanadalı çocuk edebiyatı yazarıdır. Robert Munsch, Pittsburgh, Pennsylvania'da 1945 yılında doğdu. 1969 yılında Fordham Üniversitesi'nden tarih bölümünden, 1971'de ise Boston Üniversitesi'nden antropoloji bölümünden mezun oldu. Cizvit rahip olmak için çalıştı ancak sonradan yetimhaneler ve bakım merkezlerinde işler yaptıktan sonra çocuklar için çalışmaya karar verdi. 1973 yılında Tufts Üniversitesi'nde "çocuk çalışmaları" üzerine master eğitimi aldı. 1975'te Kanada'ya taşındı ve Guelph, Ontario'da University of Guelph'da anaokulunda çalışmaya başladı. Ayrıca öğretim görevlisi ve yardımcı doçent olarak Guelph Üniversitesi Aile Çalışmaları Bölümü'nde de eğitmen olarak görev aldı. Guelph'de, çocuk eğitimleri sırasında yazdığı pek çok hikâyeyi yayınlaması için teşvik edildi. Munsch'ün en bilinen kitaplarından biri olan, "Love You Forever", 2001 "Publishers Weekly" tüm zamanların en çon satan çocuk kitapları listesinde 6.970.000 cep kitabı kopyası ile (1.049.000 ciltli kopya satışı hariç) dördüncü sırada listelendi. Munsch halk arasında bipolar bozukluk rahatsızlığı ve madde bağımlılığı sorunları ile de tanınır. Ağustos 2008'de, Munsch normal cümleler ile konuşma yeteneğini etkileyen bir felç geçirdi. Sadece yaşamsal aktivetlerin gerçekleştirebilecek bir halde kurtarıldı ve tamamen iyileşene kadar yazarlık kariyerine ara verdi. 15 Mayıs 2010 tarihinde Munsch'e obsesif-kompülsif ve manik-depresif tanısı konuldu ve alkol ile kokain bağımlılığından kurtarıldığı açıklandı. 1999 yılında Munsch'e Kanada Şeref Madalyası verildi. 17 Haziran 2009 tarihinde, Toronto'da bulunan ve ünlü sanatçılara ait birer yıldızın olduğu Canada's Walk of Fame'de bir yıldız Munch için eklendi. Tören 12 Eylül 2009'de yapıldı. 2009 yılından, Robert Munsch Okulu Whitby, Ontario'da Munch adına açıldı. Shannara Shannara, AmerikalÄ± yazar Terry Brooks'un fantastik romanlar serisi. Seri toplam 14 romandan oluşan 5 evreden ibarettir. Seri adını Elf kraliyet ailesinin adından almıştır. Seri kahramanlarının tamamı da bu aileye mensuptur. Her evrede yeni bir kuşağın maceraları anlatılmaktadır. Seri ABD'de büyük popülerlik kazanmıştır. Serinin ilk romanı olan "Shannara'nın Kılıcı" ("The Sword of Shannara", 1977) The New York Times'ın çok satanlar listesine giren ilk fantastik kitaptır. Edebiyatta fantezi tarzında görülen büyük patlama bazı edebiyat eleştirmenlerince Brooks'un "Shannara" serisinden ilk trilojinin piyasaya çıkışıyla ilişkilendirilmektedir. Figaro Pho Figaro Pho (Özgün adı: "The Adventures of Figaro Pho"), Avustralya televizyon şirketi ABC tarafından yaptırılmıştır. Türkiye'de 1 Şubat 2013'ten itibaren Kidz TV'de yayınlanmaya başlamıştır. Herkesin olduğu gibi sevimli, afacan ve ilginç kahramanımız Figaro Pho'nun da saçma korkuları vardır. Fakat onun için bu durum farklıdır çünkü onun yüzlerce korkusu vardır. Bu korkuları yenmeye çalışırken yaşadığı komik olaylar anlatılmaktadır. Figaro Pho'nun aynı zamanda 90 saniyelik kısa çizgifilm versiyonu da vardır. Henüz Türkiye'de yayınlanmamaktadır. Şemsi Paşa Camii Şemsi Paşa (Kuşkonmaz) Camii, İstanbul'un Üsküdar ilçesi, Şemsi Paşa Caddesinde yer alan, Osmanlı Dönemi'nden kalma tarihi bir camidir. Üsküdar sahilinin hemen kıyısında yer alan Şemsi Paşa Camii, 1580 yılında Şemsi Ahmet Paşa tarafından Mimar Sinan'a yaptırılmıştır. Kesme taştan yapılan kare planlı camiinin kubbesi sekiz yüzlü bir kasnağa oturmaktadır. Avlusunun iki kapısı olup, biri deniz tarafına, diğeri ise park yönüne açılmaktadır. Camiinin minaresi esas yapısı üzerine ve köşeye oturtulmuştur. Medea (Cherubini) Medea (Fransızca: "Médée") operası Paris'te yaşayıp çalışan ama İtalyan asıllı besteci olan Luigi Cherubini tarafından hazırlanan 3 perdelik "opera-comique" janrında opera eseridir. Eserin orijinal librettosu antik Yunan tiyatro yazarı Euripides'in Medae adlı trajedisi ile Fransız Pierre Corneille'in " Médé" oyunlarından François-Benoît Hoffmann (Nicolas Étienne Framéry) tarafından uyarlanarak Fransızca olarak yazılmıştır. Eserin prömiyer temsili Fransızca olarak 13 Mart 1797'da Paris'te "Théâtre Feydeau,"'da sahnelenmiştir. Bu eser 19. yüzyılda 1802 ve 1809'da İtalyancaya çevrilmiş bu İtalyanca versiyonun, başta Viyana olmak üzere, Avrupa şehirlerinde prömiyerleri yapılmıştır. 1855'te Larchner tarafından Almancaya çevrilmiştir. 1909'da ise Larchenr'ın Almanca versiyonu İtalyancaya çevrilmiş bu çifte çeviri libretto bazı önemli sahnelenmelerde (örneğin 1953'te Maria Callas tarafından) kullanılmıştır. Fransız Devrimi döneminde hazırlanmış olan Fransızca opera eserlerinde günümüzde devamlı olarak temsil edilen tek opera eseridir. Dünyada ünlü sopranolar, örneğin Maria Callas, bu eserde rol alıp şarkı söylemelerinde ustalıklarını seyircilerine sergilemektedirler. Bu opera eseri 13 Mart 1979'da Fransa Devrimi sırasında Fransızca olarak Theatre Feydau'da prömiyer temsili yapılmıştır. Seyirci tarafından bu temsil soğukça karşılanmış ve tekrar sahnelenme yapılmamıştır. 19. yüzyıl ve 20. yy.nın büyük bir kısmında genellikle operaevleri yapımlarında İtalyanca çeviri librettoyu kullanmışlardır. Bu çevirilerde resitatifler yerine konuşma dialogları bulunmakatdır ve bunlar besteci tarafından resmen kabul edilmemiştir. Son yıllarda operaevleri yapımlarında Cherubini'nin orijinal Fransızca versiyonunu kullanmaya başlamışlardır. Bu eserin çevirisi ile ortaya şu versiyonlar çıkmıştır: Bu eserdeki Medea soprano ses için olan başrol ve bu başrol için müziksel parçaların seslendirilmesi gayet zor olmakla ün yapmıştır. Bu nedenle 20. yüzyılda kendilerine güvenen ve ünlerini yükseltmek isteyen sopranolar Medea rolünü almaya sanki yarış etmişlerdir ve bunlar arasında Maria Callas, Anna Caterina Antonacci, Josephine Barstow, Montserrat Caballé, Eileen Farrell, Marisa Galvany, Leyla Gencer, Gwyneth Jönes, Nadja Michael, Maralın Niska, Magda Olivero, Leonie Rysanek, Sylvia Sass, Anja Silja, Dünja Vejzoviç, ve Shirley Verrett bulunmaktadır. Yer: Korint ÅŸehri Zaman: Antik Yunanistan Corint Kralı Creon'nun kızı Dirce, Altın Postu bulan Argonatların önderi Iason ile evlenmek üzeredir. Fakat Dirce büyücü Medea'nın intikamından korkmaktadır. Medea'nın Iason'dan iki çocuğu bulunmaktadır ve Iason'nun Altın Postu bulması için destek sağlamak amacıyla Medea kendi halkını kandırmıştır ve bu açığa çıkınca kendi halkı onu reddetmektedir. Creaon, Iason'nun Medea'dan olan iki çocuğunun koruyacağı ve Medea'nın hatalarını çocuklarının ödemeyecekleri hakkında Iason'a güvence vermiştir. Argonatlar önderleri ile evlenecek Dirce'ye ziyarete gelip ona saygılarını Iason'nun Colchis'te bulmuş olduğu Altın Postu, Dirce'nin ayakları altına sermişlerdir. Dirce Medea'nın ülkesi o;an 'Colchis' adını duyunca tekrar ürperip korkuya kapılır. Iason onu teselli etmeye çalışır. Ama tam bu sırada bir muhafız örtülü bir kadının içeri girmeyi başardığı haberini getirir. Bu kadın Medea'dır; Iason'nun kendisine geri dönmesini istemekte ve eğer reddedilirse Iason'dan intikam almaya kararlıdır. Medea Iason´la yalnız kaldığında ikisi de geçmiş saadet dolu güzel günlerin hatıralarını canlandırırlar. Fakat Iason gelecekte Medea ile birlikte olmak istemediğini bildirir. Bunun üzerine Medea onu "Düğün günün asla gerçekleşmeyecek" diye tehdit savurur. Medea'nın hizmetçisi Neris Medea'ya karşı halkın kızgınlığını bilmektedir. Onu bu kızgılı halktan kurtulmak için Korint'ten ayrılmaya ikna etmeye çalışır. Fakat Medea avutup buna inandırma çabaları sonuçsuz kalır. Korint Kralı Creon Medea'nın şehri terk etmesi için emir verir. Bu emire uymak zorunda kalan Medea, çocukları ile vedalaşmak için bir gün daha izin ister ve Kral onun bu dileğini kabul eder. Neris, Medea'yı teselli edebildiğini düşünmektedir. Fakat büyücü Medea bir plan yapmış ve bunu uygulamaya koyulmuştur. Bu plana göre Iason'dan intikam almak için çocuklarını kullanacaktır ve kendine ihanet eden Iason'na öyle üzücü bir intikamda bulunacaktır ki Iason bunu çilesini hayatının sonuna kadar çekecektir. Iason geldiğinde, Medea çocuklarından ayrılıyor olmanın üzüntüsü içindeymiş gibi davranır. Medea, Neris'e Dirce'ye bir düğün hediyesi vermeyi düşündüğünü bildirir ve bu hediye Medea´ya Apollon tarafından verilen taç ve pelerindir. Korint Kralı ve saraylılar merasim için tapınağa geldiklerinde Medea onlardan alacağı intikamı uygulamayı planlamıştır. Kutlama sona erdiğinde sunaktan meşaleyi alır ve tapınağı terk eder. Dağlık bir alanda, Medea, Tanrılara korkunç intikamını gerçekleştirebilmek için dua eder. Neris, Dirce'ye Medea'nın hediyesini verdikten sonra iki çocukla oraya gelir. Medea orada Neris'e intikam planını açıklar. Taç ve pelerin zehirlidir; Dirce ölecektir. Neris aceleyle tapınağa gider. Medea'nın hediyesi giyen Dirce ölmüştür. Iason da Medea'nın tutuklanmasını istemektedir. Çok kızgın Korint halkı toplanır. Halktan korkan Medae iki çocuğu ve Neris ile tapınağa sığınır. Medea biraz sonra tapınaktan çıkar ve elinde iki çocuğunu öldürdüğü kanlı hançer bulunmaktadır. Tapınak alev alev yanmaya başlar. Eserin orijinal partitür notaları hazırlandığında bu eseri çalacak orkestranın şu çalgıları ihtiva etmesi istenmiştir: yaylı çalgılar, 2 flüt, 2 obua, 2 klarinet, 2 fagot, 4 korno ve 1 timpani. Original Fransızca versiyonu: Lachner versiyonunun İtalyanca çevirisi: Worcester, Massachusetts Worcester, Amerika Birleşik Devletleri'nin Massachusetts eyâletinde yer alan bir şehir. Aynı zamanda Worcester County vilâyetinin de idârî merkezidir. 2016 rakamlarına göre şehrin nüfûsu 184,508 olarak ilân edilmiştir. Benjamin Spock Benjamin McLane Spock ( 2 Mayıs 1903 - 15 Mart 1998)- Amerikalı çocuk doktoru. 1946 yılında yayımlanan Bebek ve Çocuk Bakımı eseri İlk 50 yılda İncil'den sonra en çok satan kitap oldu. humanistler]] [[Kategori:[[Amerikalılar|Amerikalı]] [[Kategori:Amerikalı çocuk kitabı yazarları]] [[Kategori:Connecticut doğumlular]] [[Kategori:Pittsburgh Üniversitesi öğretim üyeleri]] Maritime Maritime, Afrika ülkesi Togo'nun beş bölgesinden bir tanesidir. Bölge ülkenin en güney bölümünü oluşturmaktadır. Ülkenin başkentini de içerisinde alan bölgenin kuzeyinde Plateaux bölgesi, güneyinde Atlas Okyanusu, batısında Gana, doğusunda ise Benin bulunmaktadır. Bölge ayrıca altı adet idari bölge ile başkent Lome'nin oluşturduğu belediyeden oluşmaktadır. MajÃ¶r histokompatibilite kompleksi Majör histokompatibilite kompleksi (kısaca MHC, kısaltmanın kökeni İngilizce "major histocompatibility complex") veya büyük doku uygunluk kompleksi, bütün omurgalılarda geniş bir gen ailesi tarafından kodlanan bir hücre yüzey molekülüdür. MHC molekülleri, bağışıklık hücreleri lökositler ile diğer lökositler veya vücut hücreleri arasındaki etkileşimlere arabuluculuk ederler. MHC, organ nakli için donörlerin uyumluluğunu belirlemenin yanı sıra, kişinin otoimmün hastalıklar için duyarlılığı hakkında da bilgi vermektedir. İnsanlarda MHC moleküllerine ilk kez lökositlerde rastlandığı için insan lökosit antijeni (human leukocyte antigen)(HLA) ismi de verilir. MHC genleri 6. kromozomun kısa kolu üzerinde sentromere yakın bir bölgede yer alan ardışık bir DNA dizisi üzerinde bulunurlar. Bu bölge yaklaşık 3600 kilobaz uzunluğundadır. Günümüzde insan MHC bölgesi tamamen dizilenmiştir. HLA moleküllerinin temel görevi peptid bağlanması ve bunların T lenfositlerine sunulmasıdır. Bağışıklıkla ilgisi olmayan diğer fonksiyonları da bazı diğer hücre yüzey reseptörleriyle ve çeşitli hormon reseptörleri ile etkileşimi ve sinyal iletimidir. Major histocompatibility complex, üzerlerinde bulunduğu hücre tipleri ve bağışıklık görevleri açısından Sınıf I, II, III ve IV olmak üzere dört farklı gruba ayrılır. Sınıf I'de bulunan HLA A, B, C tüm çekirdekli somatik hücrelerde bulunurlar. Sınıf II MHC molekülleri daha az sayıda hücrede bulunurlar. Sınıf III ve IV MHC molekülleri doku uyumu ile doğrudan ilişkili değildir. Ancak HLA gen bölgesinde ifade edilen antijenlerdir ve bazı kompleman bileşenlerini ve inflamasyon moleküllerini (C4A, C4B, TNF vb.) içerirler. Kara (bÃ¶lge) Kara, Afrika ülkesi Togo'nun beş bölgesinden bir tanesidir. Bölge ülkenin kuzey kısmının orta bölümünde yer almaktadır. Bölgenin kuzeyinde Savanes bölgesi, güneyinde Centrale bölgesi, batısında Gana, doğusunda ise Benin bulunmaktadır. Bölge ayrıca yedi adet idari bölgeden oluşmaktadır. Plateaux (Togo bölgesi) Plateaux, Afrika ülkesi Togo'nun beş bölgesinden bir tanesidir. Bölge ülkenin güney kısmının orta bölümünde yer almaktadır. Bölgenin kuzeyinde Centrale bölgesi, güneyinde Maritime bölgesi, batısında Gana, doğusunda ise Benin bulunmaktadır. Bölge ayrıca dokuz adet idari bölgeden oluşmaktadır. Centrale Centrale, Afrika ülkesi Togo'nun beş bölgesinden bir tanesidir. Bölge ülkenin orta bölümünde yer almaktadır. Bölgenin kuzeyinde Kara bölgesi, güneyinde Plateaux bölgesi, batısında Gana, doğusunda ise Benin bulunmaktadır. Bölge ayrıca dört adet idari bölgeden oluşmaktadır. Savanes (Togo bÃ¶lgesi) Savanes, Afrika ülkesi Togo'nun beş bölgesinden bir tanesidir. Bölge ülkenin en kuzey bölümünü oluşturmaktadır. Bölgenin kuzeyinde Burkina Faso, güneyinde Kara bölgesi, batısında Gana, doğusunda ise Benin bulunmaktadır. Bölge ayrıca dört adet idari bölgeden oluşmaktadır. Dapaong Dapaong, Afrika ülkesi Togo'nun en kuzeyinde bulunan ve ülkenin Savanes bölgesinin de başkenti konumunda olan şehirdir. Şehir konum itibarıyla hem Gana hem de Burkina Faso sınırlarına 25 km uzaklıkta olup, ülkenin başkenti Lomé'ye kuş uçuşu 500 km mesafededir. 1981 nüfus sayımında 16.939 olarak belirlenen nüfus, 2012 tahmini verilerine göre 55.286 nüfus yaşamaktadır. Şehir sahel bölgesine yakın olması nedeniyle kuru bir iklime sahiptir. Java bytecode Java bytecode, Java Programlama Dili'nde Java derleyicinin Java kodlarını makine dili yerine kendi alternatif biçime derlediği bytecode adı verilen binary dosyadır. Bu program Java Sanal Makinesi (JVM) adı verilen bir hayali bilgisayarın makine kodunu yaratır. Bu şekilde oluşturulmuş olan bytecode makine diline yorumlayıcı programlar vasıtasıyla çevrilir. Bytecode'unu kullanmanın bir avantajı JVM ile yorumlanan bu kodun herhangi bir derleme işlemine tabi tutulmadan bütün bilgisayarlarda çalışabilecek duruma gelmesidir. Dolayısıyla Java Programlama Dili internet uygulamaları için mantıklı bir kullanılma nedeni oluşturmaktadır. Büyüme faktörleri Büyüme faktörleri hücresel büyüme, çoğalma ve hücresel farklılaşmada uyarıcı yeteneğe sahip doğal maddelerdir. Genellikle, protein ya da steroid hormon yapısındadırlar. Büyüme faktörleri çeşitli hücresel süreçlerin düzenlenmesinde önemlidir. Büyüme faktörleri genellikle hücreler arası sinyal molekülleri olarak hareket ederler. Örneğin sitokinler ve hormonlar hedef hücre yüzeyindeki özgül reseptörlere bağlanarak etki ederler. Genellikle hücre farklılaşması ve olgunlaşması desteklerlerken bu özellikleri farklı büyüme faktörleri arasında değişmektedir. Örneğin, Kemik morfogenetik proteinleri, kemik hücre farklılaşması teşvik ederken fibroblast büyüme faktörü