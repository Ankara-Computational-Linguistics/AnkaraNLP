Komisyonu Başkanlığı yapmıştır. Evli ve iki çocuk babasıdır. Kanada Kızılderili hükûmetleri listesi Kanada Kızılderili Hükûmetleri listesi, Kanada'da yaşayan Kanada Kızılderililerinin yasal olarak resmen tanınan Kanada Kızılderili hükûmetleri'nin kısmî listesidir. Şu an için 630 kabile hükûmeti yasal olarak tanınmaktadır ve bunların kabaca yarısı Ontario ile Britanya Kolumbiyası eyaletlerinde bulunmaktadır. Bu hükûmetlerden her biri Kanada Hükûmeti tarafından ayrı ayrı muhatap alınır ve bunlar genelde daha üst bir grupta "yasal" olarak toplanmazlar. Her birinin kendi yasal konumları ve yasaya bağlı hakları vardır. Bunlar "band" denilen tek bir kabileden oluşabileceği gibi "regional band" denilen birkaç kabile birliği olarak da idari yapılanma gösterebilirler. Sadettin Karacabey Sadettin Karacabey (d. 1903, Bursa) - (ö. 4 Ağustos 1986), Türk siyasetçi. Ankara Mıntıka Ziraat Okulu ve Bursa İpek Böcekçiliği Okulu mezunudur. Karacabey Hususi İdare Ziraat Memurluğu, Bursa İpek Böcekçiliği Enstitüsü ve Antalya İpek Böcekçiliği İstasyonu Kışlak Memurluğu, Bursa İpek Böcekçilik Müdürlüğü Mücadele Teknisyenliği, Karacabey Spor Kulübü Başkanlığı, Bursa Atlı Spor Kulübü Başkanlığı, Çiftçilik, TBMM IX.,X. ve XI. Dönem Bursa Milletvekilliği yapmıştır. Evli ve iki çocuk babasıdır. Bedrana Bedrana, Bekir Yıldız'ın romanından uyarlanmış, Güneydoğu Anadolu Bölgesi'ndeki toprak ve insan ilişkilerini konu alan 1974 tarihli sinema filmi. CUE CUE dosyaları, BIN uzantılı CD kalıp dosyalarının içindeki verinin formatını açıklamak için oluşturulan üst veri (metadata) bilgilerini saklar. CUE dosyaları genellikle düz metinler içermekte olup, BIN uzantılı CD görüntülerle birlikte kullanılır. Taşınabilir MP3 çalıcılarda kimi zaman CUE dosyaları, disk üzerindeki müzik parçalarının albüm bilgilerini saklamakta da kullanılabilmektedir. CUE dosyalarının bu kullanım şekli, özellikle tek bir MP3 dosyası içine birden fazla şarkının kaydedildiği durumlarda (örneğin konser kaydı), parçalar arası dolaşımı mümkün kılar. Aşağıda CUE dosyası içeriğini göreceğiniz "Faithless - Live in Berlin.mp3", tek bir MP3 içine kaydedilmiş 7 ayrı müzik parçasını içermektedir. Tek Bir CUE dosyasının içine konan bilgiler yardımıyla, bu MP3 dosyasının bütünlüğü bozulmadan, parçalar arası geçiş mümkün hale gelebilmektedir. Orta Amerika Kızılderilileri Orta Amerika Kızılderilileri (İspanyolca "Indios" «Hintler»), Orta Amerika'daki farklı dil ailelerinde toplanan yerli Kızılderili halklarıdır. Haim Topol Haim Topol (. İsrailli tiyatro ve sinema oyuncusu. 9 Eylül 1935 tarihinde dünyaya gelmiştir. Oynadığı yapımlarda kısaca Topol olarak yer almıştır; bunun yanında Chaim Topol, Haim Topol, Haym Topol gibi farklı isimlerle farklı yapımların kadrosunda bulunmuştur. Damdaki Kemancı filminde ve müzikalinde Tevye karakteri ile dünya çapında üne kavuşmuştur. Haim Topol 9 Eylül 1935 tarihinde, o dönemde Birleşik Krallık Mandası'ndaki Filistin'de dünyaya gelmiştir. İlk oyunculuk deneyimi ise İsrail Savunma Kuvvetleri tarafından sahnelenen bir oyun sırasında olmuştur. Daha sonrasında, doğduğu şehir olan Tel Aviv'de kendi tiyatro topluluğunu kurmuştur. Kurduğu bu toplulukla birlikte Hayfa Tiyatrosu'nun kuruluşuna önemli katkı sağlamıştır. Omer Topol, Andy Topol, Anat Topol isimlerinde 3 çocuğu bulunmaktadır. Topol, 1.78 boyundadır. 2005 yılında yapılan bir ankette, "Tüm Zamanların En Önemli 200 İsraillisi" sıralamasında 90. seçilmiştir. 1964 tarihli Ephraim Kishon'un Sallah Shabati filminde, bir Mizrahi Yahudisi'ni canlandırdığı rolü ile önemli bir aşama katetmiştir. Bu filmde 1960'lı yıllarda İsrail'e göç eden bir Mizrahi Yahudisi'nin yaşadığı sıkıntılar ele alınmaktaydı. Bu film İsrail'den Yabancı Dilde En İyi Film Akademi Ödülü için gönderilen filmdi ve ödüle aday filmler arasında da yer almıştır. Ayrıca Altın Küre Ödülleri'nde Topol'a Yılın Yeni Yıldızı-Aktör dalında da ödülü kazandırmıştır. Kazandığı bu ödülü, George Segal ve Harve Presnell ile paylaşmıştır. Bu ödülü kazananların arasında Peter O'Toole, Ömer Şerif, Robert Redford, Dustin Hoffman, Arnold Schwarzenegger, Ben Kingsley ve Eddie Murphy gibi önemli isimler yer almaktadır. İngilizce olarak çekilen ilk filmi ise, 1948 Arap-İsrail Savaşı'nda da İsrail Savunma Kuvvetleri'nde acemi birliğine liderlik eden Albay Mickey Marcus'un hayat hikâyesini anlatan, 1966 yapımı Devlerin Gölgesi ( Cast a Giant Shadow ) filmidir. Topol bu filmde Kirk Douglas, Yul Brynner, Frank Sinatra, John Wayne gibi isimlerle birlikte rol almış ve Abu Ibn Kadentir rolünü üstlenmiştir. En son rol aldığı sinema yapımları ise 1998 tarihli "Left Luggage"'dır ve bu filmde Mr. Apfelschnitt karakterini canlandırmıştır. Ayrıca yine 1998 tarihli "Time Elevator" filminde Shalem karakterini canlandırmıştır. Fakat Haim Topol'a dünya çapındaki ününü kazandıran yapım 1971 yapımı Damdaki Kemancı filmi olmuştur. Bu filmde oynadığı başrol Sütçü Tevye karakteri sayesinde rolle özdeşleşmiş ve gerek filmde gerekse eserin müzikal gösterimlerinde eserle özdeşleşecek seviyede tanınır olmuştur. Filmin başrolü olan Tevye karakterine müzikal gösterilerde hayat veren ve bu sayede üne kavuşan Zero Mostel de bu filmdeki rol için düşünülen adaylar arasında olmasına rağmen bu rolü canlandırması için Haim Topol tercih edilmiştir. Bunun da en önemli nedeni, Londra'da gösterimi yapılan müzikal oyunda sergilediği üstün performanstır. Ayrıca Topol'un West End'de ve Her Majesty's Theatre yani Kraliçe Tiyatrosu'nda sergilediği performansın ve uzun süre boyunca yoğun ilgiyle izleyicisiyle buluşan müzikalin ardından eserin filminin çekilmesi kararlaştırılmıştır. 1971 yapımı Damdaki Kemancı filmindeki oyunculuğu Akademi Ödülleri ve Altın Küre Ödülleri gibi pek çok ödülde adaylıklar getirmiş; 29. Altın Küre Ödülleri'nde ise Müzikal veya Komedi (Sinema) dalında En İyi Erkek Oyuncu Ödülünü kazanmasını sağlamıştır. Akademi Ödülleri ve Altın Küre Ödülleri'ne aday olduğu dönemde İsrail Savunma Kuvvetleri'nde askerlik görevini yapmakta olan Topol'a ödül seremonisine katılması için izin verilmiştir. Topol, Akademi Ödülleri'ne aday gösterilen ilk İsrailli oyuncudur. Film sayesinde artan tanınırlığı, onun Tevye karakteri ile özdeşleşmesini ve dünya çapında oynanacak Damdaki Kemancı müzikalleri için aranan bir oyuncu haline gelmesini sağlamıştır. 1983 yılında Damdaki Kemancı müzikalinin Londra'daki yeniden gösteriminde Tevye karakterine tekrar hayat vermiştir. 1980'lerin sonlarında ise Amerika Birleşik Devletleri'nde yapılan turnede aynı karakteri tekrar canlandırmıştır. Bu dönemde karakterle aynı yaşlara gelmiş bulunmaktadır. Ayrıca bu turne sırasında Topol'un canlandırdığı Tevye karakterinin eşi Golde'yi canlandıran Rosalind Harris de 1971 yılındaki filmde Tevye'nin büyük kızı Tzeitel'a hayat veren aktristir. 1990'da Topol, Broadway Tiyatrosu'ndaki gösterimlerinde yeniden rol almış ve buradaki performansı sayesinde 1991 yılındaki Tony Ödülleri'nde Müzikalde En İyi Erkek Başrol Oyuncusu ödülüne aday gösterilmiş fakat ödülü Jonathan Pryce'e kaptırmıştır. 1994 yılında ise Londra'daki oyunda yine Tevye karakterini canlandırmıştır.Bu büyük turnelerin dışına Avrupa, Amerika, Japonya ve Avustralya'da sahnelenen pek çok oyunda da bu tecrübesini konuşturmuştur. 2005 yılının Kasım'ında Sidney'deki Başkent Tiyatrosu'nda ve 2007 yılının Nisan ayında Wellington Yeni Zelanda'da gösterilerine devam etmiştir. 20 Ocak 2009 tarihinde ise Tevye karakterini canlandıracağı son "'Damdaki Kemancı" turnesi için ilk oyunu Wilmington, Delaware, ABD'de oynamıştır. Fakat omzundaki rahatsızlık sebebiyle turu yarıda kesmiştir. Böylece Tevye rolüyle son kez 15 Kasım 2009 tarihinde Boston, Massachusetts, ABD'de sahne almıştır.(Broadway'de Tevye rolünü daha önce de canlandırmış olan Theodore Bikel veHarvey Fierstein Topol'un yerini alarak planlanan turneye deavm etmiştir.) Filmde ve müzikalde Tevye'nin söylediği Ah Bir Zengin Olsam , Anatevka , Gelenekler ve Gündoğumu, Günbatımı gibi parçalar da Topol'un sesinden hayat bulmuştur. Kendi otobiyografisi olan "Topol" isimli kitap İsrail'de ve Londra'da yayınlanmıştır. Topol ayrıca çizer kimliği ile de bilinmektedir. Pek çok kitaba da çizimleriyle soluk katan Topol'un katkıda bulunduğu kitaplar arasında "Yahudi Mizahının Hazinesi" kitabı da bulunmaktadır. Ä°nuvik İnuvik ya da Inuvik (Batı Kanada İnuitçesi "Inuuvik" «insan yeri», İngilizce "Inuvik"), Kanada'nın Kuzeybatı Toprakları'nda İnuvik Bölgesi'nin yönetim merkezi olan kasaba. Hem Eskimoların Inuvialuit Nunangit Sannaiqtuaq bölgesine hem de Kızılderililerin Gwich'in Settlement Area bölgesine aittir. Bölgenin yerli halkları Batı Kanada İnuitlerinden olan Siglit İnuitleri, İnyupiklerden olan Uummarmiutlar ve Alaska Atabasklarından olan Guçinlerin "Nihtat Gwich’in" («mixed people») kabilesidir. Avustralya Ulusal Galerisi Avustralya Ulusal Galerisi (İngilizce: "National Gallery of Australia") Avustralya'nin başkenti olan Canberra'da bulunan Avustralya'nin en önemli güzel sanat eserleri müzesi olan bir federal devlet kurumudur. Bu kurum 1967'de çıkarılan bir kanunla kurulmuş ve bu kanunda halka açık bir kamu milli güzel sanatlar galerisi açılması ve işletilmesi öngörülmüştür. Galerinin binası Canberra'nın "Parkes" semtinde "Burley Griffin Gölü" kenarında "Parlamento Üçgeni" adı verilen ve Avustralya Parlamentosu binası, Canberra şehri belediye konağı ve Avustralya "Yüksek Mahkemesi" binaları yakınlarında konumlanmıştır. Galeri binası "Colin Madigan" adlı bir Avustralyalı mimarın bu bina için yapılan bir mimari yarışmasında kazandığı tasarımlarina genellikle uyularak inşa edilen 20. yüzyıl sonlarında moda olan "Brutalist" mimarı stilinde bir yapıdır. Galeri binasının yapımına, çeşitli artistık ve hatta politik anlaşmazlıklardan sonra, 1973'te başlanmış ve galeri 1982'de resmen Kraliçe Elizabeth tarafından açılmıştır. Açılışından itibaren iki büyük ek yapılmıştır. Günümüzde 23.000 m² sergileme alanını ihtiva etmektedir ve 120.000'den fazla sayıda sanat eseri daimi sergide bulunmaktadır. Genel olarak Avustralya Ulusal Galerisi'nde sergilenen güzel sanatlar eserleri şöyle siniflandırılabilir: Aklavik Aklavik (Uummarmiutça "Akłarvik" «boz ayı yeri», Guçince "Akłavik", İngilizce "Aklavik"), Kanada'nın Kuzeybatı Toprakları'nın İnuvik Bölgesi'nde mezra. Hem Eskimoların Inuvialuit Nunangit Sannaiqtuaq bölgesine hem de Kızılderililerin Gwich'in Settlement Area bölgesine aittir. Bölgenin yerli halkları İnyupiklerden olan Uummarmiutlar ve Alaska Atabasklarından olan Guçinlerin "Edhiitat Gwich’in" («delta ahalisi») kabilesidir. Aklavik Guçinleri 1992 yılında imzalanan "Gwich’in Comprehensive Land Claim Agreement" kapsamındadır ve Gwich'in Tribal Council'inin dönüşümlü bir parçası olan Ehdiitat Gwich'in Council tarafından temsil edilir. Mike Lazaridis Mihalis "Mike" Lazaridis, 14 Mart 1961 tarihinde İstanbul'da doğmuştur. Aslen Karadeniz Rumu'dur. 6 yaşına kadar İstanbul'da yaşamış, sonra da ailesiyle Kanada'ya yerleşmiştir. Lazaridis, 1984 yılında BlackBerry marka akıllı telefon ve tabletlerin üreticisi Kanadalı Research In Motion (RIM) şirketini kurdu. Temel bilimlere ve dünyayı değiştirmeye olan tutkusu, onu 1999 yılında Perimeter Institute for Theoretical Physics araştırma merkezini kurmaya itti. Kanada'nın en ünlü temel bilimler araştırma merkezlerinden biri olan bu enstitü, Mike Lazaridis'in yaptığı büyük bağışlarla ayakta durmaktadır. Mike Lazaridis, eğitim kurumlarına yaptığı katkılar yüzünden, mezun olmasına 2 ay kala terk ettiği Waterloo Üniversitesi'nin onursal rektörlüğüne getirilmiştir. Haziran 2011 rakamlarıyla yaklaşık 800 milyon dolarlık servete sahip olan Mike Lazaridis, Forbes dergisi tarafından Kanada'nın en zengin 17'inci, dünyanın ise en zengin 651'inci kişisi olarak gösterildi. Jin Se-yeon Jin Se-yeon (d. 15 Şubat 1994), Güney Koreli oyuncu. "Bridal Mask" adlı televizyon dizisinde Mok Dan rolüyle tanınır. College Station, Teksas College Station, Teksas'ta bir şehir. Haziran 2012 itibarıyla nüfusu tahmini olarak 96,921 kişidir. Şehir, Teksas A&M Üniversitesi'nin ana kampüsüne ev sahipliği yapmakla birlikte, adını da yine bu şehirden geçen demiryolunun üniversite istasyonundan almaktadır. Teksas A&M Üniversitesi, Teksas'taki en büyük üniversitelerden biri olması vesilesiyle şehir Money dergisi tarafından 2006 yılında Teksas'taki en eğitimli, ABD genelinde ise en eğitimli şehirler arasında 11. sırada gösterilmiştir. Şehrin kuruluşu 1860 yılında şehir den geçmesi planlanan demiryolu ile başlamıştır.bundan 11 yıl sonra ise, Texas eyaletinin ilk devlet üniversitesi olan ve bugünkü adıyla Texas A&M Üniversitesinin yerleşkesi olarak bu bölge seçilir. 1900'lu yıllara kadar nüfusun da fazla bir artış olmayan şehir, II. Dünya Savaşından sonra nüfus artışı ivme kazandı. 1950'de 7.898, 1960'ta 17.676, 1990'da 52.456 olan şehrin nüfusu 2000 de 67890'a ulaşmıştır. Bundaki en büyük sebepler şehirden geçen tren hattı ve ve 1920'lerde kurulan toplu taşıma sistemidir. Şehir 30°36′5″ kuzey, 96°18′52″ koordinatlarında yer alır. Amerika Birleşik Devletleri nüfus bürosuna göre, şehrin kapladığı alan 104 kilometre kare olup bunun 0.10 kilometre karesi sularla kaplıdır. Bölgeye yakın olan göller ise 730 kilometre kare yer kaplamaktadır. Alttropikal bir iklime sahip şehirde kışlar ılıman geçer. Kar ve buzlanma oldukça azdır. Yazlar ise sıcak geçmektedir. Zübeyde Fıtnat Hanım Zübeyde Fıtnat Hanım (1725 - ö. 1780), Türk şair. Adı 18. yüzyıldan günümüze kadar gelmiş önemli bir kadın divan şairidir. Divan edebiyatında kendinden sonra gelen kadın divan şairleri arasında bir zirve olarak görülmüştür Şiirleri kadar nükteleri, kendisi ile Koca Ragıp Paşa ve şair Haşmet çevresinde geçtiği varsayılan latifelerle de tanınmıştır. 18. yüzyılda İstanbul’da dünyaya geldi. Asıl adı Zübeyde idi. Babası şeyhülislam ve şair Ebuishakzade Mehmed Esad Efendi, annesi ise Mirzazade Şeyh Mehmet Efendi'nin kızı Hatice Hanım'dır. Pek çok Şeyhülislam ve edebiyata düşkün, şiir söylemeyi seven kişiler yetiştirmiş bir ailede yetişti; edebî muhitlere girip çıktı. Annesinin mensubu bulunduğu "Âl-i Feyz" ailesinden Rumeli Kazaskeri Derviş Mehmet Efendi ile evlendi. Eşinin şiir yazmasını onaylamadığı ve mutsuz bir evliliği olduğu rivayet edilir. Nâbî etkisinde şiirler yazdı; gazellerinde Nedim'i hatırlatan şuh ve şen söyleyişler de bulunur. Şiirinin gelişmesinde nazire tarzı önemli yer tutar; altmış bir gazelinden elli ikisi nazire şeklindedir. Bazı gazelleri bestelenerek yaygınlık kazanmıştır. Oluşturduğu hacimce küçük Divan’ının 20 kadar nüshası İstanbul kütüphanelerinde bulunur. Eser, 1848'de ""Dîvân-ı Fıtnat"" adıyla İstanbul'da yayımlanmıştır. Hazırcevaplığı ve irticalen şiir söyleme yeteneği nedeniyle kendisiyle Koca Ragıp Paşa ve şair Haşmet arasında geçtiği varsayılan bazı fıkralar doğmuştur. 1780 yılında hayatını kaybetti. Mezarı Eyüp Sultan Türbesi haziresinde, şadırvan avlusu tarafında ve cüzhane binasının yanındadır. Nycticorax mauritianus Nycticorax mauritianus balıkçılgiller (Ardeidae) familyasından soyu tükenmiş bir kuş türü. Mauritius'ta bulunan fosil kalıntılarından tanımlanmıştır. Muhtemelen 17. yüzyılın sonunda soyu tükenmiştir. 1693 yılında François Leguat tarafından bu kuştan bahsedilmiştir. Nycticorax duboisi Nycticorax duboisi balıkçılgiller (Ardeidae) familyasından soyu tükenmiş bir kuş türü. Réunion'un Mascarene Adaları'nda yaşamıştır. 20. yüzyılın sonlarına doğru fosil kalıntılarına ulaşılana kadar yalnızca Dubois tarafından 1674'te yayımlanan tanımlamadan bilinmekteydi. 1700 yılı civarında soyunun tükendiği düşünülmektedir. Nycticorax megacephalus Nycticorax megacephalus balıkçılgiller (Ardeidae) familyasından soyu tükenmiş bir kuş türü. Mascarene Adaları'ndan Rodrigues Adası'nda yaşamıştır. Fosil kalıntılarından, François Leguat'nın 1708 ve Julien Tafforet'nin 1726 yılı kayıtlarından bilinmektedir. 18. yüzyılın ortalarında avlanma sonucu soyu tükendiği düşünülmektedir. Üsküp Kemeri Üsküp Kemeri, Üsküp’te bulunan antik su kemeridir. Tarihte Osmanlı İmparatorluğu ve Doğu Roma İmparatorluğu egemenliğine girmiş günümüz Makedonya'nın başkenti Üsküp'e 2 km uzaklıkta yer alan su kemerleridir. İnşaat tarihi bilinmemektedir ve Romalılar ya da Doğu Romalılar tarafından XVI. yüzyılda inşa edildiği tahmin edilmektedir. Kosova'nın güneydoğusunda yer alan Üsküp Karadağı bağlantılı kemer Serava nehrinden aldığı suyu Üsküp Kalesi'ne dek taşır. Osmanlılar kemeri Türk Çarşısı'nda bulunan Türk hamamına su nakliyesi yapmak için de kullanmışlardır. Çoğunlukla düz tuğlalardan oluşan duvarlar 50 tek parçadan, harç ile dönüşümlü olarak da kaplanan taşları tuğladan oluşur. Şefik Lütfi Başman Şefik Lütfi Başman, (d. 1886, Bursa) - (ö. 1 Mart 1956), Türk siyasetçi. İstanbul Tıbbiye mezunudur. Bakteriyoloji ihtisası yapmıştır. Bursa Kolera Doktorluğu, Bursa Belediye Doktorluğu, Bursa Redif Taburu Doktorluğu, Bursa Gureba Hastanesi Bakteriyolog Yardımcılığı, 7. Seyyar Hastanesi Tabîpliği, İstanbul Bakteriyoloji Hastanesinde Uzmanlık, Bursa Gurebâ Hastanesi Bakteriyologluğu ve Bastabîpliği, Bursa Belediye Bastabîpliği, Serbest Tüccarlık ve Çiftçilik, Bursa Belediye Meclis Üyeliği, Belediye Başkanlığı, TBMM III. Dönem Bursa Milletvekilliği yapmıştır. Evli ve dört çocuk babasıdır. Ahmet MÃ¼nir Erhan Ahmet Münir Erhan (d. 1880, Bursa) - (ö. 31 Ekim 1958), Türk siyasetçi. Mülkiye mezunudur. Bursa İli Maiyet Memurluğu, Vilâyet Gazetesi Musahhihliği ve Yazarlığı, Şehremaneti Mektupçu Yardımcılığı, Bursa İli Nâfıa Kâtipliği, Bursa İli Mektupçu Kalemi 1. Mümeyyizliği, Musul, Bağdat, Erzurum Mektupçuluklerı, 3. Sınıf Mülkiye Müfettişliği, Sadaret İhsâiyyat Umûm Müdür Yardımcılığı, İdâre-i Umûmîye-i Vilâyet Müdürlüğü, Kâbil Sefareti Başkâtipliği, Afgan Hükûmeti Şurayı Devlet Başkan Yardımcılığı, Addis Ababa Maslahatgüzarlığı, Ziraat ve Merkez Bankası İdare Meclis Üyeliği, Osmanlı Meclis-i Mebusan IV. Dönem Bursa Mebusluğu, TBMM III., VII. ve VIII. Dönem Bursa Milletvekilliği yapmıştır. Evli ve bir çocuk babasıdır. Nizamettin Ayaşlı Nizamettin Ayaşlı, Türk diplomat. 1931-1936 yılları arasında Etiyopya büyükelçiliği, 1938-1942 yılları arasında Cenevre başkonsolusluğu, 1942-1943 yılları arasında Suudi Arabistan, 1943-1946 yılları arasında İsveç, 1946-1949 yılları arasında Mısır, 1949-1950 yılları arasında Belçika, 1950-1952 yılları arasında Batı Almanya büyükelçilikleri görevlerinde bulunmuştur. 6 Mart 1950 günü, Bonn Müttefik Yüksek Kurulu'nda misyon şefi olarak atanmıştır. 24 Temmuz 1951 tarihinde TBMM, Almanya ile savaş halini bitirme kararını almıştır. Bu kararı takiben, her iki ülke arasında yeniden diplomatik ilişkiler kurulmuştur. 16 Ağustos 1951 tarihinde cumhurbaşkanı Theodor Heuss'a güven mektubunu sunmuştur. Böylece iki ülke arasındaki ilişkilerin normalleşme süreci başlamıştır. 21 Eylül 1952 tarihinde Bonn'dan ayrılırken Almanya Federal Cumhuriyeti Liyakat Madalyası ile ödüllendirilmiştir. Revolution Revolution ÅŸu anlamlara gelebilir: Binik akarsu Binik akarsu veya Superimpose bir ırmak oluşumudur. Irmaklar yerçekimine bağlı olarak yamaç aşağı akarlar bu yüzden de güzergahları önceden var olan topografya tarafından belirlenir. Yine de bir kısmı ırmakların ilk bakışta, bu temel uymadıkları görülür. Örnek olarak ABD’nin doğusunda bulunan Delaware, Potomac Irmağı ve Susquehanna nehirlerinin vadileri güzergahları üzerinde yer alan sırtları doğrudan keserler. Montana’daki Madison Nehri geniş bir vadinin içinden kuzeye doğru menderes yapar ve daha sonra, nehrin menderesini sürdürdüğü vadiye sağlam kayaçlardan oluşmuş dar bir kanyonu keserek girer. Bu örneklerin tamamı binik akarsulardır. Üst üste binmenin nasıl olduğunu kavramak için bu ırmakların jeolojik geçmişlerinin bilinmesi gerekir. Madison Nehri örneğinde nehrin daha yüksek bir yüzeyde akmasını, bir zamanlar çökel kayaçlarla doldurulmuş olan bugünkü vadiler sağlarlar. Nehrin aşağı doğru aşındırdığında, önceden oluşmuş daha dayanıklı kayaç kütlesinin üzerine doğrudan gelmekte ve güzergahını değiştirmek yerine kendine su gediği denilen dar, dik duvarlı bir kanyon kazar. Üstüste binme olayı Delaware, Potomac ve Susquehanna Nehirlerinin su gedikleri içinden akmasını da açıklar. Mezozoik zamanda Apalaş Dağları bölgesi genellikle doğu yönünde akan sayısız akarsu tarafından aşındırılarak çökellerle kapalı düz bir alan haline gelmiştir. Senozoik zamanda da bölgesel yükselme başlamış ve yükselme nedeniyle bu akarsular vadilerini aşağı doğru kazımaya başlamış ve doğrudan dirençli katmanlar üzerine gelerek su gediklerini meydana getirmişlerdir. Galip Kahraman Galip Kahraman, (d. 1890, Korkuteli, Antalya) - (ö. 14 Ekim 1975), Türk siyasetçi. İstanbul Tıbbiye mezunudur. İç ve Zührevi Hastalıklar uzmanıdır. Tıbbiye Cildiye Asistanlığı, Burdur Hükûmet Tabîpliği, Adana Askerî Menzil Hastanesi, Antalya Belediye, Afyon 2.Kolordu Merkez Hastanesi, Mürettep Fırka Gezici Hastanesi, 52.Alay Başhekimlikleri, 6.Fırka 1.Gezici Hastanesi, Burdur Askerî Hastanesi, 101 Nolu Hastane Tabîpliği, Serbest Hekimlik, Hilal-i Ahmer, Himâiye-i Etfâl, Türk Hava Kurumu ve Türk Ocağı Kurumları Üyelikleri ve Başkanlıkları, Antalya Belediye Başkanlığı, TBMM IV., V., VI. Dönem Bursa, VII. ve VIII. Dönem Antalya Milletvekilliği yapmıştır. Evli ve üç çocuk babasıdır. Rasim Ferit Talay Rasim Ferit Talay, (d. 1889, Trablusgarp) - (ö. 6 Mart 1965), Türk siyasetçi. Babası Lofcalı Mehmed Ferid Paşa, Annesi ise Ayşe Sâbire Hanım'dır. İstanbul Mülki Tıbbiye Mektebi mezunudur. Fransa'da Genel Cerrahi Uzmanlığı eğitimi almıştır. İstanbul Küçük Sağlık Memurları Okulu Ögretmenliği, Kızılay Heyeti Başkanlığı, Sıhhiye Genel Müdürlüğü Müfettişliği, İstanbul İl Sıhhiye Müdürlüğü, Serbest Hekimlik, Emniyet Genel Müdürlüğü Hekimliği, Şişli Etfal Hastanesi Operatörlüğü, Tüccarlık, TBMM IV. Dönem Bursa, V., VI. ve VII. Dönem Niğde Milletvekilliği, IV. Dönem Parlamentolar Türk Grubu Kurucu Üyeliği ve Genel Sekreterliği, Konsey Üyeliği yapmıştır. Evli ve viyolenselist Ayşe Feyha Talay'ın babasıdır. Atatürk'ün uzun yıllar güvenini ve dostluğunu kazanmış ve bunu hiç zedelemeden ömür boyu sürdürmüş kimselerden biridir. Bu arkadaşlık 1910'lu yıllarda başlayıp ölümlerine kadar aralıksız sürmüştür. George Zweig George Zweig (d. 30 Mayıs 1937, Moskova), Rus asıllı Amerikalı teorik fizikçi, nörobiyoloji uzmanı ve finansal hizmetler araştırmacısı. Yahudi asıllı bir aileye mensup olarak Rusya'da 1937'de Moskova'da doğmuştur. Küçük yaşlarında ailesi ile Amerika Birleşik Devletleri'ne göçüp Amerikan vatandaşlığına geçmiştir. George Zweig üniversite diplomasını 1959'da Ann Arbor'da bulunan Michigan Üniversitesi'den almıştır. Parçacık fiziği üzerinde diploma üstü çalışmalar yapmak için Kaliforniya Teknoloji Enstitüsü'ne devam etmiş ve burada ünlü fizikçi Richard Feynman yanında çalışmıştır. Bu kurumdan Richard Feynman ve Murray Gell-Mann doktora hocalığı altında hazırladığı doktora tezi ile 1964'te doktora (Ph.D.) derecesi almıştır. Parçacık fiziği üzerinde doktora çalışmaları yapmakta iken (Murray Gell-Mann'dan bağımsız olarak) kuark modelini geliştirmiştir. Zweig dört farklı kuarkın var olduğunu düşünüyordu. O yüzden, iskambil destesindeki dört as kartından ilham alarak onlara "aslar" adını vermişti. Parçacık fiziği için kuark modelinin ortaya atılması çok önemli bir temel taşı sağlamıştır ve günümüzde "kuark" modeli standart parçacık fiziğinin baş modeli olduğu kabul edilmiştir. Georg Zweig bundan sonra Los Alamos Ulusal Laboratuvarı ve Massachusetts Teknoloji Enstitüsü'nde bilimsel araştırmacı olarak çalışmıştır. 1969'da doktora hocası olan Murray Gell-Mann'a tek başına "Temel parçacıkların ve temel parçacıkların birbirleriyle etkisini sınıflandırmaya yönelik katkılarından ve buluşlarında ötürü" Nobel Fizik Ödülü verilmiştir. Birçok bilimci Murray Gell-Mann'a tek olarak bu ödülün verilmesinin gayet uygun olduğunu kabul etmekle beraber bazı fizikçiler ve diğer bilim adamları arasında bu ödül, George Zweig'ın parçacık fiziğine temel katkılarını inkar eder gibi göründüğü için, bir bilimsel anlaşmazlık ortaya çıkarmıştır. Hatta 1997'de Zweig'ın hocası olan Richard Feynman, Nobel Fizik Ödülü Kuruluna Gell-Mann ve Zweig'a birlikte Nobel Fizik Ödülü verilmesi teklifini göndermiştir. Sonradan teorik fizik alanından ayrılan Zweig neurofizyoloji bilim dalında çalışmalara başlamıştır. İnsan iç kulağında ses dalgalarının iç kulaktaki salyangoz (cochlea) organında bulunan sinirler tarafından nasıl elektrik tepkilere dönüştürüldüğü incelemiştir. Bu çalışması sırasında 1975'te devamlı dalgacık dönüşümünün metematik prensiplerini ortaya atmıştır. 2003'te New York'ta bulunan bir finans hizmetler şirketi olan Renaissance Technologies'de çalışmaya başlamış, 2010'da firmadan ayrılmıştır. Renaissance Technologies ile yaptığı dört yıllık gizlilik anlaşmasının süresi dolunca yeniden Wall Street'e dönmüş, iki genç ortağıyla birlikte Signition adlı bir hedge fonu kurmuştur. Hüseyin Kavalalı Hüseyin Kavalalı (d. 1882, Kavala) - (ö. 14 Kasım 1960), Türk siyasetçi ve ticaret adamı İdadi mezunudur. Kavala İttihat ve Terakki Cemiyeti Üyeliği, Amele Cemiyeti Başkanlığı, Kavala Belediye Başkanlığı, İstanbul Ticaret Birliği Kuruculuğu ve Başkanlığı, İstanbul Müdafaa-yı Hukuk Heyeti Üyeliği, İstanbul Ticaret ve Sanayi Odası Başkanlığı, Karma Mübadele Komisyonu Üyeliği, İstanbul Belediye Meclisi Azalığı, TBMM III. Dönem İstanbul Milletvekilliği yapmıştır. Evli ve üç çocuk babasıdır. 1882 yılında Kavala'nın Cerepyan köyünde doğdu. Babası İbrahim Bey ve annesi Naziye hanım olan Hüseyin Kavalalı, Zihne'nin en iyi tütün yetiştiricilerinden olan Dedesi Hacı Şakir Ağa’nın 1897 senesinde kurduğu aile şirketine dahil olarak bu tarihten itibaren fiilen tütün ticaretine başladı. Eşi Edibe hanımla 1902 yılında evlenen Kavalalı’nın Meliha Turalı, Bedaat Banguoğlu ve Nakime Çullu isimli 3 kızı dünyaya geldi. Kavalalı, dedesinin vefatı üzerine, “İbrahim Paşa ve Oğulları” namı ile faaliyetini Balkan Harbi’ne kadar devam ettirdi. Daha sonra firmayı İstanbul'a nakletti; bilahare İbrahim Paşa'nın vefatı ile, “İbrahim Paşa Oğulları” unvanı altında faaliyetini devam ettirdi. Hüseyin Kavalalı başta yaprak tütünü ticareti yapmakla beraber Dresden'de ve İskenderiye'de birer tütün fabrikası açtı. 1934 yılında “Yerli Mahsulleri Türk Limited Şirketi” firmasını tesis eden ve daha sonra bu unvanı “Yerli Ürünler Türk Anonim Şirketi” olarak değiştirerek faaliyetine devam eden Hüseyin Kavalalı, tütüncülük mesleğinde kazançtan ziyade iyi tütün yetiştirmeğe, iyi imalat yapmaya, özetle daima iyiye bağlı kalmaya özen gösterdi. Hüseyin Kavalalı, Türkiye Büyük Millet Meclisi’nde 3. dönem CHP İstanbul Milletvekilliği yaptı. 6 yıl boyunca İstanbul Ticaret ve Sanayi Odası Başkanlığı yapan Kavalalı, ayrıca Tüccar Birliği Başkanlığı, Ege Tütüncüler Derneği ve diğer teşekküller başkanlığı ve üyelikleri, Mübadele Komisyonu’nda Türk Delegesi, Mübadiller Cemiyeti Başkanlığı, Gayri Mübadiller Cemiyeti Başkanlığı, Kızılay Cemiyeti Üyeliği, Millî Müdafaa Grubu Merkez Heyeti Üyeliği, Müdafai Hukuk Cemiyeti İstanbul Vilayet Heyeti Üyeliği, Makedonya Komitesi Başkanlığı gibi mesleki ve sosyal hizmetlerde de bulundu. 1960 yılı Kasım ayında İzmir'de vefat eden Kavalalı’ının, "İnhisarlara Cevap" kitabı ve bu konuda çeşitli makale ve incelemeleri bulunmaktadır. Mehmet Rüştü Eğel Mehmet Rüştü Eğel, (d. 1893, Selanik/Vodina) - (ö. 9 Kasım 1976), Türk siyasetçi. Bursa Ziraat ve İpek Böcekçiliği Okulu mezunudur. İpek Böcekçiliği Tüccarlığı, İpekli Dokuma Fabrikası sahipliği, Belediye Meclis Üyeliği, Türk Hava Kurumu Başkanlığı, TBMM IV. Dönem Bursa Milletvekilliği yapmıştır. Evli ve dört çocuk babasıdır. Sadettin Ferit Talay Sadettin Ferit Talay, (d. 1879, Trablusgarp) - (ö. 22 Ekim 1952), Türk siyasetçi. İstanbul Hukuk Mektebi mezunudur. Serbest Avuklıkat, İstanbul Dava Vekilleri Heyeti Üyeliği ve Başkanlığı, İstanbul Barosu başkanlığı, İstanbul Belediye Cemiyeti ve İstanbul Umûmî Meclis Azalığı ve 1.Başkanvekilliği, TBMM V. Dönem Bursa Milletvekilliği yapmıştır. Bekârdır. Ferit Talay Ferit Talay ÅŸu anlamlara gelebilir: Talat Simer Talat Simer, (d. 1892, Bursa) - (ö. 13 Mayıs 1964), Türk siyasetçi. Haydarpasa Askerî Tıbbiyesi mezunudur. Hayatî Kimya ve Malaryoloji ihtisası yapmıştır. Gülhane Askerî Tatbikat Mektebi Laboratuvarı Tabîpliği, 5.Ordu Sıhhiye Reis Muavinliği, Yıldırım Ordular Grubu Sıhhiye Müfettiş Muavinliği, Valide Sultan Hastanesi ve Haydarpasa Tıp Fakültesi Hariciye Seririyatı Asistanlığı, Kandıra Hükûmet Tabîpliği, Bartın, Ereğli, İzmit, Adapazarı Hastaneleri Tabîplikleri, Vekâlet Mütehassıslığı, Bursa Belediye Tabîpliği, Bursa, Samsun, Ankara ve Eskişehir Sıtma Savaş Baskanlıkları, Maden Tetkik ve Arama Genel Müdürlüğü Murakıplığı, Ankara Türk Ocağı Reisliği, Eskişehir Kızılay Başkanlığı, Yazarlık, TBMM VI. Dönem (Ara Seçim), VII. ve VIII. Dönem Bursa Milletvekilliği yapmıştır. Demir Salip Nişanı, İftihar ve Beyaz Şeritli İstiklal Madalyası sahibidir. Evli ve beş çocuk babasıdır. Mitchell Langerak Mitchell Langerak (d. 22 Ağustos 1988, Emerald, Avustralya) 1.88 boyunda Kaleci mevkinde görev alan Avustralyalı futbolcudur. Şu an Bundesliga ekiplerinden VfB Stuttgart takımında forma giymektedir. Fındıcak, Domaniç Fındıcak, Kütahya'nın Domaniç ilçesine bağlı bir köyü. Kütahya' nın Domaniç ilçesine bağlı bir yörük köyüdür. Daha önceleri ekseriyetle ege bölgesi içerisinde yarı göçebe halinde yaşarken, Osmanlı devleti tarafından uygulanan iskan politikası sonucu ilk önce İnegöl Hacıkara köyü mevkiine, daha sonra da şu anda yaşanılan Domaniç Funducak yaylasına göç edilmiştir. Köyün kurucusu Hacıkaramehmet Ağa'dır. Fındıcaklılar, KULA YÖRÜK TÜRKMENLERİ olarak da bilinen KARAKEÇİLİ KAYI aşiretinin Şehitli cemaatine mensupturlar. Köy zamanla çevre il ve ilçelere göç vermiştir. Özellikle Tavşanlı ve Domaniç te yaşayan aileler bulunur. KARAKEÇİLİ KAYI YÖRÜKLERİ kültür gelenek ve görenekleri yaşanmaktadır. Kütahya iline 104 km, Domaniç ilçesine 14 km uzaklıktadır. Köyün rakımı 1090 mt dir. Karasal iklime sahiptir. Köyün nüfusu 111 kişidir. Patrick Owomoyela Patrick Owomoyela, (d. 5 Kasım 1979) Hamburg, Almanya) Sağ bek ve Defansif orta saha mevkilerinde yer alan bir zamanlar Almanya millî futbol takımınında formasını giymiş futbolcudur. Şu anda Borussia Dortmund'ta forma giymektedir. Fosilleşme Fosilleşme organizmaların mineral çöküntülerin içine gömülerek, zaman içinde mineraller üzerinde kalıplarının çıkması işlemidir. Jeolojik devirlerde deniz, göl ve karalarda yaşamış olan hayvanlar öldükleri zaman yumuşak kısımları çürümüş, sert kısımları olan, kabukları (kavkılar), iskeletler, dişler deniz yahut göl dibinde sedimanlar içine gömülerek orada bazı fiziksel ve kimyasal etkiler altında muhafaza olmuşlardır. İşte organizmaların tortul taşlar içinde rastlanan tüm bu kalıntılarına fosil adı verilir. Çeşitli hayvansal ve bitkisel organizmaların böylece fosil haline gelmesi olayına da fosilleşme denir. Denizde yaşayan organizmaların fosilleşme şansı karasal organizmalara nazaran daha fazladır; çünkü, çökelme ortamında deniz dibine inen kavkılar derhal tortullarla örtülerek çamura gömülür ve havasız kalarak fosilleşirler. Kara hayvanlarında atmosfer etkisinde iskeletler seller ve nehirlerle sürüklenerek dağılırlar. Ancak göl, lagün veya deltalara taşınan, bataklığa saplanan veya buzlar arasında kalan organizmalar bütünüyle fosilleşirler. Jeolojik devirlerde yaşamış ve fosilleşmiş hayvanlarla ilgilenen paleozooloji kendi içinde Omurgasız paleontolojisi ve omurgalı paleontolojisi olarak iki alt bölüme gruplanmaktadır. Memleketimizde Geç Miosen’e ait karasal göl ve lagün çökelleri arasında omurgalı hayvan fosilleri bulunmuştur. Sibirya’da buzullar arasında iyi korunmuş yine omurgalı fosillerine rastlanmıştır. Üçüncü zamana ait çam ağaçlarının reçineleri içinde çok iyi fosilleşmiş böcekler bugün kehribar içinde bulunmaktadır. Canlı organizma öldüğü zaman deniz dibine düşer ve sediment içine gömülür. Bu sırada kavkısının içi kalkerli, killi, kumlu ve çamurlarla doldurulur. Diajenez (, "taşlaşma") esnasında yahut daha sonra sedimanlar içine girerek karbondioksitli sular kalkerli ve aragonitli kavkıları kolayca erittiklerinden fosillerin iç dolguları iç kalıp halinde rastlanmaktadır. Bu tür fosillere en ziyade kalkerli sedimentler içindeki mollükslerle, kumtaşı, kuvarsit ve killi şistler içindeki brachiopodlarda rastlanır. Bazen kavkıların dış kalıpları kalmış ve kavkı aşınıp gitmiştir, bunlara dış kalıp denir, dış kalıbı dolduran sedimentler dış kalıp dolgusu olarak yerini tutar. İç ve dış kalıplar genellikle grovak, kumtaşı, kuvarsit ve killi şist gibi kayaçlar içinde görülmektedir. Organizmaların bıraktığı bazı izlerdir. Bunlar sedimanter kayaçlar içinde rastlanan tüp şekilli oyuklar,kurtların oyukları ve eşelenme izleri, ayak izleriyle, fosil oyucu bazı midye grubundan yumuşakçaların izleri bu grup içinde düşünülür. İz fosiller ya da iknofosiller (), organizmalar tarafından sedimanların yüzeyinde çeşitli izler, sürünme izleri, yumuşak sedimentlerde oluşturulan tüpsü yapılar, sert tabakalarda delici organizmalarca bırakılan izler ve biyoerozyonel yapılardan oluşur. Birçok çalışmacı koprolitleri (), fekal ve fekal olmayan pelletleri, yapıların içine nüfuz eden bitki köklerini de iz fosiller olarak kabul ederler. İzlerin çoğu depolanma sırasında oluşmuşsa da, depolanma ile eş zamanlı (örneğin; kaçma yapıları gibi) izler de oluşabilir. İz fosiller, organizmaların hareketleri sonucu oluşurlar ve bu kapsamda bilinen diğer klasik fosillerden ayrılırlar. EPS (dosya biçimi) Encapsulated PostScript ya da kısaltılmış haliyle EPS, yazıcılarda ve çeşitli baskı teknolojilerinde kullanılan bir grafik görüntüleme biçimidir. Özellikle ekranda görüntülenmek üzere tasarlanan EPS, baskı öncesi süreçlerde sık kullanılan bir biçimdir. Baskı öncesi süreçlerde kullanılan ve bugün pek çok yazıcı üreticisi tarafından desteklenen EPS, vektör tabanlı ve piksel tabanlı görüntüleri içine gömebilme ve çalışma alanlarının tekrar kullanımına izin verecek şekilde saklayabilme özelliklerine sahiptir. EPUB EPUB ya da tam adıyla Electronic Publication, Uluslararası Sayısal Yayıncılık Forumu (IDPF) tarafından e-kitap standardı olarak ilan edilen, gömülü cihazlarda ve bilgisayarlarda kullanılmak üzere geliştirilmiş bir dosya biçimidir. Gün geçtikçe yaygınlaşan bir e-kitap standardı olan EPUB, sayısal okuyucu ve e-mürekkep teknolojileri pazarının öncü firmaları tarafından artan bir şekilde destekleniyor. 2009 yılının ağustos ayında Sony, sahibi olduğu eBook yayınlama biçimini kullanmayı durdurup, açık kaynak kodlu olan ePub'a geçeceğini duyurdu . Sony'nin hemen ardından Google Books da telif hakları kamuya ait (public domain) 1.000.0000'dan fazla kitabı, özgür EPUB biçimine çevirdiğini ilan etti . Martin Vučić Martin Vučić (Makedon: Мартин Вучиќ, Sırp Kiril: Мартин Вучић, 7 Ağustos 1982, Üsküp), Makedon şarkıcı. 2005 Eurovision Şarkı Yarışması'nda Makedonya Cumhuriyeti'ni "Make My Day" adlı şarkıyla temsil etmiştir. Little, Brown and Company Little, Brown and Company, Charles Coffin Little ve ortağı James Brown tarafından 1837 yılında kurulan yayınevi. Kuruluş 2006 yılından beri Hachette Book Group USA'in bir birimidir. Firma ilk günlerinde hakkında yasal mukaveleler ve ithal eserler hakkında uzmanlaşmıştı. Uzun yıllar boyunca ilk kez İngiltere'de basılmış kitapları ABD'de yayımladılar. Bu kitaplar arasında "Encyclopædia Britannica" ve William Smith'in sözlükleri de vardı. Yayınevi, ilk senelerinde Daniel Webster, George Bancroft, William H. Prescott, Jones Very, James Russell Lowell ve Francis Parkman gibi yazarların eserlerini bastı. 1853 yılında Geoffrey Chaucer'dan William Wordsworth'e İngiliz şairlerin şiirlerini yayımlamaya başladılar. Beş sene süren bu serinin cilt sayısı doksan altıydı. 1859'da John Bartlett yayınevine ortak oldu. Bartlett'in elinde "Familiar Quotations" kitabının hakları vardı. Little, Brown and Company, bu kitabın on beşinci baskısını 1980 yılında (ilk baskısından 125 sene sonra) bastı. 1884 yılında şirketin başındaki Augustus Flagg emekli oldu. Yerine James Brown'un oğlu John Murray Brown geçti. 1890'larda kurgu eserler basmaya başladılar. John Murray Brown'un 1908'de ölmesinden sonra şirketin başına James W. McIntyre geçti. McIntyre 1913'te öldü. 1925'te Atlantic Monthly dergisinin kitaplarını basmak için anlaşma imzaladılar. Bu anlaşma 1985 yılına kadar sordu. Bu anlaşmayla James Truslow Adams'ın "The Adams Family", Charles Nordhoff ve James Norman Hall'un "Mutiny on the Bounty", James Hilton'ın "Goodbye, Mr. Chips", Walter D. Edmonds'ın "Drums Along the Mohawk", William Least Heat-Moon'un "Blue Highways", Tracy Kidder'ın "The Soul of a New Machine" ve J. D. Salinger'ın "Çavdar Tarlasında Çocuklar" kitaplarını Little, Brown bastı. Yirminci yüzyılda yayınevi tarafından kitapları yayımlanan diğer yazarlar arasında Nagaru Tanigawa, Donald Barthelme, Louisa M. Alcott, Catherine Drinker Bowen, Bernie Brillstein, Thornton Burgess, Hortense Calisher, Bruce Catton, A. J. Cronin, Peter De Vries, J. Frank Dobie, C. S. Forester, John Fowles, Malcolm Gladwell, Pete Hamill, Cynthia Harrod-Eagles, Lillian Hellman, Oliver Wendell Holmes, Sr., Henry Kissinger, Elizabeth Kostova, Norman Mailer, William Manchester, Nelson Mandela, John P. Marquand, Masters and Johnson, Stephenie Meyer, Rick Moody, Ogden Nash, Edwin O'Connor, Erich Maria Remarque, Alice Sebold, David Sedaris, George Stephanopoulos, Gore Vidal, David Foster Wallace, Evelyn Waugh, P. G. Wodehouse, James Patterson ve Herman Wouk vardır. 1968 yılında Time Inc. Little, Brown and Company'i satın aldı. 1989'da Time ve Warner Communications Time Warner ismiyle birleşince Little, Brown da Time Warner Book Group'un bir parçası oldu. TWBG, 1992 yılında Britanyalı bir yayınevi olan MacDonald & Co'yu satın alması Little, Brown Britanya'da da büyümesine sebep oldu. 2006'da Time Warner bir Fransız şirketi olan Hachette Livre'e satıldı. Little, Brown şu anda bu şirketin ABD'deki ayağı olan Hachette Book Group USA'e bağlıdır. Harry Potter'ın yazarı J.K. Rowling'in ilk yetişkin romanı "The Casual Vacancy" 2012 yılında Little, Brown tarafından yayımlandı. Hintler Hintler veya Hindistanlılar, geniş anlamda etnik vurgu yapmayan Hindistan vatandaşları, dar anlamda ise anadili Hintçe olan etnik grup. Türkçede "Hint" kelimesi esas olarak hem Hintler hem de Hint toprakları (Hindistan) için kullanılır. İngilizcede Hintler için kullanılan "Indian" kelimesi Yeni Dünya'nın keşfinden sonra Kızılderililer için de kullanılmaya başlanmış, son dönemlerde ise bu ikili karışık anlamı bertaraf etmek için Kızılderililer "American Indian" («Amerikalı Hint») tamlamasından kısaltma "Amerindian" adıyla da anılmaktadır. 1 milyar 250 milyonluk nüfuslarıyla dünya nüfusunun %17,31 kadarını oluştururlar. Amerind dilleri Kızılderili dilleri ya da Amerind dilleri, Sibirya kökenli Na-Dene dilleri dışındaki bütün Kızılderili halklarının konuştuğu dilleri toplayan ve Joseph Greenberg tarafından 1960 yılında ortaya atılan tartışmalı makro-dil ailesi. Greenberg, Yeni Dünya yerli dillerini üç ana aile olarak düzenler: Eskimo-Aleut dilleri, Na-Dene dilleri ve Amerind dilleri. 1987 yılında yayımladığı "Language in the Americas" adlı kitap, çok sayıda metodolojik kusura sahiptir ve önerdiği benzerlikler tarihî dilbilimcilerin çoğu tarafından reddedilir. "An Amerind Etymological Dictionary" (Joseph Greenberg and Merritt Ruhlen, Stanford University, 2007) adını taşıyan çalışmaya göre sınıflandırma şöyledir: Jenni Rivera Jenni Rivera (2 Haziran 1969; Long Beach, Kaliforniya - 9 Aralık 2012; Meksika), Meksika asıllı Amerikalı şarkıcı. Dünya çağında 1 milyon albüm satmış olan 2003, 2008 ve 2010 yıllarında Grammy ödülleri'nde aday gösterilen Meksikalı şarkıcı Jenni Rivera Meksika'da yaşanan bir uçak kazasında hayatını kaybetti. Semiha Es Semiha Es, (d. 1912, İstanbul, Osmanlı İmparatorluğu - ö. 12 Aralık 2012, İstanbul, Türkiye), İlk Türk kadın savaş muhabiri ve fotoğrafçı. Ünlü gazeteci Hikmet Feridun Es'in eşi ve ilk kadın savaş fotoğrafçılarından sayılıyordu. Fotoğrafa eşinin röportaj seyahatleriyle başladı. Eşi ile gittiği Kore'de "Hürriyet" gazetesi savaşın görüntülenmesi için Semiha Es'i görevlendirdi. 12 Aralık 2012'de 100 yaşında İstanbul, Balmumcu, Beşiktaş'taki evinde vefat eden Es'in naaşı Zincirlikuyu Mezarlığı'nda eşi Hikmet Feridun Es'in yanına defnedilmiştir. Botaurus poiciloptilus Botaurus poiciloptilus balıkçılgiller (Ardeidae) familyasından bir kuş türü. Avustralasya'da yaşar. Büyük bir balıkçıl olan bu kuşun tüyleri kahverengi, ten rengi ve siyah çizgilidir. Boğazı oluk renklidir. Kurbağalar, yılan balıkları ve tatlısu kabukluları gibi hayvanlarla beslenir. Sazlıklarda tek başına yuvalanır. Avustralya'nın güneybatı ve güneydoğusunda, Tazmanya, Yeni Zelanda, Yeni Kaledonya ve Ouvea'da bulunur. Grönland İnuitleri Grönland İnuitleri (Danca "grønlændere"), Danimarka'ya bağlı özerk Grönland'da yaşayan İnuit kolundan Eskimo halkı. 2012 yılı itibarıyla nüfusları 51.349 kişidir. Dillerinin batı şivesi Grönland'ın resmi dilidir. Dil ve kültür açısından üç ayrı grupta toplanırlar: Eskimo kabile adları tipik olarak "-miut" («halk») ekiyle biter ve dil ile şiveleri belitrmek için de buna "-ut" eki getirilir. Grönland'da tarihi olarak Dorset kültürü ile sonrasında gelişen Thule kültürü görülür ve günümüzdeki diğer İnuit halkları gibi Grönland İnuitleri de Thule kültürünün torunlarıdır. 1850 lerde Kanada İnuitlerinden Kuzey Grönland İnuit yerleşimlerine katılım olmuştur Botaurus pinnatus Botaurus pinnatus balıkçılgiller (Ardeidae) familyasından bir kuş türü. Yeni Dünya'da tropikal bölgede yaşar. Büyük boylu olan bu balıkçılın boyu 63,5 ila 76 cm arasında ve ağırlığı 800 g civarındadır. Erkek ile dişi birbirine benzer ancak dişiler daha küçüktür ve kuyruklarında erkeklerin siyah olan tüyleri kahverengidir. Hem erişkinler hem de genç kuşlar daha çok ten rengi tüylere sahiptir ancak iyi kamufle olabilecek şekilde çizgilidirler. Genç kuşların rengi daha çok kızılımsıdır. Boğaz beyaz reklidir. Boynun üstü soluk kahverengi çizgili beyazdır, boynun geri kalan kısmı ise ince siyah çizgili ten rengidir. Göğüs ve karın kalın soluk kahverengi çizgili beyaz renklidir. Sırt ten rengi ve kalın siyah çizgilidir. Uçuş tüyleri erkeklerde siyah, dişilerde kahverengidir. Küt gagaları sağlam görünüşlüdür ve üst gaga soluk görünüşlü olmak üzere sarımsı renklidir. Yüzde bulunan tüysüz deri parlak sarı renklidir. Ayaklar yeşilimsi sarı ve iris sarı renklidir. Meksika'nın güneydoğusundan Arjantin'in kuzeyine kadar olan bölgede bulunur. Şule Gürbüz Şule Gürbüz (1974), Türk yazar. 1974'te doğdu. İstanbul Üniversitesi’nde sanat tarihi ile Cambridge Üniversitesi’nde felsefe eğitimi aldı. Antika saatlerin tamiri üzerine ustalaştı. Bu alandaki çalışmalarına 1997’de Dolmabahçe Sarayı’nda başladı. Çalışmalarını halen Milli Saraylar Müdürlüğü bünyesinde sürdürmektedir. Anlatı : "Kambur", İstanbul: İletişim Yayınları, 1992. Şiir : "Ağrıyınca Kar Yağıyor", İstanbul: Mitos, 1993. Oyun : "Ne Yaştadır Ne Başta Akıl Yoktur", İstanbul: Mitos Boyut, 1993. Öykü : "Zamanın Farkında", İstanbul: İletişim Yayınları, 2011. Sanat : "Saat Kitabı", TBMM Milli Saraylar Daire Başkanlığı Yayınları, 2011. Öykü : "Coşkuyla Ölmek", İstanbul, İletişim Yayınları, 2012. Anlatı : "Öyle miymiş?", İstanbul, İletişim Yayınları, 2016. Andaç, Feridun. “Yaklaşımlar: Selçuk Baran’ın Arjantin Tangoları adlı kitabı ile Şule Gürbüz’ün Kambur isimli Kitabı Üzerine” Hürriyet Gösteri 156 (Kasım 1993) Mehmet Aydın, Ne Yazıyor Bu Kadınlar, Ankara, İlke Kitabevi, 1995. s. 316. Tanzimattan Bugüne Edebiyatçılar Ansiklopedisi, İstanbul, YKY, 2010. Alemdar (gazete) Alemdar, 1912-1922 yılları arasında İstanbul'da yayımlanan ve Türk Kurtuluş Savaşı'na karşı çıkan günlük gazete. Refii Cevad Ulunay'ın sorumluluğu altında ve Ahmet Kadri'nin (Pehlivan Kadri) yayın yönetiminde yayımlanmaya başladı. Gazete Başyazarlığını ise uzun bir süre Hüseyin Şükrü idare etti. İttihat ve Terakki yönetimine muhalif yaklaştığı için birkaç kez sıkıyönetim altında kapatıldı. "Takvmli Gazete" ve "Teşrih" adlarıyla yeniden çıkarılmaya başlandı. Mahmud Şevket Paşa'nın Haziran 1913'te bir suikast sonucu öldürülmesinden sonra Refii Cevad, Sinop'a sürüldü ve gazete yayımına belirli bir süre ara verildi. Mütareke dönemine gelindiğinde ise 5 Aralık 1918 tarihinde yeniden yayımlanmaya başladı. Zamanla Türk varlığına düşman İngiliz Muhipler Cemiyeti'nin yayın organı haline geldi ve Türk topraklarını işgal edenler ile iş birliği içeresinde oldu. Sadrazam Damat Ferit Paşa'ya yakın bir yayın anlayışı izleyen "Alemdar" gazetesi, Anadolu'daki Türk Kurtuluş Savaşı'na karşı çıktı bu mücadeleyi "amaçsızlık" ve "maceraperestlik" olarak yorumladı. 1922 yılında ise Refii Cevad'ın Yüzellilikler listesine alınmasının ardından yurt dışına gönderilmesi üzerine de kapandı. Botaurus lentiginosus Botaurus lentiginosus balıkçılgiller (Ardeidae) familyasından bir kuş türü. Göçmen olan bu kuş Kuzey ve Orta Amerika'da bulunur. Büyük bir balıkçıl olan bu kuşun boyu 58 ila 85 cm, kanat açıklığı 92 ila 115 cm arasında ve ağırlığı ise 370 ila 1072 g arasındadır. Tıknaz ve kahverengi tüylü olan bu tür bayağı balabana benzer ancak daha küçüktür. Kışları ABD'nin güneyi ve Orta Amerika'da, yazları ise Kanada ve ABD'de geçirir. Ixobrychus flavicollis Ixobrychus flavicollis balıkçılgiller (Ardeidae) familyasından bir kuş türü. Asya'nın tropikal bölgelerinde Bangladeş, Pakistan, Hindistan ve Sri Lanka'da doğuya Çin, Endonezya ve Avustralya'da üreyen ve kuzeyde yaşayan popülasyonu kısa mesafeli göç eden bir balıkçıldır. Boyu ortalama 58 cm olan bu tür "Ixobrychus" cinsi içinde en büyük türdür. Diğer türlerle karşılaştırıldığında daha uzun bir boyna ve uzun sarı bir gagaya sahiptir. Erişkinlerin üst tüyleri siyahtır. Boyun yanları sarı renklidir. Alt tüyler kahverengi çizgili beyazımsıdır. Genç kuşlar erişkinlere benzer ancak siyah tüyler yerine koyu kahverengi tüylere sahiptirler. Sazlıklarda platformlarda yuvalanırlar. Dişi bir kere de üç ila beş yumurta yumurtlar. böcekler, balıklar ve amfibilerle beslenirler. Kuzey Grönland İnuitleri Kuzey Grönland İnuitleri ya da Kutup Eskimoları (Grönland İnuitçesi "Inughuit, Taissumanialungmiut" ; Danca "Nordgrønlændere, Polargrønlændere, Thulegrønlændere, Thuleeskimoer, Kap Yorkere, Itanere"; İngilizce "Inughuit, Northwest Greenlanders, Cape York Inuit, Polar Eskimo, Polar Inuks, Smith Sound Inuit, Whale Sound Inuit, Arctic Highlanders, Avanersuarmiut" ), Danimarka'ya bağlı özerk Grönland'ın kuzeyinde Avannaa bölgesindeki Qaanaaq ("Thule") yöresinde yaşayan İnuit kolundan Grönland İnuitlerine bağlı Eskimo halkı. Dünyanın en kuzey ucunda yaşayan halktır. 2010 yılı itibarıyla nüfusları 800 kişidir ve Grönland nüfusunun % 1 ini oluştururlar. Kuzey Grönland İnuitlerinin Avrupalılarca ilk karşılaşması 1818 yılında kâşif John Ross ile olmuştur ve Ross yerlileri "Arctic Highlanders" olarak nitelendirmiştir. 1908 ve 1909 yıllarında Kuzey Kutbu'na ulaşan ilk insanlardan Frederick Cook ve Robert Peary'nin her ikisine de yerli İnuitler yardımcı olmuşlardır. Kuzey Grönland İnuitlerini inceleyen ilk üniversite eğitimli etnolog Danimarkalı Erik Holtved olmuştur 1880 öncesi nüfusları 100-200 arası tahmin edilmektedir. 1880 yılından 1930 yılına kadarki nüfusları ise tahmini 250 dir. 1980 yılında ise 700 kişi olan nüfusları 2010 yılında 800 kişiye erişmiştir. Grönland İnuitçesinin Kuzey Grönland İnuitçesi ("Inuktun") adıyla bilinen lehçesini konuşurlar ve bu lehçe standart yazı dilinin temelini oluşturan Batı Grönland İnuitçesinden "s" sesine karşılık "h" sesini kullanmasıyla belirginleşir. Kuzey lehçesinde kendi dillerine "Inuktun" dışında ayrıca "Avannarhuarmiutut" ya da "Kalaallihut" adı da kullanılır ve bunların Batı lehçesindeki karşılıkları ise "Avanersuarmiut[u]ut" ile "Kalaallisut" biçimleridir. Batı lehçesinde Siorapaluk yerleşiminin Kuzey lehçesindeki karşılığı Hiurapaluk'tur. Günümüzde okul eğitimi zorunlu olup kendi lehçelerinde değil resmî Batı Grönland İnuitçesi ile yapılmakta ve Danca da öğretilmektedir. Geleneksel olarak babayerli bilateral küçük geniş aile biçiminde topluluk oluştururlar. Aile temel sosyal birliktir ve kabile yapılanması ya da liderlik görülmez. Özellikle yetenekli avcılar çoğu konuda söz sahibi olsa da hiç kimse onların dediğini yapmak zorunda değildi. Nadiren de olsa sadece avcıların başka birini öldürdükleri görülürdü. Kuzen evliliğine geleneksel olarak izin verilmemesine rağmen, 1940 lardan beri yapılabilmektedir. Evlilikler törensiz gerçekleşirdi. Ebeveynlerin rızası alındıktan sonra evlendikleri komşulara duyurulurdu. Evlilik daha çok ortaklık olarak görülür. Genelde tek eşlilik görülse de birkaç yıl süren çok eşliliğe de az sayıda rastlanır. Eşlerden birinin ölmesi ya da hastalanması durumunda ikinci evlilik yapılabilmektedir. Yeni evliler ilk dönemlerini baba evinde geçirir, sonra kendi evlerini kurarlardı. Boşanma fazla görülmez, ancak çocuk sahibi olamama durumlarında düşünülür. Geleneksel aile içi işbölümünde erkeğe avcılık ve koruyuculuk, kadına ise yemek hazırlama ile derileri dikip giyecek yapma ve diğer ev işleri düşer. Gelecekleri için erkek çocuk tercih edilir, buna rağmen kız çocuklarına infanticide (bebek katli) uygulaması keyfi yapılmaz, çoğu kez açlık zamanlarında uygulanırdı. Kutup Eskimolarının çocukları yere fırlatarak ya da denize atarak öldürdükleri de kaydedilmiştir Ölen kişinin eşyaları (mirası) mezarına konurdu. Şamanizm bütün Eskimo halklarının Hristiyanlık öncesi geleneksel dinidir ve etkileri günümüzde az da olsa görülmektedir. Kuzey Grönland İnuitleri diğer İnuit grupları gibi iki güce inanırlardı. "Nerrivik" (Mother of the Sea) deniz memelilerini kontrol eden güçtü ve ayrıca tabu denetçisi rolü de üstlenirdi. "Moon Man" inandıkları diğer güçtü ve tabuları çiğneyenlerin rüyâlarında Kutup ayısı kılığında görünür ve onlara günâhlarını hatırlatırdı. Doğada canlı cansız her şeyin ruhu vardır ve bu ruhlar insan ("inuk" «insan» kelimesinin iyelik biçimi "inua" «... insanı») olarak tasvir edilirdi. Muska benzeri tılsım ve büyüler de iyi şans getirmesi için kullanılır. Kuzey Grönland İnuitleri insanda üç kısım olduğuna inanırlardı: ölümsüz ruhu, adı ve vücudu. Ruhlar ölümsüzdür ve bedeni bırakınca vücut daralır. Kişinin adı kendi gücüne sahip olduğu için başkası tarafından kullanılması yasaktı ve ölümünden sonra aynı cinsiyetten bir yenidoğana güçlerin de geçmesi için verilirdi. Şamanlar ("angakkoq") dinin uygulayıcısıdırlar. Herkes şaman olabilir, fakat şamanlarla birlikte çalışan ruhlar her kişiyle çalışmayabilir. En iyi avcılar sık sık şamanlık da yaparlardı. Bazı hastalıkların insan ruhunun kaybolması sonucu ortaya çıktığına inanılır ve bundan kurtulmak için şamanın ruhlar dünyasına gidip kaybolan ruhu geri getirmesi beklenir. Bunun dışında, kemik kırılması ya da kesikler gibi görünür fiziksel rahatsızlıklar deneyimli yaşlılar tarafından tedavi edilir. 1928 yılından bu yana Kuzey Grönland İnuitleri batılı doktor yüzü görmektedirler. Ölüm olan yerde beş gün boyunca yemek hazırlamak tabudur. İnuitlerde ölüm korkusu yoktur, zira inançları gereği her iki dünyada yaşam vardır ve burası sadece bir aşamadır. Biri denizde diğeri gökte olmak üzere iki tane öte dünyaları vardır. Cehennem kavramı Hristiyan misyonerler tarafından tanıtılmıştır. Cesette bütün kötülüklerin saklı olduğu düşünülür ve dokunan herkesin bir yıl boyunca bazı faaliyetlerde bulunması yasaktır. O yüzden ceset bir akrabası tarafından kapıdan değil bir delikten dışarı çıkartılır ki cesedin ruhu kapıdan geri gelmesin diye. Mezara cesetle birlikte şahsi eşyaları da gömülür üzeri taşla örtülürdü. Mezarı soymak yağmalamak yasaktır. Ölünü ruhu mezar yakınlarda bekler ve yasağı ihlâl edecek olanları cezalandırırdı. Günümüzde diğer Grönland İnuitleri gibi Kuzey İnuitleri de Hristiyan olup Evangelical Lutheran mezhebidendir. Bütün Eskimo-Aleut halkları gibi Kuzey Grönland İnuitleri de avcı ve toplayıcı halktır. Kuzey Grönland (Avannaa) bölgesinin batı kıyılarında 75° - 80° N ve 58° - 74° korodinatlarında yaşarlar. Ortalama sıcaklık kışın -31 °F, yazın +41 °F derecedir. Balıkçılık ile geçimlerini sağlayan Batı Grönland İnuitlerinin aksine Kuzey Grönland İnuitleri yıl boyu fok ve mors avlarlar. Sanılanın aksine yavru fokları öldürmezler. Kış güneşi mevsiminde avladıkları beyaz balina ile denizgergedanının bölgedeki tek C vitamini kaynağı olan derilerini yağlı derialtı katmanıyla birlikte çiğ yerler. Göçmen kuşlar, özellikle de dalıcımartıgiller familyasından "Alle alle" kuşunu da bol miktarda avlarlar ve bunları fok derisinden bir tulum içinde balinanın derialtı yağlı katmanıyla birlikte altı ay kadar bekletip fermente ettikten sonra tüylü derisini sıyırıp atarlar ve olgun peynir tadındaki etini çiğ tüketirler ve adına "kivioq" derler. Diğer avları arasında Kutup tilkisi, Kutup ayısı (gerçi şimdi Grönland hükûmeti kota uygulamaktadır), tavşan ("Lepus arcticus, Lepus timidus"), Kar kekliği, rengeyiği ve misk sığırı sayılabilir. Araziyi bireysel sahiplenme görülmez. Köpek kızağı için köpekler kullanılır. günümüzde dünyanın en iyi köpek kızakçıları olsalar da avlanırken Eskimo kayığı ile birlikte motorlu kayıklar da kullanılmaktadır. Günışığına göre dört mevsim: ekim ortalarından şubat ortalarına kadar 24 saat günboyu karanlık, nisan ortasından ağustos ortalarına kadar 24 saat günboyu aydınlık ile her ikisinin arasında gece/gündüz mevsimleri görülür. İklimine göre dört mevsim: temmuz ortalarından eylül ortalarına kadar denizin buz tutmadığı yaz mevsimi, eylül ortalarından ekim ortalarına kadar denizin kırılgan buz tuttuğu sonbahar mevsimi, ekim yarısından mayısı ortalarına kadar denizin buzla kaplandığı kış mevsimi ile mayıs ortalarından temmuz ortalarına kadar ilkbahar mevisimi görülür. 1953 Eskimo Tehciri: Danimarka ve Amerika Birleşik Devletleri'nin Grönland bölgesindeki hakimiyetlerini güçlendirmek üzere 1951 yılında Thule Hava Üssü'nün kurulmasına onay verilince, bölgedeki Pituffik ile onun yakınındaki Dundas (Uummannaq) yerleşiminde yaşayan yerli Eskimo halkın tamamı 1952 ve Mayıs 1953 arasında 130 km kuzeyindeki yeni Qaanaaq kasabasına zorla tehcir ettirilmiştir. Altyapısı hazırlanmadan gerçekleştirilen bu zorunlu göçte İnuitler 1953 mayısından aynı yılın kasım ayına kadarki kutup kışı mevsiminde kendileri için söz verilen 27 yeni ev inşa edilene kadar çadırlarda yaşamak zorunda bırakılmışlardır. Günümüzde 6 yerleşimde yaşamaktadırlar: Qaanaaq, Siorapaluk (Hiurapaluk), Qeqertarsuaq, Qeqertaq, Moriusaq, Sivissivik. Önceki yerleşimleri: Robert Peary'nin kitabına hazin öyküsüyle konu olan Minik Wallace Kuzey Grönland İnuitleri içinde dünyada en çok tanınanıdır. Ixobrychus sturmii Ixobrychus sturmii balıkçılgiller (Ardeidae) familyasından bir kuş türü. Angola, Benin, Botsvana, Burkina Faso, Burundi, Kamerun, Orta Afrika Cumhuriyeti, Çad, Kongo Cumhuriyeti, Kongo Demokratik Cumhuriyeti, Fildişi Sahili, Ekvator Ginesi, Etyopya, Gabon, Gambiya, Gana, Gine, Kenya, Liberya, Malavi, Mali, Moritanya, Mozambik, Namibya, Nijer, Nijerya, Ruanda, Senegal, Sierra Leone, Somali, Güney Afrika, İspanya, Sudan, Esvatini, Tanzanya, Togo, Uganda, Zambiya ve Zimbabve'de bulunur. Boyu 25 ila 30 cm arasında olan küçük bir balıkçıldır. Ağırlığı ise 60 ila 150 g arasındadır. Kanat açıklığı ortalama 45 ila 50 cm'dir. Erkeğin baş ve boyun tüyleri uzun ve koyu arduvaz grisidir. Koyu renkli gaganın üstü siyah ile koyu yeşil, altı ise sarı renklidir. Yüzdeki tüysüz bölge ve göz çevresi mavi ile sarı-yeşil; irisler ise kızıl-kahve ile koyu kızıl renklidir. Sırtı, kanatların üstü ve diğer üst tüyler koyu arduvaz grisidir. Boğazı ve göğsünün üstü siyah çizgili ten rengi, karın ise daha koyu ve siyah çizgilidir. Ayak ve bacaklar önde sarı-yeşil, arkada sarıdır. Üreme döneminde ayak ve bacaklar parlak turuncuya dönüşür. Dişinin rengi daha soluktur ve karnında daha pas rengi bir ton vardır. İrisi sarıdır. Ixobrychus eurhythmus Ixobrychus eurhythmus balıkçılgiller (Ardeidae) familyasından bir kuş türü. Üreme dönemini Çin, Sibirya ve Japonya'da geçirir. Kışları ise Endonezya, Filipinler, Singapur, Laos'ta bulunur. Göç sırasında Güneydoğu Asya'nın tamamından geçer. Boyu 33 ila 38 cm arasında olan küçük bir balıkçıldır. Boynu kısadır. Uzunca olan gagası ve bacakları sarı renklidir. Erkeğin üst tüyleri kestane kızılı, alt tüyleri ise ten rengidir. Dişi ve genç kuşlar üstte beyaz benekli altta da beyaz çizgili olmak üzere kestane kızılıdır. Uçarken görünen kanat tüyleri ve kuyruğu siyah renklidir. Ixobrychus sinensis Ixobrychus sinensis balıkçılgiller (Ardeidae) familyasından bir kuş türü. Hindistan, Japonya ve Endonezya'da yaşar. Küçük bir balıkçıl olan bu kuşun boyu 36 ila 38 cm arasındadır. Boynu kısa ve gagası uzuncadır. Erkeğin üst tüyleri donuk sarı alt tüyleri ise ten rengidir. Başı ve boynu kestane kızılı, tepesi ise siyah renklidir. Dişinin tepesi, boynu ve göğsü çizgili kahverengidir. Genç kuşlarda dişilere benzer ancak üst tyüleri yoğun ten rengi benekli alt tüyleri de yoğun kahverengi çizgilidir. 49. Altın Portakal Film Festivali 2012 Uluslararası Antalya Altın Portakal Film Festivali, 1964'te başlayan Uluslararası Antalya Film Festivali'nin 49.'su. Antalya Büyükşehir Belediyesi ve Antalya Kültür Sanat Vakfı (AKSAV) iş birliğiyle düzenlenen festival, 6-12 Ekim 2012 tarihleri arasında gerçekleştirildi. 49. Altın Portakal Film Festivali Ulusal Uzun Metraj Film Yarışması’na katılan filmler; 49. Altın Portakal Film Festivali Uluslararası Uzun Metraj Film Yarışması’na katılan filmler; 49. Altın Portakal Film Festivali Ulusal Kısa Film Yarışması’na katılan filmler; 49. Altın Portakal Film Festivali Belgesel Film Yarışması’na katılan filmler; Ixobrychus exilis Ixobrychus exilis balıkçılgiller (Ardeidae) familyasından bir kuş türü. Amerika'da yaşar. Küçük bir balıkçıl olan bu kuşun boyu 28 ila 36 cm, kanat açıklığı da 41 ila 46 cm arasındadır. Ağırlığı 51 ila 102 gram arasındadır ama kuşların çoğu 73 ila 95 gram arasında yer alır. Alt tüyleri ve boğazı açık kahverengi çizgili beyaz renklidir. Yüzü ve boynunun yanları açık kahverengidir. Gözleri ve gagası sarıdır. Erişkin erkeğin sırtı ve tepesi parlak yeşilimsi siyah renktedir. Erişkin dişinin sırtı ve tepesi ise parlak kahverengidir. Uçarken kanatlarının altında açık kahverengi tüyler görünür. Tanınmış beş alt türü bulunur: Stefan Reinartz "Stefan Reinartz" (d. 1 Ocak 1989, Engelskirchen Almanya), defans mevkinde gÃ¶rev alan Alman futbolcudur. Profesyonel kariyerine 2006 yılında Bayer Leverkusen II kulübünde başladı. Daha sonra sırasıyla Bayer Leverkusen, 1. FC Nürnberg, Eintracht Frankfurt kulüplerinde oynadı. Ixobrychus involucris Ixobrychus involucris balıkçılgiller (Ardeidae) familyasından bir kuş türü. Arjantin, Bolivya, Brezilya, Şili, Kolombiya, Fransız Guyanası, Guyana, Paraguay, Peru, Surinam, Trinidad ve Tobago, Uruguay, Venezuela ve muhtemelen Ekvador'da yaşar. Doğal yaşam alanı bataklıklardır. Ixobrychus cinnamomeus Ixobrychus cinnamomeus balıkçılgiller (Ardeidae) familyasından bir kuş türü. Pakistan'dan Çin ve endonezya'ya doğru Asya'nın tropikal ve subtropikal bölgelerinde üreyen küçük bir balıkçıldır. Boyu ortalama 38 cm olan bu tür "Ixobrychus" cinsi balıkçılların en büyüklerinden biridir. Boynu kısa ve gagası uzuncadır. Erkek erişkinin üst tüyleri tarçın rengi alt tüyleri ten rengidir. Dişi de erkeğe benzer ancak sırtı ve tepesi kahverengidir. Genç kuşlar dişilere benzer ancak alt tüyleri yoğun kahverengi çizgilidir. Ixobrychus novaezelandiae Ixobrychus novaezelandiae balıkçılgiller (Ardeidae) familyasından soyu tükenmiş bir kuş türü. Yeni Zelanda'ya endemik olan bu kuş türünün soyu tükenmeden önceki son kayıtlar 1890'lara dayanmaktadır. 38 cm'lik boyu ile bu tür küçük balabandan biraz daha büyüktür. Küçük balabandan farkları kanatların üstünde ten rengi leke, açık kahverengi çizgili siyah üst tüyler, koyu kahverengi çizgili alt tüyler ve pas rengi kalçalardır. II. Julius Papa II. Julius veya doğum adı ile Giuliano della Rovere (5 Kasım 1443 - 21 Şubat 1513), 1503-1513 yılları arasında görev almış olan Papa. III. Pius'un yerine gelmiş; kendinden sonra ise X. Leo bu görevi almıştır. Döneminde aktif bir dış politika izlenmiş, iddialı inşaat projeleri yapılmıştır. Ayrıca, bu dönemde sanatı da himayesi altına almıştır. II. Julius, 15 Aralık 1471 yılında kardinal olmuş ve 10 yıl sonra, 1481'de kutsanmıştır. 1 Kasım 1503'te Papalığa başlamış, 21 Şubat 1513'te ölümü ile birlikte yerini X. Leo'ya bırakmıştır. The Borgias dizi filminde II. Julius'u Colm Feore canlandırmıştır. Ixobrychus dubius Ixobrychus dubius balıkçılgiller (Ardeidae) familyasından bir kuş türü. Avustralya ve Yeni Gine'nin güneyinde yaşar. Önceleri küçük balaban ("Ixobrychus minutus") ile birlikte sınıflandırılmaktaydı. Küçük bir balıkçıl olan bu kuşun boyu 25 ila 36 cm, ağırlığı da 60 ila 120 g arasında değişir. Erişkin erkeğin üst tüyleri ve tepesi siyahtır. Alt tüyleri, boynu, göğsü ve başının yanları koyu kestane kızılıdır. Omuzlarda, uçarken görülen büyük ten rengi lekeler vardır. Dişilerin rengi daha soluktur, sırtı ve tepesi çizgili kahverengidir. Genç kuşlar dişilere benzer. İris sarıdır. Gaganın tabanı siyah, diğer kısımları sarıdır. Ayaklar ve bacaklar yeşilimsi-sarı renklidir. Aziz Duru Aziz Duru, (d. 1895, İstanbul) - (ö. 29 Eylül 1970), Türk siyasetçi. Ankara Ziraat Okulu mezunudur. İtalya’da ihtisas yapmıştır. Yazarlık, Bursa Vilâyeti Kirmastı Ziraat Muallimliği, Bursa Vilâyeti Mustafakemalpaşa Kazası Ziraat Fen Memurluğu, Adliye Vekâleti Muhasebe Müdüriyeti Muvazene Kâtipliği, Büyük Millet Meclisi Kanunlar Kalemi Memurluğu, Bursa Merkez Ziraat Fen Memurluğu, Bursa Mücadele Müdürlüğü, Ziraat Vekâleti Teftiş Heyeti Mümeyyizliği, Bursa İpek Böcekçiliği İstasyonu Müdürlüğü, Çiftçilik, Bursa Halkevi Sosyal Komite ve İdare Heyeti Azalığı, Kızılay Bursa Şubesi İdare Heyeti Azalığı, Çocuk Esirgeme Kurumu Bursa Şubesi İdare Heyeti Azalığı, TBMM VII. ve VIII. Dönem Bursa Milletvekilliği yapmıştır. Evli ve iki çocuk babasıdır. SadÄ±k Tahsin Arsal Sadık Tahsin Arsal, (d. 1902, Bursa) - (ö. 14 Şubat 1949), Türk siyasetçi. Ankara Üniversitesi Hukuk Fakültesi mezunudur. Mudanya Cumhuriyet Savcısı Müddeî-i Umûmîliği, Gemlik Hukuk ve Ceza Mahkemeleri Hâkimliği, Yalova Hâkimliği, Bala Ceza Hâkimliği, Beypazarı Hukuk Hâkimliği, Ziraat Vekâleti Bursa Avukatlığı, Bursa Belediye Başkanlığı, TBMM VII. Dönem Çanakkale, VIII.Dönem Bursa Milletvekilliği yapmıştır. Evli ve bir çocuk babasıdır. Kaplan International Colleges Kaplan International Colleges (KIC) bir eğitim firması olan Kaplan Inc. .’in alt kuruluşudur. KIC 1967 kurulmuş olup genel merkezi Londra’dadır. KIC dünyanın farklı yerlerinde toplam 42 okulda İngilizce eğitimi, sınav hazırlık kursları sunar. Kurslar şehir merkezlerindeki okullarda ve üniversite kampüslerinde verilir. KIC Washington Post Company’e bağlıdır. Birleşik Krallıklar'da faaliyet gösteren 1967'de kurulmuş Aspect Education firması 2007 yılında Kaplan Inc. tarafından satın alınmıştır. Aspect firması öğrencilere İngilizce sınav hazırlık ve foundation kursları sunmaktaydı. Aspect firması satın alınmadan sonra Kaplan'ın kendi İngilizce eğitim bölümüyle birleştirilip Kaplan Aspect olarak 2007'de faaliyetlerine başlamıştır. 2010 senesinde Kaplan Aspect ve Kaplan'ın uluslararası öğrencileri İngiliz üniversitelerine girişlerine hazırlayan bölümü Kaplan International Colleges, birleşip Kaplan International Colleges olarak anılmaya başlamışlardır. Kaplan International Colleges 8 ayrı ülkede 40'ın üzeri okulda öğrencilere İngilizce eğitimi vermektedir. Aşağıdaki KIC'nin okulları listelenmiştir: Kaplan International Colleges farklı yoğunlukta ve seviyede İngilizce kursları sunar. Aşağıda KIC'nin sunduğu kurslardan bazıları listelenmiştir. Güncel liste için KIC'nin kurslar sayfasını ziyaret ediniz. KIC ayrıca aşağıdaki ülkelerde partner okullar aracılığıyla diğer diller için de kurslar sunmaktadır. Kaplan International ayrıca Birleşik Krallıklar'da Pathways adlı programı sunmaktadır. Bu programı başarıyla bitiren öğrenciler KIC'nin anlaşmalı olduğu üniversitelerde 1000 üzerinde lisans bölümden birine ya da birkaçına kabul olmayı garantilerler. Aşağıda KIC'nin anlaşmalı olduğu üniversiteler listelenmiştir: Kaplan International Colleges öğrencilerine aile yanı konaklama, öğrenci evlerinde konaklama, öğrenci yurtlarında konaklama ve üniversite kampüslerinde konaklama imkânlarını sunar. Kaplan International Colleges'ın sahip olduğu akreditasyonlar. Terrence Boyd Terrence Anthony Boyd (d. 16 Şubat 1991) Alman-Amerikan futbolcudur. Şu an Bundesliga ekiplerinden RB Leipzig forması ve Amerika Birleşik Devletleri millî futbol takımı forması giymektedir. Boyd, Amerikalı bir baba ve Alman bir annenin oğlu olarak Bremen'de dünyaya geldi. Aile, Boyd'un doğum gününden kısa süre sonra New York'a taşındı. Ancak çift ayrılınca, annesi Boyd ile beraber yeniden Almanya'ya döndü. Boyd, futbola 1. FC Burg altyapısında başlayıp, sırasıyla TSV Lesum-Burgdamm, SC Weyhe, LTS Bremerhaven ve FC Bremerhaven takımlarının altyapılarında devam etti. 2009 yılının başında Hertha Berlin'e transfer oldu ve U-19 takımında forma giymeye başladı. 2009-2010 sezonunda da U-19 takımında forma giydi, 1,5 sezonda 17 maça çıkıp 2 gol attı. Boyd, U-19 ekibiyle oynarken bir yandan da dördüncü seviye ligd Regionalliga'da mücadele eden Hertha BSC II takımına yükseldi. FC Oberneuland 1948'i 3-2 yenerlerken attığı galibiyet golü profesyonel kariyerinin ilk golü oldu. Kendini gösterdiği sezon 2010-11 sezonu oldu. İlk hafta 70. dakikada oyuna girip, Hallescher FC karşısında beraberliği kurtaran golü attı. Sezonun ilerleyen maçlarında ilk 11 oyuncularından biri haline geldi. 3'ü penaltıdan olmak üzere 32 maçta 13 gol attı. İkinci takımın en gol ismi olmasına rağmen A takım kadrosunda yer alamadı. Golcü futbolcu, sonraki sezon aynı ligin Batı grubunda mücadele eden Borussia Dortmund II'a transfer oldu. Sezon açılışını golle yapan futbolcu, kariyerinin ilk hat-trick'ini SC Wiedenbrück'e yaptı. İlk 11 haftada sekiz golle buluşan futbolcu, 22 Ekim 2011'de Jürgen Klopp tarafından Borussia Dortmund'un 1. FC Köln ile oynayacağı maçın kadrosuna dahil edildi ancak futbolcu forma şansı bulamadı. Boyd, sezon içinde 32 maçta 20 gol atıp, 5 asist yaparak Dortmund II'ın Regionalliga West birincisi olarak, 3. Liga'ya çıkmasını sağlayan en önemli isimlerden oldu. Takımın en golcü ismi olan Boyd, gol krallığında da ikinci sıradaydı. Bu dönemde ABD millî takımına çağrıldı. Haziran 2012'de Rapid Wien ile 3 yıllık sözleşme imzalayarak Almanya dışına çıktı. 17 Temmuz 2012'de Gerhard-Hanappi Stadyumu'nda ilk kez Rapid Wien taraftarlarının karşısına çıkan Boyd, AS Roma ile oynanan bu hazırlık maçında vole ile golü kaydetti. Golden önceki vole denemesi de bir dakika önce direkten dönmüştü. 15 Temmuz 2012'de ÖFB-Cup ilk maçında ilk kez resmi olarak Rapid Wien kadrosuna girse de oyuna dahil olmadı. 21 Temmuz'da FC Wacker ile oynanan ligin ilk maçında ise ilk kez Rapid Wien forması giyen futbolcu, 2 gol 1 asist ile iyi bir başlangıç yaptı. 2 Ağustos 2012'de FK Vojvodina Novi Sad maçında oynayarak ilk Avrupa maçına çıkmış oldu. İlk maç 2-1 yenilseler de rövanşta 2-0 kazanıp, UEFA Avrupa Ligi play-off'larına çıkarlarken Boyd, 1 gol 1 asist ile turu getiren isim oldu. Rapid Wien, gruplarda elenirken, Boyd gruplarda 1 gol attı. 2013-14 sezonunda Avrupa Ligi gruplarında attığı 4 gol takımının tur atlamasına yetmedi. Ligde ise 15 gol atarak bir önceki sezon performansının üstüne çıktı. Takımının en çok gol atan futbolcu, gol krallığında da üçüncü oldu. Rapid Wien, sezonu lig ikincisi olarak tamamladı. Haziran 2014'te 2. Bundesliga'ya yükselen RB Leipzig'e transfer olup, yeniden Almanya'ya döndü. Leipzig kulübü, Rapid Wien'e bu transfer için 2 Milyon Euro ödeyerek kendi transfer rekorunu kırmış oldu. Temmuz ayında Queens Park Rangers FC ile oynanan hazırlık maçında dizinden sakatlık geçirdi ve sezonun başını kaçırdı. 17 Ekim 2014'te 1. FC Nurnberg ile oynanan maçta 61. dakikada Marvin Compper'in yerine oyuna girerek ilk maçına çıktı. Bu maçtan sonra arka arkaya forma şansı buldu. 29 Ekim 2014'te Erzgebirge Aue ile oynanan kupa maçında Leipzig için ilk golünü kaydetti. 23 Kasım 2014'te ise FC St Pauli'ye 2 gol atarak ilk kez 2. Bundesliga'da gol atmış oldu. 7 Aralık 2014'te FC Ingolstadt ile oynanan maçın 37. dakikasında yine dizinden sakatlanarak oyundan çıkmak zorunda kaldı. Çapraz bağları kopan futbolcu sezonu erken kapattı. Bir sonraki sezon da tekrar ameliyat olmak zorunda kalan futbolcu, 2015-16 sezonunu da boş geçmek zorunda kaldı. O sezon Leipzig ekibi Bundesliga'ya çıkma hakkı kazandı. Boyd, sahalara ancak Eylül 2016'da dönebildi. Maç eksiği bulunan futbolcu, dördüncü ligde mücadele eden RB Leipzig II kadrosuna dahil edildi. Burada 9 maçta 5 gol atarak iyi bir performans gösterdi. Almanya, İngiltere ve ABD'den talipleri olan Boyd, Ocak 2017'de Bundesliga ekiplerinden SV Darmstadt 98'e 600.000 € karşılığında transfer oldu. 28 Ocak 2017'de 1. FC Köln karşısında forma giyerek ilk Bundesliga maçına çıktı. 11 Şubat 2017'de eski takımı Borussia Dortmund'u 2-1 yendikleri maçta ilk golü atan futbolcu, kariyerinin de ilk Bundesliga golünü kaydetmiş oldu. Boyd, ABD'nin U-20 ve U-23 takımlarında ikişer kez forma giydi. Hertha Berlin'deyken, takım arkadaşı olan U-20 millî futbolcu Bryan Arguez'in o dönemki U-20 millî takım antrenörü Thomas Rongen'e Hertha'daki Amerikalı oyuncuları önermesi ile U-20 millî takımına davet edildi. Ancak Boyd'un ABD pasaportu olmaması ve görüşmediği biyolojik babasının imza vermesi zorunluluğu nedeniyle işlemler uzadı. Internet üzerinden bulduğu diğer akrabalardan aldığı imzalar ile bu problem çözüldü. Kasım 2011'de Avrupa'da düzenlenen U-23 kampına çağrıldı. Aralık 2011'de ise Florida'daki kampa katıldı. Aslında 29 Şubat 2012'de Meksika karşısında Olimpiyat elemeleri için U-23 forması giyecekken, A takıma çağrıldığı için elemelere katılamadı. Mart 2012'de El Salvador ile oynanan maçta 2 gol kaydetti ancak 3-3 berabere 90+4'te yedikleri gol nedeniyle gruptan çıkmayıp olimpiyatlara gidemediler. 23 Şubat 2012 tarihinde teknik adam Jürgen Klinsmann tarafından Amerika Birleşik Devletleri millî futbol takımı kadrosuna ilk kez dahil edildi. 29 Şubat 2012'de İtalya'yı 1-0 yendikleri maçta 78. dakikada Jozy Altidore'un yerine girerek, ilk kez millî formayı giydi. 26 Mayıs'ta, ABD'nin İskoçya'yı 5-1 yendiği maçta ilk kez ilk 11'de sahaya çıktı. 8 Haziran 2012'de ise Antigua ve Barbuda karşısında FIFA Dünya Kupası eleme maçında forma giyip, ilk kez bir resmi maçta forma giydi. İlk eleme grubunda 6 maçın ikisinde forma giydi ve bir üst tura yükseldiler. Son turda oynanan 10 maçta 7 kez kadroya çağrılsa da sadece son eleme maçı olan Panama mücadelesinde forma giydi. Rakiplerini 3-2 yenip, kupa dışına ittikleri maçta bir asist yaptı. ABD, grup birincisi olarak 2014 FIFA Dünya Kupası'na katılma hakkı kazandı. Klinsmann tarafından 30 kişilik kupa kadrosuna dahil edilse de, 23 kişilik son kadroya dahil olamadı. Jale Ä°nan Jale İnan (1 Şubat 1914 – 27 Şubat 2001), Türk arkeolog. Türkiye’nin ilk kadın arkeoloğudur. Uzun yıllar devam eden programlı kazılarla Perge ve Side antik kentlerinin gün ışığına çıkarılmasına emek vermiş; çıkarılan eserlerin sergilenmesi için Antalya ve Side müzelerinin kurulmasını sağlamıştır. Programlı kazıların dışında tarihi eser kaçakçılığına karşı çeşitli kurtarma kazıları gerçekleştirmiştir. Türkiye’nin ilk arkeologlarından Aziz Ogan’ın kızı, zamanın önde gelen bilim insanlarından Mustafa İnan’ın eşidir. 1914 yılında İstanbul'da doğdu. Babası, müzeci ve arkeolog Aziz Ogan, annesi Mesture Hanım'dır. Lise öğrenimini Erenköy Kız Lisesi'nde tamamladı. Babasının mesleki gezilerine katılarak arkeoloji ile genç yaşta tanıştı. Aleksander von Humboldt Vakfı'nın bursu ile, arkeoloji okumak üzere 1934 yılında Almanya'ya gitti. Bir yıl sonra da Türk Cumhuriyeti devlet bursunu kazandı. 1935 – 1943 yılları arasında klasik arkeoloji bilim dalında lisans ve doktora eğitimini Berlin ve Münih üniversitelerinde tamamladı. 1943 yılında Prof. Dr. Rodenwalt'ın yanında “"Kunstgeschichtliche Untersuchung der Opferhandlung auf römischen Münzen"” adlı teziyle doktorasını tamamlayarak Türkiye'ye döndü. İstanbul Üniversitesi Edebiyat Fakültesi Eski Çağ Kürsüsü'nde Prof. Dr. Clemens Emn Bosch'un asistanı olarak atanan Jale İnan, lise yıllarında tanıştığı Mustafa İnan'la 1944 yılında evlendi. Ertesi yıl tek çocukları Hüseyin dünyaya geldi. 1946 yılında İstanbul Üniversitesi Klasik Arkeoloji Kürsüsü'nün kurulması çalışmalarına katıldı ve bu kürsünün ilk asistanı olup Prof. Dr. Arif Müfid Mansel'in asistanlığını yapmaya başladı. Aynı yıl Arif Müfid Mansel'le birlikte Türk Tarih Kurumu adına Antalya'da Side antik kenti kazısına, ertesi yıl Perge antik kenti kazısına başladı. 1953 yılında doçent, 1963 yılında profesör oldu. Mansel'in ardından 1974-1980 yılları arasında Side, 1975-1987 yılları arasında Perge kazılarına başkanlık etti. Kazıları sırasında Side Roma Hamamı'nın Side Müzesi’ne dönüşmesi için emek verdi. 1975 yılında Klasik Arkeoloji Kürsüsü'nün Başkanı oldu ve bu görevini 1983 yılında emekli oluncaya kadar sürdürdü. Jale İnan, Side ve Perge'deki kazıların dışında 1970 – 1972 yılları arasında Kremna (Bucak, Burdur) ve 1972 – 1979 yılları arasında Pampfilya Seleukeiası (Manavgat) antik kentlerinde kurtarma kazıları gerçekleştirdi. Antik dönem heykeltıraşlık sanatı üzerine çok önemli eserler verdi. Yayınladığı kitaplar Anadolu'nun Roma ve Erken Bizans dönemi portreciliği konusundaki çok önemli başvuru eserleri arasına girdi. 1991 yılında Side'deki Apollon Tapınağı kazısı ve onarımı için emek harcadı; 1992-1993'te Perge tiyatro kazılarını gerçekleştirdi. 1995 yılında Türkiye Bilimler Akademisi'nin şeref üyesi oldu. Son yıllarını Parkinson hastalığı ile mücadele ederek geçirdi. 2001 yılında hayatını kaybetti. Cenazesi Zincirlikuyu Mezarlığı’na defnedildi. Jale İnan, 1980 yılında Perge’de ekibiyle birlikte belden yukarısı olmayan bir Herakles heykeli bulmuştur. “"Yorgun Herkül"” olarak bilinen heykelin belden aşağısı Antalya Müzesi’nde sergilenirken üst bölümü yıllarca bulunamadı. 1990’da gazeteci Özgen Acar yayınladığı bir haberde kayıp parçanın ABD’de olduğunu duyurdu. Tarihi eser koleksiyoncusu Shelby White ve Leon Levy çifti ile Boston Güzel Sanatlar Müzesi tarafından 1981’de yarı yarıya satın alınan parçanın Antalya’da sergilenen heykelin üst kısmı olduğu, 1970’lerde Türkiye’den kaçırıldığı iddia ediliyordu. Jale İnan Boston Güzel Sanatlar Müzesi’ndeki parça ile Antalya Müzesi'ndeki parçanın birbirine ait olduğunu 1990 yılında kanıtlamıştır. M.S. 2. yüzyıla tarihlenen Yorgun Herkül heykelinin üst kısmı, 2011’de Türkiye’ye getirildi. Halojenleme Halojenleme, alkenler ,klor ve bromla , nükleofillik özelliği göstermeyen çözücüler içerisinde hızla tepkimeye girerler ve dihalojenleri oluştururlar. Bromun katılması daha kolay takip edilebilmektedir. Çünkü kırmızı-kahve rengi olan Brom çözeltisinin rengi ortadan kalkar. Bu yöntem özellikle çift bağların varlığını kanıtlamada kullanılır. Burada Alken doymamış bir molekül olduğu için bromla tepkimeye girerken, Alkanlar ise ortamda radikal bir çözelti olmadığı sürece tepkime vermez. Genel itibarıyla bu tepkimeler ya oda sıcaklığında ya da soğuk bir ortamda inerten Halojen çözeltilerin (CCl) varlığında uygulanır. Aşağıdaki tabelada Bromun cis- ve trans- Alkene katılmasını görecez. Burada ürünlerin oluşmasındaki sebepler diğer Halojenler içinde kullanılabilir. Burada Bromun steriyo kimyasına bakacaz. Acaba burada alkenin yapısına katılan her iki Brom atomu alkenin aynı tarafına mı ekleniyor (Hidrojenlerin heterojen katalizörlü katılmasındaki gibi) ya da farklı taraflarına mı bağlanıyor. Yapılan araştırmaların sonucunda Bromun alkenler katılmasında her iki Brom atomunun alkenin farklı taraflarına bağlandığını ortaya koymuştur. Burada Halojenlerin katılmasını açıklamak için bir İyonik mekanizma önerilmiştir. Burada ilk basamakta Brom molekülüne alkenin π elektronlarının yaklaşması sonucunda brom-brom bağının da bulunan elektronlar alkenden uzakta bulunan diğer brom atomuna doğru iteklenir ve bunun sonucunda brom molekülünde kutuplaşma (polarlaşma) meydana gelir. Polarlaşmanın anlamı alkene yakın bulunan bromun kısmı pozitif yükle yüklenirken alkenden uzaktaki bromsa kısmı bir negatif yükle yüklenmiş olur. Bu kutuplaşma sonucunda brom –brom bağı zayıflar ve sonuçta iki brom iyonu oluşmuş olur. Pozitif brom iyonu alkenle iki elektron çiftiyle bağ oluşturur. Burada kullanılan elektron çiftlerinden ilk çifti alkenin π bağından gelşrken diğer çiftse brom atomunun ortaklaşmamış elektronlarından bir tanesinden gelmektedir. İkinci basamakta ise geride kalan brom iyonu bu halkalı yapı gösteren alkana katılır. Burada katılma ya sağdaki ya da soldaki karbon atomunda gerçekleşir. Negatif yükle yüklü bromun katıldığı karbona bağlı olarak pozitif yükle yüklü brom-karbon bağlarından biri kırılarak halkalı yapı bozulur ve sonuçta trans-alkan