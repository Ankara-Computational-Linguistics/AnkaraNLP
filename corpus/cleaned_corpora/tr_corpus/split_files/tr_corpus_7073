artık emekli olmuşlar ve aynı evi paylaşmaktadırlar. Blanche 27 yıl önce geçirdiği otomobil kazası sonucunda sakat kalmış ve tekerlekli sandalyeye mahkûm olmuştur. Etraftaki söylentiler bu kazaya Jane'in sebep olduğu şeklindedir. Blanche odasına kapanıp televizyonda eski filmlerini seyretmekten hoşlanmaktadır. Jane ise alkol almayı sürdürerek, eski şaşaalı günlerinin özlemiyle ağır makyajlar yapmakta ve kendisine bağımlı olan kız kardeşine hor davranmaktadır. Eskimeye yüz tutmuş bu demode Hollywood mâlikânesinde siyahi temizlikçi kadın Elvira (Maidie Norman) ve meraklı komşu Bayan Bates (Anna Lee) dışında pek ziyaretçileri yoktur. Jane'in tuhaf davranışlarından ilk kuşku duyan da Elvira olur ve Blanche'ı uyarmaya çalışır. Blanche'ın evi satıp kendisini de bir sanatoryuma yatıracağını öğrenen Jane, tacizlerinin dozunu arttırır. Kız kardeşinin imzasını taklit ederek onun adına çekler yazan Jane kardeşine hayranlarından gelen mektupları da yok etmektedir. Nihayet bir gün Blanche'ın çok sevdiği muhabbet kuşu birden ortadan kaybolur. Gittikçe daha fazla çılgınlaşan Jane bir süre sonra kuşun ölüsünü sofrada Blanche'a bir tabak içinde sunacaktır. Kız kardeşini adeta eve hapseden Jane onun başkalarıyla görüşmesine de engel olur. Çaresizce penceresinden aşağıya yardım isteyen notlar atan Blanche sesini komşulara duyurmayı başaramaz. Bu notlardan birini yakalayan Jane daha da zıvanadan çıkarak Blanche'tan bunun acısını çıkarmaya yemin eder ve akabinde sofrada kız kardeşine bu kez tabak içinde bir fare ölüsü sunar. Bu son hamle ile artık Blanche'ın sinirleri boşalır. Sahnelere dönüş yapmayı düşleyen Jane evde şarkı çalışmaları yapmaya başlar ama çok başarısızdır. Gazeteye verdiği ilân için özgüven sorunları olan, yetenekleri sınırlı ve işsiz bir piyanist, Edwin Flagg (Victor Buono) başvurur. Jane'in çocukluğunda sahnelerde seslendirdiği çok sevilen ünlü şarkısı ""I've Written A Letter To Daddy""yi ("Tr:Babacığıma bir mektup yazdım") birlikte prova etmeye başlarlar. Ancak sesi ve yorumu da en az Jane'in kendi görüntüsü kadar tuhaf ve gülünçtür. Dehşet içinde kalan piyanist buna rağmen pek renk vermez, zira kurnaz bir fırsatçı olan adam bu durumdan yararlanmayı plânlamaktadır. Jane piyanisti arabasıyla evine bırakmak üzere çıkar çıkmaz Blanche güçlükle merdivenlerden inerek telefonla Jane'in doktorunu arar ve kardeşinin yardıma ihtiyacı olduğunu söyler. Bu sırada eve dönen Jane, Blanche'ı telefonda konuşurken yakalar ve onu acımasızca döver. Sonra da Blanche'ın sesini taklit ederek doktora telefon eder ve artık ona ihtiyaçları kalmadığını bildirir. Kardeşi Blanche'ı odasında götürüp sıkıca bağlar, ertesi gün de işe gelen hizmetçiye yol verir. Şüphelenen hizmetçi uzaklaşır gibi yapar, sonra da geri dönüp gizlice evi araştırır ve Blanche'ı odasında perişan bir durumda bulur. Ancak bu onun hayatına mâl olacaktır. Arkasından sessizce yaklaşan Jane, Elvira'nın kafasına çekiçle vurarak onu öldürür ve cesedini ortadan kaldırır. Polisler ortadan kaybolan hizmetçi için eve gelirler ama Jane onu bir haftadır görmediğini söyler. Polisten korkan Jane tam kardeşini de yanına alarak evden kaçmayı düşünürken, parasını almak üzere eve Edwin gelir. Blanche'ın çıkardığı gürültü üzerine kuşkulanıp yukarı kata çıkan Edwin onu perişan halde görünce polise koşar. Panik içindeki Jane kardeşini de yanına alarak deniz kıyısına gider. Alarma geçen polis her yerde kız kardeşleri aramaktadır. Ertesi gün Elvira'nın cesedine ulaşırlar. Bu sırada plajda neredeyse ölmek üzere olan Blanche kumların üzerinde uzanmışken Jane onun yanında oturmaktadır. Son anlarını yaşadığını düşünen Blanche, yıllar önce yaşananlarla ilgili olarak Jane'e bir itirafta bulunur. 1935 yılında partide sarhoş olan kız kardeşi Jane'i, aslında Blanche üzerine otomobili sürerek öldürmek istemiştir. Ancak Jane son anda kenara çekilince, demir kapıya hızla çarpan arabada kendi omurgasını inciten Blanche felç olmuş ve sakat kalmıştır. Sürünerek arabadan çıkan Blanche alkollü kız kardeşinin kazaya kendisinin neden olduğuna inanmasını sağlamıştır. Bu itirafı dinleyen Jane acı bir ses tonuyla, "Desene, bunca zamandır çok iyi dost olabilirdik" diye serzenişte bulunur. Aklını daha da yitirmiş bir halde ikisi için de dondurma almaya koşar. Polis geldiğinde Jane bir enkaz haline gelmiş görüntüsüyle plajda kendi başına dans ederken etrafına toplanan kalabalık onu hayretle seyretmektedir. Sonunda yıllardır hasret kaldığı ilgiye bir şekilde kavuşmuş olur. Polis hareketsiz duran Blanche'ın yanına koşar ve film biter. Blanche'ın hayatta kalmayı başarıp başarmadığını öğrenemeyiz. "What Ever Happened to Baby Jane?" Amerikalı romancı ve senarist Henry Farrell'ın 1960 tarihli aynı adlı gotik korku romanından uyarlanmıştı. Uyarlandığı romanın kült mertebesine ulaşması gibi, film de kısa sürede belli bir hayran kitlesi toplayarak bir "kült film" haline gelmişti. "Küçük Bebeğe Ne Oldu?"nun bir başka özelliği de "psikolojik gerilim" türünün bir alt türünü oluşturan, "tehlike altındaki yaşlı kadın" veya "ruh hastası yaşlı kadın" temalarını işleyen filmlerin ilk örneği olmasıdır. 1960'lı ve 1970'li yıllarda çok rağbet gören ve ""Grande Dame Guignol"" (Fransız korku ve dehşet tiyatrosu "Grand Guignol" 'den türetilmiş) veya "psycho-biddy" ("Tr: Çenesi düşük psikopat kadın") olarak anılan bu alt türe verilen adlardan biri de ""hagsploitation""'dır (İngilizce: Hag:Cadaloz, exploitation:İstismar sözcüklerinden türetilmiş ve "İstismar Sineması"nın bir alt türü olarak değerlendirilmiştir). 980 bin dolar gibi düşük sayılabilecek bir bütçeyle tamamlanan film, harcanandan on katı fazla bir hasılat getirmişti. Filmin kazandığı bu başarı üzerine Aldrich ertesi yıl aynı oyuncular ve aynı teknik kadroyla benzer bir film yapmak istemiş, Joan Crawford hastalanınca onun yerini bu kez Olivia de Havilland almıştı. Yine Henry Farrell'ın başka bir romanından uyarlanan bu film "Sus Sevgilim" (Hush… Hush, Sweet Charlotte) 1964'te gösterime girmişti ve "Küçük Bebeğe Ne Oldu?"nun gerçek bir devamı olmasa da yukarıdaki nedenlerden dolayı bir devam filmi gibi değerlendirilebilir. Zaten "Küçük Bebeğe Ne Oldu?"nun açtığı yoldan giden yapımcılar filmin birçok benzerini ürettiler. "What Ever Happened to Baby Jane?", 1991 yılında yine ABD'de bir televizyon filmi olarak yeniden çekildi. David Greene'in yönettiği bu yeniden yapımın başrollerinde Vanessa Redgrave ("Blanche") ve Lynn Redgrave ("Jane") oynuyordu. Son zamanlarda Amerikalı yapımcı/yönetmen Walter Hill'in 2012 yılında filmin yeni bir çevrimini yapacağı ve "Jane" rolünde Glenn Close'u, "Blanche" rolünde de Meryl Streep'i oynatacağı söylenmekteydi ancak kesinleşmedi. Filmin özgün müziğini Amerikalı besteci Frank DeVol bestelemiştir. Filmde Bette Davis'in Debbie Burton'la birlikte seslendirdikleri tema şarkısı filmle aynı yıl "MGM Records" tarafından 45'lik vinil plak olarak da basılmıştı (K13107). Ön yüzünde filmle aynı adı taşıyan şarkı "What Ever Happened To Baby Jane?", arka yüzünde ise "I've Written A Letter To Daddy" adlı şarkının yer aldığı plâkta onlara "Bobby Helfer ve Orkestrası" eşlik ediyordu. Koruma zarfında filmin tanıtım broşüründen alınmış bir fotoğrafın yer aldığı 45'lik plâğın üzerinde satılmak için değil sadece disk jokeylerin kullanımı için üretildiği ibaresi yer almaktadır. "Whatever Happened To Baby Jane" şarkısını Amerikalı rock and roll grubu Johnny And The Hurricanes de Belçika'da 45'lik yapmışlardı. Kazandıkları Adaylıkları Robert Aldrich'in yönettiği 1962 tarihli "Küçük Bebeğe Ne Oldu?" adlı film ilk kez 1983 yılında analog formatlardan olan VHS formatında videoya aktarıldı. 2000 yılında yeni bir VHS sürümü yayımlandı. Bu ikinci VHS versiyonunda diğerinden farklı olarak daha yüksek tanımlı (HiFi) ses kuşağı mevcuttu. Film ayrıca, şu anda artık üretilmeyen formatlardan Laserdisc olarak da üretilmişti. 1991 tarihli albüm 2 laserdisc içeriyordu, birinci diskin hem ön hem de arka yüzünde kayıt varken ikinci diskin sadece ön yüzünde kayıt mevcuttu (LBX/+CAV). Görüntü yine analog ve "Letterbox" formatındayken ses formatı dijitaldi. Daha güncel olan digital video formatlarına gelince, 1980 yılından başlayarak 11 video sürümü piyasaya verilmiştir. Bunların tamamına yakını DVD formatındayken, film nihayet 9 Ekim 2012 tarihinde Blu-ray formatında da basılmıştır. Bu videoların tamamı Warner şirketi tarafından üretilmiştir (Warner Home Video). Ocak 1980 tarihini taşıyan ilk DVD sürüm sadece İngilizce ve Fransızca alt yazıları olan, sıradan bir video aktarımıydı. 1997 yılındaki aktarımda Dolby Digital 5 kanallı ses kuşağı vardı ve 1.85:1 geniş ekran, Pan&Scan gibi özelliklerin yanı sıra İspanyolca dublaj ve altyazı seçenekleri eklenmişti. 2006'daki versiyon bu kez 2 DVD diski içeriyordu. İlâve diskte filmle ilgili yorumlar, belgeseller gibi ekstralar vardı. Aradaki sürümlerde farklı dil ve bölge seçenekleri sunuluyordu. Filmin çevrilişinin 50. yıldönümü için çıkartılan 2012 tarihli Blu-ray diskte haliyle görüntü kalitesi iyileştirilmiş, ekstralar arttırılmıştı. 50. yıl için ayrıca 2 disklik bir DVD seti de piyasaya verilmiştir. Aşağıdaki kareler filmin tanıtım fragmanından alınmıştır: Michael Fincke Edward Michael "Mike" Fincke (14 Mart 1967, Pittsburgh, Pensilvanya) en çok süre ile uzayda kalan Amerikalı astronot (381.6 gün). Bir NASA astronotu ve Birleşik Devletler hava kuvvetleri mensubudur. Bir uzay mekiği görevinde uçmuş ve Uçuş mühendisi ve komutan STS 134'te uzman bir görevli olarak ISS ile iki tur yapmıştır. Fincke, Rusça ve Japonca da bilmektedir. Renita Seikia ile evli olup, 3 çocuğu oğlu Shandra, kızları Tarali ve Surya vardır. Fincke, uzayda 382 gün kaldı. Uzayda en fazla kalan Amerikalı astronotlar arasında yer aldı. 19. Rus Orlan uzay giysisi ve Amerikan EMU su ile o 9 uzay yürüyüşü gerçekleştirdi. Uzay yürüyüşleri listesinde 6. sıraya yerleşerek 48 saat ve 37 dakikalık EVA süresini tamamladı. Call Me Maybe Call Me Maybe, Kanadalı şarkıcı Carly Rae Jepsen'in "Curiosity" adlı EP'sinde yer alan bir teklidir. 14 Şubat 2012'de radyolarda çıkmaya başlamıştır. Billboard Hot 100 ve Canadian Hot 100 listelerinde 1 numaraya yükselmiştir. Bristol Limanı Bristol Limanı İngiltere'nin Bristol Şehrinde bulunan bir limandır. Liman 70 acre (28,3 ha) alanı kaplar. Bu liman 13. yüzyıldan beridir var olmasına rağmen şimdiki hâline 19. yüzyıl başlarında, Avon Nehrinin şehir merkezinde yarattığı gelgitlere karşı kanal girişi eklenmesi ve nehir için gelgit geçişi sağlanması ile gelmiştir. Su seviyesinin sabit kalmasıyla ve nehrin üzerindeki gelgit tarafından etkilenmemesiyle birlikte liman "yüzülebilen liman" olarak anılmaya başlanmıştır. Neşvetü'l Müdam Neşvetü'l Müdam, Iraklı din alimi Alusi'nin bir kitabıdır. Tam adı, 'Neşvetül Müdam fil Avd ila Medinetis Selam' olan kitap, yazarın 1850 yılında yaptığı İstanbul seyahati sonrasında Bağdad'a dönüş yolunda gördüğü yerleri, görüştüğü alim ve edebiyatçıları ve çeşitli gözlemlerini yazdığı seyahatname türünde bir eserdir. Kitabın bir nüshası Ali Emiri Kütüphanesi'nde bulunmaktadır. Jane Marken Jane Marken (doğum adı : Jeanne Berthe Adolphine Crabbe, bilinen adı : Jeanne Marken d. 13 Ocak 1895, Paris – ö. 1 Aralık 1976, Paris), Fransız oyuncu. oyuncu Jules Berry'nin karısıdır. Marken film kariyerine 1915'te Abel Gance'ın kanatları altında başladı. Marcel Carné ile birlikte ""Hotel du Nord"" 'un (1938) ve ""Les Enfants du Paradis"" 'in (1945) da dahil olduğu birçok film yaptı. Ayrıca Julien Duvivier, Jacques Becker, Sacha Guitry gibi yönetmenlerle çalıştı ve Jean Renoir'ın ""Partie de campagne"" 'nında (1936), Yves Allégret'ın ""Une si jolie petite plage"" (1949), ""Manèges"" (1950), Dr. ""Knock"" (1951), ""Le Dindon"" (1951) filmlerinde ve Roger Vadim'in ""Et Dieu… créa la femme"" filminde oynamıştır. Çevrepınar Alli Simpson Alli Michelle Simpson (d. 24 Nisan 1998, Queensland), Avustralyalı manken, şarkıcı ve oyuncu. Annesinin adı Angie, babasının adı ise Brad'dir. Büyük kardeşi Cody şarkıcılık yapmaktadır. Tommy adında bir küçük kardeşi vardır. Ailecek Los Angeles'ta yaşamaktadırlar. Love Pastry'de ve birçok ünlünün kullandığı Chanel markasında mankenlik yapmaktadır. Ayrıca imPRESS Manicure adlı bir takma tırnak firmasında el mankenliği yapmaktadır. En yakın arkadaşları Maddison Pettis, Jasmine Penwarn, Sophie Harrison ve Ruby Green'dir. Temel Ä°ngilizce Temel İngilizce ("Basic English"), dilbilimci Charles Kay Ogden tarafından geliştirilen, İngilizcenin uluslararası alanda öğrenilebilirliğini kolaylaştırmak için geliştirilen "850 temel İngilizce kelimeleri"dir. Temel İngilizcede kelime kullanımı, tam kelime içeriğine sahip İngilizceye göre daha basit ve sıradandır. Ogden'in geliştirdiği kurallar arasında kelimelerin çekiminde kullanılan ekleri kapsamaktadır. Ogden, C. K. (1940). "General Basic English Dictionary". London: Evans Brothers Limited. ISBN 0874713625. Rivayet tefsiri Rivayet tefsiri, İslam dinine ait bir terim olup, Kur'an'ı yine Kur'an ayetleri ve peygamber ile sahabilerden gelen rivayetlerle yorumlama şeklinde yapılan tefsir türüdür. Bazı kaynaklar, bu rivayetler içine tabiin rivayetlerini katsa da bazıları bunu kabul etmez. Tefsir biliminde 'en güvenilir' olarak kabul edilen bu tefsir türüne, 'Mes'ur tefsir' ve 'nakli tefsir' de denilmektedir. Tefsir biliminde, Kur'an ayetlerini ilk açıklayanların bizzat peygamber ve sahabeler olduğu kabul edilmektedir. Bu yorumlar devirler içinde anlatılarak veya yazılarak bir sonraki nesle aktarılmış, rivayet tefsirleri de buna dayanan rivayetlere göre yazılmıştır. Fakat bu nakil işi her zaman istenilen şekilde olmamış, uydurma hadisler, İsrailliyat karışmış anlatılar ve nakleden kişinin unutması gibi açılardan güvenirliğini kaybetmiştir. Bunun için pek çok alim riveyet tefsirleri yazılırken çok titiz bir hadis elemesi yapılmasını belirtmişlerdir ki bu tefsir türünü de tamamen hadis bilimine muhtaç kılmaktadır. Bunun içinde ilk devir rivayet tefsircileri de genellikle muhaddislerden çıkmıştır. Roger Pierre Roger Pierre (30 Ağustos 1923; Paris, Fransa – 23 Ocak 2010) Fransız komedi oyuncusu. Pierre komedilerde sıklıkla Jean-Marc Thibault ile beraber görülür. Pierre doğduğu şehir Paris'te, 86 yaşında, kanserden vefat etmiştir. Roger Pierre ve Jean-Marc Thibault Fransa'nın gelmiş geçmiş en popüler komedi oyuncularındandır. 1950'ler, 1960'lar ve 1970'lerde düzenli olarak birçok çalışmada bulunmuşlardır. Pierre sinema sektörüne girmeden önce Radio-Luxembourg'da reklam konuşmacısı olarak çalışmıştır. Ayrıca Pierre uzun bir süre Paris kabarelerinde yazar olarak çalışmış ve 3000'den fazla skeç, şarkı, senaryo ve mim yazmıştır. Pierre "Mary Mary", "Who Is This Woman?", "The Legatee", "The Night of Barbizon" ve "Fire's Mother Madam" gibi birçok komedide rol almıştır. Ayrıca bir televizyon programı olan "Incredible But True" 'da da görev almıştır. Rede Globo Rede Globo, şu anda "Organizações Globo" grubuna ait olan Brezilya'nın ve Latin Amerika'nın en büyük televizyon ağıdır. Her gün 80 milyon seyirciye hitap eden kanal bu alanda dünya genelinde üçüncü sıradadır. Rede Globo, Organizações Globo holdinginin bir parçası olup, kökü 1911 yılında Irineu Marinho tarafından Rio de Janeiro'da kurulan gazete "A Noite"'ye dayanır. Kanal ismini 1925 yılında Marinho tarafından oluşturulan gazete O Globo'dan almıştır. Rede Globo, 1957 yılında firma sahibinin oğlu Roberto Marinho öncülüğünde yayın hayatına başlamıştır. Roberto Marinho'nun ölümünden sonra oğulları Roberto Irineu Marinho ve João Roberto Marinho grubu devraldı. Yayın hayatına 30 Aralık 1957'te Rio de Janeiro'da başlayan kanalın birçok programı bugün halen Central Globo de Produção'da üretilmektedir. TV Globo haber alanında öncü kuruluşlardandır ve Telenovela programı ve spor yayınları ile ün yapmış durumdadır. 1991 yılında TV Globo tarafından kablo tv hizmeti Net Serviços de Comunicação kuruldu. 2005'in Mart ayında firma Embratel'i satın aldı ve böylece Net Serviços de Comunicação'nun denetleme hakkını elde etti. Hanlar (Alaska) Hanlar, Han Atabaskları, Han Kızılderilileri ya da Hankuçinler (Hanca "Hwëch’in" «ahali, mahâl sakinleri, meskûn olanlar» ; ), Kanada'nın Yukon bölgesiyle Amerika Birleşik Devletlerine bağlı Alaska eyaletinin doğusunda İç Alaska coğrafi bölgesindeki Yukon Nehrinin Kanada ve Alaska'daki en üst kısmı civarında, Kanada'da Dawson City ile Alaska'da Southeast Fairbanks Census Area ilçesinin Eagle şehirlerinde yaşayan, daha çok balık avlayan avcı ve toplayıcı, yerleşik ağırlıklı yarı göçebe, anasoylu, önceleri animist ya da şamanist, şimdi ise Hristiyan olan Alaska Atabasklarından Kızılderili halkı. "Alaska Hanları" (Hän Hwëch’in) ile "Kanada Hanları" (Tr’ondëk Hwëch’in) olmak üzere iki ana gruba ayrılırlar. En yakın akrabaları dilce birlikte grup oluşturan Alaska ve Kanada Guçinleridir. Alaska'da nüfusça en az olan Atabask halkıdır. Avrupalılarla en son karşılaşan Kuzey Atabask halkıdır. İlk kez 1851 yılındaki kısa karşılaşmadan sonra esas yoğun karşılaşma 1873 ve 1874 yıllarında topraklarında iki ticaret karakolu kurulmasıyla olmuştur. Alaska Yerli Dil Merkezine göre toplam sayıları 310 kişidir ve Alaska'daki 60 kişilik nüfustan 12 kadarı, Kanada'daki 250 kişilik nüfustan ise 7 tanesi anadillerini konuşabiliyor. İngilizcede daha önceleri Alaska Hanları (Hän Hwëch’in) esas alınıp Hankutchin ("Han-Kootchin, Hun-koo-chin, Hong-Kutchin, An Kutchin, Han Kutchin, Han-Kutchín, Hăn-Kŭtchin´, Hungwitchin, Han Gwich’in") olarak kullanılan isim 1970 sonrasında Han diline uygun biçimde Hän ("Han, Han Indians") imlâsıyla yaygınlaşmıştır. Günümüzde Kanada'daki "Tr’ondëk Hwëch’in" kabile hükûmeti idari ve siyasi kaygılarla resmi olarak Hän linguistic group ("Han linguistic grouping" ) adlandırmasını tercih etmektedir. Fransızca konuşan kürk tüccarları tarafından Gens de Bois ("Gens des Bois") olarak ya da Kuzey Tuçonlarını da kapsayacak biçimde Gens du Fou ("Gens de Fou, Gens de Foux, Gens des Foux, Gens-de-fine") biçiminde anılmışlardır. Na-Dene dillerini konuşan diğer halklar gibi Atabaskların da Asya'dan Amerika'ya Eskimo-Aleut halklarından önce göç ettikleri sanılıyor. Atabaskların ataları muhtemelen yaklaşık 12.000 yıl önce son buzul çağının sonunda Bering kara köprüsünü kullanarak Sibirya'dan göç etmişlerdir. İç Alaska'daki ("Interior Alaska") eski arkeolojik kalıntılar, Alaska Eskimo coğrafyasının sahillerinde olduğu gibi, yaklaşık 10.000 yıl öncesine tarihlenir ve bunlar Sibirya'dakilerle yakından ilgilidir. Nitekim Atabask dillerinin Sibirya'daki Ketçe başta olmak üzere Yenisey dilleri ile akraba olduğu 2008 yılında Edward Vajda başta olmak üzere uzman dilcilerce teyid edilmiştir. Avrupalılarla en son karşılaşan Kuzey Atabask halkı Hanlardır. Kanada'da Kuzey Tuçonlarının toprağındaki Fort Selkirk'ten Alaska'da Guçinlerin toprağındaki Fort Yukon'a seyahat eden Hudson's Bay Company şirketinden Robert Campbell 1851 (5-10 Haziran) yılında Hanlarla karşılaşan ilk Avrupalıdır. Bununla birlikte, ABD'nin 1867'de Ruslardan Alaska'nın satın alımından sonra 1873 ve 1874 yıllarında iki ticaret karakolu ("trading post") kurulunca esas yoğun karşılaşma yaşanmıştır. Bu ticaret karakollarından ilki Alaska'da Eagle Nehri üzerinde Moses Mercier adlı Hudson's Bay Company şirketinin eski bir çalışanı tarafından 1873-4 yılında "Belle Isle" adı altında kurulmuş ve Belle Isle gelişerek bugünkü Eagle şehrini oluşturmuştur. Diğer karakol ise Kanada'da Yukon Nehri üzerinde Dawson City'ye yakın Klondike Nehri (Tr’ondëk) ağzının altı mil aşağısında Alaska Commercial Company şirketinin Leroy N. McQuesten ile Frank Bonifield adlı iki çalışanı tarafından 1874 yılında Fort Reliance adı altında kurulmuştur . Klondike Altına Hücumu: 1896 yılında binlerce (sonra 100.000 kişiye ulaşmıştır) altın arayıcısı fırsatçının istilasına uğrayan Klondike yöresindeki Tr’ondëk Hwëch’in Hanlarının reisi Chief Isaac özellikle rengeyiği sürüleri ile ormanların tahrip edilmesine karşı direnç göstermiştir. 1897 sonrası Chief Isaac Kanada hükümeti ve kilise yetkilileriyle anlaşarak Klondike Nehrinin aşağısındaki ağzından (Tr'ochëk) Mooseheide bölgesine taşınmaya razı olmuş, kendileri ve misyonerler için "cabin" adı verilen kütük kulübeler yaptırmıştır. 19. yüzyılda Yukon Nehri ("Tth’echù’" ya da "Chu kòn") kıyılarında geleneksel 4 ( ya da 3) Han yerleşimi kaydedilmiştir: Kanada'da geleneksel Han yerleşimleri 3 bölgededir: Black City, Forty Mile ve Tr’ochëk. Alaska Yerli Dil Merkezine göre toplam sayıları 310 kişidir ve Alaska'daki 60 kişilik nüfustan 12 kadarı, Kanada'daki 250 kişilik nüfustan ise 7 tanesi anadillerini konuşabiliyor Kanada Hanlarının (Tr’ondëk Hwëch’in First Nation) Nisan 1999'da yapılan ilk nüfus kaydına göre nüfusları 614 kişi idi. Alaska Hancası ile Kanada Hancası olmak üzere iki ana lehçesi vardır. Guçince ile Yukarı Tananacaya benzer. Yazı sistemi 1970 lerde oluşturulmuştur. Han alfabesi (ton işaretleri dahil): a ą à ą̀ â ą̂ ǎ ą̌ ä ą̈ ä̀ ą̈̀ ä̂ ą̈̂ ä̌ ą̈̌ b ch chʼ d ddh dh dl dr dz e ę è ę̀ ê ę̂ ě ę̌ ë ę̈ ë̀ ę̈̀ ë̂ ę̈̂ ë̌ ę̈̌ g gh h i į ì į̀ î į̂ ǐ į̌ j k kʼ kh l ł m mb n nd nh nj o ǫ ò ǫ̀ ô ǫ̂ ǒ ǫ̌ p r rh s sh sr t tʼ th tl tlʼ tr trʼ ts tsʼ tth tthʼ u ų ù ų̀ û ų̂ ǔ ų̌ w wh y yh z zh zr Alaska Yerli Dil Arşivindeki Han dil malzemeleri 1865 yılındaki eski keşif notlarından başlar ve daha sonra da Alaska Yerli Dil Merkezi ile Yukon Yerli Dil Merkezi tarafından büyük ölçüde katkı yapılır. Koleksiyonun çoğu 1970 lerin ortalarından sonlarına kadarki dönemde yoğun toplanan verilere dayanır. Koleksiyondaki esas malzemeler kelime listeleri, yer adları ile sözlükler dahil olmak üzere dil alanında araştırma ve el yazmalarıdır. Dini metinler ile geleneksel hikâyeler koleksiyonun daha küçük parçasıdır. Konferans notları bulunmamaktadır. Arazi notları özellikle 1960 lar ile 1970 lerden kalmadır. Oriinal metinlerin zarar görmemesi için fotokopi sistemiyle araştırmacıların hizmetine sunulmaktadır. Arşivde 1865 yılından 1998 yılına kadarki sürede toplanan 85 kadar malzeme bulunur. Bütün bu malzemenin dili ya Hanca ya da İngilizcedir.. Han edebiyatının ilk örnekleri sözlüdür. Yazılı edebiyatın ilk örnekleri ise Hristiyanlığı yaymak üzere misyonerlerin İncil ve dua çevirilerinden oluşmaktadır. Alaska Hanları 1 kabile hükûmeti olarak idari yapılanma gösterir ve kâr amacı gütmeyen Tanana Chiefs Conference adlı konsorsiyumda bir oy hakkı vardır: Kanada Hanları yasal olarak Kanada Yerlilerinin üç grubundan birini oluşturan ve resmi olarak "First Nations" («İlk Milletler») adıyla anılan Kanada Kızılderilileri içinde 1 kabile hükûmeti olarak idari yapılanma gösterir. Kanada'da, kuzey ve kuzeydoğuda Guçinlerle ("Teetł’it Gwich’in" ile "Van Tat Gwich’in" [Vuntut Gwitchin]), güney ve güneydoğuda Kuzey Tuçonlarıyla ("Nacho Nyak Dun"), çok az olarak güneybatıda Yukarı Tananalarla, Alaska'da, kuzey ve kuzeybatıda Guçinlerle, batıda Aşağı Tananalar, Tanakroslarla, güneyde Yukarı Tananalarla komşudurlar. Diğer Alaska Atabaskları gibi Hanlar da en üst düzeyde geçmişte 20 ilâ 50 çekirdek aileden oluşan ve "regional band" (ya da "dialekt grubu") olarak adlandırılan coğrafi ve sosyal gruplar hâlinde toplanmışlardı ve bu dialekt grupları hiçbir zaman daha büyük bir üst grupta idari (siyasi) olarak birleşmemiştir. Her "regional band" kendi içinde "local band" (ya da "task group") denen daha küçük gruplara ayrılır. İlkbahar sonu ile yaz başlarında çok iş gerektiren kısa süreli büyük avlar için "regional band" denilen en üst Atabask gruplaşmasında bütün grup üyeleriyle birlikte yapılırken, kışın birkaç (genelde iki) çekirdek aileden oluşan ve "local band" olarak adlandırılan küçük gruplara ayrılırlar. Her "local band"ın bağlı olduğu "regional band"ının bölgesinde kendilerine ait bir bölgesi olur ve burada küçük çapta avcılık ve tuzakçılık yapılır. Kışlık yiyecek stokları tükenirse aileler yiyecek bulmak için ayrılarak dağılırlar. Diğer Alaska Atabaskları gibi Hanlarda da anasoyluluk görülür ve çocuk, babasının klanına değil annesinin klanına ait olur. Bir kişi esas olarak annesinin klanına ("clan" ya da "sib") aittir ve o klandan kişilerle kesinlikle evlenemez, buna karşın babasının klanından üyelerle evlenebilir. Hanlarda Kurt Klanı ("Nätsąy" Wolf Clan) ile Karga Klanı (Crow Clan) olmak üzere iki klan yapılanması görülür. Evlilikler her zaman Kurt ile Karga Klanları arasında yapılır ve Kurt-Kurt ya da Karga-Karga gibi eş klan evliliği yasaktır Kışın direk çerçeveli (iskeletli) yosun kaplı evlerde ("zho") genelde iki aile birlikte kalırdı. Yazın daha çok çadır ("zhodhä̀") kullanılır. Klondike Altına Hücumunu yazı ve fotağraflarıyla ölümsüzleştiren Edwin Tappan Adney (1868 - 1950), Ocak 1898 ziyaretinde Klondike yöresindeki Tr’ondëk Hwëch’in Hanlarının taşınabilir deri barınaklarda ("portable skin dwelling") kaldıklarını yazar. Ladin ağacından bükülerek kurutulan 1 inç kalınlığında ve 10-12 fit uzunluğında 16-20 kadar ağaç direk halka şeklinde kardan temizlenen yere saplanarak kubbe biçimi verilir ve üstte tepede bir açıklık bırakılır. Bu çevre direkler altta iki adet kemerli çapraz direklerle desteklenir. Ucu sallanmaması için soyulup ateşte yumuşatılan söğüt ("kʼąyʼ") dallarıyla bağlanır. Evin hazır olan bu iskeleti üzerine kırk kadar rengeyiği derisinin tüyleri kazınmadan içe gelecek biçimde birbiri üzerine dikilerek kubbe biçimi verilmiş deri örtülür. Yurt çadırı biçiminde olan evin orta çatısı duman çıkması için açıktır ve kapıya bir battaniye ("ts'ät") parçası asılır. Açıkta ham deri ya da mokasen, tobagan gibi deriden yapılmış ürün bırakılmaz, evin yanlarında köpeklerin ulaşamayacağı yüksek sırıklar üzerindeki iskelede korunur. Davul ("dähkhäl") rengeyiği derisinden yapılır. "Ganhook" ya da "ganhoo" adı verilen dans sopasını lider dansçı diğer dansçıların hareketini kontrol edip yönlendirmek için kullanır. Bu sopalar ("dance stick") 6-7 fit uzunluğunda ve 5-6 inç genişliğinde olur. Sopanın tutamağında başparmağın geçeceği bir delik bulunur. Değişik renklerde boyanmış olan iplik, şerit ve boncuklarla süslüdür. 1917 yılında Yukarı Tananalardan "Tetlin Upper Tanana" regional band'ının reisi olan Chief David'in potlaç töreninde Chief Isaac "ganhook" hediye vermiştir. Keman müziği ("fiddle music") : Guçinlerde olduğu gibi Hanlarda da keman ("fiddle") gözde çalgılardandır. Han ("Hwëch’in") ve Guçin ("Gwich’in") kemancılığının başlangıcı Hudson's Bay Company şirketinin ticaret karakolunda çalışan kürk tüccarlarının 1847 yılında Fort Yukon'a keman getirmelerine dayanır. Kanada'dan gelen bu kürk tüccarları Fransız Kanadalıların ve İskoçların ezgilerini de getirmişlerdir. Geleneksel Atabask keman müziği Alaska'da iki coğrafi merkezde gelişim göstermiştir. Biri 160 yıl önce 1847'de Yukon Nehrinin yukarılarında Guçin ve Hanlar arasında gelişen "Upriver music", diğeri ondan yaklaşık 50 yıl sonra nehrin aşağılarında Koyukon, Aşağı Tanana ve Değinaklar arasında gelişen "Downriver music". Potlaç: Hanlardaki en önemli bayramdır. Yas için uygun bir zaman sonrası, ölen insanın zengin bir akrabası tarafından ölen kişinin onuruna verilen yas yemeği ve törenleridir. Potlaç bir (ya da iki) hafta sürer ve kurutulmuş balık, sığın eti ve çorbadan oluşan yemek verilirdi. Karga klanından biri ölürse Karga Klanı potlaç töreninde Kurt klanı üyelerine yemek ve hediye verir; aynı şekilde Kurt klanından bir ölürse Kurt klanı potlaçta Karga klanına yemek ve hediye verir. Kanada hükümeti 1884 yılında Indian Act yasasında yapılan bir değişiklikle potlaç düzenlenmesini ve o potlaca katılımı suç ("misdemeanor") saymıştır. Bir Karga klanından kadın doğum yaparken doğuma Kurt klanından kadınlar yardımcı olurlar ve bu yardım karşılığında Karga klanından olan anne «bebeğim sana bir hediye verir» diyerek sığın derisi veya kürk gibi ürünleri hediye eder. Hanlar anayanlı oldukları için, erkek çocuklar 12 yaşına gelince amcasıyla değil dayısı ile ava çıkarak avcılık becerilerini geliştirir. Animizm ve şamanizm diğer Alaska Atabaskları gibi Hanların da geleneksel inancını oluştururdu. Han inanç sisteminde reenkarnasyon vardır ve insanlar ile hayvanlar sonraki yaşamlarında birbirlerinin yerini alabilir. Tabular ("dä̀’òlè") animistik sakıntılardır. Genç bir erkek balık derisini (özellikle de "Oncorhynchus tshawytscha" türünden som balığının derisini) yemez, zira deri kaygandır ve rengeyiğini kovalarken kayma yapar. Aynı şekilde genç erkekler avladıkları sığın, rengeyiği ve Dall yaban koyununun karnındaki doğmamış yavruyu kendilerini ağırlaştıracağı için yemezler. Bacakları uzanık vaziyette uyunmaz, her zaman dizler bükük durumda uyunur. Chief Isaac'ın Bishop Bompas ve onun halefi Isaac O. Stringer ile özel bir ilişkisi vardı. Diğer Atabasklar gibi Hanlar da avcı ve toplayıcı halklardandır. Avcılık ("nä̀täzrè") ve balıkçılık esas geçim yollarıdır. Tarihi hesaplara göre Hanlar, sığın ve rengeyiği gibi büyük avlara değil daha çok balıklara ("łuk") bağımlı bir beslenme düzeni oluşturmuşlardır. Som balıklarının bol olması ve döneminde şaşmaz biçimde denizden tatlısulara gelmesi onu güvenilir kılmış ve göçebe komşularına kıyasla daha yerleşik düzen kurmuşlardır. Geçici balık kampları olarak değil kalıcı balık sitleri (ya da yarı-kalıcı balık kampları "semi-permanent fish camps") olarak yerleşmişlerdi. Burada Bering Denizinden gelip nehir yukarılarına yumurtlamak için giren Pasifik som balıklarını ("trʼojàʼ" ; "Oncorhynchus tshawytscha": "łuk cho"; "Oncorhynchus keta": "they") yazın tutar kışın kullanmak üzere kuruturlardı. Haziran sonu temmuz başında "Oncorhynchus tshawytscha", ağustostan eylül başına kadar da "Oncorhynchus keta" avı başlar. Alaska Department of Fish and Game verilerine göre 1999 yılında Eagle Village ile Eagle City yörelerinde 2.558 "Oncorhynchus tshawytscha", 251 yazlık "Oncorhynchus keta", 11.292 güzlük "Oncorhynchus keta" olmak üzere toplam 14.101 som balığı yakalanmıştır. Fırsattan istifade diğer tatlısu balıkları da yakalanır. "Prosopium cylindraceum" ile "Coregonus" gibi "whitefish" balıkları göllerde ve Yukon Nehrinde tutulur. "Stenodus leucichthys" ile "Thymallus arcticus" ("srejil") balıkları oltayla tutulurlar. "Lota lota" ("chehlùk") balığı ise "set lines" kullanılarak tutulur. Her ne kadar ana besinlerini ("shi") balık oluştursa da, alterantif besin ve giyim kuşam malzemesi için rengeyiği ("wëdzey"), sığın ("tsäts’ät") iile Dall yaban koyunu ("dëbe") avlanır. Diğer kürk hayvanları arasında, ayı ("shär"), kurt ("zhur"), tilki ("nägät"), vaşak ("nichuʼ"), Kutup porsuğu ("nä̀htrą̈̀"), gelincik ("nihbà"), sansar ("tsuk"), su samuru ("trą̈̀"), kunduz ("tsàʼ"), tavşan ("ga"), marmot ("shur"), misk sıçanı ("dzän") sayılabilir. Yaz ve sonbahar aylarında "Rubus spectabilis" ("nihbà’"), "Rubus strigosus" ("k’ä̀nch’ok"), "Vaccinium vitis-idaea" ("Ǹtl'ä̀t"), "Viburnum edule" ("jëjik jëk"), "Viburnum trilobum"? ("tràntthel") gibi böğürtlensi ya da üzümsü yabani meyveler ("jëk") ve "Rumex arcticus" ("tsʼeygų̀") gibi labada cinsinden sebzeler kadınlarca toplanır. İlkbahar ("sra näw") başlarında göl ve ırmaklarda "Thymallus arcticus" türü tatlısu balıkları ile ormanlarda küçük av hayvanları tuzak ("hèl") ile avlanır. Yaz ("shin") ayları som balıkların kısa sürede dürü hâlinde geldikleri için "regional band" olarak toplanılır ve ortak avlanılır. Sonbahar ("kheyts’ą̈̀’") mevsimi avcılık, kış için hazırlık ve araç gereç onarım aylarıdır. Hanlar bu aylarda havalar soğuyup av kıtlaştığı için "regional band" denen büyük aile birlikleri olarak değil "local band" denen küçük aile birlikleri olarak toplanırlar. Tr’ondëk Hwëch’in Hanları Yukon Nehrinin kolları boyunca yaylalarda rengeyiği, sığın ve Dall yaban koyunu avlarlar. Bu hayvanlar yalnızca yenmek için değil, giyim kuşam, araç gereç yapımında da malzeme olarak kullanılır. Kış ("khay") mevsiminde bazı aileler Yukon Nehri boyunca yarı-kalıcı balık kamplarına geri dönerler, bazıları ise ikişer ailelik gruplar hâlinde aynı barınakta kalır, kışın sonuna doğru yiyecek stoğu azalınca bu iki aile de ayrılırlar. Köpekler ("łąy") Alaska ve Kanada Atabaskları için at (łąycho «büyük köpek») gibi yardımcı olan hayvandır. Geleneksel Atabask yaşamında köpeklerin sığın ve rengeyiğini kovalayıp istenen yöne sürmek, kızak ve tobagan çekmek, et ve deri gibi yükleri taşımak gibi birçok yararı görülür. Rengeyiği derisinden yapılan ve köpeklerin sırtına bağlanıp yüklenen çantalara köpek çantası ("łąy ghèl") denir ve içine taze ya da kurutulmuş et konarak kamp ya da köye taşıtılır. Bu köpek çantalarına Alaska'da Guçin, Koyukon, Tanana ve Denağinalarda, Kanada'da ise Han, Tuçon ve diğer Batı Kanada Atabasklarında rastlanır. Köpek çantaları sert olduğu için daha çok rengeyiğinin bacak derisinden yapılır ve dış yüzeyine kürk geçirilerek dikilir. Biçimi köpeğin anatomisine uygun olarak uzun ovaldir. Çantanın bağlama kayışları sığın derisinden yapılır. En irileri 25-50 pound yük taşıyabilirler. Köpek kızakları esas olarak Eskimoların en eski ve yaygın ulaşım ve taşıma aracıdır. 19. yüzyılda İç Alaska'ya gelen Avrupalı kürk tüccarlarının gözlemlerine göre köpek kızağı yalnızca Eskimolara komşu olan Koyukon, Değinak ve Holikaçuk gibi Atabask halkları kullanıyordu. Bunlar köpek kızaklarını Yupik ve Eskimo komşularından öğrenmişlerdir. Zira Guçin, Tanana, Ahtna ve diğer Atabasklar köpek kızağını kullanmaz, kızak ve tobaganlarını kendi elleriyle çekerler, köpekleri daha çok sırtında yük taşıyacak hayvan olarak kullanırlardı. Mevsimine göre ulaşım araçları değişir. Kışın avlanırken ufak, seyahat ederken büyük kar ayakkabıları ("’a") kullanılır ve bunlar huş kabuğundan imal edilir. Kızaklar ("khäl") esas olarak elle çekilirken, köpek kızağı sonradan yerleşmiştir. Yazın ulaşım ise kayık ("trʼëhcho") ve sal ("khą̈̀") ile sağlanır. Kızılderililerle ticaret: Avrupalılarla ticaret: ABD'nin Alaska'yı Rus İmparatorluğundan 1867 yılında satın almasından sonra Amerikalı merkantilistler Han topraklarında kurulu birkaç ticaret karakolunda Hanlarla kürk ticaretine başlamış oldular. Han topraklarında ilk ticaret karakolu 1874 yılında Alaska Commercial Company şirketi tarafından Klondike Nehri ağzından altı mil uzaklıktaki Han köyü Nuklako'nun ("Jutl’à’ K’ät") tam karşısına kurulan Fort Reliance'dır . Fort Reliance ticaret karakolunun açılması Tr'ondek Hwech'in kabilesini şefi Catseah'ın ("Gäh St’ät") ısrarıyla olmuştur. Sixtymile ile Fortymile Nehirleri adlarını Fort Reliance'dan olan uzaklıklarına göre almışlardır. Rus Amerikası döneminde ABD'nin Ruslarla birlikte idare ettiği Alaska'yı 1867 yılında Rus İmparatorluğundan satın almasından bu yana 100 yıldır çözülemeyen yerlilerinin (Eskimo ve Kızılderililerin) toprak taleplerini çözmek üzere ABD Kongresinde 18 Aralık 1971 tarihinde başkan Richard Nixon tarafından imzalanarak yürülüğe giren ve ABD tarihinin en büyük toprak talebini karşılayan yasa olan Alaska Yerli Talepleri Çözümleme Yasası (ANCSA , "Alaska Native Claims Settlement Act") gereği kurulan Alaska Yerli Bölge Şirketlerinden "Doyon, Limited" (DOYON) yerli bölge şirketine bağlı 1 köy şirketi ("Hungwitchin Corporation") Hanlara aittir. Köy şirketleri topraklarının yüzey hakkına sahiptir, fakat bölge şirketleri hem köy şirketlerinin hakkına hem de toprakların yeraltı hakkına sahiptir. Yukon'daki Kanada Kızılderilileri ("First Nations") arazi taleplerini 1970 lerde dillendirmeye başlamış, 1991 yılında da Tr’ondëk Hwëch’in bireysel arazi talepleri için müzakere etmiştir. Anlaşma 16 Temmuz 1998 tarihinde imzalanıp 15 Eylül 1998 tarihinde de yürülüğe girmiştir. Bu anlaşmaya göre Hanlar 1.000 milkare geleneksel arazilerinin sahibi oldular Robert Campbell'in 5-10 Haziran 1851 tarihinde Han topraklarına yaptığı ziyarette Hanlar hakkında tuttuğu kayıtlarda en uzun yorum elbiseler üzerine olmuştur. Han elbiseleri tipik Atabask giyimini yansıtır. Üst giyim olarak uçları saçaklı ve renkli boncuklarla süslü, önden ve arkadan V biçiminde sivri kuyruklu gömlek ("dëk ek") kullanılır. Gömleğe bağlı bir kukuleta eşlik eder. Kürk parka ("dëzur ëk") olarak tavşan kürkünden ("gàh ek") ya da diğer kürk hayvanlarından yapılır. Alt giyimi olan pantolonlar ("ch'ähtlè"') kürkten ("dëzur thäl") de yapılır. Ayakkabı olarak mokasen ("këntrą̈") yaygın yaz giyimidir. Parmaksız eldivenler tüyü içeride olacak şekilde rengeyiğinden yapılır ve çok sıcak tutar. Kadınlar babiche ("tlʼël") ve tendon ("tthʼè") kullanarak ve dikiş ("ä'nëtlʼùʼ") uygulayarak rengeyiği derisinden giyecek ("ëchʼèlʼ") yaparlar.. "Hypoderma" ya da yakın cinslerden sinek larvalarının (nokra kurdu) rengeyiğinin sırtına henüz yerleşmediği sonbaharda toplanan deriler deliksiz olduğu için en iyi olanlarıdır. Rengeyiğinin derisi dört farklı şekilde kullanılabilir hâle getirilir: kıllarından temizlenip kurutulan (fakat tabaklanmayan) ham deri, kıllarıyla birlikte kurutulan deri, kıllarıyla birlikte tabaklanan deri, kılları temizlendikten sonra tabaklanan deri. Tabaklama işi kadınlar tarafından yapılır. Tabaklanacak deri yağ ve et parçalarından kazınarak temizlenir. Kazıma aletleri genelde rengeyiğinin kemik ve boynuzundan yapılır. Kazınan deri rengeyiğinin beyniyle karıştırılmış suda yumuşatılır ve sonra düz kuruması için yanlardan açılan deliklerle kasnak olarak kullanılacak bir yere bağlanarak gerilir. Sonra çürük odunlardan yakılacak ateş üzerinde tütsülenerek bronz ya da altın-kahverengi olması sağlanır. Tabaklanıp renklendirilen deriler daha sonra giysi yapılır ve bunlar kirpi işi ya da boncuk işiyle süslenir. Derinin büyük parça olarak kullanılmayan kısımlarından bağlama ip ve kayışı olarak kullanılmak üzere babiche yapılır. Hanların erkekleri de uzun saç bırakırdı. Alaska yerli sanatı içinde değerlendirilen Han sanatında taş, boynuz, kemik, deri ("ëdhä"), tahta, tendon ("tthʼè") ipi, oklu kirpi oku ("ch'o") gibi doğal malzemeler kullanılır. Avrupalıların gelmesiyle birlikte boncuk (ufakları "’'ul", irileri "nägąy") da kullanılmıştır. Temizlenmiş rengeyiği kemiklerinden deri kazıyacağı, bıçak (sapı ve kesecek kısmı), iğne, biz, olta iğnesi yapılır. Boynuzlarından kesici avcı bıçağı yapılır. Çekiçler bir sopaya yuvarlak taşı babiche ile tutturarak yapılır.. Balık ("łuk") ve et ("nëląy") ağırlıklı beslenirler. Kışın en yoğun tüketilen besin maddesi kurutulmuş balıktır ("łuk gąy"). Rengeyiği ("wëdzey") avlandıktan hemen sonra kadınlar taze eti haşlayarak ya da kavurarak pişirirler. Pişirmeden önce kafasını ("tthèʼ") ve boynuzlarını ateşte ütüzleyip kıl ve tüylerinden temizlerler. Dilini ya kafayla birlikte ya da ayrı olarak pişirirler. Etin çoğu şeritler halinde kesilerek daha sonra tüketilmek için kurutulur. Kurutlmuş et ya sıcak suyla ıslatılarak ya da rengeyiği yağıyla birlikte daha çok taşınırken ya da hareket halindeyken yenir.Kurutlmuş et ayrıca yağ ve üzümsü-böğürtlensi meyvelerle karıştırılıp dövülerek Kızılderili dondurması yapılır. Havalar soğuk olursa rengeyiği eti kurutulmaz ve dondurulur. Dondurulan rengeyiğinin yeterli miktarı tüketilmek için alındıktan sonra kalanı yırtıcı hayvanların çalmasını önlemek için kütük ve karla gizlenir. Kemik iliği ya çiğ olarak ya da pişirilerek yenir. Toynakları haşlanır ve oluşan jölemsi sıvı kurutularak daha sonra yemek için saklanır. Rengeyiğinin yenmeyen tek kısmı akciğeridir ve bunu köpek yemi olarak ya da tuzak yemi olarak kullanırlar. Kurallı cümle Kurallı cümle ya da düz cümle, herhangi bir dilde cümlenin öğelerinin o dilin dilbilgisindeki cümle kuruluşu kurallarına göre sıralandığı cümle türü. Türkçede kurallı cümlelerde yüklem sonda bulunur: Kurallı cümlede diğer öğeler vurgu sırasına göre dizilir. Genellikle en fazla vurgulanmak istenen öğe yükleme en yakın olan öğedir: Y端klemi sonda bulunmayan t端m c端mleler ise devrik c端mledir: Muhammed HÃ¼seyin Tebatebayi Muhammed Hüseyin Tebatebayi (Farsça: سید محمدحسین طباطبایی, d. 16 Mart 1903, Tebriz - ö. 15 Kasım 1981, Kum), İranlı Şii din alimi, müfessir, filozof ve islam ilahiyatçı. İslam dünyasında her zaman farklı bir bakış açısına sahip olmuş Şii mezhebinde önemli bir yeri olan alim, "El Mizan fi Tefsir'ul Kur'an" adlı 20 ciltlik bir Kur'an tefsiri yazmıştır. Tabatebayi, 1902 yılında bir Türk şehri olan Tebriz'de İranlı bir anne-babadan doğmuştur. Soyu peygambere dayandığı için 'seyyid' unvanına sahiptir. O, beş yaşında iken annesi ve dokuz yaşındayken babasını kaybetti. İlk eğitimini memleketinde tamamladıktan sonra Şiiler için önemli bir kültür merkezi sayılan Necef'e gitti. Orada zamanının pek çok ünlü hocasından ders aldı. 'Üstadım' dediği hocası ise Ali Kazî'dir. Sonrasında tekrar Tebriz'e dönse de ders vermek için Kum şehrine gitti. Burada özellikle İslam felsefesi üzerinde durdu. Henry Corbin ünlü Fransız oryantalist filozof İran’a geldi, Allame Tebatebayi ile buluştu ve Allame Tebatebayi'nin derslerinden faydalanmıştır. O, 79 yaşında dünyayı terk etti, Kum şehrinde defnedildi. TUSAŞ Motor Sanayii A.Ş. TUSAŞ Motor Sanayii A.Ş. (TEI), 1985 yılında TUSAŞ ve diğer ortakları tarafından F-16 uçaklarının F110-GE-100 motorlarının montajı ve bakımı amacıyla kurulmuştur. Türk ortakları TUSAŞ, TSKGV ve THK'dır. Diğer ortağı ise Amerikalı General Electric şirketidir. Uçak motorlarının üretim teknolojisinin transferi amacıyla TUSAŞ öncülüğünde kurulan TEI, Türkiye dışındaki ülkelerden gelen müşterilere de hizmet vermektedir. Kanat aynasÄ± Kanat aynası ya da ayna bazı kuş türlerinin kanat tüylerinde belirgin şekilde renkli lekelere verilen addır. Ördeklerde rastlanan ayna renklerine aşağıdaki örnekler verilebilir: Ördekler dışında Amazon papağanları da kırmızı ya da turuncu gözalıcı kanat aynalarına sahiptir. Bayağı kurbağa Bayağı kurbağa ("Rana temporaria"), Ranidae (Gerçek su kurbağaları) familyasına ait bir kurbağa türü. Kuzeyde İskandinavya'da Kuzey Kutup Dairesinin kuzeyinden, doğuda Urallara kadar, İber Yarımadasının tamamına yakını, İtalya'nın ve Balkanlar'ın güneyi hariç hemen hemen Avrupa kıtasının tamamında bulunur. Batıda ise İrlanda'ya kadar yayılmıştır. Erişkin bayağı kurbağaların boyu 6 ila 9 cm arasında değişir. Sırtları ve yanları değişik renklerde olabilmektedir: Zeytin yeşili, gri-kahverengi, kahverengi, zeytin yeşili-kahverengi, gri, sarımsı ve ten rengi gibi. Ancak bayağı kurbağaların çevrelerine uyum sağlayacak şekilde derilerinin rengi açıp koyultabildikleri bilinmektedir. Daha da sıradışı renklerde bayağı kurbağalar bilinmektedir, İskoçya'da hem siyah hem de kırmızı bireylere rastlanmıştır ve erkek bayağı kurbağaların üreme mevsiminde grimsi mavi renge dönüştükleri de bilinmektedir. Ayrıca sarı derili ve kırmızı gözlü albino bayağı kurbağalar da bulunmuştur. Ortalama ağırlıkları 22,7 gramdır ve dişiler erkeklerden biraz daha büyüktür. Mehmet Arif Atalay Mehmet Arif Atalay, (d. 1929, Besni, Adıyaman) - (ö. 16 Mayıs 2011, İstanbul), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Kızılay Derneği Başkanvekilliği ve Merkez Kurul Üyeliği, Türkiye Cumhuriyet Merkez Bankası Banka Meclisi Üyeliği, TBMM 1.(XII), 2.(XIII) ve XVII. Dönem Adıyaman Milletvekilliği yapmıştır. Evli ve beş Çocuk babasıdır. Osmanlı-İngiliz Savaşı Osmanlı - Büyük Britanya Savaşı, veya Osmanlı - İngiliz Savaşı, 1807 - 1809 yılları arasında gerçekleşmiş, Napolyon Savaşları'nın bir parçasıdır. Üçüncü Koalisyon sırasında Osmanlı Büyükelçisi olan Horace Sébastiani, Fransa Cumhuriyeti'nin Sırbistan'da çıkan isyanı bastırmaya yardım etmesi karşılığında, Osmanlı'nın boğazları Fransız gemilerin açarak, Rus İmparatorluğu'na savaş açmasını teklif etti. Bunun üzerine Osmanlılar Ruslara savaş ilan etti. Bunu duyan Büyük Britanya hükümeti, Osmanlılar'ın Horace Sébastiani'yi sınırdışı etmesi, Tuna Prensliği'ni Ruslara vermesi ve Fransızlara savaş ilan etmesi için ültimatom verdi. Osmanlılar ültimatoma kulak asmadı. Bunun üzerine Büyük Britanya, Osmanlılara savaş ilan etti. 1807 yılında Büyük Britanya, Çanakkale Operasyonu'na başladı. 19 Şubat 1807'de, Sör John Duckworth komutası altında Britanya Donanması, Çanakkale'yi ve Gelibolu'yu işgal etti. Bunu takiben Büyük Britanya, İstanbul'a ilerlemeye başladı. Marmara Denizi'nde Osmanlı Donanması'nı yendi. Donanma, İstanbul Boğazı'na varınca, buradaki sert savunmayla karşılaştı. Dolayısıyla, ağır kayıplar vererek geri çekildi. Operasyonun başarısızlığı nedeniyle, Büyük Britanya hükûmeti İskenderiye Operasyonu yapılmasına karar verdi. 16 Mart'ta, İskenderiye'ye çıkarma yapıldı. Ancak burada Kavalalı Mehmet Ali Paşa'nın güçlü savunması, Büyük Britanya'ya ağır kayıp verdirtti. Dolayısıyla, Büyük Britanya buradan da geri çekildi. Savaş sırasında, Osmanlılar Fransızlardan az miktarda yardım alabilmişti. O yüzden de, 1809 yılında Kale-i Sultaniye Antlaşması'yla savaşı sonlandırdı. Şükrü Yüzbaşıoğlu Şükrü Yüzbaşıoğlu (d. 1922, Afyonkarahisar - ö. 29 Kasım 1997), Türk siyasetçi. Ankara Üniversitesi Veteriner Fakültesi ve İstanbul Üniversitesi Diş Hekimliği Fakültesi mezunudur. İzmir Merkez Veterinerliği, Afyonkarahisar Merkez ve Belediye Veterinerlikleri, Sandıklı, Turhal, Karacabey Hükûmet Veterinerlikleri, İstanbul Üniversitesi Diş Tabipliği Okul Diş Doktorluğu, İstanbul Kadıköy Özel İdare Veterinerliği, Susurluk ve Turhal Şeker Fabrikaları Hastanesi Diş Doktorlukları, Tarım Bakanlığı Bakanlık Müşavirliği, Türkiye Yapak ve Tiftik AŞ Yönetim Kurulu Üyeliği, TBMM 1.(XII), 4.(XV) ve XVII. Dönem Afyonkarahisar Milletvekilliği ve TBMM Başkanlık Divanı İdare Amirliği yapmıştır. Evli ve üç çocuk babasıdır. NK Aluminij NK Aluminij , Slovenya'nın en üst düzey futbol ligi olan PrvaLiga'da yer alan bir futbol kulübü. Güncelleme: "6 Ağustos 2016" NK Celje NK Celje , Slovenya'nın en üst düzey futbol ligi olan PrvaLiga'da yer alan bir futbol kulübü. Güncelleme: "6 Ağustos 2016" Ahmet Kemal Aydar Ahmet Kemal Aydar, (d. 1924, Trabzon) - (ö. 25 Kasım 1985), Türk siyasetçi. Trabzon Lisesi mezunudur. Tasvir Gazetesi çalışanlığı, Vatan Gazetesi Muhabirliği, Yazarlığı ve Haberler Müdürlüğü, Cumhuriyet Gazetesi Ankara Temsilciliği, Basın Şeref Divanı Üyeliği, Anadolu Ajansı Yönetim Kurulu Üyeliği, Basın Şeref Kartı sahipliği, Yazarlık, Halkçı Parti Kurucu Üyeliği, TBMM XVII. Dönem Ankara Milletvekilliği yapmıştır. İstanbul Gazeteciler Cemiyeti ve Gazeteciler Sendikası Başarı Ödülleri sahibidir. Evlidir. Neriman Elgin Neriman Elgin, (d. 1921, Malatya) - (ö. 11 Mart 1994), Türk siyasetçi. İstanbul Erenköy Kız Lisesi mezunudur. Ankara Belediyesi Meclisi Başkanvekilliği, Halkçı Parti Kurucu Üyeliği, TBMM XVII. Dönem Ankara Milletvekilliği yapmıştır. Evli ve dört çocuk annesidir. Kocası İsmet Elgin (1904-1976), Yüksek Ziraat Mühendisi olup bağ-bahçe konusundaki ihtisasını 1931-34 yılları arasında Fransa’da yapmıştır. Işık, Okan, Oktay ve Osman adlarında dört çocuk sahibi olmuştur. Büyükelçi Gündoğdu Üstün'ün kayınvalidesidir. GÃ¼n Koper Gün Koper (d. 9 Temmuz 1986), Türk oyuncu. Gün Koper, sinema ve tiyatro oyuncusu Berrin Koper ile Mâcit Koper'in oğludur. Halil İbrahim Şahin Halil İbrahim Şahin, (d. 1937, İsabey, Çal, Denizli), Türk siyasetçi. Isparta Gönen İlköğretmen Okulu ve Ankara Üniversitesi Hukuk Fakültesi mezunudur. Çivril Bayat Köyü, Çubuk Abadan Köyü, Yenimahalle Susuz Köyü Öğretmenlikleri, Serbest Avukatlık, Türk Hava Kurumu, Kızılay ve Ziraat Odaları Yönetim Kurulu Üyelikleri, BİR-EMEK AŞ Yönetim Kurulu Üyeliği, TBMM XVII. Dönem Denizli Milletvekilliği yapmıştır. Evli ve dört çocuk babasıdır. Doğu Hindistan Şirketi (anlam ayrımı) Doğu Hindistan Şirketi, çeşitli Avrupalı devletin, Hindistan ile kurmuş olduğu ticaret yoludur. Yenikent, Karatay Yenikent Köyü , Karakaya Barajı'nın yapımı dolayısıyla Malatya'ya bağlı 11 köyden taşınarak Konya'nın Karatay ilçesine bağlı Obruk yaylası mevkiinde bugünkü bulundukları alana yerleştirilmiş, Malatya halkının yoğunluğunu teşkil ettiği bir köydür. Köy 1985-1986 yıllarında kurulmuş yaklaşık 20 yıllık bir geçmişe sahiptir. Yenikent Köyü'nün konumu: Kuzeyinde Altınekin ilçesi, güneydoğusunda Karapınar ilçesi, batısında Konya ve doğusunda Aksaray ili bulunmaktadır. Ayrıca ; yakın çevresinde irili ufaklı yaylalar ve ova köyleri bulunmaktadır. Konya ilinden köye ulaşmak için Karatay köy otogarından kalkan köy dolmuşuna binilmelidir. Köye Konya-Aksaray karayolunun 60.km'sinden sağa dönülüp yaklaşık 30 km daha yol alınarak varılabilir. Yenikent Köyü'nün nüfusu 2012 yılında yapılan nüfus sayımında 688 kişi olarak tespit edilmiştir. Bu toplam nüfusun ise 356'i erkek nüfus,332'i ise bayan nüfustur. Köydeki genç nüfus oranı yaşlı nüfus oranından fazladır. Köyde 142 hane mevcuttur. İklim ve bitki örtüsü ise; Köyde ve çevresinde karasal iklim görülmektedir. Yazları sıcak ve kurak, kışları soğuk ve kar yağışlıdır. Bitki örtüsü ise bozkırdır. Ovada ağaç ve yeşillik alan çok az olmasına köyün halkı bu konuda oldukça duyarlıdır. Köy halkı geldiği ilk günden bu yana ağaçlandırma konusuna oldukça önem vermiştir. Köy halkı yeşillik ve ağaca verdiği önem konusunda takdiri hak etmiştir. Köy ve çevresinin doğal güzellikleri; Köyün çevresinde irili ufaklı krater ve çöküntü gölleri mevcuttur.Köye en yakın göl,köyün 5 km doğusunda bulunur. Derinliğinin 30 m olduğu söylenmektedir. Göllerde irili ufaklı balıklar mevcuttur. Ayrıca göller değişik aylarda farklı kuş türlerine ve diğer hayvanlara ev sahipliği yapmaktadır. Köyün çevresinde bir diğer doğal güzellikte oluşan çöküntülerdir. Bunların derinliği 50 m, çapı 400–500 m' ye ulaşmaktadır. Göl ve çöküntülerin daha fazla tanıtılması ve turizme köyün tanıtımında büyük katkı sağlayacaktır. Köy ve çevresinde akarsu ve dere gibi su kaynakları mevcut değildir. Pelophylax kl. esculentus Pelophylax kl. esculentus, Ranidae (Gerçek su kurbağaları) familyasına ait bir kurbağa türü. Avrupa'da yaygın olarak bulunan bu tür özellikle Fransa'da kurbağa bacağı olarak besin maddesi olarak tüketilir. Dişileri 5 ila 9, erkekleri 6 ila 11 cm boyundadır. "Pelophylax" kl. "esculentus", "Pelophylax lessonae" ve ova kurbağasının kısır olmayan melezidir. Bu nedenle bilimsel adında "kl." ("klepton) kısaltması bulunur. Şükrü Ünlütürk Sedat Şükrü Ünlütürk (10 Ekim 1956, Eğirdir, Isparta), Türk iş adamı. Orta öğrenimini parasız yatılı olarak Buca Lisesi’nde tamamlayan Ünlütürk, 1976 yılında Orta Doğu Teknik Üniversitesi Maden Mühendisliği Bölümü’nü bitirmiştir. Sun Holding'in kurucu üyesi ve yönetim kurulu başkanı olan Şükrü Ünlütürk ayrıca 1995-1998 yılları arasında, "Ege İhracatçılar Birliği(EİB)" hazır giyim ve konfeksiyon ihracatçıları birliği yönetim kurulu başkanlığı ve Ege ihracatçılar birliği başkanlar kurulu başkanlığı görevlerini yürütmüştür. Kalder Kalite Derneği İzmir şubesi, ve Türkiye Tekstil Terbiye Sanayicileri Derneği yönetim kurulu üyelikleri bulunmaktadır. Ayrıca "Tekstil Araştırma ve Geliştirme Vakfının (TARGEV)" kurucu üyesidir. Evli olan Sedat Şükrü Ünlütürk, 2 çocuk babasıdır. Feridun Şakir Öğünç Feridun Şakir Öğünç (d. 1920, Ankara), (ö. 3 Aralık, 2002), Türk siyasetçi. Lise mezunudur. Deniz Yolları İşletmesi Gemi Katipliği, Denizci Gazetesi sahipliği ve Neşriyat Müdürlüğü, Türk Gemi Katipleri ve Yardımcıları Sendikası Kuruculuğu, Türk Deniz Ticareti Filosu Gemi Zabıtanı Sendikası, Türkiye Denizciler Sendikası, Ege Bölgesi Denizciler Sendikası, Türkiye Limanları Denizciler Sendikası, İzmir Tersane İşçileri Sendikası, Liman ve Gemi Kurtarma Şubeleri Kuruculukları, Türk Deniz Ulaş İş Federasyonu Genel Başkanlığı, Türkiye İşçi Sendikaları Konfederasyonu Yönetim Kurulu Üyeliği ve Genel Başkanlık Danışmanlığı, Türk Gemi-İş Başkanı, Türkiye İşçi Sendikaları Konfederasyonu Genel Başkanlık Danışmanlığı, Sosyal Demokrat – İş Konfederasyonu Kuruculuğu ve Başkanlığı, Kurucu Meclis İşçi Sendikaları Temsilciliği (6 Ocak 1961 – 25 Ekim 1961), Danışma Meclisi Millî Güvenlik Konseyince Seçilen Üyeliği (15 Ekim 1981 – 6 Kasım 1983) ve TBMM XVII.Halkçı partiden Dönem İstanbul Milletvekilliği yapmıştır. Evli ve bir çocuk babasıdır. Arife Necla Tekinel Arife Necla Tekinel (1921, İstanbul-24 Eylül 2015 İstanbul), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, İstanbul Belediye Meclisi ve Encümen Üyeliği, TBMM XI. ve XVII. Dönem İstanbul Milletvekilliği yapmıştır. Evli ve üç çocuk annesidir. Danni Ashe Leah Manzari ya da sahne adıyla Danni Ashe (d. 16 Ocak 1968, Beauport), Amerikalı pornografik film oyuncusu. İlk olarak Seattle'da striptiz kulüplerinde çalışmaya başlamıştır. Yaklaşık 5 yıl çalıştıktan sonra Los Angeles'e taşınmıştır. Erkek dergilerine ve hafif porno sitelerine pozlar vermeye başlamıştır. 1995 senesinde kendi internet sitesini yapmaya karar vermiştir. danni.com adını verdiği site kısa süre içerisinde büyük ilgi görmüş, 2001 yılına gelindiğinde sitenin kârının 6.500.000 dolar olduğu saptanmıştır. Sitenin toplam değerinin ise 30.000.000 dolar civarında olduğu belirlenmiştir. Görüntüleri 1 milyar kere indirilerek internet üzerinden en çok indirilen pornografik kadın oyuncu rekorunu elde etmiştir. Bu başarıları ile dünyaca ünlü Wall Street Journal ve Juggs gibi dergilere kapak olmayı başarmıştır. 2003 yılında 16.000 metrekarelik bir stüdyo kurarak tam 50 çalışanı ile birlikte porno sektörüne hizmet vermeye başlamıştır. Yüzbinlerce porno arşivini burada bulundurmaktadır. Aynı yıl Arena dergisi tarafından porno dünyasındaki en güçlü 50 isim arasında 4. sırada seçilmiştir. danni.com ve Video Bliss A.Ş. 2006 yılında Penthouse Media Group tarafından 3.000.000 dolar karşılığında satın alınmıştır. Ä°brahim Halil Ural İbrahim Halil Ural (d. 1929, Yaylak), Türk siyasetçi. Ankara Üniversitesi Siyasal Bilgiler Fakültesi ve L'Ecole Nationale d'Administration mezunudur. İstanbul Maiyet Memurluğu, Samandağı Kaymakamlığı, İstanbul Belediye Müfettişliği, Sarıyer Şube Müdürlüğü, Ankara ve İstanbul Emniyet Müdür Yardımcılıkları, Ankara Emniyet Müdürlüğü, Kocaeli Valiliği, Türkiye Öğretmenler Bankası Genel Müdür Yardımcılığı, TBMM XVII. Dönem İstanbul Milletvekilliği yapmıştır. Evli ve üç çocuk babasıdır. Altan Tokgöz Altan Tokgöz (d.1966, Kars), Türk iş adamı. Memur bir ailenin çocuğu olarak dünyaya gelen Tokgöz, ilk ve orta öğrenimini Anadolu'nun çeşitli illerinde tamamladıktan sora lisans öğrenimini Ege Üniversitesi Tekstil Mühendisliği Bölümü’nde tamamlamıştır. Era Tekstil firmasının sahibi olan Tokgöz'ün, Ege Giyim Sanayicileri Deneği üyesi ve Ege İhracatçılar Birliği(EİB) Hazır Giyim ve Konfeksiyon İhracatçıları Birliği yönetim kurulu üyesidir. Ayrıca "Tekstil Araştırma ve Geliştirme Vakfının (TARGEV)" üyesidir. Seramik sanatçısı Ömür Tokgöz ile olan evliliğinden bir oğlu bulunmaktadır. Chelsea FC 2012-13 sezonu Chelsea 2012-13 sezonu, kulübün 107 yıllık tarihinde, İngiliz futbol liglerinde 99. sezonu, Premier League'de ise 21. sezonudur. Roman Abramoviç: "Kulüp Sahibi" Rafael Benítez: "Teknikdirektör" Bruce Buck: "Başkan" "31 Ağustos 2012 itibarıyla" Reşit Akif Ülker Reşit Akif Ülker (d. 1919, Sahrayıcedid, Kadıköy, İstanbul) - (ö. 25 Nisan 2003), Türk siyasetçi. İstanbul Üniversitesi Hukuk Fakültesi mezunudur. İstanbul Millî Emlak Müdürlüğü Tasfiye Bürosu Memurluğu, Serbest Avukatlık, Türkiye Emlak Kredi Bankası Yönetim Kurulu Üyeliği, İstanbul Barosu İdare Kurulu Üyeliği, İstanbul Hilali Gençlik Grubu Spor Kulübü Başkanlığı, Vazife Dergisi sahipliği, Yazarlık, Halkçı Parti Kurucu Üyeliği, TBMM 1.(XII), 2.(XIII), 3.(XIV), 4.(XV), XVII. ve XVIII. Dönem İstanbul Milletvekilliği ve Avrupa Konsey Üyeliği yapmıştır. Evli ve bir çocuk babasıdır. Fazıl Osman Yöney Fazıl Osman Yöney (d. 1925, Çorum), Türk siyasetçi. Ankara Üniversitesi Siyasal Bilgiler Fakültesi mezunudur. İspir, Elmalı, Eşme, Divriği, Çarşamba, Karadeniz Ereğlisi, Şile, Eminönü, Beşiktaş Kaymakamlıkları, Bingöl, Isparta, Adana, Eskişehir, Zonguldak ve İstanbul Vali Yardımcılıkları, TBMM XVII. Dönem İstanbul Milletvekilliği yapmıştır. Evli ve iki çocuk babasıdır. Ticaret karakolu Ticaret karakolu ya da Ticaret postası (İngilizce "trading post" «ticaret karakolu», "trading fort" «ticaret kalesi»), ticari ürünlerin başka bir ürünle takas (değiş tokuş) edilmesiyle ya da bir mal karşılığı, doğrudan parayla ya da paraya eş altın, gümüş, bakır gibi değerli madenlerle ticaret yapma yeri ya da noktası. Örneklerine daha çok Kuzey Amerika'nın Avrupalılarca keşif ve sömürge döneminde rastlanır. Genellikle ticaret yolları üzerinde belirli noktalarda kurulur ya da uygun işlek bir yere kurulduktan sonra ticaret yolları buradan geçerdi. İşlek olmayan yerlerde kurulan örnekleri de görülür. O zamanlar "Youkon House" (şimdi ise Fort Yukon) olarak adlandırılan ticaret karakolu Hudson's Bay Company şirketinin en izole postasıdır. Ticaret karakolları, yerine göre kale ("fort") ya da dükkân ("post") gibi kurulurdu. Kuzey Amerika'da ticaret karakolları ayrıca göçmenlerin kendi ülkelerinden gelebilecek haberleri yeni gelen kişilerin anlatımından ya da gelen gazetelerden de öğrendikleri bir haberleşme merkezi olarak da işlev görürdü. Kuzey Amerika'da, özellikle de Kanada ve Alaska'da kürk ticareti yapan Hudson's Bay Company şirketi ticaret karakolları kurarak bölgedeki Amerika yerlileriyle değiş tokuş yöntemiyle ticaret yapmış, kurulan bu karakolların en işlek olanları daha sonra kasabalaşarak şehirleşmeye doğru gelişmiştir. Bir zamanlar ticaret karakolu olarak kurulan Venedik, New York, Şanghay, Singapur, Hong Kong, Napoli, Rotterdam gibi şehirler bugün dünyanın en büyük şehirlerindendir. Ticaret karakolu olarak kurulup yıllar içinde sonradan zamanla şehirleşenler: Mehmet Turan BayazÄ±t Mehmet Turan Bayazıt (d. 1926, Kahramanmaraş), Türk siyasetçi. Siyasal Bilgiler Okulu İdari Şube ve Hukuk Fakültesi mezunudur. İstanbul İl Maiyet Memurluğu, Çaycuma, Taşlıçay, Bigadiç, Burhaniye, Kartal, Orta, Sapanca, Akhisar Kaymakamlıkları, Kastamonu ve Siirt Valilikleri, Serbest Avukatlık, Halkçı Parti Kurucu Üyeliği, TBMM XVII. Dönem Kahramanmaraş ve XVIII. Dönem İzmir Milletvekilliği yapmıştır. Evli ve iki çocuk babasıdır. Vecihi Akın Vecihi Akın, (23 Temmuz 1916, Aydın - 26 Ocak 1992, İstanbul), Türk asker ve siyasetçi. Ortaöğrenimini tamamladıktan sonra, 1938 yılında Kara Harp Okulu'ndan topçu subayı olarak mezun oldu. 1940 yılında Topçu Okulu'ndan mezun olduktan sonra 1946 yılına kadar çeşitli topçu birliklerinde görev yaptı. 1949 yılında Kara Harp Akademisi'nden mezun oldu. 1949 yılında Genelkurmay Başkanlığı'na stajyer kurmay subay olarak atandı. Daha sonra çeşitli birlik komutanlığı ve karargâh subayı görevlerinde bulundu. 1950-1952 yılları arasında 28. Tümen Topçu Alayı 5. Batarya Komutanlığı yaptı. 1952-1956 yılları arasında da Genelkurmay Başkanlığı Eğitim Dairesi'nde görev aldı. 1956 yılında Diyarbakır'daki 12. Tümen 4. Topçu Tabur Komutanlığına atandı ve 1958 yılına kadar da 3. Ordu Müşterek Harekat Merkezi Haber Alma Subayı olarak görev yaptı. İlk NATO görevini 1958-1960 yılları arasında AFSOUTH Napoli Karargâhı Teşkilat ve Eğitim Dairesi'nde proje subayı olarak tamamladı. 1960 yılında Türkiye'ye döndüğünde Kuleli Askeri Lisesi Komutan Yardımcılığı'na atandı. Daha sonra, 1960-1961 yılları arasında Çorlu'daki 5. Kolordu Kurmay Başkanlığı, 1961-1963 yılları arasında Harp Akademisi Öğretmenliği ve Askerlik Daire Başkanlığı görevlerinde bulundu. 1963 yılında Denizli'deki 4. Er Eğitim Tugay Komutanı olarak atandı. 30 Ağustos 1965 tarihinde Tuğgeneral rütbesine terfi etti. Bu rütbede 1965-1966 yılları arasında Ankara Komando Tugay Komutanlığı yaptı. 1966-1968 yılları arasında Napoli'de NATO AFSOUTH İstihbarat Daire Başkanı olarak görev yaptı. 1968 yılında Tümgeneral rütbesine terfi etti. Bu rütbede 1968-1970 yılları arasında Erzincan'daki 3. Ordu Kurmay Başkanlığı, 1970-1971 yılları arasında da Konya'daki Eğitim Kolordusu Komutan Yardımcılığı görevlerinde bulundu. 1971 yılında Korgeneral rütbesine terfi etti. Bu rütbede 1971-1973 yılları arasında 6. Kolordu Komutanlığı ve Adana-Hatay İlleri Sıkıyönetim Komutanlığı yaptı. 1973-1975 yılları arasında Kara Kuvvetleri Komutanlığı Denetleme ve Değerlendirme Kurulu Başkanlığı yaptı. 1975 yılında Orgeneral rütbesine terfi etti. 1975-1976 yılları arasında Kara Kuvvetleri Kurmay Başkanlığı, 1977 yılına kadar da Genelkurmay 2. Başkanlığı görevlerinde bulundu. 1977-1978 yılları arasında karargâhı Konya'da olan 2. Ordu Komutanlığı görevini yürüttü. 30 Haziran 1978 tarihinde NATO Güneydoğu Avrupa Müttefik Kara Kuvvetleri (LANDSOUTHEAST) Komutanlığı'na atandı. 30 Ağustos 1979 tarihinde emekli oldu. İzmir Şirinyer'deki kışlaya adı verildi. Hür Demokrat Partisi Kurucu üyeliği ve TBMM 17. Dönem Konya Milletvekilliği yaptı. 26 Ocak 1992 tarihinde vefat etti. Evli ve üç çocuk babasıydı. Lindenhof (ZÃ¼rih) Lindenhof İsviçre Zürih kentinin 1. Bölge'sinin bir alt bölgesidir. Hochschulen (Zürih), Rathaus (Zürih) ve City (Zürih) ile birlikte 1. bölge olan Altstadt'ı oluşturur. Lindenhof Türkçe "Ihlamur ağacı bahçesi" anlamına gelir. 0.23 km²'lik Lindenhof Zürih'in en küçük altbölgesidir. Kuzeyde Bahnhofplatz'dan Güney'de Bürkliplatz'a kadar uzanır. Batısında Bahnhofstrasse, doğusunda ise Limmat nehri yer alır. Lindenhof tepesi Hochschulen (ZÃ¼rih) Hochschulen İsviçre Zürih kentinin 1. Bölge'sinin bir alt bölgesidir. Lindenhof, Rathaus (Zürih) ve City (Zürih) ile birlikte 1. bölge olan Altstadt'ı oluşturur. Bu bölgede Zürih'in iki üniversitesi Zürih Üniversitesi ve ETH Zürih'nin çeşitli binaları bulunur. Her iki üniversitenin de bölge dışında ayrı birer kampüsü vardır. Zürih Üniversitesinin kampüsü Irchel'de, ETH'nın kampüsü ise Hönggerberg'dedir. Mahrem Mahrem, İslâm'da evlenilmesi haram olan (nikâh düşmeyen) kişi. Mahrem sözcüğü Arapça "haram" (yasaklanmış) kökünden gelir. Mahrem olmayan kimselere (evlenilebilen kimselere) "nâmahrem" denir. Nâmahrem sözcüğü Türkçede "yabancı, el" anlamında da kullanılır. İslâm'da mahremiyet durumu ikiye ayrılır: sürekli mahremlik ve geçici mahremlik. Mahrem kavramı gündelik kullanımda daha çok birinci grubu kastetmek için kullanılır. Kadınların mahremlerin yanında örtünmeleri ile ilgili -başlarını ve kollarını açabilmek gibi- çeşitli kolaylıklar mevcuttur. Evlenilmesine hiçbir zaman müsaade edilmeyen kimseler şunlardır: Geçici mahrem olan kimseler ile mahremliklerine neden olan durum ortadan kalktığında evlenilebilir. Bu kimseler şunlardır: Haberin Olsun Bengü'nün Anlatacaklarım Var albümünün ilk single çalışmasıdır. Şarkı'nın sözü Zeki Güner'e müziği ise Zeki Güner ve Mustafa Ceceli'ye aittir. Klibin yönetmenliğini Nihat Odabaşı üstlendi. Chelsea FC 2010-11 sezonu Chelsea FC takımının 105. yılı ve Premier League'deki 19. sezonudur. Chelsea takımının 2010-11 sezonu teknik adamı Carlo Ancelotti'dir. Tasarımcı: Adidas, Ana sponsor: Samsung. Oliver Kirch Oliver Kirch (d. 21 Temmuz 1982, Soest) orta saha mevkinde gÃ¶rev alan Borussia Dortmund'ta forma giyen alman futbolcudur. Oliver Kirch kariyerine 2000 yılında Spvgg Vreden ekibinde orta saha başladı burada 2 sezon geçirdi 35 maçta 5 gol atıp daha sonra SC Verl ekibine transfer oldu. Kirch burada 2002-03 sezonunda 1 sezon geçirdi 32 maçta maçta 3 gol attı. 2003 Yılında Bundesliga'nın köklü ekiplerinden Borussia Mönchengladbach takımına transfer oldu. Burada formsuzluğuyla b takıma düştü ancak kısa süre içerisinde tekrar paf takıma yükseldi. Kirch ilk Bundesliga maçına 1. FC Nürnberg karşısında çıktı. Mönchengladbach ekibinde 4 sezon geçiren Kirch burada 22 maçta gol atamadan DSC Arminia Bielefeld ekibine transfer oldu. Bielefeld ekibinde 2007-10 sezonları arası 3 sezon geçirdi 71 maçta 7 gol attı ve 2010 yılında Bundesliga'nın yeni ekiplerinden 1. FC Kaiserslautern takımına transfer oldu. İlk maçına kendi evlerinde 3-1 kaybettikleri 1. FC Nürnberg maçında çıktı. İlk golünü deplasmanda 2-1 kazandıkları Hertha Berlin maçında attı. Kirch burada 2 sezon geçirdi 52 maça çıkıp 1 gol attı. 2012-13 sezonunda 400 bin euro karşılığında son Bundesliga şampiyonu Borussia Dortmund ekibine transfer oldu. Mahrem (anlam ayrımı) Mahrem sözcüğü ile şunlardan biri kastedilmiş olabilir: Mehmet Tüzüm Kızılcan Mehmet Tüzüm Kızılcan (d. 1941 İzmir ) Türk seramik sanatçısı. 1941 İzmir doğumlu olan Tüzüm Kızılcan, ilk ve orta öğrenimini Karşıyaka'da tamamlayarak sanat hayatına 1959 yılında "Füreya Koral Atölyesi"nde başladı. 1960 yılında "Eczacıbaşı Seramik Fabrikası Sanat Atölyesi"ne girdi ve seramik çalışmalarına burada devam etti. 1965 yılında Almanya'da bulunan "Werkkunst Schule Offenbach A-Main Seramik Ana Sanat Dalı"ndan mezun oldu. 1970 yılında ise kendi iş yerini kuran sanatçı bunun yanında Ege Üniversitesi Meslek Yüksek Okulu Seramik Bölümü, 9 Eylül Üniversitesi Güzel Sanatlar Fakültesi Seramik Ana Sanat Dalı ve yine Güzel Sanatlar Fakültesi Geleneksel El Sanatları Çini Bölümünde öğretim görevlisi olarak görev yaptı. Yurt içi ve yurt dışında birçok sergi, sempozyum ve kongre gibi etkinliklere katılarak çeşitli ödüller aldı. Ayrıca Çin'de bulunan Shan Dong Üniversitesi tarafından yaptığı çalışmalara karşılık Kızılcan'a Fahri Profesörlük unvanını vermiştir. Tam Sanat Profili Rüzgâr çanı Rüzgâr çanı, rüzgâr esince metal, tahta veya bambu çubukların birbirine çarpmasıyla huzur verici sesler çıkaran dekoratif eşya. Feng Şui felsefesine göre, beş çubuklu olanlarının kapı, kiriş, sivri köşe, vb. yerlerde kullanımı negatif enerji akımını önler. Çerkeshöyük Çerkeshöyük, Ankara ili sınırları içinde, İç Anadolu Bölgesi'nin orta büyüklükteki bir höyüküdür. Yer yer tahribata uğramıştır. Bazı yayınlarda Çerkez Höyük', bazı yayınlarda da Çerkes Höyük olarak geçmektedir. Höyük ilk defa H. H. der Osten tarafından bir Erken Tunç Çağı yerleşmesi olarak bilim dünyasına tanıtılmıştır. Yüzey toplamalarında en sık ele geçen çanak çömlek grubu iç ve dış yüzeyi kırmızı astarlı maldır. Biçim olarak küçük fincanlar, kaseler ve yükseltilmiş halka kulplu büyük fincanlar toplanmıştır. Bazı parçalar ise içe dönük gövdeli küçük testilerdir. Bu mal grubu dışında az sayıda olmakla birlikte içi siyah, kırmızı ya da kahverengi astarlı bir mal grubu daha vardır. Çanak çömlek buluntuları biçimleri Ankara'nın Ahlatlıbel ve Karaoğlan yerleşmelerinde ele geçen biçimlerle benzerlik göstermektedir. Fakat genellikle İç Anadolu Bölgesi buluntularına benzemektedir. Suriye Muhalif ve Devrimci Güçler Ulusal Koalisyonu Suriye Muhalif ve Devrimci Güçler Ulusal Koalisyonu, ya da diğer ve kısa adıyla SMDK (Arapça: تحالف المعارضة قوات الثورة السورية - İngilizce: National Coalition for the Syrian opposition and the Revolutionary Forces) 11 Kasım 2012 tarihinde, Katar'ın başkenti Doha'da yapılan "Suriye için" adlı toplantı sonucu ortaya çıkan, Suriyeli muhalif çatı örgüt. Suriye İç Savaşı sırasında, Suriye Arap Cumhuriyeti Devlet Başkanı Beşşar Esad'ın ve Suriye Arap Cumhuriyeti karşıtı muhaliflerin oluşturduğu bir örgüttür. Örgütün ilk başkanı eski Emevi Camii lideri, din adamı ve muhalif aktivist Muaz el-Hatib'dir. Şimdiki başkanı ise Enes el-Ebda'dır. Örgütü başta Amerika Birleşik Devletleri ve İsrail devleti olmak üzere çoğu devlet ve birçok batı kuruluşları ve Suudi Arabistan Krallığı Rejimi "Suriye halkının temsilcisi" olarak tanımıştır. SÃ¼percan 2 Süpercan 2, aksiyon/macera türündeki Süpercan'ın devam oyunudur. Sobee'nin geliştirdiği oyunun lansmanı ilk defa GameX 2012 fuarında gerçekleşti. Süpercan doğa katili robotlara karşı verdiği amansız mücadelesini sürdürürken, büyük bir tuzağın içine çekildiğinden habersizdir. Adaca Ormanı'nın derinliklerindeki tesislere ulaştığında, bu kötülüğün arkasındaki esas düşmanına esir düşmek üzeridir. Ve üstelik bu defa ona sizden başka yardım edebilecek başka bir kahraman daha yoktur. Muaz el-Hatib Şeyh Ahmed Muaz el-Hatib el-Hasani (; d. 1960, Şam), Suriye Devrimi Muhalefet Güçleri Koalisyonu eski başkanı ve Suriyeli eski bir din adamı. Eski Emevi Camii İmamı ve Sünni Müslüman Araptır. 11 Kasım 2012 tarihinde, Suriye muhalefeti'nin Katar'ın başkenti Doha'da gerçekleştirdiği "Suriye İçin" adlı toplantıda kurulan, Suriye Devrimi Muhalefet Güçleri Koalisyonu başkanı seçildi. Şam'daki ünlü bir Sünni Müslüman aileden gelmektedir. Babası Şeyh Muhammed Ebu el-Ferec el-Hatîb, önemli bir İslam alimi olarak Emevi Camisi'nde vaiz olarak görev yaptı. Jeofizik okudu. Suriye'nin ana petrol üreticisi El-Furat Petrol Şirketi'nde 6 yıl çalıştı. Ayrıca Suriye Jeoloji Kurumu ve Suriye Psikoloji Bilim Derneği üyesidir. İslam Kentleşme Derneği başkanı oldu. Eski imam olması nedeniyle Suriye'nin Sünni dini kuruluşunda önemli bir figür oldu. İslam Medeniyeti Derneği'ni kurdu ve Şam Hollanda Enstitüsü'nde Şeyh Bedreddin el-Din el-Hüsnü ile birlikte İslam Hukuku dersleri verdi. Bosna-Hersek, Hollanda, Nijerya, Türkiye, İngiltere ve ABD dahil olmak üzere, öğretmek için uluslararası seyahatler yaptı. Premiere FC Premiere FC Brezilya'da İzle ve öde sistemiyle Eyalet şampiyonalarını ve Brezilya şampiyonası Seri A ve Seri B'yi canlı yayınlayan kuruluştur. Globosat'a aittir ve SKY Brasil, NET, TV Claro ve Vivo TV gibi Brezilya'da yayın yapan platformlarda bulunur. Ayrıca DirecTV ve Dish Network gibi yurtdışında hizmet veren operatörlerde de yayın yapar. 1997 yılından 2006 yılına kadar ismi Premiere Esportes olan platform, Premiere Futebol Clube ve sonra da PFC isimlerini aldı, ancak 2011'de tekrar isim değişikliğine gitti ve bu kez Premiere FC ismini tercih etti. Premiere Futbol Kulübü aboneleri için 24 saat futbol yayını yapan bir kanal kurdu. Bu kanalda 1993 yılından bugüne kadar birçok maçlar gösterilmektedir. Premiere Futebol Clube'ye abone olan herkes otomatik olarak PFC 24 Saat'i kazanıyor. PremiereFC.com, abonelerin Serie A 2012 Brasileirão'yu internet üzerinden canlı izleyebileceği bir hizmettir. Aboneler bilgisayar, notebook, iPhone ve iPad üzerinden canlı maçları izleyebilirler. George George ÅŸu anlamlara gelebilir: Panto İngiliz pandomimi veya kısaca panto, başta Birleşik Krallık olmak üzere pek çok ülkede Noel sezonunda gösterime giren müzikal-komedi türünde oyun. Genellikle çocuklu ailelere yönelik hazırlanır. Birleşik Krallık, Avustralya, Yeni Zelanda, Kanada, Zimbabve, Jamaika, Güney Afrika, Hindistan, İrlanda, Cebelitarık, Malta gibi pek çok ülke ve bölgede sahneye konur. İngiliz pandomiminin kökeni, 18. yüzyılın ilk yarısındaki popüler arleken soytarılarılarının gösterilerine dayanır. Fransız arleken komik dansları gibi bu gösterilerde de "comedia dell'arte" karakterler, müzik ve dans bulunurdu. Önceleri konuşmasız iken sonradan konuşma da eklendi. Viktorya döneminde pandomimlerde masallar canlandırılmaya başlandı. Akrobatlar ve jonglörler eklenerek, çocuklar için hazırlanan kapsamlı bir eğlenceye dönüştü. 19. yüzyılın ikinci yarısında sadece Noel döneminde gösterilmeye başlandı. 20. yüzyılın popüler pantoları arasında Külkedisi, Alaaddin, Anne Kaz ve Mavi Sakal sayılabilir. Pantolarda geleneksel olarak baş erkek kahramanı genç bir kadın, bir erkek sanatçı ise komik bir yaşlı kadını (dam) oynar. Pandomim (anlam ayrımı) Pandomim sözcüğü ile şunlardan biri kastedilmiş olabilir: Emin Alpkaya Emin Alpkaya, (1919, Niğde - 22 Mart 1985), Türk asker ve siyasetçi. 1941 yılında Kara Harp Okulu'ndan Asteğmen rütbesiyle mezun oldu. 1943 yılında İngiltere'de Cronwell Uçuş Okulu'nda uçuş eğitimini tamamlayarak Eskişehir'deki 1. Tayyare Alayı'na atandı. 1946 yılında 1. Hava Tümeni İrtibat Kıtası Komutanlığı'na, 1948 yılında 1. Tayyare Alayı'na atandı. 1949 yılında alet uçuş öğretmen kursu için ABD'ye gönderildi ve dönüşte Adana'daki Alet Uçuş Eğitim Filo Komutanlığı'na atandı. 1967 yılında Korgeneral rütbesine terfi etti. Bu rütbede Hava Kuvvetleri Kurmay Başkanlığı, 1968 yılında CENTO Askerî Türk Temsilciliği, 1. Taktik Hava Kuvveti Komutanlığı görevlerini yürüttü. 1970 yılında Orgeneral rütbesine terfi etti ve Millî Güvenlik Kurulu Genel Sekreterliği görevine atandı. 1972 yılında Yüksek Askerî Şûra üyeliğine atandı. 25 Ağustos 1973 tarihinde Hava Kuvvetleri Komutanlığı'na atandı. 5 Mart 1976 tarihinde emekli oldu. Emekli olduktan sonra Yapı ve Kredi Bankası Yönetim Kurulu Üyeliği ve TBMM XVII. Dönem Niğde Milletvekilliği yaptı. 22 Mart 1985 tarihinde vefat etti. İngilizce bilmekte olup, evli ve iki çocuk babasıdır. TSK Üstün Hizmet Madalyası sahibiydi. Kamil Tuğrul Coşkunoğlu Kamil Tuğrul Coşkunoğlu (d. 1907, Yenişehir - ö. 19 Aralık 1995, Ankara), Türk siyasetçi. Ankara Üniversitesi Hukuk Fakültesi mezunudur. Denizli, Uşak, Aydın Cumhuriyet Savcı Yardımcılıkları, İstanbul Asliye Hukuk ve Ticaret Mahkemesi Üyeliği, Manisa ve Ankara Hukuk Hâkimlikleri, Ankara Ticaret Mahkemesi Başkanlığı, Şebinkarahisar, Bolu Hukuk Hâkimliği, Yargıtay Üyeliği, 11. Hukuk Dairesi Başkanvekilliği, Anavatan Partisi Kurucu Üyeliği, TBMM VIII. Dönem Manisa, XVII. ve XVIII. Dönem Ankara Milletvekilliği, Cumhuriyet Senatosu Uşak Üyeliği (15 Ekim 1961 - 5 Haziran 1966) ile XVII. ve XVIII. Dönem Anayasa Komisyonu Başkanlığı yapmıştır. Evli ve dört çocuk babasıdır. Osman Coşkunoğlu'nun babasıdır. Hasan Çakır Hasan Çakır (d. 1937, Sarıkaya, Yozgat), Türk siyasetçi. Ankara Üniversitesi Siyasal Bilgiler Fakültesi mezunudur. Yozgat Maiyet Memurluğu, Artova, Cizre, Acıpayam, Silopi, Seydişehir-Yenişehir Kaymakamlıkları, Bingöl, Hatay, Hakkâri Vali Yardımcılıkları, Hatay Hukuk İşleri Müdürlüğü, Antalya ANSA AŞ Yönetim Kurulu Başkanlığı ve Genel Müdürlüğü, TBMM XVIII. ve XIX.Dönem Antalya Milletvekilliği yapmıştır. Evli ve iki çocuk babasıdır Derbent GeÃ§idi Derbent Geçidi, şimdiki Azerbaycan Cumhuriyeti ile Dağıstan Özerk Cumhuriyeti (Rusya) arasında bir dağ geçididir. Eski kaynaklarda Hun Geçidi olarak geçer. 3. ve 4. yüzyıllarda bölgede bulunan Albanya Devleti'ne girmek için Orta Asya ve Kafkasya Türkleri tarafından kullanılmıştır. Bohemya hükümdarları listesi Bohemya hükümdarları listesi, Bohemya Krallığı hükümdarlarının listesidir. 1198 yılında I. Ottokar ile başlatılan krallık dönemi 1918 yılına kadar sürmüştür. Krallık öncesi dönemde Bohemya dükleri hüküm sürmüştür. Rana arvalis Rana arvalis, Ranidae (Gerçek su kurbağaları) familyasına ait bir kurbağa türü. Avrupa ve Asya'da bulunur. İnce yapılı ve kızılımsı-kahverengi bir kurbağadır. Boyları 5,5 ila 6 cm arasındadır ama 7 cm büyüklüğe erişebilirler. Kafaları, bayağı kurbağadan daha sivridir. Göbeklerinde benek olmaması, kulaklarında koyu bir benek olması, sıklıkla sırtlarının ortasında soluk bir çizgi olması ayırtedici özellikleridir. Genellikle kızılımsı-kahverengidir ancak sarı, gri ya da açık zeytin renginde olabilir. Karınları beyaz ya da sarı renklidir ve burunlarından kulaklarına giden kara bir çizgi bulunur. Ciconia episcopus Ciconia episcopus, leylekgiller (Ciconiidae) familyasından büyük ve uzun bacaklı bir kuş türü. Bilimsel adı Hristiyan din adamları tarafından giyilen siyah ve beyaz giysilerden gelmektedir. Tipik olarak 85 cm boyunda büyük bir kuştur. Genel olarak siyah tüylüdür ancak boynu ve karnının altı beyaz renklidir. Üst tüyler koyu yeşil, göğüs ve karın mor tondadır. Uzun bacakları kızıl, kalın gagası siyahımsıdır. Erkek ve dişi birbirine benzer. Genç kuşlar erişkinlerin daha soluk olan renk tonlarına sahiptir. Afrika'da yaşayan alt tür "C. e. microscelis"in kafası genel olarak siyahtır ancak Asya'da yaşayan "C. e. episcopus" alt türünün kafasu beyazdır ve gözlerinin çevresinde koyu bir alan bulunur. Doğu Endonezya'da ise üçüncü alt tür "C. e. neglecta" bulunur. Hindistan'dan Endonezya'ya kadar olan bölgede Asya'da ve Afrika'da bulunur. Göçmen olmayan bu kuş ağaçlık sulakalanlarda yaşar. Leylekgiller familyasında bulunan tüm kuşlar gibi boynunu ileri doğru uzatarak uçar. Hava termallerinden faydalanarak süzülürek uçarlar. Ormanda ağaçların üzerine büyük ve çalılardan oluşan yuva yapar. Bir kerede 2 ila 5 yumurta yumurtlar. Genellikle sessiz olan bu leylek türünün erişkinleri bazen yuvada karşılaştıklarında gagalarını birbirine çarparak ses çıkartırlar. Amfibiler, küçük kertenkeleler ve büyük böceklerle beslenirler. Nagak