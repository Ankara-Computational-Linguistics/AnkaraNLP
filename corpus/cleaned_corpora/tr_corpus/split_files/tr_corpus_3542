başbakanlık yapmıştır. Varlıklı bir köylü ailesindendi. Kahire'de el-Ezher Üniversitesi ile Mısır Hukuk Okulu'nda öğrenim gördü. Daha sonra avukatlık ve gazetecilik yaptı. 1892'de İstinaf Mahkemesi yargıcı oldu. 1895'te Mısır başbakanı Mustafa Fehmi Paşa'nın kızı "" ile evlendi. 1906'da kurulan Eğitim Bakanlığı'nın başına getirildi. Kısa bir süre sonra Ümmet Partisi'nin kurucuları arasında yer aldı. İngiliz egemenliğine karşı Mısır milliyetçiliğinin gelişmeye başladığı bu dönemde, ülkenin yönetimini fiilen elinde tutan İngiltere başkonsolosu Cromer 1. kontu Evelyn Baring, bu partinin kuruluşunu "Batı uygarlığına ulaşmak için Avrupalılarla işbirliğini" savunacak bir girişim olarak olumlu karşıladı. Dört yıl eğitim bakanlığı yaptıktan sonra 1910'da adalet bakanı olan Zağlul, Hıdiv Abbas Hilmi Paşa'yla anlaşmazlığa düştüğünden 1912'de istifa etti. Bu istifayla birlikte İngiliz yanlısı tutumundan vazgeçerek milliyetçilerin safına geçti. 1913'te sınırlı yetkilere sahip Yasama Meclisi'ne seçilerek başkan yardımcısı oldu.Bir yıl içinde hükümete yönelttiği eleştirilerle milliyetçi çevrelerde belirli bir saygınlık kazandı. I. Dünya Savaşı'nın başladığı 1914'te bir protektora yönetimi kurularak, Mısır doğrudan İngiliz koruması altına alındı. Hıdiv görevinden uzaklaştırıldı, sıkıyönetim ilan edildi ve Yasama Meclisi dağıtıldı. İzleyen dört yıl boyunca açık siyasi etkinlikler yasaklandı. Mısır'da herhangi bir çarpışma olmamasına karşın, hayat pahalılığıyla karne sistemi ve zorunlu askerlik gibi uygulamalar geniş kitleleri etkiledi. Aydınlar ve serbest meslek sahipleri de kişisel özgürlüklere getirilen sınırlandırmalar ve İngilizler'in protektora yönetimini kalıcı bir sömürge yönetimine dönüştürme niyetleri karşısında hayal kırıklığına uğradılar. Savaşın sona erdiği Kasım 1918'de ülke yaygın bir hoşnutsuzlukla kaynıyordu. Ateşkesten iki gün sonra Zağlul başkanlığındaki üç kişilik bir heyet (Arapça "Vafd"), İngiliz yüksek temsilcisi Sir Reginald Wingate'e başvurarak, protektora yönetiminin kaldırılmasını ve Londra'da bağımsızlık için görüşmeler yapılmasını istedi. Bu taleplerin reddedilmesi üzerine kurula bağlı gizli örgütlerin önayak olduğu yaygın gösteriler başladı. Zağlul ve üç arkadaşı Mart 1919'da tutuklanarak Malta'ya sürgün edildi. Bu olay tepkileri daha da artırdı. İngiliz hükûmeti Wingate'i görevden alarak yerine General Allenby'yi getirdi. Mısır hükümetinin istifası ve gelişen hareketi askeri yöntemlerle bastırmanın güçlüğü karşısında uzlaşma yolu arayan Allenby, Zağlul ve arkadaşlarını serbest bıraktı. Mısır'ı temsil etmek üzere Barış Konferansı'nın toplandığı Paris'e giden Zağlul, belirgin bir başarı kazanamamakla beraber bir ulusal kahraman haline gelerek milliyetçi hareket üzerinde kesin bir hakimiyet kurdu. Mısır'daki huzursuzluğun sürmesi üzerine, 1919 sonbaharında Allenby'nin önerisi doğrultusunda İngiliz hükûmeti Lord Milner başkanlığındaki bir komisyonu Mısır'a gönderdi. Etkili bir boykotla Vafd Partisi dışında siyasi temasları yürütülmesini engelleyen Zağlul, 1920 yazında Londra'da Milner'le baş başa bir dizi görüşme yaptı. Bu görüşmelerde Milner, protektora yönetiminin yerini bir ittifak antlaşmasının alması talebini gayri resmi olarak kabul etti. Ama Zağlul İngilizlerle uzlaşmaya varmanın Mısır'daki konumunu sarsacağından korkuyordu. Çünkü gücünü İngilizlere karşı muhalefetten alıyordu. Bu nedenle herhangi bir anlaşma imzalamayı reddederek Mısır'a döndü ve coşkun sevgi gösterileriyle karşılandı. Şubat 1921'de protektora yönetiminin kaldırılmasını ve antlaşma için görüşmelerin başlatılmasını öngören Milner Raporu yayımlandı. Zağlul'un rakiplerinden Adli Yeken Paşa'nın kurduğu hükümet, yılın büyük bölümünü antlaşma görüşmeleriyle geçirdi. Ama Zağlul siyasi gücünü kullanarak bu görüşmelerin sonuçlandırılmasını engelledi. Adli Yeken'in istifasından sonra da İngiliz yanlısı yeni bir hükümetin kurulmasını önlemek amacıyla kitle gösterilerini başlattı. Bunun üzerine Allenby'nin emriyle tutuklanarak Seyşeller'e sürgün edildi. Ardından İngiliz hükûmeti taraflı bir bildiriyle Mısır'a sınırlı bağımsızlık tanıma kararını açıkladı (Şubat 1922). Gerçekte Vafd'ı bölmeye yönelik olan bu manevra, çok geçmeden beklenen sonucu verdi. Aralarında Zağlul'un eski yandaşlarının da bulunduğu bazı Mısırlı politikacılar İngilizlerle uzlaşmayı savunan ve Liberal Anayasacılar olarak bilinen yeni bir kurdular. Meşruti monarşiye dayalı bir yönetim getiren yeni anayasa Nisan 1923'te yürürlüğe girdi. Bu anayasaya göre düzenlenen ilk seçimlere katılmak üzere serbest bırakılan Zağlul, Vafd Partisi'nin seçimleri büyük farkla kazanması üzerine Ocak 1924'te başbakan oldu. Bu dönemde İngiliz görevlileri ve Mısırlı "işbirlikçileri" hedef alan şiddet eylemleri, Kasım 1924'te Mısır'daki İngiliz ordusunun başkomutanının öldürülmesiyle doruğuna çıktı. Allenby'nin ültimatomu üzerine Zağlul istifa etti. İngilizler'in şiddetli tepkisi aşırı milliyetçileri sindirirken, ılımlı milliyetçilerin güçlenmesini sağladı. Bununla birlikte Vafd Partisi Mayıs 1926 genel seçimlerini de kazandı. Yeni İngiliz yüksek temsilcisi Lord David Lloyd George'un baskısıyla bir koalisyon hükûmeti kurulmasını kabul etti. Zağlul, hükümette yer almayarak meclis başkanlığıyla yetindi. Ölümü nedeniyle kısa süren bu görevi sırasında Vafd içindeki aşırı kanadı denetim altına almayı önemli ölçüde başardı. DMX Earl Simmons (d. 18 Aralık 1970), sahne adıyla DMX (ya da Dog Man X ve Dark Man X), Amerikalı hip hop müzik sanatçısı.Dünyanın önde gelen gangsta rapperlarındandır. Şarkıları popüler müziğe olan tepkisiyle öne çıkar. 1998 yılında ilk albümü "It's Dark and Hell is Hot" isimli ilk albümünü çıkardı. Aynı yıl çıkardığı "Flesh of My Flesh, Blood of my Blood" albümü listelerde bir numara oldu. 1999 yılında "And Then There Was X" ve 2001 yılında çıkardığı The Great Depression albümleri büyük beğeni topladı. 2000 yılında Jet Li'nin de bulunduğu "Cradle 2 the Grave" filminde, 2001 yılında Steven Seagal ile "Exit Wounds" filminde, 2004 yılında Michael Ealy ile "Never Die Alone" filminde rol aldı. UEFA Champions League 2006-2007 UEFA Champions League 2006-2007, UEFA Şampiyonlar Ligi'nin 2006–07 sezonunun resmi video oyunudur. Oyun, EA Canada tarafından geliştirilmiş, Electronic Arts tarafından yayımlanmış ve EA Sports etiketi altında dünya çapında satışa sunulmuştur. 20 Mart 2007 tarihinde Kuzey Amerika'da, 22 Mart'ta Avustralya ve 23 Mart'ta da Avrupa'da piyasaya çıkmıştır. Oyunda FIFA 07'de kullanılan oyun motoru kullanılmaktadır. Maç spikerleri ise Clive Tyldesley ve Andy Townsend'dir. Chiwetel Ejiofor Chiwetel Ejiofor (10 Temmuz 1977) İngiliz oyuncu. 2006'da BAFTA Yükselen Yıldız Ödülüne 2007de ise Altın Küreye En İyi Erkek Oyuncu - Müzikal veya Komedi (Sinema) ve En İyi Erkek Oyuncu - Minidizi ya da TV filmi (TV) kategorilerinde aday gösterilmiştir. 2007'de Sinema Sanatları ve Bilimleri Akademisi'ne katılması için akademiden davet aldı. National Wrestling Alliance NWA, profesyonel güreş adlı sporu kuran federasyondur. 1948 yılından beri çeşitli hizmetlerle profesyonel güreş tarihine büyük katkıda bulunmuştur. 1989 yılında bu federasyon çökme krizine girmiştir. Bu federasyon birçok federasyon kurup yükseltmiş, fakat bu federasyonlar NWA`dan ayrılınca çökmüştür. Necmüddin Kübra Necmüddin Kübra (d. 1145 - ö. 1221), Kübreviyye tarikatı şeyhi. İsmail Kasri, Ammar Yasir, Kebir Mısri'nin yanında eğitim aldıktan sonra Harezm'de (Türkistan) kendi okulunu kurdu. Harezmşahlar devletinde 1221'de Moğollara karşı savaşta hayatını kaybetti. Shigeru Yoshida 1906'da Tokyo İmparatorluk Üniversitesi'nden hukuk diploması aldıktan sonra, Dışişleri Bakanlığı'na girdi. 1928'de İsveç, Norveç ve Danimarka elçiliği, 1928-1930 arasında da dışişleri bakan yardımcılığı yaptı. 1936'da dışişleri bakanlığına getirilmesine ordu karşı çıkınca Londra elçiliğine atandı ve bu görevini 1939'a değin sürdürdü. II. Dünya Savaşı'nın sonlarında ülkesinin teslim olmasını savunduğu için Haziran 1945'te tutuklandı. Eylülde, Müttefik işgalinin ardından serbest bırakıldı ve oluşturulan Kijurō Şidehara hükûmetinde dışişleri bakanlığına getirildi. Liberal Parti başkanı Içirō Hatoyama'nın siyasi etkinlikte bulunmasının işgal yönetimince yasaklanmasından sonra partide liderliği ele geçirdi ve 22 Mayıs 1946'da başbakan oldu. Bu görevini, 1947 ve 1948'de sosyalist lider Tetsu Katayama, gene 1948'de sol eğilimli Hitoşi Aşida'nın başbakanlık dönemleri dışında, 1954'e değin sürdürdü. Geniş bir desteğe dayalı güçlü bir yönetim oluşturdu ve ülkede istikrarın ve ekonomik refah ortamının oluşturulmasını sağladı. ABD ve Batı Avrupa'yla iş birliğinin temelini attı. 8 Eylül 1951'de II. Dünya Savaşı'nı sona erdiren "San Francisco Barış Antlaşması" (Resmî adı: Treaty of Peace with Japan / "Japonya ile barış antlaşması") nı imzaladı. Ayrıca Japonya ve ABD arasında bir güvenlik paktı oluşturdu. 1954'te Liberal Parti liderliğini, üç yıl önce siyasi yasaklılar listesinden çıkmış olan Içirō Hatoyama'ya kaptırınca başbakanlıktan istifa etmek zorunda kaldı. 15 Kasım 1955'te iki muhafazakâr partinin Hatoyama'nın önderliğinde Liberal Demokrat Parti adıyla birleşmesinin ardından da siyaseti bıraktı. Zlatan Bajramović Zlatan Bajramović, (d. 12 Ağustos 1979, Hamburg, Almanya) Bosna-Hersekli eski futbolcudur. Kariyerini doğduğu ülke olan Almanya'da geçiren Zlatan, 2002'de FC St. Pauli takımından SC Freiburg takımına transfer oldu. 2005-2006 sezonunun ortasında Bundesliga'nın köklü kulüplerinden Schalke 04'e transfer oldu. Uzak mesafeden ve sert çektiği şutlarla tanınır. Os Mutantes Os Mutantes, 1966 yılında, Brezilya'nın Sao Paulo kentinde, Arnaldo Baptista (bas gitar, klavye ve vokal) and Sérgio Dias (gitar ve vokal) ve vokal Rita Lee kardeşler tarafından kurulan, Tropicalia akımından fazlaca etkilenen müzik grubu. Faik Kurdoğlu Faik Kurdoğlu (1892, Kayseri, Türkiye - 14 Nisan, 1981), Türk siyasetçi ve yazar. Türkçü - Turancı görüşüne sahiptir. Mülkiye, Brüksel Üniversitesi Siyasi ve Ekonomi Bölümünü ve Hukuk Fakültesini bitirdi. İktisat Vekaleti Müsteşarlığı, V. (Ara Seçim), VI., VII.ve VIII. Dönem Manisa Milletvekilliği ile Ziraat - Tarım Bakanlığı yaptı. Evli ve bir çocuk babasıydı. 1925 yılında Adana Mıntıkası Ticaret Müdürü iken Adana Ticaret Borsası'nın yeniden yapılandırılmasında büyük hizmetleri geçmiştir. Faik Kurdoğlu'nun, Borsa Meclisi'nin aldığı karar üzerine yaptığı girişimler sonucunda; Birisi 1924, diğeri 11 Ekim 1925 tarihinde olmak üzere iki defa yurt çapında pamuk kongresi düzenlenmesine katkıları olmuştur. "Türk ziraat tarihinde bir bakış" Yazar: Faik Kurdoğlu, [İstanbul] : [s.n.], 1938 (İstanbul : Devlet Basımevi). 304 p., xviii, [105] p. of plates (some folded) : ill. ; 24 cm. (Birinci Köy ve Ziraat Kalkınma Kongresi Yayını)Adana Ticaret Borsası Arşivi Rock MÃ¼zikaller Rock Müzikaller, 2007 yılında Harbiye Açıkhava Tiyatrosu'nda gerçekleştirilen müzikal. Türkiye'de gerçekleştirilen ilk rock müzikalidir. Unutulmayan müzikallerin, hafızalardan silinmeyen şarkılarının Türkiye'nin en tanınmış ve başarılı rock'çıları tarafından seslendirilen müzikalde aynı zamanda birçok tanınmış müzikal sanatçısı da yer aldı. CÄ±vata Cıvata, birbirine bağlanmak istenen parçaların üzerine delik açılarak ucuna somun takılarak sıkıştırılan bir bağlantı elemanıdır. Genellikle somun ile birlikte kullanılır. Cıvatanın en çok kullanıldığı alanlar makine ve inşaat sektörüdür. Kelime kökü İtalyanca “Giaveta” sözcüğünden gelmekte olup, ilk kullanılışı M. Ö. 1. yüzyıla dayanmaktadır. Antik çağlarda silindirin üzerine tel sarılarak lehimlendi ve ilk dişli bağlantılar kullanılmaya başlandı. M.Ö. 250 yıllarında Arşimet vidası su taşımada kullanıldı. Gerçekte İskenderiyeli Heron tarafından M.Ö. 1. yüzyılda bulunmuş olan vida, o zamanlardan itibaren cerrahi aletlerde kullanıldı. Döküm tekniği ile üretim yapılıyordu. Avrupa'da 1400'lerde görülen cıvata, 1452-1519 yılları arasında Leonardo Da Vinci tarafından geliştirilmiştir. İlk tornavida kullanımı da 1700’lü yıllara rastlar. İngiltere'de 1797 yılında, Henry Maudslay (1771-1831) Amerika'da David Wilkinson 1798'de cıvata patenti almışlardır. 1850’li yıllarda sıcak dövme tekniği ile yapılan üretim 20.y.y’nın başından itibaren seri imalatın hayatımıza girmesiyle modern üretim teknolojisi olan soğuk dövme sistemine geçmiştir. Bu sistemle günümüzde, dakikada 200 – 300 adet parçaya kadar üretim yapılabilmektedir. Amacına göre birçok çeşit cıvata vardır. Bunların arasında en çok kullanılanları altı köşe başlı cıvatalar ve alyan başlı denilen imbus cıvatalardır. Somun ve cıvataların dişleri (yiv) birbirine uygun olmalıdır. Farklı ölçeklerdeki somun ve cıvata bir bağlantıda kullanılamaz. Kesin olarak bilinmemekle birlikte yüzlerce cıvata ve vida çeşidi bulunduğu bir gerçektir. Cıvatalar, demir, çelik, pirinç, bronz, titanyum, bakır, aluminyum gibi maddelerden yapılmakta olup, makine ve inşaat sektöründe en çok demir - çelik alaşımı tipleri kullanılmaktadır. Sadece altı köşe başlıklı anahtarlarla açılıp kapanan bağlantı elemanlarına cıvata denmekte, bunun dışında kalan anahtar, tornavida vb. aparatlar kullanılarak açılıp kapanan bağlantı elemanları ise genel anlamda "vida" adıyla anılmaktadır. Birçok vida çeşidinde somun kullanılmaz. Bu tip vidalar, genellikle sivri uçlu olup, bağlantı yapılacak yeri önceden ya da anında delerek, tornavida, elektrikli matkap vb. aletler yardımıyla sabitlenir. Özel amaçlı üretilmiş, anahtar kullanılarak sıkıştırılan ya da gevşetilen vidalar olduğu gibi, tornavidayla sıkıştırılıp gevşetilen cıvatalar da bulunmaktadır. Teknik anlamda "vida" silindirin üzerine helisel oyuk açma işlemidir. Daha özel anlatımla; "vida" bir silindirin üzerine sarılan dik üçgenin hipotenüsünün oluşturduğu helisin adıdır. Bu dik üçgenin dik kenarlarından biri silindirin çapına eşit olup diğer dik kenarın ölçüsü vida adımına eşittir. Vida işlemi uygulanmış silindir parçanın bir ucuna söküp takmak için başlık ilave edildiğinde elde edilen cisim cıvatadır. Cıvata başı denilen kısmın üç köşeden sekiz köşeye kadar farklı çokgen çeşitlerinde ve tonavidalara uygun formları vardır. vida işlemi uygulanmış kısa silindirlere "setskur" denir. Cıvata sıkma işleminde "vida" hareketinden faydalanıldığı için vidalama denir. Cıvata ve vida dışında da çivi, perçin gibi birçok bağlantı elemanı bulunmaktadır. Farklı kullanımlarına rastlansa da dünya standartlarında en yaygın İngiliz inç ve metrik ölçü birimi olmak üzere iki çeşit cıvata görülür. İnç sistem, bazı bölgelerde "Whitworth" adıyla anılıp, adı, İngiliz BSW ölçü standardına adını veren mühendis Joseph Whitworth'tan gelmektedir. Ölçü birimleri dışında inch sistemine göre UNC ve UNF (pratikte kısaca NC-NF), metrik sisteme göre de normal ve ince diş olarak ayrılmaktadırlar. Metrik sistem tablosu İnç sistem tablosu 'Civata Mukavemetleri' Somun (teknik) Somun, cıvata veya saplama ile beraber kullanılan, ana sökülebilir bağlantı elemanlarından biridir. Temel olarak, ortasında kılavuz çekilmiş (vida açılmış) bir delik olan basit bir parçadır. İki bağlantı elemanı (cıvata-somun veya saplama-somun), vida dişleri arasındaki sürtünme kuvvetinin etkisiyle birbirlerine tutunurlar. Ayrıca cıvatanın ve somunun birleştirilen parçalara oturan yüzeylerinde de cıvata ve somunu "kilitleyen" birer sürtünme kuvveti mevcuttur. Bağlantının, ortamdaki titreşim ile bir süre sonra gevşeyerek sökülmemesi için somun/cıvata uygun tork ile sıkılarak cıvatanın/saplamanın hafifçe uzaması ve birleştirilen parçaların da hafifçe sıkışması, bu sayede cıvatanın ve birleştirilen parçaların birer yay gibi davranarak titreşim esnasında vida dişleri ve parça-bağlantı elemanı arasındaki sürtünme kuvvetlerinin "hiçbir zaman" sıfırlanamaması sağlanır. Zira bu sürtünme kuvvetlerinin sıfırlanması, bağlantı elemanlarının gevşemesine ve sökülmesine sebep olur. Somun dişleri, kullanıldığı standarda göre metrik veya inç ölçülerinde olabilir. Ağırlıklı olarak çelikten yapılırlar. Dayanımlarına göre, örneğin 4, 6 veya 8 gibi sayılarla sınıflandırılırlar. Bu sayılar, somuna uygulanabilecek maksiumum gerilimin 1/10'unu gösterirler. Örnek olarak; 6 kalite bir somuna uygulanabilecek maksimum gerilim 60 kg/mm² 'dir. Anahtar ağız tipleri genellikle altıköşe veya kare olabildiği gibi farklı kullanım alanları için kelebek, T, kaynak tipi, vb. tip somunlar da bulunmaktadır. Devlet tahvili Devlet tahvili devletin 1 yıldan uzun vadeli borçlanma ihtiyaçlarını karşılamak için Hazine Müsteşarlığı tarafından çıkarılan borçlanma senetleridir. Bu finansal araç uygulamasında devlet belirtilen tarihte -vade- faiz getirisiyle beraber ödeme yapmayı garanti eder. Devlet tahvillerinden tüzel kişiler faydalanabildiği gibi, bankalar da tahvilleri bilançolarının aktif kaleminde yatırım aracı olarak bulundurabilirler. Devlet tahvilleri sabit faizli, değişken faizli olabildiği gibi dövize endeksli de olabilirler. Heart of Midlothian FC Heart of Midlothian FC (daha çok bilinen adı ile "Hearts FC"), 1874 yılında İskoçya'nın Edinburgh bölgesinde kurulmuş Scottish Premier League takımıdır. "Hearts", 1874 yılında futbol amacıyla kurulmuştur. İsmini de the Heart of Midlothian Dance Hall adında bir dans pistinden almıştır. Bu isim o dönemin şairlerinden Walter Scott'un bir çalışmasının başlığıdır. Takım isim babasını da bulduktan sonra çalışmalara başlayacaktı, fakat oynayacak saha ve kullanacak malzeme yoktu. Takımın ilk kaptanı Tom Purdie, takımın adını aldığı dans pistinin saha, oradaki malzeme deposunun da evrak olarak kullanılmasını önerdi. Kabul gördü ve takım 1876 yılında liglere katılmaya başladı. "Jambolar", uzun ve köklü bir tarihe sahiptir. Tarihlerindeki en iyi dönemleri aldıkları 4 Scottish Cup ile 1894 - 1909'dur. Bu dönemde ayrıca Lig'de de ilk üçte kalıcı olmayı başarmışlardır. Bu dönemden sonra uzun süre kupa kazanamayan Hearts, 1954 yılında ligi kazanarak bu orucu bozmuştur. Ayrıca bu seneden 1963'e kadar bu kupayı bir kez daha kaldırmayı başarmıştır. Fakat bu başarılarından sonra, İngiltere kulüplerinin finansal patlama sonucu tüm İskoçyıldızları renklerine bağlamasıyla Hearts dahil tüm İskoçya takımları düşüş yaşamıştır. Yetmişli yılların ortalarında ise federasyon transfer kısıtlaması getirince bu kulüplerin başarı oranı yeniden yükselmiştir. Daha sonra ligi bir kere daha kazanan Hearts, 2005 yılına kadar ligi sürekli üçüncü ve dördüncü olarak tamamladı. 2005 yılında ise üçüncü kez katıldığı UEFA Kupası'nda grubu sonuncu bitirerek elendi fakat ligde de ikinci oldu. Hearts kulübü, Edinburgh'da kurulan iki kulüpten biridir ve buradaki iki takımdan diğeri olan FC Hibernian ile arasında derbi niteliğinde bir rekabet vardır. Edinburgh Derbisi adıyla anılan bu rekabet boyunca tarihte hiçbir olay olmaması da futbol adına bir başarı olarak kabul edilmelidir. "1894-95, 1896-97, 1957-58, 1959-60" "1891, 1896, 1901, 1906, 1956, 1998, 2006" "1954-55, 1958-59, 1959-60, 1962-63" "1979-80" "1902, 1903" "1894-95, 1895-96,1896-97, 1897-98, 1898-99, 1899-00, 1903-04" "1985, 1991" "2003, 2004" "1994, 2004" Gyula NÃ©meth Gyula Németh (d. 1890 - ö. 1976, Macaristan) Macar türkolog. Macaristan'ın Szolnok iline bağlı Karcag'da doğdu. Türkçeye olan merakı Karcag'da başladı. Budapeşte Üniversitesi'nde okudu, yine burada Doğu Dilleri Kürsüsü'nde profesör oldu. 1907'de İstanbul'a geldi, 1908'de Aydın ve İzmir'de bulundu. 1909'de Eötvös Kollégium üyesi olarak Budapeşte Üniversitesi'nde Gombocz Zoltán, Munkácsi Bernát, Goldziher Ignác, Vámbéry Ármin gibi önemli bilim adamlarıyla birlikte çalıştı. 1911 ve 1914 yılları arasında eğitim için Leipzig, Kiel ve Berlin'de bulundu. 1915'te Budapeşte Üniversitesi'nde çalışmaya başladı. 1916'da Türkoloji kürsüsü öğretim görevlisi oldu. 1916-1917 yıllarında Türk Dili kitabı yayınlandı. 1921'de Macarcaya Türkçeden geçen kelimelerle ilgili ilk kitabını yayınladı. Türk Filoloji Enstitüsü'nü kurdu (1930). TDK şeref üyesidir. Türk kavimleri, Türk dili, Türklerin anayurdu, Balkanlar üzerine araştırmaları bulunmaktadır. Nesil (dergi) Nesil, aylık dergi. İstanbul'da 1976'dan 1980'e kadar yayınlandı. Sahibi Saim Yeprem'di. Nesil Vakfı kurulduktan sonra dergiyi vakıf yayınladı. İmam-Hatip okullarının yayın organıydı. Yazarları arasında Hayreddin Karaman, Bekir Topaloğlu, Yaşar Nuri Öztürk, Yaşar Fersahoğlu, Ali Osman Koçkuzu, Süleyman Uludağ, Mustafa Kara, İsmail Lütfi Çakan, İsmail Karaçam, Saim Yeprem vardı. Teröre karşı Türk-İslam birliği yönünde yayınlar yaptı. Akbudak, Kemah Akbudak Erzincan iliniin Kemah ilçesine bağlı bir köydür. Köyün eski adı Hınzorik olup Ermenice'de "Elmacık" anlamına gelmektedir. Sonradan köyün adı arkasındaki ve karşısındaki sırtların beyaz topraklı olmasından dolayı "Akbudak" olarak değiştirilmiştir. Köy, Erzincan iline 82 km, Kemah ilçesine 32 km mesafededir. Åžehbal Şehbal. Osmanlı dergisi. 15 günlük resimli dergi İstanbul'da 1909'dan 1914'e kadar 100 sayı yayımlandı. Kurucusu Hüseyin Sadeddin Arel'dir. Her konuda sayfaları olan bugünkü fotoğraflı haftalık dergilerin ilkidir. Dergide Şahabettin Süleyman, Yunus Nadi, Abdullah Cevdet, Celal Nuri, Nigar Hanım, Rauf Yekta, Cenap Şahabettin, Abdülhak Hamit, Falih Rıfkı Atay gibi dönemin yazarları yazmıştır. Şapçı, Tavşanlı Şapçı. Kütahya ili Tavşanlı ilçesine bağlı yaklaşık 500 nüfustan oluşan bir köydür. Tavşanlı'nın 20 km batısında yer alır. Eskiden başlıca geçim kaynağı Linyit Kömürü olan köy, linyitin değerini kaybetmesi ve civardaki rezervlerin tükenmesi ile başta Tavşanlı'ya olmak üzere büyük ölçüde göç vermiştir. Yörük Oğuz Türkmenleri kültür gelenek ve görenekleri yaşanmaktadır. Nakdi kredi Nakdi krediler belirli bir süre sonunda vade faiziyle birlikte geri alınmak üzere tüzel ve gerçel kişilere bankalar tarafından verilen ödünç paradır. Nakdi kredi kullandırılırken bankalar ilgili komisyon oranına göre komisyon ücreti almanın yanı sıra banka ve müşteri ilişkileri doğrultusunda kendi inisiyatiflerini kullanarak ipotek, çek veya kefalet gibi teminatlar alabilirler. Nakdi krediler türlerine göre öncelikle tüketici kredileri ve ticari krediler olmak üzere ikiye ayrılır. Ticari krediler firmaların kullandığı krediler olup borçlu cari hesap, spot kredi, dövize endeksli kredi (dek), işletme kredileri, altın kredisi, döviz kredisi, iskonto kredisi, eximbank kredisi, prefinansman kredisi ve kredili mevduat hesabı olarak sınıflandırılır. Gerçek kişilerin (bireylerin) ticari amaç dışında mal ve hizmet alımlarının finansmanına yönelik olarak, genellikle bir defada kullandırılan ve başlangıçta belirlenen faiz oranlarına göre geri ödenen kredidir. Tüketici kredisi buzdolabı, çamaşır makinası, mobilya, elektrikli ev aletleri gibi dayanıklı tüketim malları veya tatil, eğitim, konut onarımı, sağlık, düğün gibi hizmete yönelik harcamalara ya da otomobil, konut alımı gibi menkul veya gayrimenkul bir malın satın alınması amacıyla kullandırılır. Tüketici kredisi, tüketiciye gelecekte elde edecekleri geliri önceden kullanma, peşin para ile alışverişin avantajlarından faydalanma imkânı sağlar. Yararlanabilecek kişilere verilen tüketici kredisinden; 18 yaşını doldurmuş, medeni haklarını kullanma ehliyetine sahip, düzenli gelir sahibi olan gerçek kişiler yararlanabilirler. Satın alınacak mal ve hizmetlerin karşılığında bankalar tarafından kullandırılan kredi, doğrudan nakit olarak müşteriye ödenebileceği gibi satıcı firmayla anlaşma sağlandığı takdirde fatura karşılığı doğrudan satıcıya da ödenebilir. Tüketici kredileri genellikle bir sınırlamaya tabidir. Bankaya, müşterilere ve kullanılacak alana göre farklılıklar gösterebilir. Her bankada farklı olmakla birlikte tüketici kredilerinin vadeleri 1 ay ile 36 ay arasında değişmektedir. Alınan mal veya hizmetin niteliğine göre çeşitli vade uygulamaları vardır. Örneğin dayanıklı tüketim mallarının alımında vade azami 12-18 ay olduğu halde otomobil alımında 36 aya kadar vade tanınabilmektedir. Bankalar, tüketicinin bilgilendirilebilmesi amacıyla kredi talep eden müşterilerine aşağıdaki konularda, broşür, bilgi formu, başvuru formu, sözleşme aracılığı ve karşılıklı görüşmelerle bilgi verir. Tüketici kredisi almak için yapılan başvurularda, genellikle bir form doldurulmakta, bu formda, kimlik bilgileri, iş ve meslek bilgileri, kredi değerlemesine esas oluşturacak aylık geliri, sahip olunan menkul ve gayrimenkuller ve varsa zorunlu ödemeleri ile ödeme gücünü gösterir diğer bilgiler yer almaktadır. Başvurulan bankanın ilgili birimine gelen bu form kredi değerleme yöntemlerine göre analiz edilip, başvuru sahibinin kredi değerliliği ölçülerek verilecek kredi miktarı saptanmaktadır. Kredi talebinde bulunan kişi ile müşterek borçlu ve müteselsil kefil/kefillerden; başvuru formu, kimlik belgesi fotokopisi (kimlik belgesi veya sürücü belgesi asıllarıyla birlikte önlü arkalı fotokopileri), ücretlilerden son aya ait maaş bordrolarının fotokopisi ile maaşları üzerinde haciz olmadığını gösterir, çalışılan işyeri tarafından onaylanmış, yeni tarihli belge, serbest meslek erbabı olmaları halinde kayıtlı oldukları oda üyelik belgesi ve vergi levhası fotokopisi, emekli olmaları halinde varsa maaş bordrosu ya da emekli cüzdanı ikametgâh belgesi istenir. Başvuru formunda gayrimenkul sahibi olduğunu bildirenlerden tapu fotokopisi istenir. Müşterinin talebi halinde banka ile müşteri arasında imzalanan kredi sözleşmesi veya müşterinin imzaladığı taahhütnamenin bir fotokopisi müşteriye verilir. Tüketici kredisi sözleşmesi veya taahhütnamesinde aşağıdaki hususların bulunması gerekir. Kredi talebinin kabul edilmesiyle birlikte müşteriye ödeme planı verilir. Ödeme planında, her dönemde ödenmesi gereken anapara, faiz, fon ve vergi belirtilir. Faiz oranı değişikliğinde yeni ödeme planı, değişikliğin ilan tarihini takip eden ilk taksit döneminden geçerlidir. Tüketici kredilerinde ödenecek taksitlerin miktarının belirlenmesinde genellikle azalan bakiyeler üzerinden faiz hesaplaması yöntemi kullanılır. Bu yönteme göre aynı devre ve aynı faiz oranı esas alınarak ödenecek taksitler aşağıdaki formül yardımıyla hesap edilmektedir. İhtiyaç Kredisi; bankalar tarafından Tüketici ve Bireysel krediler kapsamında evlilik, ev eşyası, tatil ve diğer gereksinimlerin karşılanması için herhangi bir teminat istenmeden kullandırılan kredi ürünüdür. Bu Krediler birçok ihtiyaca hitap ettiği gibi, bireysel kullanım amacı ile verilebilir. Yani herhangi bir bahane sunmadan Bireysel İhtiyaç Kredisi talep edilebilir. İhtiyaç kredilerinde sunulabilen en yüksek vade Bankacılık Düzenleme ve Denetleme Kurumu (BDDK) tarafından 60 ay olarak belirlenmiştir. İhtiyaç kredilerinde belgelenebilir gelirin genellikle 12 ile 15 katı aralığında veya aylık gelirin en fazla yarısının aylık kredi taksit tutarı olarak belirlendiği oranda hesaplama yapılarak çekilebilecek kredi tutarı belirlenir. 18-80 yaş aralığındaki kredi kullanmasına engel olmayan her birey ihtiyaç kredisi talebinde bulunabilir. Kredi başvurusunda bulunan kişinin mesleği, gelir durumu, bireysel kredi notu ve sigortalılık durumu kredi kararını ve faiz oranını etkileyen en önemli faktörler arasındadır. Kişinin Kredi Notuna bakılırken, tüm Kredi Kartı bilgileri ve almış olduğu diğer bankacılık hizmetleri dikkate alınır. İhtiyaç kredisi türleri şunlardır: Şura-yı Ümmet Osmanlı dergisi. 1902'den 1929'a kadar 220 sayı çıkan Jön Türk dergisi, Osmanlı İttihad ve Terakki Cemiyeti yayın organıydı. Bahaeddin Şakir ile Samipaşazade Sezai dergiyi Kahire'de kurdu. İstanbul, Selanik ve Paris'te yayına devam etti. Döneminin bütün kültür sorunları dergide yer aldı. Günlükten aylığa kadar çeşitli formatlarda yayınlanan dergide Ali Kemal, Ahmet Ferit, Yusuf Akçura, Ahmet Ağaoğlu, Samipaşazade Sezai yazarlardan başlıcalarıdır. Noah Gordon Noah Gordon (d. 11 Kasım 1926, Worcester, Massachusetts), Amerikalı yazar. Kitaplarinda tıp tarihi ve tıp etiğini işleyen yazar, son eserlerinde daha çok engizisyon ve Yahudi kültürü tarihi ile ilgilenmiştir. Viyana Uluslararası Havalimanı Viyana Uluslararası Havalimanı (, IATA: VIE - ICAO: LOWW, Avusturya'nın başkenti Viyana'nın 18 km güneydoğusunda Schwechat kasabasında, Slovakya'nın başkenti Bratislava'nın ise 57 km batısında yer alan uluslararası havalimanı. Avusturya´nın en büyük ve en önemli uluslararası havalimanıdır. Avusturya ulusal havayollarının Austrian Airlines ana güzergâhı burada bulunur. Karl Ziegler Karl Waldemar Ziegler (d. 26 Kasım 1898 - ö. 12 Ağustos 1973), Alman kimyacı. Polimerler üzerindeki geliştirici araştırmalarından ötürü, Giulio Natta ile birlikte, 1963 Nobel Kimya Ödülü'ne layık görüldü. Nobel Komitesi Ziegler'i "organometalik bileşikler üzerindeki eşsiz çalışmaları ... yeni polimerleşme tepkimelerini ortaya çıkardı ve ... çok kullanışlı yeni endüstriyel süreçlere zemin hazırladı" şeklinde değerlendirmişti. Ziegler doktora çalışmasını 1920'de Marburg Üniversitesi'nde tamamladı. Kısa süre sonra Marburg ve Frankfurt Üniversitelerinde ders vermeye başladı. İlerleyen yıllarda Heidelberg ve Halle üniversitelerinde öğretim üyeliği yaptı. 1943'ten 1969'a kadar, Mülheim an der Ruhr'daki Kaiser Wilhelm Kömür Araştırma Enstitüsü'nün (sonradan Max Planck Kömür Araştırma Enstitüsü) yöneticiliğini yaptı. Ziegler'in kauçuk bileşimindeki lityuma ilişkin araştırmaları, organik kimyada Grignard ayıraçlarından daha tepkin ayıraçların üretilmesini sağladı. Halkalı karbon bileşikleri üzerindeki çalışmalarından ise bazı parfümlerde kullanılan misk kokusunun bileşiminden yararlanıldı. II. Dünya Savaşı'ndan sonra çalışmalarını organoalüminyum bileşikleri üzerinde yoğunlaştırdı. 1953'te alüminyum atomuna bağlanabilecek karbon atomları zincirini uzatmaya çalışırken etileni 1-bütüne dönüştürdü. Bu buluşu günümüzde yaygın biçimde kullanılan plastik, yapay elyaf, yapay kauçuk gibi uzun zincirli hidrokarbon polimerlerin üretiminde yer alan katalizörlerin geliştirilmesine öncülük etti. Zürih Havalimanı Zürih Havalimanı, (IATA: ZRH, ICAO: LSZH, eskiden Zürih-Kloten Havalimanı), İsviçre´nin en büyük uluslararası havalimanıdır ve Unique (Flughafen Zürich AG) tarafından işletilir. İsviçre'den yurt dışına ilk uçuş 21 Temmuz 1921 tarihinde oldu. 1953 yılında yeni terminal açıldı. 1947 yılında havaalanı 12.766 havayolu uçuşlarında 133.638 yolcu; 1952 yılında, 24.728 havayolu uçuşunda 372.832 yolcu seyahat etti. Havaalanına ilk genişleme talebi, 1956 yılında sunuldu ancak genişleme için bütçe 1958 yılına kadar İsviçre Hükûmeti tarafından onaylanmadı ve genişleme ancak 1961 yılında tamamlandı. 18 Şubat 1969'da, bir El Al uçağı kalkış için hazırlanırken, Filistin Halk Kurtuluş Cephesi dört silahlı üyeleri tarafından saldırıya uğradı. Saldırı, eylemcilerden birinin ölümüyle sonuçlanırken, uçağın güvenlik görevlisi tarafından diğerleri püskürtüldü. Boeing 720]]'nin yarımcı pilotu sonradan aldığı yaralardan dolayı öldü. 44. Altın Portakal Film Festivali 2007 Antalya Altın Portakal Film Festivali 19-28 Ekim tarihleri arasında Antalya'da yapılan film festivali. Festival, kısa adı TÜRSAK olan; Türkiye Sinema ve Audiovisuel Kültür Vakfı ile yine kısa adı AKSAV olan Antalya Kültür Sanat Vakfı işbirliği ile gerçekleştirildi. Festival 2 bölümde, uluslararası bölümü olan 3. Uluslararası Avrasya Film Festivali ve 44. Antalya Altın Portakal Film Festivali olarak düzenlendi. Festival’de gösterilen filmler arasında, Cannes Film Festivali’nde yarışan ve Altın Palmiye’ye değer bulunan “4 Ay, 3 Hafta, 2 Gün” ve İran Marjane Satrapi’nin hayatını konu alan bir çizgi romandan uyarlanan ve siyah beyaz animasyon tekniğiyle çekilen yine Cannes Film Festivali’nde yarışmış Persepolis vardı. Festivalin onur konuğu ise Hanna Schygulla oldu. Fatih Akın’ın "Yaşamın Kıyısında" adlı filminde oynayan oyuncunun “Aşk Ölümden Soğuktur”, “Petra Von Kant’ın Gözyaşları”, “Lili Marleen” ve “Die Ehe Der Maria Braun” isimli filmleri Antalya’da gösterildi. Başvuru şartlarına göre “Uzun Metraj Ulusal Film Yarışması” bölümüne 1 Ekim 2006’dan sonra tamamlanmış eserler başvurabildi. 2007 yılındaki yarışmaya katılan eserlerde, daha önce ulusal ya da uluslararası herhangi bir yarışmaya katılmama şartı aranmadı. Ulusal Kısa Film Yarışması ve Ulusal Belgesel Film Yarışmasına başvuruların 31 Ağustos’ta sona erdi, kısa film ve belgesel film yarışmalarına Ocak 2006 tarihinden sonra tamamlanmış eserler başvurabildi. 2007 Antalya Altın Portakal Film Festivali Uzun Metraj Ulusal Film Yarışması'na katılan filmler; Festivalin yarışma bölümünde “En İyi Film” ödülüne layık görülen yapım 300 bin YTL para ile ödüllendirildi. Bunun dışında ödül dağıtılan kategorilerde ödül alanlara Altın Portakal heykelciği verildi. “Uzun Metraj Ulusal Film Yarışması” bölümünde en iyi yönetmen ise 30 bin YTL ödül aldı. Festivalde, 2006'da Türkiye’de ilk kez verilen “En İyi Müzik” ve “En İyi Senaryo” ödüllerininin sahiplerine de 20’şer bin YTL verildi. Kodak ise en iyi görüntü yönetmenine 30 bin dolar değerinde 100 kutu filmden oluşan bir ödül verdi. Yarışma sonunda en iyi kısa filmin 7 bin 500 YTL, en iyi belgesel filmin de 7 bin 500 YTL ile ödüllendirildi. Ödül töreni 28 Ekim 2007 günü Cam Piramit Sabancı Kongre ve Fuar Merkezi'nde yapıldı. Jüri bu yıl ödül vermeme kararı almıştır. Köln Bonn Havalimanı Köln Bonn "Konrad Adenauer" Havalimanı, (IATA: CGN, ICAO: EDDK, Almanca: "Flughafen Köln/Bonn") Almanya´da Köln´e 12 km ve Bonn´a 16 km uzaklıkta bulunan önemli bir uluslararası havalimanıdır. Kuzey Ren-Vestfalya eyaletinde bulunan havalimanından 60 havayolları şirketleri tarafından 39 ülkeye 130 uçuş noktası ile hizmet sağlanır. "CGN" kisaltma´sı "Cologne"´dan geliyor, Köln´ün Ingilizce ve Franzısca ismi. NWA NWA, ÅŸu anlamlara gelebilir: Tayfun İçli Hüseyin Tayfun İçli, (d. 2 Haziran 1957, Çorlu, Tekirdağ Türkiye), Türk siyasetçi Ankara Üniversitesi Hukuk Fakültesi'ni bitirdi. Serbest Avukatlık, XXI. Dönem Ankara, XXIII. Dönem Eskişehir milletvekilliği ile Devlet Bakanlığı yapmıştır. Evli ve iki çocuk babasıdır. Türkiye Cumhuriyeti'nin 11. Cumhurbaşkanlığı seçiminde adaylığını koydu. İçli 8 Şubat 2015 tarihinde yaptığı açıklama ile Cumhuriyet Halk Partisi üyeliğinden istifa etmiştir. İşçi Partisinin 15 Şubat 2015' te yapılan kongresinde kurulan Vatan Partisinde Genel Başkan Yardımcılığına getirilmiştir. Haziran 2015 Türkiye genel seçimlerinde İstanbul 2. bölge 1. sıra adayı olmuştur. AspiratÃ¶r Aspiratör, gaz halindeki akışkanları emmeye ve istenilen ortamdan uzaklaştırmaya yarayan bir fan türüdür. Aspiratörlerden çeşitli şekillerde istifade edilmektedir. Mutfakta yemek kokularının giderilmesi için kullanılmaktadır. Evlerde temizlik maksadıyla kullanılan elektrik süpürgeleri bir cins aspiratördür. Ayrıca, modern marangoz atölyelerinde toz ve talaşların atölye dışındaki depoya aktarılması işini yapan aspiratörler olduğu gibi, cerrahide ve tıpta kullanılan özel şekilde imal edilmiş aspiratörler de vardır. Pulkovo Havalimanı Pulkovo Havalimanı, Rusça: Аэропо́рт Пу́лково, (IATA: LED, ICAO: ULLI), Rusya´nın Sankt-Peterburg şehrine 14 km uzaklıkta bulunan Pulkovo şehrinde Sovyetler Birliği döneminde inşa edilmiştir. Rusya´nın başlıca şehirlerinden Sankt-Peterburg ve çevresini uluslararası havalimanı ile dünyaya bağlar. Hamburg HavalimanÄ± Hamburg Havalimanı (IATA: HAM, ICAO: EDDH), Almanya'da Hamburg şehrinin 8,5 km kuzeyinde bulunan uluslararası havalimanı. 2011 verilerine göre Almanya'nın 5. en yoğun yolcu trafiğine sahip havalimanıdır. 2005 senesinde hizmete giren yeni bir terminal sayesinde, Avrupa havalimanları arasındaki en modernlerinden biridir. Aylin Urgal Aylin Urgal, asıl adı Rezzan Aylin Soyurgal olup kızlık soyadı Gürol'dur. (d. 1951, İstanbul - ö. 26 Nisan 1985, Bolu), Türk pop müzik sanatçısı. 1969 yılında orkestra şefi Birol Soyurgal'ın orkestrasında solist olarak müzik hayatına atıldı ve İzmir'de sahne çalışmalarına devam ederken 1 Numara Plak'ın sahibi Ali Kocatepe'nin keşifiyle plak dünyasına giriş yapmış, "'Paran Pulun Senin Olsun/Nerelerdeydin?"in isimli ilk 45'liğinin ardından kariyerindeki ikinci 45'liği "Sen Yarattın Beni/Nedir Bu Halin" ile Türkiye müzik listelerinde yükselen Aylin Urgal'ın bu başarısı kendisinin 1976 yılının "En İyi Ümit Veren Kadın Şarkıcı" sıralamasında dördüncü olmasını sağladı. "Sen Yarattın Beni" şarkısı ise 1977 yılının en iyi sekizinci Türkçe sözlü şarkısı seçildi. Sahne çalışmalarına bir süre ara veren Aylin Urgal 1980 yılında tekrar sahne çalışmalarına döndü. 1981'de eşinden ayrılan Urgal, aynı yıl iki kutu ilaç içerek intihara teşebbüs etti. 1985 yılının Ocak ayından itibaren Ankara'da sürdürdüğü sahne çalışmalarına Nisan ayı sonunda son veren Aylin Urgal, İstanbul'a dönüşü sırasında Bolu dağında binmiş olduğu otobüsün uçuruma yuvarlanması sonucu 21 kişinin öldüğü kazada kardeşi Abidin Eker ile birlikte hayatını kaybetmiştir. Sanatçı 1969 yılında Birol Soyurgal ile evlenmiş, 1979 Aralık ayında ikiz çocukları Tevfik ve Uğur doğmuştur. 1981 yılında evliğini sonlandırmıştır. Hocaoğlu Yer adlarÄ± KiÅŸiler Sertan Eser Sertan Eser (d. 18 Mart 1974, Nürnberg), Türk futbolcudur. 2010-11 sezonunun devre arasında faal futbolu bırakmıştır. Almanya'nin Nürnberg kentinde doğmuş ve 1984'te kadar yaşamış olan Eser 1991 yılında 3. Lig ekiplerinden Antalya Köy Hizmetleri Spor'da başladı. Burada bir sezon genç yaşına rağmen oldukça başarılı performans gösterdikten sonra memleketinin futbol takımı olan Konyaspor ile profesyonelliğe geçiş mukavelesi imzaladı ve Konyaspor'daki ilk sezonundan itibaren gösterdiği futbolla büyük takımların dikkatini çekmeye başladı. Neticesinde Beşiktaş'nın teknik direktörü Christoph Daum Konyaspor'un birkaç 1. Lig maçını izlemesinin ardından Sertan'ı çok beğenerek Almanya millî futbol takımının ünlü oyuncusu Pierre Littbarski'ye benzetti ve Sertan'ı ısrarla kendi takımında görmek istediğini belirtti. Bunun üzerine Sertan Eser o dönem alışık olunmayan yüksek bir transfer ücretiyle Beşiktaş transfer oldu. Beşiktaş'ta düzenli oynama fırsatı bulsa da beklenenin altında kaldı ve üç sezon Beşiktaş'ta oynadıktan sonra birer sezonda kiralık olarak Adanaspor, Yozgatspor ve İstanbulspor oynadı. Ardından bu kiralık oynadığı dönemler arasında Beşiktaş'a kısa süreler için geri dönsede takımda yer bulamadı ve neticesinde 2001 yılında Beşiktaş'la sözleşmesini karşılıklı feshedip Malatyaspor'a transfer oldu. Daha sonralar Bursaspor, Diyarbakırspor, Gençlerbirliği, İstanbul Büyükşehir Belediyespor ve Kasımpaşa oynadı. Son olarak 2009-2010 sezonunun ilk haftlarında transfer olduğu Sakaryaspor'da oynadı. 2010-11 sezonunun devre arasında futbola veda ettiği açıklayarak Sakaryaspor'dan ayrıldı. 9 kez Türkiye U-21millî futbol takımı formasını giymiştir ve bu müsabakalarda 2 gol kaydetmiştir. Federal Havacılık İdaresi Federal Havacılık İdaresi ya da İngilizce resmî adıyla Federal Aviation Administration (FAA), Amerika Birleşik Devletleri Ulaştırma Bakanlığına bağlı bir "federal" yani devlet kuruluştur. Kurulun görevi, ABD hava sahası içinde, geniş anlamda hava ve havacılıkla ilgili her türlü uçak, uçuş, üretim, müdahale, etkinlik ve geçerli güvenlik mevzuatların takibi ve uygulanmasını kontrol edip, ABD´de hava güvenliğini sağlamaktır. 23 Ağustos 1958´de ABD Kongresi tarafından kurulup bu alanda ana kurum olarak atanmıştır. O güne kadar görev yapan CAA ("Civil Aeronautics Administration") ve AMB ("Airways Modernization Board") kurumları bu kurum altında toplanmışlardır. NÃ¼khet Duru Nükhet Duru (d. 19 Mayıs 1954, İstanbul), Türk şarkıcı. 1970'lerden bugünlere değin birçok albüm yayımladı. 19 Mayıs 1954'te, İstanbul'da dünyaya geldi. Profesyonel kariyerine 1971'de, Florya Deniz Kulübü'nde dans müziği orkestrasında solistlik yaparak başladı. Gerek cazibeli görünümü, gerekse sesinin rengi ve tonu ile yorumunun dikkat çekiciliği solo çalışmalar yapmasına olanak sağladı. 1974'te, başladığı repertuvar çalışmaları sonuçlandığında, ilk 45'lik plağı "Aklımda Sen Fikrimde Sen - Karadır Kaşların" yayınlandı. Geniş dinleyici kitlesine ise, '75 tarihli "Beni Benimle Bırak - Gerisi Vız Gelir" adlı 45'liği ulaştı. Bu plak sanatçıya ilk Altın Plağını da kazandırdı. İlk albümü "Bir Nefes Gibi" 1976 yılında çıktı. O yıl en iyi yorumcu ve yılın en başarılı kadın solisti ödüllerini aldı. 1978 yılında Güney Kore'nin başkenti Seul'de düzenlenen şarkı yarışmasına Modern Folk Üçlüsü ile birlikte katıldı. Bu yarışmada birinci oldu. 80'li yıllarda Türk Sanat Müziği eserleri de yorumlamaya başladı. Böylece sahnelerde assolist olarak da kendini gösterdi. Buna karşın her daim pop müziğe daha yakın duran Nükhet Duru, imza atmış olduğu albüm, tv programı, müzikal, sinema filmi ve dizi film haricinde, kariyeri süresince seslendirdiği yüzlerce şarkı, gerçekleştirmiş olduğu binlerce konserle Türkiye'de popüler kültürün en uzun soluklu isimlerinden olmayı başarmıştır. Birden fazla müzikal ve kabarede de yer alması onu benzeri sanatçılardan ayıran yanı oldu. 1977'de Ali Poyrazoğlu ve Korhan Abay ile birlikte "Yaşa Sevgili Dünya"; 1979'da Haldun Dormen, Huysuz Virjin, Perran Kutman, Yüksel Gözen, Grup Çağdaş, Tolga Han ve Arkadaşları ile "Merhaba Müzik"; 1980'de Haldun Dormen, Suna Pekuysal, Mazhar Alanson, Fuat Güner ve Coşkun Demir'le "Ve On Yıl Geçti"; 1982'de Haldun Dormen, Neco, Salim Dündar, Mazhar Alanson, Fuat Güner ve Suna Pekuysal'la "Operetler"; 1983'te Egemen Bostancı, Atilla Özdemiroğlu, Zerrin Özer, Altan Erbulak, Sezen Aksu, Halit Kıvanç, Mehmet Ali Erbil, Onno Tunç ve Grup Çağdaş ile "Saz mı? Caz mı?"; 1984'te Erol Evgin ve Adile Naşit'le "7'den 77'ye"; 1985'te Egemen Bostancı, Şevket Altuğ, Başar Sabuncu, Osman İşmen, Duygu Aykal, Mehmet Teoman, Ülke Aker ve Sadık Kızılağaç'la birlikte "Carmen - Kan ve Gül"; yine 1985'te Nevra Serezli, Metin Serezli, Zeki Alasya ve Metin Akpınar'la "Aşk Olsun"; 1991'de Erol Evgin, Perran Kutman, Turhan Yükseler, Yaprak Özdemiroğlu, Haldun Dormen ve Kandermir Konduk ile birlikte "Gülümseyen Geceler"; yine 1991'de Perran Kutman, Eda Özülkü, Metin Özülkü ve Tuncay Vural Dans Topluluğu'yla "Yeşilyurt Geceleri"; 1992'de Rasim Öztekin, Demet Akbağ ve Soner Olgun'la birlikte "Müzikomedi"; 1998'de Hakan Altıner, Nezihe Araz, Uğurkan Erez, Figen Soysal, Sadık Kızılağaç, Cenk Taşkan, Mehmet Teoman, Alp Öyken, Nuri Gökakşam, Tomris Oğuzalp, Mehmet Ulay, Mehmet Birkiye, Tamer Karadağlı, Ayberk Atilla, Hakkı Şen, Demet Neva ve Özlem Çakar'la "Cahide - Bu Bir Efsane"; 1999'da Müjdat Gezen, Nilgün Belgün, Ayşen Gruda, Levent Özdilek, Yaman Tüzcet, Settar Tanrıöver, Necdet Mahfi Ayral, Osman Gidişoğlu, Ayten Güvenç, Lale Oraloğlu, Nesrin Akkoç, Cenk Taşkan, Hakan Tok ve Osman İşmen ile birlikte "Yedi Kocalı Hürmüz" ve son en son 2000'de Nilgün Belgün'le "www.ask.com.tr" adlı gösterilere imza atmıştır. Sanatçının altın plak ve benzeri çok sayıda ödülü bulunmaktadır. 27 Ağustos 2014 tarihinde usta sanatçı Timur Selçuk ile birlikte Harbiye Cemil Topuzlu Açıkhava Tiyatrosu'nda sahne alan Nükhet Duru, 18 Eylül 2015 tarihinde bu kez Pop müziğin romantik sesi Yaşar ile aynı sahneyi paylaştı. "Hayat Şarkılarda" adlı konserin ilk bölümünde “Hepiniz hoş geldiniz. Bu günlerde birbirimize daha çok ihtiyacımız var. Daha çok direnmeliyiz. Mustafa Kemal Atatürk yaşasaydı hiçbir sanat faaliyetini iptal ettirmezdi, çünkü sanat direnmektir. Sanattan vazgeçen devletlerin hayat damarı gerçekten kesilir!” dedi. Nükhet Duru konserinde İspanyol Meyhanasi adlı şarkısını seslendirirken bir ara sahnede şarkısını keserek, "Ayran içecek halimiz yok ya, yaşam tarzımızı değiştirmediğimiz gibi içeceğimizi de değiştirmedik" demiştir. Nükhet Duru, 2016 yılında yapımcılığını Türker İnanoğlu 'nun yaptığı, başrolleri Caner Cindoruk, Pelin Akil, Cezmi Baskın ve Kayhan Yıldızoğlu ile birlikte paylaştığı İstanbulname adlı müzikalde Uğurböceği karakterini canlandırmıştır. 13 Şubat 2020'de Hikayesi Var isminde yeni stüdyo albümü tanıtıldı ve yayınlandı. Evren Özyiğit Evren Özyiğit (d. 1 Ocak 1986, Aydın), Türk futbolcudur. Kaleci pozisyonunda görev almakta olup, 2. Lig ekiplerinden Aydınspor 1923'te oynamaktadır. Futbola aydının amatör takımı olan Yıldızspor'da başlayan Evren daha sonra Aydın Belediyespor'a transfer oldu. Aydın Belediyesporda 4 yıl başarılı sezon geçiren Evren Muğlaspor'a transfer olarak profesyonelliğe geçti. Muğlaspor'da ilk sezon yedek beklese de 2. sezonda takımın as kalecisi oldu. Muğlaspor'da geçirdiği 3 sezonun ardından 2007 yılında Süper Lig ekiplerinden Ankaraspor'a transfer oldu. 2010 yılında Denizlispor ile anlaştı. 2012-13 sezonunun başında, Süper Lig ekiplerinden Akhisar Belediyespor'un kadrosuna dahil edildi. 2014-15 sezonunu Adanaspor'da geçiren Özyiğit, 2016-17 sezonu başından beri 2. Lig ekibi Aydınspor 1923'te oynamaktadır. 2 kez Türkiye 21 yaş altı millî takımına çağrılan Özyiğit, 1 kez millî formayı giydi. Melek Baykal Melek Baykal (d. 7 Ağustos 1954) İstanbul, Türk tiyatro ve dizi sanatçısı. "Ferhunde Hanımlar" dizisindeki "Nermin", "Hayat Bağları" dizisindeki "Nurhayat" ve "Cennet Mahallesi" dizisindeki "Pembe" rolleriyle tanınır. Ankara'da çekilen "Ferhunde Hanımlar" ile tanınmasının ardından gelen teklifleri değerlendirerek İstanbul'a yerleşmiştir. İstanbul doğumlu olan ve henüz 17 yaşındayken tiyatroya başlayan Baykal, ilk oyununda 85 yaşında bir kadını canlandırarak takdir topladı. Ankara Devlet Konservatuvarı mezunudur. Uzun süre Ankara Devlet Tiyatroları Genel Müdürlüğü'nde çalıştı. "Cennet Mahallesi"ndeki performansıyla beğeni topladı. Daha çok televizyon dizilerinde rol almıştır. Melek Baykal'ın rol aldığı ilk sinema filmi ise "Kaçma Birader" adlı film olmuştur. 2012 yılının başından itibaren Star TV'de kendi adını taşıyan kadın programını sunmaktaydı. Luzon Luzon, Filipinler'de bulunan üç adadan ekonomik ve politik açıdan en önemli ve alan bakımından en büyüğüdür. Filipinler'deki diğer iki ada ise Visayas ve Mindanao'dur. Luzon'daki adalar; kuzeyde Batanes ve Babuyan, güneyde Catanduanes, Marinduque, Masbate, Romblon ve Mindoro'dur. Palawan ada grubu önceden Luzon yönetimine aitti, ancak 2005'te Bölge 4'teki Visayas'a bağlandı. Eski haritalarda Luçoes veya Luçon olarak adlandırılmıştı ve yerli halkça Luçoes olarak bilinirdi. Tarihte Nueva Castilla veya New Catile olarak bilinir. Airbus A350 XWB Airbus S.A.S. (EADS) tarafından tasarlanan ve 2013 yılında ilk uçuşu yapılan orta ve uzun menzilli, geniş gövdeli Yolcu uçağı ailesi. Öncelikle karbon lif takviyeli plastikle yapılan uçak gövdesiyle ilk yolcu uçağı ve kanat yapıları olacak. Boeing 777 ve Boeing 787 ile yarışmak için tasarlanan A350 serisi yolcu uçağı yakıt-verimli olacak şekilde tasarlanmaktadır. Avrupa'nın en büyük askeri kargo uçağı A400M projesinde edindiği tecrübeyi Airbus projesine taşıyan TAİ, ilk olarak 500 milyon euroluk işte pay sahibi oldu. Yeni uçağın gövdesinde pek çok kompozit malzemenin tasarımını ve üretimini gerçekleştirecek olan TAİ bu sayede ilk defa sivil uçak üretim projesinde tasarım ve üretimde söz sahibi olacak. TAİ bu projede pek çok Avrupa firmasıyla yarıştı. En son İsveçli Saab firmasıyla kısa listeye kalan ve son olarak İsveç firmasını da eleyerek bu uçakları için kanatçık tasarımı ve üretimi hakkını elde etmiştir. A350'in üç değişkeni vardır ve Üretim çalışmalarına 2006'da başladı. A350-900, 15 Ocak 2015 tarihinde Katar Havayolları'nın ilk uçağı teslim alması ile hizmete girmiştir. A350-800, 2016 yılında hizmete girmesi planlanmaktadır. Son model A350-1000'in, 2017'de hizmete girmesi planlanmaktadır. A350-800: 3-sınıf kabininde 270 yolcuyu taşıyabilecek ve 8,300 deniz mili (15,400 km)lik menzile sahiptir. Boeing-787 9u'yla , ve A330-200 ile kıyaslanabilir. A350-900: A350 nin Tasarlanan ilk modeli 3-sınıf kabininde 314 yolcuyu taşıyabilecek ve 8,100 deniz mili (15,000 km)lik menzile sahip olacak. A350-900'in, yakıt maliyetinin oturacak yer başına Boeing-777 200ER'e göre % 25 daha az düşük olması planlanmaktadır. A350-900F: Sadece kargo taşıyacak bir modelin üretilmesi planlanmaktadır. Daha henüz tasarımına başlanılmamıştır. Bu uçak da daha güçlü motorlara yer verilecek ve A350-1000'in iniş takımları kullanılarak uçak kuvvetlendirilecektir. A350-1000: A350 ailesinin en büyük değişkenidir ve 3-sınıf kabininde 350 yolcuyu taşıyabilecek. 8,000 deniz mili (15,000 km) lik menzile sahip olacak. Kaynaklar: Airbus A350-800 specifications, Airbus A350-900 specifications, Airbus A350-1000 specifications 2015 satış fiyatları Airbus NSR Airbus NSR, Airbus A320'nin geliştirilmesi için tasarlanan Airbus tarafından yürütülen yeni bir projedir. 2014 yılında hizmete girmesi beklenen uçak, Boeing'in Boeing Y1'le yarışması beklenmektedir. Visayalar Visayas (Visayan dillerinde: Kabisay-an) Filipinler'deki Luzon ve Mindanao ile üç ada grubundan biridir. En büyük adaları başlıca şunlardır: Mindanao Mindanao, Filipinler'in ikinci büyük ve en doğudaki adası. Luzon ve Visayas gibi ülkenin üç ada grubundan biridir. Tarihte Gran Molucas ve Great Mollucas olarak bilinirdi. Bölge Sulu ve Maguindanao sultanlıklarının ana merkeziydi. İspanya ile ilk karşılaşmaları İspanyol kuvvetlerinin 16. yüzyılın sonları ila 17. yüzyılın başlarında alanı işgale girişmesiyle meydana geldi. Nüfusunun 70%'inden fazlası hristiyandır, Hristiyanların en çok dahil oldukları mezhep 60.9% ile Katolik Mezhebidir. Muslümanların oranı 20.44% dür. 20. yüzyıla kadar Müslümanlar çoğunlukta iken hristiyan Filipinlilerin göçüyle birlikte azınlığa düşmüşlerdir. Mindanao ada grubu Zamboanga Yarımadası, Kuzey Mindanao, Caraga, Davao, SOCCSKSARGEN ve Bangsamoro olmak üzere 6 idari bölgeye bölünmüştür. Bu altı bölgede 22 il ve 30 şehir bulunmaktadır. Bunlardan yalnızca dördü Mindanao adasında değildir. Bu adalar: güneybatıda Basilan, Jolo ve Tawi-Tawi gibi büyük adaları içeren Sulu Takımadaları, Camiguin, Dinagat ve Siargao'dur. Sandviç konstrüksiyon Sandviç konstrüksiyon, günümüzün uçak, gemi, otomobil vb vasıta sanayisinde kullanımı için tasarlanıp kullanıma hazır bulunan, yapım tekniğidir. Sandviç konstrüksiyon ismi, sandviç ekmeğinden esinlenerek verilmiş bir isimdir. Yukarıda bahsedilen sanayilerde, özellikle bir cismin harekatı için gerekli enerjiyi (manyetik, elektrik veakaryakıt) mümkün en asgariye düşürmek gözönünde bulundurularak, varsayılan alüminyum, demir, çelik ve plastik sanayi maddelerinin özelliklerini bir maddede bulundurmak gereksinimi olmuştur. Yıllarca süren tasarım ve denemeler sonunda, özellikle çatı uygulamaları başta olmak üzere, sanayi tesisleri, uçak hangarları gibi büyük yapılarda, sandviç tekniği kullanılmaktadir. Burada alüminyum saclar yeni oluşacak parçanın yüzey bölümlerini oluştururlar, içeriği ise, gereksinime göre çelik ve demir özelliğini elde etmek için, alüminyum ve özel plastik bileşimleri 6 köşeli arı petekleri cismine getirilerek, bu iki yüzey sacların arasına yapıştırılır. Sonuçta, bir saf alüminyum sac özelliği taşır, fakat ağırlık açısından ortalama 1/3´ü dür. British Airways British Airways Birleşik Krallık'ın ulusal havayolu şirketi. Filosundaki uçak sayısı, yaptığı dış hat uçuşları ve dış hat uçuş noktaları baz alındığında, ülkenin en büyük havayolu şirketidir. Taşınan yolcu sayısı baz alındığında ise British Airways, easyJet'in ardından 2. sırada gelmektedir. Birincil bağlantı merkezi (hub) olan Heathrow Havalimanı'ndan yaklaşık 90 ülkede 200 farklı noktaya hizmet vermekte olan British Airways, Oneworld ittifakı kurucu üyesidir. Avrupa Havayolları Birliği Avrupa Havayolları Birliği (kısaca AEA, kurumun İngilizce ismi olan Association of European Airlinesın kısaltması), 31 Avrupalı havayolları şirketinden oluşan bir birliktir. Birliğin amaçları üye havayolları şirketlerini, gerek Avrupa Birliği içinde gerekse diğer kuruluşlara karşı temsil etmektir. Birliğin başlangıcı 1952'ye dayanıp Air France, KLM, Sabena Airlines ve Swissair şirketlerinin öncülüğü ile kurulmuştur. Avrupa Havayolları Birliği'nin Başkanlığını Türk Hava Yolları Genel Müdürü Doç.Dr.Temel Kotil yapmaktadır. Milla Jovovich Milla Jovovich (d. Milica Bogdanovna Jovović; 17 Aralık 1975), Sırp-Rus asıllı Amerikalı model, oyuncu, şarkıcı ve moda tasarımcısı. Dünyanın en çok kazanan top modeli unvanına sahiptir. Bu unvan, modelliğe ara verip sinema kariyeri yapmak istediği için top model Gisele Bündchen'e geçmiştir. Toplam serveti 250 milyon dolardır. Tanınmasında ünlü video oyun uyarlaması film serisi Resident Evil'ın büyük etkisi olmuştur, filmiyle seriye veda etmiştir. Milla Jovovich'in, babası Sırp doktor Bogdan ve annesi Rus aktris Loginova'dır. 1981 yılında Milla ve ailesi Sovyetler Birliği'nden kaçarak Londra'ya sonra Sacramento, Kaliforniya en son olarak Los Angeles'e yerleştiler. 1988'de Revlon'un dünyanın en unutulmaz kadınlarından biri seçildi. Yaşı henüz 12 idi. Liseyi Exvelsior Collage'da bitirdi. Aynı zamanda bir şarkıcı olan Milla'nın bir de "The Divine Comedy" adında albümü var. Milla, 1997'de gösterime giren Fransız bilim-kurgu filmi The Fifth Element'te Bruce Willis ve Gary Oldman ile birlikte isminden söz ettirmeyi başardı ve ardından adını Capcom firmasının Resident Evil bilgisayar oyununun uyarlaması olan sinema filmiyle duyurdu. Çıktığı ilk gün 1 numara olan film ilk haftada 17 milyon dolar hasılat yaptı ve toplamda 102 milyon dolardan fazla gelir sağladı. Filmin "PC" ve "Playstation" oyunları en çok oynanan oyun dalında rekor kırmış ve web üzerinden oynanan en iyi oyun seçilmişti. Dünya çapında 100'den fazla dergiye kapak olan Milla L'Oreal kozmetik firmasının uluslararası sözcülüğünü yapıyor. İngiliz yönetmen Paul Anderson ile nişanlanan Milla, geçtiğimiz günlerde Los Angeles'ta bir kız bebek dünyaya getirdi. Kızına Ever ismini veren ünlü model çocuğunu ABD'de yetiştirmek istemediğini açıkladı. Milla, Rusça'nın yanı sıra Sırpça, İngilizce ve Fransızca'yı çok iyi konuşabiliyor. Müzik kariyesine 1988'de başladı. 1994'te çıkardığı "The Divine Comedy" adlı albüm, eleştirmenler tarafından gayet iyi notlar almasına rağmen fazla satış yapamadı. Milla'nın başka ticari albümü yoktur ancak sayısız demo çalışmasını resmi sitesinden ücretsiz indirerek dinlenebilir. (www.millaj.com) İlk ve tek ticari albümünün kapağı aşağıdaki gibidir (The Divine Comedy) Ayrıca birçok film için müzikler, şarkılar da yapmıştır. Beşinci Element (little light of love) en akılda kalanıdır. Mercani Camii Mercani Camii, Rusya'nın Kazan şehrinde bir cami. Eskiden ilk katedral cami idi. 1766-1770 yıllarında Rus çariçesi II. Katerina tarafından şehrin müslüman nüfusuna bir armağan olarak yapıldı. Rus İmparatorluğu'ndaki müslümanlara yapılan zulümden pek çok sene sonra Kazan'da inşa edilen ilk camidir. Tataristan'da en eski cami olup, kapalı Sovyet döneminde gözden kaçan Kazan'daki tek camii idi. Geleneksel Tatar ortaçağ mimari bileşimi ile taşraya ait barok stilinde inşa edildi. Mimarının Vasiliy Kaftırev olduğuna inanılır. "Qaban" gölü kıyısında Kazan'ın eski tatar mahallesinde yer alır. Marcani Camii, iki katlı olup iki salonu vardır. İçerisi "Petersburg Barok" stilinde dizayn edildi. 1861 yılında "İ.G.Yunısov" ek yapı ve merdivenleri ilave etti. 1863 yılında ise mihrap uzatmasını ve yeni camların ilavesini yaptı. Bu dönemde cami onun ailesinden sonra "Yunısov'un camisi" olarak adlandırıldı. 1885 yılında tüccar "Z. Ğosmanov" minarenin yenilenmesini yaptırdı. 1887 yılında ise tüccarlardan "W. Ğizzätullin" ve "M. Wälişin" minareye balkon terasını ilave ettiler. 1850 yılından beri burada imam olarak görev yapmış olan Tatar bilim adamı Şehabeddin Mercani'den sonra caminin şimdiki halihazır ismi onun adıyla anılır. Yıldız Suikastı Yıldız Suikastı, 21 Temmuz 1905 günü Osmanlı padişahı II. Abdülhamit'e karşı Ermeni Devrimci Federasyonu tarafından Yıldız Hamidiye Camii önünde yapılmış bombalı bir suikast girişimidir. Doğu Anadolu Bölgesi'nde bağımsız bir Ermeni Devleti kurulmasını isteyen Ermeni Devrimci Federasyonu yanlısı bir grup Ermeni Osmanlı padişahı II. Abdülhamit'i öldürmeyi planladı. Bu amaçla bir atlı arabaya 120 kg miktarında patlayıcı yerleştirerek padişahın Cuma selamlığından sonra Yıldız Hamidiye Camii önündeki yoluna yerleştirdiler. Suikast için padişahın kendi arabasına yürüyüş süresi (1 dk 42 saniye) gibi en ince detay dahi hesaplanmıştı. Patlayıcıların içine konduğu arabaya metal parçaları doldurulup bombanın etkisi artırılmıştı. Ancak Şeyhülislam Cemaleddin Efendi'nin Sultan Abdülhamit'e bir soru sorarak geciktirmesi üzerine bomba Sultan Abdülhamit'in etki alanı dışındayken patladı ve padişah hiçbir zarar görmeden kurtuldu. Patlama sonucu civardaki halk arasında 26 kişi öldü ve 58 kişi yaralandı. Olaydan sonra yapılan araştırma sonucu olaya karışan 40 kişinin kimlikleri belirlendi. Bunlardan 15 kişi yakalanarak tutuklandı. Belçika vatandaşı Edward Joris'in suikast girişiminin lideri olduğu sonucuna varıldı. Edward Joris 2 yıl hapis yattıktan sonra serbest bırakıldı. Sultan Abdülhamit'in suikast girişiminde kurtulması hoşuna gitmeyen şair Tevfik Fikret "Bir Lâhza-i Ta'ahhur" (Bir Anlık Duraklama) adlı şiirinde şu mısraları yazmıştır: "Ey şanlı avcı, damını bihûde kurmadın." "Att覺n fakat yaz覺k ki, yaz覺klar ki, vurmad覺n" Elektrokoter Elektrokoter ameliyatlarda dokuyu yakarak kesme ve birleştirme işlemi yapan bir cihazdır. Monopolar ve bipolar olmak üzere iki çeşittir. Monopolar uç sadece tek yönlü kesim işlemi gerçekleştirir. Bipolar ise bıçağın 2 yüzüyle keserken aynı zamanda kesilen dokunun içindeki kılcal damarları yakarak birleştirir ve kanama olmaz. KDE Plasma Workspaces KDE Plasma Workspaces, KDE'nin yeni masaüstü ve görev çubuğu kullanıcı arayüzü. Bu KDE görev çubuğu ile masaüstü ve SuperKaramba'yı bir uygulamada birleştirmekte; sağladığı API'yle ek programcıkların (plasmoid) yazılmasına izin vermektedir. Kaynak Kullanımı Destekleme Fonu Kaynak Kullanımı Destekleme Fonu (KKDF) TCMB bünyesinde 12 Mayıs 1988 yılında, yatırımların yönlendirilmesi amacıyla kurulmuş bir fondur. Fonun en büyük kaynağı bankaların tüzel ve gerçek kişilere verdiği krediler üstünden KKDF oranları doğrultusunda uygunlanan kesintilerdir. 15 Ağustos 2004 tarihinde yayımlanan resmi gazetede tüketici kredileri için KKDF kesintisi oranı (daha önce %10 iken) %15 olarak belirlenmiştir. Ticari Kredilerde %3 oranında uygulanan KKDF kesintisi ise bu tarihten itibaren kaldırılmıştır. Sınıf mücadelesi "Sınıf mücadelesi" ya da "sınıf savaşımı" kavramını ilk olarak Karl Marx ele almış ve 1848 yılında Friedrich Engels'le birlikte kaleme aldığı "Komünist Manifesto" adlı eserde "Şimdiye kadarki bütün toplumların tarihi, sınıf savaşımları tarihidir" demiştir . Marx'a göre, kapitalizmde üretici pozisyonda bulunan ama bu pozisyonuna karşın üretim araçlarının burjuvazinin özel mülkiyetinde olmasından dolayı sömürülen işçi sınıfının, bu sömürüden kurtulması için burjuvazinin iktidarına son vermesi ve üretim araçlarını kamulaştırması gerekmektedir. Sınıf savaşımı, Marksist sınıf teorisinde ve Tarih anlayışında, sınıflar arası ilişkilerin egemen hali olarak tespit edilir. Marksist tarih anlayışına göre, sınıf savaşımları, yalnızca belirli bir andaki toplumsal sınıflar arasındaki çatışma değildir, aksine o tarihin motorudur, yani tarihsel gelişmenin ve ilerlemenin dayanağı ifadesini sınıflar arasındaki savaşımda bulur. "Tarih sınıf savaşımları tarihidir" Marksizmde esas olarak. Her ilerici sınıf, belli bir aşamada gericileşir ve çıkarları mevcut olanın korunmasında ifadesini bulur. Bu kaçınılmaz olarak böyledir Marksist teoride, çünkü tarihin ilerlemesinde, maddi yapı bu egemen sınıfın karşısına başka bir sınıf çıkarır ve bu sınıfın çıkarları mevcut sistemin aşılmasında ifadesini bulur. Marks bunun örneğini burjuvaziyi değerlendirirken açık bir şekilde gösterir.Marksizme göre burjuvazi, feodalizmi tasfiye ederken devrimci, bu tasfiyenin ardından kendi egemenliğini kurduktan sonra ise gerici olarak ortaya çıkar. Ancak sınıf savaşımı bitmemiştir ve onu alt edecek sınıf bizzat burjuvaziyle birlikte doğmuştur; yani proletarya. Sınıf savaşımının kaynağı sosyo-ekonomik koşullar denilen maddi toplumsal yapıdır, yani belirli bir andaki üretim ilişkileri ile üretici güçler arasındaki ilişki ve çelişkilerin toplamı. Bunun sonucunda sınıf savaşımlarının belli bir aşamasında egemen sınıf diğer sınıf tarafında alt edilir ve iktidarını kaybeder. Bu esas olarak üretim tarzındaki değişimin bir sonucudur; bu değişim beraberinde çıkarları egemen sınıftan farklı olan yeni bir sınıf üretmektedir. Sınıfların ortaya çıkışından itibaren, tarihi, sınıf savaşımlarının tarihi olarak anlamak gerektiğini söyler Marksizm. İlkel köleci toplumdan feodalizme, oradan kapitalizme geçildiğini, bu geçişleri sağlayan itici gücün, maddi ekonomik yapıya bağlı olan sınıflar arasındaki savaşım olduğu belirtilir. Proletaryaya gelindiğinde ise durum farklılaşmıştır bir bakıma. Proletarya, sınıf olarak kendi varlığını da ortadan kaldırmakta bulur gerçek çıkarlarını. Sınıflı toplumu devam ettirmek değil sona erdirmek, Marks'ın ekonomi-politik düşüncelerini takip ederek söylemek gerekirse, proletaryanın maddi-toplumsal yapıdan kaynaklanan "zorunlu bir görevidir". Çeşitli Marksist düşünürler (Georg Lukács, Antonio Gramsci ya da Althusser gibi) bu teorisinin açıklanmasını yapmaya çalışmışlardır. Kimi ekonomist belirlenmeci, kimi iradeci bu teorilerde "sınıf savaşımı" temel bir bilimsel-politik argüman olarak işlev görür. TÃ¼rk Eximbank Türk Eximbank - diğer adı Türkiye İhracat Kredi Bankası - 21 Ağustos 1987 tarihli Resmi Gazete'de yayımlanan Bakanlar Kurulu Kararı ile kurulmuş, ihracatın geliştirilmesi amacı ile kredi veren bir kurumdur. Tüm dünyada Eximbank ihraç mallarının çeşitlendirilmesi, yeni pazarlara açılmak ve ihracatta pazar payının artırılması gibi temel amaçlara hizmet eder. Türk Eximbank kredi, garanti ve sigorta işlemlerini de beraber yürütmesiyle diğer Eximbank'lardan farklıllık gösterir. Türk Eximbank'ın temel amacı; ihracatın geliştirilmesi, ihraç edilen mal ve hizmetlerin çeşitlendirilmesi, ihraç mallarına yeni pazarlar kazandırılması, ihracatçıların uluslararası ticarette paylarının artırılması ve girişimlerinde gerekli desteğin sağlanması, ihracatçılar ile yurt dışında faaliyet gösteren müteahhitler ve yatırımcılara uluslararası piyasalarda rekabet gücü ve güvence kazandırılması, yurt dışında yapılacak yatırımlar ile ihracat maksadına yönelik yatırım malları üretim ve satışının desteklenerek teşvik edilmesidir. Türkiye'de ihracatın kurumsallaşmış tek asli teşvik unsuru olan Türk Eximbank, bu amaca yönelik olarak ihracatçıları, ihracata yönelik üretim yapan imalatçıları ve yurt dışında faaliyet gösteren müteahhit ve girişimcileri kısa, orta ve uzun vadeli nakdi ve gayrinakdi kredi, sigorta ve garanti programları ile desteklemektedir. Türk Eximbank’ın, gelişmiş birçok ülkenin resmî destekli ihracat kredi kuruluşlarından farklı olarak kredi, garanti ve sigorta işlemlerini aynı çatı altında toplamış olması, ihracatçı firmalara verilen hizmetlerde bir bütünlük oluşturulmasına imkân tanımaktadır. 1987 yılından 2012 yılına kadar Türk Eximbank'ın genel müdürlüğü Ankara'da yer almıştır. 2012 yılında ihracat yapan firmalara daha yakın olabilmek için merkezini Ümraniye'ye taşımıştır. Bankanın İstanbul, Ankara ve İzmir'de olmak toplam 3 Bölge Müdürlüğü; İstanbul Merkez Şubesi, Ankara Şubesi, İzmir Şubesi, Adana Şubesi, Antalya Şubesi, Bursa Şubesi, Çorlu Şubesi, Denizli Şubesi, Eskişehir Şubesi, Gaziantep Şubesi, Gebze Şubesi, İskenderun Şubesi, İstanbul Avrupa Yakası Şubesi, İstanbul Oda Kule Şubesi, İstanbul Maltepe Şubesi, Kayseri Şubesi, Konya Şubesi, Manisa Şubesi, Mersin Şubesi, Trabzon Şubesi olmak üzere toplam 20 Şubesi vardır. Ayrıca ticaret ve sanayi odaları içerisinde hizmet vermekte olan 12 İrtibat Ofisi mevcuttur. Türk Eximbank her gün kısa vadeli döviz ihracat kredileri için alış ve satış kur ilan etmektedir. Kredi kullandırılırken alış kuru, kredi geri ödemesinde ise satış kuru baz alınır. Oxygen Projesi Oxygen Projesi, KDE (K Masaüstü ortamı) için resimler ve simgeler içerir. Oxygen projesi KDE'nin daha önceki sürümlerindeki çizgi filmsel simge ve resimlere bir son verip daha fotoğrafsal resim ve simge setleri içerecektir. Kargaburun Kargaburun. Elektrik, elektronik ve çeşitli tamirat işlerinde kullanılır. Penseye benzer, penseye nazaran daha hassas tutma ve sıkma işleri yapmaya yarar. Aletin ucu gagaya benzediği için bu isim verilmiştir. Elektronik devrelerde analog devre elemanları gibi küçük elemanları tutmaya yarar. Ya da bir teli bükme, şekil verme ve elin sıcak ortama değmemesi için kullanılabilir. Mark Spitz Mark Andrew Spitz (d. 10 Şubat 1950, Kaliforniya), Amerikalı yüzücü. Almanya'nın Münih şehrinde düzenlenen 1972 Yaz Olimpiyatları'nda 7 altın madalya kazanarak bir olimpiyatta en çok altın madalya kazanan sporcu olmuştur. Kelebek ve serbest sitil gibi değişik 7 farklı yüzme dalında rekor kırarak altın madalya kazanmıştır. Alman Yahudisi bir aileden gelmiştir. 2008 Pekin olimpiyatlarında bu rekor 8 altın madalya alan Michael Phelps tarafından kırılmıştır. Fatmalı, Onikişubat Fatmalı Kahramanmaraş ilinin Onikişubat ilçesine bağlı bir mahalledir. Mahallenin adı fatmaoğlu derviş'ten gelmiştir. Daha önceleri köy iken, 3 Haziran 1988 tarihindeki kararla belediye statüsü alarak beldeye dönüştü. K.Maraş Merkezine 25 Km uzaklıkta ve Güneybesındadır. Imagine Cup Imagine Cup, Microsoft'un her yıl düzenlediği yarışmadır. Pense Pense; tutma, sıkma, bükme ve kesme işleri yapmaya yarayan el aleti. Kullanım alanı çok geniştir ve çok fazla çeşidi vardır. Dağ akçaağacı Dağ akçaağacı ("Acer pseudoplatanus"), yaygın olarak Avrupa kıtasında bulunan ağaç türü. Sonbaharda yapraklarını döken, erişkinliğinde 20-25 metre boya ulaşabilen bir ağaçtır. Ağacın kabuğu gençlikte çatlaksız ve gri renkli olup yaşlı bireylerde soluk kahverengimsi-pembemsi çatlaklı olur. Meyvesi samara (kanatlı nuks) tiptir. Elmakaya, Bulanık Elmakaya, eski adıyla Leter, Muş ilinin Bulanık ilçesine bağlı bir beldedir. Muş iline 150 km uzaklıktadır. Nüfusu, 2014 yılına göre 3.000 kişidir. 1994 tarihinde belde olmuştur. Eski adı "Leter" olan ve zamanın Ermeni yerleşim birimlerinden olan beldede özellikle Urartu kalıntılarına sıklıkla rastlanmaktadır. Kuzeyindeki Malazgirt ilçesine 10 km, batısındaki Bulanık ilçesine 23 km mesafededir. Son dönemlerde birtakım gelişmeler katetmekle birlikte geçim kaynağı tarım ve hayvancılıktır. Belde sakinlerinin çoğu akrabadır. Son dönemde eğitime verdiği önemle çoğu genç üniversite okuyup köyün sosyal ve kültürel havasını geliştirmektedir. Belde de vaktinde Karadeniz kökenli insanlar da yaşamıştır. Koşullar neticesinde göç etmelerine rağmen aradaki bağı kopartmamışlardır. Leter (Elmakaya) Beldesi, Çikledar (Çatalağaç) mevkiinde yapılan kazılar sırasında ortaya çıkarılan buluntular yörenin tarihi geçmişini M.Ö. 3 bin yıllarına götürmektedir. Elde edilen buluntular dönemin en önemli eserleri arasında yer aldığı gibi, geçmişe de büyük ölçüde ışık tutacak özelliklere sahiptir. Eserlerin sağlam olarak bulunmuş olması ve şu an İstanbul Arkeoloji Müzesi'nde korunuyor olması da kültür değerlerimiz açısından değerlendirilmesi gereken bir değerdir. Eserler ile ilgili bir araştırma ve makale Arkeolog Adil Evren tarafından hazırlanmış, "Arkeoloji ve Sanat" dergisinin 1999/89 sayısında yayımlanmıştır. Erentepe, BulanÄ±k Erentepe, Muş ilinin Bulanık ilçesine bağlı bir beldedir. Erentepe beldesinin eski ismi Liz olup MÖ yıllara dayanan bir höyük çevresinde kurulu bir yerleşim birimidir. 1987 tarihinde belde olmuştur. Muş il merkezinin kuzeydoğusunda; Bulanık güneybatısında; yeni adı Erentepe olan Liz Köyü'nün hemen kuzeydoğusundadır. Eren Dere'nin hemen güneyindedir. Yerleşmenin doğu-güneydoğunda Erentepe Şehitliği; kuzeybatısında Bulanık-Muş yolu bulunmaktadır. Yörenin önemli yerleşme yerlerinden biridir. 6 m yüksekliğinde; 50 m çapındadır. K; Kökten ve C.A. Burney tarafından araştırılmış olan höyüğün yüzeyinden siyah açkılı Karaz malı ile kırmızı-kahverengi açkılı İTÇ malından parçalar toplanmıştır. Burney; kapalı bir havza olan Muş Ovası'ndaki İTÇ yerleşmelerinin daha çok İTÇ I ve II. evre bulguları verdiğinden söz etmektedir. İTÇ mallarının çoğunluğunun yerel olduğu sanılmaktadır. M.S. Rothmann başkanlığında gerçekleştirilen araştırmada ise İTÇ'den Urartu Dönemi'ne geçişi anlamak için en uygun yerleşim yeri olduğu belirtilmektedir. Alpaslan Baraj gölü höyüğün çok yakınına gelerek Erentepe Köyü'nü yok edecektir. İTÇ dışında MÖ 2. bin yıl; Urartu ve Orta Çağ malzemesi var olduğu höyüğün üstündeki düzlükte Kilise kalıntısı görülmektedir. Kültür ve Turizm Bakanlığı tarafından hazırlanmış tescilli arkeolojik sit alanları listesinde yer almaktadır. Muş iline 78 km uzaklıktadır. Bulanık ilçesine ise 24 km uzaklıkta bulunan belde, batısında Liz ovası, güneyinde ise Bilican Ovası ve dağları vardır. Mollakent, Bulanık Mollakent, Muş ilinin Bulanık ilçesine bağlı bir köydür. Köy, 1916'dan beri aynı taşımaktadır. 1990 yılından sonra belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Bulanık ilçe merkezine 34 km uzaklıktadır. Rüstemgedik, Bulanık Rüstemgedik, Muş ilinin Bulanık ilçesine bağlı bir beldedir. Muş iline 110 km uzaklıktadır. 1989 yılında belediye olmuştur. My Blueberry Nights Benim Aşk Pastam Wong Kar Wai'nin yönettiği, başrollerinde Norah Jones ve Jude Law'un oynadığı 2007 yapımı film. Rachel Weisz, Natalie Portman ve David Strathairn'in de rol aldığı film ilk kez 16 Mayıs 2007 tarihinde Cannes Film Festivali'nde gösterildi. Hong Kong’lu yönetmen Wong Kar Wai'nin ilk İngilizce filmidir. Thomas Hammarberg Thomas Hammarberg (d. 1942, Örnsköldsvik), İsveçli diplomat ve insan hakları aktivisti. Strazburg'da Avrupa Konseyi İnsan Hakları Yüksek Komiseri olarak görev yapmıştır. Görevini, ilk komiser Álvaro Gil-Robles'den 1 Nisan 2006 tarihinde devralmış ve 1 Nisan 2012'de Nils Muižnieks'e devretmiştir. Hammerberg, bu göreve gelmeden önce, Avrupa ve dünyada, insan haklarının gelişimi için çalışmıştır. 2002-2005 arasında Stokholm merkezli Uluslararası Olof Palme Merkezinin Genel Sekreteri olarak çalışan Hammarberg, 1994-2002 tarihleri arasında İsveç'in İnsani İşler Elçisi olarak görev yapmış, 1986-1992 arasında "Save The Children" isimli sivil toplum kuruluşunun İsveç Genel Sekreterliğini yürütmüştür. Thomas Hammarberg, 1980-1986 yıları arasında, Uluslararası Af Örgütü Genel Sekreterliğini yürütmüştür. Sarıpınar, Bulanık Sarıpınar, Muş ilinin Bulanık ilçesine bağlı bir beldedir. Muş il merkezine 130, Bulanık ilçe merkezine 28 km uzaklıktadır. Nüfusu, 2000 yılı verilerine göre 3.132 kişidir. 1992 yılında belde olmuştur. Fethi Tevetoğlu Fethi Tevetoğlu (31 Ocak 1916 - 27 Kasım 1989), Türk doktor, yazar, ansiklopedist ve siyasetçi. Cihat Fethi Tevetoğlu 1916 yılında İstanbul’da doğmuştur. Aslen Rizeli olan ailesi, babasının asker olması nedeniyle İstanbul’da yaşamıştır. Küçüklüğünde babasının etkisiyle Türkçülüğe yönelen Tevetoğlu, özellikle lise eğitimi esnasında bu ilgiyi aktif bir şekle dönüştürmüştür. Türkçülüğünü, şiire olan düşkünlüğü sayesinde gençlik yıllarında şiirleriyle ifade etmişti. Bu şiirleri dönemin Türkçülerinin dergilerinde sık sık yayınlanmış, bu sayede Nihal Atsız’la tanışmış ve Türkçü mücadeleye katılmıştır. Yazarlığa Türkçü dergilerde başladı. Kopuz, Atsız Mecmua, Türk Kültürü, Orhun, Türk Sazı, Çınaraltı, Ülkü, Toprak, Hayat Tarih dergilerinde ve Tasvir, Yeni İstanbul, Son Havadis gazetelerinde yazdı. Türk Ansiklopedisi'nde fahrî yöneticilik yaptı ve maddeler yazdı. Komünizmle Mücadele Derneği'nin de kurucularındandır. Tevetoğlu, Türkçülüğün İkinci Dünya Savaşı nedeniyle uluslararası siyasi konjektörünün de etkisiyle yükselmesinde önemli rol oynamıştır, Türk siyasetinde Türkçülüğün savunucularından biri olmuştur. Irkçılık-Turancılık Davası adı altında Mayıs 1944'te başlayan ve Hüseyin Nihal Atsız, Alparslan Türkeş, Ankara Konservatuvarı Müdürü Orhan Şaik Gökyay, Hikmet Tanyu, Türk Tarihi Profesörü Zeki Velidi Togan, Reha Oğuz Türkkan gibi Türkçülerin de bulunduğu davada 11 ay tutuklu kaldı. 1957 yılında Demokrat Parti'de Samsun İl Başkanı olarak siyasete başladı, Adalet Partisin'den 1961 ile 1974 yılları arasında Samsun Cumhuriyet Senatörü oldu. İslam Ülkeleri Konferansı Başkan Yardımcılığı, Parlamento Dış İlişkiler Komisyonu Başkanlığı, Müslüman Mültecileri Kalkındırma Vakfı Genel Başkanlığı, Türk Ocakları Eğitim ve Kültür Vakfı Genel Başkanlğı yaptı. Şarkıcı Tarkan'ın dedesinin kardeşidir. Naki Tezel Naki Tezel (1915-1980), TÃ¼rk yazar ve halkbilimcisi. 1940 yılında İstanbul Üniversitesi Hukuk Fakültesi'nden mezun oldu. Memurluk ve müşavirlik yaptı. "Yeni Türk" ve "Halkbilgisi Haberleri" dergilerinde yazdı. Masal derledi, Halkevinde çalıştı. Ulus, Cumhuriyet, Dünya gazetelerinde makaleleri yayınlandı. Yücel, Varlık, Ülkü, Hisar dergilerinde yazdı. Uzgörür, Bulanık Uzgörür, Muş ilinin Bulanık ilçesine bağlı bir beldedir. Muş il merkezine 91, Bulanık ilçe merkezine 37 km uzaklıktadır. Nüfusu, 2000 yılı verilerine göre 3515 kişidir. 1999 yılında belde olmuştur.Belde halkı ve yaşayanları Kürttür. Yemişen, Bulanık Yemişen, Muş ilinin Bulanık ilçesine bağlı bir köydür. Köyün adı, 1928 yılı kayıtlarında Kürtçe'de "süngertaşı" anlamına gelen Piyonk olarak geçmektedir. 1999 yılında belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Muş il merkezine 105 km, Bulanık ilçe merkezine 28 km uzaklıktadır. TÃ¼rk Ansiklopedisi Türk Ansiklopedisi, Türkiye Cumhuriyeti Millî Eğitim Bakanlığınca, Millî Eğitim Basımevi tarafından 1943'te fasiküller halinde yayınlanmaya başlanmış ve 1985'te tamamlanabilmiş ansiklopedi. Tamamı 33 ciltten oluşmaktadır. Ansiklopedinin birinci cildinin ilk sayfalarında dönemin Cumhurbaşkanı İsmet İnönü'nün 15 Ekim 1943 tarihli el yazması mektubu ile Maarif Vekili Hasan Âli Yücel'in 21 Eylül 1943 tarihli önsözü bulunur. Birinci cildin basım tarihi 1946 olarak görülür; bu da sadece birinci cildin tamamlanmasının 3 yıl aldığını göstermektedir. 42 yılda vücuda geldiği için "yorgun ansiklopedi" olarak da bilinir. İlk 4 cildi "İnönü Ansiklopedisi", 5. ciltten itibaren "Türk Ansiklopedisi" adıyla yayınlanmıştır. Demokrat Parti ve CHP arasındaki çekişmeden bu ansiklopedinin adı da nasibini almıştır. 1943 İnönü Ansiklopedisi Merkez Heyeti: Civilization IV Civilization IV Sid Meier ve ekibi tarafından geliştirilen, sıra tabanlı strateji oyunu olan Civilization serisinin dördüncü oyunu. Oyun taş devrinden başlar ve modern çağa kadar gelir. Oyuncunun amacı kurduğu uygarlığı ("Civilization": (İngilizce) "Uygarlık" anlamına gelir.) daha önceden belirlediği oyun kıstaslarına göre en öne çıkarmaktır. Uygarlık, kurulan şehirler üzerinden geliştirilir. Şehirlerdeki üç ana öğe; yiyecek(food), üretim(production) ve altın(gold)'dır. Yiyecek, kentin nüfusunun artmasını sağlar ve az yiyecek olması durumunda kentin nüfusu azalır. Üretim, kentte kurulan yapıların ve askerlerin ne kadar süre içinde tamamlanacağını belirler. Altın ise bilim araştırmları, eğlence ve kültür etkinliklerinin yanı sıra uygarlıklar arası anlaşmalarda kullanılır. Bu üç öğe, toprağın yapısına göre farklılıklar gösterir. Yiyecek, çöl ve bozkırlarda hiç bulunmazken, en çok deltalarda bulunur. İnek, geyik gibi kaynakların bulunduğu topraktaki yiyecek verimi artar. Üretim, toprağın yükseltisi arttıkça artar. Üretimi arttıran kaynaklar, demir, bakır gibi işlenme özelliğinde olan kaynaklardır. Uygarlık bilimde ilerleyip yeni teknikler geliştirdikçe; toprak üzerine, toprağın yiyecek, üretim ve altın verimini arttıracak çeşitli yapılar kurabilir. Şehirlerde, uygalığın bilim seviyesine bağlı olarak çok çeşitli yapılar bulunur. Bu yapıların çok değişik işlevleri vardır. Yapılar arasında "harika yapı" olarak adlandırılan (Dünya'nın yedi harikası'na gönderme) özel yapılar,Dünya üzerinde sadece bir şehirde kurulabilir. Yapımı çok uzun süren harika yapılar tamamlandığında, yapıyı kuran uygarlığa çok ciddi katkılar sağlar. Oyuncunun isteğine göre, barışçı, savaşçı veya ikisin arasında oyun seçenekleri seçilebilir. Sid Meier ve ekibi tarafından geliştirilmiştir. , ve adında üç eklenti paketi çıkmıştır. Sid Meier's Alpha Centauri Emmanuel Le Roy Ladurie Emmanuel Le Roy Ladurie (1929- ) Çalışmalarını esasen "eski düzen"de (ancien regime) köylülerin tarihini temel alarak, Languedoc üzerine yoğunlaştırmış üçüncü kuşak Annales Okulu üyesi Fransız tarihçi. Aşağıdan tarih ve mikro tarih alanlarında öncü isimler arasında yer alır. Le Roy Ladurie Les Moutiers-en-Cinglais'da (Fransa) doğdu. Babası Jacques Le Roy Ladurie, Pètain'in Tarım Bakanı idi (daha sonra direnişçi olacaktır). Le Roy Ladurie Caen'de Collège Saint-Joseph, Paris'te IV. Henri Lisesi ve Sceaux'da Lakanal Lisesi'nde eğitim gördü. Ecole Normale Superieure'da tarih alanında yüksek öğretmenlik ve Paris Üniversitesi'nde beşeri bilimler doktorası kazandı. Montpellier Lisesi, Montpellier Üniversitesi, Paris'te Ecole Pratique des Haute Etudes, Paris Üniversitesi ve Fransa Koleji'nde ders verdi. Le Roy Ladurie ilk kez doktora tezi olan "Les paysans de Languedoc" ile tanındı. Tez 1966 yılında kitap haline getirildi ve İngilizceye 1974 yılında "Languedoc Köylüleri" adı ile tercüme edildi. Bu çalışmasında, Le Roy Ladurie 15. yüzyıl sonundan 18. yüzyıl başına kadar olan dönemde aralarında aşar, ücret, vergi, kira ve kazanç kayıtlarının da bulunduğu geniş çaplı kantitatif bilgi üzerinde, Ernest Labrousse, Michel Foucault, David Ricardo, Fernand Braudel, Claude Lévi-Strauss, Thomas Malthus, François Simiand, Sigmund Freud ve Max Weber gibi düşünürlerin teorilerini kullanarak çalışmalar yaptı. Böylece Languedoc tarihinin ""l'histoire immobile"" olduğunu kanıtlamak istiyordu. Le Roy Ladurie'e göre Languedoc tarihi yükseliş ve gerileme dalgaları ile belirir, özünde zaman içinde çok az değişim geçirmiştir. I. Devir: Le Roy Ladurie "gerileme" olarak görülen ilk dalgaya vebanın neden olduğunu, ardından ekonomide gelişmenin ve nüfus artışının görüleceği bir döneme yol açtığını savunur. Bu dönem