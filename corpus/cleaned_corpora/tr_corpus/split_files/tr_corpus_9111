idari yerleşim birimlerinden oluşur. Takma adı isminin kısaltmasından çıkartılan "The Gong"'dur. Wollongong Sidney'in 88 km güneyinde karayolu ile ortalama 1.5 saat uzaklıkta "Güney Sahil (South Coast)" adı da verilen "Illawara Bölgesi"'nde bulunup bu bölgenin merkez şehridir. Nüfusu (2009 resmi tahminine göre) 199,277 kişi olup Yeni Güney Galler eyaletinde üçüncü sırada gelmektedir. Wollongong şehri Avustralyalı beyazlar tarafından yerleşildiğinden beri zengin maden yataklarının işletilmesi ve kurulan sanayileri (özellikle demir-çelik sanayi) ile önem kazanmıştır. Şehirde Yeni Güney Galler bölgesinin en önemli balıkçılık filosu ve balık işleme merkezi bulunmaktadır. Şehirde uluslararası isim yapmış (eskiden Yeni Güney Galler Üniversitesi'nin bir kısmı olan ve günümüzde bu kurumdan ayrılmış olan) Wollongong Üniversitesi vardır ve bu üniversite özellikle gelen çok sayıda Güneydoğu Asyalı öğrenciler dolayısıyla şehrin kozmopoliten bir karakter kazanmasına katkı yapmıştır. Şehir II. Dünya Savaşı'ndan sonra Avustralya'ya gelmeleri artan yabancı göçmenler için çekici olmuştur; güney Avrupa'dan (Makedonya, İtalya, Yunanistan ve Türkiye'den) gelen göçmenlerin çalışma ve yerleşme yeri olmuş ve bunlara son yıllarda Vietnam, Lübnan, İran, Portekiz, İspanya, Afrika, Latin Amerika ve Bosna-Hersek'ten gelen göçmenler eklenmiş ve şehrin kozmopoliten havasını pekiştirmişlerdir. Şehirde bölgede en büyük olan iki katedral bulunduğu gibi diğer mezhep dinlerinin dinsel binaları da bulunmaktadır. Bunlar arasında "Nan Tien" adlı büyük Budist tapınağının güney yarı kürenin en büyük modern Budist tapınağı olduğu iddia edilmektedir. Wollongong şehrinin çok özel bir coğrafi konumu bulunmaktadır. Şehir, doğu yönünde Tasman Denizi tarafından ve batı yönünde yüksek uçurumlu olan kumtaşından kayalıklı "Illawarra Yarları" adı verilen çok dik ve yüksek uçurumlar tarafından dar ve düz bir sahil şeridi içinde kısılıp kalmıştır. Bu ovalık sahil şeridi güneyde çok genişlemekte; kuzeyde gayet daralmakta ve Wollongong şehri çarşı ve iş merkezi ise bu şeridinin ortasında bulunmaktadır. Yarlar denizden yaklaşık 150 m ile 750 m'ye yükselmektedir ve bu yarların zirvelerinde güneye doğru Keira Dağı (464 m), Kembla Dağı (534 m), Broker's Nose Tepesi (440 m) ve Murray Tepesi (768 m) bulunmaktadır. Bu yarlar içinde kömür tabakaları bulunmaktadır ve geçen iki yüzyılda bu kömürleri çıkarmak için yarların içine delik gibi çok sayıda kömür ocakları açılmıştır. Bazı şehir varoşları yarların alt eteklerine erişmekle beraber, bu yarlar idari kararlarla doğa koruması altına alınmış ve koruma alanında bina yapılması yasak edilmiştir. Böylece korunan yarlarda subtropik maki korusu bitki örtüsü genellikle görülmekte ve bazı alanlarda ise yaprak döken ağaçlardan oluşan korular bulunmaktadır. Bu yarlardan bazı kısa ve hızlı akan ve çok kere seller getiren (Para Creek, Allans Creek, Nostaw Ravine, Jimbob Creek, Mullet Creek ve Macquarie Deresi adları taşıyan) dereler denize inmektedir. Sahil şeridi kuzeyde gayet daralmaktadır. Bu kuzeyde dar geçit haline gelen bölgeden geçen ana karayolu devamlı yarlardan düşen kayalar tarafından zarar görüp kapanmaktaydı. 2005'te bu dar şerit önüne deniz üzerine deniz altındaki kayalara dayanan hem vasıta hem de yayalar için geçit veren "Sea Cliff Köprüsü" adı verilen bir viyadük açılmıştır. "Güney Sahil Demiryolu " hattı ise Sidney metropoliten bölgesine gidebilmek için birkaç tünelden geçmektedir. Diğer taraftan kara içinden geçen "Old Prenses Karayolu" ve "Southway Oto Yolu" yarların daha güneyinden "Bull Geçiti" ve "Mount Pusley Geçiti"'nden şehre girmektedirler. Ovalık sahil şeridi güneye gittikçe genişlemektedir. "Albion Park" ad verilen en geniş olduğu yerde Pasifik Okyanusu'ndan ince bir kumsal şeridi ile ayrılmış ve tuzlu sulu bir sahil lagünü olan "Illawarra Gölü" bulunmaktadır. Bu ovalık sahil şeridi çok mümbit topraklara haiz olup 19. yüzyılda beyaz göçmenlerin gelip burada tarım ve çiftçilik yapmak için yerleşmelerine neden olmuştur. Sahil şeridinin önündeki deniz sahillerinde açık altın-renkli ince kumları olan birçok plaj bulunmaktadır. Bu plajlar aralarında denize uzanan kayalık burunlar bulunmaktadır. Bu burunlarain bir kısmı kazılarak ve diğerlerinin öne yapısal mendirekler yapılarak yatlar için elverişli "Port Kembla", "Shellharbour" ve "Kiama" adı verilen korunaklı limanlar yapılmıştır. Wollongong'un merkezinin hemen güneyinde denizde 5 küçük ada bulunmakta ve bu adalar "Beş Ada Doğa Rezervi" adı verilen doğa koruma alanları olarak binalardan arındırılmaktadır. Şehrin merkez semtleri kuzeyde "Para Creek Deresi"'nden güneyde "Greenhouse Parkı" na kadar uzanıp Wollongong'un varoşlarını, "Kuzey Wollongong"'u ve "Wollongong Hastanesi"'ni içine alır. Şehrin iş ve ticaret merkezi dükkanları, iş yerlerini ve büyük mağazaları ihtiva eden "Crown Street Mall" ile "Market Sokağı", Corrimal Sokağı", "Burelli Sokağı" ve demiryolu hattı ile çevrelenen alandadır. Şehirde ikametgahlar genellikle bir veya iki katlı evlerden oluşmaktadır ama iş ve ticaret merkezinin kuzeydoğusunda yüksek birkaç katlı apartmanlar semti "Smith's Hill"'de bulunmaktadır. Şehrin doğusunda kayalık ve ve dik sahilli Falstaff Burnu vardır. Bu tepenin bir tarafı 19. yüzyılda sürgün suçlular işçi olarak kullanılarak kazılıp "Belmore Sığınağı" adlı bir liman yapılmış ve sonradan kuzeyine bir mendirek yapılıp genişletilerek "Wollongong Limanı" yapılmıştır. Belmore Sığınağı Wollongong'da bulunan ticari balıkçılık filosu limanıdır ve balıkçı gemisi sahipleri tarafından kurulan balıkçılık kooperatifi gemileri tarafından kullanılmaktadır. Wollogong Limanı ise daha çok özel yatlar için liman hizmeti vermektedir. Bu burunun üstündeki tepede "Falkstaff Tepesi Kalesi" adı verilen bir tarihi istihkam mevkii, eski gemilerden indirilen toplar ve iki deniz feneri bulunmaktadır. Limanın girişine 1871'de demir levhalar kullanılarak yapılan "Mendirek Deniz Feneri" günümüzde kullanılmamakla beraber şehrin bir sembolü olmuştur. 18936'da tepenin üstüne yeni bir deniz feneri yapılmıştır ve günümüzde kullanılmaktadır. Wollongong merkezine yakın plajlar arasında "Kuzey Plaj" limandan "Para Creek deresi" ağzındaki lagün kadar uzanır ve "Wollongog Plajı" Falstaff Burnun'dan Coniston Plajı'na kadar uzanmaktadır. Wollongong'un yarı okyanus ve subtropik iklimi vardır. Ortalama en yüksek ısılar kışın 17 °C ve yazın (güney yarıkürede Aralık, Ocak, Şubat aylarında) 26 °C olmaktadır. Gözlemlenen en yüksek ısı Ocak'ta 44,1 °C ve en düşük ısı Temmuz'da 0,8 °C olmuştur. Sıcak yaz günlerinde çok kerre güneyden hızla gelen soğuk hava kütlesi nedeniyle genellikle hafif rüzgarlar ortaya çıkmakta ve insanları rahatsız edecek kadar yüksek ışılar görülmemektedir. Fakat bazen sıcak aylarda yıldırım, şiddetli yağmur ve hatta dolu yağışlarına sebep olan yaz fırtınaları da Wollongong'da görülmektedir. Kış ayları olan Temmuz ve Ağustos ayları, batıdan gelen bazen 100 km/saat'a ulaşan şiddetli rüzgarlar dolayısıyla, "rüzgarlı aylar" olarak nitelendirilmektedir. Ilık iklimi olması nedeniyle yağmur halinde olan yağışlar, yıl içinde, yıllın ilk aylarında biraz daha fazla olmak üzere, genellikle düzgün olarak dağılmaktadır. Yüksek İlliwara Yarı dolayısıyla denizden gelen bulutlar şehir üzerine yağış sağlamaktadırlar. Yılın herhangi bir zamanında kısa zaman süren ama çok şiddetli yağmur yağışları olağandır ve bazen bunlar yerel sellere sebep olmaktadır. Bunlardan en şiddetlisi 17 Ağustos 1998 gözlemlenmiş ve şehirde üç saatlik bir zaman içinde 316 mm olarak gözlenen yağış getiren yağmurlu fırtına şehrin bazı semtlerini yerel sellerin basması olayını ortaya çıkartmıștır. Woollongong şehri varoşları ile kuzey'de "Helensburgh Şehri"'nden güneye "Gerroa" şehrine kadar uzanmaktadır. Bu idari sınırlar içinde nüfusu 292.190 kişi olup, böylece bu şehir Avustralya'da nüfus itibarıyla 9. sırayı almaktadır. İçinde bulunduğu Yeni Güney Galler eyaleti içinde ise Sidney ve Newcastle şehirlerinden sonra üçüncü sıradadır. Wollongong'da başlıca turizm çeken yerler bazıları Avustralya'da çok tanınmış olan, çok sayıda yüzme ve surfing plajlarıdır. Bunların yanında şu görülebilecek trizm mevkileri de sayılabilir: Wollongong şehrinin şu yabancı şehirlerle kardeş şehir bağlantıları bulunur: Fritillaria imperialis Fritillaria imperialis veya Ters lale, genellikle soğuk iklimlerde bulunan bir bitki türü. Türkiye'de doğal bir şekilde Tunceli, Afşin, ,Şırnak,Erzurum, Adıyaman ve Hakkâri'de yetişmektedir. Dünya genelinde ise Asya ülkelerinde, Anadolu'dan sonra doğuya doğru İran, Afganistan, Pakistan ve Himalayalarda yetişir. Çok soğuklarda yaprakları donabilir. Ancak bu yapraklar güneşi görmesiyle birlikte yeniden gelişmeye ve büyümeye devam ederler. Türkiye'de "ağlayan gelin" olarak da adlandırılan bu bitkinin çiçeği değişik renklerde ve lalenin tersine yere doğru bakarlar. Değişik renk seçeneklerinin bulunması bitkiye estetik bir görünüm katar. Yabani formları ise genellikle turuncu veya kırmızı renklerdedir. Yere doğru bakan çiçeklerin üzerinde, bitkinin taç şeklinde yaprakları bulunur. Doğada yetişen türleri, fare ve köstebek gibi hayvanların bulunduğu, toprağı bol havalandırılmış olan yerlerde daha sıklıkla görülür. Çoğunlukla her dalında altı adet çiçeği bulunmaktadır. Çiçekleri oluşumundan itibaren ters bir şekilde büyüme gösterir. Bitkinin boyu genellikle 60 ila 80 cm. arasında değişiklik göstermektedir. Dayanıklı bir tür olan bitki, çiçeklerinin ters durması nedeniyle ünlenmiştir. "Fritillaria imperialis", çiçeklenmeye başladıktan sonra gübreleme yapılır. Genellikle on ile onbeş gün arayla bitkiye sıvı gübre verilebilir. Gübreleme çiçeklerin daha canlı durmasını sağlar. Dikimi Sonbahar mevsiminde yapılır. Dikim yapılacak toprağa torf ve gübre dikimden yaklaşık olarak 10 gün önce eklenerek havalandırılmalıdır. Soğan olarak dikilen bu bitki, Şubat ayı sonu veya Mart ayı başında çiçek açar. Oyuncuya karşı çevre Oyuncuya karşı çevre ya da sıkça kullanılan İngilizce kısaltma tabirle PvE, uluslararası kabul edilmiş bir oyun terimidir. Devasa çok oyunculu çevrimiçi rol yapma oyunlarında sıkça kullanılır ve zaman zaman oyuncuya karşı canavar (PvM) olarak da anılır. Oyuncunun, bilgisayarın yapay zekâsına karşı savaşması anlamına gelir. Bu terime zıt olarak oyuncuya karşı oyuncu terimi kullanılır. Genellikle oyuncu bir PvE modunda tek başına savaşır. Fakat eşli oynanış denilen diğer kişiler ile birlikte bilgisayarın yapay zekasına karşı savaşma şekli de vardır. Çevrimiçi rol yapma oyunlarında karakterin gelişimi için verilen görevlerde bilgisayarın yapay zekasına karşı savaşılması istenir. Bu görevler sonrasında belirli bir ödül ve tecrübe puanı verilir. Oyuncuya karşı oyuncu Oyuncuya karşı oyuncu ya da daha çok kullanılan İngilizce kısaltma tabirle PvP, uluslararası kabul edilmiş bir oyun terimidir. Devasa çok oyunculu çevrimiçi rol yapma oyunlarında sıkça kullanılır. Oyuncu, oyuncuya karşı ya da düello olarak adlandırılır. Bazı oyunlarda oyuncu öldürme (PK) diye de adlandırılır Bu oyun modu ile belli bir amaç için oyundaki iki karakterin birbirleriyle ile savaşır. İki oyuncu savaş alanı olarak bilinen haritalarda birbirleri ile savaşabilir veya birbirleri ile anlaşarak düello yapabilir. Oyunlara göre farklı bir ödüllendirme şekli vardır. Genellikle savaş alanında yapılan öldürmelerin ödüllendirmesi olur. Günümüzde birçok oyunda kullanılır. Bu oyun tarzı tek başına veya grup halinde uygulanabilir. Grup halinde yapıldığı zaman her karakterden farklı bir özellikler toplanır bu durumda karakterler birbirini tamamlar. Fakat her öldürmede kazandıkları ödülleri paylaşırlar. Karakterleri geliştirmek için PvE önemlidir bu mod PvP'nin sonuçlarını etkiler. Terim ilk defa 1988'da yayınlanan Gemstone II adlı oyunda kullanıldı. Daha sonra diğer çevrimiçi oyunlar bunu takip etti. Pvp Sunucular: "Player versus player" için oluşturulmuş sanal sunuculardır. İkili musabakalar yapılan oyunlar için genel bir tabirdir. Oyunda iki karakterin birbiri ile yarışması veya savaşması anlamlarına gelmektedir. Karakter geliştirme oyunlarının yaygın olduğu şu zamanda pvp, player versus player kelimesini oldukça sık duymanız mümkündür. Oyuncuların karşılıklı olarak mücadele edebileceği ortamlara pvp serverler (pvp sunucuları) denmektedir. Bu sunucular sanal ortamda belirli makinelerin devamlı olarak internet alemine yayın yapması ile oluşur. Server yani sunucu ya oyun dosyalarını yükleyerek sunucu sahibi bu dosyaların interneti olan herkese kullanıma açar. Bu şekilde player versus player sunucusu yapısı gerçekleşmiş olur. Pvp Mod oyunları 2010 yılından itibaren daha da kendini geliştirerek kaliteli bir ikili çarpışmaları ön planda tuttu. Hızla yayılma gösteren pvp mod oyunları ile oyuncular birbirleri ile yarışmanın olanağını yaşamışlardır. 2016 yılına geldiğimizde, birçok pvp mod oyunlarının 3d yani 3 boyutlu ve bir o kadar da iyi ses kalitesinde oyunlar çıktığını gördük. Bunun yanında Türkiye'de oldukça hatırı sayılır bir pvp serverler oyuncuları grubu bulunmaktadır. Pvp Serverler: İngilizce kök kelimelerden türkçe ile çoğul hale getirilmiş bir kelimedir. Aslı Pvp Serverlar dır. Pvp: Player versus player yani iki oyuncunun karşılıklı yarışması demektir. Server: kelimesi ise sunucu anlamına gelir. Daugavpils Daugavpils, Letonya'nın Güneydoğu'sunda ismini aldığı Daugava Nehri kıyısında konumlanan bir şehirdir. Daugavpils, kelime anlamı olarak "Daugava Kalesi" anlamına gelmektedir. 100,000'in üzerindeki nüfusu ile, 230 km Kuzeybatısı'nda yer alan başkent Riga'dan sonra ülkenin en büyük ikinci şehridir. Hem Beyaz Rusya hem de Litvanya sınırında olması sebebiyle (sırasıyla uzaklıkları 33 ve 25 km) Daugavpils, coğrafi olarak önemli bir konumda bulunmaktadır. Aynı zamanda Letonya ile Rusya sınırına 120 km yakınlıkta bulunmaktadır. Daugavpils, bu konumu ile gerek ulaşım gerekse endüstriyel olarak oldukça merkezi bir yerdedir. Şehir, pek çok göl ve doğal parklar ile çevrelenmiştir. Kronolojik olarak şehrin ismi şu şekilde değişmiştir: Dinaburg (1275—1656) → Borisoglebsk (1656—1667) → Dinaburg (1667—1893) → Dvinsk (1893—1920) → Daugavpils (1920—günümüz) Şehrin tarihi 1275 yılında Livonlar tarafından şehrin şu anda bulunduğu yer olan nehir kıyısında Dinaburga Kalesi'nin kurulması ile başlar. 1561 yılında Lehistan-Litvanya Birliği'ne (Livonya Dükalığı) dahil oldu. 1566 yılında ise Livonya Voyvodalığı başkenti oldu ve 1772'de Polonya'nın ilk bölünmesine kadar sürdü. 1577'de, Dünaburg Kalesi Rus çarı Korkunç İvan tarafından ele geçirildi ve yıkıldı. Aynı yıl, yeni kale 20 km yakına tekrar inşa edildi. 1582'de Daugavpils'e Magdeburg kanunları hükümünce haklar verildi. 17. yüzyılda, Rus–İsveç Savaşı süresince Alexis ile başlayarak, şehir Ruslar tarafından ele geçirildi. Şehrin adı Borisoglebsk olarak değiştirildi ve 1656 ile 1667 arasında 11 yıl boyunca yönetildi. 1784 yılından sonra, şehirde yoğun bir Yahudi nüfusu yaşamaya başladı. Bu etkin toplumdan şehir için önemli ve önde gelen kişiler çıktı. 1897 yılında yapılan Rus İmparatorluğu nüfus sayımında şehirdeki 69.700 kişinin 32.400'ü Yahudiydi. (yaklaşık olarak %44). Rus İmparatorluğu'nun bir bölgesi olarak şehir 1893 ile 1920 yılları arasında Dvinsk olarak adlandırıldı. Letonya'nın bağımsızlığı ile 1920'de Daugavpils olarak tekrar anılmaya başlandı. 1919 ile 1920 yıllarında şehir Polonya ile Letonya orduları ile Kızıl Ordu arasındaki Daugavpils Savaşı'na ev sahipliği yapmak zorunda kaldı. Daugavpils 1940-1941 ile 1944-1991 yıllarında Sovyetler Birliği sınırları arasında kaldı. Aradaki dönem olan 1941–44 yılları arasında şehre Naziler hakimdi. Naziler burada şehirdeki Yahudi halkın yaşamak zorunda bırakıldığı Daugavpils Gettosu'nu oluşturdu. Soğuk Savaş döneminde şehrin 12 km Kuzeydoğu'sunda Lociki hava üssü bulunuyordu. 16 Nisan 2010 Cuma günü, şehrin Belediye Başkan yardımcısı Grigory Nemtsov şehir merkezinde silahlı saldırı sonucu öldü. Cinayey halen çözümsüz kalsa da genel olarak Nemtsov'un politik rakipleri tarafından yapıldığı iddia edildi. Daugavpils, "Latgale" tarihi bölgesinde yer almaktadır ve Daugavpils Bölgesi'nde bir anklav oluşturmaktadır. Toplam olarak kapsadığı alan 72.5 km ²'dır. Şehir, Giva Bölgesi dışında, Daugava Nehri'nin sağ kıyısına kurulmuştur. Şehirde karasal iklim hakimdir. Daugavpils, konum olarak denize uzak olması nedeniyle bu yüzden ağırlıklı olarak Letonya'ya göre farklı iklim yapısına sahiptir. Yazlar göreceli olarak sıcak, ancak kışlar ülkenin diğer bölgelerine göre daha soğuk geçer. Ayrıca ülkenin ilk karı genellikle bu bölgeye yağar ve en büyük kar kalınlığına yine Daugavpils'de ulaşır. Şehrin iklimsel sıcak ve soğukluk rekorları ise -43 °C ve +36 °C'dir. 1 Ocak 2011 tarihi itibarıyla şehrin nüfusu 102.496'dir. Daugavpils halkı, Letonya'da 2012 yılında yapılan referandumda 85% oy ile ülkede ikinci dil olarak Rusça'nın kabul edilmesi yönünde oy kullanmıştır. Şehir konum olarak Letonya'nın üç komşu ülkesine yakın olmasından yolların birleştiği bir konumdadır. Ayrıca genel bir demiryolları kesişme noktasıdır. Daugavpils Uluslararası Havalimanı, Daugavpils'in 12 km Kuzeydoğusu'nda Lociki köyü yakınlarında yer alır. Geniş çaplı bir yenileme ve genişletme projesi devam eden havalimanı uluslararası ve yerel yolcu ve kargo taşımacılığına hizmet vermektedir ve 2013 yılında çalışmaların tamamlanacağı öngörülmektedir. Daugavpils, aşağıdaki yerleşim birimleri ile kardeş şehirdir: Cogitacea lostrallium Cogitacea lostrallium ("Kasnak"), defnegiller familyasından, anavatanı Doğu İspanya ve İtalya olan, Akdeniz iklimine sahip bölgelerde sıkça görülen, aromatik kokulu ağaç cinsi. Türkiye'de, daha çok kıyı şeritlerinde görülmesine rağmen, soğuğa ve kuraklığa dayanıklı olması sebebiyle Eskişehir, Denizli ve Isparta'da da yetişebildiği kanıtlanmıştır. Kasnak ağacının bilimsel adı olan ""Lostrallium"", Yunanca'daki ""losammonon"" sözcüğünden gelir. Tasvirlere göre, genellikle mezarlıklarda kullanılmış olan bu bitki, Antik Yunan döneminde, ölenlerle tanrılar arasında haberleşmeyi sağlaması amacıyla kullanılıyordu. Avrupa'da ise 14.yy'dan 16.yy'a kadar en değerli ve pahalı süs bitkilerinden biri sayılıyordu. Dönemin ünlü tüccarlarından Anton Fugger 1530'da İmparator V. Karl'ın borç senetlerini onun gözleri önünde kasnak çubuklarından oluşan bir ateşle yakmış, böylece kendi zenginliğini kanıtlamıştır. Türkçeye kasnak kelimesi, Farsça dilinden geçmiştir. Kas-ı Nah veya Kas-i Nak (Varoluş). Korunaklı yerlerde dışarıya sonbahar veya ilkbahar ekimi ile; ayırma ile, ilkbaharda çelik ile üretilebilir. Yetiştirilmesi kolaydır. Minimum sıcaklık isteği -15 °C'dir. Çit halindeki kasnak için ideal boy 1-2 metredir. Toprak zeminden başlayarak sık çalı görünümündeki kasnaklar mayıs ayında budanabilir. Fakat kasnak çitinden fazla çiçek, hatta çiçek geçtikten sonraki parlak mavi boncukları görmek beklenemez. Tabiatta 5m metreye kadar serbest halde yetişebilir. Böyle durumlarda bitkinin zedelenmiş, ölmüş dalları dışında pek budanmaz. Gold Coast, Queensland Gold Coast, Avustralya'nın Queensland eyaletinin güneydoğusunda Pasifik sahillerinde bulunan deniz kıyısında 40 km'den daha fazla uzanan ve diğer şehirleşmiş sahil bölgeleriyle birleşen bir idari yerleşim bölgesidir. Kaptan James Cook Avustralya adası etrafında araştırmalar yaptığı "HM Bark Endeavour" gemisiyle bu sahiller önünden 16 Mayıs 1770'te geçmiștir. Yeni Güney Galler kolonisinden kuzeyde bulunan Pasifik sahillerinde araştırmalar yapıp onların haritalarını yapmakla görevli olarak ayrılan Kaptan Matthew Flinders 1802'de bu sahiller önünden geçmiştir. "Moreton Bay" adlı sürgün suçluları tutuklandıkları ceza kolonisi yerleşkesinden kaçıp bu bölgede saklanmışlardır. Bundan sonra 1812'ye kadar bu arazilere beyaz göçmenler gelmemişlerdir. 1823'te "John Oxley" adlı bir kişi araștırma yapmak hedefiyle "Mermaid (Denizkızı)" adlı bir gemiyle gelip bu sahile çıkmış ve çıktığı mevkiye gemisinin adına atıfla "Mermeid Bay" adini vermistir. 19. yuzyilin ortalarında deniz kiyisına paralel olan daglarda bulunan büyük kırmızı sedir ağaçlarını kesmek; kesilen agac govdelerini sahil kiyisina nakletmek ve burada bunlardan kereste üretmek maksadıyla birçok beyaz keresteci bu bölgeye gelip yerleşmeye başladılar. Bu sanayinin merkezi olarak, sindi Gold Coast'un bir varoşu olan "Nerang" seçilmişti ve bu arazi bu nedenle parsellenip dağıtıldı. 1875'te ise şehrin şimdi merkezinde bulunan "Southport" yukarı sınıf Brisbane sakinleri için bir yazlık tatil merkezi kurulmak hedefiyle parsellendi. Bu bölgeye 1925'te "James Cavell "Surfers Paradise Oteli" adlı bir tatil merkezi kurdu ve bu otel etrafında diğer oteller ve tatil merkezleri kurulmaya başlanarak bu mevki birden büyümeye başladı. Bu otel sonra "Hard Rock Cafe" ve "Paradise Towers" tatil merkezi apartmanları kompleksine dönüştü. Turizm endüstrisi bu bölgeyi çok çekici bir turist merkezi haline getirirken bu mevkide devamlı oturan nüfus da gittikçe artmaya başladı. 1940'lı yıllarda burada iş yapan emlakçılar ve inşaatçıların propagandası ile ve gazetecilerin desteği ile bu tatil yerleşim birimlerine birlikte "Gold Coast (Altın Sahil)" ismi verilip bu isim kullanılmaya başlandı. Bu ismin ne zaman ortaya çıktığı hakkında tartışmalar vardır. Fakat 1956'da o zaman "Southport" ile "Coolangatta" arasından bulunan yerel idare bölgesine resmen "Gold Coast Șehri" adı verildi. Fakat bu yerel bölgenin arazisi hiçbir zaman şehirleşmiş coğrafi yerleşkenin arazisi ile aynen çakışmadı. 1970'lı yıllarda inşaatçılar ve emlakçılar Queensland eyaletinin idaresine ve politikasına çok hakim olmuşlardı. Bundan sonra "Gold Coast Șehri" yerel idare bölgesinde büyük yatırımlar yapılmaya başlandı. Narang Nehri'nin etrafındaki bataklıklar kurutuldu; insan yapısı kanallar ve yapay adalardan oluşan ve yüksek gelirlilere hitap eden büyük evlerle dolu semtler kuruldu. Daha sonra özelikle ince sahil şeridi üzerine şimdi "Surfers Paradise" semti olarak bilinen alanda çok katlı yüksek gökdelen tipli tatil daireleri ve ikametgahlardan oluşan binalar yapıldı. 1981'de güneyde Coolangatta Havaalanı açıldı. 2007 yılında Gold Coast City'nin nüfusu Avustralya'nın eski sanayi merkezlerinde olan Newcastle, Yeni Güney Galler şehrinin nüfusunu aşıp Avutralya'nın eyalet başşehri olmayan en büyük nüfuslu şehri oldu ve tüm ülkede 6. büyük nüfuslu şehir oldu. Gold Coast City Queensland eyaletinin güneydoğu köşesinde ve eyalet başkenti olan Brisbane'nin güneyinde konumlanmıştır. Brisbane metropoliten bölgesinde bir Brisbane varoşu olan "Logan City"'den "Albert Nehri" adlı bir akarsu ile ayrılmıştır. Queensland kuzeyde Pasifik kıyısında bulunan Beenleigh ve Russel Adası'ndan güneyde Yeni Güney Galler eyalet sınırına kadar sahilde 56 km uzunluktadır. Doğusunda Pasifik Okyanusu; batısında ise "Great Dividing Range" sıradağlarının eteklerinde bulunan ve tabii güzelliği nedeniyle doğal Dünya Mirasları olarak listelenmiş "Lamington Milli Parkı" bulunur. Gold Coast City'nin en güney noktası Yeni Güney Galler sınırında olup Coolangatta kasabasındadır ve sahilde "Point Danger Burnu" ile buradaki denizfeneridir. Queenland eyaletinde bulunan Coolangantta Yeni Güney Galler'de bulunan Tweed Head ile sınır komşusudur. Bu nokta Queenland eyaletinin ana karadaki arazisinin en doğu noktası da olmaktadır. Coolangatta'dan kuzeye doğru 40 km. sahilde birbirine bağlı deniz ve "surfing" için elverişli plajlar ve bu plajlar arkasında bulunan tatil beldeleri uzanıp gitmekte ve Gold Coast'in "Main Beach" varoş semtine erişmektedir. Bu semtin kuzeyinde "Southport" ve "Surfers Paradise" semtleri Gold Coast şehrinin ticari merkezlerini oluşturmaktadırlar. Bu merkezde Nerang Nehri önemli bir akarsudur. Sahil şeridi üzerinde bir kumsal şeritten doğuya doğru yüksekçe araziye varılıncaya kadar bulunan arazi bu nehrin suları ile dolu eskiden ıslak bataklık bir bölge idi. Gold Coast City merkez semtleri bu bataklık arazisinin kurutulması ve kurutma için nehir ve doğal bataklık kanalları yerine inşa edilen insan yapısı kanallardan ortaya çıkartılmıştır. Gold Coast City'nin bu merkezinin yapılması için Venedik'te bulunan şehir kanalları uzunluğundan 9 defa daha uzun şehir kanalları kurulmuştur. Bu yeni yapılan kanallı yerleşkenin kanal kenarlarındaki yapay ada şekildeki arazi üzerinde çok zengin kitleye hitap eden lüks kanal kenarı evleri kurulmuştur. Bu kanallar ile deniz arasından bulunan dar, eskiden kumul olan şerit üzerinde ise yüksek katlı apartmanlar kurulmuştur. Bunlara arasında bulunan 80 katli 323 metre yükseklikteki "Q1 Kulesi" 2010'a kadar dünyanın en yüksek özel ikametgah olarak kullanılan binası olarak rekor kırmıştı. Gold Coast City içinde önemli semt ve varoşların isimleri şunlardır: "Broadbeach", "Burleigh Heads", "Coolangatta, "Currumbin, "Greenmount, "Palm Beach", "Kirra", "Main Beach", "Miami", "Nobby Beach", "Parkwood", "Southport", "Surfers Paradise". Gold Coast City'nin batısında "Lamington Milli Parkı" bulunmaktadır. Bu doğal park "Gold Coast hinterland" adı da verilen "Great Dividing Range" adı verilen sıradağlar birçok eski volkanik kraterler bulunmaktadır ve üzerleri yer yer tropik çengel tipi ormanlarla kaplıdır. Bu dağlık ve ormanlık bölge "Queenland Islak Tropik Arazileri (Wet Tropics of Queensland)" adı altında 1988'den itibaren UNESCO tarafından Dünya Mirasları listesine alınmıştır. Bu doğa parkı Gold Coast'ta gelen yazlık tatil turistlerine denizden başka dağlık ve doğa içinde tatil yapmalarını sağlamaktadır. Bu park günlük tatile gelenler ve uzun trekking tatili yapanlar için popüler ziyaret yerleridir. Gold Coast'ta bir ıslak subtropik iklim (Koppen iklim sınıflandırması "Cfa") bulunur. Kışlar ılık ve yazlar sıcak ve nemli geçer. "Kış"ın en yüksek ortalama ısı 20-21°C ve en düşük ortalama ısı 11-12°C. Yazın ise en yüksek ortalama sıcaklık 27-28°C ve en düşük 22°C. olur. Gold Coast ve civarındaki sahillerde yıllık ısı "kışın" 21 °C ile "yazın" 27 °C arasında değiştiği için Gold Coast için ısıya göre yaz-kış ayrımı yapmak pek uygun değildir; mevsimlik ayrımın kuru mevsim (ilkbahar) ile yaş mevsim (yaz) olarak yapılması daha uygundur. Şehirde çok kere yıldırımlı gökgürültülü elektrik fırtınalar ve ağır yağışlar şeklinde çok yağışlı yazlar vardır; kışlar ise çok güzel güneşli, sıcak ve nispeten kuru geçmektedir. Gold Coast'ta yıl içinde ortalama olarak 300 gün güneşli geçmekte ve toplam yıllık yağış 1218,2 mm olmaktadır. Bu çok güzel ve çekici kış havası dolayısıyla şehir ve civarındaki Pasifik sahili "Güneş Işığı Sahili" olarak anılmaktadır. Gold Coast, Queensland elli yıl içinde küçük bir yazlık plaj iken Avustralya'nın altıncı büyük şehri olmuştur. İdari bölge olan "Gold Coast Şehri" nüfusu (2010 tahmini ile) 591,473 kişidir; ama şehirleşmiş alan nüfusu çok daha fazladır ve halen çok hızla büyümektedir. Şehir sınırları içindeki nüfusa göre Gold Coast Şehri Avutralya'da 6. sırada gelmekte ve bir eyalet başkenti olmayan en büyük nüfuslu şehir olmaktadır. Gold Coast metropoliten bölgesi ise güneyde Queensland eyalet sınırlarını aşmakta ve Yeni Güney Galler eyaletinin büyük bir şehirleşmiş metropoliten bölgesi olan Tweed ile birleşmiş durumdadır. Diğer taraftan kuzeyde Queensland eyaleti başşehri olan Brisbane'in metropoliten varoşları ile birleşmektedir. Böylece Gold Coast'un içinde bulunduğu büyük metropoliten bölgede 3 milyonu geçen bir nüfus bulunmaktadır. Güneydoğu Queenland'ın büyüme koridoru içinde bulunan şehrin %3,4 olan nüfus büyüme hızı, Avustralya'da ortalama yerleşke büyüme hızı olan %1,2'ye kıyasla günümüzde yerel büyüme hızı en yüksek olan Avustralya şehri olarak belgelenmiştir. Gold Coast'un "Gayrisafi Bölge Hasılası" 2001'de 9,7 milyar Avustralya Doları iken 2008'de %61 daha yükselerek 15,6 milyar Avustralya dolarına erişmiştir. Gold Coast ekonomisinin bu büyük hızla büyümesine baş neden turizmdir. Yıllık turizm ziyaretçilerinin sayısının yaklaşık 10 milyon kişiye ulaştığı tahmin edilmektedir. Turizmin yanında Gold Coast ekonomisi inşaat, sanayi ve perakende ticaret sektörlerinde de büyük gelişmeler göstermiştir. Şehrin ekonomisi gittikçe yaygın sanayi sektörlerinin katkısını almaktadır. Bu yeni ve gelişen sanayi sektörleri arasında deniz vasıtaları; eğitim hizmetleri; enformasyon komünikasyon ve teknoloji sektörü; besin sanayii; turizm yan sanayileri; spor hizmetleri ve yaratıcı güzel sanatlar başta geldiği bildirilmektedir. Buna rağmen, eldeki istatistiklere göre, Gold Coast Şehri'nin %5,6 olan işsizlik haddi milli işsizlik haddi olan %5,9'un altında olmakla beraber fazla da değişik değildir. Goldcoast şehrinin şu yabancı şehirlerle resmi kardeş şehir bağlantıları bulunur: The Unholy Alliance Tour The Unholy Alliance Tour, "Preaching to the Perverted" sloganıyla Avrupa'da ve Kuzey Amerika'da her iki yılda bir düzenlenen bir heavy metal konser turnesi. Son düzenlendiğinde tur, Slayer, Trivium, Amon Amarth ve Mastodon tarafından yönetildi. 2004'te Avrupa'da düzenlendiğinde şu gruplar katıldı: Slayer, Slipknot, Mastodon ve Hatebreed. 2006'da "Bölüm I" olarak adlandırılan turnenin Kuzey Amerika ayağına şu gruplar katıldı: Ana grup olarak Slayer, "doğrudan destek" grubu olarak Lamb of God, ek gruplar olarak Children of Bodom ve Mastodon, açılış grubu olarak Thine Eyes Bleed. 13 Temmuz'da Vancouver'daki gösteri kaydedildi. Ve 30 Aralık 2007'de DVD olarak yayımlandı. 2006'da "Bölüm II" olarak adlandırılan turnenin Avrupa ayağına şu gruplar katıldı: ana grup olarak Slayer, "doğrudan destek" grubu olarak In Flames, ek gruplar olarak Children of Bodom ve Lamb of God, açılış grubu olarak Thine Eyes Bleed. Katılımcılar Mastodon yerine değiştirilen In Flames dışında aynıydı. Fransız grup Gojira da 7 Kasım 2006'da Paris'te yapılan konserde ikinci grup olarak sahneye çıktı. Ã‡ubuklu, Ulubey Çubuklu, Ordu ilinin Ulubey ilçesine bağlı bir köydür. Tarihi ile ilgili kesin bir bilgi olmamakla birlikte birtakım rivayetler vardır. Ordu-Ulubey karayolundan 23 km gidilerek Ulubey ilçesine gelinir. İlçeden Elmaçukuru-Akoluk-Sarpdere yolu takip edilerek Yukarıkızılen Köyüne ulaşılır. Çubuklu Köyü yol ayrımından sola dönülerek 5 km'lik mesafedir. Çubuklu Köyü yol ayrımından sola dönülerek 10 km daha gidilerek kaleye varılır. Yolun son 5 km lik kısmı stabilize geri kalan kısmı asfalttır. Ulaşım kolaydır. Kalenin tam olarak kimler tarafından yapıldığı bilinmemektedir. Doğal taş oluşumunun insan eliyle işlenmesiyle yapılan Çubuklu kalesi,1997 yılında UNESCO tarafından Dünya Antik Eserler Listesi'ne alınmıştır.Çok ilginç kaya mezarları bulunan Çubuklu Kalesinin muhteşem manzarası olup görülmeye değerdir. Ulubey Kaymakamlığının girişimleri ile Çubuklu Kalesini Turizme kazandırma çalışmaları devam etmektedir. Çubuklu Köyü Azak Mahallesinde bulunmaktadır. Yaklaşık ebadı 4 metrekaredir, yörede uzun süre yaşayan Ermeniler tarafından el yordamı ile oyulduğu tahmin edilmektedir. Dik arazi yapısı olmasına rağmen büyük kısmı fındık bahçesi ve irili ufaklı ormanlardan (gürgen, meşe, yaykın, ham fındık) ve mısır tarlaları oluşturur. Genel olarak her türlü meyve ve sebze yetişmektedir. Köy ortasından ırmak (çay) geçmektedir. Yaklaşık olarak 7.976 dönüm arazisi mevcut olup, bunun 2000 dönümü fındıklık 3826 dönümü ormanlık. 1800 dönümü tarla, 350 dönüm mera (50 dönüm kadar kayalık kültür dışı arazi) bulunmaktadır. 2005 Yılı Nüfus sayımına göre Çubuklu Köyünde 513 erkek,252 kadın olmak üzere toplam nüfusu765 'dir. Nüfusunun büyük çoğunluğu Ordu Merkez ve İstanbul'a göç vermektedir. Çubuklu köyü ekonomisi fındık tarımına dayanmaktadır. Çubuklu Köyü Azak Mahallesinde alabalık çifliğide bulunmaktadır. Fındığa oranla az da olsa bunun yanı sıra aile ihtiyacını karşılayacak düzeyde arıcılık ve hayvancılık ile mısır üretimi de yapılmaktadır.Yine aile ihtiyacını karşılayacak düzeyde çeşitli meyve (elma, armut, erik, üzüm gibi) ve sebze üretimleri de yapılmaktadır. Çubuklu köyü yolunun neredeyse tamamı steblizedir.Özellikle kışın sert geçtiği günlerde ulaşım zaman zaman aksamaktadır.Köyde, ilköğretim okulu vardır fakat kullanılmamakla beraber taşımalı eğitim yapılıyor. Köyün bir kısmında içme suyu şebekesi var olmasına rağmen geri kalan içme suyu kaynak sulardan sağlanmaktadır ancak kanalizasyon şebekesi yoktur. PTT şubesi ve PTT acentesi yoktur. Sağlık ocağı ve sağlık evi vardır yalnız kullanılmamaktadır. Köye ayrıca ulaşımı sağlayan yol stabilize olup köyde elektrik ve sabit telefon vardır. Grand Theft Auto: Liberty City Stories ses parçaları "" oyunundaki radyolar ve şarkıların listeleri şunlar; A. Vahap Kaya A.Vahap Kaya (D.1969 - EÄŸitimci, Yazar) 1969 doğumludur. Anadolu Üniversitesi İktisadi ve İdari Bilimler Fakültesinde okudu. Ardından Atatürk Üniversitesi Fen Edebiyat Fakültesindeki öğrenimini İnönü Üniversitesinde tamamladı. 1998 yılında toplumsal değişme açısından liderlik kavramı üzerine yaptığı araştırmada Mustafa Kemal Atatürk, Adolf Hitler ve Ayetullah Humeyni'nin liderlik özelliklerini anlatan "Karizmanın Şiddeti" kitabı yayınlandı. 1999'da "Bir İntiharın Önsözleri"ni yazdı. 2003 yılında farkı bir teknik çalışma ile Jean-Paul Sartre ve Mevlana'yı buluşturan "Cehennem Benim;" "Mevlana Dergahında Bir Filozof: Sartre" adlı romanı ve aynı yıl Recep Tayyip Erdoğan'ın liderliği üzerine bir deneme olan "Yumuşak Karizma" çalışmasının basımı yapıldı. 2011’de kutsal kitaplar ve mitolojik metinlerde kadının erkekten sonra yaratılma nedenine ilişkin soruya cevap aradığı "Kadın Tuzaktır" çalışmalarının basımı yapıldı. 2018 yılında “Şems Hipnozu” adlı çalışmasıyla “Sufiler ve Filozoflar Sokağına Bir Yolculuk” alt başlığı altında doğu ve batı düşünürlerini yakınlaştırdığı mekanlarda okuyucuyu Sühreverdi, Cicero, Erasmus, Arabî, Aristo, Mevlâna, Epikuros, Campanella, Hallac-ı Mansur ve Giardano Bruno ile buluşturdu. Değişik kurumlarda yaptığı felsefe öğretmenliği görevini devam ettirmektedir. ARAŞTIRMA-İNCELEME Suriye Halkının Dostları Grubu Suriye Halkının Dostları Grubu, Suriye İç Savaşı'nda yaşanan insani dramı durdurmak ve çatışmaları sonlandırmak hedefi üzerinde birçok ülkenin yer aldığı uluslararası siyasi çatı organıdır.Gruba birçok kuruluşta katılmaktadır.Tunus ve İstanbul'da konferanslar düzenlemiştir.Ayrıca muhalefet temsilcisi olarak da Suriye Ulusal Konseyi ve bazı muhalefet grupları yer almaktadır. Valmiera Valmiera () Letonya'da bir şehirdir. Tarihi Vidzeme bölgesinin en büyük şehri olan Valmiera, toplam olarak 18.1 km²'ye yayılmaktadır. 2008 yılı itibarıyla 27.569 nüfusu olan şehir, Valmiera Bölgesi'nin merkezidir. Önemli yolların kesişim noktasındadır ve ülkenin başkenti Riga'nın Kuzeydoğusu'nda 100 km uzaklıktadır. Şehrin 50 km Kuzeyinde Estonya sınırı bulunmaktadır. Valmiera, Gauja Nehri'nin her iki kıyısına kurulmuştur. Valmiera ve çevresi Letonya'nın en eski yerleşim bölgeleri arasında yer alır. Arkeolojik kazılar sonucu bölgede 9.000 sene öncesine ait yaşam kanıtları bulunmuştur. Valmiera ile yazılı kayıtlar ise en eski 1323 yılına kadar gitmektedir. Asıl şehrin kurulumu ise bunun en az 40 yıl öncesinde Livon Birliği Başkanı Wilken von Endorp'ın "Wolmar Kalesi"'ni ve Gauja Nehri kıyısına bir Katolik Kilise'si inşa ettirmesine kadar gitmektedir. Valmiera, 14 ila 16. yüzyıllarda Hansa Birliği'ne bağlıdır. Hansa sonucu şehirde büyük oranda ticari ve sosyal gelişim gerçekleşmiştir. Büyük Kuzey Savaşı boyunca Valmiera yıkıldı ve 1702 yılında tamamiyle yandı. Valmiera büyük ölçüde Kuzey Livonya tarihinden etkilendi. Soğuk Savaş süresince "Liepas Askeri Hava Üssü" şehirde konumlanmıştır. Valmiera, "de facto" olarak Vidzeme Bölgesi'nin yönetimsel ve kültürel merkezidir. Bölgesindeki tek profesyonel tiyatro grubu olan ve 1919 yılında kurulan "Valmieras teātris", şehirde bulunmaktadır. 1990'larda, yerel bir kolej olan Vidzemes Augstskola kurulmuştur. Valmiera, Letonya içinde önemli bir endüstriyel merkezdir. Şehrin önemli ekonomik sektörleri yiyecek (süt, et ve tohum), fiberglas üretimi, metal işçiliği, ağaç işçiliği ve mobilya sektörüdür. Valmiera, aşağıdaki yerleşim birimleri ile kardeş şehir statüsündedir: Ventspils Ventspils (Vǟnta, ; ) Letonya'nın Kuzeybatısı'ında yer alan bir şehirdir. Courland tarihi bölgesinde yer alan Ventspils, ülkenin en büyük altıncı şehridir. 2006 yılı itibarıyla, şehrin nüfusu 43.806'dür. Ventspils, Venta Nehri ve Baltık Denizi kıyısına kurulmuş olup, önemli bir liman şehridir. Şehrin ismi kelime olarak Venta Nehri'ne bağlı olarak "Venta Kalesi" anlamına gelmektedir. Livon Birliği tarafından Venta Nehri kıyısına yapılan Ventspils Kalesi ile kurulmuştur. Şehirle ilgili yazılı belgeler 1314'e kadar gider ancak şehir Hansa Birliği sonucu önemli bir ticari merkez haline gelmiştir. Kurlandiya ve Semigalya Dükalığı'nın bir yerleşim birimi olarak, Ventspils önemli bir gemi yapım merkezi konumuna gelmiştir. Şehirde yapılan 44 savaş gemisi ve 79 ticari gemi ile Jacob Kettler'in Gambiya ve Tobago'ya yaptığı koloni seferleri buradan başlamıştır. Ayrıca metal, kehribar ve ağaç işçiliği şehrin gelişiminde önemli rol oynamıştır. Polonya-İsveç Savaşları ve Büyük Kuzey Savaşları sırasında, Ventspils tamamiyle yıkılmış ve 1711'de veba salgını sonucu kalan halkı da telef olmuştur. Ventspils daha sonrası ise Rus İmparatorluğu hakimiyetine girmiş ve gelişmesi tekrar duraklamıştır. 1850'lere kadar gemi inşası ve ticaret tekrar etkin olamadı. Liman 1890'larda modernize edilmiş ve Moskova'ya demiryolu ile bağlanmıştır. Bu sayede Rus İmparatorluğu'nun en karlı limanı haline gelmiş ve 1913 yılında limanın yıllık karı 130 milyon rubleye kadar çıkmıştır. Aynı şekilde buna bağlı olarak, nüfus da hızla artmış ve 1897'deki 7.000 kişiden 1913 yılında 29.000'ye çıkmıştır. 1915–1919 yılları arasındaki Alman istilası sırasında, şehrin nüfusu yarı yarıya azalmıştır. Ancak bu halkın bir kısmı 1918-1940 yılları arasındaki ile Letonya Cumhuriyeti'nin kurulması ile kente geri dönmüşlerdir. 1939 yılında, Kızıl Ordu Ventspils'de bir üs kurmuştur. Sovyet hakimiyeti altında, petrol boru hattı kurulmuş ve bu sayede şehir, SSCB'nin en önemli petrol nakil limanı konumuna gelmiştir. Ventspils'in 30 kilomere kuzeyinde eski Sovyet Radyo astronomi merkezi olan VIRAC ("Ventspils Starptautiskais Radioastronomijas Centrs" veya "Ventspils International Radio Astronomy Centre") bulunmaktadır. İlginç olarak buranın varlığı pek çok Letonyalı için 1994 yılına kadar bilinmiyordu. Bağımsızlığın ardından, Letonya Hükûmeti geniş çaplı bir plan ile şehri turizm açısından çekici hale getirme çalışmalarına başlamıştır. 2004 yılında, Ventspils "BALTOPS" olarak adlandırılan uluslararası çapta (ABD, Birleşik Krallık, Polonya, İsveç, Rusya, Letonya, Danimarka, Finlandiya, Norveç'in katılımı ile) bir askeri deniz tatbikatına ev sahipliği yapmıştır. Bu tatbikat ile Soğuk Savaş sonrası ilk kez ABD Birlikleri Letonya limanlarını ziyaret etmiş oldu. 2011 yılı başı itibarıyla, Ventspils'in nüfusu resmi olarak 42.509'dir. (%54,3 kadın, %45,7 erkek) Ventspils halkının %66'sı (28.200 kişi) 15–62 yaş arasında, %13,9'u (5.949 kişi) 0–14 yaş arası ve %20,1 ise (8.585 kişi) 62 yaş üzerindedir. Ventspils nüfusunun etkin gruplara göre dağılımı şu şekildedir: Şehirdeki liman ekonomisinin önemli yerini kapsamaktadır. Aynı zamanda Rus petrolleri ve kömürünün nakliyesinde önemli bir yer almaktadır. Avrupa Birliği desteği ile kurulan "Ventspils Business Incubator" ile teknoloji ve inovasyon merkezi ile bölgedeki yüksek teknolojik sektörlerde gelişim amaçlanmaktadır. Şehrin en çok turist çeken yerleri arasında oldukça iyi bir şekilde restore edilmiş eski şehir ve Baltık Denizi sahilidir. İlk olarak 1290'de yapımına başladığı bilinen ve Livon Birliği tarafından yapılan Kale şehrin en eski yapısıdır. Restorasyon sonrası Eylül 2001'den sonra ziyaretçilere açılmıştır. Baltık sahilinde yer alan açık hava müzesi ise Letonya ve Livon balıkçıların ve tarım işçilerinin hayatına adanmıştır. Şehrin 30 km kuzeyinde ise "Ventspils Uluslararası Radyo Astronomi Merkezi (VIRAC) ilgi çekmektedir. Ventspils'de bulunan Olimpik Merkez, ulsual çapta önemli bir kış sporları merkezi olarak hizmet etmektedir. Önemli spor tesislerinin yanı sıra modern buz ringi, tesislerin açıldığı 2004'ten beri kısa kulvar sürat pateni yarışlarına ev sahipliği yapmaktadır. Tesislerde Ocak 2008 "Avrupa Şampiyonası" da düzenlenmiştir. Şehrin en büyük futbol kulübü FK Ventspils, Letonya'nın en önemli takımlarından biridir ve düzenli olarak Avrupa Kupaları'na katılmaktadır. 1997 yılında kurulan kulüp ilk lig şampiyonluğunu 2006 yılında kazanmıştır. Daha başarılı bir takım olarak basketbol kulübü BK Ventspils ise 8 kez Letonya Şampiyonu olmuş ve düzenli olarak ULEB'in düzenlediği Avrupa Kupaları'na katılmaktadır. Nur Esen Nur Esen (d. 20. 12. 1952, Erzincan), Türk ressam ve sanat eğitimcisi. İlk öğrenimini üçüncü sınıfa kadar Erzincan Kurtuluş İlkokulu'nda , daha sonra babasının görevi nedeniyle gittiği Kayseri Şehit Nazım İlkokulu’nda, ortaokulu Kayseri Kız Ortaokulu'nda, lise birinci sınıfı da aynı ilde Kayseri Lisesi'nde tamamladıktan sonra ailesinin Ankara’ya taşınmasıyla, naklen kayıt yaptırdığı Ankara Kurtuluş Lisesi’nden mezun oldu. Dönemin Gazi Eğitim Enstitüsü olan, şimdiki Gazi Üniversitesi Gazi Eğitim Fakültesi’ Resim –İş Bölümün’ün Grafik Ana Sanat Dalı , Mürşide İçmeli Atölyesi'nden 1977 yılında mezun oldu. On bir yıl devlet memurluğu yaptı. 1982 yılında Amerika’da bulunduğu sırada kısa bir süre pastel resim çalıştı. 1988 yılında gittiği Kopenhag’da ise başta Ulrik Hoff’un atölyesi olmak üzere üç yıl süreyle çeşitli atölyelerde resim çalışmaları ve sanat galerileriyle müzelerde inceleme, araştırma yapma fırsatı buldu. 1991 yılında yurda dönen sanatçı, Ankara’da kendi atölyesinde resim ve heykel çalışmalarının yanı sıra, çocuklara olan aşırı düşkünlüğü nedeniyle öykü ve çocuk masalları yazmaya başladı. Yazdığı masallardan bazıları çocuk dergilerinde yayınlandı. "Sanat benim için anlık etkilenmelerin dışavurumudur. Çiçekler,çocuklar, kadınlar, erkekler,hayvanlar, kentsel ögeler,müzik; kısacası yaşadıklarım ve gözlemlerim duygu ve düşüncelerimle birleşip tuvalde karşıma çıkar. Genellikle eskiz yapmam, modelden çalışmam. Beni etkileyen,heyecanlandıran herhangi bir olay karşısında küçük notlar alırım ve bu notlara hayal gücümü eklerim. Bazen bir müzisyenin ruhu,bazen bir köylü kadının saflığı.Bazen bir çocuğun gülümsemesi, bazen yağmurun hüznü.Bir bakış,bir ses,bir söz belki hemen, belki de aylar sonra resim veya heykel olarak ortaya çıkar. Buna kısaca" Duygu Taşması diyor ve şöyle devam ediyor; "sanat anlayışı ile ilgili Nur Esen: ""Sanatın,özgür ve özgün olması gerektiğini düşünürüm.Yaratıcı olmanın hiçbir zorlama, korku ya da baskı olmadığı zaman gerçekleşebileceğine inanırım.Çünkü bir sanatçı,özgün olmadığı sürece kendi kimliğini ortaya koyamaz, yenilikçi ve öncü olamaz." Birleşmiş Ressamlar ve Heykeltıraşlar Derneği (BRHD) üyesi olan Nur Esen, aynı zamanda, derneğin yönetiminde ikişer yıl olmak üzere, iki dönemi genel sekreterlik, üç dönem yönetim kurulunda üye olarak görev yaptı İlk kişisel sergisini, Ankara Türkiye Kalkınma Bankası Sanat Galerisi’nde açan ve yurt içi ile yurt dışı özel koleksiyonlarda eserleri bulunan sanatçı, Ankara’daki atölyesinde resim ve heykel çalışmalarına devam etmektedir. 2000'de TÃ¼rkiye 2000 yılında Türkiye'deki önemli olaylar: TCG Dumlupınar TCG Dumlupınar, aşağıdaki anlamlara geliyor olabilir. İlyas Karaöz İlyas Karaöz (d. 6 Haziran 1922, Yatağan, Muğla, Türkiye - ö. 18 Haziran 2018), Türk siyasetçi; Muğlalı eski senatör, T.C. Devlet ve Tarım eski Bakanı. Yüksek Ekonomi ve Ticaret Okulu'nu bitirdi. Gaziantep Çalışma Müdürlüğü, Aydın Belediyesi ESO İşletmesi Müdürlüğü, Cumhuriyet Senatosu Muğla Üyeliği (5 Haziran 1966 - 12 Ekim 1975) ile Devlet ve Tarım Bakanlıkları yaptı. Evli ve iki çocuk babasıdır. Karaöz'ün "Muğla Tarihi ve Cumhuriyetin 50. yılında Muğla Millî Eğitiminde Gelişmeler ve Yükseköğretim Çalışmaları" isimli basılmış bir eseri bulunmaktadır. 18 Haziran 2018 yılında geçirdiği rahatsızlık sonucu vefat etti. Cenazesi 20 Haziran 2018 Çarşamba günü Muğla Kurşunlu Cami’de kılınacak öğle namazının ardından Muğla Eski Şehir mezarlığına defnedilecek. 2004 Yaz Olimpiyatları'nda Amerika Birleşik Devletleri Amerika Birleşik Devletleri, Yunanistan'ın başkenti Atina'da düzenlenen 2004 Yaz Olimpiyatlarına 613 sporcuyla katıldı. 19 farklı spor dalında mücadele eden bu sporcular, 35'i altın olmak üzere toplamda 101 madalya kazanmayı başardı. Bu sonuçla ABD, oyunların madalya sıralamasında birinci sırada yer aldı. 2001'de TÃ¼rkiye 2001'deki Türkiye olayları. Fars aşk şiirinde eşcinsellik 9. yüzyılda Fars şiirinin başlangıçlarından 20. yüzyıla kadar eşcinsellik, Fars aşk şiirinin unsurlarından biri idi. İslam dönemi İranı'nda Şeriat'ın uygulanmasına rağmen homoerotizm, özellikle Gazel edebiyatında uygulanan tek aşk teması idi. Meşhur Fars gizemci Celaleddin-i Rumi, adamların ya da genç erkeklerin arasındaki cinsel bağlantıyı bir mecaz olarak kullanarak Tanrı ile bağlantıyı simgeledi. En meşhur Fars şairlerinden biri olan Hâfız'ın da eserlerinde betimlediği sevgi nesnesi çoğunlukla yakışıklı bir genç erkek idi. Faruki divanında şöyle yazmıştır: Ey pesar gar del-e man kard hamiḵᵛāhi šād Az pas-e b훮da mar훮 busa hami b훮yad d훮d "(Ah oğlanım, kalbimi mutlu etmek istiyorsan" "Bana şarabımı verdikten sonra öpücüğünü de ver)" Fars şiirlerindeki sevgi nesneleri sıkça "mâsuk", "mehbub" veya "habib" isimleri ile tanımlanırdı; bunlar hepsi grameri cinsiyet ayrımı tanımayan bir dile geçen yabancı kökenli eril sözcüklerdir. Sakal uzamasının ilk aşamalarına işaret edilmesi ya da "pesar" ("genç erkek") kelimesi ile bağlantılı olarak ünlemlerin kullanılması sonra nesnenin cinsiyetini belirtir. Bunlar sıkça selvi ağaçları ile karşılaştırılırdı. Sadi şöyle yazmıştır: Ḵoš miravad in pesar ke barḵāst Sarvi’st ke miravad čonin rāst "(Ayağa kalkan şu genç erkek çok zarif bir şekilde yürür" "bir selvi ağacı gibi, çok düz!)" Asıl tapınma nesnesi çoğunlukla bir Türk genci idi. Güzel Türkler sıkça tercih edilirdi; böylece dönemdeki Fars şiirinde "Türk" ismi erkek güzelliği ile eşanlamlı olmuştu. Bu gençler Abbasi İmparatorluğu'nda köle pazarlarından kazanılmıştı ve ordu eğitimini gördükten sonra ordular ya da evlere yerleştirilen Türk köleler idi. William Jones Hâfız'ı şöyle çevirmiştir: Agar ān Tork-e Širāzi be dast ārad del-e mā rā Be ḵāl-e henduyaš baḵšam Samarqand o Boḵārā rā "If that Turk of Shiraz should gain my heart" "I bestow upon him Samarkand and Bukhara for his black beauty spot" Faruki ayrıca şiirlerinde bir Türk köleye karşı hissettiği arzusu hakkında yazar, ancak uysallıklarından dolayı Hintleri tercih ederdi. Türk askerini "komutan" anlamına gelen sarhang kelimesi ile anardı. Bu şekilde özellikle rütbesi ile savaşkan kaliteleri abartılmaktadır. Aşk şiirindeki bu askerî karşılaştırma ile başlığın kendisi aslında şiirsel olarak kölenin çekiciliğini ifade etmek için kullanılan mecazdır. Örneğin, kirpikleri oklar ile karşılaştırılır. Açık tenli oldukları nedeniyle arzulanan Slav ve Bulgar kölelerden de bahsedilirdi. Barcın Höyük Barcın Höyük, Bursa İl merkezinin doğusunda, Yenişehir İlçesi'nin 4 km. batısında, Barcın Köyü'nün 3–4 km. güneyinde yer alan bir höyüktür. Yenişehir Ovası'ndaki tepe 100 metre çapında ve 4 metre yüksekliktedir. Arkeoloji yayınlarında Yenişehir Batı Höyüğü ve Yenişehir 2 olarak da geçmektedir. Esasen bulunduğu bölge "Üyecek Mevkii", tepe de "Üyecek Tepe" olarak bilinmektedir. Tepe, 1960 yılında James Mellaart ve David H. French, 1964 yılında C. Cullberg tarafından araştırılmıştır. Daha sonra İstanbul Üniversitesi Edebiyat Fakültesi Prehistorya Anabilim Dalı'ndan bir ekip höyükte yüzey toplaması yapmıştır. Prof. Dr. Mehmet Özdoğan 1980'li yıllarda höyükte yüzey araştırmalarına başlamıştır. Hollanda Araştırma Enstitüsü ise Jacob Roodenberg başkanlığında, "Doğu Marmara Bölgesi'nde Erken Tarımcı Topluluklar" araştırma projesi kapsamında 2005 yılında höyükte İznik Müzesi'nin himayesinde kazı başlatmıştır. Barcın Höyük kazısı, söz konusu projenin üçüncü kazısıdır. Proje, Tarım Devrimi'nin Yakındoğu'dan Avrupa'ya yayılmasında Kuzeybatı Anadolu'nun işlevini belgelemek için uzun soluklu bir çalışmadır. İlk kazı Ilıpınar Höyüğü'nde, ikinci kazı ise Menteşe Höyüğü'nde yapılmıştır. Kazılara 2007 yılında itibaren Hollanda Araştırma Enstitüsü'nden (NIT) Fokke Gerritsen başkanlık etmektedir. Kazı başkanı Jacob Roodenberg, höyükteki en erken yerleşmenin Orta Neolitik Çağ'a dayandığını, radyokarbon tarihleme yöntemi sonuçlarına göre MÖ 6.500 yıllarına dayandığını belirtmektedir. Neolitik tabakalar yer yer 2,5 metre kalınlıkta olup buluntular Çatalhöyük VI tabakasının çağdaşı olan Menteşe Höyüğü ve Ilıpınar Höyüğü ile benzerlik göstermektedir. Bu neolitik tabakalar yüzeyden 3 metre derinlikten itibaren başlamaktadır. En üstte Bizans Dönemi ortalarından bir mezarlık yer almaktadır. Roma, Erken Tunç Çağı ve Geç Kalkolitik Çağ tabakalarının varlığından söz edilmektedir ama, projenin esas amacı yönünden çalışmalarda ağırlık Neolitik Çağ tabakalarına verilmektedir. Çanak çömlek buluntularının büyük bir bölümü Fikirtepe ve Pendik benzeri mallardır. Prof. Dr. Mehmet Özdoğan ise daha yeni bir evrenin bulunduğunu belirtmektedir. Kazılarda Doğu Marmara ve diğer bölgelerde rastlanmayan yeni bir kap türüne ulaşılmıştır. Daha eski bir çanak çömlek geleneğini temsil ettiği düşünülmektedir. Daha sonraki geleneklerden açık bir şekilde farklı olmakla birlikte bunların öncülü izlenimi verdiği belirtilmektedir. Bizans mezarlığında tüm gömütlerin sırtüstü, başları batıya gelecek şekilde gömüldüğü görülmüştür. Az sayıda gömü armağanı vardır, bunlar bronz takılar, küçük çanlardır. Barcın Höyük'te en erken yerleşmenin tarihi MÖ 7. binyıl ortalarına kadar, kabaca MÖ 6.500'lere kadar geri gitmektedir. Burada yerleşmiş topluluğun bu tarihlerden itibaren hayvancılık ve tarıma alınmış bitkilere dayanan bir geçim ekonomisi izledikleri anlaşılmaktadır. Diğer yandan Boğaziçi Üniversitesi Arkeometri Uygulama ve Araştırma Merkezi'nden Prof. Dr. Hadi Özbal ve Dr. Ayla Türkebul-Bıyık tarafından, "Neolitik Dönemde Sütün Marmara Bölgesi'nde İkincil Ürün Olarak Tüketilmesinin Belirlenmesi" projesi çerçevesinde höyükte ele geçen çanak çömlek üzerinde farklı bir anlayışla araştırmalar yapılmıştır. Bu malzemenin çok ince gözenekleri arasında sıkışmış yağ molekülleri bulunmaya çalışılmıştır. Sonuçlar yerleşmenin, MÖ 7. binyıl ortalarında süt üretiminin başlangıcında olduğunu göstermektedir. László Kövér László Kövér (d. 29 Aralık 1959, Pápa, Macaristan), Macar siyasetçi. 1988'de Fidesz Partisinin kurucu üyesi ve ilk Viktor Orban hükûmeti sırasında Sivil İstihbarat Hizmetleri'nden Sorumlu Devlet Bakanı olarak görev yaptı. 2000 yılında parti lideri seçildi ama 2001 yılında görevinden istifa etti. Macaristan Ulusal Meclisi Başkanı Pál Schmitt'in Macaristan Cumhurbaşkanı seçilmesinden sonra 5 Ağustos 2010 tarihinde Macaristan Ulusal Meclisi Başkanı seçildi. 2 Nisan 2012 tarihinde Cumhurbaşkanı Schmitt'in istifasının ardından Kövér, Macaristan Anayasası gereğince Geçici olarak Cumhurbaşkanı oldu. Yapılan Cumhurbaşkanlığı seçimlerinde János Áder seçilmiş olup 10 Mayıs 2012 tarihinde görevi sona erdi. 2002'de TÃ¼rkiye 2002'deki Türkiye olayları. Sinoatriyal düğüm Sinoatriyal düğüm (SA düğümü veya sinüs düğümü), kalbin sağ kulakçığında yer alan vuru üretici (pacemaker) doku. Normal haldeki sinüs ritminin ortaya çıkışını sağlar. Sinoatriyal düğüm sağ kulakçık duvarında üst anatoplardamar girişine yakın bölgede yerleşik bir hücre grubudur. Bu hücreler kalpteki miyositlerin özelleşmiş biçimidir. Sinoatriyal düğüm ilk olarak 1907 yılında Arthur Keith ve Martin Flack tarafından ortaya konmuştur. Bryan Robson Bryan Robson (11 Ocak 1957), İngiliz eski futbolcu ve teknik direktör. 70'lerde "West Brom" takımı için orta sahada oynamıştır. Sonra Manchester United'a giderek orada yıldızlaşmıştır. Manchester United'da 345 maçta 74 gol atmıştır. Chester-le-Street doğumlu Robson, Manchester United'ta bir FA Cup, bir UEFA Kupa Galipleri Kupası ve iki kere de Premier League şampiyonluğu yaşamıştır. Manchester'dan sonra Middlesbrough'da yönetici olarak çalışmıştır. 23 Eylül 2009 tarihinde Tayland millî takımının başına gelmiş ve 8 Haziran 2011'de de istifa etmiştir. SinÃ¼s ritmi Sinüs ritmi tıpta, elektrokardiyogram (EKG) tarafından kaydedilen, kalbin normal atışı. Sinüs ritminde kalbin bir atışı sırasında altı ayrı dalga (P, Q, R, S, T ve U harfleriyle simgelenir) vardır ve bunlar belirli sırada, sürelerde ve boyutlarda oluşurlar. Kalp ritmindeki değişimlerin normal olarak değerlendirildiği büyük bir aralık bulunsa da, sinüs ritminden belli miktardan fazla sapmalar kalp rahatsızlıklarının göstergesi olabilir. Yahudilikte cinsellik Yahudilikte cinsellik, geleneksel olarak üzerinde durulan bir konudur. Tanah ve rabinik kaynaklarda cinsellik ile ilgili birçok öykü ve kural bulunmaktadır.Ve ayrıca israil yahudileri başka meshebdeki insanların cinsel konularına saygı duymazken , sadece kendilerinin cinsellik anlamına yükümlülük gösterirler. Birçok Yahudi kaynağının, diğer inançların aksine genel olarak insan cinselliğine ve cinsel davranışına karşı tavrı olumludur. Örneğin, evlilikte üreme ve cinsel haz olumlu emirlerdendir. Tevrat'ta adı geçen ilk emir üreyip çoğalmakla(Peru Urevu, פרו ורבו) ilgilidir: Bu emir Yahudi olmayanlar için de geçerlidir çünkü bu emrin muhatabı, Yahudilerin atası olan İbrahim değil bütün insanlığın atası olduğuna inanılan Adem'dir. Yine de bu emir Nuh'un Evrensel Yasaları'nda yer almamaktadır. Yahudilerin cinsiyet ve cinsellik üzerine olan olumlu tavrı Batı Hristiyanlığı tarafında muhalefetle karşılanmıştır çünkü cinsellik ilk günah ile kirletilmiştir. Yahudi bilgeler, "Yitzra Dearayot" da denen insanoğlunun cinsellik arzusunu, her ne kadar günaha itme riski bulunsa da, toplumun varolması için vazgeçilmez bir unsur olduğunu dile getirir. Bu nedenle Hazalların tavırları ve demeçleri iki yönlüdür; insanoğlunda iki tür eğilim vardır: "Yetzer hatov" (iyi eğilim) ve "Yetzer hara" (kötü eğilim); bu eğilimler kişinin cinselliğini ve cinsel davranışlarını etkiler. Bu bağlamda, cinsel eylemden elde edilen haza karşı tavır, ahlaksızlıktan dini bir deneyime kadar geniş bir yelpazede yer alır. Bazı kabalistler cinsel hazzı, sofulukta ulvileşmeye giden bir yol olarak görür. Rambam'ın cinsel eyleme karşı tavrı biraz karmaşık olup hem izin verip hem sınırlama getirmektedir: Evlilikteki ilişkilere genelde izin verilir fakat bazı istisnalar da mevcuttur. Boşa meni akıtma () Talmudik bir terim olup erkeğin bilerek spermini harcaması için kullanılır. Kadının hamile kalmasını engelleyecek dönemlerde dahi (örneğin hamilelik, kısırlık veya yaşlılıkta) koca, "Onah" mitsvasını yerine getirmekle yükümlü değildir. 20 yy'dan önce bu Yahudi terimi (bununla sınırlı olmamasına rağmen) erkek mastürbasyonu için kullanılmaktaydı. Şulhan Aruh'un Yoreh Deah kısmında, boşa meni akıtmanın Tevrat'ta anlatılan diğer günahlardan daha büyük olduğundan bahsedilir. Eşcinsel ilişkiye de mastürbasyon gibi meninin boşa akıtılması gözüyle bakılır. Ayrıca, evlilikte dahi meninin vajinaya girmemesi meninin harcanması anlamına gelir. Halaha'nın kadın mastürbasyonuna karşı tavrı Ben İş Hay'da anlatılır. Metinde anlatıldığına göre bu eylem yanlıştır çünkü beraberinde şeytani güçleri ("Kliftoh") getirir ve kadın ruhani yolla şeytanın meleği Samael ile birleşir. Rabbi Moshe Feinstein'a göre, kadının mastürbasyon yapması yasaktır çünkü kadın erkeklerle ilgili fanteziler kurar ve bu yasaklanmış düşüncelere dahildir. Yine de, erkek mastürbasyonu kadar ağır bir sorumluluğu yoktur çünkü tohumun akıtılması söz konusu değildir. Modern zamanlarda, tıbbi çalışmalar ve sunni döllenme için sperm üretmenin statüsü Yahudi otoritelerince tartışma konusudur. Ortodoks Yahudiliğin benimsediği geleneksel görüşe göre Tevrat, iki erkeğin anal ilişkide bulunmasını yasaklar; fakat bunu kabul etmeyen diğer modern görüşler de mevcuttur. Bu yasağın kaynağı Levililer kitabıdır:"Kadınla yatar gibi bir erkekle yatma. Bu iğrençtir." Buna ek olarak, bazı kişiler bu kuralın kadın kadına ilişkiyi kapsamadığını belirtir. Raşi'ye göre yasaklanan tek şey erkek erkeğe yapılan anal ilişkidir. Fakat, diğer yetkili yorumcular, meninin boşa akıtılması gerekçesiyle her türlü erkek erkeğe ilişkiyi yasaklar. Yahudi bilgeler bu yasağın yanında ilave engellemeler de getirmiştir. Örneğin, kuralın ihlal edilmesini engellemek için Hazallar, iki erkeğin tek bir battaniye altına girmesini yasaklar. Lesbiyen eylemler Tevrat'ta bahsedilmemektedir. Fakat rabinik Halaha metinleri bunun yasak bir eylem olduğunu belirtir ve Rambam, "Bir kadının, vücudunu başka bir kadına sürtmesi lezbiyenliktir" der. Wenceslas Hollar Wenceslaus Hollar, İngiltere'de Wenceslaus veya Wenceslas, Almanya'da Wenzel Hollar, Çek Cumhuriyeti'nde Václav Hollar olarak anılır. (d. 13 Temmuz 1607, Prag - ö. 25 Mart 1677, İngiltere), Yaşamının çoğunu İngiltere'de geçirmiş Bohemyalı bir oymacıdır. Ailesinin Otuz Yıl Savaşı'nda harap edilmesinin ardından, kanunlarca kaderinde var olan sanatçılığa başlar. Günümüze ulaşan ilk çalışmalarını 1625 ve 1626'da yapmıştır. 1627'de Strazburg'a gitmeden önce Stuttgart'ta kalmıştır. 1633'de ise Köln'e gitmiştir. Kahramanmaraş ili genel seçim sonuçları Kahramanmaraş İli, (1973'e kadar Maraş) Türkiye Büyük Millet Meclisi'ne (TBMM) 8 milletvekili göndermektedir. 1920'den beri yapılan tüm genel seçimlerde temsil edilmiş olan Kahramanmaraş İli'nde tek seçim bölgesi vardır. 12 Haziran 2011 Genel Seçimleri Kahramanmaraş İli sonuçlar; Ezgi Eyüboğlu Ezgi Eyüboğlu (d. 15 Haziran 1988, Ankara), Türk oyuncu. İstanbul Üniversitesi İktisat Bölümünü bitirdikten sonra Bahçeşehir Üniversitesi ileri oyunculuk bölümünde master yapmıştır. 2012 yılında Muhteşem Yüzyıl dizisinde Aybige Hatun rolüyle ünlenmiştir. Ardından Sudan Bıkmış Balıklar dizisinde rol almıştır. Ama asıl çıkışını 2015'te başrollerini eski eşi Kaan Yıldırım ile üstlendiği bir yaz dizisi olan Adı Mutluluk dizisinde Kumsal Güçlü karakterini canlandırmıştır. Payitaht Abdülhamid adlı dizide Ahsen karakterini canlandırdı. Bir Aile Hikayesi adlı dizile Nil karakterini canlandırdı. 14 Mayıs 2016 yılında Kaan Yıldırım ile Esma Sultan Yalısı'nda evlendi. Çift 26 Haziran 2019 tarihinde boşandılar. Tecrübe puanı Deneyim puanı "(kısaltma olarak XP veya EXP)", uluslararası kabul görmüş bir oyun terimidir. Genellikle Devasa çok oyunculu çevrimiçi rol yapma oyunlarında kullanılan karakterin gelişmesi ve seviye atlaması için gerekli olan kazanılmış puan anlamına gelir. Kazanılması için verilen görevlerin yerine getirilmesi veya oyunda bulunan yapay zeka yaratıkların öldürümesi (PvE) gerekir. Çevrimiçi olarak oynanılan birçok oyunda kullanılan bir ödüllendirme sistemidir. Bu sistem dahilinde karakter gelişimini sağlar ve seviye atlar. Her seviye atlamak için belirli bir deneyim puanı ister. İstenilen deneyim puanına erişildikten sonra seviye atlanır ve deneyim puanı sıfırlanır. Her seviyede istenilen puan sayısı da artar. Karakterin seviyesi ile öldürülen yaratığın seviyesinin oranına göre gelen deneyim puanı da değişir. Böylece daha zorlu yaratık öldürünce daha kolay seviye atlanmasına olanak tanır. Hordaland "Hordaland"' (Norveççe:"Hordaland fylke") Norveç'in batı kıyısında yer alan sınırları içinde otuz üç belediye bulunan bir eyalettir. Rogaland güneyinde, Sogn og Fjordane kuzeyinde, Buskerud ve Telemark doğusunda eyaleti çevrelemektedir. Norveç'in toplam nüfusunun %10'u, 490.000'inin üstünde kişi, burada yaşamaktadır. Merkezi eyaletin en yüksek, bölgenin üçüncü, ülkenin dokuzuncu nüfusu en yoğun kenti olan Bergen'dir. Alanının %71'i deniz seviyesinden 300 metre yüksek dağlık bölgelerden oluşmaktadır. Voss, Odda ve Leirvik diğer şehirleridir. Eyalet coğrafi olarak dört bölgeye ayrılmıştır: Nordhordland, Sunnhordland, Hardanger ve Voss. Hordaland, çok sayıdaki büyük ve küçük adaları, gölleri, buzulları, fiyordları, şelaleleri, dağları ve ovaları ile zengin bir kültürel manzaraya sahiptir. Hordaland'in yaklaşık bin yıllık bir geçmişi vardır. 7. yüzyıldan itibaren yaklaşık dokuz yüz yıl "Hordafylke" adı altında küçük krallıkların egemenliği altında kalmıştır. 16. yüzyılın başlarında Norveç, dört “len”e bugünkü adıyla eyalete ayrılmıştır. “Bergenhus len”, Bergen dahil olmak üzere batı ve kuzey Norveç'i kapsamaktaydı. 1662 yılında 'len', amt. yani valilik olarak değiştirilmiştir. “Bergenhus amt.” Hordaland, Sogn og Fjordane , Sunnmøre , Troms ve Nordland'den oluşmaktaydı. 1763 yılında bu valilik güney ve kuzey olmak üzere ikiye ayrılmıştır. 1919 yılında “Sondre Bergenhus amt”, “Hordaland Fylke” olmuştur. 1831-1972 yılları arasında Bergen, şehir-eyalet statüsünde değerlendirilmiştir. 1972 yılında eyalet statüsünü kaybederek Hordaland'in parçası olmuştur. Adı bir Germen kavmi olan "Horde" (Hǫrðar) halkının adıdır. Muhtemelen Keltçe bir kelime olan "savaşçıi kahraman" anlamına gelen "haruðóz" kelimesinden türetilmiştir. Bu kapsamda savaşçıların diyarı anlamına gelmektedir. Eyaletin arması 1 Aralık 1961 tarihinde kabul edilmiştir. Kırmızı arka planın üstünde altın sarısı iki çapraz balta üstünde kraliyet tacı bulunmaktadır. Motif Haakon Magnusson'un 1344 yılında yazdığı bir mektupta kullandığı mühürden alınmıştır. Hordaland Norveç'teki önemli kültür merkezlerinden biridir. Hordaland, çok sayıda ahşap mimari ve anıtsal taş binaları korumayı başarmıştır. 1979 ve 2005 yıllarında Bergen iki kez UNESCO Dünya Miras Listesinde yer almıştır. Henrik Ibsen'in ilk tiyatro yönetmeni olarak görev aldığı Norveç'in ilk tiyatrosu 1850 yılında Bergen'de kurulmuştur. Bölgede yüzden fazla doğal park vardır. Hardanger Dağı Yaylası, Norveç'in en büyük millî parkı ve Kuzey Avrupa'daki en büyük yayla ve Avrupa'nın en büyük yaban geyiği sürüsünün evidir. Norveç'in batısında yer alan Hordaland, güneyde Rogaland, kuzeyde Sogn og Fjordane, doğuda Buskerud ve Telemark eyaletleriyle çevrilidir. Batısı Kuzey Denizi kıyısıdır. Hardangervidda başta olmak üzere fiyortları, şelaleleri, buzulları, yüksek dağları, yaylası ve korunaklı koylarıyla çeşitli ve zengin bir peyzaja sahiptir. Deniz seviyesinden 1863 metre ile Hardangerjøkulen eyaletin en yüksek dağıdır. Osterøy 328 km² ile en büyük adası, Fedje 9 km²lik alan ile en küçük ilçesidir. Yüz ölçümü bakımından en büyük şehri Voss'tur. Genel olarak ılıman bir iklim hakimdir. Yüksek dağlar denizden gelen soğuk rüzgârları engellemektedir. Dağlık bölgelerde kara ve deniz arasındaki sıcaklık farkı yıllık değişimleri rüzgâr koşullarından etkilenmektedir. Hem yaz ve hem de kış aylarında batı rüzgârları hakimdir. Kıyısında, genellikle güney ve doğu arasında bir yönden gelen rüzgârlar hakimdir. Yaz aylarında, iyi hava koşullarında, öğleden sonra, kuzeybatı veya kuzey tarafından yönünden rüzgârlar esmektedir. Ocak ve Şubat aylarında kıyıda sıcaklıklar 0-2 °C arasında değişmektedir. Yüksek dağların olduğu doğusunda -5;-10 °C ye kadar düşebilmektedir. Ölçülen en düşük sıcaklıklar kıyıda -10;-15 °C, vadi ve dağlarda -25;-35 °C'dir. Temmuz ayı ortalama sıcaklıkları ise kıyıda 14–16 °C, en yüksek 32 °C olmak üzere ortalama 20–25 °C'dir. Özellikle Bergen yağış açısından en zengin bölgelerdendir. Yıllık azami 1500 mm olmak üzere ortalama 3000 mm yağış görülmektedir. Ekim ve Mayıs aylarında yağmurun en yoğun olduğu aylardır. Kıyısında, çoğunlukla bahar ve yaz aylarında, bulutlu ve % 2-3 oranında sis olmaktadır. Vadilerin bazı bölgeleri sonbahar ve kış aylarında sisli ve soğuktur. Dağlarında, deniz seviyesinden 1000–1400 m. üzerinde, çoğunlukla sonbahar ve kış aylarında, % 2-5 arasında sis frekansı vardır. “Voss-Bergen” demiryolu 1883 yılında açılmıştır. 1909 yılında Oslo'dan dağların arasından geçen Bergen Demiryolu yapılmıştır. 1935'te yapılan “Voss-Granby” (Hardanger) demiryolu, 1985 yılına kadar sadece taşımacılık için kullanılmıştır. Doğusunda dağların arasında ulaşımı sağlayan dört ana yol vardır. E 16 Bergen üzerinden Voss, Gudvangen, Aurland, Lærdal ve Filefjell'den geçmektedir. E 16, E 39 ve E 134 yollarına kara yolu bağlantıları vardır. Özellikle batıdaki ilçe ve şehirlere tüneller ve köprüler inşa edilmiştir. Eyalet aynı zamanda uluslararası trafiğe sahiptir ve yolcu sayısı ile ülkenin en büyük ikinci havalimanı olan ana havaalanı, Bergen'in güneyinde, Flesland'de bulunmaktadır. Ayrıca Voss ve Stord'da birer hava alanı bulunmaktadır. Balıkçılıkta Hordaland, ülkenin en önemli kaynağıdır. 1970'lerin başından itibaren, diğer endüstrilerdeki güçlü büyüme ve büyük ölçüde geleneksel balıkçılıkta düşüşe sebep olmuştur. Akuakültür endüstrisi, Austevoll, Fjell, Bømlo, Fusa ve Tysnes başta olmak üzere pek çok ilçede yaygındır. Hordaland, istihdam açısından Rogaland'dan sonra ülkenin en önemli sanayi bölgesidir. Mühendislik endüstrisi, özellikle gemi inşa ve makine sanayi, ana demir ve metal sanayi ile tekstil ve hazır giyim endüstrisi en önemli sanayi birimlerini oluşturmaktadır. Bergen, eyalet genelinin yaklaşık %46'lık istihdamını sağlamaktadır. Diğer önemli istihdam birimleri ise Stord, Lindås, Kvinnherad, Odda, Bømlo, Kvam ve Vaksdal'dır. Bergen enerji üretiminde ilk sırayı alan şehirdir. Toplamda altmış üç elektrik santralleriyle 3729 MW ve yıllık ortalama 15.799 GWh üretim ile toplam üretimin % 13'ünü karşılamaktadır. Bjoreia, Sima, Austdøla ve Norddøla başta olmak üzere nehirlerde santraller kurulmuştur. Hordaland çok sayıdaki çeşitli adaları, fiyortları, dağları ve buzulları ile önemli bir turizm merkezidir. Tarihi mekanlar da dahil olmak üzere, eyalette, orta çağ döneminde yapılmış pek çok kilise bulunmaktadır. Saraylar, kuleler ve tarihi dönemlerden kalma pek çok tarihi eser barındıran Hordaland'in, tarihsel bölgeleri Utne (Hardanger), Stord (Sunnhordland) ve Voss'da müzeler bulunmaktadır. Ayrıca Bergen'de, ülke çapında önemli sanat, kültür ve doğa tarihi müzeleri vardır. Hordaland eyaletine bağlı otuz üç belediye bulunmaktadır: Hordaland, Oslo ve Akershus dan sonra ülkenin en kalabalık eyaletidir. Eyaletin nüfusunun %66'lık kısmı Bergen bölgesinde (Bergen, Askøy, Os ve dağ Belediyeleri) yaşamaktadır. Bergen tek başına toplam nüfusun yaklaşık %53'ünü oluşturmaktadır. Diğer önemli nüfus merkezleri Stord-Leirvik, Bømlo, Voss, Odda, Folgefonn Yarımadası-Kvinnherad, Alvik, Norheimsund ve Lindåshalvøya yarımadaları ile Holsnøy ve Radøy'dur. Genel nüfus artışı düzenli artış gösterse de bölgesel olarak düzensizdir. Bergen'de artış olurken Voss ve Hardanger'de nüfus yıllar arasında azalma göstermiştir. Eyaletin çeşitli bölgelerinde çeşitli sanayi üslerinin bulunması nüfus gelişim farklılıklarının başlıca nedenidir. Bu bağlamda, Hardanger'de enerji yoğun sanayi ve tarım yapılmaktadır, her iki sanayide de istihdamda bir düşüş yaşanmıştır. Deus vult Deus vult ("; Tanrı istiyor") Birinci Haçlı Seferinin karar altına alındığı 1095 yılındaki Clermont Konsili toplantısında Papa II. Urbanus tarafından propaganda amaçlı olarak sloganlaştırılmış Latince deyiş. Daha sonra Haçlı Seferleri sırasında Kutsal Kabir Kilisesi Şövalyeleri, Tapınak Şövalyeleri, Hospitalier Şövalyeleri ve Töton Şövalyeleri tarafından kullanılmıştır. Milenyum Haçı Milenyum Haçı (Makedonca: Милениумски крст) Makedonya’nın başkenti Üsküp’ün yakınlarında, 1040 metre irtifasındaki Vodno Dağı’nda 2002 yılında yapılan 66 metre uzunluğundaki haç heykelidir. Heykel, 66 metre yüksekliğindedir ve Üsküp’ün civarından çıplak gözle görülmesi için özellikle bu şekilde tasarlanmıştır. Haç, Makedonya bölgesinde Hristiyanlığın 2000’inci yılına istinat edilerek hazırlanmıştır. Yapım Makedon Ortodoks Kilisesi tarafından finanse edilmiş, çeşitli Avrupa devletleri ve Amerika Birleşik Devletleri tarafından da birçok yönden desteklenmiştir. Haç heykeli, dar anlamıyla Makedonya’da, geniş anlamıyla Balkanlar’da yaklaşık 800 yıldır inanılan Müslümanlık dini mensuplarına karşı kışkırtma, gövde gösterisi yapma özellikleri taşıdığı düşüncesiyle eleştirilmektedir. Madrid metrosu Madrid metrosu, İspanya'nın başkenti Madrid'deki metro olarak adlandırılan toplu taşıma ağını anlatır. 17 Ekim 1919 tarihinde kral XIII. Alfonso döneminde açılan ilk metro hattı bugünkü Cuatro Caminos ile Sol istasyonlarını birbirine bağlıyordu. Madrid metrosunda 238 istasyonun 200 tanesi tek hatta, 27 tanesi iki hatta, 10 tanesi üç hatta ve Avenida de América istasyonu ise dört hatta ortak istasyondur. 21 istasyonda şehrin dış mahallelerine ve şehirlerarası tren seferlerine bağlantı vardır. Madrid metro ağında 12 ayrı hat bulunur. Ópera istasyonu ile Príncipe Pío istasyonunu bağlayan başta olmak üzere üç hatta hafif metro vardır. Toplam hattın uzunluğu 293 km olup Avrupa Birliği kapsamında Londra metrosunun ardından en uzun ikinci ağdır. Dünyada ise Şangay, Londra, New York, Tokyo ve Moskova metrolarının ardından altıncı en uzun metro hattıdır. 2010 yılında yaptığı taşımacılıkta 924.8 milyon yolcuyla dünyanın en çok kişiye hizmet veren ilk on metro hattının içinde yer almıştır. Madrid metrosu demiryolu hat açıklığı standart ölçüden 10 mm daha uzun olacak şekilde 1445 mm değerindedir. Hafif metro hattında ise standart ölçü olan 1435 mm kullanılır. İspanya'daki tren hatlarından farklı olarak gidişler sol tren şeridindendir. 20. yüzyılın başındaki sisteme göre tasarlandığından dolayı ortaya çıkan bu farklılık geçen zaman içinde dönüşüm masrafının artması nedeniyle bu şekilde kalmıştır. Diğer şehirlerdeki metro hatlarının ve Madrid'deki hafif metro hatlarının sağdan gitmesine rağmen metronun soldan gitmesi ilginç bir özellik olarak kaydedilebilir. Madrid şehrinin merkezinde özellikle de Sol Meydanı 19. yüzyılda tramvay trafiğine açılmış, artan trafik zamanla metro ulaşımını dayatmıştır. 1892 yılında ilk planlama çalışmaları başladığında Pedro García Faria toplamda beş hattan oluşacak bir ağ kurgulamışsa da çalışmalar askıya alınmıştır. 1913 yılına gelindiğinde mühendisler Miguel Otamendi, Carlos Mendoza y Sáez de Argandoña ve Antonio González Echarte 600 bin nüfusa sahip başkenti dört ana hatla kapsayacak toplamda 154 km uzunluğunda bir ağ öngörmüşlerdir. Proje bugünkü 1, 2, 3 ve 4 numaralı metro hatlarının tam olarak bulundukları yerlerde öngörülmüştür. Çalışmalar 19 Eylül 1916 tarihinde başlayacaktır. 17 Ekim 1919 tarihinde kral XIII. Alfonso Sol Meydanı ile Cuatro Caminos arasındaki ilk hattı ulaşıma açar. 3.48 km uzunluğundaki hatta 8 istasyonu bulunur. Metro o kadar başarılı olur ki ilk yılında toplam 14 milyon kişi kullanır. 1926 yılında metro hat uzunluğu 14.8 km'ye çıkar. 1955 yılında çıkan yasa uyarınca "Compañía Metropolitana de Madrid" şirketi kurularak metro hizmet satışıyla yetkilendirilir. Şirket aynı zamanda yeni hatlar inşa edecek ve var olan hatları geliştirecektir. İlk icraat olarak istasyonlardaki peronlar 60 ila 90 metre uzatılarak 6 vagonlu metro kullanılmasına olanak tanınır. 1981-82 yılları arasında Madrid metrosu işaretlemesi tamamen değiştirilir. Tasarımcı Arcadi Moradell Bosch tarafından özel olarak geliştirilen sistem çağının diğer işaretlerinden çok farklıdır. 2009 yılında yine aynı tasarımcı tarafından işaretlemeler güncellenmiştir. Şirket ekonomik sıkıntılara girdiği 1978 yılın devlet desteği sayesinde ayakta kalmış, demokrasiye geçiş sürecinin ilk yıllarında yeni hat inşaatları yeniden başlamıştır. 1986 yılında Madrid Belediyesi metronun mülkiyetini almıştır. 1995 yılında başlatılan 1995-99 beş yıllık plan uyarınca hatlar geliştirilirken 8 ve 11 numaralı hatlar oluşturulur. 1999-2003 yılları arasındaki beş yıllık planda ise MetroSur isimli güney bölgesi metro inşaatı başaltılır. 2003-2007 döneminde hafif raylı metro hatları açılır ve çevre belediyeler şehir merkezine bağlanır. Şehir merkezi ile Madrid Barajas Uluslararası Havalimanı metro ile birbirine bağlıdır. Günümüzde Madrid metrosunun 293 km uzunluğundaki hattının çoğu yeraltından gitmektedir. Yaklaşık 3.5 milyon Madridliye hizmet veren ulaşım ağı 288 istasyona sahiptir. Şehir merkezinin dışındaki belediyelere de verilen hizmet sayesinde yaygın kullanım artmıştır. Madrid metrosunda en düşük yarıçaplı viraj 90 metredir, azami eğim ise %5 seviyesindedir. Raylar beton yapıların üzerinde bulunmaktadır. Tüneller fiziksel özelliklerine göre ikiye ayrılmaktadır. Dar tünellerde genişlik 6.86 metre yükseklik 5.36 metredir. Bu tünellerde ortalama her 630 metrede bir istasyon vardır. Bu tünellerdeki platform uzunlukları hatlara göre değişmekle beraber 60 ila 90 metredir. Geniş tünellerde genişlik 7.74 metre yükseklik de 6.87 metredir. Buradaki istasyonlararası ortalama uzaklık 850 metredir Görece daha yeni olan bu tünellerdeki istasyon platform uzunluğu 110 ila 115 metre arasında değişir. 1999 yılından önce inşa edilen hatlarda 600 V DA kullanılır. Hafif metro hatları 700 V DA kullanırken, 1999 yılından sonra inşa edilen hatlarda 1500 V DA kullanılır. İstasyonların elektrik şebekeleriyle ilgili tümkontrol ve denetimin yapıldığı merkez Alto de Arenal bölgesindedir. 2004 yılından itibaren Madrid metrosu makina parkını geliştirecek şekilde 1.550 yeni vagon tedarik etmiştir. 718 tanesi dar, 832 tanesi de geniş tüneller içindir. Metroda görev yapan tren çeşitleri şu şekildedir: Özellikle çok yoğun saatlerde farklı hatlardaki vagonlar yoğunluk yaşanan hatlara kaydırılabilmektedir. Moncloa istasyonunda Hat-6 bünyesinde kullanılamayacak olan 7000 ve 9000 serisi trenlerin kullanılmasına çalışılmasından dolayı bazı kazalar yaşanmıştır. Önceden kullanımda olan 300 ve 1000 Serisi trenler elden geçirilerek hatların bakımında kullanılmaktadır. Madrid metrosu bünyesindeki trenlerin çoğu İspanyol CAF şirketi tarafından üretilmiştir. 7000 ve 9000 serileri İtalyan AnsaldoBreda şirketi tarafından üretilmiştir. Tramvaylar Alstom tarafından üretilmiştir. Madrid metrosunda tüm istasyonlar engelli yurttaşlar için erişim sağlayamamaktadır. Son dönemde özellikle yeni inşa edilen hatlarda engelliler için olanakların yaratılması ve eski istasyonların revize edilmesi sonucu gelişme sağlanmıştır. Engelliler için en zorlu hatlar sırasıyla 5, 4, 9, 2 ve 1 numaralı hatlardır. en rahat ulaşım sunan hatlar ise sırasıyla 3, 8, 12 ve 11 numaralı hatlardır. 2012 yılı Şubat ayı itibarıyla Madrid metrosunda 124 istasyonda cep telefonu iletişimi sağlanabilmektedir Aşağıdaki istasyonlarda cep telefonu iletişimi sağlanabilmektedir: Tüm metro hattı sabah 06.05 ila 01.33 arasında açıktır. Buna istisna olan 9 numaralı hat Pazar-Perşembe günleri gece 23.00'e, Cuma-Cumartesi günleri ise gece 24.00'e kadar açıktır. 7 numaralı hatta ise Pitis istasyonu 06.35-22.10 arası açıktır. Metronun geliş sıklığı yoğun dönemlerde 2-4 dakikada bir, diğer saatlerde 4-7 dakikada bir şeklindedir. Madrid metrosunda ücret tarifesi kullanım sayısı ve hatlara göre aşağıdaki şekilde değişebilmektedir: Madrid metrosunda çalışan yaklaşık 7 bin işçi "Comité de Empresa" adı verilen komitede temsil edilir. Toplam 35 delegeden oluşan komitede hareket memurluğu, teknik bakım ve yönetim kısımlarındaki teknik elemena ve düz işçiler temsil edilir. Son sendika seçimlerinde ortaya çıkan komite yapısı şu şekildedir: Madrid metrosu tarihinde çok sayıda ödüle layık görülmüştür. Bunlardan bazıları şunlardır: Ohri HavalimanÄ± Ohri Havalimanı veya Ohri Aziz Pavlus Havalimanı (Makedonca: "Аеродром Охрид") (IATA: OHD, ICAO: LWOH) Makedonya'nın turizm şehri Ohri'de yer alan havalimanıdır. Havalimanı, Ohri’ye 9 km uzaklıktadır. Üsküp’ten 145 km uzaklıkta olan havalimanına Struga-Kırçova-Üsküp karayolu ile ulaşılır. 2008'de Makedonya hükümeti, Türk holdingi olan TAV Havalimanları Holding ile yirmi yıl boyunca Üsküp Havalimanı ile beraber, Ohri Havalimanı’nın işletilmesini içeren sözleşme imzaladı. Kim Nam-il Kim Nam-il (d. 14 Mart 1977 Incheon, Güney Kore), orta saha pozisyonunda görev yapmış Güney Koreli millî futbolcu ve teknik direktördür. Profesyonel futbolculuk kariyerine 2000 yılında Chunnam Dragons kulübünde başladı. Daha sonra sırasıyla Excelsior, Suwon Bluewings, Vissel Kobe, Tom Tomsk, Incheon United, Jeonbuk Hyundai ve Kyoto Sanga FC kulüplerinde oynadı. 137||7||||||26||1|||||||| 8||0||||||||||colspan="2"|-|||| 54||1||2||0||3||0||colspan="2"|-||59||1 199||8|||||||||||||||| Kim Bo-kyung Kim Bo-Kyung (d. 6 Ekim 1989 tarihinde Gurye, Güney Kore) orta saha mevkiinde görev yapan Güney Koreli futbolcudur. Son güncelleme: 28 Ocak 2011 50||15||1||0||0||0||51||15 Vevo Vevo (veya VEVO) internet üzerinden yayın yapan bir video klip portalidir. İngiltere menşeli çokuluslu müzik kuruluşu EMI'nin lisans vermesiyle Sony Music Entertainment, Universal Music Group ve Abu Dhabi Media'nın ortaklığında kurulmuş ve resmi olarak 8 Aralık 2009'da yayın hayatına başlamıştır. Yayın, reklam ve tanıtım koşullarını Amerika ve Kanada'nın telif hakları yasalarında belirtilen kurallar doğrultusunda oluşturmuştur. Bu yüzden de içeriğinin %70'i Amerika ve Kanada dışındaki ülkelere "sınırlamalı yayıncılık" ilkesiyle sunulur. Vevo, halihazırda 60.000'in üzerinde müzik videosuna ev sahipliği yapmaktadır