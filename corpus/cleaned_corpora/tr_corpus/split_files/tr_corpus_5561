arta kalan zamanlarda sürekli hikâyeler yazmaya başladı. 1933`te ilk romanı Los Angeles Yolu'nu bitirdi, bu kitapla birlikte aynı zamanda hep başkahraman olarak kalacak Arturo Bandini de doğuyordu. İlk kitabı yayınevlerince provokatif olduğu gerekçesiyle reddedildi. 1938 yılında ilk romanı yayımlanabildi: "Bahara Dek Bekle, Bandini". 1939 yılında da Charles Bukowski`nin öve öve bitiremediği Toza Sor yayımlandı. Daha sonra Hollywood`a doğru kaymaya başlayan Bandini, ünlü yönetmenlerle (Orson Welles, Francis Ford Coppola) ahbap oldu. Yazın dünyasından yavaş yavaş uzaklaşmaya başladı, evlendi. Edebiyat dünyasına "Hayat Dolu"`yla geri döndü fakat eski hırçın hali biraz geride kalmış gibi görünüyordu. Hayat Dolu`nun senaryosuyla Oscar`a aday oldu. 1955`te şeker hastası olduğunu öğrendi, giderek sağlığı bozuldu, kör oldu ve iki bacağı kesildi. Bu nedenle son romanı olan "Bunker Tepesi Düşleri"ni (1982) karısına yazdırmak zorunda kaldı, ertesi yıl da öldü. Ömrünün son yıllarında Bukowski hep Fante`nin yanında oldu. Black Sparrow Press`e baskı yaparak Fante ölmeden kitaplarının tekrar basılmasını sağladı. Ona adeta tapan Bukowski, zamanında fazla ilgi gösterilmeyen Toza Sor`un en sevdiği kitap olduğunu yineleyip durdu. Arturo Bandini serisinin tekrar popüler olmasını sağladı. 2000`de John Fante biyografisi ""Full of Life: The Biography of John Fante"" piyasaya çıktı. 2003`de "The Fante Reader" takip etti, bu kitapta da bazı öyküleri ve mektupları yer alır. 2006'da "Toza Sor" beyaz perdeye aktarıldı. Bütük kitaplar Parantez Yayınları tarafından basıldı ve tüm seriyi Avi Pardo çevirdi. Orhan Orhan Gazi veya Orhan Bey (; d. 1281, Söğüt – ö. Mart 1362, Bursa), Osmanlı İmparatorluğu'nun ikinci padişahı. 1326 ile 1359 yılları arasında beylik yapmıştır. Babası Osman Gazi'den 16.000 km² olarak aldığı devleti, oğlu I. Murad'a 95.000 km² olarak bırakmıştır. Osmanlı Beyliği'nin kurucusu Osman Gazi ve Malhun Hatun'un oğludur. Sarışın, uzun boylu ve mavi gözlü, halk tarafından çok sevilen, ulemaya saygılı, merhametli bir hükümdar olarak tanımlanır. Sık sık halkın arasına karıştığı, ve dertlerini dinlediği söylenir. Babası Osman Gazi'nin vefatı üzerine 1326'te bey olmuştur. Orhan Bey'e "Şücaeddin", "İhtiyareddin" ve "Seyfeddin" unvanları verilmiştir. Ölüm tarihini 1359, 1360, 1361 ve 1362 gösteren kaynaklar da vardır. "Menâkıb-ı Orhânî" adlı çağdaş kroniğe göre, Orhan Bey 1280/1281 yılında doğmuş ve 80 yıl yaşamıştır. Daha sonraki kaynakların bir kısmında doğum tarihi 1281 olarak verilmekle beraber, doğum tarihini 1274, 1279, 1287 olarak veren kaynaklar vardır. Osmanoğullarının en uzun ömürlüsü olan Orhan Bey'in çocukluğu ve gençliği bilinmemektedir. Nasıl yetiştiği, nasıl eğitim aldığı, hatta okur yazar olup olmadığı bilinmemektedir. Osmanlı tarihlerinde adının ilk geçişi 1298'de Nilüfer Hatun (Yarhisar Tekfuru kızı Holofira) ile evlendirilmesi nedeniyle olmuştur. 1300'de Köprühisar'ın fethinde bulunmuş ve Karacahisar uç beyliği verilmiştir. Osman Bey oğlunu "emir-i kebir" (beylerbeyi) rütbesi ile küçük beylik ordusuna komutan atamış ve bundan sonraki babasının her askerî eylemine katılmıştır. Beyliğe babasının sağlığında mı yoksa ölümünden sonra mı geçtiği konusu tartışmalıdır. Bizans tarihçisi Laonikos Halkokondiles, kaynak göstermeden, babası ölünce oğlu Orhan'ın Uludağ'a çekildiğini ve sonra yanına asker toplayarak kardeşlerini alt ettiğini bildirir. İlk Osmanlı tarihçilerinden İbn-i Kemal tarihinde Orhan Bey'in ahi liderlerinin kararı ile bey olduğunu bildirmekte ve Ru'us-i hadem ve vücuh, Uluğ oğlu Orhan'i riyasete lâyik gördűler. demektedir. Aşıkpaşazade, Oruç Bey, Nesri gibi ilk Osmanlı tarihçileri ve geleneksel kabul edilen anlatıma göre Beylik ileri gelenleri ve Osman Bey'in çocukları Osman Bey'in ölümü ardından bir toplantı yapmışlar; bu toplantıda Orhan Bey kardeşi Alaaddin'in Bey olmasını önermiş ama Alaaddin bunu kabul etmeyip, kardeşi Orhan'ın askerî başarılarından dolayı, devlet ileri gelenlerinin uygun gördüğü gibi küçük kardeşi Orhan'ı Beylik tahtına münasip gördüğünü ifade etmiş ve böylece Orhan tahta geçmiştir. Adına kesilen ilk Osmanlı akçe sikkesi Rebievvel 724 (Şubat 1324) tarihi taşımakta ve Orhan'ın en geç bu tarihte Bey olduğuna kanıt sağlamaktadır. Osmanlı'nın ilk tapu senedini Miladi 1301 yılında Orhangazi; Şeyh İzzeddin İsmail'e Sakarya Akova'daki Çalıca ve Şehler Köyü vakıf tapusunu vermiştir. Orhan Gazi'ye bey olduktan sonra "Şücaeddin", "İhtiyareddin" ve "Seyfeddin" sanları verilmiştir. Adına tuğra çekilen ilk Osmanlı beyidir. Orhan Bey'in beylik yıllarının ilk dönemi Anadolu'da fetihlerle geçmiştir. Beyliği sırasında bütün diğer Anadolu beylikleri gibi İran'da kurulu İlhanlılar'ı metbu sayıp yıllık vergi ödemekte devam etmiştir. Diğer yandan da Bizans topraklarına yönelik akınlar ve fetihlerle Osmanlı Beyliği daha güç kazanmıştır. Orhan Bey 1321'de Mudanya'yı fethederek beyliğini Marmara Denizi kıyısına ulaştırmıştır. 1323 yılında Gebze de kendi adında camii yaptırmıştır. 1321 ve 1326'ya kadar Gazi komutanlar emri altında Osmanlı beylik birlikleri beylik sınırlarına sevkedilmiş; Konur Alp Batı Karadeniz dolaylarına, Akça Koca İzmit dolaylarına, Abdurrahman Gazi Yalova (Yalakabad) dolaylarına akınlar yaparak Yalova, Akyazı, Mudurnu, Pazaryeri (Ermenipazarı), Sapanca (Ayangölü), Kandıra, Samandra fetihleri yapılmıştır. 1326'da hedef, bölgenin en büyük merkezi olan ve yıllardır abluka altında tutulan Bursa kenti olmuştur. Önce Orhaneli (o zaman Atranos) kalesi alınmış ve yıkılmış; sonra Bursa hisarını kuşatmak üzere Pınarbaşı mevkiinde karargâh kurulmuştur. Fakat Köse Mihal Bey'in diplomatik çabaları sonucu kale muhafızı Evranos kaleyi savaşsız teslim etmiştir. Köse Mihal Bey ve Evranos Bey'in Müslüman olup Orhan Bey'in hizmetinde akıncı beyleri olarak görev yapmaları ve bu misyonu kendi soydaşlarına devretmeleri Osmanlılık kimliği yaratma siyasetinin ilk başarılı sonuçlarıdır. Bir vekayiname Bursa alınışını 2 Cemazievvel 726 (6 Nisan 1326) olarak vermektedir. Fakat elde bulunan bazı, Orhan Gazi adına Bursa'da basılı olduğu gösterilen akçe sikkeleri daha önceki tarihleri göstermektedir. Genel olarak Osmanlı tarihçiler Bursa'nın alınması ile Orhan Gazi tarafından başkent yapıldığını bildirirler. Sonraki yıllarda Orhan Bey'in gazi komutanları akıncıları ile Kocaeli topraklarında ilerlemişler; Kartal ve Aydos kalelerini fethetmişler ve Boğaz kıyılarında görülmüşlerdir. Mayıs 1329'da Bizans imparatoru olan III. Andronikos ve yakın danışmanı (sonra imparator olan) İoannis Kantakuzinos 2.000 paralı asker ile takviyeli bir Bizans ordusu ile Kocaeli'nde ilerlemiş; İzmit kuşatması yapan ise Orhan Gazi ivedi yürüyüşle Darıca üzerinden gelmiş; ve ilk defa bir meydan savaşı olarak Bizans ve Osmanlı orduları 11 Haziran 1329'da Maltepe (Palekanon) Savaşı'na girişmişlerdir. Bu savaşta Bizans ordusu Osmanlı ordusuna yenik düşüp bozguna uğramış ve Bizans İmparatoru III. Andronikos yaralı olarak kurtulmuştur. Böylece III. Andronikos'un Bizans Anadolu topraklarını geri alma planları suya düşmüştür ve Bizanslılar bir daha böyle planlara girişmemişlerdir. Orhan Bey'in bu askerî zaferi sonucu olarak bütün Hristiyanlar için ana itikat prensibi sağlayan "Nicea İtikadı"'nin 325'te kabul edildiği şehir olan ve Bizans Konstantinopolis'i Latinlerin elinden alıp kurtaran İznik İmparatorluğu'nun başkenti olmuş olan İznik (Nicea) 2 Mart 1331'de hiç direniş görünmeden fethedilmiştir. Orhan Bey ve yakınları tarafından yapılan imar çalışmaları çok kısa bir zamanda İznik bir Osmanlı kültür, ticaret ve sanat merkezi olan bir İslam şehrine döndürmüştür. Özellikle Orhan Bey İznik büyük katedralini camiye ve bir manastırı medreseye çevirtmiş; eşi Nilüfer Hatun bir imaret yaptırmış; oğlu Süleyman Paşa ise yeni bir medrese inşa ettirmiştir. Orta Çağın en büyük seyyahi olduğu kabul edilen İbn-i Batutta 1332–1347 döneminde yaptığı seyahatte Anadolu'ya gelmiş ve Alanya'dan başlayarak kuzey doğru Orhan Bey'in yönettiği Osmanlı Beyliği dahil, Anadolu beyliklerini ziyaret etmiştir. "Rıhlet-ü İbn Battûta" adıyla anılan yazdığı seyahatnâmesinde Orhan Bey'i "Osman-Cık oğlu İhtiyareddin Sultan Orhan Bek" olarak adlandırdığı Orhan Bey'i ve yönettiği beylik hakkında şunları yazmıştır: Bursa'nın sultanı "Osman-cık" oğlu "Orkhan Bek"'dir. Bu hükümdar Türkmen hükümdarların en ulusu olup servet, araziler ve askeri güçler bakımından da en üstünüdür. Yaklaşık yüz kadar kaleye sahiptir. Çok zamanını devamli olarak bu kaleleri kısa süreli olarak ziyaret edip orayı teftiş etmekle ve doğru olmayan sorunları doğrulaştırmaya çalışmakla geçirir. Kafirlerle savaşır ve onları kalelerinde kuşatma altına alır. Bizanslı Rumlardan Bursa'yı beyliğin eline geçiren babasıdır. Söylenenlere göre babası İznik'i (Nicea) 20 yıl kuşatma altında tutmuştur ama şehri ele geçirmeden önce ölmüştür. Oğlu Orkhan bu şehri eline geçirmeden 12 yıl kuşatama altında tutmuştur. Ben kendisini orada gördüm. 3 yıldan beri başkent olan kente ulaşmadan gece bastırdı ve Gürle köyünde bir Ahinin zaviyesinde kaldık. Ertesi sabah nar ağaçları ile kaplı bir vadiden tam gün yol alarak İznik şehri kalesi önüne geldik. İznik dört tarafı gölle çevrili bir kale ve kaleye sadece atlılar için tek yönlü geçiş sağlayan bir köprü ile girilmekte. Kentin bir kısmı terkedilmiş harabelik olup Bey'in hizmetinde bulunan küçük sayıda asker hariç yaşanılmaz durumda. Şehrin dört bir tarafı aralarında su dolu hendek bulunan iki taraflı taştan surlarla çevrili ve buralardan kaleye hendek üzerinde bulunan ahşaptan iner-kalkar köprüler vasıtası ile girilip çıkılabilmekte. Surlar içinde evler, meyva bahçeleri ve tarlalar bulunmakta ve içme suyu kuyulardan elde edilmekte. İznik'e Orhan Bey'in eşlerinden Buyon Hatun (Bayalun/Nilüfer) egemen. Bu kadın olgunluğu ve dindarlığı ile tanınıyor.(..) Kendisini imam Hoca Alaeddin ile ziyaret ettik ve bizlere ikram ve iltfatta bulundu. Birkaç gün sonra Orhan Bey geldi. Atlarımın birinin hastalığı nedeni ile kentte 40 gün kaldım. Ama sonunda sabırsızlanıp yol arkadaşım üç kişi ve üç erkek bir kız kolelerimle birlikte kentten ayrıldım.(..) Bu kentten ayrıldıktan sonra Sagari (Sakarya Nehri) adlı bir nehrinin üzerinden birbirine sıkıca kalın iplerle bağlanmış dört uzun kütükten yapılmış ve eğerleri ile taşıdıkları eşya torbalarıyla yolcuların üzerinde taşındığı, yolcularının atlarının yüzerek arkadan geldikleri ve sahilden iplere çekilip ilerletilen bir salla bir müddet seyahat ettik.(..) İznik'te imar faaliyetleri devam etmekteyken Kara Timurtaş Paşa Marmara'nın Gemlik ve Armutlu kıyılarını Osmanlı sınırlarına katmıştır. Sonra daha eski klasik Roma İmparatorluğu'nun (284 ve civarında) başkentliğini yapmış olan ve 6 yıldır Osmanlı ablukası altında bulunan İzmit (Nikomedia) 1337'de Bizans tarafından savunulamaz duruma gelmiş; son Bizans valisi Prenses Marika Paleialogos tarafından terkedilip Osmanlı orduları tarafından fethedip yönetimi Süleyman Paşa'ya verilmiştir. Bunun üzerine III. Andronikos 1333'te Osmanlı hükümdarı Orhan Bey'e bir barış anlaşması teklif etmiş ve yıllık 12.000 Bizans altını haraç karşılığında Bitinya'da Bizans elinde kalmış olan arazilere Osmanlı'ları hücum etmemesini teklif etmiştir. Böylece Orhan Bey'in Anadolu'da "küffardan fethedeceği" önemli bir yer kalmamıştır. Orhan Bey bu nedenle 1340'lı yıllarda beyliğini yeni bir strateji olan komşu Türkmen beyliklerin fethine yöneltmiştir. Önce Karesi Beyliğinde hükümdarlık kavgasına geçen Demirhan Bey ile Dursun Bey'in arasını bulmak nedeniyle Orhan Bey 1342'de Ulubad, Karacabey (Mihaliç) ve Mustafakemalpaşa (Kırmastı) kalelerini işgal etmiştir. Bununla da yetinmeyerek önemli bir askerî kuvvetle 1345'te Karesi Seferi'ne çıkmıştır. Bu iki kavgalı bey Bergama'da sıkıştırılmış; Dursun Bey kuşatma sırasında ölmüş; Demirhan Bey esir olarak alınmıştır. Böylelikle Karesi Beyliğine ait geniş topraklar ve Balıkesir, Manyas, Edincik ve Erdek kentleri Orhan Bey idaresine geçmiştir. Sonra İç Anadolu'ya akınlar başlamıştır. Bu akınlar 1354'te Gerede ve Osmanlılara kuruluştan beri destek sağlayan Ahilerinin merkezi Ankara kalelerinin Orhan Bey'in eline geçmesi ile sonuçlanmıştır. Orhan Bey'in hükümdarlığının son döneminde yeni bir strateji ortaya çıkmıştır. Bu strateji Bizans'a yardım etme vesilesiyle Rumeli'ye Osmanlı askeri gönderilmesi ile başlayıp; Osmanlıların ve Türklerin Rumeli'de toprak edinip şehirlere de yerleşmesi ve yeni bir "küffar elinden toprak fethetme" sürecinin (sonucunda ta orta Avrupa'ya uzanacak olan sürecin) başlaması ile devam etmiştir. Orhan Bey'in Bizans'a yardım etmesi, bir iç isyan sonrası imparatorluk tahtına geçen VI. İoannis'la kurulan yakın ilişkilerle başlamıştır. 1344'te Bizans İmparatoru zor bir durumda bulunuyordu. Selanik'teki valisi olan İoannis Apokaukos duruma hakim olamamış ve "bağnaz fanatik"ler (Selanikli Zealotlar) olarak anılan bir parti tekrar idareyi eline almıştı. Sırp Kralı IV. Stefan Duşan tekrar Bizans aleyhine dönmüş ve tüm Makedonya'yı istila etmek niyetiyle Serez kalesini kuşatma altına almıştı. Anadolu'da müttefiki olan ve daha önce askerî yardım sağlayan Aydınoğlu Umur Bey'in donanması Papa'nın kurduğu Lig müttefikleri donanması tarafından İzmir'de yakılmış ve İzmir Papalık Devleti müttefiklerinin işgali altına alınmıştı. Saruhanoğulları Beyliği asker sağlayabilecek durumdaydı; ama bu kuvvetin hem Selanik hem de Sırp Kralına karşı bir askerî sefer için yeterli olmayacağı gayet açıktı. Onun için 1345'in ilk aylarında VI. İoannis Orhan Bey'le yakın ilişkiler kurmak için temaslara başlamıştır. Kendisi tarih yazarı da olan Kantakuzenos bu evlilik hakkında kitabında bir bölüm ayırmıştır. Buna göre Kantekuzanos biraz Türkçe öğrenmiş; iki hükümdar birbirleri ile yakın şahsi bağlantı kurmuşlar ve Orhan Bey'le şahsi görüşmeleri sırasında birbirinden güzel üç kızını da Orhan Bey'le tanıştırmıştır. İkinci kızı olan Theodora Hatun'u Orhan Bey ile evlendirmek için anlaşmışlardır. 1346'da Orhan Bey'i düğün yeri olan Silivri'ye (Salymbria'ya) getirmesi için 30 gemilik Bizans donanması kullanılmış ve 3 gün 3 gece süren düğünden sonra aynı filo Orhan Bey'i ve maiyetini geri götürmüştür. Ertesi yıl Orhan Bey yeni karısı Theodora ile bu sefer Üsküdar'da kayınbabası ile buluşmuştur. 1350'de Selanik'teki "bağnaz fanatik"leri (Selanikli Zealotlar) ortadan kaldırmak için harekete geçen VI. İoannis yine damadı Orhan Bey'den Türk süvari kuvveti desteği istemiştir. 20 bin kişilik, Osmanlı süvari kuvveti ile takviyeli, Bizans kuvvetleri ile VI. İoannis'un oğlu olan Matheos Kantakuzinos komutası altında Selanik'e doğru ilerlerken Orhan Bey'in askerlerinin Anadolu'ya geri gitmeleri gerekmiş ve bu askerlerin gitmesi ile gücü çok azalan Matheos'un şansı yaver gidip Selanik yakınlarında bir Türk asıllı korsan filosu bularak bunları paralı olarak tutup Selanik'e girmeyi başarmıştır. 1352'de VI. İoannis'un ortak imparator olan V. İoannis ile arası açılmış ve V. İoannis, Edirne'de hüküm süren Matheos'a Sırplar yardımı ile hücum edip şehrin idaresini eline almıştır. Buna karşılık Konstantinopolis bulunan VI. İoannis damadı Orhan Bey'den askerî destek istemiştir. Orhan Bey bunun üzerine komutanlığını oğlu olan Süleyman Paşa'nın yaptığı bir büyük Osmanlı birliğini VI. İoannis emrine girmek üzere göndermiştir. Bu Osmanlı birliği ile takviyeli Bizans ordusu Bizans İmparatoru VI. İoannis başkomutanlığı altında Edirne'ye yürüyüp bu şehri kurtarmıştır. Aynı Osmanlı birliği birkaç ay sonra bir karışık Sırp-Bulgar ordusunu, donmuş olan Meriç Nehri kıyılarında yenik düşürüp imha etmiştir. Bazı Türk tarihlerine göre bu başarının sonucu olarak 1353'te Çimpe Kalesi Süleyman Paşa'ya bir askerî üs olarak verilmiştir. Süleyman Paşa buraya ve civarına askerlerinin ailelerini ve göçmen Türkmenleri yerleştirmeye başlamıştır ve bu kale Osmanlıların Avrupa'ya bir köprübaşı noktası olmuştur. Bunu önlemeye çalışan İmparator VI. İoannis, Çimpe kalesini geri almak için 10 bin altın tazminat vermeyi teklif etmiş ve bunu müzakere etmek için Orhan Bey'le şahsen görüşmek istemiştir. Fakat yaşlılığını ve hastalığını ileri süren Orhan Bey bu görüşmeyi kabul etmemiştir. Bir başka açıklamaya göre ise 2 Mart 1354'te bütün Trakya büyük bir deprem geçirmiş ve bu afetin hemen arkasından gelen kar tipi fırtınaları ve şiddetli yağmur afetleri hayatı daha da fenalaştırmıştır. Bu afetten önce büyük bir Bizans şehri olan Gelibolu taş taşın üzerinde kalmayacak kadar zarar görmüş ve tüm halkı tarafından denizden terk edilmiştir. Biga'da bu haberi alan Süleyman Paşa, bir anlatıma göre zaten kendine üs verilen Çimpe'ye gitmek üzere hazır bulunmaktaydı. Diğer bir anlatıma göre, Süleyman Paşa, daha önceki yardım seferinde Rumeli topraklarının zenginliğini görmüştü ve Rumeli'ye geçmek için bir böyle bir fırsat kollamaktaydı. Her nedenle olursa olsun, Süleyman Paşa ve ordusu ile Çanakkale Boğazı'nı geçip ve birlikte getirilen Türkmen göçmenleri bomboş olan Gelibolu'ya yerleştirmiştir. Birkaç ay içinde şehirdeki binalar yaşanacak şekilde onarılıp ve şehrin surları yeniden inşa edilmiş ve Gelibolu nüfusunun hepsi Türk olan bir müslüman şehrine dönüştürülmüştür. Bizans imparatoru resmen Süleyman Paşa'dan Gelibolu'dan orada yerleştirdiği bütün Türkmenlerle birlikte çekilmesini istemiştir. Ancak Süleyman Paşa yanıt olarak buraya Türklerin Allah'ın niyeti ile geldiklerini; geldiklerinde şehrin terkedilmiş olduğunu; burada oturan hiçbir kimsenin evinden zorla atılmadığını ve bu şehri terketmenin Allah'ın inayetini reddetme olacağını bildirmiştir. İmparator bu şehrin boşaltılması masraflarını karşılayacağını ve üstüne tazminat vereceğini bildirdiyse de Süleyman Paşa'yı fikrinden caydıramamıştır. İmparator bu sefer damadı Orhan Bey'e de durumu şikayet etmiştir; Orhan Bey İmparatorla İzmit'te görüşebileceğini bildirmiş ise de görüşmeye hastalık bahanesine gitmemiştir. Bunu bir felaket olarak kabul eden İmparator büyük bir yeise kapılmıştır. Bu sorun daha bir hal yoluna konulmadan Kantakuzenos, ortak imparator olan V. İoannis'le açık mücadeleye girişmiş; önce damadı V. İoannis'u ortak imparatorluktan atıp; Bozcaada'ya (Tenedos'a) sürgüne göndermiştir. Ama oradan Venedikliler yardımıyla Bozcaada'dan kaçan V. İoannis İstanbul'a gelip Konstantinopolis'te idareyi yeniden eline almıştır. V. İoannis ile kayınpederi VI. İoannis anlaşma yapıp birlikte imparatorluk yapmayı kabul etmişlerdir. Fakat, büyük bir depresyon içinde bulunan VI. İoannis birkaç gün sonra, 4 Aralık 1354'te kendi isteği ile tahtından feragat etmiş; bir manastıra keşiş olarak girmiştir. Böylece Osmanlıların Rumeli'ye geçmeleri bir emrivaki olarak kalmış, ama Orhan Bey'in kayınbabası iktidardan ayrılmıştır. Masallaşmış bir açıklamaya göre ise Süleyman Paşa ve ufak ordusu Rumeli'ye salla geçiş yapmış ve orada ilk yerleşkiyi kurmuşlardır. Her ne şekilde geçiş ve köprübaşı kurulmuş olursa olsun, Osmanlılar Trakya'da Bizans şehirlerini birer birer zaptetmeye başlamışlardır. Çimpe Kalesi ve Gelibolu kale ve şehrinden başlayarak Bolayır, Keşan ve Rodoscuk (Tekirdağ) 1354'te fethedilmiştir. Bunun yanında fethedilen toprakları korumak amacıyla Rumeli'de geniş bir iskan politikası uygulanmış ve Anadolu'dan Trakya'ya Türkler getirilip yeni fethedilen yerleşkelere iskan edilmişlerdir. Ayrıca, zaten Trakya topraklarında bulunan Türkler, Aydınoğulları ve Saruhanoğulları orduları kalıntıları da Osmanlılara katılmışlardır. 1356'da Osmanlılar Çorlu'ya kadar ilerlemişlerdir. Rumeli'deki Osmanlı toprakları üzerinde beylerbeylik görevi yapan Süleyman Paşa, Çorlu civarında bir sürek avı sırasında atından düşerek ölmüştür (1357). Süleyman Paşa'nın ölümü ile; 1359-1362 arasında Orhan Bey'in oğlu ve veliahtı Murad Bey Rumeli'de Osmanlı ordularına komutaya başlamıştır. Osmanlılar 1361'de Dimetoka ve Edirne'yi ellerine geçirmişlerdir. Mart 1362'de ise Orhan Bey vefat etmiş ve yerine oğlu Murad geçmiştir. Orhan Bey Osmanlı Beyliği'ni yeni yasalar ve düzenlemeler sayesinde devlet yapmıştır. İlk kez vezir ataması bu dönemde yapılmıştır. İlk kadı ve subaşı atamaları bu dönemde yapılmıştır. Sancaklara kadılar gönderilmiştir. Divan Örgütü kurulmuştur. Vakıf sistemi, adli teşkilat kurulmuştur. Yaya ve müsellem olarak ilk düzenli Osmanlı ordusu kurulmuştur. İlk donanma çalışmaları yapılmıştır ve Osmanlı Devleti gücüne güç katmıştır. Orhan Gazi, babası Osman Gazi'nin 699/1300 yılı civarında Eskişehir'de çıkardığı ilk Bac kanunundan sonra, Bursa'da Osmanlılar'ın en eski ticarî kanunu olan 21 maddelik ilk İhtisab Kanunnamesini çıkarmıştır. Sonraki kanunnamelerinde yer alan bazı maddelerin nüvesini de içeren bu küçük kanunnamede, Bursa'daki ehl-i hirfet ve dükkânların ödeyeceği Bac miktarlarını belirleyen maddelerin yanı sıra, ilk defa şarap satıcıları, kalaycılar ve hamam işletmecilerinin işletim ve üretim standardını tespite yönelik birtakım kriterlere de yer verilmiştir. Kanunnamede genel çerçevede Osman Gazi'nin Bac kanununda belirlediği 2 akça bac bedeli korunmuş; "kilinder", "lidre" (libre) gibi ölçü birimlerinin o dönemdeki varlığı ve Orhan Bey zamanında Bursa'daki esnafın hangi sınıflardan ibaret olduğu da önemli birer tarihî veri olarak ortaya konulmuştur. Orhan Gazi; mavi gözlü, sarışın, beyaz tenli, geniş göğüslü, iri yapılı bir insandı. Kulağında siyah bir beni vardı. Sık sık halkın arasına karışıp onların dertlerini dinlerdi. Davranışları dengeli ve kararlıydı. Daima tedbirli davranırdı. İyi ahlâklı olarak bilinirdi. Orhan Gazi, son yıllarında Osmanlı Devleti'nin idaresini, oğlu şehzade Murat‘a bırakarak hayatını Bursa'da geçirmiştir. Ölüm nedeni ve yılı hakkında tarihçiler arasında ihtilaf bulunmaktadır. Zamanının tarihçisi olan Âşıkpaşazâde, Orhan Bey'in Süleyman Bey'le aynı yılda, 1358'de, öldüğünü yazmaktadır. Bazı tarihçiler 1360 yılında 79 yaşındayken vefat ettiğini bildirirler ve diğerleri ise ölümünün 1362'de olduğunu belirtir. Orhan Bey, Bursa'da, Gümüşlü Kümbet'te babasının türbesine gömülmüştür. Allahaşkına (45'lik) Allahaşkına / Sensiz İçime Sinmiyor, Sezen Aksu'nun 1979 yılında Kent Plak etiketiyle yayınlanan 45'liğidir. İçinde iki adet şarkı bulunmaktadır. İlk Gün Gibi İlk Gün Gibi, Sezen Aksu'nun 1979 çıkışlı beşinci 45'liğidir. DÃ¼zenlemeler ve Orkestra: Esin Engin sezen-aksu com Serçe (albüm) Serçe, Sezen Aksu'nun 1 Temmuz 1978 çıkışlı ikinci stüdyo albümüdür. Sezen Aksu'nun Kent Müzik tarafından piyasaya çıkarılan Serçe albümü 2 LP olarak piyasaya çıkmıştır. İlk LP'de 10, 2. LP'de 11, toplam 21 şarkı bu albümde yer almıştır. Murat Şahin (d. 4 Şubat 1976, İstanbul , Merdivenköy) geçmişte Beşiktaş ve Fenerbahçe'de forma giymiş olan futbolcudur. Gaziantepspor'da antrenör olarak görev yapmaktadır. Futbola amatör olarak İstanbul'un Göztepe Hilal Spor'da başladı. 17 yaşında Fenerbahçe'ye geçti ve 18 yaşında profesyonel oldu. 7 sezon kaldığı Fenerbahçe'de Engin İpekoğlu ile Rüştü Reçber'in yedeğiydi. 1998/1999 sezonu devre arasında Konyaspor'a gitti. Sonra sırayla Diyarbakırspor, Adanaspor, Çaykur Rizespor, Beşiktaş, Gaziantepspor ve Kasımpaşa takımlarında forma giydi. 1993 yılında Fenerbahçe altyapısına geçti. 1993-1994 sezonunda Fenerbahçe A2 takımı kadrosunda yer aldı. Sonraki sezon ise A takıma yükseldi. Ancak Engin İpekoğlu ve Rüştü Reçber gibi kalecilerin ardında üçüncü kaleciydi. 19 Şubat 1995'te Vanspor karşısında ilk kez forma şansı buldu. Sonraki iki sezon forma şansı bulamadı. 1997-98 sezonunda Şekerspor karşısında oynanan maçta Rüştü'nün sakatlanması ile son 15 dakika forma giydi. Sezon içinde bir maçta daha forma şansı buldu. 1998-99 sezonuna Karabükspor karşısında alınan 4-1'lik galibiyette kaleyi koruyarak başladı. 10 Kasım 1998'de düzenlenen Atatürk Kupası'nda Joachim Löw tarafından kale, Şahin'e teslim edildi. Fenerbahçe maçı 2-0 kazandı. Murat Şahin, o sezonki üçüncü maçına 5 ay sonra yine Beşiktaş'la oynanan lig maçında çıktı. Rüştü'nün maç öncesi kazara ellerini kesmesi nedeniyle formayı alan Şahin, 43. dakikada takım arkadaşı Uche Okechukwu'nun bacağının kırılıp aylarca futboldan uzak kalmasına neden oldu. Fenerbahçe maçı 2-1 kaybetti. O sezon iki maça daha çıktı. 1999-2000 sezonuna da yedek kaleci olarak bşalayıp, Erzurumspor'u 2-0 yendikleri lig maçında devre arasında Rüştü'nün yerine oyuna girdi. Bu karşılaşma sarı-lacivertli formayla son maçı oldu. Devre arasında ve 2000-01 sezonlarında kiralık verilen futbolcunun 2001 yılında biten sözleşmesi uzatılmadı. 2000 yılında 2. Lig'de mücadele eden Konyaspor'a kiralandı. Yarım sezonda 15 kez bu takımın kalesini korudu. Takımın 1. Lig'e çıkma play-off'larına kalmasına yardım etti. Pay-off'ların yarı finalinde Diyarbakırspor'a penaltılarla elendiler. Murat Şahin, penaltılardan birini kullanıp gole çevirdi. 2000-01 sezonunda ise bu sefer Diyarbakırspor'a kiralandı. Etkili bir sezon geçirip 32 Lig maçında, 2 kez de Türkiye Kupası'nda forma şansı buldu. Diyarbakırspor, ilk grubunu lider olarak, grubun en az gol yiyen takımı olarak bitirdi. Play-off'larda da başarılı bir performans gösterip, ikinci olarak Süper Lig'e yükseldiler. Murat Şahin, sezon içinde iki tane penaltıdan gol attı. Biri Kayserispor'u 3-2 yendikleri maçta galibiyeti getiren goldü. Sezonun son maçı olan İstanbul Büyükşehir Belediyespor maçında da 9. dakikada penaltıdan attığı golle durumu 1-0'a getirdi. Diyarbakırspor o maçı 3-2 kazanarak, 1. Lig'e çıkmayı garantiledi. Fenerbahçe'den ayrılan futbolcu, yine bir 2. Lig ekibi olan Adanaspor'a transfer oldu. 38 lig maçının 35'inde forma giyen kaleci, bu sefer 2. Lig üçüncüsü olarak, ikinci kez üst üste Süper Lig'e çıkma başarısını tattı. Ayrıca, Ankaragücü ve İstanbulspor'u devirerek Türkiye Kupası'nda yarı finale yükseldiler ancak Kocaelispor'a 1-0 yenilip, finale çıkamadılar. Murat Şahin, bu maçların hepsinde kaleyi korudu. 2002-03 sezonunda bir maç dışında tüm maçlarda Adanaspor kalesini korudu ve yıllar sonra Süper Lig'e dönmüş oldu. 2003-04 sezonuna da Adanaspor'da başladı ancak kötü geçen bir yarım sezon sonrası takımdan ayrıldı. Devre arasında kümede kalma mücadelesi veren Çaykur Rizespor'a transfer oldu. 14 maç Rizespor formasını giyen kaleci, Beşiktaş, Fenerbahçe ve Galatasaray derbilerinde forma giydi ve Rizespor, üç maçı da kazandı. Sezon sonunda küme kalmayı başardılar. Murat Şahin'in Türkiye futbol gündeminde üst sıralara tırmanması ise 2004-2005 sezonunda transfer olduğu Beşiktaş'ta gerçekleşti. Oscar Cordoba ve Ramazan Kurşunlu'nun ardından üçüncü kaleci olarak düşünüldüğü takımda, sezonun ilk yarısında beklenenden çok daha fazla forma şansı buldu. Bunda Cordoba ve Ramazan'ın sakatlıklar ve formsuzluk nedeniyle istikrarsız bir seyir izlemesi kadar takıma yeni bir anlayış yerleştirmeye çalışan yeni teknik direktör Vicente Del Bosque'nin tercihleri de belirleyiciydi. 7 Ağustos 2004'te Malatyaspor ile 1-1 berabere kaldıkları maçta ilk kez siyah beyazlı formayı giydi. 16 Eylül 2004'te 7. dakikada sakatlanan Cordoba'nın yerine Bodo/Glimt karşısında oynanan UEFA Kupası maçında forma giydi. Ancak Del Bosque'nin sezon ortasında ani bir kararla görevden alınmasından sonra göreve gelen Rıza Çalımbay ona fazla forma şansı vermedi. Bu durum bir sezon sonra Çalımbay'ın yerine göreve gelen Jean Tigana döneminde de değişmedi. Buna karşın yüksek profesyonel motivasyonu, uzun süre oynamamış olması halinde bile forma şansı bulduğunda da hazır bir görüntü çizmesini sağlıyordu. 2006-2007 sezounun ikinci yarısındaki Antalyaspor karşılaşması bir anda bütün dikkatlerin Murat Şahin'e dönmesine yol açtı. O sezon sadece Bucaspor karşısında alınan 5-1'lik Türkiye Kupası galibiyetinde forma şansı bulmuştu. Takımın tüm profesyonel kalecilerinin oynayamayacak durumda olması nedeniyle, şampiyonluk yarışındaki bu kritik maçta kaleyi genç ve daha önce hiç profseyonel bir maça çıkmamış Erdem Köse'nin koruması gerekecekti. Ağır bir sakatlığı bulunan Murat Şahin futbol yaşamını tehlikeye atarak kaleye geçti. Adeta yalnızca tek bacağını kullanabildiği maçta çok başarılı bir performans göstererek takımının kazanarak şampiyonluk yarışında kalmasında büyük katkı sağladı. Bu jestine Beşiktaş yönetimi de sezon sonunda bitecek olan sözleşmesini (Şahin'i, onu uzun süre futboldan ayıracak bir ameliyat dönemi bekliyor olmasına karşın) koşulsuz olarak uzatarak karşılık verdi. 2007-08 sezonuna Beşiktaş'ta başlasa da forma şansı bulamadı. 2008 yılının başında Gaziantepspor'a kiralandı ve Kayserispor karşısındaki Türkiye Kupası maçı ile sahalara döndü. İlk lig maçında ise BJK İnönü Stadyumu'nda sözleşmesinin devam ettiği Beşiktaş karşısına çıktı. 10 maç formasını giydiği Gaziantepspor'a sezon sonunda imzayı attı. 2008-2009 sezonunda da Gaziantepspor'un kalesini birçok maçta korudu. Sezonun bitmesine iki hafta kala Kocaelispor ile oynadıkları karşılaşmada 49. dakikada ters ayağının üzerine düşerek 4 ay sahalardan uzak kaldı. 2009-10 sezonu devre arasında sakatlığının geçmesinin ardından Gaziantepspor ile karşılıklı anlaşarak sözleşmesini çift taraflı fesh etti. 2010 yılının başında Süper Lig ekibi Kasımpaşa'un kalesine geçti. 2010-11 sezonunda daha az forma şansı bulmaya başladı. Sezon sonunda küme düştüler. Murat Şahin'in sözleşmesi uzatılmadı. 2011-12 sezonu için Eyüpspor'a bir yıllığına transfer oldu. 2012-13 sezonunda Eyüpspor'da teknik direktörlüğe getirildi. Kariyerinde sadece 2003 yılında düzenlenen FIFA Konfederasyonlar Kupası için Türkiye millî futbol takımı kadrosuna çağrıldı. Ancak Rüştü Reçber ve Ömer Çatkıç'ın ardında üçüncü kaleci olup forma şansı bulamadı. Türkiye, kupada üçüncülük yaşadı. GÃ¶lge Etme Serçe, Sezen Aksu'nun 1977 çıkışlı beşinci 45'liğidir. sezen-aksu com Volkan Ünlü Volkan Ünlü (d. 8 Temmuz 1983, Gelsenkirchen) Türk kaleci. Schalke 04 altyapısında kaleci antrenörlüğü yapmaktadır. Futbola 1995'te 12 yaşındayken FC Gladbeck takımında başladı. Bir yıl sonra SV Höntrop kulübüne transfer oldu. Buradaki ikinci yılında kaleci mevkiinde görev almaya başladı. Kaledeki yeteneği ile göz doldurdu ve kariyerini bu mevkiide devam etti. 1998 yılında Schalke 04'e transfer oldu. Çeşitli altyapı seviyelerinde forma giydikten sonra 2002-03 sezonunda ilk kez A takım ile çalışmaya başladı. 2003-04 sezonunda FC Schalke 04 II takımına yükseldi. Yerel ligde mücadele eden takımda 9 maç forma şansı buldu. Ancak küme düştüler. Buna rağmen Ünlü, A takımın dikkatini çekmişti. Ünlü hoca Jupp Heynckes tarafından A takımla antrenmanlarda yer aldı. 6 Mart 2004'te SC Freiburg ile oynanan Bundesliga karşılaşmasında birinci kaleci Frank Rost'un yerine forma şansı buldu. Maçı 3-0 kazandılar. Ünlü, dört hafta arka arkaya Schalke'nin kalesini korudu. 4 maçta 6 gol yedi, Schalke bu dört maçın ikisini kazandı. 2004-05 sezonunda ikinci takımdan çıkıp, tamamen A takıma dahil oldu. Ancak Rost ve Christofer Heimeroth'un ardından üçüncü kaleci olan Ünlü, formayla tanışamadı. Haziran 2005'te Beşiktaş, Ünlü'yü 100,000 € karşılığında transfer etti. 11 Temmuz 2005'te Beşiktaş ile ilk hazırlık maçı olan SC Schwaz karşılaşmasında kaleyi korudu. Kamp döneminde başka hazırlık maçlarında şans bulsa da Oscar Cordoba ve Murat Şahin'in ardında üçüncü kaleci oldu. Sezon içinde Rıza Çalımbay'ın yerine gelen Jean Tigana tarafından kadro dışı bırakılan futbolcunun sözleşmesi Eylül 2006'de karşılıklı olarak feshedildi. Sezona kulüpsüz başlayan futbolcu, devre arasında Çalımbay'ın yeni kulübü Çaykur Rizespor ile anlaşma imzaladı. 1 Nisan 2007'de Denizlispor ile 2-2 beraber kaldıkları maçta ilk kez Rizespor forması giydi. Bu maç 3 yıl sonra Ünlü'nün forma giydiği ilk profesyonel maç olup, ilk Süper Lig maçı da oluyordu. Ancak sezonun geri kalanında forma şansı bulamadı. 2007-08 sezonuna Bülent Uygun'un Sivasspor'unda başladı. Ancak burada da Michael Petkoviç ve Akın Vardar'ın ardında üçüncü kaleci oldu. Sivasspor çok başarılı bir sezon geçirip, ilk yarıyı lider bitirip, sezon sonunda da UEFA Intertoto Kupası'na katılma hakkı kazandı. 5 Temmuz 2008'de Intertoto Kupası ikinci tur maçında OFK Grbalj karşısında yedeklerdeydi. Sivasspor'un da ilk Avrupa maçı olan mücadelede kaleci Akın, 28. dakikada kırmızı kart görünce Volkan Ünlü, kariyerinin ilk Sivasspor ve Avrupa kupası maçına çıktı. Durum 1-1'ken oyuna dahil olan Ünlü, bir gol daha yese de maç 2-2 bitti. Bir hafta sonra oynanan rövanş maçında kaleyi korudu ve Sivasspor rakibini 1-0 yenerek bir üst tura çıktı. Bir hafta sonra ise Portekiz'in SC Braga takımı ile karşılaştılar. Volkan Ünlü, ilk golde büyük bir hata yaptı. Sivasspor maçı 2-0 kaybetti. Bülent Uygun, Volkan'ı kiralık vermek istemelerine rağmen, ona destek olmak için takımda tutacaklarını açıkladı. Ancak Volkan, o sezon herhangi bir lig maçında forma giyemedi. 2009-2010 sezonunda Türkiye'den ayrılan kaleci Hollanda'nın MVV Maastricht takımıyla anlaştı. Takımın Türk teknik direktörü Fuat Çapa tarafından transfer edildi. Sezonun ikinci yarısında 13 maçta takımının kalesini korudu. 17 Ağustos 2010'da Trabzonspor tarafından bir yılı opsiyonlu olmak üzere 2 yıllık sözleşme imzaladı. Sözleşme ile birlikte Trabzonspor'un alt takımı olan 1461 Trabzon'a kiralık verildi. 2. Lig'de 26 maçta forma giydi. Bunların yedisini gol yemeden tamamladı. Ayrıca kariyerinde ilk kez Türkiye Kupası maçına çıktı. Ancak takım, sezonu 14. olarak bitirdi. Sezon sonunda sözleşmesi uzatılmadı. 2011-12 sezonunda kalecileri Milan Jurkovic'in sakatlanması sonrası kaleci arayan dördüncü lig ekiplerinden SG Sonnenhof Großaspach tarafından transfer edildi. İlk kez 11 Aralık 2011'de 1. FC Nürnberg II karşısında forma giydi. Ancak bundan sonra sadece sezonun son üç maçında sahaya çıktı. Sezon sonunda takımdan ayrılan kaleci bir sezon boş kaldıktan sonra 2013-2014 sezonu öncesi dördüncü ligdeki KFC Uerdingen'e ikinci kaleci olarak transfer oldu. Sekizinci hafta Sportfreunde Lotte ile oynanan maçta ilk kez Uerdingen forması giyen kaleci, kalesinde 7 gol gördü. Sonraki hafta ise Borussia Mönchengladbach II ile oynanan maçın 7. dakikasında kırmızı kart görerek oyun dışında kaldı. Devre arasında takımdan ayrılan kaleci, futbol hayatını sonlandırdı. 17 Şubat 2004'te Danimarka ile oynanan Türkiye 21 yaş altı millî futbol takımı hazırlık karşılaşmasıyla ilk kez millî oldu. İkinci yarının başında Tolga Zengin'in yerine oyuna girdi. Haziran 2004'te Touloun turnuvası kadrosuna dahil edildi. Fevzi Elmas'ın yedeği olup, bir maçta forma şansı bulabildi. Avrupa 21 Yaş Altı Futbol Şampiyonası eleme maçlarının yedisine çağrılan Ünlü, bir tanesinde forma şansı bulsa da Türkiye'nin turnuvaya katılmasını sağlayamadı. Futbolculuğu bıraktıktan sonra Gelsenkirchen'e geri dönen Ünlü, 2013-14 sezonunda yerel ekiplerden Arminia Ückendorf'ın teknik direktörlüğünü yaptı. Allahaısmarladık (albüm) Allahaısmarladık, Sezen Aksu'nun 1 Eylül 1977 çıkışlı ilk stüdyo albümüdür. Bu albümün, aynı yıl içerisinde hem 33'lüğü, hem de 45'liği çıkmıştır. 1977 yılında "Allahaısmarladık" albümünün hem LP, hem de MCsini müzik piyasasına sunan Sezen Aksu'nun LP 33'lük albümünde sadece "Kaç Yıl Geçti Aradan" ile "Allahaısmarladık" isimli parçaları bulunmaktadır. 2006'da, bu albüm (LP hali) Kaybolmayan Yıllar serisinin dahilinde, Mod ve SN Müzik Yapım tarafından tekrar basılarak Sezen Aksu'nun piyasada bulunan en eski albümü olma özelliğini kazanmıştır. Albümün içerisindeki bir açıklamada Sezen Aksu şöyle demiştir; "Allahaısmarladık" 33'lük albümünde dördüncü sırada yer alan şarkının söz ve müziklerinin Sezen Aksu'ya olduğu şarkıya klip çekilmiştir. Adem Dursun Adem Dursun (d. 26 Aralık 1979, Yıldızeli, Sivas), Türk futbolcudur. şu anda Adana Demirspor'da oynayan futbolcudur. 10 yaşındayken Sivas Güvenspor’un altyapısında futbola başlayan Adem Dursun, Güvenspor kapandıktan sonra Volkanspor’a geçti. Ankara Karması için altyapı seçmelerine katılan Adem bir yıl sonra genç millî takımın 30 kişilik aday kadrosuna çağrıldı. millî takıma seçilmeyi başaran Adem Dursun, ardından bir sene Sivasspor'da amatör olarak top koşturdu. Daha sonra MKE Ankaragücü seçmelerine katılan Adem, burada gösterdiği performansı beğenilince Başkent ekibinin formasını giymeye başladı. Ankaragücü altyapısında oynarken Ankara 50. Yıl Lisesi futbol takımında da yer aldı. Bu takım 1997 yılında Peru'da yapılan Liselerarası Dünya Şampiyonası'nda Dünya şampiyonu olmuştur. 10 yıl boyunca Ankaragücü Kulübü'nde futbol oynayan Adem 2005-2006 sezonunun başında Beşiktaş ile 1 yılı opsiyonlu 2 yıllık sözleşme imzaladı. 2005/2006 sezon ortasında Gaziantepspor'a transfer edilmiştir. 1 Eylül 2006 tarihinde Gaziantepspor'dan Gençlerbirliği'ne transfer oldu. Gençlerbirliği'nde oynadığı ilk maç; 2006-2007 Sezonu Türkiye Kupası 2. turunda gerçekleşti. Adem Dursun 2007/2008 sezonunda Kayseri Erciyesspor'a transfer omuştur. Kaybolan YÄ±llar Kaybolan Yıllar, Sezen Aksu'nun 1977 çıkışlı dördüncü 45'liğidir. 2011 yılında "Kaybolan Yıllar" adlı şarkıya Ozan Doğulu kendi albümünde remix haline yer vermiştir. Şarkıyı Sezen Aksu tekrar yorumlamıştır. Şarkıya çekilen klipte Sezen Aksu ve Ozan Doğulu yer almıştır. Olmaz Olsun (albÃ¼m) Olmaz Olsun, Sezen Aksu'nun 1976 çıkışlı üçüncü 45'liğidir. Bu 3. kırkbeşlik sayesinde giderek ünlenen Sezen Aksu bir yılbaşı gecesi televizyonda söylediği Olmaz Olsun şarkısıyla ertesi gün tüm Türkiye'nin konuştuğu ünlü olmuştu. sezen-aksu com Emre Aşık Emre Aşık (d. 13 Aralık 1973, Bursa), defans mevkisinde görev alan eski Türk millî futbolcudur. Sönmez Filamentspor'da futbola başladı ve 1992'de profesyonel oldu. 1992-93 sezonunda Balıkesirspor'dayken keşfedildi. 1993-94 sezonunda, 20 yaşında Fenerbahçe'ye geçti. Fenerbahçe'den bedelsiz olarak 1996'da İstanbulspor'a transfer oldu. 4 yıl sonra Galatasaray'la anlaştı.Emre, Avrupa'da son derece başarılı günler geçiren Galatasaray savunmasında Kaptan Bülent ile sağlam bir ikili oluşturdu. Ağustos 2003'te Beşiktaş'a transfer oldu. 2005 yılında Teknik Direktör Rıza Çalımbay tarafından kadro dışı bırakıldı.Ve tekrar yuvasının yolunu tuttu. Şubat 2006'da eski kulübü Galatasaray ile 2,5 yıllık sözleşme imzaladı. Emre, daha çok futbol sahasındaki hırslı, mücadeleci ve zaman zaman sert karakteriyle tanınır. Futbolcunun menejerliğini spor yazarı Ogan Tarhan yapmıştır. Emre Aşık, 1 yıllığına kiralık olarak Ankaraspor'la anlaştı. Ankaraspor'da geçirdiği başarılı bir sezonun ardından Fatih Terim tarafından A millî takımın 2008 Avrupa Futbol Şampiyonası kadrosuna dahil edildi. 2008-2009 sezonunda Galatasaray'a geri döndü. O sezon takımında görev aldığında ne kadar etkili olabileceğini gösterdi. 2009-2010 sezonun 33. haftasında Galatasaray'ın evinde oynadığı Antalyaspor maçında sonradan oyuna girerek Galatasaray formasına ve Ali Samiyen'e taraftarların tezahüratları eşliğinde veda etti. 29 Mart 1995'teki İsveç maçında attığı golle 2-1'lik galibiyetin mimarlarından biriydi. 2001-02 sezonundaki formuyla 6 yıldan sonra tekrar Türkiye millî futbol takımına seçildi. 2002'de dünya 3.sü olan A millî takımda ve 2008 Avrupa Futbol Şampiyonası'da 3. olan A millî takımın kadrosundaydı. 2009-10 sezonunun sonunda futbolu bırakmaya kararı verdi. Bu kararından sonra Türkiye formasıyla 19 Mayıs'ta Çek Cumhuriyeti ile oynanan maçta 9. dakikada Okan Buruk'la beraber oyundan çıkarak jübilesini yaptı. Toplamda 52 kez A Millî formayı giydi. Kusura Bakma Kusura Bakma, Sezen Aksu'nun 1976 çıkışlı ikinci 45'liğidir. Sadece 50 tane satan ilk kırkbeşlikten sonra Sezen Aksu'yu Türkiye'ye bu kırkbeşlik tanıttı. Kusura Bakma ve Yaşanmamış Yıllar isimli 2 şarkı da kısa sürede Sezen Aksu'yu ilgi odağı haline getirdi. Sözleri ve müziği Aksu'ya ait olan Kusura Bakma, "Adı Bende Saklı" albümünde sanatçının yeni yorumu ve Murat Yeter'in düzenlemesiyle yer aldı. Yaşanmamış Yıllar ise aynı yıl Bulgar şarkıcı Lili Ivanova tarafından seslendirilmiş "Утеха" (Latin harfleriyle: Uteha) şarkısından alındığı halde 45'liğin üstünde söz yazarı Aksu'nun ve düzenlemeci Dilek'in adlarıyla yetinilmiş, Aksu'nun "Allahaısmarladık" albümünün 2006'da yapılan yeni baskısında ise besteci yerine "Bilinmiyor" yazılmıştır. "Kusura Bakma" şarkısının söz ve müziği Sezen Aksu'ya aittir. Tamamı sanatçı tarafından yazılan Sezen Aksu şarkılarından biridir. Bu albümde şarkının düzenlemeleri ve plak yönetmenliği Zafer Dilek'e aittir. Adı Bende Saklı albümündeki versiyonunun düzenlemesi Murat Yeter tarafından yapılmıştır. Prodüktörlüğü Yener ile yayınlayan plak şirkete aittir. Plak kaydında şarkı 3 dakika 51 saniye sürer. Sezen Aksu tarafından yeniden yorumlandığı Adı Bende Saklı albümünde 4 dakika 16 saniye sürer. Bu albüm sıralamasında ilk sırada, "Yaşanmamış Yıllar" şarkısından önce yer alır. Nakarat kısmı; sözlerinden oluşur. "Kusura Bakma" yayınlandığında dönemin müzik eleştirmenlerinden olumlu eleştiriler toplamış ve iyi satış grafiği yakalamıştır. Albümde yer alan şarkılara klip çekilmemiştir. Ayrıca şarkı Sezen Aksu'nun kendi sesinden Türkân Şoray tarafından yönetmenliği Osman Fahir Seden tarafından yapılan 1976 yılı yapımlı Devlerin Aşkı filminin bir sahnesinde söylenmiştir. Ayrıca şarkı 2011 yılında Faruk K tarafından yeniden yorumlanmış ve kliplendirilmiştir. Çağdaş Atan Çağdaş Atan (d. 29 Şubat 1980, İzmir), Türk eski millî futbolcudur. Futbola 8 yaşında ailesinin desteğiyle Altay'ın altyapısında başladı. 2000 yılında Marmarisspor’da profesyonelliğe yükselerek, bu takımla 3. Lig’de şampiyon oldu. Daha sonra eski takımı Altay’a geri döndü ve 2. Lig’de de şampiyonluk yaşadı. Ardından iki sezon Süper Lig’de oynadı. Altay'da oynadığı dönemde bir top toplayıcı çocuğa tokat attığı için spor kamuoyu tarafından sıkça eleştirildi. 2003-04 sezonunda Denizlispor’un formasını giyen Çağdaş, burada gösterdiği performans ile Türkiye millî futbol takımı kadrosuna çağrıldı. 2004-05 sezonu öncesinde 1 milyon $ karşılığında Beşiktaş'a transfer oldu. Beşiktaş'ta ilk lig maçına 12 Eylül 2004 tarihinde Sakaryaspor ile oynanılan maçta çıkarken, ilk lig golünü 15 Mayıs 2005'te İstanbulspor'a karşı attı. 8 Nisan 2006'daki Malatyaspor maçında taraftarlarla yaşadığı olaylar ve maç sonrası yaptığı açıklamalar nedeniyle Beşiktaş yönetimi tarafından 100 bin TL para cezasına çarptırılırken süresiz kadro dışı bırakıldı. Beşiktaş'tan ayrıldıktan sonra kendisine aralarında RSC Anderlecht, VfL Bochum gibi takımlarında bulunduğu birçok kulüp talip oldu. Ancak tercihini Trabzonspor'dan yana kullandı ve yeni takımıyla 4 yıllık sözleşme imzaladı. Çağdaş Trabzonspor'da ise ilk lig maçına 5 Ağustos 2006'da Kayserispor karşısında çıkarken, ilk lig golünü 14 Ekim 2006 tarihinde Kayseri Erciyesspor ile oynanılan ve 3-1 kazanılan maçta attı. Trabzonspor'da 40 lig maçına çıkıp 5 gole imza atan Çağdaş, 2008-09 sezonunun sonunda sözleşmesinin sona ermesi ve Avrupa'da oynama isteği nedeniyle 2 Haziran 2008'de Bundesliga takımlarından Energie Cottbus'a imza attı. Cottbus'ta ilk lig maçına 22 Ağustos 2008'de Hannover 96 karşısında çıkan Çağdaş, sezonun ilk maçlarında fazla forma şansı bulamamasına rağmen, daha sonraki haftalarda sürekli olarak kadroda yer almaya başladı. Energie Cottbus'la ilk lig golünü 15 Şubat 2009 tarihinde Borussia Dortmund'a attı. Sezon sonunda takımının küme düşmesiyle FC Basel ile 2+1 yıllık olmak üzere 3 yıllık sözleşme imzaladı. FC Basel'i seçmesindeki ana neden olarak ise kulübün Avrupa Kupalarında oynayacak olmasını gösterdi. 2011-12 sezonun için adı eski takımı Trabzonspor'la anılsa da Çağdaş Atan Süper Lig'in yeni ekiplerinden Mersin İdman Yurdu'yla anlaşarak buraya transfer oldu. 2012-13 sezonunun başında Süper Lig'in yeni ekiplerinden Akhisar Belediyespor'a transfer oldu. 2014-15 sezonunun başında PTT 1. Lig ekiplerinden Gaziantep Büyükşehir Belediyespor'a transfer olan Atan Nikola Mikić'in yerine kaptanlık görevine getirilmiştir. 2014-15 sezonu devre arasında PTT 1. lig ekiplerinden Manisaspor'a transfer olmuştur. Atan evli ve bir çocuk babasıdır.Oyuncu Berk Atan'ın kuzeni dir. Millî takım formasını ilk kez 18 Şubat 2004'te Danimarka'ya karşı giyen Çağdaş, millî takımla ilk golünü 31 Mart 2004 tarihinde Hırvatistan ile oynanılan hazırlık maçında attı. Çağdaş ayrıca Türkiye A2 millî futbol takımı formasını da 3 kez giyip 1 gol attı. NOT:"Evsahibi olarak Türkiye baz alınmıştır." İbrahim Üzülmez İbrahim Üzülmez (d. 10 Mart 1974, Kocaeli), Sol bek mevkinde görev alan Deli İbo lakaplı Türk eski millî futbolcu, teknik direktör. Süper Lig ekiplerinden MKE Ankaragücü'nü çalıştırmaktadır. 16 yaşındayken Gönenspor yeteneğini fark edip onu transfer etti. Burada kendini geliştirdikten sonra sırasıyla; Kardemir Karabükspor, İskenderun Demir Çelik SK, tekrar Kardemir Karabükspor, Amasyaspor ve tekrar Kardemir Karabükspor gibi külüplerde forma giydi. Ardından Gaziantepspor`a transfer oldu. Burada önceki sezonlarına göre istikrarlı maçlar çıkararak büyük hayali gerçek oldu ve 2000-2001 sezonunun transfer döneminde Beşiktaş´a transfer oldu. Beşiktaş´ın 100. yıldaki şampiyon kadrosunda yer aldı. 2008-2009 sezonunda Beşiktaş´tan takım arkadaşı olan İbrahim Toraman ile kavga edip kadro dışı kalmıştır. Ancak daha sonra ikisi de affedilmiş, ancak bu olaydan sonra Beşiktaş'taki kaptanlığını kaybetti. Sezonunun son haftadaki Denizlispor-Beşiktaş mücadelesinde teknik direktör Mustafa Denizli ona bir jest yaparak, oyuna alırken tekrar kaptanlık pazıbandını taktı ve şampiyon takımın kaptanı olarak oyuna dahil etti. 100. yıldaki sağ ayağıyla gol attığı Galatasaray ve bu sezon oynanan Fenerbahçe derbileri ve 3-0 lık FC Barcelona maçları üst düzey gösterdiği performansla kariyerinin en iyi maçlarını çıkarmıştır 23 Haziran 2009 tarihinde Siyah-Beyaz'lı kulüple 1 yılı opsiyonlu olmak üzere, 2 yıllık mukavele imzaladı. 13 Şubat 2011 tarihinde Beşiktaş yönetimi tarafından sözleşmesi feshedilmiştir. A Millî Futbol Takım'a ilk kez 12 Şubat 2003'te Ukrayna ile oynanan maç için çağrıldı ve o maçın ilk yarısında oynayarak millî oldu. 2003 FIFA Konfederasyonlar Kupası'nda 3. olan takımın 4 maçında 90 dakika forma giydi. İlk ve tek golünü ise golünü 2 Haziran 2009 tarihinde Azerbaycan ile oynanan özel maçta attı. İbrahim Üzülmez, futbolculuk kariyerini noktaladıktan bir yıl kadar sonra Çaykur Rizespor'da Mustafa Denizli'nin yardımcılığı görevini üstlenerek teknik adamlık kariyerine başlamış oldu. 30 Ocak 2016 tarihinde Gençlerbirliği'nde başkan İlhan Cavcav tarafından teknik direktörlük görevine getirilmiştir. Çaykur Rizespor mücadelesiyle göreve başlayan Üzülmez, takımın 2015/16 sezonunun ikinci yarısında iyi bir performans sergilemesini sağlayarak takımın düşme hattından uzaklaşmasını sağladı. 2016/17 sezonunda takımın beklenen performansı sergileyememesi, 10 haftada 2 galibiyet, 5 beraberlik ve 3 mağlubiyet alması üzerine 7 Kasım 2016'da yönetimle gerçekleşen görüşme sonrasında teknik direktörlük görevinden ayrıldı. 12 Aralık 2016'da İsmail Kartal'ın yerine Gaziantepspor teknik direktörlük görevine getirilen İbrahim Üzülmez, takımın başarılı bir performans gösterememesi üzerine 24 Ocak 2017 tarihinde yönetim ile karşılıklı olarak sözleşmesini feshetti. 6 Ekim 2017 tarihinde Çaykur Rizespor takımında teknik direktörlük görevine getirildi. Üzülmez yönetiminde Çaykur Rizespor, 1. Lig'i şampiyon tamamlayarak Süper Lig'e yükseldi. 2018-19 Süper Lig sezonuna takımın başında başlayan Üzülmez dördüncü haftanın sonunda 17 Eylül 2018'de Çaykur Rizespor'daki görevinden karşılıklı anlaşma ile ayrıldı. Haydi Şansım Haydi Şansım, Sezen Aksu'nun 1975 çıkışlı ilk 45'liğidir. Bu 45'lik "Sezen Seley" adıyla piyasaya verilmiştir. Kris Kristofferson'un "Help Me Make It Through The Night" şarkısının aranjmanı olan "Haydi Şansım" şarkısının sözleri Ayşe Çağlayan'a, müziği Kris Kristofferson'a, düzenlemesi ise Doruk Onatkut'a aittir. Tamamı Çağlayan tarafından yazılan Sezen Aksu'nun ilk 45'liğinde yer alan ilk şarkısıdır. Prodüktörlüğü Yeşil Giresunlu'ya aittir. Albümde bulunan ilk şarkı 3 dakika 45 saniye diğeri 2 dakika 34 saniye sürer. Albüm sıralamasında "Haydi Şansım" şarkısından sonra, "Gel Bana" şarkısı yer alır. Albüm 1975 yılında "Melodi Plak" etiketiyle yayınlanmıştır. dediği Engin Aksu ile ilk evliliğinden bir hafta sonra, Yeşil Giresunlu tarafından plak yapmak için Aksu çağrılmış, İstanbul'a gelerek plak çalışmasına başlamıştır. 1975'e girerken albümün kayıtları tamamlanıp, yayınlanmıştır. "Haydi Şansım-Gel Bana", hemen hemen hiç satmamakla birlikte "Sezen Seley" adıyla yayınlanmış tek Sezen Aksu çalışmasıdır ve sanatçının ilk müzik albümüdür. Sezen Aksu’nun, ‘Haydi Şansım’ adlı ilk albümü sadece 50 adet satmıştı ve bu 50 albümü sadece kendisi ve tanıdıkları almıştır. Ä°brahim Toraman İbrahim Toraman (d. 20 Kasım 1981; Sivas), Stoper mevkinde forma giymiş Türk eski millî futbolcudur. İbrahim Toraman Sivas DSİ Spor'da futbolda başladı ve 6 yıl amatör olarak oynadı. Burada oynarken amatör takımlar bazında Gaziantepspor, MKE Ankaragücü, Gençlerbirliği gibi kulüplerin dikkatini çekti. İlk olarak Gaziantepspor’a gitti ve yaklaşık 7 yıl Gaziantep'te kaldı. Gaziantepspor’un tüm altyapı takımlarında oynadı. Birçok büyük takımın transfer listesinin ilk sırasında gelen İbrahim Toraman, 2004-2005 sezonu öncesinde Beşiktaş’la 3 yıllık sözleşmeye imzaladı. O sezon ligde 25 maç 1 gol, Kupa'da 1 maç ve UEFA Kupası'nda ise 2 maç performansı ile oynadı. 2005-06 sezonunda ise ilk maçına Kayseri Erciyesspor karşısında ligin ilk haftasında çıktı. İlk golünü ise Diyarbakırspor'a attı ve Mustafa Doğan ve kürşat Duymuş ile savunmanın göbeğindeki isim oldu. Sezon boyunca 16 lig maçına çıkıp 3 gol attı. UEFA'da ise 6 maç 2 gol performansıyla oynadı. O sezon Türkiye Kupası şampiyonu Beşiktaş'ta bu alanda 6 maça çıktı. 2006-07 sezonu öncesi 2.kaptanlığa getirildi. O sezon 31 maça çıkıp 1 gol attı. UEFA Kupası'nda ise 4 maç, Kupa'da ise yine şampiyon olan takımda 7 maça çıktı. Sezon başında ise takımıyla Süper Kupa şampiyonluğu yaşadı. 2007-08 sezonunda 31 lig maçında 4 gol attı. Kupa'da 4, Şampiyonlar Ligi'nde ise 6 maça çıktı. 2008-09 sezonu öncesi takım kaptanı İbrahim Üzülmez'le ettikleri kavga nedeniyle ikisinden de alınan kaptanlık sezon sonunda geri verildi. 2009-10 sezonunda 21 lig maçı 1 gol, 3 kupa ve 2 Şampiyonlar Ligi maçına çıkmıştır. 2010-11 sezonunun 21.haftasında Ankaragücü ile oynanan maçın devre arasında tekrar İbrahim Üzülmez ile kavga etmiş, o olaydan sonra İbrahim Üzülmez takımdan gönderilmiştir. 2011-12 sezonunda ligde ilk maçına Carlos Carvalhal yönetiminde Eskişehirspor maçında çıkan Toraman, sağ bek mevkiinde görev yapmıştır. İlk golünü ise 26 Şubat 2012 günü deplasmanda derbi maçında Galatasaray'a atmıştır. O sezon Süper Lig'in normal sezonunda 17 maç 1 gol ve 1 asist performansının yanı sıra Kupa'da 1, UEFA Avrupa Ligi'nde Atletico Madrid'e elenen takımda ise 6 maça çıkmıştır bunun yanında Tel Aviv maçında bir de gol atmıştır. O sezon statü gereği oynanan ve adı Süper Final olarak konulan playofflarda ise 6 maçın tamamında 90 dakika stoper mevkiinde görev yapmıştır. 2012-13 sezonda Guti'nin takımdan ayrılmasından ve 2.kaptan Quaresma süresiz kadro dışında kalmasından dolayı teknik direktör Samet Aybaba tarafından Beşiktaş takım kaptanı yapıldı. 10 Ekim 2013 tarihinde, Hajduk Split ile oynanan hazırlık maçından sonra Sezer Öztürk ile yaptığı kavgadan sonra süresiz olarak kadro dışı bırakıldı. O sezon ligin ilk haftasında Trabzonspor karşısında Slaven Bilić tarafından ön libero oynatılarak ilk resmî maçına çıkmış ancak daha sonra kadro dışı kaldığı için şans bulamamıştır. 5 Ağustos 2014 tarihinde 1 yıllığına kiralık olarak Sivasspor takımı ile sözleşme imzalamıştır. 18 kez Türkiye U-21, 28 kez de Türkiye A Milli olmak üzere toplam 46 kez millî takım formasını giymiştir. GÃ¶khan Zan Gökhan Zan (d. 7 Eylül 1981; Antakya), stoper mevkiinde görev yapmış Türk millî eski futbolcudur. Gökhan Zan, profesyonel futbol kariyerine 1999'da Hatayspor'da başladı. Hatayspor formasıyla oynadığı 13 lig maçında 2 gol attı. 2000 yılında Çanakkale Dardanelspor'un yolunu tuttu. Dardanelspor'la ligde 80 kez forma giyip; 10 kez fileleri havalandırdı. Güçlü fiziği ile dikkat çeken Zan Selçuk İnan, Mehmet Topal, Hasan Kabze, Erman Özgür, Tolga Zengin, Okan Koç, Fevzi Elmas ve Yalçın Ayhan gibi ismi yetiştiren Çanakkale takımından 2003-04 sezonunda Beşiktaş'a transfer oldu. 2004-2005 sezonunda Gaziantepspor'a kiralanan oyuncu, Beşiktaş'ta 76 lig maçında forma giyip 4 gol attı. Zan 20 Haziran 2003 tarihinde Beşiktaş ile sözleşme imzalamıştır. Zan Beşiktaş'a transfer olmasının ardından "Büyük takımın havası bambaşka. İdmanları bile heyecan yaratıyor. İnsanın eli ayağı adeta titriyor. Ama profesyonel bir futbolcu olduğuma göre, tüm sorunları aşacağım. Ve uyum sürecini hiç uzatmıyacağım. Beşiktaş formasını beklenenden önce giyeceğim." açıklamalarında bulunmuştur. Gökhan ilk kez Beşiktaş formasını ise 17 Aralık 2003 tarihinde "55" numaralı forma ile Kocaelispor ile oynanan Türkiye Kupası maçında forma giymiştir. Lig'de ise ilk kez 25 Ocak 2004'te oynanan ve 4-0 kaybedilen olaylı Samsunspor maçının 54.dakikasında oyuna dahil olarak forma giymiştir. Zan, Çaykur Rizespor maçında forma giyerek ilk defa bir lig maçında ilk 11 başlamıştır fakat takımı 1-0 mağlup olmuştur. Bu sezonda Beşiktaş'la ilk defa Türkiye kupası kazanan oyuncu Bu sezonda toplamda sadece 4 maç forma şansı bulmuş ve bir sezonluğunda Gaziantepspor'a kiralanmıştır. Gaziantepspor'da başarılı performansının ardından Rıza Çalımbay'ın takıma çağırdığı Stoper yaptığı açıklamada "Geçen yıl Gaziantepspor'da başarılı maçlar çıkardım. Teknik direktörümüz Rıza Çalımbay'ın gözüne girmek için şimdiden çalışmalara başladım" açıklamalarında bulunmuştur. 2.döneminde "5" numaralı formayla mücadele eden Zan, bu sezonda ilk maçına Denizlispor karşısında çıkmıştır. Bu sezonda sakatlıklar nedeniyle sadece 11 maçta forma giyen Zan, bu maçlarda gösterdiği başarılı performansla Fatih Terim'in dikkatini çekmiş ve A millî takıma çağrılmıştır. 2006-2007 sezonunda da ufak sakatlıklar geçiren oyuncu 24 lig, 6 kupa ve 2 Avrupa maçında forma giyen Zan, Beşiktaş formasıyla ilk golünü ise 20 Ağustos 2006'da Denizlispor ağlarına yollamıştır. Bu sezonda toplam 3 gol atan Zan ayrıca Beşiktaş'la Türkiye Kupası kazanmıştır. Ayrıca Zan bu sezonun ardından Süper kupa maçında forma giymiş ve Beşiktaş'la Süper kupa'nın da sahibi olmuştur. 2007-2008 sezonunda da sakatlıklar geçiren oyuncu kariyerinde ilk kez UEFA Şampiyonlar Ligi'nde mücadele etmiştir. Şampiyonlar ligi'nde 4 maçta forma giyen Stoper oyuncusu birçok Avrupa kulübünün dikkatini çekmeyi başarmıştır. 2007-08 sezonunda ligde 20 maçta forma giyen Zan bu sezonu kupa kazanamadan bitirmiştir. Gökhan Zan 2008-2009 sezonu öncesi oynanan 2008 Avrupa Futbol Şampiyonasında Servet Çetin'le birlikte başarılı performans ortaya koymuş Türkiye ile Çeyrek final'e kadar yükselmiştir. Bu turnuvada güçlü fiziği ve hava toplarında etkinliğiyle birçok Avrupa kulübünün dikkatini çeken Gökhan turnuvanın ardından ""Türk millî takımının gücünü herkese gösterdik. Bu turnuvadan sonra Türkiye'ye rakip olacak takımlar iki kere düşünecek.Başkanımız Demirören millî takım performansımı etkilenmemesi için Avrupa Şampiyonası bittikten sonra görüşme yapacağını söylemişti. Ben de geçtiğimiz günlerde başkanımız ile yaptığımız ilk görüşmenin ardından hemen anlaştım. Ama sözleşme süresince yapılan spekülasyonlar beni şaşırttı. Kulüpten istediğim rakamlar onların bana verdiği rakamlar hiç konuşulmamışken birçok dedikodu çıktı. Bunların hiçbiri doğru değildi." açıklamalarında bulunmuştur. 2008-2009 sezonunda da başarılı performansını devam ettiren başarılı futbolcu, Mustafa Denizli'nin yönettiği Beşiktaş'ta İbrahim Toraman ile savunmanın göbeğinde takımın vazgeçilmezlerinden olmuştur. Lig'de 19, Türkiye kupası'nda 7 maçta forma giyen Zan, takımıyla çifte kupa kaldırmıştır. 2009-2010 sezonunda ise Beşiktaş ile kontratı biten başarılı savunmacı Galatasaray'a imza atmıştır. Beşiktaş formasıyla beklediği şansı bulmayan Zan, Haziran 2004'te Gaziantepspor'a kiralanmış, bu transferin ardından "Hedefim millî takım, Beşiktaş’a kırgınlık yok" açıklamalarında bulunmuştur. Gaziantepspor'da "17" numaralı formayı seçen oyuncu, ilk maçına Ağustos 2004'te eski takımı Beşiktaş karşısında maçın 86.dakikasında oyuna dahil olarak çıkmıştır. Zan ilk defa 26 Eylül'de Diyarbakırspor karşısında ilk 11 başlamış ve sezonun geri kalanında da 23 maçta forma şansı bulmuş ve başarılı bir performans göstermiştir. Zan Lig'deki ilk golünü ise 11 Eylül'de Ankaraspor ağlarına yollamıştır. Türkiye kupasında da 1 gol kaydeden başarılı oyuncu, 31 maçta forma giymiş ve iki kez gol atarak tekrar Beşiktaş'a dönmüştür. Gökhan sözleşmesi yenilenmeyince, 2009-10 sezonu öncesinde Galatasaray ile anlaştı. Zan transferinin ardından ""Bir dönem belirsizlik içesindeydim. Galatasaray gibi bir camiadan teklif gelmesi beni heyecanlandırdı ve onurlandırdı. Kararımı bugün verdim. Yeni formamı giyeceğim günü sabırsızlıkla bekliyorum. Transferimde emeği geçen herkese teşekkür etmek istiyorum. Beşiktaş'tan acı ve tatlı birçok anıyla ve en önemlisi şampiyon olan takımın kaptanı olarak Galatasaray'a geldim. Ben profesyonel futbolcuyum. Beşiktaş camiasının bu kararıma saygı göstereceğine inanıyorum. Bugünlere gelmemde emeği olan Beşiktaş yönetimi, taraftarlarına ve camiasına teşekkür ediyorum. Transferimin Galatasarayımıza ve bana hayırlı olmasını diliyorum. Artık geriye bakmak istemiyorum. Beşiktaş'ta yaşadığım güzel günleri Galatasaray'da da tekrar etmek istiyorum. Artık her şey Galatasaray'ın başarısı için. Galatasaray'ın büyüklüğü tartışılmaz." açıklamalarında bulundu. Zan, Galatasaray formasıyla ilk maçına ise 3-2 kazanılan Antep maçında çıktı. 2009-10 sezonunu sakatlılarla geçiren Zan, toplam 9 maçta forma giydi. Bu maçların çoğunda Servet Çetin ile savunmanın göbeğinde oynadı. Bu ikili futbol severler tarafından "İkiz kuleler" olarak adlandırıldı. Sezon sonunda sözleşmesi biten Zan'la 3 yıllık yeni kontrat imzalandı. 2010-11 sezonunda ilk resmi maçına Süper Lig'in 3. haftasında Eskişehirspor deplasmanında 75. dakikada çıkan Zan, ilk kez Lig'in 7.haftasında Servet Çetin'in sakat olması nedeniyle Kardemir Karabükspor karşısında kadroya girdi ve Lucas Neill ile 90 dakika sahada kaldı.Galatasaray forması ile ilk golünü atması için biraz bekleyen Zan 2010-2011 sezonunda 2.yarıdaki Kayserispor maçının 2. dakikasında kaydetti. Zan ve takımın diğer stoperleri Servet Çetin ve Lucas Neill o sezon Galatasaray'ın tarihinde en çok gol yediği sezon olmasının önün geçememiştir. 2011-12 sezonunun başlarında Fatih Terim'in takımın başına geçmesinin ardından savunmanın göbeğinde Servet Çetin ile forma giyen Zan, Galatasaray'ın Eskişehirspor ile oynadığı karşılaşmada gol atma başarısı göstermiştir. Gökhan Zan bu maçtan sadece 2 maç sonra sakatlanmış ve Gaziantepspor müsabakasında sahayı terketmiştir. Aynı maçta Servet Çetin'in de kırmızı kart görmesinin ardından Stoper sıkıntısı yaşayan Galatasaray'da bir sonraki maçta Semih Kaya formayı giymiş ve başarılı performansıyla formayı kazanmıştır. Bu gelişmelerin ardından Servet Çetin'le çok az forma şansı bulan Gökhan Zan, 3 Aralık 2011'de Gençlerbirliği maçında forma giymiştir.Kupa maçında ise Adana Demirspor'a karşı forma giyen tecrübeli Stoper, 25 Ocak 2012'de oynanan ve Galatasaray'ın 4-0 kazandığı MKE Ankaragücü maçında da gol atmayı başarmıştır. Bu maçın ardından normal sezonda sadece Antalyaspor maçında şans bulan Zan, Süper Final grubunun son maçında Fenerbahçe'ye karşı oyunun son 10 dakikasında dahil olmuş ve hatasız oynamış ve takımıyla birlikte Şampiyonluğa ulaşmıştır. 2012-13 sezonu başında ise Cris'in takıma dahil olmasıyla başta Bursaspor olmak üzere adı birçok kulüple anılan Zan, Galatasaray'da kalmıştır. 2012-13 sezonunda ilk olarak Balıkesirspor maçında forma şansı bulan Zan, başarılı performansıyla bğeni toplamış ardından 1461 Trabzon maçında da forma gimyiştir. Bu maçta Galatasaray'ın elenmesine karşın Zan'ın başarılı performansı taraftarlar tarafından tam not almıştır.Lig'de ise Semih Kaya'nın oynayamamasından dolayı Orduspor maçında forma giyen Zan, Galatasaray'ın 2-0'dan 4-2'ye çevirdiği maçın kahramanlarından olmuştur. Zan, bu maçın ardından içinde Real Madrid maçının da bulunduğu birçok maçta forma giymiş ve başarılı performansıyla övgü toplamıştır. Real Madrid maçının ardından Kardemir Karabükspor maçında defansif katkısının yanında attığı paslarla da dikkat çeken Gökhan Zan, Lig TV tarafından "maçın en sağlam oyuncusu" seçilmiştir. Bu maçın ardından Elazığspor maçında da görev yapan Zan, bu maçın sonunda da Lig Tv tarafından "maçın en sağlam defans oyuncusu" seçilmiştir. Gökhan maçın ardından "Sözleşmemizde 'ilk 11 oynayacak' diye bir kaide yok. Çalışmamıza devam edeceğiz, hocamız bize forma verdiği zaman elimizden gelenin en iyisini yapmak zorundayız. Galatasaray formasını giyiyorsanız, bu armayı taşıyorsanız, büyük Galatasaray camiasına iyi bir şekilde layık olmak zorundasınız. Oynayan oynamayan bütün arkadaşlar kendilerini hazır tutmaya çalışıyor. Forma verildikçe elimizden gelenin en iyisini yapmaya çalışıyoruz." açıklamalarında bulunmuştur. 2012-13 sezonunun sonlarına doğru takımda vazgeçilmezlerden biri olan Gökhan Zan'ın sezon sonu biten sözleşmesi 2 Temmuz 2013 tarihinde uzatıldı. Galatasaray yaptığı açıklamada "Profesyonel oyuncumuz Gökhan Zan'ın sözleşmesi 2013-2014 sezonundan başlamak üzere 2+1 sezon (3.sene opsiyonlu) uzatılmıştır. Buna göre oyuncuya, her bir sezon için 1.100.000 USD sabit transfer ücreti ve 25.000 USD değişken transfer ücreti ödenecektir." ifadelerine yer verdi. 2013-14 sezonunun başlarında sakatlığı nedeniyle hazırlık maçlarında forma giyemeyen Gökhan, Galatasaray'ın ilk resmi maçı olan Türkiye Süper Kupası maçında Semih Kaya ile savunmanın göbeğinde oyuna başladı. Rakibin Moussa Sow, Pierre Webo ve Dirk Kuyt gibi oyuncularına geçit vermeyen Zan, 120 dakika sahada kaldı ve takımının gol yemeden tek golle maçı kazanarak kupayı müzesine götürmesinde yardımcı oldu. Galatasaray'da ilk resmi maçına bu maçla çıkan Zan, 120 dakika sahada kalmış ve takımının kalesinde gol yememesinde önemli pay sahibi olmuştur. Ligde ise ilk resmi maçına Ligin 2. haftasında Bursaspor karşısında çıkmıştır. Ekim 2013'te Juventus deplasmanında takımın başına yeni getirilmesinin ardından Roberto Mancini tarafından yedeğe çekilen Zan, 26. dakikada Semih Kaya'nın sakatlanmasının ardından oyuna girmiş ve Carlos Tevez'i marke etmiştir. Maçın sonucunda Galatasaray Juventus ile 2-2 berabere kalmıştır. Zan, Türkiye Kupası'nda ise ilk maçına 3 Aralık 2013'te çıkmıştır. 2-2 uzayan bu maçı Galatasaray penaltılarda 8-7 kazanmış penaltılardan birini gole çeviren ise topu 90 diye tabir edilen noktaya yollayan Gökhan Zan olmuştur. Zan Galatasaray formasıyla en iyi performanslarından birini ise 11 Aralık 2013 tarihinde Juventus maçında göstermiştir. Sahaya durdurulması çok güç forvetlerden biri olan 1.95 boyundaki Fernando Llorente'yi marke etmek göreviyle çıkan Zan ve bunu başarmıştır. Gökhan Zan maç sonrasında ise "Boğulursak büyük denizde boğulalım, biz UEFA Kupası takımı değil, Şampiyonlar Ligi takımıyız, Avrupa Fatihi'yiz. İtalyanlara sesleniyorum. Galatasaray, Avrupa Fatihi'dir..." açıklamalarında bulunmuştur. Bu maçın ardından 3 defansa dönen Galatasaray'da birçok maçta Semih Kaya ve Aurélien Chedjou ile savunmada görev yapmıştır. 2014-15 sezonunda ise Roberto Mancini ile yolların ayrılmasından sonra Cesare Prandelli göreve gelmiştir. Prandelli ise Gökhan Zan, Sabri Sarıoğlu, Endoğan Adili, Kaan Baysal, Lucas Ontivero, Sercan Yıldırım, Yiğit Gökoğlan, Dany Nounkeu ve Emmanuel Eboué gibi isimleri kadro dışı bırakmıştır. Bu isimler Galatasaray U-21 takımıyla çalışmalarını sürdürmüştür. Ağustos ayında ise takımda stoper mevkiinde sadece Semih Kaya, Aurelien Chedjou, Koray Günter ve Hakan Balta'nın olması nedeniyle Prandelli, Gökhan Zan'ı affetmiştir. Gökhan Zan, 2 kez 19 yaş altı, 7 kez de 21 yaş altı millî takımlarda görev aldı. Türkiye'yi 2008 Avrupa Futbol Şampiyonası'nda temsil eden Zan, toplamda 42 kez millî formayı giyerken fileleri sarsamadı. Bir süre aday kadroya çağırılamayan Gökhan Zan, 2012-13 sezonundaki performasının ardından Abdullah Avcı tarafından tekrar kadroya dahil edildi. Tayfur HavutÃ§u Tayfur Havutçu (d. 23 Nisan 1970, Hanau), ön libero mevkiinde görev almış Alman vatandaşlığı da bulunan Türk eski futbolcu ve teknik direktör. Futbol yaşamına Almanya'da başlayan Tayfur Havutçu, profesyonel olarak sahalarda SV Darmstadt 98 forması ile adım attı. 2. Bundesliga ekibi Darmstadt'ta ilk maçına ligin 7. haftasında Wuppertaler SV karşısında çıktı. Havutçu, 10. haftada bir kez daha kavuştuğu formayı sezon sonuna dek bırakmadı ve 35 maçta forma giydi. SV Meppen ve 1. FSV Mainz 05'e birer gol attı. Ancak takımı sezon sonunda lig sonuncusu olarak küme düştü. Ayrıca kariyerinde ilk ve son kez DFB-Pokal maçına da çıktı ancak 2. turda elendiler. 1993-1994 sezonu başında yöneticilerin isteğiyle Fenerbahçe'ye transfer oldu. Teknik direktör Alman Holger Osieck döneminde takımın önemli isimlerinden biri oldu. 29 Ağustos 1993'te İzmir'de oynanan Altay maçı ile ilk kez resmi olarak Fenerbahçe formasını giydi. 2-1 biten maçta takımdaki ilk golünü kaydetti. Fenerbahçe sezonu, lider Galatasaray'ın bir puan gerisinde ikinci olarak kapadı. Sonraki sezon ise orta saha yerine savunmada oynatılan Tayfur, yine takımın önemli elemanlarından biri oldu. Sezondaki tek golünü Beşiktaş'a kaydetti. Ancak kupalarda ve ligde yine başarı gelmedi. Toplamda 53 maçta 2 gol atmayı başardı. 1994-95 sezonu UEFA Kupası'nda Fenerbahçe'nin 4 maçında da oynayarak ilk kez Avrupa Kupası maçında oynayan Tayfur, Fenerbahçe'nin Cannes'a 5-1 yenidiği maçta ise kendi kalesine bir gol atmıştır. 1995-96 sezonu başında Kocaelispor teknik direktörü Mustafa Denizli tarafından Kocaelispor'a transfer edildi. İlk sezonunda 34 maçın hepsinde forma giyerek takımın 5. olup UEFA Intertoto Kupası'na gitmesine büyük katkıda bulundu. Ayrıca ligde 3 gol kaydetti. Türkiye Kupası'nda ise 6. kademede eski takımı Fenerbahçe'ye penaltılarla elendiler. Tayfur, penaltısını gol çevirse de takımını elenmekten kurtaramadı. 1996-97 sezonunda takımın başına Fenerbahçe'den hocası olan Holger Osieck geçti. Tayfur yine takımın değişmez isimlerinden oldu. 7. olan takım asıl başarısını Türkiye Kupası'nı kazanarak gösterdi. Kocaelispor yarı finalde Beşiktaş'ı, finalde de Trabzonspor'u eleyerek Türkiye Kupası'nı ilk kez müzesine götürdü. Cumhurbaşkanlığı Kupası'nda ise Galatasaray'a uzatmalarda yedikleri golle 2-1 yenildiler. İki sezon Kocaelispor'da görev yaptıktan sonra, 1997-98 sezonunda Beşiktaş'a transfer oldu. Başkan Süleyman Seba'nın da akrabası olan Tayfur Havutçu, başarılı performansı ile Beşiktaş kulübünde de takım kaptanlığına kadar yükseldi. 3 Ağustos 1997'de Şekerspor karşısında forma giyerek resmi olarak ilk kez Beşiktaş için sahaya çıktı. İlk sezonunda Türkiye'de toplam 42 maçta forma giydi. Ligde başarı gelmese de Beşiktaş kupada başarılı sonuçlar aldı. Tayfur, 6. kademe maçında Gençlerbirliği'ne iki maçta birer gol kaydetti. Finalde Galatasaray ile karşılaşan Beşiktaş, 1-1 biten maçlar sonunda penaltı atışlarıyla kupayı aldı. Tayfur, üst üste ikinci kez ulaştığı kupa finalinde, Beşiktaş'ın son penaltısını gole çevirdi. İki takım Cumhurbaşkanlığı Kupası finalinde de karşı karşıya geldi. Tayfur, 2-1 biten maçın sonunda bu kupaya da uzanmış oldu. Tayfur aynı sezon Beşiktaş'ın bütün Avrupa maçlarında da forma giydi. UEFA Şampiyonlar Ligi ön eleme maçlarının ikincisinde NK Maribor'a bir gol attı. Maçın sonunda Beşiktaş tarihinde ilk kez gruplara çıktı. Beşiktaş grubunda üçüncü olarak bir üst tura çıkamadı. Tayfur sonraki sezonlarda da Beşiktaş'ın vazgeçilmez oyuncularından olmaya devam etti. Beşiktaş ile kazandığı ilk ve tek lig şampiyonluğu 100. yılda kazanılan lig şampiyonluğu oldu. Ligde 31 maçta attığı 4 golle takımın en önemli isimlerindendi. 2005-06 sezonunda futbolcu-menajer olarak görev yapmıştır. Sezonun ilk yarısında sadece 4 maçta görev alan Tayfur, ikinci yarıda hiç şans bulamamıştır. Beşiktaş ile çıktığı son resmi maç 14 Şubat 2006'da İnegölspor ile oynanan Türkiye Kupası maçıdır. Beşiktaş maçı 1-0 kaybetse de sezon sonunda Türkiye Kupası'nı kazanmıştı. Beşiktaş ile birçok Avrupa Kupası maçına çıkan Tayfur, 2000-01 sezonu Şampiyonlar Ligi ön elemelerinde Levski Sofya ve Lokomotif Moskova'ya birer gol atarak takımın gruplara kalmasına yardım etmiştir. Gruplarda ise AC Milan'a penaltıdan bir gol kaydetmiştir. Avrupa'da gol attığı bir diğer maç ise 3-3 biten Valerenga maçı olmuştur. 18 Temmuz 2006'da eski teknik direktörlerinden Mircea Lucescu'nun çalıştırdığı Shakhtar Donetsk karşısında oynanan bir maç ile futbol hayatına son verdi. Beşiktaş'ın 2-1 mağlup olduğu maçın öncesinde Beşiktaş'ta oynamış yabancı ve Türk futbolcular bir gösteri maçı yaptı. Tayfur, 7. dakikada yerini Jose Kleberson'a bıraktı. 1994-2004 yılları arasında 10 yıl boyunca 59 kez millî takımlara çağrılan Tayfur Havutçu, 45 kez Türkiye A millî takım formasını giymiş bu maçlarda 6 gol atmıştır. Tayfur, Türkiye formasını ilk kez Fenerbahçe'de forma giydiği dönemde 31 Ağustos 1994'te Makedonya ile oynanan özel maçta ikinci yarı Recep Çetin'in yerine oyuna girerek giydi. 1996 Avrupa Futbol Şampiyonası elemelerinde bir kez kadroya çağrılsa da forma giyemedi. 1998 FIFA Dünya Kupası ön elemelerinde ise zaman zaman forma şansı buldu. 2000 Avrupa Futbol Şampiyonası elemelerinde Kuzey İrlanda'yı 3-0 yendikleri maçta millî takım kariyerindeki ilk golünü penaltıdan kaydetti. Aynı elemelerde Finlandiya'yı 4-2 yendikleri maçta 2 gol, Moldova ile 1-1 biten maçta 1 gol kaydedip, takımının play-off'lara kalmasında büyük katkıda bulundu. Play-off maçlarının ilkinde İrlanda'ya penaltıdan bir gol atıp durumu 1-1 yaptı. İkinci maçta ise 0-0 berabere kalan Türkiye, tarihinde ikinci kez Avrupa Şampiyonası'na katılma hakkı kazandı. Tayfur, bu başarılı oyunu ile EURO 2000 kadrosuna da çağrıldı ve Türkiye'nin çeyrek finalde elendiği turnuvanın 4 maçının üçünde forma giydi. Tayfur, millî kariyerindeki son golünü 2002 FIFA Dünya Kupası elemelerinde İsveç ile deplasmanda oynanan hazırlık maçında 90+4. dakikada penaltıdan atarak takımına beraberliği getirdi. Elemelerde zaman zaman forma giyen Tayfur'lu Türkiye play-off'ta Avusturya'yı geçerek tarihinde 2. kez FIFA Dünya Kupası'na gitmeye hak kazandı. Havutçu, kupa kadrosunda da yer buldu. 13 Haziran 2002'de Çin ile oynanan maçta son 6 dakika Tugay Kerimoğlu'nun yerine girerek FIFA Dünya Kupası'nda forma giyme şansını elde etti. Tayfur, Japonya ve üçüncülük maçı olan Güney Kore maçlarının da son anlarında oyuna dahil oldu. Üçüncü olan Türkiye ile birlikte bronz madalya sahibi oldu. FIFA Dünya Kupası'ndan sonra birkaç özel maçta millî takım forması giyen Tayfur'un son millî maçı 31 Mart 2004'te Hırvatistan ile oynanan hazırlık maçı oldu. Tayfur, 74. dakikada Tolga Seyhan'ın yerine oyuna dahil olmuştu. 2004-05 sezonunda, Jean Tigana döneminde, futbolcu-menajer olarak Beşiktaş'ta görev yapmıştır. 2006-07 sezonunun ilk yarısı antrenörlük kursuna giden Tayfur Havutçu, Zeki Önatlı'nın yerine antrenör olarak görevine başladı. Sezonun bitmesine iki hafta kalan istifa eden Jean Tigana'nın yerine Beşiktaş'ın son iki maçlığına teknik direktörü oldu. 19 Mayıs 2007'de oynanan Ankaraspor maçı ilk teknik direktörlük mücadelesi oldu ve Beşiktaş maçı 2-1 kazandı ve Şampiyonlar Ligi'ne gitmeyi garantiledi. Son hafta ise Kayserispor'a 3-0 mağlup oldu. Sonraki sezon takımın başına Ertuğrul Sağlam'ın gelmesiyle Havutçu, Beşiktaş'tan ayrıldı. Ekim 2008'de Sağlam'ın istifası üzerine takımın başına gelen Mustafa Denizli'nin yardımcısı olarak takıma geri döndü. Sezon sonunda takım lig şampiyonu oldu. Sonraki sezon da görevine devam eden Havutçu, Denizli'nin geçirdiği bir rahatsızlık nedeniyle 5 Şubat 2010'da oynanan Gençlerbirliği maçında Beşiktaş'ın başında sahaya çıktı ve maçı 4-1 kazandılar. 2010-11 sezonunda Bernd Schuster'in yardımcılarından biri olarak görevine devam etti. Ancak maçları yedek kulübesi yerine tribünden takip etti. Schuster'in sezon sonuna doğru istifasıyla bir kez daha Beşiktaş'ın başına geçti. 19 Mart 2011'de Kayserispor karşısında alınan 4-2'lik galibiyetle görevine başladı. 12 Mayıs 2011 tarihinde Kadir Has Stadı'nda Türkiye Kupası'ını penaltılarla 6-5 kazanarak, Beşiktaş teknik direktörlüğünde ilk kupasını kazandı. 16 Mayıs 2011 günü Beşiktaş Futbol Takımı ile 2+1 yıllık sözleşme imzalamıştır. Ancak bu dönemde şike davası sebebiyle tutuklanması dolayısıyla görev yapamamıştır. Tahliye edildikten sonra görevinin başına dönen ve Süper Final boyunca takımın başında olan Havutçu, sezonun bitmesinin ardından teknik direktörlük görevini bıraktığını açıkladı. Tayfur Havutçu, 12 Temmuz 2011'de "Şike yapmak" suçlamasıyla gözaltına alındı. Savcılık tarafından ifadesi alınan Havutçu, tutuklama talebiyle mahkemeye sevk edildi. Çıkarıldığı mahkemece tutuklandı. Yaklaşık 5 ay Metris Cezaevinde tutuklu kaldıktan sonra Sporda Şiddet ve Düzensizliği Önleme Yasası'nda yapılan değişiklikten sonra tahliye edildi. İstanbul 16. Ağır Ceza Mahkemesi, 2 Temmuz 2012 tarihinde Tayfur Havutçu'nun "Şike yapmak" suçunu işlediğine hükmetti. Mahkeme ayrıca Tayfur Havutçu hakkında "Spor kulüplerinde ve federasyonlarda görev yapmaktan yasaklama" ve "Stadyumlara giriş yasağı" kararları verdi. Yaklaşık 1 yıl 3 ay hapis cezası ile cezalandırılan Tayfur Havutçu, kararı temyiz etti. 17 Ocak 2014 tarihinde Yargıtay 5. Ceza Dairesi, hakkındaki mahkeme hükümlerini uygun bulmuş ancak usulden bozmuştur. 2016 yılında teknik direktör Osman Özköylü ile yollarını ayıran Adana Demirspor kulübü ile 1.5 yıllık sözleşme imzaladı. José Kléberson José Kléberson Pereira (d. 19 Haziran 1979) Brezilyalı eski futbolcu. Brezilya'da Atlético Paranaense takımı ile yıldızı parlayan Kleberson, 2002 yılında takımı Brezilya Şampiyonu olurken, bu başarının baş aktörüydü. Brezilya millî futbol takımında Teknik Direktör Luis Felipe Scolari'nin daveti ile Şubat 2002'den itibaren forma giymeye başladı. Millî takım forması ile ilk golünü Bolivya'ya karşı oynadıkları dostluk maçında atarken, Scolari yaptığı açıklamada "Kleberson şu anda Brezilya’nın en iyi oyuncularındandır" diyordu. 2002 yılında Dünya Şampiyonu olan Brezilya millî takımında yer aldı. 2003 yılında Manchester United takımına transfer olan Kleberson, burada sakatlığı nedeniyle kadroya girmekte zorlandı ve 20 Premier League, 5 UEFA Şampiyonlar Ligi maçında forma giydi ve 2 gol attı. 2005 yılındaysa 2,5 milyon sterline Beşiktaş takımına transfer olmuştur. 2015 sezonu itibarıyla Kuzey Amerika Futbol Ligi takımlarından Indy Eleven takımında forma giydi. Kléberson kulüpte iki sezon sonra Aralık 2015 yılında Indy Eleven tarafından serbest bırakıldı. Okan Buruk Okan Buruk (d. 19 Ekim 1973, İstanbul), orta saha mevkiinde forma giymiş eski Türk millî futbolcu, teknik direktör. İlk olarak Büyükçekmece'de yerel bir kulüp olan Karadeniz İdman Ocağı'nda oynadı. Her iki abisinin de futbolcu olması nedeniyle futbolla iç içe büyüdü ve 11 yaşında Galatasaray’ın alt yapısına girdi. 1992 yılında Avrupa Gençler Şampiyonu olan genç millî takımın kaptanıydı. Trabzonspor'la oynanan bir kupa maçında ayağının kırılması nedeniyle bir süre yeşil sahalardan uzak kaldı. 2001 yılında Galatasaray'ın üst üste 5. şampiyonluğu kazanmasına üç ay kala Emre Belözoğlu ile birlikte İtalya’nın Internazionale Kulübü ile anlaşma imzaladı. Türkiye millî futbol takımının 3. olduğu 2002 FIFA Dünya Kupası'nda forma giydi. 2006 FIFA Dünya Kupası elemelerinde Danimarka millî futbol takımına attığı golle dikkatleri üzerine çekmiştir.