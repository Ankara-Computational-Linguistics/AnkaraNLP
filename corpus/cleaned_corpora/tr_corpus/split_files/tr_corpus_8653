toplam tüketiminin %4.38'ini karşılamıştır ve 11,543 GWh (gigawatt.saat) rüzgârdan elektrik üretmiştir. 2015 yılı ilk 11 ayında tüketim karşılama oranı %4.37 seviyesindedir. 2015 sonu itibarıyla işletmede olan rüzgâr enerji santralarının kurulu gücü ise 4,718.3 MW'tır. Türkiye'de yer seviyesinden 50 metre yükseklikte ve 7.5 m/s üzeri rüzgâr hızlarına sahip alanlarda kilometrekare başına 5 MW gücünde rüzgâr santralı kurulabileceği kabul edilmiştir. Bu kabuller ışığında 2007 yılında, orta-ölçekli sayısal hava tahmin modeli ve mikro-ölçekli rüzgâr akış modeli kullanılarak üretilen rüzgâr kaynak bilgilerinin verildiği Rüzgâr Enerjisi Potansiyel Atlası (REPA) hazırlanmıştır. Türkiye rüzgâr enerjisi potansiyeli 48,000 MW olarak belirlenmiştir. Bu potansiyele karşılık gelen toplam alan Türkiye yüz ölçümünün %1.30'una denk gelmektedir. Son yıllardaki kurulu rüzgâr gücü kapasitesi, elektrik üretimi ve toplam elektrik üretimindeki payı aşağıdaki tabloda gösterilmektedir. 15 Eylül 2019 tarihinde yapılan açıklamada Türkiye'de rüzgârdan elektrik üretiminde günlük bazda 132 bin 902 megavatsaatle rekor kırıldı. Halil İbrahim Akpınar Halil İbrahim Akpınar (d. 10 Şubat 1963, Türkoğlu, Kahramanmaraş, Türkiye), Türk bürokrat. 1988 yılında Ankara Üniversitesi Siyasal Bilgiler Fakültesi'ni bitirdi. Altınekin, Hilvan, Besni, Kaş, Kahramankazan Kaymakamlıkları, Ağrı Vali Yardımcılıkları, Ağrı Valilikleri yaptı. 27 Nisan 2008 tarihinde Bolu valisi olarak atanmıştır. 13 Mayıs 2010 tarihli kararname ile Bilecik Valisi olarak atanmış.16 Şubat 2014 tarihinde Resmî Gazete'de yayımlanan kararname ile merkez valisi olmuştur. 19 Temmuz 2016 tarihinde açığa alınana bu görevde bulunmuştur. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından açığa alınmış, örgüt üyeliği iddiasıyla 5 Ağustos tarihinde tutuklanmış ve Olağanüstü hâl kapsamında çıkarılan 672 Sayılı Kanun Hükmünde Kararname uyarınca da 1 Eylül 2016 tarihinde meslekten ihraç edilmiştir. 16 Ocak 2018 tarihine kadar tutuklu olarak Ankara 16. Ağır Ceza Mahkemesi'nde yargılanan Akpınar bu tarihten itibaren adli kontrol şartıyla serbest kalarak yargılanmasına devam edilmiş olup 6 Haziran 2018 tarihinde "silahlı terör örgütüne üye olmak" suçundan 7 yıl 6 ay hapis cezasına çarptırıldı. Evli ve 3 çocuk babasıdır. 2008 Ä°spanya Grand Prix 2008 İspanya Grand Prix, 2008 Formula 1 Sezonunun dördüncü yarışı. 25-27 Nisan tarihleri arasında Catalunya pistinde koşulmuştur.Yarışı Kimi Raikonen kazanırken 2. Fernando Alonso 35.turda yarış dışı kalmıştır. Ayrıca 22. turda pistin hızlı bölümlerinden Campsa virajında; Fin pilot Heikki Kovalainen oldukça büyük bir kaza yapmıştır. Kovalainen; kazanın ardından sedyeyle alandan taşınırken eliyle yaptığı 'OK' işaretiyle izleyenlerin yüreklerine su serpmiştir fakat hastanede bilincini kaybetmiştir. Hastaneye götürüldükten birkaç gün sonra taburcu olan Fin pilot; kazayla ilgili hiçbir şey hatırlamadığını söylemiştir. Bu kazayla ilgili olarak kendisi de bir Finlandiyalı olan Kimi Raikkonen; 'Yarışı kazandığıma sevindim, ancak Heikki'nin (Kovalainen) iyi olduğuna daha da çok sevindim.' demiştir. MartÄ± (oyun) Martı (Rusça: Чайка, "Çayka"), Anton Çehov'un dört büyük tiyatro oyunu kabul edilenler arasında ilk yazılmış olanıdır. 1895'te yazılan oyun, dört ana karakter arasındaki romantik ve sanatsal çatışmalar etrafında geçer. Bu karakterler, saf bir kız olan "Nina", sönmekte olan yıldız "Irina Arkadina", deneysel oyun yazarı oğlu "Konstantin Treplev" ile ünlü ve pek kültürlü olmayan yazar "Trigorin"'dir. Çehov'un diğer oyunları gibi "Martı" da derinlemesine işlenmiş çeşitli karakterlerin ansambl kast anlayışıyla canlandırılmasına dayanır. 19. yüzyılın melodramatik tiyatro anlayışının aksine, Konstantin'in intihar girişimleri gibi dehşet verici eylemler sahnede gösterilmez. Karakterler altmetin olarak bilinen kavram doğrultusunda konular etrafından dolanır; ancak, onları açıkça işaret etmez. Oyun Shakespeare'in Hamlet oyunuyla güçlü bağlara sahiptir. Arkadina ile Konstantin birinci perdedeki "oyun içinde oyun"dan önce Hamlet'ten repliklerle konuşur. (Ayrıca "oyun içinde oyun" da yine Hamlet'te kullanılmış bir yöntemdir.) Oyunda "Shakespeareyen" temalara göndermeler de vardır. Örneğin Hamlet'in annesi Kraliçe Gertrude'u amcası Claudius'tan geri almaya çalışması gibi, Konstantin de annesini, onu kendisinden çalan Trigorin'den geri almaya çalışır. Göl kenarındaki çiftlikte bir araya gelen, farklı karakterlerdeki kahramanların tek ortak noktası sanattır. Yazar, yönetmen ve oyunculardan oluşan gruptaki herkes farklı bir yaşam ve sanat anlayışına sahip olsa da bir martının sudan ayrılmaması gibi o noktaya bağlanmıştır. Artık sağlığını kaybetmekte olan eski memur Sorin'in taşradaki malikânesinde geçer. Sorin'in ünlü bir oyuncu olan kardeşi Arkadina ve oğlu Treplev kısa bir tatil için buraya gelir. Malikânenede yaşayanlar, Arkadina'nın oğlu Konstantin Treplev'in yazdığı ve yönettiği oyunu seyreder. "Oyun içinde oyun"da komşu malikânede oturan Nina adındaki genç kız "dünyanın ruhunu" oynar. Arkadina, Konstantin'in yeni bir teatral biçim yaratmaya çalıştığı bu oyunu saçma ve anlaşılmaz bularak güler. Küçük düşen Konstantin buna çok kızar. Bu perdede oyundaki aşk üçgenleri de ortaya çıkar: Öğretmen Medvedenko Maşa'yı, Maşa karşılıksız şekilde Konstantin'i, o ise Nina'yı sever. İlk perdenin birkaç gün sonrasında bir öğleden sonra vakti, malikânenin dışında geçer. Arkadina, eski güzel günlerden söz ettikleri bir konuşmanın ardından Şamrayev ile kavga eder ve oradan derhal ayrılmaya karar verir. Grup ayrıldıktan sonra, Nina oralarda oyalanır ve Konstantin Nina'ya vurduğu martıyı getirir. Nina bu hediye nedeniyle tedirgin olur. Konstantin Trigorin'in yaklaştığını görünce, kıskançlıkla orayı terkeder. Nina ondan bir yazarın hayatının nasıl olduğunu anlatmasını ister. Trigorin bunun kolay bir hayat olmadığını söyler. Nina aktrislerin hayatlarının da zor olduğunu bildiğini, ama yine de aktris olmayı her şeyden çok istediğini anlatır. Trigorin Konstantin'in vurduğu martıyı görünce, bunu bir kısa öykünün konusu olarak nasıl kullanabileceğini anlatır: "Genç bir kız bütün hayatını bir gölün kıyısında geçirmiş. Tıpkı bir martı gibi gölü severmiş ve tıpkı bir martı gibi mutlu ve hürmüş. Ama tesadüfen bir adam gelmiş ve kızı gördüğünde onu mahvetmiş. Tıpkı bir martı gibi. "Bu arada Arkadina Trigorin'i arar ve ona fikrini değiştirdiğini, hemen dönmeyeceklerini söyler. Trigorin gittikten sonra, onun şöhreti ve alçakgönüllülüğünden büyülenmiş olan Nina hayranlıkla haykırır: "Rüyam!" Üçüncü perde, Arkadina ve Trigorin'in gitmeye karar verdikleri gün, malikânenin içinde geçer. İki perde arasında Konstantin başına ateş ederek intihara kalkışmış, ancak kurşun yalnızca kafatasını sıyırmıştır. Perde boyunca başı bandajlıdır. Nina Trigorin'i kahvaltı ederken bulur ve ona olan bağlılığını simgeleyen bir madalyonu, Trigorin'in kitaplarından birinde geçen şu cümleyi kullanarak verir: "Eğer bir gün hayatıma ihtiyacın olursa gel ve al." Trigorin'i gitmeden önce son bir kez görebilmek için yalvarır ancak, sonra geri çekilir. Arkadina ve peşinden sağlığı hâlâ kötüye gitmekte olan Sorin girer. Trigorin eşyalarını toplamaya devam etmek için gider. Arkadina ile Sorin arasında küçük bir tartışma olur, ardından Sorin üzüntüyle bayılır. Medvedenko ona yardım eder. Konstantin gelerek annesinden bandajını değiştirmesini ister. Arkadina bandajı yenilerken Konstantin Trigorin'i kötüler ve bir tartışma daha yaşanır, sonunda Konstantin ağlayarak ayrılır. Trigorin tekrar gelir ve Arkadina'ya malikânede kalıp kalamayacaklarını sorar. Arkadina ise, Trigorin Moskova'ya dönmeye ikna olana dek onu pohpohlar, hoşuna gidecek şeyler söyler. O gittikten sonra, son kez hoşçakal demek için Nina gelir. Trigorin'e, anne babasının karşı çıkmasına rağmen aktris olmak için kaçacağını söyler. Tutkuyla öpüşürler ve Moskova'da yeniden buluşmak üzere plan yaparlar. İki yıl sonraki kış, Konstantin'in çalışma odasında geçer. Maşa sonunda Medvedenko'nun evlenme teklifini kabul etmiş ve iki çocukları olmuştur, ancak hâlâ karşılıksız şekilde Konstantin'i sevmektedir. Karakterler geçen iki yılda neler olduğundan söz eder: Nina ve Trigorin bir süre Moskova'da birlikte yaşamış ancak, sonunda Trigorin onu terkederek Arkadina'ya geri dönmüştür. Nina aktris olarak asla gerçek başarıyı yakalayamamıştır ve küçük bir tiyatro grubuyla turnededir. Konstantin'in bazı kısa öyküleri basılmıştır ancak, giderek artan bir depresyondadır. Sorin'in sağlığı iyice kötüleşmiştir ve malikânedekiler onun son günlerine yetişmesi için Arkadina'ya telgraf çekmiştir. Karakterlerin birçoğu bingo oynamak için Konstantin'in odasına geçer. Konstantin onlara katılmaz ve masasında yazma çalışmalarını sürdürür. Grup akşam yemeği için odadan ayrılınca Nina arka kapıdan girer ve Konstantin'e son iki yılda yaşadıklarını anlatır. Kendisini Konstantin'in vurduğu martıyla karşılaştırır ve "Ben bir aktrisim." der. Trigorin'le çocuklarının ölümünden sonra ikinci sınıf bir tiyatro topluluğuyla turneye çıkmak zorunda kaldığını anlatır, ancak yeniden kendisine güvenmeye başlamış gibi görünür. Konstantin kalmasını rica eder ancak, Nina o kadar karışık bir durumdadır ki, bu rica onun için hiçbir şey ifade etmez. Geldiği gibi sesizce ayrılır. Konstantin umutsuzca yazdıklarını yırtar ve sessizce odayı terkeder. Grup yeniden gelerek oyuna devam eder. Ansızın sahne dışından bir silah sesi duyulur, Dorn bakmaya gider. Geri döndüğünde Trigorin'i bir kenara çeker ve Arkadina'yı biraz uzaklaştırmasını, Konstantin'in az önce kendisi vurduğunu söyler. Oyunun ilk sahneye konuluşunun gala gecesi, ünlü bir fiyasko örneği oldu. Nina'yı oynayan Vera Komissarzhevskaya seyircinin düşmanca tavrından o kadar etkilendi ki, neredeyse sesini kaybetti. Çehov seyircilerin arasından ayrılarak son iki perdeyi sahne arkasında geçirdi. Destekçileri kendisine prodüksiyonun daha sonraları başarı elde ettiğini yazdığında, onların yalnızca nâzik davranmaya çalıştıklarını sandı. Oyunun Konstantin Stanislavski'nin yönettiği Moskova Sanat Tiyatrosu prodüksiyonu, parlak bir başarı kazandı. Joseph Papp Halk Tiyatrosu oyunu New York Shakespeare Festivali yaz sezonunda Central Park'ta 12 Ağustos 2001 - 26 Ağustos 2001 tarihleri arasında sahneledi. Mike Nichols'ın yönettiği oyunda Arkadina'yı Meryl Streep, Sorin'i Christopher Walken, Konstantin'i Philip Seymour Hoffman, Shamrayev'i John Goodman, Masha'yı Marcia Gay Harden, Trigorin'i Kevin Kline, Polina'yı Debra Monk, Medvedenko'yu Stephen Spinella, Nina'yı ise Natalie Portman canlandırdı. 2007'nin başlarında West End'deki Royal Court Theatre, Martı'yı Kristin Scott Thomas'ın Arkadina'yı, Mackenzie Crook'un Konstantin'i ve Carey Mulligan'ın Nina'yı oynadığı bir prodüksiyonla sahneye koydu. Oyunda ayrıca Chiwetel Ejiofor ve Art Malik de yer aldı. Ian Rickson'ın yönettiği oyun, oldukça iyi eleştiriler aldı, "The Metro Newspaper" yapım için, "neredeyse kusursuz" ifadesini kullandı. Oyun 18 Ocak'tan 17 Mart'a dek sahnelendi ve Scott Thomas bu performansıyla Olivier Ödülü'nü kazandı. Daha yakın tarihli bir yapım ise, uluslararası bir turnenin ardından, 12 Ocak 2008'den itibaren West End'deki New London Theatre'da sahnelenmeye başlayan The Royal Shakespeare Company'nin yapımıdır. Oyunda William Gaunt, Ian McKellen (William Gaunt ile dönüşümlü olarak), Richard Goulding, Frances Barber, Jonathan Hyde, Monica Dolan ve Nina rolünde Romola Garai rol aldı. Özellikle Garai çok olumlu eleştiriler aldı; "The Independent" onu, "yıldız olmanın eşiğinde bir kadın" olarak nitelendirken, "This Is London", oyuncu için "en iyisi" ifadesini kullandı ve oyunun "Garai'nin performanıyla aydınlattığı psikolojik anlayışla daha da değer kazandığını" belirtti. New York'ta bulunan Classic Stage Company "Martı"'yı 13 Mart 2008'de, Paul Schmidt'in çevirisiyie Viacheslav Dolgachev'in yönetiminde sahneye koydu. Yapım, Arkadina rolündeki Dianne Wiest ile Trigorin rolündeki Alan Cumming'le dikkat çekti. Türkiye'de ilk kez 1962 senesinde Kent Oyuncuları tarafından Ses Tiyatrosu'nda sahneye konan oyun, 1986'da İstanbul Devlet Tiyatrosu'nda Yücel Erten'in yönetiminde sahnelenmiştir. Sonraki yıllarda Bursa DT, İstanbul Şehir Tiyatroları, Sadri Alışık Tiyatrosu ve Pürtelaş Tiyatro gibi tiyatro topluluklarının repertuvarında yer almıştır. Martı 1998'de Kent Oyuncuları tiyatrosunda yeniden sahnelenmeye başlandı. Joseff Raikhelgaouz'un yönetiminde iki sezon sahnelen oyunda Yıldız Kenter, Şükran Güngör, Müşfik Kenter, Tilbe Saran, Kadriye Kenter, Mehmet Birkiye, Köksal Engür gibi oyuncular yer aldı. Çeviren - Behçet Necatigil YÃ¶neten - Joseff Raikhelgaouz Dekor - Duygu Sağıroğlu Kostüm tasarımı - Sevim Çandar 2007'de Abdullah Cabaluz'un yönetmenliğinde Tiyatro Oyunbaz'da sahnelenmeye başlanan Martı, 2008 Vasıf Öngören Özel Ödülü'nü kazanmıştır. Ataol Behramoğlu çevirisi temel alınarak, Behçet Necatigil ve Mehmet Özgül çevirilerinden derlenen oyunda, "Erdi bahar sardı yine neş'e cihanı" "Nasıl Geçti Habersiz", "Makber" gibi Türk Sanat Müziği örnekleri "Lale devri" gibi pop müziği şarkıları, "Summertime" gibi klasik ve Antonio Vivaldi'nin Bajazet operasından "Sposa son disprezzata" gibi müzikler kullanılmıştır. Oyun İstanbul Şehir Tiyatroları 23. Gençlik Günleri ve 17. İstanbul Tiyatro Festivali kapsamında da sahnelenmiştir. 2007-2008, 2008-2009, 2009-2010 ve 2010-2011 tiyatro sezonları boyunca sahnelenmeye devam eden oyun oldukça ilgin görmüş ve olumlu eleştiriler almıştır. Sadri Alışık Tiyatrosu ekibi tarafından 2010-2011 sezonunda Mehmet Önder yönetimde sahnelenen oyun, Akatlar Kültür Merkezi ve Sadri Alışık Kültür Merkezi'nde seyirci karşısına çıkmıştır. Oyunda Sadri Alışık'a ait kostümler kullanılmıştır. Bursa DT'da ilk kez 29 Ekim 2013 tarihinde Levent Suner yönetiminde sahnelenmeye başlanan oyun iki sezon sürmüş, 2013-2014 sezonunda 18-23 Şubat tarihleri arasında Ankara DT'nin düzenlediği Çehov Haftası'nda da seyirci karşısına çıkmıştır. Martı 2013-2014 sanat sezonunda Lions Tiyatro Ödülleri'nde "En Başarılı Kostüm Tasarımcısı" (Sevgi Türkay), Türkiye Sanat Kurumu Ödülleri'nde "En İyi Kadın Oyuncu" (Demet Oran), XIV. Direklerarası Seyirci Ödülleri'nde yine "En İyi Kadın Oyuncu" (Cansu Yılmaz) ve "En İyi Yardımcı Kadın Oyuncu" (Nergiz Acar) dallarında ödüle layık görüldü. Oyun, 2016 senesinde İstanbul Şehir Tiyatroları'nda Yıldırım Fikret Urağ yönetiminde sahnelenmeye başlandı. Prömiyerini 25 Mayıs'ta 20. İstanbul Tiyatro Festivali kapsamında Harbiye Muhsin Ertuğrul Sahnesi'nde gerçekleştiren Martı'nın oyuncu kadrosunda Ersin Sanver, Hakan Arlı, Jülide Kural, Kamer Karabektaş, Mert Asutay, Mert Aykul, Mert Tanık, Nazif Uğur Tan, Pelin Abay, Rozet Hubeş, Yeşim Koçak, Bahar Çebi yer aldı. Pürtelaş Tiyatro ekibinin 2017'de sahnelemeye başladığı Martı, 21. İstanbul Tiyatro Festivali'nin açılış oyunu olarak 13 Kasım'da Zorlu Performans Sanatları Merkezi'nde açılış yapmış ve festivalin ilk üç günü seyirci karşısına çıkmıştır. Serdar Biliş'in rejisiyle sahnelenen oyunda Fırat Tanış, Ecem Uzun, Boran Kuzum, Tilbe Saran ve Gonca Vuslateri gibi isimler yer alıyor. Tek perde (100') ve İngilizce üst yazılı olarak sahnelenen oyunun Türkçe versiyonu Sami Özbudak'a ait. Provaları Eylül ayında Kadir Has Üniversitesi'nde yapılan Martı, Zorlu PSM ve DasDas'ta sahnelenmeye devam ediyor. Oyun Dünya Tiyatro Günü'nde düzenlenen törende Tiyatro Eleştirmenleri Birliği tarafından "Yılın Oyunu" ödülüne layık görülmüştür. Erdoğan Bektaş Erdoğan Bektaş, (d. 1960, Zonguldak, Türkiye), Türk bürokrat. İstanbul Üniversitesi Hukuk Fakültesi'ni bitirdi. İstanbul Valiliği Kaymakamlık adaylığı, Söğüt, Aliağa Kaymakam Vekillikleri, Mut, Karaçoban, Kurtalan, Osmaneli, Manyas, Söğütlü, İnegöl, Üsküdar Kaymakamlıkları, Elazığ ve Kırşehir Vali Yardımcılıklarında bulundu. 27 Nisan 2008 tarihinde Muş valisi olarak atanmıştır. 16 Aralık 2010 tarihinde Kastamonu valisi olmuştur. 23 Mayıs 2014 tarihinde Resmî Gazete'de yayımlanan valiler kararnamesi ile Manisa valiliğine atanmıştır. 1 Haziran 2016 tarihinde Resmî Gazete'de yayımlanan Valiler Kararnamesi ile Rize Valiliğine atanmıştır. 2018 yılı Ekim ayında yayınlanan kararname ile Zonguldak valiliğine atandı. 18 Nisan 2020 tarihinde Zonguldak’ta artan Covid-19 vakaları nedeniyle yaptığı basın açıklamasında sağlık camiasını hedef alan konuşmaları nedeniyle tepki görmüştür. Sonrasında özür dilemiştir. Evli ve üç çocuk babasıdır. Carla Peterson Carla Peterson, (d. 6 Nisan 1974- Kurtuba, Arjantin) Arjantinli komedi ve dram oyuncusu. Yönetmen Miguel Guerberof tarafından keşfedilen oyuncu, klasik tiyatro dersi aldı ve Miguel Guerberof'un derlediği ve sahneye koyduğu birkaç Shakespeare oyununda yer aldı. 18 yaşında New York ve Los Angeles'a taşınarak dans dersleri aldı. İki yıl sonra televizyon dizilerinde yer almaya başladı. Selim CebiroÄŸlu Selim Cebiroğlu (d. 1957, Solakuşağı, Evren, Ankara, Türkiye), bürokrat. Ortaokul ve liseyi Kırıkkale'de bitirdikten sonra 1983 yılında Ankara Üniversitesi Hukuk Fakültesi'nden mezun oldu. 1984 yılında Kaymakam adaylığına başladı. Erbaa, Çumra, Kaman ilçelerinde kaymakam vekilliği yaptı. Asıl kaymakam olarak 1988 yılında İscehisar ilçesine atandı. 1991-1993 yılları arasında Kocaköy ilçesi Kaymakamlığında; 1993-1994 yılları arasında Gümüşhane Vali Yardımcılığında; 1994-1996 yılları arasında Zara ilçesi kaymakamlığında; 1996-1999 yılları arasında Havza ilçesi Kaymakamlığında; 1999-2000 yılları arasında Germencik ilçesi Kaymakamlığında; 2000-2004 yılları arasında Gelibolu ilçesi Kaymakamlığında bulunmuş olup Zeytinburnu ilçesinde Kaymakam olarak hizmet vermekte iken 27 Nisan 2008 tarihli bakanlar kurulu kararıyla Ardahan valisi olarak atanmıştır.4 Eylül 2009 tarihli bakanlar kurulu kararıyla 2 senesini tamamlayamadan merkeze alınmıştır. 15 Eylül 2014 tarih ve 6780 nolu müşterek kararname ile Yalova valiliğine atanmıştır. 1 Haziran 2016 tarihinde Resmî Gazete'de yayımlanan valiler kararnamesi ile merkeze alınmıştır. Cebiroğlu, 2015 yılında Yalova'da Halil Serkan Öz isimli bir öğretmeni sakalları uzadığı için öğrencileri önünde azarlamış, bunun üzerine öğretmene destek amaçlı yapılan eylem sırasında Halil Serkan Öz kalp krizi geçirerek hayatını kaybetmiştir. Cebiroğlu 2016 yılında ise Ekşi Sözlük'te hakkında yazılan içeriğe erişim yasağı koydurmasıyla gündeme gelmişti. İstiklal Kahramanları İstiklal Kahramanları 1954 ABD yapımı western macera türünden bir filmidir. Özgün adı Vera Cruz dur. Amerikalı yazar Borden Chase'in (d.1900 - ö.1971) bir hikâyesinden yola çıkarak senaryosunu Roland Kibbee ve James R. Webb'in yazdıkları filmi Robert Aldrich yönetmiştir. Başlıca rollerde Gary Cooper, Burt Lancaster, Ernest Borgnine, Cesar Romero, Denise Darcel, George Macready, Charles Bronson, Sara Montiel, Morris Ankrum ve Henry Brandon oynamışlardır. James Hill ve Harold Hecht'le birlikte filmin ortak yapımcılarından biri de aktör Burt Lancaster'dır. Amerikan İç Savaşı sonrasında başlayan 1866 Meksika devrimi sırasında İmparator Maximillian tarafından paralı asker olarak kiralanan iki silahşörün ve beraberlerindeki adamlarının Meksika topraklarındaki maceraları anlatılmaktadır. Filmin şiddete eğilimli ahlak yoksunu karakterleri, toplumsal değerleri küçümseyen bakış açısı ve alışıldık westernlerden farklı olarak başka bir ülkede (Meksika) geçiyor olması zamanında oldukça sarsıcı ve şaşırtıcı bulunmuştu. Bu sıra dışı western sonraki yıllarda Sam Peckinpah'ın ve Sergio Leone'nin başlatacakları kendilerine has western türünü de de bir şekilde etkilemiştir. Bazıları bu filmi "İlk Spagetti Western" olarak da adlandırırlar. Filmin adı Meksika'da hem bir eyalet hem de bir şehrin adı olan Veracruz'dan gelmektedir. Filmin çekimleri tamamen Meksika'da yapılmıştır. Bu film SuperScope adı verilen teknikle çekilmiş olan ilk filmdir. Veracruz (anlam ayrımı) Kirsty Coventry Kirsty Leigh Coventry (d. 16 Eylül 1983) Zimbabveli dünya rekortmeni yüzücü. 2004 Yaz Olimpiyatlarında Atina'da 1 altın, 1 gümüş, 1 bronz; 2008 pekin de ise 1 altın ve 3 gümüş olmak üzere toplamda 7 olimpiyat madalyası kazanmıştır. Zimbabwe tarihinde olimpiyatlarda ferdi olarak madalya alan ilk sporcu olmuştur. Daha öncesinde Zimbabwe, 1980'de Moskovada bayanlar çim hokeyinde altın madalya kazanmıştı. Coventry 2008 yılında ilk dünya rekorunu 200 m sırtüstündede Missouri Grand Prix'de kırdı. Dünya rekorunu 2:06:39'a çekmeyi başardı. O yarışmada 100 m sırtüstü ve 200 m bireysel karışık yarışını kazandı. Ayrıca o yarışta 100 m sırtüstünde bir dakikanın altına inmeyi başardı ve tarihte bunu başarabilen sekiz kadın yüzücüden biri oldu. Bu yarışta yaptığı 59,42'lik derecesi ile Amerikalı Natalie Coughlin (59,21) ve Rus Anastasia Zueva'nın (59,41) ardından tüm zamanların üçüncü en hızlı derecesini yapmıştır. 2008 Manchester'da kısa kulvar dünya şampiyonasında 400 m bireysel karışıkta altın madalyayı 4:26:52'lik derecesi ile dünya rekoru kırarak kazandı. Ertesi gün 100 m sırtüstünde 57:10'luk derecesi ile altın madalya aldı ve şampiyona rekoru kırdı. Ayrıca bu derecesi tüm zamanların en hızlı ikinci derecesidir. Bu dalda zamanların en iyi derecesi, 56.51 ile Natalie Coughlin'e aittir. Daha sonra 200 m sırtüstünde yaptığı 2:00.91'lik derecesi ile dünya rekorunu kırdı ve bir altın madalya daha aldı. Bu şampiyonada 3 dünya rekoru kırmış (400m ve 200m bireysel karışık, 200m sırtüstü) ve 4 altın, 1 bronz madalya aldı. Coventry halen Zimbabve Gençlik, Spor, Sanat ve Rekreasyon Bakanı olarak görev yapmakta, aynı zamanda Uluslararası Olimpiyat Komitesi'nde Sporcu Komisyonu Temsilcisi olarak çalışmaktadır. Kirsty Coventry, 2019 yılında Mustafa V. Koç Spor Ödülü'nün seremonisinde kendi hikâyesini anlatmış, olimpik değerlere ve sporun birleştirici gücüne vurgu yapan bir konuşma yapmıştır. Marcelo Mazzarello Marcelo Mazzarello, (d. 13 Åžubat 1965) Arjantinli tiyatro, sinema ve dizi oyuncusu. Marcelo Mazzarello, yaklaşık olarak yirmi yıl kadar Norman Briski'nin okulunda tiyatro eğitimi aldı. 30 yaşında "Parakultural" adlı oyun ile ilk kez sahneye çıktı. Birkaç küçük çalışmadan sonra 1997 yılında Naranja y Media'da Guillermo Francella ile beraber yer aldı. Aynı dönemlerde Muñeca Brava dizisinde "Morgan" adlı şoförü canlandırdı. Ardından birkaç sinema ve tiyatro projesinde yer aldı. 2005 yılında televizyon ekranlarına "Hombres de Honor" adlı program ile geri döndü. Bir yıl sonra başarılı bir performans sergilediği Sos mi vida dizisinde "Miguel Quesada" karakterini canlandırdı. 2001 yılında "Felicidades" ile "En iyi aktör" dalında Cóndor de plata'ya, 2007 yılında Martin Fierro Ödülleri'nde Sos mi vida'daki rolü ile "en iyi yardımcı aktör" ödülüne aday gösterildi. 1963 Türkiye yerel seçimleri 1963 Türkiye yerel seçimleri, 17 Kasım 1963 tarihinde yapılmıştır. Seçimlerin Türkiye genelindeki galibi, 1960 Darbesi sonrası dönemde kapatılan Demokrat Parti'nin oylarına talip olan Adalet Partisi olmuştur. Adalet Partisi; İzmir dahil 41 ilin belediye başkanlıklarını kazanmıştır. Onu Ankara ve İstanbul'un da aralarında bulunduğu 24 ilde kazanan Cumhuriyet Halk Partisi izlemektedir. Yeni Türkiye Partisi ve bağımsız adaylar birer ilde (Adıyaman ve Kırşehir) seçimleri kazanmıştır. Hem gerçekleştirildiği toplumsal ve siyasal atmosfer ve hem de sonuçları bakımından bu yerel seçimler, Türk siyasi hayatında, genel seçim havası estirmiştir. Öyle ki, seçim sonuçları, merkezi hükümetin istifa etmesine yol açmıştır. 1968 Türkiye yerel seçimleri 1968 Türkiye yerel seçimleri, 2 Haziran 1968 tarihinde yapılan yerel seçimlerdir. Adalet Partisi; Ankara, İstanbul ve İzmir'in de aralarında bulunduğu 39 ilin belediye başkanlıklarını kazanmıştır. O'nu 21 ilde kazanan Cumhuriyet Halk Partisi izlemektedir. Cumhuriyetçi Güven Partisi 3 ilde (Hakkâri, Mardin, Van) seçimleri kazanmıştır. 4 ilde ise (Çankırı, Elazığ, Kırşehir, Niğde) belediye başkanlığını bağımsız adaylar kazanmıştır. 1973 Türkiye yerel seçimleri 1973 Türkiye yerel seçimleri, 1973 Genel Seçimleri'nden yaklaşık iki ay sonra 9 Aralık 1973 tarihinde yapıldı. Cumhuriyet Halk Partisi; Ankara, İstanbul ve İzmir'in de aralarında bulunduğu 33 ilin belediye başkanlıklarını kazandı. 22 ilde Adalet Partisi, 3 ilde (Adıyaman, Muş, Tokat) Millî Selamet Partisi, Konya'da Demokratik Parti seçimleri kazandı. 8 ilde ise (Afyonkarahisar, Bitlis, Mardin, Nevşehir, Samsun, Şanlıurfa, Tunceli, Van) belediye başkanlığını bağımsız adaylar kazandı. 1977 Türkiye yerel seçimleri 1977 Türkiye yerel seçimleri, 11 Aralık 1977 günü Türkiye çapındaki yerel yöneticileri (belediye başkanlıkları, il genel meclisi/belediye meclisi üyelikleri, muhtarlar ve ihtiyar heyetleri) belirlemek üzere yapılan seçimler. Seçimlerde 67'si il belediyesi olmak üzere toplam 1730 belediyenin yöneticileri belirlendi. İl Genel Meclisi seçimleri için toplam 21.136.746 seçmenin yüzde 61,88'si oy kullanırken, belediye başkanlığı seçimlerinde 14.702.541 seçmenin yüzde 50,63'ü oy kullandı. Seçime katılan partilerden yalnızca Cumhuriyet Halk Partisi, Adalet Partisi ve Millî Selamet Partisi tüm illerde aday gösterdi. İl Genel Meclisi oy oranları baz alındığında Cumhuriyet Halk Partisi (CHP) %41,7 oy alarak birinci parti olmuştur. CHP'nin Belediye Başkanlığı Seçimlerindeki oyu %48'dir. Bu sonuçlara göre 67 ilden İstanbul, Ankara ve İzmir ile birlikte 42'sinde CHP, 15'inde Adalet Partisi (AP), 5'inde (Bingöl, Çankırı, Elazığ, Erzincan, Yozgat) MHP, 3'ünde (Adıyaman, Konya, Muş) MSP ve 2'sinde (Diyarbakır, Malatya) Bağımsızlar seçimleri kazandılar. Bursa'da ilk defa CHP oyları Adalet Partisi'ni geride bırakmıştır. 1984 Türkiye yerel seçimleri 1984 Türkiye yerel seçimleri, 25 Mart 1984'te yapılan yerel yönetim seçimleridir. İl Genel Meclisi oy oranları baz alındığında Anavatan Partisi (ANAP) %41,5 oy alarak birinci parti olmuştur. ANAP'ın Belediye Başkanlığı Seçimlerindeki oyu %43'ken, Büyükşehir Belediye Başkanlığı Seçimlerindeki oyu ise %50'dir. Bu sonuçlara göre 67 ilden İstanbul, Ankara ve İzmir ile birlikte 57'sinde ANAP, 8'inde Sosyal Demokrasi Partisi (SODEP), 3'ünde (Adıyaman, Ağrı, Niğde) MDP ve 2'sinde (Muş, Şanlıurfa) Refah Partisi seçimleri kazandılar. Japonca Vikipedi Japonca Vikipedi (ウィキペディア), Vikipedi'nin Japonca sürümüdür. tarihi itibarıyla, Japonca Vikipedi'nin maddesi, kullanıcısı ve hizmetlisi bulunmaktadır ve böylece Vikipedi'nin onuncu büyük sürümü Japonca sürümüdür. Eylül 2002'de başlayıp Nisan 2006'da 200.000 madde sınırını geçti ve Haziran 2008'de 500.000 madde sınırını geçti. Mayıs 2001'de 12 tane İngilizce olmayan Vikipedi sürümü başlatıldı. Bunlardan bir tanesi Japonca Vikipedi'dir. Özgün site adresi http://nihongo.wikipedia.org/ ve her sayfa Latin alfabesi veya romaji ile yazıldı; çünkü o zaman sitenin yazılımında Japonca karakterlerle çalışılamadı. İlk maddesinin adı "Nihongo No Funimekusu" idi (adı yanlıştı ve muhtemelen "onso taikei" [音素体系, sesbilim] olması kastedildi) ve tamamen romaji ile yazıldı. Aynı yılın Aralık ayının sonuna kadar sadece iki tane madde vardı. 1 Eylül 2002'de Vikipedi'yi destekleyen yazılım "III. Faz"'a yükseltildi ve maddeler eski sürümünden yeni sürümüne taşıttırıldı. Eski maddelerinin tarihlerine göre bazı maddeler birçok Japonca konuşmayan insanlardan oluşturuldu. O zaman esas kapsanılan konular Japon kültürü, dili, coğrafyası ve programlamaydı. Aynı ayda Vikipedi'nin arayüzeyi Japoncaya çevrilmesi başladı. Yılın sonuna kadar değiştirme işlemi ve GNU Özgür Belgeleme Lisansı'nı tanımlatan sayfalar çevrildi. Aralık ayın ortasında 10 tane üye olan kullanıcı vardı; madde sayısı neredeyse 10 tane madde idi. 31 Ocak 2003'te "Wired News" adlı internet dergisinin Japonca versiyonunda Vikipedi hakkında bir makale yazıldı. Ondan sonra kullanıcı sayısı çok büyüdü ve Vikipedi projenin hakkında birçok sayfa sayfa çevrildi veya başlatıldı. 12 Şubat 2003'te Japonca Vikipedi sürümü 1.000 madde sınırına ulaştı (İngilizce Vikipedi'den iki sene sonra). Bu başarıya rağmen Slashdot'un Japonca versiyonu, Japonca Vikipedi hakkında bir yazı yazdı. Birçok gün sonra kullanıcı sayısı iki kat büyüdü. Bu sergileme sonucunda bir sürü madde oluşturuldu. Bazıları fizik, biyoloji, bilişim teknoloji, edebiyat, müzik, oyunlar, manga ve ünlü kişilerin hakkında. 15 Temmuz 2003'te 1.000 madde sınırını geçtikten sadece 4 ay ve 3 gün sonra 10.000 madde sınırını geçti. 2004'ün ilk aylarında Japonca Vikipedi 30.000 maddeye sahipti. Ondan sonra madde ve kullanıcı sayıların çoğalması devamlı kaldı ve Eylül'ün sonuna kadar 75.000 madde sayısına ulaştı. Griselda Siciliani Griselda Siciliani, (d. 2 Nisan 1978) Arjantinli komedi oyuncusu. İlk televizyon çalışması 2005 yılında Sin Código programında gerçekleşti. Bu programda oynadığı rol ile Clarín Espectáculos ve Martin Fierro Ödülleri'nde ödül kazandı. 2006 yılında Sos mi vida dizisinde Martín Quesada'nın kuzeni olan "Debbie Quesada" karakterini canlandırdı. 2007 yılında ilk başrolünün oynadığı "Patito Feo (Çirkin Ördek)"'da yer aldı. Anastasiya Fesikova Anastasiya Valeryevna Fesikova (; d. 8 Mayıs 1990), evlilik öncesi soyadı ile Anastasiya Zuyeva; Rus yüzücü. Eski 100 metre sırtüstü Dünya rekortmeni ve 2009 Dünya ikincisidir. 2008 Avrupa Şampiyonasında 50 m sırtüstünde 28.05, 100 m sırtüstünde 59.41 yüzmüş ve avrupa rekoru kırarak altın madalya kazanmıştır. Kırım Tatar diasporası Kırım Tatar Diasporası 1783'te Rus İmparatorluğu'nun Kırım'ı ilhak etmesine dayanır. 1783'ten 1917'e kadar dalgalar halinde bir dizi göç için için zorlandılar. Rus sömürgeleştirme politikalarının sonucu olarak büyük ölçüde onların sosyal ve ekonomik yaşam ile bağları koptu. Sovyetler Birliği, II. Dünya Savaşı'nın ortasında, Nazi Almanya'sına yardım ettikleri gerekçesiyle, Kırım Tatarlarını bu bölgeden sürmesi, onlara uygulanan zorunlu göçlerin en sonuncusuydu. Bu nüfus için genelde, diasporadan ziyade sürgüne gönderilen bir toplum olarak bahsedilir. 1941, 1942 ve 1944 yıllarında SSCB yönetiminin kararıyla "Nazilere yardım etmeleri dolayısıyla" Almanlar, Ermeniler, Bulgarlar, Yunanlar, İtalyanlar, Macarlar ve Rumenler gibi Kırım Tatarları da Kırım’dan sürgün edildiler. Glasnost ve Perestroyka politikalarının sonuçlarından biri olarak 15 Kasım 1989’da SSCB Yüksek Sovyeti, Kırım Tatarları ile diğer halkların sürgününü kınadı, "yasa dışı ve cinai" olarak kabul etti. 1990 yılından itibaren Kırım Tatarlarının Kırım Yarımadasına dönüşleri kısmen de olsa başladı. 16 Mart 2014’te yapılan ve dünya ülkeleri tarafından tanınmayan referandumun neticesinde gerçekleştirilen Kırım’ın Rusya’ya katılımından sonra sürgün edilen halkların itibarlarını iade etme süreci başladı. 21 Nisan 2014’te Rusya Federasyonu Devlet Başkanı Vladimir Putin, “Ermeni, Bulgar, Yunan, İtalyan, Kırım Tatar ve Alman Halklarının İtibarlarının İadesi Edilmesini ve Bu Süreçte Devlet Desteğinin Gösterilmesini” öngören 268 No’lu kararnameyi imzaladı. 11 Ağustos 2014’te Rusya Federasyonu Hükûmeti’nin kararıyla “Kırım Cumhuriyeti ile Sivastopol Şehrinin Sosyo-Ekonomik Geliştirilmesi” adlı federal program kabul edildi. 2022’ye kadar uygulanması planlanan program, Kırım Tatarlarının ve Kırım’ın sürgün edilen diğer halklarının sosyo-ekonomik, millî-kültürel ve manevî gelişimini, cumhuriyette milliyetler arasında ilişkilerin uyumlu hale getirilmesini öngören bir takım önlemleri içermektedir. 18 Mayıs, Kırım Cumhuriyeti’nde "sürgün kurbanlarını anma" günüdür. Bu tarih, 1993’te Kırım Yüksek Sovyeti’nin kararıyla belirlenmişti. 3 Mart 2015’te ise Kırım Cumhuriyeti kararıyla Kırım’ın çok uluslu halkının kaderinin ayrılmazlığı ve anı günü olarak kabul edildi. 1950 Türkiye yerel seçimleri 1950 Türkiye yerel seçimleri, 13 Ağustos - 15 Ekim 1950 tarihleri arasında Türkiye'de üç aşamalı olarak yapılan yerel seçimlerdir. Seçimlere Demokrat Parti, Cumhuriyet Halk Partisi ve Millet Partisi katıldı. 13 Ağustos 1950 tarihinde Köy ve Mahalle Muhtarlığı ve İhtiyar Heyeti seçimleri, 3 Eylül 1950 tarihinde Belediye Meclisi ve Belediye Başkanlığı seçimleri ve 15 Ekim 1950 tarihinde de İl Genel Meclisi seçimleri yapıldı. Elías Viñoles Elías Viñoles, "(d. 21 Ekim 1988)" Arjantinli oyuncu. 10 yaşında tiyatro oyunlarında yer aldı ve Valeria Lynch gibi ünlülerle çalıştı. İlk televizyon çalışması "1/2 Falta" programı ile oldu. 2006 yılında Facundo Arana'nın canlandırdığı Martin Quesada'nın evlatlık aldığı çocuklardan birini oynadığı Sos mi vida dizisinde yer aldı. Dizide Monica Ayos'un canlandırdığı "La Turca" karakteri ile aradaki büyük yaşa rağmen sevgili rolünü gerçekleştirdi. 2006'nın sonlarına doğru bu rolü ile Clarín Espectáculos'da ödül kazandı. 2007 yılında "Romeo y Julieta" adlı programda Romeo'yu canlandırdı. J. Edgar Hoover John Edgar Hoover (1 Ocak 1895 - 2 Mayıs 1972), 1924'ten ölümüne değin Federal Soruşturma Bürosu'nun (FBI) başkanlığını yapan Amerikalı kamu görevlisi. George Washington Üniversitesi'nde gece dersleri izleyerek hukuk öğrenimi gördü. 1916'da lisans, ertesi yıl lisansüstü diplomasını aldı. 1917'de Adalet Bakanlığı'na girdi, iki yıl sonra Başsavcı A. Mitchell Palmer'ın özel yardımcılığına getirildi. Mayıs 1924'te Soruşturma Bürosu'nun (sonradan Federal Soruşturma Bürosu) başkan yardımcılığına atandı, yedi ay sonra da başkan oldu. Harding yönetimindeki skandallardan dolayı saygınlığı sarsılan kuruluşun personel seçimi ve eğitimi konusunda etkili yöntemler geliştirdi. Dünyanın en büyük parmak izi katalogunun yanı sıra bilimsel bir suç araştırma laboratuvarı ile ülkenin her yanından seçilen güvenlik görevlilerinin eğitim için gönderildiği FBI Ulusal Akademisi'ni kurdu. ABD'de gangsterlerin dünya çapında ün kazandığı 1930'ların başında, ünlü suçluları izleyip ele geçirerek FBI'ın başarılarını geniş bir biçimde kamuoyuna duyurdu. Sonraki yıllarda yöntem ve uygulamaları nedeniyle eleştiriye uğramasına karşın, FBI'ın disiplinli ve bağımsız bir kimlik kazanmasında belirleyici rol oynadı. Otoriter yönetimi sık sık eleştiri konusu olduysa da, hiçbir başkan onu görevden uzaklaştırmayı göze alamadı. Ayrıca 1930'lu yılların ünlü banka soyguncusu J. Dillinger'ı da sinema çıkışında öldürerek yakalamıştır. Özellikle bu olay halkın FBI'a güvenini ve desteğini oldukça arttırmıştır. Yaşanılanlar "Halk Düşmanları" filmine de konu olmuştur. Aynı zamanda J. Edgar Hoover'ın hayatını anlatan 2011 yapımı "J. Edgar" filminde hayatı anlatılmıştır. Filmde Hoover rolünü Leonardo Dicaprio canlandırmıştır. 1955 Türkiye yerel seçimleri 1955 Türkiye yerel seçimleri, 25 Eylül - 13 Kasım 1955 tarihleri arasında Türkiye'de iki aşamalı olarak yapılan yerel seçimlerdir. Seçimlere Demokrat Parti ve Türkiye Köylü Partisi katıldı. Cumhuriyet Halk Partisi ve Cumhuriyetçi Millet Partisi seçimlere katılmadı. 25 Eylül 1955 tarihinde İl Genel Meclisi seçimleri, 13 Kasım 1955 tarihinde de Belediye Meclisi ve Belediye Başkanlığı seçimleri yapıldı. Toplam 3.873.987 seçmenden sadece 1.461.219 seçmen oy kullandı. Seçimlere katılım oranı %37,72'de kaldı. Seçimler sonucunda, Demokrat Parti 8.784 asil, 9.897 yedek ve Türkiye Köylü Partisi 262 asil, 257 yedek belediye meclis üyeliği kazandı. Cumhuriyet Halk Partisi seçimlere katılmamasına rağmen 17 asil, 17 yedek belediye meclis üyeliği kazandı. Thelma Fardin Thelma Fardin, (d. 24 Ekim 1992) Arjantinli oyuncu. "La Sole" adlı film ile oyunculuk kariyerine başlayan Thelma Fardin, "Cabecita" adlı pembe dizi ile de ilk dizi oyunculuğunu gerçekleştirdi. "Los Simuladores", "Tiempo Final", "La Niñera" gibi dizilerde de kısa roller ile yer aldı. 2006 yılında modellik kariyerine başlayan oyuncu, aynı yıl Sos mi vida dizisinde 2007 yılında ise Patito Feo dizisinde oynadı. Ornella Fazio Ornella Fazio, Arjantinli oyuncu. 2006 yılında ilk oyunculuğu Sos mi vida dizisindeki "Coqui" rolü ile başladı. Bu rolü ile Clarín Espectáculos Ödülleri'ne aday gösterildi. 2007 yılında Canal 13'te yayınlanan Son de Fierro dizisinde rol aldı. Celalettin Güvenç Celalettin Güvenç, (d. 1959, Kahramanmaraş), Türk siyasetçi. 1983 yılında İstanbul Üniversitesi Hukuk Fakültesi'ni bitirdi. Sırasıyla Devrek, Kargı Kaymakam Vekillikleri, Altınözü, Beytüşşebap, Kürtün Kaymakamlıkları, Adıyaman Vali yardımcılığı, Mülkiye Başmüfettişliği, Denizcilik Müsteşar Yardımcılığı ve Erzurum Valililiği yapmıştır. 27 Nisan 2008 tarihinde Manisa valisi olarak atanmıştır. 17 Ağustos 2011 tarihinde Resmî Gazetede yayımlanan bakanlar kurulu kararıyla Şanlıurfa Valiliği'ne getirilmiştir. 2014 yerel seçimlerinde Adalet ve Kalkınma Partisi'nden belediye başkan adayı olmak için, 30 Kasım 2013 tarihinde, valilik görevinde iken emekli olmuştur. Seçimlerin ardından Şanlıurfa Büyükşehir Belediye Başkanı seçilmiştir. 31 Ağustos 2015 tarihinde görevinden istifa ederek AK Parti'den milletvekili aday adayı olmuştur. 1 Kasım 2015'te yapılan 26. Dönem Milletvekili Genel Seçimlerinde Ak Parti Kahramanmaraş milletvekili seçilmiştir. 26. Dönem TBMM'de İçişleri Komisyonu Başkanlığı görevini yürütmektedir. Evli ve iki çocuk babasıdır. Ayrıca AK Parti Kahramanmaraş milletvekili Sıtkı Güvenç'in ağabeyidir. Alejandro Awada Alejandro Awada (d. 7 Aralık 1961), Arjantinli oyuncu. Filmlerde, dizilerde ve oyunlarda yer aldı. İlk yıllarında tiyatro oyunlarında oynayan oyuncu, daha sonra yönetmen Raúl Serrano ile birçok projede yer aldı. Öksürük otu Öksürük otu ("Tussilago farfara"), papatyagiller (Asteraceae) familyasından öksürük giderici olarak kullanılan otsu bir bitki türü. Latincede "Tussilago" öksürük önleyici anlamına gelir. Bitki, tarihsel zamanlardan beri öksürük tedavisine ek olarak astım gibi çeşitli akciğer rahatsızlıklarında kullanıldı. Ezilen çiçekler genelde deri hastalıklarında kullanılır ayrıca bitki yiyecek maddesi olarak tüketilir. Öksürük otu, tohum ve köksaplar yardımıyla kolay yayılabilen çok yıllık otsu bir bitkidir. Genelde koloniler halinde bulunur. Çiçekler görünüşte karahindibaya benzer ancak ondan daha önce açar. Tay ayağına benzeyen yapraklar tohumlar dökülünceye dek gözükmez. Sarı çiçekler, yapraklar açmadan önce bir mevsim boyunca uzun saplar üzerinde kalır daha sonra kurur. Yapraklar saplı, yaprak ayası 10-20 (-30) cm genişliğinde, sivri loplu, kenarı düzensiz dişli her iki yanıda önceleri yünlü sonraları üstü tüysüzleşir. Yapraksız çiçek sapı 4–15 cm uzunluğunda çok sayıda morumsu pul yapraklı, yünlü, tomurcuklar dimdikdir. Kömeç 1.5-2.5 cm genişliğinde, brahte doğrusal (ince ve uzun), küt, morumsu ve beyaz tüylü. Aken 3–4 mm uzunluğunda, papus 10–15 mm'dir. Anavatanı Avrupa ve Asya’nın muhtelif yerleridir. Kuzey Amerika ve Güney Amerika'da muhtemelen göçmenler tarafından tıbbi bir madde olarak getirilmiş bugün iyice yaygınlaşmıştır. Bitki çoğunlukla yol kenarlarında bazen de deniz sahilinde bulunur, istilacı bir tür olduğu düşünülür. "Naenia typica" ve "Euplexia lucipara" dahil olmak üzere bazı kelebek türü larvalarının besin kaynağını oluşturur bunun yanı sıra bal arısının ("Apis mellifera mellifera") en çok gezindiği bitki türüdür. Ernst Emil Herzfeld Ernst Emil Herzfeld (d. 23 Temmuz 1879 - ö. 21 Ocak 1948), İslam kültürü, özellikle de İran sanatı üzerine araştırmalarıyla tanınmış Alman arkeolog, mimar ve sanat tarihçisi. Münih ve Berlin üniversitelerinde mimarlık öğrenimi gördü.Orta Doğu'ya ilk kez 1903'te gitti.Mezopotamya'da Asur kentinde yürütülen kazılarda mimar olarak çalıştı.Irak'taki eski Samarra kentini gördükten sonra İslam kültürü ile ilgilenmeye başladı.Burada yaptığı ilk çalışmaları daha sonra "Samarra, Aufnahmen und Untersuchungenzur islamichen Archeologie" (1907; Samarra, İslam Arkeolojisi Konusunda Ölçümler ve Araştırmalar) adıyla yayımladı.1906'da Asur kazısından ülkesine dönerken İran üzerinden dolaşarak Pasargad ve Persepolis'i gezdi.Ertesi yıl bu iki kent üzerine hazırladığı çalışma ile Berlin Üniversitesi'nden doktor unvanını aldı.1908'de İstanbul ve Suriye üzerinden Hindistan'a gitti.Sanat tarihçisi Friedrich Sarre ile birlikte Mezopotamya'da Fırat ve Dicle ırmaklarının vadilerinde dolaşarak birçok arkeolojik alan saptadılar.Bu araştırmalarının sonuçlarını 1911-1920 arasında "Archeologische Reise im Euphrat ung Tignis Gebiet" (Fırat ve Dicle Bölgesinde Arkeolojik Gezi) adlı dört ciltlik yapıtlarında yayımladılar. Herzfeld 1910-1913 arasında Samarra'da kazılar yaparak kentteki pek çok yapının özgün durumunu saptadı.Bu kazı sonuçlarını içeren ve son cildi onun ölümünden sonra yayımlanan "Die Ausgrabungen von Samarra" (1923-1948, 6 cilt; Samarra Kazıları) adlı yapıtı İslam mimarlığı konusundaki en önemli kaynak kitaplardan biri sayılır. Herzfeld 1917'ye değin İran'da ve Doğu Anadolu Bölgesi'nde araştırmalar yaptı.1920'de Berlin Üniversitesi'nde Doğu arkeolojisi profesörü oldu.1928'de Persepolis yakınlarında Pasargad'da kazılar yürüttü.Persepolis kazılarını 1933'e değin sürdürdü.1935'te Berlin Üniversitesi'nden ayrılarak ABD'ye gitti ve New York eyaletindeki Princeton Üniversitesi'ne girdi; bundan sonra araştırmalarını bu ülkede sürdürdü.1947'de araştırma yapmak için Kahire'ye gitti; orada hastalandı ve tedavi için götürüldüğü İsviçre'de öldü. Claudia Fontán Claudia FontÃ¡n, Arjantinli aktris. Pablo CedrÃ³n Pablo Cedrón, (d. 7 Ocak 1958; Mar del Plata, Arjantin- ö. 1 Kasım 2017) Arjantinli aktör ve senarist. İlk yıllarda küçük rollerde oynamaya başlayan oyuncu "De la Cabeza" programında Alfredo Casero ile beraber yer aldı. 2006 yılına kadar birçok projede rol aldı ve bu dönemde "Falucho" karakterini canlandırdığı Sos mi vida dizisinde rol aldı. Arjantinli aktör Pablo Cedrón 1 Kasım 2017'de 59 yaşında ölmüştür. Şerif İkrami Şerif İkrami (1 Temmuz 1983, Kahire), Mısırlı futbolcudur. Profesyonel futbolculuk kariyerine 2004'te, ülkesinin Al-Ahly takımında başladı. 2005'te Eredivisie takımlarından Feyenoord'a transfer oldu. 2008 yılında kiralık olarak Ankaragücü'nde oynadı. 2009'da ülkesine dönerek El Gouna ile anlaştı. 2009'dan beri Al-Ahly'de kariyerini sürdürmektedir. Kırım Özerk Sovyet Sosyalist Cumhuriyeti Kırım Özerk Sovyet Sosyalist Cumhuriyeti veya Kırım ÖSSC, (Kırım Tatarcası: Qırım Muhtar Sotsialist Sovet Cumhuriyeti; Rusça: Крымская Автономная Советская Социалистическая Республика - "Krımskaya Avtonomnaya Sovetskaya Socialistiçeskaya Respublika") Kırım Yarımadası'nda Rusya SFSC'ne bağlı olarak kurulan Özerk Sovyet Sosyalist Cumhuriyeti'dir. Cumhuriyetin başkenti Akmescit (Simferopol). Resmi dilleri Kırım Tatarcası ve Rusça'dır. Kırım ÖSSC, 18 Ekim 1921 tarihinde kurulmuştur. Nüfusunu başta Kırım Tatarları olmak üzere Ruslar, Ukraynalılar, Yunanlar ve Karaylar oluşturmuştur. Kırım Tatarlarının bir kısmı II. Dünya Savaşı'nda Nazi Almanyası ile işbirliği içerisinde oldukları için 1944 yılında Kırım Tatarı nüfusunun çoğu Orta Asya ülkelerine sürülmüştür. Sürgüne gönderilen Kırım Tatarlarının sayısı 300 bine varmıştır. Ayrıca ekonomik, kültürel ve dinî hayatları üzerindeki baskılardan bunalan bir kısım Tatarlar da kurtuluşu göç etmekte bulmuşlardır. Göçe zorlanan Kırım Tatarlarına 1967 yılında anayasal hakları yeniden verilmiş fakat Sovyetler Birliği'nin son günlerine kadar yurtlarına geri dönmelerine izin verilmemiştir. 30 Haziran 1945 tarihinde Rusya SFSC'ye bağlı Kırım ÖSSC kaldırılarak Kırım topraklarında "Kırım Oblastı" kurulmuştur. 19 Şubat 1954 tarihinde, Sovyetler Birliği Yüksek Sovyeti Prezidyumu Kırım Oblastını Rusya Sovyet Federatif Sosyalist Cumhuriyeti'nden çıkarılarak Ukrayna Sovyet Sosyalist Cumhuriyeti'ne bağlanmasına karar verdi. Bu değişikliğin gerekçesi olarak Ukrayna'nın Rus hakimiyetine girişinin 300. yıldönümü gösterilmiştir. Kırım Özerk Sovyet Sosyalist Cumhuriyeti'nin kısa süreli ikinci bir dönemi oldu. 20 Ocak 1991'deki Kırım egemenlik referandumu sonrasında Ukrayna SSC'ne bağlı bir özerk cumhuriyet hâlini aldı. Sovyetler Birliği'nin dağılmasının ardından Ukrayna bağımsızlığını elde ettiğinde, Kırım yine özerk bir cumhuriyet olarak yeni kurulan Ukrayna'nın bir parçası olarak isim değişikliğiyle devam etti. Patricia Palmer Patricia Palmer, 1955 doğumlu Arjantinli aktris. Pembe dizilerde, tiyatro oyunlarınde ve sinema filmlerinde rol aldı. Pablo Alarcón Pablo Alarcón (d. 9 Eylül 1946) Arjantinli oyuncu. Regalo de Cielo, Mujercitas, Alta Comedia gibi televizyon yapımlarında yer aldı. Claribel Medina ile evli olan Alarcón'un iki kızı vardır. Tiyatro Sinema TV Organ bağışı Organ bağışı, bir insanın organlarının bir kısmının veya tamamının, henüz sağlıklı iken, beyin ölümünün ardından başka insanlarda yararlanılmak üzere bağışlanmasıdır. Hayat kurtarma anlamında, sağlıklı olan her organ bağışlanabilir. On sekiz yaşını doldurmuş ve doğru ile yanlışı ayırabilme yeteneğine sahip herkes, başta kalp olmak üzere, akciğer, böbrek, karaciğer ve pankreas gibi organlar; kalp kapağı, göz kornea tabakası, kas ve kemik iliği gibi dokuları bağışlayabilmekte, ve bunlar günümüz tıp teknolojisinde nakledilebilmektedir. Bir kişi organlarını bağışlayarak birçok insana yaşama şansı verebilir. Böbrek bağışı gibi yaşarken yapılabilen organ bağışı türleri de vardır. Çeşitli kurum ve kuruluşlar, zaman zaman organ bağışı kampanyaları düzenlemektedir. Organ bağışında, Dünya çapında bir yetersizlik vardır. Bu nedenle bekleme listeleri zaman geçtikçe uzamaktadır. Örneğin Almanya'da böbrek nakli için bekleme süresi 2005 yılı verilerine göre yaklaşık 7 ila 9 yıl arasında değişmektedir. Kalp, karaciğer ve akciğer organ bekleme listelerindeki birçok hasta, zamanında bir organ bulunamadığı için ölmektedir. Uzun bekleme sürelerinin oluşma nedeni, diğer başka nedenlerin yanı sıra, ölümcül trafik kazalarının azalması, fakat buna karşılık sadece organ nakli ile iyileştirilebilecek hastalıkların da çoğalmasıdır. Ayrıca genelde yaşam beklentilerinin yükselmesi ve teknolojinin gelişmesi sonucu, tıbbın giderek daha çok hastalığa organ nakli yapılabilir gözüyle bakmasıdır. Organ bağışlarının azlığına başka bir neden de, bazı devletlerdeki yasal düzenlemelerin bağışların yapılmasına engel olmasıdır. ABD'de ise organ bağışını teşvik için vergi indirimleri ve iş kaybını karşılama yöntemlerine başvurulmaktadır. Temelde organ bağışı ile ilgili dört yöntem vardır.Bu yöntemler,bağış yapan kendi isteği ile organ bağışı yapmaya hazır olmadığı zamanlarda devreye girer. Bu düzenlemeler şimdilik her yerde aynı şekilde kullanılmıyor. Her ülke kendi kararlarını kendisi veriyor. Bunların içerisinde İtiraz Yöntemi en geniş kapsamlı yöntemdir. Bu yöntemde sağlığında kesin itirazı olmayan herkesin organı bağış olarak kabul edilir. Genişletilmiş İtiraz Yöntemi ayrıca şöyle bir hakkı da içerir: Bağışçının ölümünden sonra, potansiyel bağışçının akrabaları organ bağışını, ölen kişinin, yaşarken yaptığı vasiyet olarak kabul ederler. Gönüllülük Yöntemi ise bağışçının yaşarken organlarını bağışlayacağını kabul etmiş olması zorunluluğunu getirir. Kesin bir organ bağışı yapmayı kabul etme prosedürü gerektirir. Bu nedenle çok dar kapsamlıdır. Genişletilmiş Gönüllülük Yöntemi'nde bağışçının ölümünden sonra, ailesi de bağış için onay verebilir. Bu uygulama Gönüllülük Yöntemi'ni genişletmektedir. Bu dört yöntemin yanı sıra iki istisna yöntem daha vardır: Bilgilendirme Yöntemi ve Acil Durum Yöntemi Bilgilendirme Yöntemi'nde bağışçının izni şarttır. Eğer potansiyel bağışçının yanında, organ bağışı yapmak istemesi ile ilgili herhangi bir yazılı belge yoksa, bağışçı olmak istemiyordur. Bu durumda ailesine bilgi verilmesi gerekir. Ailenin itiraz etme hakkı vardır. Acil Durum Yöntemi'nde, bağışçının kendisinden veya ailesinden bir itiraz olsa bile, her durumda organ alınır. Tıpdaki gelişmelerin bugün geldiği noktada, insan vücudunun birçok organı nakledilebilmektedir. Burada sadece ölümden sonra bağışlanabilecek organlarla, yaşarken de bağışlanabilir organlar arasında bir ayrım yapmak gerekiyor. Yaşarken bağışlanabilir organlarda, yaşayan bir insan,diğer bir insana gerekli olan organı veya hücreyi bağışlar. Bu organlar çift veya tabaka hâlinde olan veya kendini yenileme özelliğine sahip olan organlardır. Örneğin böbrek, karaciğer ve yenilenebilir özelliğe sahip hücreler veya kan, ilik ve üreme hücreleri gibi dokular. Burada bağış yapanın yaşından ziyade organın durumu çok önemlidir;fakat genelde 70 yaş üstündekilerin organları çok nadir durumlarda alınmaktadır. Ölümden sonra bağış kabul edilebilecek organlar ve dokular: pankreas, damar, bağırsak, kulak kemikcikleri, deri, kalp, kalp kapakçıkları, gözün saydam tabakası, kemikdokusu, kıkırdakdokusu, karaciğer, akciğer, böbrek, kas ve beyin zarının bir kısmı. Yaşarken yapılabilen organ bağışlarında,vücudumuzda çift olması ve bağış yapanın organını vermekle, fonksiyonlarını kaybetmemesi nedeniyle, böbrek transplantasyonları başı çekmektedir. Giderek taransplantasyonu çoğalan diğer organ ise, yüksek oranda yenilenebilir özelliği olan karaciğerdir. Ancak karaciğerin tamamı bağışlanamaz. Bağış yapan 18 yaşını doldurmuş ve karar verebilecek durumda olmalıdır. Bağış yapan, yapılacak müdahalenin şekli, büyüklüğü, olası tehlikeleri ve sağlığına şimdi ve daha sonra gelebilecek zararlar konusunda bir doktor tarafından,başka bir doktorunda bulunduğu ortamda aydınlatılmalıdır. Ölümden sonra nakil için organın alınması, ancak beyin ölümünün kesin tespit edilmesi ve izin alındıktan sonra mümkündür. Türkiye'de genişletilmiş gönüllülük yöntemi yürürlüktedir. Buna göre ortada Doku ve Organ Bağış Belgesi varsa, nakledilmek için gerekli organlar alınır, yoksa ölen kişinin akrabalarının rızası olursa ancak alınabilir. kanunun ifadesi bu şekilde olmasına rağmen genel uygulama gereği bugün için Türkiye'de aileden izin alınmadan organlar alınmaz. bağış belgesi olsa da olmasa da muhakkak aile izni alınması şarttır. Önce ölüden kan örneği alınır. Kan grubu ve doku özellikleri tespit edilir. Bu veriler alınan organın kime nakledilebileceğinin tespiti için çok önemlidir. Ayrıca organın nakledileceği hastayı tehlikeye sokabilecek herhangi bir bulaşıcı hastalık veya organda tümor olup olmadığı da burada tespit edilir. { } Beyin ölümü diğer koma halleri ve özellikle de bitkisel hayatla karıştırılmamalıdır. Bu diğer hallerde bilinç kapalı olsa da ölüm söz konusu değildir. Beyin ölümü geliştiği an solunum durmuş ve ölüm gerçekleşmiştir. Diğer bir tabirle hasta son nefesini vermiştir. Bu durumda ölüme dair en küçük bir kuşku bile kalmaz. Bazı insanlar beyin ölümünün tespitine kuşku ile bakmaktadırlar. Bunlar organların alınması uğruna, beyin ölümünün erken tespit edilmiş olabileceği endişesini taşıyorlar. "2008 mart ayında Amerika'da 22 yaşındaki bir genç,yaptığı bisiklet kazası sonucunda, komaya girdi ve bir süre sonra beyin ölümü tespiti yapıldı. Ailesi organ bağışı için izin verdi. Fakat organ alımı işleminden çok kısa bir süre önce bir uyarıya tepki gösterdi ve 2 ay sonra taburcu edildi" şeklindeki haberlere medyada zaman zaman rastlansa da gerçek anlamıyla günümüze kadar yanlış tanı konulmuş ya da tanı konulduktan ve imzalar alındıktan sonra yaşayan tek bir vaka bile yoktur. Burada önemli olan ilgili hekimlerin imzaları tamamlandıktan sonraki süreçtir. Bu şekliyle yaşama geri dönmüş hiçbir vaka tıp literatürüne geçmemiştir. Beyin ölümü tam ve gerçek anlamda ölümdür. Diğer komalarla asla karıştırılmamalı ve konuyla ilgili popüler basın haberlerinden yola çıkılarak fikir yürütülmemelidir. Eğer organ alınacak hasta, başka hücrelere de yayılma gösteren kanser hastalıklarından (metastas) birisine, HIV virüsü (Aids) 'ne veya Creutzfeld - Jacob hastalığının aktif virüslerine veya organları kronik fonksiyon bozukluklarına sahipse, organ alınamaz. Beyin ölümü tanısını, Türkiye'de esas olarak 4 branştan oluşan beyin ölümü tespit kurulu koyar.Kurul nöroloji, nöroşirürji, anestezi ve kardiyoloji uzmanlarından oluşur. Bu tanının konması, geri dönüşü mümkün olmayan bir şekilde ölüme delalet eder. Kalbin çalışmasının veya durmasının ölümle tam bir ilgisi yoktur çünkü kalp durduğunda da ölüm hemen gelişmez. Dolaşımın durup beynin ölmesine kadar geçen süre içinde yaşam devam eder. Kalp ameliyatlarının çoğunda kalp saatlerce durdurulmasına rağmen dolaşım sağlanarak beynin yaşamasına çalışılır. Tersine beyin öldüğünde ise kalp çalışsa dahi ölüm gerçekleşmiş ve tüm organlar için de artık az bir zaman kalmış demektir. Ölüm kararını veren hekimler dünyadaki tüm ülkelerde olduğu gibi Türkiye'de de organ naklinde çalışamazlar ve organ naklinin dışında yer alırlar. Mitoloji ve efsaneler MÖ 5. yüzyılda bir insandan bir insana organ ve doku nakli yapıldığını kaydederler. MS 3. yüzyılda ise hekimliğin koruyucu azizleri Aziz Cosmas ve Aziz Damian, bir bacağını kaybeden misyoner Jakobus von Voragine'e, ölen bir siyahın bacağını nakletmişler. Bunlar söylenti ya da efsane. Organ bağışının yeni tarihi 17. yüzyıla kadar uzanıyor. Bu yüzyılda ilk deri nakli denemeleri yapıldı. 1863 yılında Paul Bert, o zamanlar sadece deri, lif, erkek yumurtalıkları veya dişlerde yapılmaya çalışılan (damar bağlantısı olmayan organ nakilleri) transplantasyonlarda doku reddi ile ilgili sorunları yeniden yazmıştır. 1883 yılında zarar görmüş iç organların nakli ile ilgili denemeler yapılmıştı. 20.yüzyılın başlarında, tam olarak 1902 yılında Avusturyalı Emerich Ullmann ve Fransız Alexis Carrel, birbirlerinden habersiz köpeklerde transplantasyon yapmayı denediler. Köpeklerin organlarının yerini değiştirdiler. Örneğin böbreği yerinden alıp fonksiyonları ile birlikte enseye naklettiler. İlk olarak Carrel, iki ayrı birey arasında yapılan organ naklinde, doku uyuşmazlığının ortaya çıktığını;fakat bu nakil, bireyin kendi vücudu içerisinde yapılırsa,bu durumun ortaya çıkmadığını fark etti. Daha sonra damarların dikilmesi ile ilgili teknikleri geliştiren Carrel,bu tekniği organ ve doku nakillerinde de başarıyla uyguladı. Geliştirdiği bu teknik, onun 1912 yılında Tıp Nobel Ödülü almasını sağladı. İnsanlar üzerindeki ilk organ nakli denemesi, 1916 yılında Fransız Mathieu Jaboulay tarafından yapıldı. Bu denemede hayvan organları kullanıldığı için, deneme başarısız oldu. İki böbrekleri de çalışmadığı için ölmek üzere olan iki kadına koyun ve domuz böbrekleri nakledilmişti. 1908 yılında bir köpeğe kendi organı nakledildi ve köpek yıllarca yaşadı. 1909 yılında Almanya'da Berlinli Dr.Unger, bir maymunun böbreğini, bir kız çocuğunun uyluk kemiği üzerindeki damarlarına bağladı;fakat başarısız oldu. Vücudun direnç göstermesi sorunu çözülemediği için 20 ve 30 lu yıllarda birçok doktor ve bilim adamı, bu konudaki girişimleri ve çalışmalarından vazgeçti. O zamana kadar yapılan transplantasyonların çoğu ölümle sonuçlanmıştı. İlk defa 1933 yılında Macar Op.Dr. Yu Yu Voronoy tarafından bir insan böbreği, diğer bir insana nakledildi. Vücudun direnç göstermesi sonucu hasta öldü. Yeni denemeler çoğunlukla Amerika Birleşik Devletleri'nde II. Dünya Savaşı'ndan sonra, yapılmaya başlandı. İlk defa 1942 yılında İngiliz zoolog Sir Peter Brian Medawar, vücudun reaksiyonunun, bağışıklık sistemi ile ilgili olduğunu yazdı. Bu tespiti nedeni ile de 1960 yılında Tıp Nobel Ödülü'nü aldı. 1944 yılında Hollandalı Willem Kolff tarafından ""Diyalizatör"" ismi verilen yapay bir böbrek geliştirildi. Böbrek hastaları bu mekanik böbrek yardımı ile hayatta kalabiliyorlardı. İlk başarılı böbrek transplantasyonu, 1954 yılında Chicago'da Joseph Murray (1990 yılında Tıp Nobel Ödülü'nü aldı) tarafından yapıldı. Organ bağışını yapan kişi, hastanın tek yumurta ikizi idi. Böylece bağışıklıkla ilgili tepkiler en aza indirilmişti ve ayrıca ameliyat olana ışınla şua tedavisi de uygulanmıştı. Böbrek nakli yapılan hasta sekiz yıl sonra kalp krizinden ölmüştü. Daha önce 1951 yılında da Boston'da bir hastaya insan böbreği nakli yapılmıştı;fakat hasta beş hafta sonra ölmüştü. Aynı şekilde 1952 yılında, annesinin böbreğinin nakledildiği bir çocuk da kısa bir süre sonra ölmüştü. 1958 yılında jean Dausset Paris'te Human Leukocyte Antigen - System (HLA - System)'i buldu. Jean Dausset, bağışıklık sisteminin kendisinin veya yabancıların organ ve dokularına tepki göstermesi ile genetik kalıtımlar arasındaki bağlantıyı buldu. Bu buluşu nedeniyle de 1980 yılında Tıp Nobel Ödülü'nü aldı. Bağışıklık sisteminin reaksiyonunu önlemek amacıyla hastalara ışın veriliyordu. Fakat bu ışınlar faydadan çok zarar veriyorlardı. Birçok organ nakli yapılan hasta, ışın tedavisi sonucu hayatını kaybediyordu. 1960'lı yıllarda araştırmacılar, hastalara, reaksiyonu bastıran antikor vermeye başladılar. Bu konudaki ilk başarılı uygulama 1962 yılında bir hastaya, akrabası olmayan birisinden alınan böbreğin nakledilmesinde görüldü. 1963 yılında Berlin'de Brosig ve Nagel dünyada ilk defa bir ölünün böbreğini, bir hastaya naklettiler. Aynı yıl Denver'da bir ölünün karaciğerinin üç yaşındaki bir kıza nakli denemesi başarısız oldu. 1967 yılında Güney Afrika'da, dünyada büyük yankılar uyandıran kalp nakli ameliyatı gerçekleşti. Christiaan Barnard tarafından kalp nakli gerçekleştirilen hasta, 18 gün sonra enfeksiyon kaptığı için öldü. Aynı yıl Thomas Starzl başarılı bir karaciğer nakli yaptı. 1968 yılında Harvard - Committee beyin ölümünün tanımını yayınladı. 1970'li yılların sonunda bir mantardan etkin madde "Ciclosporin" elde edildi. Bu,bugüne kadar bağışıklık sistemine etki eden etkin maddeler içerisinde en etkili olanıydı. 1989 yılında tüm dünyada 100.000 böbrek nakli yapıldı. 1985 yılında dünyada ilk defa tüm bir akciğerin transplantasyonu, Amerika Birleşik Devletleri'nde Missuri'de Joel Cooper tarafından gerçekleştirildi. Hannover'de Rudolf Pichlmayr tarafından 1988 yılında bir ölüden karaciğer alındı ve iki kişiye (bir yetişkin ve bir çocuk) nakledildi. (Karaciğer Parça Transplantasyonu) Aynı yıl Kiel'de ince bağırsak transplantasyonu Eberhard Deltz tarafından gerçekleştirildi. 1998 yılında Minnesota'da David Sutherland, yaşayan bir organ bağışcısından alınan bir parça ile pankreas transplantasyonunu gerçekleştirdi. Şu ana kadar tüm dünyada yaklaşık yarım milyon böbrek nakli gerçekleştirilmiştir. Din İşleri Yüksek Kurulu'nun 6 Mart 1980 tarih ve 196 sayılı kararına göre organ bağışı İslam dinine göre "caizdir". Kur'an-ı Kerim'de de (Maide Suresi, Ayet 32'ye göre) "bir kişiye hayat vermek, bütün insanlara hayat vermeye eşdeğer" sevaptır. Milyon nüfus başına ülkelere göre donör sayıları şu şekildedir: Türkiye'de 1980 tarih ve 2238 sayılı yasa gereği organ bağışı yapılabilmesi için 18 yaşını doldurmuş olmak ve bu dileğin, iki tanık önünde, sözlü olarak yapılması,genişletilmiş gönüllülük ve ayrıca bunun bir hekim tarafından tasdik edilmesi yeterlidir. Bunun için en yakın sağlık kuruluşuna başvurarak "Doku ve Organ Bağış Belge"si alınabilir. Bu belge, genellikle nüfus kimlik cüzdanı yanında taşınarak, herhangi bir kaza durumunda doktorların, gerekli organları kurtarması sağlanmaktadır. 2000 yılında, organ bağışı konusunda bir ""Ulusal Koordinasyon Sistemi"" oluşturularak, bakanlığın olanaklarıyla organ bekleyenler sistematik sıralamaya dahil edilmişlerdir. Organ bağışı; Yasal düzenlemelerin değişiklik göstermesi nedeni ile, İspanya (yılda 27 donör (bağışlayıcı) / Milyon Nüfus) ve Avusturya'da (24 donör), Hollanda (16 donör) veya Almanya'ya (13 Donör) göre daha fazla organ bağışı yapılmaktadır. Avrupa sonuncusu bir milyon nüfusa 6 donör düşen Yunanistan'dır. Adana 822, Adıyaman 36, Afyon 12, Ağrı 0, Amasya 63, Ankara 442, Antalya 483, Artvin 0, Aydın 398, Balıkesir 470, Bilecik 0, Bingöl 2, Bitlis 41, Bolu 236, Burdur 0, Bursa 144, Çanakkale 99, Çankırı 85, Çorum 273, Denizli 345, Diyarbakır 0, Edirne 128, Elazığ 26, Erzincan 9, Erzurum 0, Eskişehir 301, Gaziantep 27, Giresun 146, Gümüşhane 0, Hakkâri 27, Hatay 0, Isparta 9, Mersin 0, İstanbul 15 bin 958, İzmir 670, Kars 1, Kastamonu 111, Kayseri 221, Kırklareli 0, Kırşehir 9, Kocaeli 161, Konya 351, Kütahya 209, Malatya 224, Manisa 1968, Kahramanmaraş 16, Mardin 211, Muğla 134, Muş 0, Nevşehir 202, Niğde 61, Ordu 88, Rize 8, Sakarya 0, Samsun 79, Siirt 0, Sinop 75, Sivas 15, Tekirdağ 17, Tokat 34, Trabzon 278, Tunceli 0, Şanlıurfa 106, Uşak 12, Van 5, Yozgat 13, Zonguldak 159, Aksaray 22, Bayburt 0, Karaman 16, Kırıkkale 116, Batman 0, Şırnak 0, Bartın 35, Ardahan 0, Iğdır 0, Yalova 3, Karabük 22, Kilis 5, Osmaniye 12, Düzce 14 2005 yılı sonuna kadar, Türkiye'de toplam organ nakli sayıları şu şekildedir: Türkiye'de yıllara göre organ bekleyen hasta sayısı Sağlık Bakanlığı verilerine göre organ bekleyen hasta sayısındaki en büyük artış böbrek konusundadır. Dmitri Şostakoviç Dmitri Dmitriyeviç Şostakoviç (Rusça: , 25 Eylül 1906, Sankt-Peterburg – 9 Ağustos 1975, Moskova), Rus besteci. SSCB Yüksek Sovyet Milletvekili, Lenin Nişanı sahibidir. Besteci ve pianist olmasının yanı sıra film müziği ve caz da dahil olmak üzere pek çok türde eserler verdi. 20. yüzyılın en büyük bestecilerinden biri olarak kabul edilir. Şostakoviç, Sovyet mareşali Mikhail Tukhachevsky'nin himayesinde ün kazandı. RSFSR Yüksek Sovyeti'nde (1947) ve Sovyetler Birliği Yüksek Sovyeti'nde (1962'den ölümüne kadar) görev yaptı. Çalışmalarında çeşitli müzik tekniklerini bir araya getirerek hibrit bir ses geliştiren Şostakoviç, Igor Stravinsky'nin öncülediği neoklasik tarzdan ve Gustav Mahler'in geç romantizminden de büyük ölçüde etkilenmiştir. Eserlerinin büyük çoğunluğunda keskin kontrastlar göze çarpmaktadır. Şostakoviç'in orkestra eserleri 15 senfoni ve altı konçerto içerir. 25 Eylül 1906'da Saint-Petersburg'da doğan Şostakoviç'in iki kardeşi vardı. Bestecinin büyük babası Polonyalı veteriner Pyotr Şostakoviç idi. Babası Dmitri Boleslavoviç Şostakoviç , Mendeleyev ile birlikte çalışan ünlü bir kimyacıydı. Annesi Sofya Vasilyeva ise bir piyanistti. Dmitri Şostakoviç piyano derslerine dokuz yaşındayken başladı. İlk öğretmeni annesi olmuştu. Bundan sonra profesyonel öğretmenlerden dersler almaya başladı. İlk bestesi olan Devrim Kurbanlarının Anısına Cenaze Marşı'nı bu dönemde yaptı. 1919 yılında, henüz 13 yaşındayken ülkenin en iyi müzik akademisi olarak gösterilen Petrograd Konservatuvarı'na başladı. Zor şartlar altında eğitimine devam ederken zaman zaman öğretmeni Leonid Nikolayev'in evinde derslere devam etti. Ailenin maddi sorunları oluşmaya başladı. 1922 yılının başlarında babası kötü beslenmeden dolayı zatüreden öldü. Sofya Vasilevna üç çocuğu ile ortada kaldı. Ancak eğitimine Alexander Glazunov'un desteğiyle devam etti. Piyanolarını sattılar fakat yeterli olmadığı için ablası Marya ile birlikte çalışmaya başladı. İlk işi bir sinemada piyano çalmaktı. Bu besteci kimliğine büyük katkı sağladı ve doğaçlama yeteneğini geliştirmiş oldu. Bu zaman zarfında vereme yakalandı, on yıl süreyle bu hastalığın etkisinde kaldı. 1936 Şostakoviç'in gözden düştüğü bir zamandı. O yıl Pravda gazetesinde kendisine bir dizi suçlamalarda bulunuldu. Bunlardan en önemlisi Stalin emriyle hazırlanıldığı düşünülen "Müzik yerine karmaşa" başlıklı makaleydi. Bu makalede Mtysenkli Lady Macbeth ağır olarak eleştiriliyor ve müziği "Kaba ve ilkel" olarak tanımlanıyordu. Bu olaylar sonunda maaşının bir kısmı düşürüldü. Büyük Terör yılları olan 1937'de mimlendi, birçok arkadaşı ve akrabası hapsedildi veya öldürüldü. Bu dönemde onun tek tesellisi oğlu Maxim'den 2 yıl sonra, 1936'da doğan kızı Galina oldu. Bütün bu suçlamalara cevabını 1937 yılında yaptığı beşinci senfoni ile verdi. İlk eserleri arasında sayılan bu senfoni muhafazakâr bir türdü. Burak Dilmen Burak Dilmen (22 Temmuz 1963 Bursa) eski Galatasaray antrenörü. 22 Temmuz 1963’te Bursa’da Tophane semtinde doğdu. Ailesiyle birlikte 3 yaşındayken gittikleri Almanya’da ilk ve ortaöğretimini tamamladı. Ticaret Meslek Lisesi’den mezun oldu. TSV Turnerbund kulübü, okul bahçesinde futbol oynarken izlediği Dilmen’i 1969 - 1971 yılları arasında minik takımına kattı. 1971 yılında girdiği FC Bayern München kulübü altyapısında 1982 yılına dek tüm genç takımlarda bulundu. Kadrosunda yer aldığı genç millî takımın antrenörü Adnan Dinçer’in 1982 - 1983 sezonunda Samsunspor’da göreve başlaması nedeniyle Türkiye’de oynamayı tercih ettiği ilk takım Samsunspor oldu. 1984 yılında Jupp Derwall'in göreve başladığı Galatasaray’a transfer edilen sekiz yeni oyuncudan biriydi. 1986 - 1987 sezonunda Altay tarafından transfer edildi. Evlilik nedeniyle İstanbul’a dönünce 1992 - 1993 sezonunda Eyüpspor’da, 1993 - 1994 sezonunda da İstanbulspor’da oynadı. 5 kez genç milli, 7 kez ümit millî oldu. 1995 yılında TFF A lisansı, 2006 - 2007 döneminde Teknik Direktörlük lisansı aldı. 1999 - 2000 sezonunda Antalyasporâ€™da, 2001 - 2002 sezonunda Levski Sofya, 2002 - 2003 sezonunda FC Kärnten kulüplerinde Rüdiger Abramczik ile birlikte çalıştı. 2004 yılında Galatasaray Spor Kulübü altyapısında kendisine verilen görevi kabul ederek üç sezon boyunca tüm yaş kategorilerinde antrenörlük yaptı. Erkan Ültanır ile birlikte Türkiye Miniminikler Şampiyonası’nın yapıldığı ilk sene kurulan takımımın ilk iki antrenöründen biri oldu. 15.10.2008 tarihinde Galatasaray Futbol A.Ş.'nin teknik heyetinde Karl-Heinz Feldkamp'ın yardımcısı olarak yer aldı. 2007-2008 sezonunda teknik direktör Karl-Heinz Feldkamp'ın sezonun tamamlanmasına 7 maç kala istifa etmesi üzerine Cevat Güler ile birlikte takımın şampiyon olmasında önemli pay sahibidir. 2008-2009 sezonunda Galatasaray Futbol A.Ş. teknik direktör olarak Michael Skibbe ile anlaşması üzerine teknik heyetteki görevine devam etmiş, 2009 ocak ayinda Michael Skibbe'nin işine son verilmesinin ardından Burak Dilmen de istifa etmiştir. 2011-2012 Sezonu itibarı ile Alman çalıştırıcı Micheal Skibbe'nin Eskişehirspor ile anlaşması üzerine, çalıştırıcının yardımcılığı görevine getirildi. Eskişehirspor tarihinde 17 maçta 30 puan alarak kulüp rekoru kırmalarına rağmen yönetim kurulu tarafından görevlerine son verilmiştir. Eskişehirspor'dan ayrildiktan iki hafta sonra Samsunspor kulübünde Vladko Petkovic'in yardımcılığı görevine getirildi. Theofanis Gekas'ın Samsunspor'a alınmasında rol oynamıştır. Vladko Petkovic'in kulüpten ayrılmasından sonra Burak Dilmen kulübünün Manisaspor ve İstanbul Büyükşehir Belediyesporla oynadığı karşılaşmalarda sahaya takımın başında çıkmış, daha sonra Samsunspor kulübünün Mesut Bakkal ile anlaşması üzerine istifa etmiştir. Gudauta Gudauta (Gürcüce: გუდაუთა; Abhazca: Гəдоуҭа; Rusça: Гудаута), Gürcistan’ın, tek yanlı bağımsızlığını ilan eden Abhazya bölgesinde kasaba ve aynı adlı ilçenin merkezi. Sohum kentinin 37 km kuzeybatısında Karadeniz kıyısında yer alır. Sovyet döneminde önemli hava üslerinden biri burada bulunuyordu. AGİT çerçevesinde yapılan 1999 İstanbul Anlaşması bu üssün boşaltılmasını öngörmesine karşın, günümüzde Rusya tarafından kullanıldığı ileri sürülmektedir. Günümüzde Gürcistan ile Rusya arasındaki anlaşmazlık konularından biri Gudauta hava üssüdür. Gudauta, 1992-1993’te Abhazya’nın Gürcistan'dan ayrılması için savaşan Abhaz güçlerinin üslendiği yerdi. Gudauta, 10 Temmuz 1995'te Eskişehir ile imzaladığı protokolle kardeş şehir olmuştur. The Idle Class (film, 1921) The Idle Class, Charles Chaplin' in First National Pictures Inc.'da çalıştığı dönemde çektiği; yapımcılığı, yönetmenliği ve senaryosu ona ait olan 1921, ABD yapımı sessiz bir komedi filmidir. Chaplin'in bu filmde kullandığı bir iki sahne daha sonraki bazı filmlerinde yeniden değerlendirilecektir. Örneğin bu filmde, parkta polisten kaçtıktan sonra arabaların arasında kalır ve gidecek yer kalmayınca bir arabanın içinden geçip diğer tarafta -balo salonunun kapısında- iner. Bu durum insanların onu kıyafet balosuna arabasıyla gelen biri zannetmesini sağlar. Bu sahnenin hemen hemen bir benzeri City Lights filminde de kullanılmıştır. "Unknown Chaplin" belgeselinde anlatıldığı üzere, Chaplin bu filmde kör çiçekçi kızın onu (Şarlo'yu) zengin bir adam zannedeceği sahneyi nasıl çekeceğini bir türlü bulamaz ve çekimlere aylarca ara verilir. Sonunda Chaplin Idle Class'taki sahneyi hatırlar. Böylece City Lights'da da Chaplin polise yakalanmamak için bir arabanın içinden diğer tarafa -kaldırıma- geçer, gözleri görmeyen çiçekçi kız da arabanın kapanan kapısının sesi ile onu arabasından inen zengin bir adam zanneder. Bir diğeri de bu filmde Chaplin'in pantolununu giymeyi unuttuğundan önüne gazete tutarak yerde yaptığı ilginç yürüyüştür ki bu da "Lime Lights" filminde önemli bir yer tutar. Charlie, güzel havadan faydalanmak ve golf oynamak için bir tatil yöresine gelir. O trenden indiği sırada -yine Chaplin tarafından canlandırlan- Charlie'ye ikizi kadar benzeyen başka bir zengin adam da karısını istasyonda karşılamak için hazırlanmaktadır. Fakat pantolununu giymeyi unutup dışarı çıkar ve yeniden odasına dönmeyi başarana kadar karısı Edna'yı almak için geç kalır. Edna bir araba ayarlayarak hizmetçileri ile eve dönerken Charlie de onun arabasının arkasına tutunarak golf oynayacağı yere giden yolu bedavaya getirir. Kendisini almaya gelmediği için kocasına sinirli olan Edna ona bir not yollar ve o içkiyi bırakıncaya kadar ayrı odada yatacağını bildirir. Duruma üzülen zengin adam kameraya arkası dönük bir şekilde sarsılarak ağlamaya başlar ama geri döndüğünde ağlamadığı, aksine bir kokteyli karıştırdığı görülür. Bu sırada Charlie de golf sahasına ulaşmıştır; ancak cebi delik olduğundan topunu kaybeder ve orada golf oynayanlardan top araklamaya çalşır. Bu sırada at sırtında dolaşan Edna'ya rastlar ve ona âşık olur. Onu çılgıncasına koşan, kontrolden çıkmış bir attan kurtardığı ve sonunda onunla evlendiği bir hayal kurar; fakat bunlardan habersiz olan Edna uzaklaşıp gider, Charlie de oyununa devam eder. Charlie golf oynayan iki adamın kavga etmesine ve bir tanesinin suya düşmesine yol açtıktan sonra polisle başı derde girer. Polisten kaçarken Edna'nın da katılacağı bir kıyafet balosuna gider ve herkes değişik kıyafetler içinde olduğundan kimse ondan şüphelenmez. Bunlar olurken Edna'nın Charlie'ye ikizi kadar benzeyen zengin kocası da Edna'dan eğer bu partiye katılırsa onu affedeceğini söyleyen bir not alır. Partiye bir ortaçağ şövalyesi kılığında katılmak isteyen adam yanlışlıkla bu zırhın içinde sıkışır. Bu nedenle de eski püskü kıyafetleri ile balo salonunda dolaşan Charlie'yi Edna dahil herkes balo için serseri kılığına girmiş olan zengin adam zanneder. Edna Charlie'yi kocası sandığından elini tutar. Zaten ona aşık olan Charlie, işlerin bu kadar yolunda gitmesine şaşırsa da halinden memnundur. Fakat Edna'nın kocası aşağı inip de karısının kendisine tıpatıp benzeyen ile flört ettiğini görünce Charlie'ye saldırır ama zırhın içinde sıkıştığından kimse onu tanıyamaz. Sonunda Edna'nın babasına durumu anlatmayı başarır. O zırhtan kurtulunca herkes büyük bir şaşkınlık geçirir; fakat Charlie evden kovulur. Edna'nın ricası üzerine babası ondan özür dilemek için Charlie'nin yanına gitse de gururlu Charlie ona tekme atar ve koşarak uzaklaşır. Janet Jackson diskografisi Bu makale, ünlü R&B şarkıcısı Janet Jackson'ın diskografisi ile alakalıdır. 16 Mayıs 1966 yılında ABD'nin Indiana eyaletinde dünyaya gelen Janet Jackson, içinde Michael Jackson'ın da bulunduğu Jackson kardeşlerin en küçüğüdür. Erken yaşta gösteri dünyasıyla tanışan Jackson, ailesinin gösteri dünyasında bulunduğu yer ve babasının baskılarından ötürü, 16 yaşında ilk albümü "Janet Jackson"'ı yayımladı. Bu albümde ülke çapında ses getiremeyen Jackson, 1984'te 18 yaşındayken "Dream Street" adlı ikinci albümünü yayımladı. Albümün, öncekinden de az satması yüzünden, sanatçı, yapımcısı olan babasıyla yollarını ayırdı. 1985 yılında yapımcı ikili Jimmy Jam ve Terry Lewis ile anlaşma imzalayan sanatçı 1986'da "Control" albümünü yayımladı ve bu albümle uluslararası bir yer elde etti. Albümünün zirveye oturması ve şarkıların listelerde büyük başarı göstermesiyle beraber sosyal mesaj içerikli dördüncü albümü "Rhythm Nation 1814"'i yayımlayan sanatçı, bu albümle ABD listelerinde 7 adet top 10 şarkısı çıkararak bir rekora imza attı. Bu albümü izleyen yıllarda Virgin Records ile anlaşan sanatçı, 1993'te skandal etkisi yaratan albümü "janet."'ı yayımladı. Albümün dünya çapında milyonlarca satış elde etmesiyle bir ikon haline gelen Jackson, 1995'te ağabeyi Michael Jackson ile ilk ve tek düetini yaptı. 1996 yılında panik atak hastalığına yakalanan Jackson, sonraki albümde de bunu gösterdi. 1997'deki albümü "The Velvet Rope"'un önceki albümlere göre bir nebze sönük kalması sonucunda, Jackson 2001 yılında "All for You" adlı albümüyle tekrar R&B tarzına döndü. Bu albümle büyük ses getiren Jackson, bunun peşi sıra, 2004'te "Damita Jo" ve 2006'da "20 Y.O." adlı albümlere imza attı. 2008'de yeni yapımcılarla "Discipline" adlı albüme imza attı. Dmitri Şostakoviç besteleri listesi Bu liste Dmitri Şostakoviç'in bestelerini içermektedir. Tanıklık Tutanağı Tanıklık Tutanağı (), Solomon Volkov tarafından hazırlanıp 1979 yılında basılan biyografi ve anı türünde bir kitap. Kitabın ana teması Dmitri Shostakovich'in hayat hikâyesinin çevresinde ilerlerken bir yandan Sovyetler Birliği'nin kültürel ve sanatsal tavrını irdeleyici tavrı vardır. The Professor (film, 1919) The Professor, Charles Chaplin' in Şarlo (Tramp) karakterinden uzaklaşmak için yaptığı filmlerden biridir. Filmin sadece bir bölümü çekilmiş ama tamamalanmamış ve gösterime girmemiştir. Chaplin bu filmde pire oynatıcısı olan fakir bir adamı canlandırmaktadır. Chaplin'in filmde canlandırdığı karakter olan "Profesör Bosco", Chaplin'in "Şarlo" (Tramp) karakterinin bıyıklarından kurtulmuş; daha çok Chaplin'in ilk filmi olan Making A Living'dekine benzer bir görünümdedir. Profesör Bosco, eğitimli pirelerini içinde taşıdığı bir kutuyla beraber izbe bir motele gelir. Uyuyacağı sırada pirelerinden biri kaçar ve onu uyandırır. Tam onu yakalamışken bir diğeri kaçar ve uyuyan diğer adamları rahatsız eder. Bosco kendi pirelerini ararken ara sıra başka pirelere de rastlar ama onları kendininkilerden kolayca ayırır ve pas geçer. Pirelerin tümünü toplayıp kutuya yerleştirip uykuya dalar. Ancak o uyuduktan sonra motele giren bir köpek, yemek bulma umuduyla pire kutusunu açacak ve tüm pireler etrafa dağılacaktır. Bosco uyanıp pireleri toplamaya çalışsa da başaramaz. Köpek kaçmaya başlayınca da onun üzerinde kalan pireleri almak için köpeği yakalamaya çalışır ve onun ardından koşarak motelden uzaklaşır. Pul kataloğu Pul kataloğu, çeşitli posta pullarının listelendiği bir kitaptır. Temel olarak pulların resimleri, tanımları ve fiyatları bulunur, ancak pul koleksiyoncuları için nerede ise zorunlu bir araçtır. Başlangıçta kataloglar pul tüccarlarının fiyat listeleri idi, Stanley Gibbons gibi bazı kataloglar için bu halen geçerlidir. Filatelinin gelişmesi ile birlikte kataloglar basım tarihleri, tirajlar gibi bazı diğer ayrıntıları da içermeye başlamıştır. Koleksiyoncuların katalog kullanımının yaygınlaşması ile bunlar toplanması gereken pulları belirler hale geldiler, kataloglara alınmayan pullar koleksiyonculardan ilgi görmemektedirler. Dünya çapında bütün pulları içeren kataloglar birkaç tanedir: Böyle dünya çapında kataloglar çıkarmak büyük girişimlerdir, her yıl binlerce yeni pul basılması dışında pul fiyatları seneden seneye azalıp çoğalmaktadır. (çok sayıda satıcıdan fiyat bilgisi toplanması güvenilir bir katalog fiyatının belirlenebilmesi için zorunludur.) Dünya kataloglarına ek olarak katalog yayımcıları tek tek ülkeler için daha ayrıntılı uzmanlaşmış kataloglar da yayımlarlar; Michel Almanya katalogu, Scott Amerika katalogu böyle uzmanlaşmış kataloglar için örnek gösterilebilir. Pek çok ülkede yayımlanan ulusal kataloglar da bulunmaktadır, bunlar genel olarak belirli bir ülkede bulunan güçlü pul satıcıları ve filatelik yayımcılar tarafından yayımlanırlar. Belli başlı ülke katalogları: Pul katalogları dışında damga, antiye gibi diğer filatelik ögeler için katalogların yayımlandığı ülkeler de vardır. Türkiye'de uzun yıllar Pulko katalogu pul koleksiyoncularının tek başvuru kitabı olmuştur, ancak 2005 yılında Türk filatelisinin önemli kuruluşlarından İsfila katalog yayımlamaya başlamış ve her sene gelişerek Pulko için günümüzde çok önemli bir rakip haline gelmiştir. İki kuruluş arasındaki yarışmanın devam etmesi ve katalogların daha kapsamlı hale gelmesi Türk filatelistleri tarafından arzu edilmektedir. Değerli pulların satın alınmasından veya satılmasından önce Türkiye'de yayımlanan bu iki önemli katalog dışında, kataloglarda belirtilen fiyatların piyasa değerini doğru yansıtmadığını düşündüğü için kendi fiyatlarını yayımlayan pul tüccarlarının fiyat listelerininde kontrol edilmesi önerilmektedir. Koleksiyoncular pek çok nedenden eski kataloglarıda sıklıkla kullanırlar. Oyuncak ayı Oyuncak ayı, çoğunlukla içi doldurularak üretilen ve bütün dünyada Teddy Bear adı ile popülerlik kazanmış oyuncak bebek. Eski ABD başkanlarından Theodore Roosevelt'in, Louisiana ve Mississippi arasında sürmekte olan sınır sorununa bir son vermek ve arabuluculuk etmek amacıyla güney eyaletlerine bir gezi düzenledi.Gezi sırasında, ayı avına meraklı olan başkana bir jest yapmak isteyen vatandaşlar bir yavru ayıyı yakalayarak vurması için Rooosevelt'in karşısına çıkarmışlardı. Ama başkan bu olaya şiddetle karşı çıktı. Bu olayın Washington Post gazetesinde bir karikatüre konu olmasından sonra, bu hikâyeden etkilenen Rus göçmen Morris Michtom, eşi Rose'a pelüşten