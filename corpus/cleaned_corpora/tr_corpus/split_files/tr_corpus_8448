orada yaşadı. Ferdi Eğilmez’in Hababam Sınıfı’nı çekeceğini duyan Ekener, Amerika'yı terk edip Türkiye'ye döndü ve Bebe Ruhi karakteriyle Hababam Sınıfı'nda rol aldı. Hababam Sınıfı Merhaba, Hababam Sınıfı Askerde ve Hababam Sınıfı 3,5 filmlerinden sonra Maskeli Beşler de Zeki karakterini yarattı.En son olarak 'Münasebetsiz' isimli tiyatro oyununda oynamıştır. Şu an da ise Türkiye'deki ilk Hristiyan televizyon kanalı olan SAT-7 Türk'ün genel müdürüdür. Kimyasal evrim Kimyasal evrim iki anlam ve kullanıma sahiptir. İlkinde Big Bang'i takip eden ve yıldızlar ve süpernovalardaki nükleosentez süresince evrende kimyasal elementlerin evriminin teorilerine atıfta bulunulur. Kimyasal evrimin ikinci kullanımı veya kemosentez yaşamın canlı olmayandan (bakınız abiogenesis nasıl gelişebildiği veya evrimleşebildiğini açıklayan bir hipotez olarak kullanılır. Farklı deneyler bu sürecin ciddi sonuçlarını göstermek için gerçekleştirildi; ilk deneyler Stanley Lloyd Miller tarafından 1950'lerde yapıldı. Bu nedenle bunlara Miller deneyleri olarak bilinir. Kutsal Roma imparatorlarÄ± listesi Kutsal Roman İmparatorları (Almanca: "Römischer Kaiser" veya "Römisch-Deutscher Kaiser", Latince: "Romanorum Imperator"), Orta Avrupa'da Orta Çağ ve Yeni Çağ'da hüküm sürmüş olan Kutsal Roma Cermen İmparatorluğu'nun seçimle işbaşına geçen hükümdarlarıydı. Geleneğe göre 2 Şubat 962 tarihinde Papa XII. Ioannes'in elinden taç giymiş olan Saksonya kralı I. Otto ilk Kutsal Roma İmparatoru kabul edilmektedir. Ancak İmparatorluğun kendisi daha sonraları kurulmuştur. Son Kutsal Roma İmparatoru II. Franz 1806 yılındaki Napolyon Savaşları sırasında tahttan feragat etti ve İmparatorluk böylece son buldu. Kutsal Roma imparatorları kendilerini Roma imparatorluk mirasının mirasçısı olarak görmekteydiler. I. Ferdinand I. Ferdinand veya I. Fernando ile aşağıdaki kişiler kastedilmiş olabilir: Estoril Açık (tenis) Estoril Açık, Sony Ericsson WTA turnuvalarından birisidir. Toplam para ödülü: €651,250 Mutlu Topçu Mutlu Topçu (d. 16 Kasım 1970), sol bek pozisyonunda görev yapmış emekli profesyonel futbolcu, teknik direktör. İnegölspor'dan Beşiktaş'a transfer edilmiş ve kısa sürede kadroda kendine yer bulmuştur. Türkiye 1. Futbol Ligi'nde 173 maçta sahaya çıktı. 20 kez Türkiye millî futbol takımı formasını giydi. Fatih Terim'in 1993 Akdeniz Oyunlarında şampiyonu yaptığı Türkiye U-21 takım kadrosunda yer almıştır. 20 kez millî takımlara çağrılan Mutlu Topçu 9 kez Türkiye U-21 ve 9 kez de Türkiye A Milli olmak üzere 18 kez millî takım formasını giymiştir. 2003 yılından itibaren Ertuğrul Sağlam'ın yardımcılığını yapmaktadır. Sırasıyla Samsunspor, Kayserispor, Beşiktaş, Bursaspor, Eskişehirspor kulüplerinde ve Türkiye millî futbol takımın da yardımcı antrenör olarak görev yapmıştır. 26 Haziran 2014 tarihinde Kayserispor'da teknik direktörlük görevine başlamıştır. Daha sonra Gaziantepspor'da teknik direktörlük yapmış ve 26 Nisan 2016 tarihinde sözleşmesi karşılıklı olarak feshedilmiştir. 30.01.2017 tarihinde Bursaspor'un teknik direktörü olarak görev almıştır. 1 Mayıs 2017 tarihinde teknik direktörü olan Bursaspor'un teknik direktörlüğünden ayrıldığını söylemiştir. Onun yerine Adnan Örnek teknik direktörlüğe seçilmiştir. Uluslararası İstanbul Müzik Festivali Uluslararası İstanbul Müzik Festivali, İstanbul Kültür Sanat Vakfı tarafından düzenlenen bir etkinliktir. İlk organizasyonu 15 Haziran - 15 Temmuz 1973 tarihleri arasında ""İstanbul Festivali"" adıyla olan etkinlik, klasik müzik, klasik bale, çağdaş dans, opera, geleneksel müzik, caz, pop, sinema, tiyatro ve görsel sanat türlerinde gerçekleştiriliyordu. 1986 yılından sonra film, bienal, tiyatro ve caz etkinliklerinin ayrı festivaller haline gelmesiyle, müzik festivali de kendine özgü bir kimlik kazanarak bugünkü adını aldı. Avrupa Festivalleri Birliği üyesi olan festivali organize eden İKSV, etkinliklerin yerleri olarak da özel konumları seçiyor: Aya İrini Kilisesi, Bulgar Kilisesi, İstanbul Arkeoloji Müzesi, Topkapı Sarayı, Süreyya Operası gibi yerlerde verilen resital ve konserler ile geniş izleyici kitlesi tarafından ilgi görmekte olan festivalin ana sponsoru Borusan Holding'tir. 2003 yılında ilk olarak ödül verilmeye başlandı. Ödül alan sanatçılar: Bugüne kadar Uluslararası İstanbul Müzik Festivali'ne konuk olan bazı sanatçılar ve etkinlikler: Istancool adı da verilen Uluslararası İstanbul Müzik Festivali'nin ikincisi 27-29 Mayıs tarihlerinde yapılacak.. Sıcak (anlam ayrımı) Sıcak, bir cismin sıcaklığını belirtmek için kullanılan sıfatlardan biridir. Şu anlamlara da gelebilir: William Christie (mÃ¼zisyen) William Christie (d. 19 Aralık 1944, Buffalo, New York), Amerikalı müzik yorumcusu. Harvard ve Yale Üniversitelerinde eğitim gördü. 1971 yılında Fransa'ya yerleşerek burada yaşamaya başladı. 1979 yılında "Les Arts Florissants" topluluğunu kurdu. Topluluğun repertuvarı daha çok, Paris'teki Fransız Ulusal Kütüphanesi'nde bulunan ve henüz basılmamış yapıtlardan oluşuyor. 1987 yılında Paris Opéra Comique’de Lully’nin Atys adlı eserini sunmasıyla tanındı. Barok dönemi eserlerine özel bir ilgisi bulunan William Christie, bu türün dünyaya tanıtımında büyük yer tutmaktadır. Christie, Monteverdi, Rossi, Scarlatti gibi İtalyan bestecilerinin yapıtlarını seslendirerek ününü genişletti. Jean-Marie Villégier, Robert Carsen, Alfredo Arias, Jorge Lavelli, Graham Vick, Adrian Noble ve Andrei Serban gibi yönetmenlerle çalışmalar yaptı. 1982'den 1995 yılına kadar Paris Konservatuvarı'nda "erken dönem müziği" alanında profesör unvanıyla derler verdi. 1993 yılında Legion D'Honneur Nişanı'yla ödüllendirilen William Christie, Fransa'da ve birçok ülkede önemli ödüller aldı. 2002 yılından itibaren Berlin Filarmoni Orkestrası'nın konuk şefi olan sanatçı, 2006 yılında Uluslararası İstanbul Müzik Festivali kapsamında Türkiye'ye de geldiği festivalde, "Yaşam Boyu Başarı" ödülü aldı. The Stage Names The Stage Names, Austin'li indie rock grubu Okkervil River'ın 7 Ağustos, 2007'de yayınlanmış olan 4. stüdyo albümüdür. Albüm, Austin, Teksas'ta uzun zamandır grubun produktörlüğünü yapan Brian Beattie ve Spoon davulcusu aynı zamanda produktörü Jin Eno'nun katkılarıyla kaydedilmiştir. Bütün şarkılar grubun vokalisti Will Sheff tarafından yazılmış ve bestelenmiştir. Aşk Şarkıları (film) Aşk Şarkıları Paris'li, umutsuz aşık karakterlerimizin, duygularını günlük sıradan konuşmalarla aktarmak yerine müzikal tadında şarkılarla anlatmalarını konu alan, aşk, ölüm ve yaşam üçgeninde geçen romantik bir Fransız filmi. 2007 Cannes Film Festivalinde Features Films dalında aday gösterilen filmin yönetmeni de Golden Palm'a aday gösterilmiştir. Sevgilinin yitirilişi, yeni bir aşka başlangıç ve karşılıklı aşkın imkânsızlığı gibi oldukça sıradan temaların farklı bir tarzla yansıtıldığı film Cannes Film Festivali'nde official selection olarak sunulmuştur. Soundtrack albümüyle dikkat çeken filmin müziklerinin bestecisi Alex Beaupain cesar ödülünün sahibi olmuştur. Güç Faktörü Düzeltme Güç Faktörü Düzeltme (GFD, İng. "PFC: Power Factor Correction"), elektriksel yüklerin karakteristiklerinde değişiklik yapılarak güç faktörlerinin düzeltilerek birim (1,00) değere yaklaştırılması işlemine verilen addır. Bu işlem şebekenin kararlılığını ve verimini artırmak amacıyla enerji dağıtım şebekeleri tarafından yapılabileceği gibi, bağımsız olarak elektrik tüketicileri tarafından da gerçeklenebilir. Yüksek güç faktörünün yüksek yani 1,00'a yakın olması, enerji iletim hattı kayıplarının azaltılması ve yüke verilen gerilimin düzeltilmesi için gereklidir. WWE No Way Out of Texas No Way Out of Texas World Wrestling Federation (WWF)'in yapmış olduğu bir Senin Evinin İçinde ppv şovudur. 15 Şubat 1998 yılında Houston, Texas şehrinde yapılmıştır. No Way Out Aradığınız No Way Out aşağıdakilerden biri olabilir. 10 Mart 2007 Ä°stanbul Konseri 10 Mart 2007 İstanbul Konseri, Şebnem Ferah'ın 2007'de Pasaj Müzik'ten çıkan ilk konser ve DVD albümüdür. Sanatçı önceki 5 stüdyo albümündeki şarkıları kendi grubu ve İstanbul Symphonic Project ile ortaklaşa söylemiş ve 10 Mart 2007'de yapılan konserin kaydını hem CD hem de DVD olarak satışa sunmuştur. Albümün müzik kanallarında dönen ilk single'ı Çakıl Taşları olurken, kısa bir süre sonra da Sil Baştan yayınlanmış ve özellikle Sil Baştan'ın yeni versiyonu radyolardan da olumlu tepki alarak uzun bir süre listelerde kalmıştır. Albümün resmi basın sponsoru olan Dream TV'de Ben Bir Mülteciyim ve Can Kırıkları performans klipleri yayınlanmıştır. Ayrıca 14 Şubat 2008'de tüm performanslar Dream TV'nin "Hayal Sahnesi" isimli konser kuşağında yayınlanmıştır. Joensuu Joensuu (""nehir ağzı""), Finlandiya'nın Kuzey Karelya bölgesinin merkezi olan şehirdir. Şehir, bölgenin ortasında Saimaa Gölü'nün kıyısında yer almaktadır. Yüzölçümü 2,751.07 km² olan şehrin nüfusu 31 Ağustos 2017 tarihi itibari ile 75,652'dir. Joensuu, canlı bir öğrenci şehri olup Doğu Finlandiya Üniversitesi'nin bir kampüsü ile Kuzey Karelya Uygulamalı Bilimler Üniversitesi'ne ev sahipliği yapmaktadır. Şehre Liperi'de bulunan Joensuu Havalimanı hizmet vermektedir. Sergey Novitski Sergei Nikolayevich Novitski (Rusça:Сергей Николаевич Новицкий) (d. 16 Mayıs 1981, Moskova) Rus buz patenci. 2001'den bu yana partneri Jana Khokhlova ile birlikte Buz dansı kategorisinde yarışmalara katılmaktadır. Khokhlova ve Novitski, 2008 ve 2009 Rusya şampiyonu, 2009 Avrupa şampiyonu ve 2008 Dünya üçüncüsüdür. Novitski buz patenine dört yaşında iken başladı. Ancak ikili atlayışlarından daha fazlasını yapamadığı için 13 yaşında buz dansına geçti. Natalia Lepetiukha ile çalışmaktaydı ve Ekim 2001'de Jana Khokhlova ile birlikte kaymaya başladılar. Koçları Larisa Filina'ydı ve 2003 yılında Irina Zhuk ve Alexander Svinin'in grubuna katıldılar. O yıl Kış Üniversite Oyunları'nda şampiyon oldular. Rusya şampiyonasını ise 5. sırada geçtiler. 2004 yılında Nebelhorn Trophy'de gümüş, Golden Spin of Zagreb2de bronz madalya kazandılar ve Rusya dördüncüsü oldular. 2005 yılında çift Rusya şampiyonasında ilk madalyalarını kazandı (bronz) ve Kış Üniversite Oyunları'nda tekrar şampiyon oldular. 2006 senesi onların ülkelerini uluslararası büyük organizasyonlar temsil etmeye başladıkları ilk seneydi. Rusya şampiyonasında yeniden bronz madalya kazandılar ve ilk Avrupa şampiyonalarını 10. sırada bitirdiler. Kış Olimpiyat Oyunları'na Rusya'nın üçüncü dans çifti olarak gittiler ve 12. oldular. 2007 yılında ise Rusya şampiyonasını gümüş madalya alarak bitirdiler. Cup of China'da ve NHK Trophy'de madalya alarak Grand Prix Yarışmaları'nda en çok puanı toplayan 6 buz dansı takımı arasına girdiler. İlk kez ISU Grand Prix Finalleri'ne katıldılar ve 5. tamamladılar. O yıl Avrupa şampiyonasında dördüncü, Dünya şampiyonasında sekizinci sırada yer aldılar. 2008 yılında Rus besteci Modest Mussorgski'nin "A Night on Bald Mountain" ve Edvard Grieg'in "In the Hall of the Mountain" King eserleri ile serbest programlarını hazırladılar. Khokhlova bu programda bir cadıyı, Novitski ise bir şeytanı canlandırmaktaydı. Çift Grand Prix yarışmalarında biri olan Trophee Eric Bompard'da serbest programda Fransız Isabelle Delobel/Olivier Schoenfelder'i geçti ancak toplamda onların ardında kalarak gümüş madalya kazandı. NHK Trophy'de bronz madalya alan çift yeniden Grand Prix Finalleri'ne katıldı ve tekrar 5. oldular. Rusya şampiyonasında geçen yılın şampiyonları Oksana Domnina&Maxim Shabalin sakatlık sebebi ile çekilince ilk Rusya şampiyonluklarına ulaştılar. Avrupa ve Dünya şampiyonasında bronz madalya kazandılar. Ertesi sezon 2008-2009 ISU Grand Prix yarışmaları ile başladı. Khokhlova ve Novitski 2008 Cup of China ve 2008 Cup of Russia'da yarıştılar. 2008 Cup of China'da çift vatandaşları Oksana Domnina / Maxim Shabalin ve Amerikalı Tanith Belbin / Benjamin Agosto'nun ardında bronz madalya kazandı. 2008 Cup of Russia'da ise zorunlu dansı ikinci sırada tamamladıktan sonra Orijinal ve Serbest dansı vatandaşları Oksana Domnina / Maxim Shabalin'nin önünde bitirdiler ve kariyerlerinin ilk Grand Prix altın madalyasına ulaştılar. Çift bu sonuçlarla 2008-2009 Grand Prix Finaline gitme hakkı kazandı. Ancak yarışma öncesinde besin zehirlenmesi sebebiyle yarışmadan çekildiler.Khokhlova ve Novitski 2009 Rusya şampiyonasında altın madalya aldı. 2009 Avrupa şampiyonasında 2007 şampiyonu Isabelle Delobel & Olivier Schoenfelder sakatlık yüzünden yarışmadı. 2008 şampiyonu Oksana Domnina & Maxim Shabalin zorunlu dans sonrasında sakatlık sebebiyle çekildi. Khokhlova ve Novitski yarışmanın tüm bölümlerini kazanarak ilk Avrupa şampiyonluklarına ulaştı. 2009 Dünya Şampiyonasında zorunlu dansı 5. bitirdiler. Orijinal dansta adım dizilerinden bir tanesinin seviyesi 3 olarak değerlendirildi. İlk 6'da yer alan tüm takımların teknik elemanları en yüksek zorluk derecesi olan 4 üzerinden değerlendirilmişti ve çift bu sebeple teknik puan kaybına uğradı. Serbest dansa 5. sırada giren ikili yeniden bu adım dizisinden puan kaybetti ve kaldırışlarından birinden ceza puanı aldı. Bu sonuçla çift Nathalie Péchalat / Fabian Bourzat'nın ardında kaldı ve yarışmayı 6. bitirdi. "(Khokhlova ile birlikte)" Pop Life Pop Life, Fransız DJ David Guetta'nın Virgin Records etiketiyle çıkan üçüncü stüdyo albümü. Vokallerde Chris Willis, JD Davis, Juilet, Tara McDonald, Cozi, Thailand gibi isimler yer almaktadır. Pop Life albümünden çıkan ilk single olan "Love Is Gone" (Fred Riester ve Joachim Garraud Remix), İngiltere listelerinde #9 olmuştur. Piyasaya çıkan ikinci single "Baby When the Light" (featuring Cozi) parçasıdır. Üçüncü single ise, "Delirious" (featuring Tara McDonald) olmuştur. Ocak AyaklanmasÄ± Ocak Ayaklanması, Polonya'daki Rus yönetimine karşı düzenlenen ayaklanma (1863-1864). Başarısızlıkla sonuçlanmış ve Rusların Polonya üzerindeki denetiminin daha da güçlenmesine yol açmıştır. II. Aleksandr'ın 1855'te Rus Çarı ve Polonya kralı olmasının ardından, Ruslar Polonya'da Kasım Ayaklanması'ndan (1830-1831) beri uyguladıkları baskıları belli ölçüde yumuşatmışlardı. Ama Rus yönetimine son vermek için mücadele için gizli örgütler, öğrencilerin ve kentlerdeki gençlik gruplarının desteğiyle etkinliklerini sürdürüyorlardı. Bu grupların 1860'ların başında kitle gösterileri düzenlemeye başlamaları üzerine, Polonya hükûmetinin fiili başkanı olan ılımlı reformcu Kont Aleksander Wielopolski, bütün radikal Polonyalı gençlerin Rus ordusunda askere alınmasını kararlaştırdı. Ama askere çağrılan gençler Varşova'dan kaçarak (14-15 Ocak 1863) kentin yakınlarındaki bir ormanda gizlendiler ve 22 Ocak'ta yayınladıkları bildiriyle ulusal ayaklanma çağrısında bulundular. Birkaç çatışma dışında Rus birlikleri karşısında başarı sağlayamamalarına ve silah açısından yetersiz küçük gruplar olmalarına karşın, zanaatçıların, işçilerin, küçük toprak sahiplerinin ve memurların desteğini kazanarak köylüleri büyük toprak sahiplerine karşı ayaklandırmaya başladılar. Aynı tarihte Varşova'da bir yeraltı hükûmeti kuran ayaklanmacılar, 300 bin kişilik düzenli Rus ordusuna karşı gerilla savaşına giriştiler. Ayaklanma çok geçmeden Polonya sınırlarının dışına taşarak Litvanya'ya, Beyaz Rusya'nın bazı kesimlerine ve Prusya ve Avusturya'nın elindeki Polonya topraklarına yayıldı. Ayaklanmacılar bazı yabancı ülkelerin Çar Aleksandr'a protesto notaları yollamalarını sağladılarsa da, gereksindikleri askerî yardımı alamadılar. Öte yandan Temmuzda devrimci hükûmette üstünlüğü ele geçiren ılımlılar, söz verilen toprak reformunu erteleyerek köylülerin ayaklanmaya sağladıkları desteğin zayıflamasına neden oldular. Devrimci önder Romuald Traugutt Ekim ortalarında hareketin önderliğini ele geçirdiğinde ayaklanma gücünü ve etkisini yitirmeye başlamış, Litvanya'daki ayaklanma ise Vilnius celladı olarak bilinen Mihail Nikolayeviç Muravyov tarafından acımasızca bastırılmıştı. Yeni Polonya genel valisi Teodor Berg göreve başlar başlamaz koyu bir baskı rejimi kurdu. Öte yandan Rusların köylülerin desteğini kazanmak amacıyla 1863 yazından başlayarak yürürlüğe koydukları reformlar ayaklanmanın kırsal kesimde iyiden iyiye güç yitirmesine yol açtı. Ocak Ayaklanması, Nisan 1864'te tutuklanan Traugutt ve öteki devrimci önderlerin Ağustosta idam edilmeleriyle tamamen bastırıldı. Delirious (David Guetta şarkısı) "Delirious", Fransız DJ David Guetta'nın üçüncü stüdyo albümü "Pop Life"'dan çıkan üçüncü teklisidir. Vokallerde Tara McDonald'ın yer aldığı bu şarkı, 31 Ocak 2008'de piyasaya çıkmıştır. Kurbağalar (anlam ayrımı) Baby When the Light "Baby When the Light", Fransız DJ David Guetta'nın üçüncü stüdyo albümü "Pop Life"'ın ikinci teklisidir. Şarkı, 2007 sonunda piyasaya çıkmıştır. William O'Brien William O'Brien (2 Ekim 1852 - 25 Şubat 1928), İrlandalı gazeteci ve siyaset adamı. Milliyetçi harekette, Charles Stewart Parnell'dan sonra gelen ikinci adam olarak çok uzun yıllar önemli rol oynamıştır. Daha çok İrlandalı kiracı çiftçilerin kira indirimini kabul etmeyen toprak sahiplerine kira ödememelerini ve bu paraları topraklarından atılan kiracıların kullanması amacıyla bir dayanışma fonuna yatırmalarını öngören kampanya planıyla ("Plan of Campaign") tanınır. Gazeteciliğe 1869'da başladı. 1881'de, Parnell'ın İrlanda Toprak Birliği adına çıkardığı "United Ireland"'ın yayın yönetmenliğini üstlendi. Ekimde gazetenin kapatılmasının ardından Parnell ve öteki milliyetçilerle birlikte tutuklandı. Hapisteyken hazırladığı Kiraya Hayır Manifestosu ("Land War manifesto") İrlanda Toprak Birliği'nin bir toplantısında okunması üzerine, örgüt İngiliz yetkililerce yasadışı ilan edildi. 1883'te İngiltere Avam Kamarası'na seçildi ve 1895'e değin orada görev yaptı. 1886'da başlattığı kampanya planı, Parnell tarafından benimsenmemesine karşın, milliyetçi harekete yeni bir hız kazandırdı. Ertesi yıl yeniden hapsedildi. 1890'dan sonra Parnell'ın önderliğine karşı çıkmakla birlikte yandaşlarıyla karşıtlarını uzlaştırmaya çalıştı. Kiracılara toprak sahibi olma yolunu açan Wyndham Toprak Alımı Yasası'nı (1903) destekledi. 1898'de kurduğu Birleşik İrlanda Birliği'nin Parnell yanlısı John Redmond'un denetimine girmesi üzerine 1910'da Her Şey İrlanda İçin Birliği'ni kurdu. I. Dünya Savaşı'nın sonlarına doğru yandaşlarının çoğu Sinn Féin'e katıldı. Love Is Gone Love Is Gone, Fransız DJ David Guetta'nın üçüncü stüdyo albümü "Pop Life"'ın ilk teklisidir. Şarkı, Fransa'da 23 Nisan 2007'de, İngiltere'de 13 Ağustos 2007'de piyasaya çıkmıştır. Álvaro Obregón Álvaro Obregón Salido (19 Şubat 1880 - 17 Temmuz 1928), Meksikalı asker ve devlet adamı.On yıl süren bir iç savaşın ardından başkan olmuş ve bu görevi sırasında ülkede barış ve istikrarı yeniden sağlamıştır. Okula kısa bir süre devam edebildi. 1910'da diktatör Porfirio Diaz'a karşı başlatılan ayaklanmaya katılmadıysa da, Diaz'ı devirerek devlet başkanı olan Francisco Madero'yu destekledi. 1912'de Pascual Orozco'nun Madero'ya karşı başlattığı ayaklanmayı bastıran bir grup gönüllüye önderlik etti. Şubat 1913'te Madero'tu öldürterek yönetimi ele geçiren Victoriano Huerta'ya karşı Venustiano Carranza'yla ittifak kurdu. Huerta'nın birliklerini yenilgiye uğratarak 15 Ağustos 1914'te başkent Meksiko'yu ele geçirdi. Pancho Villa ve Emiliano Zapata ile Carranza arasında anlaşmazlık çıkınca Villa'ya karşı düzenlenen sefere komuta etti. Bu seferin sonundaele geçirdiği bölgelerde kilisenin gücünü kırmaya çalıştı ve çeşitli reformları ortaya koydu. 1917 Anayasası'nın hazırlanmasında da önemli rol oynayan Obregón, kısa bir süre bakanlık yaptıktan sonra Sonora'daki çiftliğine çekilerek iki yıl siyasetten uzak yaşadı. Ama, Carranza'nın gitgide daha gerici politikalar izlemeye başlaması ve yaklaşan seçimlerde kendi adayını seçtirmeye çalışması üzerine nisan 1920'de bir darbeyle Carranza'yı devirdi. 1 Aralık 1920'de devlet başkanı seçildi. On yıl süren kanlı bir iç savaşın ardından devlet başkanı olanı Obregón, ülkede barış ve istikrarı yeniden sağlamak için çaba gösterdi. İşçi ve köylülerin örgütlenmelerine izin verdi ve eğitim bakanlığına getirdiği Jose Vasconcelos aracılığıyla eğitim sisteminde köklü reformlar yaptı. 1923'teki Bucareli Konferansı'nda petrol şirketlerini devletleştirmeyeceği konusunda güvence vererek, ABD yönetiminin başkanlığını tanımasını sağladı. 1 Aralık 1924'te görev süresinin sona ermesinden sonra yerine Plutarco Elías Calles geçti. 1928'de ikinci kez başkan seçilen Obregón daha göreve başlamadan, onuruna verilen yemek sırasında fanatik bir Katolik tarafından vurularak öldürüldü. Frida Boccara Frida Boccara ("tam adıyla:" Danielle Frida Hélène Boccara; d. 29 Ekim, 1940; Kazablanka, Fas; ö. 1 Ağustos, 1996; Paris, Fransa) Fransız şarkıcı. Boccara, 1969 Eurovision Şarkı Yarışması'nda Fransa için "Un jour, un enfant" adındaki şarkıyla yarışmıştır ve Hollanda, Büyük Britanya ve İspanya ile birinciliği paylaşmıştır. Eğer o zaman beraberlik kuralı konulmuş olsaydı sadece Fransa galip gelecekti. Frida Boccara daha sonra 1980 ve 1981 yıllarında Fransa Ulusal Finallerine katıldı fakat başarılı olamadı. 1996 yılında Paris'te akciğer enfeksiyonu nedeniyle öldü. Paavo Nurmi Paavo Johannes Nurmi (13 Haziran 1897 - 2 Ekim 1973), Fin atlet.Üst üste üç ayrı olimpiyatta (1920, 1924, 1928) uzun mesafe koşularında altı altın madalya kazanmış, 1923-1931 arasında 1 milde dünya rekorunu elinde tutmuştur. Uluslararası alanda başarılı olmuş çok sayıdaki Fin atlet gibi, 1912 Olimpiyat Oyunları'nda uzun mesafe koşularında üç altın madalya kazanan Hannes Kolehmainen'den etkilendi. Antrenmanlarda ve yarışlarda yanında bir kronometre taşır, böylece temposunu kesin biçimde ayarlamaya çalışırdı. 1920 Anvers Olimpiyat Oyunları'nda 10,000 m ve 10,000 m kır koşusu yarışlarını, 1928 Amsterdam Olimpiyat Oyunları'nda da 10,000 m yarışını kazandı. En büyük başarısını ise 1924 Paris Olimpiyat Oyunları'nda son derece sıcak bir gün olan 10 Temmuz'da, yaklaşık bir saat arayla 1,500 mile 5,000 m'de olimpiyat rekorlarını kırdı. İki gün sonra, gene bunaltıcı bir sıcakta koşulan ve sonraki olimpiyatlarda yer verilmeyecek olan 10,000 m kır koşusunda 1920'deki başarısını yineledi. Ertesi gün, Finlandiya'nın kazandığı resmi olmayan 3,000 m takım yarışında birinci geldi. 23 Ağustos 1923'te, Stokholm'de dünya rekorunu kırdığı 1 mil koşusunda ilk üç çeyrek milin her birini tam olarak 63 sn'de, son çeyrek mili de 61.4 saniye'de koştu. Bu başarısına karşın her çeyrek mili eşit sürede koşma yöntemi pek benimsenmedi. 1928'de bir saatte 19.210 m koşarak dünya rekoru kırdı. 1932'de profesyonel ilan edilerek aynı yıl yapılan Olimpiyat Oyunları'na katılmasına izin verilmedi. Sidney W. Fox Sidney Walter Fox (24 Mart 1912 - 10 Ağustos 1998) Los Angeles doğumlu bir biyokimyacıydı. Protosel'lerin (ata hücrelerin) kendi kendine bireşiminde (İng: autosynthesis) özgün keşiflerde bulundu. Fox, UCLA'da kimya alanında lisans eğitimini tamamladı. Rockefeller Enstitüsü'nde Max Bergmann ve UCLA'da kısıtlanmış bir şekilde bir teknisyen olarak çalıştıktan sonra, Caltech'de PhD derecesi almak için Kaliforniya'ya geri döndü. Caltech'teki çalışmaları sırasında Hugh Huffman, T.H. Morgan ile beraber ve Linus Pauling'in altında doktora öğrencisi olarak çalıştı. Reha Oğuz Türkkan Reha Oğuz Türkkan (d. 12 Ekim 1920, İstanbul - ö. 18 Ocak 2010, İstanbul), Türk hukukçu, tarihçi, yazar, Türkolog, psikolog, senarist, gelecekçi (futurist) ve Ordinaryüs Profesör. Doğum tarihini daha sonradan Türkçülük Günü olarak kutlanan 3 Mayıs olarak değiştirmiştir. St. Joseph Lisesi ve akabinde Kabataş Erkek Lisesi'ne kaydoldu. Galatasaray Lisesi'ne geçtikten sonra babası Halit Ziya Türkkan'ın Tapu ve Kadastro Genel Müdürlüğü'ne tayin edilmesiyle Ankara'ya Gazi Lisesi'ne geçti. Gazi Lisesi'ndeyken Türkçü "gizli" örgütü "Gürem"'i kurdu. Atatürk'ün ölümünden bir gün sonra Ergenekon dergisini çıkardı. Kendisinin "Faşizm Tehlikedir" yazısından dolayı bu dergi kapatılınca, Kitap Sevenler Kurumu'nu kurdu. Bu kurum Halkevleri'ne ilhak edilince Bozkurt dergisini çıkardı. Hüseyin Nihal Atsız'ın yazılarının da yayımlandığı bu dergide, Atsız başta olmak üzere önde gelen Türkçüler ile polemik yaşanınca ayrılarak Gök Börü dergisini çıkardı. Ankara Üniversitesi Hukuk Fakültesi'nden mezun oldu. İstanbul Üniversitesi'nde yüksek lisans yaptı. Sorbonne Üniversitesi'nde tarih ve Türkoloji dallarında, Columbia Üniversitesi'nde deneysel psikoloji dalında uzmanlık çalışması yaptı. 1944 - 1945 arasında Irkçılık-Turancılık davasında yargılandı. Beraat ettikten sonra 1947-1972 yılları arasında Columbia üniversitesinde, 1975-1976 yıllarında İstanbul Üniversitesi'nde ve daha sonra da 1996 yılında Ahmet Yesevi Üniversitesi'nde öğretim üyeliği yaptı. Pek çok makale, dizi ve araştırmaları yayımlandı. Türkçülük alanında çeşitli sosyal faaliyetlerin yanı sıra yazarlık ve yayıncılık yaptı. 1997 yılında Orta Asya ve Kafkas Türkleriyle ilgili olarak "Türk Dünyası Parkı" ve "Türkler" adlarıyla ABD'de ve Türkiye'de resim sergileri açtı. İngilizce, Fransızca ve Türkçe olarak yayımlanmış 41 kitap, 9 film ve 6 televizyon senaryosu vardır. Medine müdafii olarak tanınan Ömer Fahrettin (Türkkan) Paşa'nın yeğenidir. 17 Ocak 2010 gecesi rahatsızlanmasının ardından yaşamını yitirmiştir. Juan O'Gorman Juan O'Gorman (6 Temmuz 1905 - 18 Ocak 1982), Meksikalı mimar ve duvar resmi sanatçısı. Yapıtlarının cephelerine yaptığı mozaiklerle tanınmıştır.En önemli yapıtı 1950'de tasarlayıp uyguladığı Meksika Özerk Ulusal Üniversitesi'nin (UNAM) kütüphanesidir. Bu yapının bir dikdörtgen prizma biçimindeki penceresiz depo bölümünün cephesi, doğal minerallerin de kullanıldığı bir mozaikle kaplıdır. Bu figürlü soyut mozaik poano, Meksika kültürünün tarihsel gelişimini simgeler. İlk resim derslerini, Meksika'ya yerleşmiş İrlandalı bir ressam olan babası Cecil Crawford O'Gorman'dan aldı. 1927'de Meksika Ulusal Üniversitesi Mimarlık Okulu'nu bitirdikten sonra Uluslararası Üslup doğrultusunda yapılar tasarlamaya başladı. Le Corbusier'nin etkilerini taşıyan bu yapıları arasında, yakın iş arkadaşı olan duvar ressamı Diego Rivera'nın evi de vardı. O'Gorman 1932'ye değin Meksiko'da, başta Carlos Santacilia olmak üzere çeşitli mimarların yanında çalıştı.Bu tarihte başkent belediyesinin İmar Dairesi'nin başına getirildi; aynı zamanda Ulusal Politeknik Enstitüsü'nün Mimarlık Bölümü'nde de profesör oldu.Kurduğu bir çalışma grubuyla Eğitim Bakanlığı için 30 kadar yapı gerçekleştirdi.Bunlar daha çok işlevci mimarlık anlayışı doğrultusunda yapıtlardı. O'Gorman önde gelen yapıtları arasında Meksiko'daki Ulusal Antropoloji Müzesi'nin, havaalanının ve Chapultepec Kalesi'nde bulunan Ulusal Tarih Müzesi'nin duvar resimleri vardır. Ayrıca Haberleşme ve Bayındırlık Bakanlığı (1952) ve Taxco'daki Posada de la Mision Hotel'in cephelerindeki mozaiklerde onundur. Meksiko dışındaki kendi eviyse (1953-1956, 1969'da yıkıldı) en olağandışı yapıtı sayılır. O'Gorman bu yapıyla işlevci yaklaşımdan ayrılarak çağdaş yapıt yöntemlerini Meksika'ya özgü bezemelerle birleştiren bir üsluba yönelmiştir. Akbabanın Üç Günü Akbabanın Üç Günü 1975 ABD yapımı politik gerilim filmidir. Özgün adı Three Days of the Condor dur. Amerikalı gerilim romanları yazarı James Grady'nin 1974 tarihli Six Days of the Condor ("Türkçe anlamı:Akbabanın altı günü") adlı romanından senaryosunu Lorenzo Semple Jr. ve David Rayfiel'in birlikte uyarlayıp yazdıkları fimin yönetmeni Sydney Pollack'tır. Başlıca rollerinde Robert Redford, Faye Dunaway, Cliff Robertson, Max von Sydow, John Houseman ve Addison Powell oynamışlardır. James Grady'nin romanı Türkiye'de 1974'te Aziz Üstel'in çevirisiyle Leş Kargaları adıyla "Altın Kitaplar"'dan çıkmıştı. "Paranoid gerilim" veya "Komplo gerilim" türüne de sokulabilen bu filmde CIA'in dünyada yayınlanmış bütün kitap ve dergileri okuyup tarama görevi verilmiş bir yan kuruluşunda görevli "Akbaba" kod adlı memurunun bir yemek molası dönüşünde bürodaki tüm iş arkadaşlarının katledilmiş olduğunu görüp bir yandan kendi hayatını kurtarmak için kaçarken, bir yandan da olayları çözmek için yaptığı araştırmada örgütün sanıldığından da karmaşık ve yozlaşmış yapısını, ayrıca örgüt içinde başka bir örgütün de faaliyette olduğunu keşfetmesi anlatılmaktadır. Vietnam Savaşı ve Watergate Skandalı'nın hemen sonrasında su yüzüne çıkan ABD hükümetinin faaliyetlerindeki ahlaki belirsizlik ve bunun toplum üzerinde yarattığı kuşkular hala tazeliğini korurken çekilmiş olması filmi daha da gerçekçi ve inandırıcı yapmaktadır. Çeşitli festival ve yarışmalarda 5 ödül kazanan film 1976'da "En iyi kurgu" dalında Oscar'a, "En iyi kadın oyuncu" (Faye Dunaway) dalında da Altın Küre'ye aday gösterilmişti. Filmin özgün müziğini yapan Dave Grusin de bu çalışması ile 1977 yılında Grammy ödülüne aday gösterilmişti. Kod adı "Akbaba" olan Joseph Turner (Robert Redford) CIA'in yan kuruluşlarından birinin New York'taki gösterişsiz ofisinde çalışan alt düzey memurlardan biridir. "Amerikan Edebiyat ve Tarih Araştırmaları Derneği" adı altında kamufle edilmiş bu CIA ofisinde Açık kaynak istihbaratı (Open Source Intelligence, OSINT) yapılmaktadır, yani dünyada yayınlanmış tüm roman, dergi ve gazeteler ayrım yapılmaksızın okunmakta, taranmakta ve bunların içinde gizli anlamlar, mesajlar ve olağan dışı fikirler aranmaktadır. Görevi gereği Turner yakın zamanda ucuz bir gerilim romanını analiz etmiş ve dikkatini çeken bazı tuhaflıklara vurgu yapan raporunu CIA'deki üstlerine iletmiştir. Adeta bir sosyal kulüp havasındaki bu küçük ofiste çalışan az sayıdaki memur, aktif görevdeki CIA ajanlarından çok farklıdırlar, rahat ve disiplinden oldukça uzak bir çalışma tempoları vardır. Raporuna cevap beklediği günlerden birinde Turner öğlen yemeklerini almak için dışarı çıktığında ofisi basan bir grup silahlı adam çalışanların altısını da soğukkanlılıkla katleder. Turner geri döndüğünde gördüğü manzara karşısında dehşete düşer, kendi hayatının da tehlike altında olduğunu anlayarak özel acil hattan üstlerini arar. Birinci amiri olan Higgins (Cliff Robertson) ile buluşmaya gitiğinde üzerine ateş açılır. Artık teşkilatta güvenebileceği kimse kalmadığının farkına varan Turner, olan biteni anlayabilmek için olaylarla ilgisi olmayan Kathy Hale adlı bir kadını (Faye Dunaway) evinde rehin tutarak, Higgins'le kedi fare oyunu oynamaya başlar ve sonunda CIA içinde başka bir CIA daha olduğunu keşfeder. Turner'ın raporu bu teşkilatın gizliden planladığı, olası bir petrol krizi durumunda Ortadoğu'yu işgal etme programına sekte vurmuştur ve bu raporla ilintili herkesin yok edilmesi gerekmektedir. Turner bu örgüt içindeki örgütün tepesindeki kişiye ulaşır ancak arkadaşlarını da katleden kiralık katil Joubert (Max von Sydow) buraya da gelir ama sürpriz bir şekilde Turner'ı değil de örgütün başkanını öldürür, çünkü anlaşma değişmiştir ve artık tekrar CIA için çalışmaktadır. Turner'a da hala bir hedef olduğunu söyler ve kendi güvenliği için ülkeyi terketmesi tavsiyesinde bulunur. Yurtsever bir insan olan Turner ülkeyi terkedemeyeceğini söyler ve son çare olarak olayları özgür basına anlatarak örgütün kirli çamaşırlarını kamuoyu önünde ortaya dökmeye karar verir ve The New York Times gazetesine gider. Kazandığı Ödüller Adaylıkları Lena Katina Lena Katina (Rusça: Елена Сергеевна Катина), (d. 4 Ekim 1984, Moskova), asıl adı Katina Elena Sergeevna olan müzisyen. Annesinin adı Inessa, babasının adı ise Sergey'dir. Sergey çok ünlü bir müzisyendir ve Lena'nın Katya isminde bir de kız kardeşi vardır. Rusya'nın en büyük çocuk korosundan (Neposedi) mezun olmuştur. Daha sonra korodan yakın arkadaşı olan Yulia Volkova ile t.A.T.u. grubunu kurmuştur. 2003 Eurovision Şarkı Yarışması'nda Yulia Volkova ile ülkesini temsil etmiş ve üçüncü olmuşlardır. Solo albüm çıkaracak olan Lena Katina, Kaliforniya ve Los Angeles'ta kayıtlarına başladı. 2009 yılının sonlarına doğru solo albümün çıkması bekleniyor. Lena Katina biseksüel olduğunu açıklamıştır. Gerçek hayatında Yulia Volkova ile aşk yaşadığı söylenmektedir. Müzik hayatına tamamen şans ile başlamıştır. Başladıklarında ise hiçbir bilgileri yoktur şarkı söyleyebilmekten başka ve tanınmak için olabildiğinden fazla konser (1 yılda 150 konser) vermiştir. Müzik hayatlarına başladıkları anda büyük ilgi kaynağı olmuştur, buna rağmen sevmeyenleri de vardır. Rusya'da taty -okunuşu tatu- ve Amerika'da da duyulunca tattoo dövme anlamına geldiği için grubun ismi, t.A.T.u olmuştur. Lena'ı Yulia, Yulia'ı ise Lena tamamlıyordu. Solo kariyerine başladıktan sonra ilk teklisi Never Forget olmuştur. Şarkı Julia'ya yazılmıştır. Lena'nın onu asla unutmayacağını ifade eder. Şarkının klibi t.A.T.u çağının kapanış klibi olan Snowfalls/Snegopady'nin devamı şeklindedir. Kazadan sonra Julia ölmüştür. Aslında Lena'nın da cansız bedeni uzanmaktadır. Bu da cenazeye bir ruhun gittiğini işaret etmektedir. Klibin sonunda Lena sevgi dolu bir şekilde etrafa güller fırlatır. 2013'ün Ağustos ayında Lena hayatını 3 yıldır birlikte olduğu Sloven "Sash Kuzma" ile birleştirmiştir. Rasim Delić Rasim Deliç (d. 4 Şubat 1949 - ö. 16 Nisan 2010). Boşnak asker. Yugoslav ordusunda dağılma öncesi görev yaptıktan sonra, parçalanma sırasında 8 Haziran 1993'te Bosna Ordusu'nun ("Bih Armija") başına geçti. Sırplara karşı Saraybosna, Tuzla ve daha pek çok şehri savundu, başarı kazandı. Rütbeyi resmi olarak alamasa da fahri mareşal olarak bilinir. Lahey'de ki adalet divanında Sırp esirlere ve askerlere kötü muameleden sorumlu tutularak yargılandı. Bosna Savaşı'nda Boşnak savunma güçleri ile ilgili çok çarpıcı yorumları vardır. Bunlardan en dikkat çekeni ise; "Ortada subayı olmayan bir direniş kuvvetini yapılandırmak çok güçtür, Boşnak ordusu ve organize yapısı askeri bir mucizedir" demiştir. 16 Nisan 2010 tarihinde Saraybosna'daki dairesinde öldü. Delić, askeri kariyerine 1 Ekim 1967'de Kara Kuvvetleri Askeri Akademisi'nde Yugoslav Halk Ordusu'nda (JNA) başladı ve orada 31 Temmuz 1971'de eğitimini tamamladı. 1971'den 1985'e kadar JNA merkezli bir topçu bölümünde görev yaptı. içinde Saraybosna ve Ekim 1980 onun komutanı olarak Eylül 1984 için. Eylül 1984'ten Ağustos 1985'e kadar Rasim, ortak bir topçu alayının Kurmay Başkanı ve Komutan Yardımcısı olarak görev yaptı. Ağustos 1985 ile Temmuz 1990 arasında, Komutan Personel Okulu'na devam ettiği 1988/89 yıllarında yaklaşık on bir ay ara verilmesi dışında, Rasim ortak bir topçu alayının komutanıydı. 22 Aralık 1987'de Korgeneralliğe yükseltildi. 16 Temmuz 1990'dan 13 Nisan 1992'ye kadar Rasim Delić, Saraybosna'daki JNA 4. Kolordu komutanlığında Operasyonel ve Eğitim Hizmetleri Departmanı Başkan Yardımcısıydı . 13 Nisan 1992'de resmi olarak JNA'dan ayrılmasını talep etti. 13 Nisan'dan kısa bir süre sonra Rasim, RBiH Bölgesel Savunması Eğitim ve Operasyonlar Organı Başkanı olarak atandı. 16 Nisan 1992'de Saraybosna'dan ayrılması emredildi ve 19 Nisan'da Visoko'ya geldi ve burada Bosna'nın merkezindeki birimlerin oluşumu konusunda bir grup TO subayıyla birlikte çalıştı. Sonunda Rasim Delić başkanlığındaki Visoko Taktik Grubu kuruldu. 12 Mayıs'a kadar aynı zamanda Ana Personel üyesi oldu ve bu tarihte resmi olarak Bosna'nın merkezindeki çeşitli belediyelerde silahlı muharebe faaliyetlerini organize etmek ve komuta etmekle görevlendirildi. 20 Mayıs 1992'de, TO kuvvetleri Bosna-Hersek Cumhuriyeti Ordusu oldu . 17 Ekim 1992'de, o zaman Ana Personel Şefi Sefer Halilović , Rasim Delić'i Ana Personel Operasyon Planlama ve Eğitim Dairesi Başkan Vekilliği'ne atadı. 3 Haziran 1992'de bu gruba Visoko Operasyon Komutanlığı adı verildi. 1992 sonbaharında, Visoko grubuna resmen "Yüksek Komuta - Visoko Departmanı Personeli" seçildi , böylece Genelkurmay ve Savunma Bakanlığı komutasının başına geçerek doğrudan Başkanlık ve Cumhurbaşkanına cevap verdi. 27 Nisan 1993'te Sefer, Rasim'i ARBiH ve Hırvatistan Savunma Konseyi'nin (HVO) ortak komutasında ARBiH'yi temsil eden dört memurdan biri olarak atadı. 8 Haziran 1993'te Bosna Cumhurbaşkanlığı, ARBiH Yüksek Komutanlığı Karargahının yeniden yapılandırılmasını, ARBiH Ana Personel Komutanlığı'nın kurulmasını, Rasim Delić'in bu göreve atanmasını ve böylece ARBiH'in tüm kontrolünü üstlenmesini ve genişletilmiş RBiH Başkanlığı. Delic'in en büyük başarısı, 1993 yılının ikinci yarısında hükümet ordusunun çöküşünü önlemekti. Delić, 2000 yılında emekli olana kadar Bosna federasyon ordusunun komutanı oldu. Aralık 2004'te Saraybosna Üniversitesi'ne kaydoldu. "Nastanak, razvoj i uloga Armije RBiH u odbrani Bosne i Hercegovine" (RBiH ordusunun Bosna-Hersek savunmasında rolü, tezleri) ile bitirdi. Bazı kar amacı gütmeyen kuruluşlarda da yer aldı. Ayrıca "Udruženja za zaštitu tekovina borbe za Bosnu i Hercegovinu'nun" kurucu ortağıdır. Eski Yugoslavya Uluslararası Ceza Mahkemesi tarafından savaş suçlarından suçlandı ve üç yıl hapis cezasına çarptırıldı. Yargıtay tarafından, Livade köyünde ve Zavidovići yakınlarındaki Kamenica kampında, Temmuz ve Ağustos 1995'te Mücahidlerin elindeki ele geçirilen on iki Sırp askere yönelik acımasız muamelenin önlenmesi veya cezalandırılmaması nedeniyle mahkum edildi. O sırada general, temyiz işlemlerinin sonuna kadar Gözaltı Birimine tutuklandı. Yabancı mücahit onların Bosnalı yardımcı olmak amacıyla 1992 yılının ikinci yarısında orta Bosna geldi Müslüman ( Boşnak savaşmak için) dindaşları "İslam düşmanları" na karşı sırasında Bosna Savaşı . Çoğunlukla Kuzey Afrika , Yakın Doğu ve Orta Doğu'dan geldiler . 13 Ağustos 1993 tarihinde, Bosna Ordusu resmi olarak " El Mujahid " ( "El Mudžahid" ) olarak bilinen müfrezeye yabancı gönüllüleri kontrol ve düzen uygulamak için "örgütledi" . Bununla birlikte, "Kubura ve Hadžihasanović davasında" ICTY Temyiz Odası, "Hadžihasanović" başkanlığındaki Bosna Ordusu'nun 3. Kolordusu ile El Mujahedin müfrezesi arasındaki ilişkinin itaatten biri olmadığını, ancak kontrol altına almanın tek yolunun açık düşmanlığa yakın olduğunu kaydetti. bağımsızlık, sanki ayrı bir düşman gücüymiş gibi onlara saldırmaktı. "El Mücahid" birliklerinin askerleri, başta mahkumlar olmak üzere Sırp ve Hırvat askerleri ile çeşitli savaş suçları ve insanlık dışı ilişkiler gerçekleştirdi : Delić'in Mücahidlerin ve ordusunun diğer askerlerinin bu suçları işlemeyi amaçladığını ve Kamenica Kampının bu suçların gerçekleşeceği yer olduğunu bildiği iddia edildi, ancak bu suçları önlemek için hiçbir şey yapmadı. 3 Mart 2005'te Delić, Uluslararası Mahkemeye gönüllü olarak teslim oldu. Bütün hesaplardan suçlu olmadığını iddia etti. 15 Eylül 2008'de, yaklaşık on bir ay süren duruşma sonrasında, mahkeme Delić davasında karar vermiştir. İlk kez Mayıs 2005'te ve ikinci kez 11 Aralık 2007'deki yeni yıl tatili sırasında Bosna'ya iki kez serbest bırakıldı . Savcıların bu kararlar hakkında bir fikri yoktu. İkinci serbest bırakılmasında Delić, Haris Silajdžić ile konuştuğu için bir süre evde gözaltında tutuldu - davası onunla konuşmakla suçlandı, ancak sadece arkadaşlarından ve ailesinden bahsettiğini iddia etti. Savcılar on beş yıl hapis cezası talep ederken, savunma suçundan tahliye edilmesini talep etmedi. Savunma, kritik zamanda Mücahidler üzerinde kontrole sahip olmadığını, böylece onları durduracak veya bu konuda onları cezalandıracak bir konumda olmadığını iddia etti. Ancak mahkeme, Delić'in aynı gün karargâh komutanlığına atandığı için Maline'deki Hırvat askerleri üzerindeki suçlardan suçlu olmadığı sonucuna vardı. Ayrıca Mücahidlerin bir ihtiyar ve 52 Sırp askeri öldürdüğü ve başka bir işkence gördüğü iddia edilen Kesten ve Kamenica Kampı köyünde zulüm ve cinayetten suçlu bulunmadı. Livade köyünde ve Kamenica kampında (1993-1995 yılları arasında üç olay) yakalanan on iki Sırp askere karşı acımasız muameleyi önlemek veya cezalandırmak ve diğer hesaplar için suçlu bulunmadı. El Mücahidler taburunun savaş suçları kanıtlanmış olmasına rağmen ve Mahkeme'nin çoğu tarafından Delić'in bu süre zarfında bu birim üzerinde etkili bir kontrole sahip olduğuna karar verilmiş olsa da, yargıçlar Delić'in o zamanlar bu cinayetler hakkında bilgi sahibi olamayacağı sonucuna vardı. Onları durduramazdı. Delić üç yıl hapis cezasına çarptırıldı, daha önce gözaltında geçirilen 448 günle birlikte bu cezanın bir parçası sayıldı. Deliç dairesinde 16 Nisan 2010 Saraybosna 'daki evinde öldü. Eşi Suada'nın yanı sıra iki oğlu ve dört torunu tarafından hayatta kaldı. İzlandaca Günü İzlandaca Günü (İzlandaca: "dagur íslenskrar tungu"), İzlanda'da her yıl 16 Kasım'da kutlanan yerel bir gündür. 16 Kasım tarihinin seçilme nedeni, İzlandalı şair Jónas Hallgrímsson'un bu günde doğmasıdır. İzlanda Millî Eğitim Bakanlığı, her İzlandaca Günü'nde, İzlandacanın gelişmesine katkıda bulunmuş olanlara Jónas Hallgrímsson Ödülü verir.. Georges-Louis Leclerc Georges-Louis Leclerc Comte de Buffon (7 Eylül 1707 - 16 Nisan 1788), Fransız doğabilimci, matematikçi, kozmolog ve ansiklopedi yazarı. 1773’te "kont" unvanı almıştır. Buffon'un değerli çalışmaları, Jean-Baptiste Lamarck ve Georges Cuvier de dahil olmak üzere, gelecek iki nesil boyunca birçok natüralisti etkilemiştir. Buffon, neredeyse hayatı boyunca süren ve onun en önemli eseri olan 44 ciltlik "Histoire naturelle(Doğa Tarihi)" isimli çalışmalarını yayınlamıştır. Onun çalışma notlarına ve diğer araştırmalarına dayalı ek birimler ise onun ölümünden sonra yirmi yıl içinde yayınlanmıştır. Buffon oldukça sıradan, ama matematikten zevk alan bir öğrenciydi. Babasının isteği üzerine 1723’te hukuk öğrenimine başladı. 1726’da diplomasını almasına karşın hukuku bir türlü benimseyemediğinden, Angers’e geçerek matematik, tıp ve botanik öğrenimine yöneldi. Bir düello nedeniyle Angers’i terk etmek zorunda kalan Buffon, Kingston dükü ile yakın dostluk kurdu. Bu iki gencin İngiltere’ye yaptıkları yolculuk sırasında Buffon, Royal Society’nin üyeliğine seçildi. Annesinin ölümü üzerine Fransa’ya dönen ve Montbard’daki aile malikânesine yerleşen Buffon, burada, olasılık hesapları ve fizik bilimleri üzerine ilk araştırmalarına başladı. O sıralarda özellikle bitki fizyolojisine ilişkin sorularla ilgileniyordu. 1735’te Stephen Hales’in Bitki Statiği çevirisini yayımladı ve önsözünde, kendisinin geliştirdiği bilimsel yöntem kavramına yer verdi. 1739’da henüz 32 yaşındayken, bilimin önemini kavrayan Buffon, Kraliyet Bahçesi ve onun bir bölümünü oluşturan müzenin yöneticiliğine atandı. Hırslı Buffon, bu görevi tüm doğanın kaydını tutma çalışmasına dönüştürdü. 1749’da başlayan ve yıllar süren bu çalışmasının sonucunda büyük yapıtı Histoire Naturelle, Generale Et Particuliere (Genel ve Özel Doğa Tarihi) ortaya çıktı. Yapıtın en ünlü bölümü olan Doğa Tarihi çağları yapıtın 5. cildinde yer alıyordu. Bunu kuşlar üzerine yazılmış olan 9 cilt ile mineralleri konu alan 5 cilt izledi. İlk baskıyı tamamlayan ve Buffon’un ölümünden sonra yayınlanan son 8 cilt ise, sürüngenler, balıklar ve balinalar üzerineydi. Buffon, hayvan tanımlarını tekdüzelikten kurtarmak için, doğa, hayvanların yozlaşması, kuşların doğası gibi konular üzerine açtığı felsefi tartışmalarla bu tanımları renklendirmişti. Buffon’un eşi 1769’da öldü ve onu 5 yaşındaki oğluyla yalnız bıraktı. Oğlu 17 yaşına gelince, Buffon doğa bilimci J.-B. Lamarck’tan; Avrupa’ya yaptığı botanik gezilerine onu da götürmesini istedi. Ama genç Lamarck araştırmaya ilgi duymuyordu. Fransız Devrimi’nin tüm şiddetiyle sürdüğü sıralar, 1794’te bir tedbirsizliği sonucunda giyotinle idam edildi. Sağlığı bozulmaya başlayan Buffon, 1788’de sonunun yaklaştığını hissederek Paris’e döndü ve birkaç ay sonra bu kentte öldü. Buffon hakkında, "Gerçekten, Buffon 18. yüzyılın ikinci yarısında doğa tarihiyle ilgili tüm düşüncenin babası." olduğu söylenir. Buffon, o dönemde "Jardin du Roi" (Kraliyet Bahçesi) olarak adlandırılan ve bugün Jardin des plantes olarak bilinen Paris'teki botanik bahçesinde direktör olarak çalışmıştır. Halkın hayranlık ve desteğini kazanmış olan Buffon’u aydınlar arasında eleştirenlerin sayısı hiç de az değildi. Buffon kendisini aşağılayanlara hiç yanıt vermemiş ve bir notunda şöyle yazmıştı: “Mutlak suskunluğumu koruyacağım… Saldırıları kendilerine dert olsun.” Buffon, doğa bilimlerinin bazı alanlarında kalıcı bir etki yaptı. Jeoloji tarihini bir dizi aşama olarak ele alan ilk kişi Buffon’du. Yok olan canlı türler kavramıyla paleontolojinin gelişimine önderlik etti. Genel ve Özel Doğa Tarihi, doğa tarihinin birbirinden kopuk ve bağlantısız gibi görünen olgularını kavranabilir biçimde bütünleştirerek sunan ilk yapıttır. Başköy, Sarıkamış Başköy, Kars ilinin Sarıkamış ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 103 km, Sarıkamış ilçe merkezine 49 km uzaklıktadır. Eski adı "Başkey" olan köyün etnik özelliğini 1908 tarihli Rus kaynakları Ermeni olarak göstermektedir. Köyde o tarihte 2248 erkek nüfusun yaşadığı kaydedilmiştir. Sultana Songül Sultan Aktürk ya da sahne adıyla Sultana (d. Kayseri) Türk sanatçı, müzisyen. 2001 ve 2002 yıllarında ABD de MidEastWest Fest organizasyonu altında yaptığı turnenin yanı sıra funk müzik sanatcısı Jamaaladeen Tacuma ve darbuka ve vurmalı çalgılar virtüözü Burhan Öçal’ın ortak çalışması Groove alla Turca’da yer aldı ve birlikte Avrupa ve Amerika’da turnelere katıldı. 2003 senesinde Kanada’dan Delerium grubunun lideri Bill Leeb’in daveti üzerine Chimera adlı albümünde ‘Forever After’ şarkısını yaptı. İspanya’daki Hip-hop Nation dergisi Türk Hip-hop’unun Divası şeklinde başlık atarken ikinci album prodüksiyonu yapmak üzere 2005'te İstanbul’a geldi. Albüm çalışmasının yanı sıra düet çalışmaları da yaptı. Emel Müftüoğlu'nun " Eğlenilecek Evlenilecek Kızlar " Şarkısını seslendirmiştir. Kenan Doğulu ile "Festival" albümünde "Rahatla" isimli şarkısında ve Enbe Orkestrası’nın albümünde Sezen Aksu klasiği “Rakkas” şarkısı hip-hop olarak yorumlamıştır. Serdar Ortaç'ın albümü "Nefes"te "Ayrı Gitme" adlı parçasındaki düetiyle albüme renk kattı. Ayrı yeten 2009 yılında çekilen Adab-ı Muaşeret Filminin son sahnesinde rol almıştır. Film de eski lise mezunlarından birini canlandırmıştır. Haziran 2008’de çıkardığı ikinci albümü "Şöhret Yolu"'nda Sultana, hip-hop'ı oryantal ritimler, R&B, Anadolu halk ezgileri ve elektronika ile harmanlıyor. Sultana bu 8 yıllık arada New York & San Francisco'da bulunmuştur ve çalışmalarına burada devam etmiştir. 2013 Yılında Number One FM' de "Trendy World" Programını sunmuştur. 7 Eylül 2015 Tarihinde 7 Yıllık suskunluğunu bozup "Biz Neysek" isimli dijital single yayımlamıştır. Bu single'ın tüm prodüksiyon çalışması Ozan Doğulu'ya aittir. Cemaat Meclisi sosyal yardım pulları Cemaat Meclisi sosyal yardım pulları 1970 yılında Kıbrıs Türkleri tarafından yardım ve posta gönderilerinde kullanılmak amacı ile çıkarılan pullardır. Kıbrıs Cumhuriyeti Zürih Antlaşması sonucunda 16 Ağustos 1960 tarihinde kurulmuştu ve anayasası uyarınca iki kesimli bir yapıya sahipti. Ancak Rum Cumhurbaşkanı Makarios 1963 yılında anayasanın uygulanabilir olmadığı iddiası ile anayasada 13 maddelik değişik yaparak Kıbrıs Cumhuriyeti anayasasını uygulamadan kaldırmış ve Kıbrıs Cumhuriyeti'ni fiili olarak sona erdirmiştir. Bu tarihten sonra Kıbrıslı fanatik Rumların Yunanistan tarafından yönetilen örgütü EOKA Türklere karşı etnik temizlik hareketleri başlamıştır, bu saldırıların en bilineni 1963 Kanlı Noel olaylarıdır. Belirli bölgelerde, yani gettolarda toplanmaya zorlanan Türkler "İnsan Hakları Beyannamesi" ile bütün insanlara tanınan iletişim hakkından bile mahrum bırakılmıştır. Türk bölgeleri arasındanki posta gönderileri Kıbrıslı Rumlar tarafından sistemli olarak imha edilmiştir. Bu kısıtlamaları aşabilmek için Türk Cemaati 1964 yılında kendi posta idaresini kurmuş ve ada içinde (nadir olarak ada dışına da) posta iletmeye başlamıştır. 1966 yılında Birleşmiş Milletler gözetimindeki görüşmelerde yapılan anlaşma ile adadaki posta hizmetlerinin normalleştirileceğini vadeden Kıbrıslı Rumlar anlaşmanın şartlarına uymayınca, Kıbrıs Türk posta idaresi bir adım atarak pul basılmasına karar verdi. 1970 yılında Kıbrıs Türk Cemaat Meclisi güçsüzler yurdu yapımı için olduğunu söyleyerek "Sosyal Yardım Pulları" diye bilinen iki değerden oluşan seriyi bastırmıştır. Fikri Direkoğlu tarafından hazırlanan pullar Lefkoşa'da bulunan Halkın Sesi Matbaasında 100'lük tabakalar halinde basılmıştır. Pullar perfore edilmemiştir yani dantelleri yoktur, bunun yerine rulet kesme diye bilinen teknikle kesilmişlerdir. Pullar üzerinde değer yazılı değildir ancak pembe pul üzerindeki 5 yaprak pulun 5 mil olduğunu, sarı pul üzerindeki 15 yaprak pulun 15 mil olduğunu göstermektedir. Pembe pul 500 000 adet, sarı pul 200 000 adet basılmıştır ve 27 Mart 1970 tarihinde satışa çıkarıldığı kabul edilmektedir. Bu pullar Kıbrıs Türk postalarının ilk pulu olma özelliği taşırlar, ancak ayrıca fiskal pul olarak makbuz, bilet ve benzeri evrakta da kullanılmışlardır. Mehmet Ertuğ, Postal history of the turkish cypriot posts , 3rd edition, 2001 C filmi C filmi, B filmi'nin bir kademe altında yer alan bir film sıralamasıdır. 1980'lerde C filmi ifadesi, kablolu televizyonun yayılmasıyla birlikte pazar ihtiyacına hizmet etmek amacındaki düşük kaliteli bu tür filmlerin artması sonucunda sık sık kullanılmaya başladı. Bu hâliyle ifadede yer alan "C" iki amaca hizmet etmekte: B'den daha düşük kalitedeki filmleri işaret etmekle kalmayıp aynı zamanda Cable(Kablo) kelimesinin baş harfi olan c'yi de ifade etmektedir. Amerika'da C movie geleneğinin yaygınlaşmasına yardımcı olan televizyon dizisi Mystery Science Theater 3000 (1988–99), birinci sezonun ardından ilk olarak Comedy Central, sonra da Sci Fi Channel olmak üzere ulusal kanallarda yayınlanmıştır. Bu tür filmler 1990'lar ve 2000'lerde de yapılmaya devam edip çoğu sinemalarda dahi gösterilmeden sadece televizyon için çekilmiş filmler olmuştur. Kwik-E-Mart Kwik-E-Mart, animasyon televizyon dizisi "Simpsonlar"daki Springfield şehrinde bulununan markettir. Düşük kaliteli ürünlerin pahalıya satılmasıyla tanındığı kadar, dünyanın hiçbir yerinde bulunamayacak ürünler de satılabilmektedir. Marketin sahibi Hint kökenli Apu Nahasapeemapetilon'dur. Marketin sahibi Apu ve üvey kardeşi Sanjay marketin çalışanlarıdır. Kwik-E-Mart ilk kez ""The Telltale Head"" bölümünde görülmüştür. Julius Hibbert Julius M. Hibbert, The Simpsons televizyon dizisinde Afrika kökenli Amerikalı doktor karakterdir. Zeki biridir ve genellikle tedavilerini alaycı tavırlarla yapar. Karşılaştığı hastalara şüpheli tedavi yöntemleri uygular. Dizide çok görülen yardımcı karakterlerden biridir. Dr. Hibbert çok iyi huyludur ve neredeyse her durumdan gülünecek bir sebep bulur ve kıkırdayarak güler. Etanercept Etanercept (ticari adıyla Enbrel), TNF inhibitörü olarak rol oynayarak Tümör nekroz faktör (TNF) birleşmesi ile otoimmün hastalıkları tedavi eden bir ilaçtır. Etanercept rekombinant DNA teknolojisi ile üretilmiş bir füzyon proteinidir. Biyolojik ajan da denilen Etanercept, romatoid artrit, jüvenil romatoid artrit, ankilozan spondilit ve sedef hastalıklarında kullanılmaktadır. Anna-Lena GrÃ¶nefeld Anna-Lena Groenefeld (d. 4 Haziran 1985), Alman tenisÃ§i. 2003 yılında profesyonel olarak turnuvalara katılmaya başlayan Alman raket, 3 sene içerisinde ülkesinin en iyi raketi olmayı başardı. 21 yaşındaki gelecek vadeden Anna’nın kariyerinde tek şampiyonluğu bulunuyor. 2003'te genç raketler klasmanında birinci sıraya kadar yükselen yetenekli isim aynı sene gençler kategorisinde Fransa Roland Garros’da elde ettiği şampiyonluk ise tanındı. Anna 2005 yılında İstanbul Cup’ta çeyrek finale kadar yükselme başarısı göstermişti. Sharar Peer, İsrailli tenisçi. Peer, 2005 yılında İstanbul Cup’ta çeyrek final oynayan isimlerden biri. Bu sezon Prag’ta oynanan ITF turnuvasında şampiyonluğa uzanan genç isim bayanlarda klasmanda 32. sırada bulunuyor. Peer, kariyerinde oynadığı 167 maçtan 120 galibiyet aldı. Ayrıca 2006 yılında İstanbul Cup'ta Anastasia Myskina'yı 2 - 1 yenerek şampiyon olmuştur. Türkiye Cumhuriyeti'nin 50. yılı anma pulları Türkiye Cumhuriyeti'nin 50. yılı anma pulları Kıbrıs Türk cemaatinin Posta İdaresi tarafından bastırılan ilk gerçek posta pullarıdır. Kıbrıs Rumları Birleşmiş Milletler nezdinde yapılan ve Kıbrıs Türklerinin temel insan haklarını kısıtlamayacakları konusunda yapılan bütün anlaşmalara karşı 9 Ocak 1973 günü posta çuvallarına el koyarak imha ettiler. Temel insan haklarından iletişim hakkının sürekli olarak engellenmesi karşısında Kıbrıs Türkleri Posta idaresi bir adım daha atarak ilk gerçek posta pullarının bastırılmasına karar verdiler. Pullar Türkiye Cumhuriyeti'nin ellinci yılının kutlanması amacı ile çıkarılmışlardır. Pullar çeşitli yerel sanatçılar tarafından hazırlanmıştır. Basımları Ankara Devlet Basımevinde, perforasyonları İstanbul Darphanesinde gerçekleştirilmiştir. Pullar 3 milden 70 mile değişen yedi değişik değerde ve 100'lük tabakalar halinde basılmışlardır. Pulların baskı adetleri yani tirajları 50 000 ile 595 000 arasından değişmektedir. Satışa sürülmeleri 29 Ekim 1973 tarihinde başlanmıştır. Pullar için ayrıca Türkiye Cumhuriyeti Ellinci Yılı özel amblemini taşıyan bir ilk gün zarfı da hazırlanmıştır, değişik kaynaklar bu zarfların 500 adet hazırlandığını belirtmektedir. Daha sonra Bozkurt Matbaasında 5000 zarf daha basılmıştır, sonradan basılan zarflardaki ellinci yıl amblemi daha küçük yapılmıştır. Hazırlanılan zarfların tamamının ilk gün damgası ile damgalanmadığı görüşünde olan filatelistler de vardır. Pulların ve zarfların bilinen tirajlarına karşılık kataloglarda görülen fiyatları oldukça yüksektir. Pulların stokları yavaş yavaş ortaya çıkmakta ve fiyatları düşmektedir. Bu nedenle düşünerek alınması doğru olacaktır. Zarfların durumu biraz daha karışık görünmektedir, kaynakların belirttiği tirajlar ile zarfın bulunabilirliği tutarlı görünmemektedir. Mehmet Ertuğ, Postal history of the turkish cypriot posts , 3rd edition, 2001 Mor YÄ±llar (film) Mor Yıllar, 1985 yılı ABD yapımı drama filmdir. Filmin özgün adı The Color Purpledır. Senaryosunu Menno Meyjes'un , Alice Walker 'in çok satan romanından uyarlayıp yazdığı drama filmini Steven Spielberg yönetmiştir. Filmin önemli rollerini Danny Glover, Whoopi Goldberg, Margaret Avery, Oprah Winfrey paylaşmışlardır. Steven Spielberg filmin prodüktörlüğünü de üstlenmiştir. Filmin müziği Quincy Jones'a aittir. 1900'lerin başında, güneyli bir siyahi kız olan Celie, önce babası olarak bildiği kişi tarafından hamile bırakılır, ardından yıllar boyunca efendisi olarak göreceği adama evlenmek üzere adeta satılır. Kocasından gördüğü şiddete rağmen tek tesellisi kız kardeşi Nettie'nin yazdığı mektuplardır. Oysa kocasi Nettie'nin mektuplarının ona ulaşmasına engel olmaktadır. Celie sonunda kuru gürültüye papuç bırakmayacak güçlü bir kadın olan Sofia ile tanışacak ve ondan çok şey öğrenecektir. Whoopi Goldberg,Celie Johnson rolü sayesinde drama dalında En İyi Kadın Oyuncu Altın Küre Ödülünü kazanmıştır. Musa Uzunlar Musa Uzunlar (d. 22 Nisan 1959, Antalya), TÃ¼rk oyuncu. Mimar Sinan Üniversitesi Devlet Konservatuvarı Tiyatro Bölümü'nden 1985 yılında mezun oldu ve Devlet Tiyatrolarında göreve başladı. Bursa, Ankara ve İstanbul Devlet Tiyatroları'nda oyuncu ve yönetmen olarak görev aldı. Devlet Tiyatroları'ndaki yönetim görevlerinin yanı sıra Devlet Tiyatroları Spor Kulübü'nde ve Devlet Opera ve Balesi Çalışanları Vakfı TOBAV'da da yöneticilik yaptı.Devlet tiyatrolarında Bursa, Adana, Diyarbakır, Trabzon, Ankara ve İstanbul'da oyunlar yönetti. Ayrıca İzmit Şehir Tiyatrosu, Bakırköy Belediye Tiyatroları, Eskişehir Tiyatro Anadolu, Yeditepe Oyuncuları, Abdullah Şahin/Nokta Tiyatrosu, Tiyatro Ti, Ankara Maliye Tiyatrosu, Tiyatro Adam gibi topluluklarda ve Makedonya Üsküp Halklar Tiyatrosu ile Bulgaristan Rusçuk Devlet Tiyatrosu'da yönetmenlik yaptı. Özel ve ödenekli tiyatrolarda birçok oyunda oyuncu olarak da görev aldı.Hüzün Mahallesi Otobüsü ve Kaplumbağanın Ninnisi isimli iki oyun yazdı. Bunlardan ilki yayımlandı ve Devlet Tiyatroları'nda sahnelendi. Uludağ Üniversitesi Eğitim Fakültesi, Eskişehir Anadolu Üniversitesi Devlet Konservatuvarı Tiyatro Bölümü, Mimar Sinan Üniversitesi Sahne ve Görüntü Sanatları Ana Sanat Dalı ve Devlet Konservatuvarı Tiyatro Bölümü'nde eğitmenlik yaptı. Halen Haliç Üniversitesi ve Yeditepe Üniversitesi'nde eğitmen olarak çalışmaktadır. Ayrıca sinema, televizyon ve dublaj çalışmaları da yapmaktadır. TOBAV İstanbul Şube Başkanı'dır. Birçok dizi ve filmde rol almıştır. Kurtlar Vadisi Pusu'da ve Kurtlar Vadisi Gladio sinema filminde İskender Büyük rolünü canlandırmıştır. 2012 yılında Şubat dizisinde de rol almıştır. 2015 ve 2017 yılları arasında Poyraz Karayel dizisinde "Bahri Umman" karakterini canlandırmıştır. Asuman Dabak Asuman Dabak (d. 1 Şubat 1970; Akhisar, Manisa), Türk oyuncu ve seslendirme sanatçısı. 1 Şubat 1970 tarihinde, Akhisar'da dünyaya geldi. Sanat hayatına Bahçelievler Belediye Tiyatrosu'nda başlayan Asuman Dabak, seslendirme üzerine çalışmalar yaptı. Turizm ve otelcilik okuyan, ancak oyunculuk eğitimi almamış olan sanatçı, buna rağmen, iyi gözlemcilik ve yorumculuk yeteneğiyle tiyatrodan sonra kamera karşısına da geçerek, sinema ve dizi filmlerde rol aldı. Ekranlarda ilk olarak "Örümcek" dizisindeki Emine rolüyle boy gösterdi. "Tatlı Hayat" dizisindeki Menekşe rolü ile ilgi topladı. Özel bir televizyon kanalında sunuculuk yaptı. 2006'da Asuman Dabak Tiyatrosu'nu kurdu. Michael Petkovic Michael Petkoviç (d. 16 Temmuz 1976, Fremantle, Avustralya), Hırvat kökenli Avustralyalı eski Kaleci. Petkoviç, Spearwood Dalmatinac takımının altyapısında futbola başladı. Sonrasında Perth Kangaroos'da profesyonel oldu. South Melbourne, Strasbourg ve Trabzonspor takımlarında forma giydi. Türkiye'de ilk olarak Trabzonspor'da 2002 ve 2005 yılları arasında forma giydi. Ardından 2005-2006 sezonunda Sivasspor'a transfer oldu. MKE Ankaragücü maçında kalesinden diğer kaleye hafızalardan silinemeyecek bir gol atmıştır. Bu gol profesyonel futbol kariyerindeki tek golüdür. Golü attığında Ankaragücünün kalesinde Serkan Kırıntılı vardı. Ayrıca aynı maçta bir de penaltı kurtarmıştır. Kardeşi Jason Petkoviç de kendi gibi bir kalecidir. Avustralya'nın Perth Glory takımında forma giymektedir. Kardeşi Jason 2004-2005 sezonunda kısa bir süre Konyaspor forması giymiştir. 1996 Yaz Olimpiyatları, 2005 FIFA Konfederasyonlar Kupası ve 2007 Asya Kupası'nda millî takım kadrolarında bulunan Petkovic 6 kez Avustralya formasını giymiştir. 2002 Dünya Kupası elemelerinde Avustralya'nın Amerikan Samoası'nı 31-0 yendiği ve uluslararası maçlarda alınmış en farklı galibiyet rekorunun kırıldığı maçta Avustralya millî takımının kalesini korumuştur. Pamela Anderson Pamela Denise Anderson (d. 1 Temmuz 1967), Kanada doğumlu oyuncu, model, yapımcı ve yazardır. Hem ABD hem Kanada vatandaşıdır. Büyükbabası Finlandiyalı olan Pamela, 1989 yazında arkadaşları ile Kanada’da bir futbol karşılaşmasında üzerinde, Kanada bira markası Labatt baskılı bir t-shirt giymektedir. Maçın bir anında ekranda Pamela belirir ve sahada bulunan herkes şerefine kadeh kaldırarak ona bakmaya başlar. Bunu izleyen olaylarda Labatt firması ile mankenlik sözleşmesi imzalar. Kısa bir süre sonra Pamela Anderson Playboy için mankenlik yapmaya başlar ve derginin Ekim 1989 sayısına kapak olur. Los Angeles’a taşınır. 1990’lı yıllarda birçok kez Playboy dergisine poz verir. 1991’de Home Improvement adlı sitcomda ufak bir rol alır. Ardından onu şöhrete kavuşturan Baywatch dizisi gelir (1992-1997). 2003 yılında Baywatch:Hawaiian Wedding adlı filmde de rol alır. The Nanny, Barbwire adlı filmleri çeker. Nisan 1997, Saturday Night Live adlı programda striptiz yaparak yine ilgi odağı olmayı başarır. 2001 yılında eleştiri bombardımanına uğrayan V.I.P. adlı dizide başrol oyuncusu olur. 2004'te "Playboy" dergisinin kapağında ilk kez tamamıyla çıplak yer alır. Sonrasında da Stuff ve GQ dergilerine de çıplak olarak kapak olur. 2004 yılında Pamela Anderson Star adlı, Eric Shaw Quinn’in kaleme aldığı bir kitap bastırır. Kitap, bir gencin şöhrete ulaşmak için neler yapabileceğini anlatmaktadır ve Pamela kitap için imza turnesine çıkar. 2005 Ocak ayında Pamela Anderson bir kez daha göğüs estetik ameliyatı yaptırdığını ve yeni göğüslerinin eskiye oranla daha büyük olduğunu açıklar. 2005'te Stacked adlı yeni bir sitcoma başlar ve 2 sezon devam eder. Tüm bunların yanı sıra Pamela Anderson her zaman medyanın ilgi odağı olmuştur. Mötley Crüe’nin davulcusu Tommy Lee ile tanışmasının 96. saatinde evlenmiş ve sonrasında çiftin iki çocukları olmuştur. Pamela Anderson iki kez boşanma davası açmış ikisinde de çift yeniden bir araya gelmiştir. 1998'de Tommy Lee eşi Pamela’ya karşı zor kullanmaktan 6 ay hapse mahkûm olur ve çift nihai olarak boşanır, Tommy Lee öfke terapisi görmeye başlar. 2002'de Pamela, yaptırdıkları dövmeler neticesinde Tommy Lee’den Hepatit C virüsü kaptığını açıklar ve düzenli olarak Jane dergisinde makaleler yazmaya başlar. Tommy Lee ve Pamela Anderson’un balayındayken çektikleri pornografik video evlerinden çalınır ve internette gösterilmeye başlar. Pamela videoyu dağıtan İnternet Eğlence Grup’una dava açar ve 1,5 milyon dolar tazminat kazanır. Bu olaydan sonra Pamela Anderson’ın müzisyen Bret Michaels ile çekilmiş başka bir videosu internette gezinmeye başlar. Tüm bunlardan sonra Pamela Anderson ve Tommy Lee’nin popüleritesi artar, üstelik magazin dünyasında ünlülerin de (ünlülerin izinleri olsun ya da olmasın) evde çekilmiş porno videoları moda haline gelir. 2001'de Pamela Anderson şarkıcı Kid Rock ile beraber olur. Yıllar boyu bir ayrılıp bir barışan çift, 2006 Temmuz ayında Saint-Tropez’de evlenirler. Pamela Anderson’ın, Vancouver’da Blonde and Blonder filmini çekerken bir bebek düşürdüğü açıklanır. Bu olaydan 17 gün sonra Kasım 2006’da, Anderson boşanma davası açar. Ayrıca Kasım 2008 ayında Michael Jackson ile bir restoranda yemek yerken görülür ve aralarında aşk dedikoduları çıkar. Pamela Anderson bir vejetaryendir ve hayvan hakları koruyucusudur. Bu alanda yaptığı çalışmalar sebebiyle Linda McCartney Ödülü alır. 2003'te ‘kürk giymektense hiçbir şey giymem’ diyerek reklam kampanyalarında boy gösterirken 2006'da Londra’da Stella McCartney’nin butiğinin önünde, kameralar önünde protestocularla birlikte çıplak poz verir. Ayrıca Pamela Anderson Kanada’daki fok balıklarının avlanmasına ve Kentucky Fried Chicken’a karşı da boykot kampanyaları düzenlemiştir. 2005'te Mac Kozmetik AIDS Kuruluşu’nun sözcü mankeni olmuştur. Diğer oynadığı filmler: Scooby-Doo (2002), Pauly Shore Is Dead (2003),Scary Movie 3, No Rules (2005), Borat: Cultural Learnings of America for Make Benefit Glorious Nation of Kazakhstan (2006), Blonde and Blonder (2007). JoÃ£o Carlos de Oliveira João Carlos de Oliveira, ("João do Pulo" olarak da bilinir) (d. 28 Mayıs 1954 - ö. 17 Mayıs 1999) Atletizmin üç adım atlama dalında yarışmış Brezilyalı atlet. En iyi atlaması olan 17.89 metreyi 15 Ekim 1975'te kaydetmiştir. Bu atlayışı 1985'e kadar dünya rekoru olarak kaldı. 1991'de Sao Paulo yakınlarında meyddana gelen bir araba kazasında bir bacağını kaybetmiştir. Aşırı alkol alımı sonucu 1999'da hayatını kaybetmiştir. Yves Larock Yves "Larock" Cheminade (d. 1977), yapımcı ve DJ. Bir "Africanism All Stars" üyesidir. Faruk Güventürk Faruk Güventürk, (d. 1912 - ö. 16 Ağustos 1992), Türk asker. 1933 yılında Kara Harp Okulu'ndan mezun oldu. 1940'lı yıllarda ilk görev yaptığı yerlerden biri olan Polos'u, yazdığı "Sarmaşık" kitabında anlattı. 1952 yılında Binbaşı rütbesine terfi etti. Kore Savaşı'na katıldı. 1957 yılında Kara Harp Akademisi'ni bitirdi. Demokrat Parti iktidarına karşı darbe düzenlemek amacıyla ordu içinde gizli bir örgüt kurulmak iddiası ile 26 Aralık 1957 tarihinde tutuklandı. 66. Tümen komutanı Tümgeneral Cemal Tural başkanlığında 26 Mayıs 1958 tarihinde başlayan ve altı ay süren yargılamalar sonrası beraat edip yeniden orduya döndü. Bu olay Dokuz Subay Olayı olarak tarihe geçti. 27 Mayıs Darbesi'nden sonra Kayseri'deki Doğu Menzil Komutanlığı'na getirildi. Daha sonra Gelibolu'da 2. Kolordu Komutanlığı yaptı. 1969 yılında kadrosuzluk nedeniyle emekli oldu. Cumhuriyetçi Güven Partisi'nden İstanbul Senatör adayı olduysa da seçilemedi. Yirmiden fazla kitabı bulunmaktadır. 2008 Estoril Açık - Çift Kadınlar One Night Only (müzik grubu) One Night Only Ä°ngiliz indie pop rock grubudur. Goerge Craig solist ve gitaristtir. Mark Hayton geri vokal ve gitaristtir. Daniel Parkin basgitaristtir. Sam Ford davulcudur ve Jack Sails klavye ve geri vokaldir. 2003'te kurulan grup, ilk konserini 12 Aralık 2003'te Kirkbymoorside'da verdi ve bu yıllarda ünlenmeye başladı. İlk singleları "You and Me" adıyla [Ekim] 2007'de yayımlandı. İkinci singleları "Just For Tonight"'tır. Türk-Alman sineması Türk-Alman sineması ya da Alman-Türk sineması (Almanca: "deutsch-türkisches/türkisch-deutsches Kino") Almanya'da doğup büyüyen Türklerin sinema çalışmalarında da başarılı olması, Almanya'da Türk yönetmenlerin oluşturduğu bir grup ortaya çıkarmıştır. Burada yetişen Türk yönetmenler 1990'lı ve 2000'li yıllardan sonra Almanya'da başarılı olmuşlardır. 1986’da Tevfik Başer ilk uzun metrajlı filmi olan "40 m2 Almanya"’yı yönetmiştir. 90'lı yılların ikinci yarısında Hamburg ve Berlin Türklerin sinema merkezi haline geldi. Hamburg'da Yüksel Yavuz, Fatih Akın, Ayşe Polat ve Buket Alakuş, Berlin'de Thomas Arslan ve Hussi Kutlucan çalışmıştır. Bir süre sonra Seyhan Derin, Sülbiye Günar, Neco Çelik ve Züli Aladağ gelmiştir. Sonra Mennan Yapo, Adnan G. Köse ve Özgür Yıldırım bulunmuştur. Öz, Kırıkkale İçinden geçen dereler nedeniyle sulama imkânı çok geniştir. İlçenin en yeşil yerleri olmasından hareketle bu adı aldığı sanılmaktadır. Keskin şehir merkezine yaklaşık 5 km'dir. Azerbaycanfilm Azerbaycanfilm ("Azerice: Azərbaycanfilm"), Azerbaycan devlet film yapım şirketidir. 1920'de Azerbaycan Sovyet Sosyalist Cumhuriyeti Halk Komiserliği zamanında foto-film şubesi olarak kurulmuş, 1923'te Azerbaycan Foto-Sinema İdaresi ("Azərbaycan Foto-Kino İdarəsi, AFKI") olarak yeniden adlandırılmıştır. Çeşitli isim değişikliklerinin ardından (Azdövlətkino" (1926-1930), "Azkino" (1930-1933), "Azfilm" (1933), "Azdövlətkinosənaye" (1934), "Azərfilm" (1935-1940), ve "Bakı Kinostudiyası" (1941-1959)), 1960'ta Cafer Cabbarlı adına film şirketi bugünkü ismini alır. Bugün Azerbaycanfilm, Azerbaycan Kültür Bakanlığı'na bağlıdır ve merkezi Bakü'dedir. Eugen Bleuler Paul Eugen Bleuler (d. 30 Nisan 1857 - 15 Temmuz 1939) İsviçreli psikiyatr; özellikle mental hastalıklar konusundaki çalışmalarıyla tanınır. Ayrıca "şizofreni" terimini literatüre kazandırmıştır. Bleuler; Pauline Bleuler-Bleuler ve varlıklı bir çiftçi olan Johann Rudolf Bleuler'ın oğlu olarak, İsviçre'de Zürih şehrinin yakınlarındaki küçük bir kasaba olan Zollikon'da doğdu. Bern Üniversitesi'nde tıp öğrenimi gördükten sonra Zürih Üniversitesi'nde psikiyatri profesörlüğüne ve aynı kentteki Burghölzli Akıl Hastanesi'nin başhekimliğine atandı. 1898'den 1927'ye değin çalıştığı bu hastanedeki 647 hastayı kapsayan gözlemlerini 1908'de yayımladı ve şizofreni terimini ilk kez bu incelemesinde kullandı. Aynı çalışmanın ürünü olan "Dementia Praecox oder Gruppe der Schizoprenien" (1911; Erken Bunama ya da Şizofreni Grubu) adlı yapıtında, bu konudaki bütün benimsenmiş görüşlere karşı çıkarak; erken bunamanın tek bir hastalık olmadığını, iyileşmez gözüyle bakmanın ve sonunda mutlaka tam bunamaya dönüşeceğini varsaymanın yanlış olduğunu savundu. Aynı yapıtında zihindeki çağrışımların düzensiz bir sıra izlemesi ve kişilik bölünmesi ya da parçalanması gibi ortak belirtiler gösteren bir dizi hastalığı tanımlayarak, hepsine birden şizofreni adını verdi. Bleuler, şizofreni olaylarından birçoğunun gizli seyrettiğine (hastalığın tam anlamıyla dışa vurmadığına) inanıyor ve şizofrenili kişilerin düşünme süreçlerinde her durumu kapsayacak kadar genel değil, ancak bazı özel sorunlarda bozukluk olabileceğini öne sürüyordu. Bleuler, şizofreninin etkilerini temel ve ikincil belirtiler olmak üzere iki kümeye ayırmıştır. Temel belirtiler 4A belirtileri olarak da bilinir. Şizofreni çözümlemesinin temeli olan iki önemli kavramın yaratıcısı da yine Bleuler'dir. Bu kavramlardan biri, kişinin genellikle garip fantezilere kapılarak gerçeklikle tüm bağlantısını kopardığı içekapanma ("otizm"), öbürü ise birbirini tamamıyla dışlayan karşıtların ruhsal yapıda birlikte ve aynı anda var olması anlamındaki karşıtlar birliği ya da ruh karmaşasıdır ("ambivalans"). Diğer temel belirtiler ise "assosiasyon" ve "affektivite"'dir. Bleuler, Sigmund Freud'un kuramlarının ilk savunucularından biri oldu ve Freud'un nevrozlu hastalarda saptadığı çeşitli mekanizmaların psikozlu hastalarda da ortaya çıkabileceğini kanıtlamak için çaba gösterdi. Psikozun beyin dokusunun yıkımından ileri geldiği yolundaki yaygın inanca karşı çıkarak bu hastalığın psikolojik nedenlere bağlı olabileceği görüşünü savundu. "Lehrbuch der Psychiatrie" (1916; Psikiyatri Ders Kitabı) adlı yapıtı birçok kez basılarak psikiyatri klasikleri arasında yer alan Bleuler ve asistanı Carl Gustav Jung, 1900'lerin başlarında Freud ile birlikte Viyana Psikanaliz Derneği'nin ilk üyeleri oldu. 7-zip 7-Zip, özgür ve ücretsiz bir dosya arşivleyicisidir. 7-Zip’in Komut İstemi sürümü Unix benzeri sistemler (GNU/Linux, BSD, ve Mac OS X gibi) içinde düşünülmüş hatta AmigaOS bu saydıklarımıza dahil. Aynı zamanda DOS için de uyumlu Dost Portu için veya HX-DOS genişletişicisi ile Windows komut İstemcisi'nde çalıştırılabilir. 7-zip, temel olarak 7z arşiv biçiminde çalışsa da, diğer arşiv biçimlerini de okuyabilme yetisine sahiptir. Kullanıcı yazılımın çizgesel (grafiksel) ara yüzü (sadece Windows) ile işlem yapabileceği gibi direkt komut satırından da yazılımı çalıştırarak işlem yapabilir (tüm sistemler) ya da yazılıma Windows Shell ortamı benzeri platformlarla da denetim sağlanabilir. 2000 senesinde çalışmalarına başlanan 7-Zip, Igor Pavlov tarafından geliştirildi. Pazarın hâkimiyetini elinde tutan ticari rakiplerine WinZip ve WinRAR a karşı olarak ürün özgür GNU LGPL lisansı altında dağıtılmaya başlandı. Sonuç olarak ortaya ciddi bir alternatif olarak özgür ve ücretsiz bir yazılım çıktı. 7-Zip 2007 de SourceForge.Net tarafından düzenlenen Tecnical Design (Teknik Dizayn) yarışmasının kazananı olarak “En İyi Tasarı” dalında kullanıcılar tarafından ödüle layık görüldü. Varsayılan olarak 7-Zip, 7z biçimli arşivler oluşturmak için tasarlanmıştır (.7z dosya uzantısı ile). Her arşiv pek çok dosya ve dizini bünyesinde barındırabilir. Container biçeminde güvenlik veya büyüklük sıkıştırması çeşitli süzgeçlerle yığın olarak sağlanmaktadır. Bunlar pre-processor (ön işleme/yici) kompres algoritmaları ve şifreleme süzgeçlerini içerebilmektedir. .7z biçimi çekirdekte pek çok türde algoritmadan oluşur. En bilinenleri ise Igor Pavlov tarafından geliştirilen Bzip2 ve LZMA dir. LMZA görece olarak yeni bir sistem altyapısını sunmaktadır ve 7z formatının ilk kez duyulması bu sayede mümkün olmuştur. LMZA nın sıkıştırma oranları çok çok iyi bir seviyededir. Sıkıştırılan öğeler RAR ve ACE biçimine çevrilebilir. Doğal 7z dosya biçimi, Unicode ile açık olarak yazılmıştır. 7-Zip bilinen hemen hemen tüm dosya sıkıştırma formatlarını desteklemektedir. Desteklenen bu dosya formatları sırası ile “ZIP, CAB (MS Cabinet), RAR, ARJ, Z, gzip, bzip2, LHA, tar tar.gz, cpio, smzip, rpm ve Debian/deb arşivleri”. 7-Zip in 4.42 den sonra piyasaya sunulan yeni sürümlerinde ise ISO, CD/DVD image dosyaları da tanınmaktadır. Unutulmamalı ve not edilmelidir ki; kimi biçimlerin kullanım koşulları onlar bedava olmayan (non-free) sınıfına sokmaktadır (sözgelimi RAR dosyalama biçemi). 7-zip kimi MSI dosyalarını açabilir ve ana konu içindeki meta-dosyalar erişime izin verebilir. Bazı Microsoft CAB (LZC sıkıştırması) ve NSIS (LZMA) yükleyici (installer) biçemlerini açabilen 7-zip, verilen binary dosyasının gerçek arşiv olduğunu denetleyebilmek için ideal bir araçtır. 7-zip DEFLATE kodlayıcısı, ZIP veya gzip dosyalarını sıkıştırırken, zaman zaman yüksek sıkıştırma seviyeleri elde edilebilen zlib’in Deflate implementasyonunu kullanmaktadır. 7-zip in deflate kodlama implemantasyonu ayrı olarak AdvanceCOMP suitinin araçları arasında verilmiştir. P7zip formunda, komut satırı sürümü UNIX tarzı sistemler için düşünülmüştür; GNU/Linux, FreeBSD ve Mac OS X gibi. GUI frontend, (arayüzü) Q7Z, p7zip için GNU/Linux'ta desteklenmektedir. Alternatif GUI ise aynı geliştiriciler tarafından Windows sistemler içinde sürüldü. Droplet-style aplikasyon, 7zx ise Mac'ler için kullanılabilir durumdadır. Windows'un x64 sürümleri için 64 bit sürümü de, geniş bellek haritaları desteği ve hızlı, mükemmel sıkıştırma tekniği ile kullanılabilir durumdadır. Komut istemcisi ile çalıştırılan iki sürümü bulunan yazılım. Harici kütüphaneleri kullanan, 7z.exe; ve 7za.exe tek başına çalışabilir sürümü ile sunulmaktadır. Fakat, 7za sıkıştırma/açma desteği 7z, ZIP, gzip, bizp2 ve tar biçemleriyle sınırlandırılmıştır. Ek olarak, 7-zip‘in taşınabilir sürümü de bulunmaktadır. PortableApps.com sitesinden paketlenen bu sürüm kolaylıkla temin edilebilir. Paola Paggi Paola Paggi (d. 6 Aralık 1976-Ivrea) İtalyan voleybolcu. Voleybola Tre Spighe Candelo’da başladı. Vicenza ve Bergamo’da oynadı. Vicenza ile bir Avrupa Konfederasyon Kupası şampiyonluğu, Asystel Volley Novara ile bir Avrupa Konfederasyon Kupası şampiyonluğu, Bergamo ile bir Avrupa Konfederasyon Kupası şampiyonluğu, iki Avrupa Şampiyonlar Ligi şampiyonluğu yaşadı. İtalyan ulusal takımıyla 2002 Dünya Şampiyonası'nda şampiyona ulaştı. 2009 yılında Avrupa Konfederasyon Kupası'nda "en iyi blok" ödülünü aldı. Şu an Asystel Volley Novara’da voleybol kariyerini sürdürüyor. 2008 Estoril Açık - Çift Erkekler KayabaÄŸ, Melikgazi Kayabağ, Kayseri'nin Melikgazi ilçesine bağlı bir mahalledir. Kayseri'ye 15 km, Gesi'ye 1 km mesafede bulunan bir platoda yer alır. Mahallenin eski ismi Darsiyak'tır. Rumcada "dar vadi" anlamına gelen bu isim mahallenin ortasındaki vadiden alınmıştır. Köy bu vadinin her iki yakasına yerleşiktir. Mahallede eski yıllarda yaşayan, mübadele sırasında Yunanistan'a göç etmiş Rumlar zaman zaman torunlarıyla köye ziyarette bulunur. Çok büyük bir yapıya sahip olan Yanartaş manastırı buradadır. Mesire yerleri ve yayla havası ile ünlü olan mahallede çok sayıda yazlık villa tipi ev de bulunmaktadır. Yerleşik olarak yaklaşık 600 kişinin yaşadığı mahallede her yıl temmuz ayının ilk haftasında pilav günü adıyla bir etkinlik düzenlenmektedir. KayabaÄŸ Kayabağ adlı yerleşim birimleri: Curtiss A-12 Shrike A-12 Shrike Amerikalı Ordu Hava Kolordusu tarafından kullanılmış olan tek kanatlı saldırı uçağıdır. XA-8 ve YA-10 tipinde uçaklarla ilgisi vardır. Havacılık teknolojisine göre geliştirilmiştir. Gelişmişi olarak bir miktar A-8 üretilmiştir ve biraz daha fazla silah yüklenmiştir. Pilot/gözlemci kokpitini geliştirlmye kalkışılmıştı.Kokpit bölümünü geliştirmeye çabalmışlardır. 3. Saldırı Grubu artı 8. ve 18. Takip Kolordusunda görev yapmıştır. Sağ kalan Shrikeler Pearl Harbar Bombalamasında görev yapmışlardır. Çin Milliyetçi Hava Kuvvetleri 20 A-12 Shrikeyi 1936'da teslim almıştır. 27. ve 28. filo bu uçakları silahlandırmıştır. Savaşın ortasında Japonya ve Çin servisten çıkartmıştır. 15 ağustos 1937'de 4 Japonya Aichi Type 94'lerle temas sağlamıştır. AmerikalÄ± Ordu Hava Kolordusu. Bugün Aslında Dündü Groundhog Day (Bugün Aslında Dündü), 1993 yılında sinemalarda gösterilmiş bir komedi filmidir. Harold Ramis tarafından yönetilmiştir. Başrolde Bill Murray ve Andie MacDowell oynamıştır. IMDB en iyi 250 film listesinde 174. sıradadır. "Groundhog Day", 2006 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Bir televizyon kanalında hava durumu sunucusu olan Phil Connors, Punxsutawney kasabasındaki geleneksel Groundhog Day şenliklerine gönderilmiştir. Bu pek de isteyerek yaptığı bir görev değildir. Bu karakterin her sabah kalktığında hep aynı günü, 2 Şubat Dağsıçanı festivalinin yapıldığı günü yaşamasıyla gelişen olaylar anlatılmaktadır. Beyaz Ruslar Beyaz Ruslar veya Belaruslular (Beyaz Rusça: беларусы; "belarusı"), Beyaz Rusya'da nüfusun çoğunluğunu oluşturan bir Doğu Slav halkı. "Beyaz Rusça" terimi 16. yüzyılda ortaya çıktı. 19. yüzyılın sonuna gelindiğinde "Beyaz Rusya" terimi, Belarus'un tüm topraklarının nüfusunu sağlamlaştırdı. 19. yüzyıla kadar, "rusiny" etnik köken ya da "litvin" polonyası, bir öz isim olarak kullanılmıştır. Beş tarihi ve etnografik bölge var: Bütün bu bölgelerin bazı kültürel özellikleri vardır, ama genel olarak Beyaz Rusya'nın kültürü homojendir. Rudo Rudo (Kiril alfabesi: Рудо , Osmanlıca: Sokul veya Sokullu), Bosna-Hersek'i oluşturan iki politik yapıdan biri olan Sırp Cumhuriyeti'nin doğu kesminde Sırbistan sınırına yakın bir belediye. Sokullu Mehmet Paşa'nın doğduğu yeridir. Ivo Andrić'in romanı "The Beys of Rudo."'da ortaya çıkmaktadır. Toplam: 15.982 Toplam: 11.572 1991'de Rudo kasabasının nüfusu 3.109 olup: 'dan ibaretti. Setherial İsveçli Black Metal Setherial 1994 yılında guitarists Alastor Mysteriis ve Devolthan tarafından kuruldu. Tarz olarak Marduk, Dark Funeral gibi isveç black metali icra etmektedir. Grup şimdiye kadar 5 stüdyo albümü çıkartmıştır. Ege Çevre ve Kültür Platformu Ege Çevre Ve Kültür Platformu Derneği (EGEÇEP), çevre bilinci edinmiş