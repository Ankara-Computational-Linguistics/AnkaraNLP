kayıtların yetersiz olduğunu söylese de 4. ve 6. yüzyılların tamamında tarih süvarilerin Romalıların karadki başlıca silah gücü haline geldiğini göstermektedir. A.H.M. Jones, "Valens tamamen sıradan ancak yine de hiçbir askerî yeteneği olmayan bir hamiydi: entrikalar konusundaki tedirginlikleri ve hain olduğu iddia edilenlerin zalimce cezalandırmasıyla şuuruna ihanet etmiştir," diye yazar. Ancak Jones Valens'in "alt sınıfların çıkarları konusunda dikkatli, vicdan sahibi bir yönetici," olduğunu teslim eder. "Kardeşi gibi o da içten bir Hristiyan'dı." Bu kadar hezimetle sonuçlanan bir savaşta ölmesi talihsiz bir kariyerin en alt noktası olarak kabul edilmiştir. Bu Valens'in yenilgisinin derin sonuçları düşünüldüğünde özellikle doğrudur. Edirne, imparatorluğun son döneminde Roma'nın toprak bütünlüğünün sona erişinin başlangıcı olmuş ve bu gerçek çağdaşları tarafından bile fark edilmiştir. Ammianus bu savaşın Cannae Savaşı'ndan sonra Roma tarihindeki en kötü yenilgi olduğunu anlamış, Rufinus ise savaş için "Roma İmparatorluğu için tüm kötülüklerin başlangıcı" demiştir. Valens aynı zamanda Roma devletinin kısa bir tarihinin yazımını da emretmiştir. Valens'in kâtibi Eutropius tarafından hazırlanan bu çalışma Breviarium ab Urbe condita adıyla bilinir ve kuruluşundan itibaren Roma'nın hikâyesini anlatır. Bazı tarihçilere göre Valens Roma tarihini öğrenmenin gerekliliğiyle motive olmuştu. Böylece kendisii kraliyet ailesi ve atadıkları Roma Senato sınıfı ile daha kolay kaynaşacaktı. Yönetimi sırasında Valens imparatorlukta bir bölünme yaratmaya başlayan teolojik bir farklılıkla mücadele etmek durumunda kalmıştı. Julianus pagan inanışı canlandırmaya çalışmıştı. Bu girişiminde Hristiyanların arasındaki farklı grupların anlaşmazlıklarından ve orduda sayıları fazla olan pagan askerlerden faydalanmıştı. Büyük destek toplamasına karşın eylemleri çoğu zaman ölçüsüz bulunmuş Perslere karşı çıktığı bir seferde ölmeden önce küçümsenmişti. Ölümü tanrının bir işareti olarak algılanmıştı. II. Constantius ve Constans gibi Valen ve Valentinianus da farklı teolojik görüşlere sahipti. Valens Aryan'dı. Valentinianus ise İznik itikatını destekliyordu. Ancak Valens öldüğünde Aryanizm imparatorluğun doğusunda sona ermek üzereydi. Ardından gelen I. Theodosius İznik itikatını onaylamıştır. Son GÃ¼nler Last Days, 2005 Amerikan yapımı film. Gus Van Sant tarafından yazılmış, yönetilmiş ve prodüktörlüğü yapılmıştır. Kurt Cobain'in son günlerinden esinlenerek çekilen "Son Günler"de, sigara parasını ve ev kirasını karşılamak için müzik yapan fakat ani çıkışıyla müzik tarihinin şekillenmesine etkide bulunan ve bu ani yükselişin getirdiği şöhretin ve profesyonel olmanın getirdiği yükü kaldıramayan sorunlu müzisyen Cobain'in son saatlerinde giderek onu daha da çok içine çeken içsel kargaşasını işlenmektedir. Film Cobain'in hayatından kaçıp geldiği Seattle'daki ahşap evinin içinde ve civarında geçirdiği birkaç saati konu edinir. It Would Be So Nice It Would Be So Nice Pink Floyd'un single kapağında bulunmasına rağmen Syd Barrett'siz ilk single'ı olmuştur. Şarkının yazarı Wright melodik ve akılda kalıcı bir şarkı yapmak için çalışmış ancak şarkı hem dinleyiciler tarafından hem de grup tarafından beğenilmemiştir. Grubun çoğu toplamasında da bu şarkı yer almaz. Ali Sami Yen (anlam ayrımı) Odeon Tiyatrosu Odeon Tiyatrosu, 1875 yılında İstanbul'da, İstiklal Caddesi'nde açılan tiyatro binası. İlk adı "Varyete Tiyatrosu"dur. 1877 yılında yenilendikten sonra sırasıyla "Eldorado", "Verdi Tiyatrosu" ve "Odeon" adlarını aldı. Bina daha sonra "Eclair Sineması" ve "Şık Sineması" olarak etkinlik gösterdi. Güllü Agop'un Osmanlı Tiyatrosu bu salonda temsil veren tiyatro gruplarından biridir. İstanbul'da "plak tabanlı" sesli film gösterimlerinin ilki 1907 yılında bu tiyatroda gerçekleştirilmiştir. Gösterimde Excelsior sistemi kullanılmıştır. Carlton Cole Carlton Michael George Cole Okirie kısaca Carlton Cole (d. 12 Kasım 1983, Croydon, Londra), Nijerya asıllı İngiliz futbolcudur. Şu anda serbest durumdadır. Futbola Chelsea takımında başlayan Cole, 2001 yılında bu takımla ilk profesyonel sözleşmesini imzayarak profesyonel futbol kariyerine başladı. 2006 yılında West Ham United takımına transfer olmadan önce sırasıyla, Wolverhampton Wanderers, Charlton Athletic ve Aston Villa takımlarında kiralık olarak oynadı. West Ham United Petrota Petrota (Yunanca: Πετρωτά), Yunanistan'ın kuzey noktasında, Trigono beldesine bağlı bir köydür. Savaşlar nedeniyle üç defa yeri değiştirilmiştir. Tarihi olarak birçok yapıya sahiptir. Köyün şu anda bulunduğu yerin hemen yanında tarihi Hıdır Baba Tekkesi bulunmaktadır. Osmanlı İmparatorluğundan kalan bir kalesi vardır. 2006 yılında onarımı yapılan, 18. yüzyıla ait Taşlık Camii adında tarihi bir camiye sahiptir. Taşlık bir bölgede olan köyün yakınlarında birçok mağara bulunmaktadır. Erem Şentürk Erem Şentürk 1974 yılında İstanbul'da dünyaya geldi. Reklam filmi yönetmenliğine 1997 yılında Ali Tara’nın çektiği reklam filmlerinde asistanlık yaparak başladı. Daha sonra yönetmenlik ve çeşitli program eğitim kurslarına katıldı. 2010 yılın Mart ayında Ema Film Yapım şirketini kurdu. 1996 yılında üniversiteden mezun olan Erem Şentürk, 2002 yılından beri reklam filmleri, dizi filmler, belgeseller ve kısa filmler çekmektedir. Yoros Kalesi Yoros Kalesi, İstanbul'da Anadolukavağı sırtlarındaki Doğu Roma döneminden kalma kaledir. İmparatorluk zayıf düştükten sonra Cenevizlilerin eline geçmiş ve uzun süre onların elinde kalmıştır; bu yüzden bir Ceneviz kalesi olduğu inancı doğmuştur. Kalenin kapladığı alan İstanbul çevresindeki diğer bütün kalelerin kapladığı alandan çok daha büyüktür. İç kesimdeki kulelerin bazıları hâlâ iyi durumdadır ve duvarlarda Yunanca yazıtlar göze çarpar. Adının nereden geldiği kesin olarak bilinmemektedir. "Kutsal yer" anlamına gelen Hieron'dan geldiği görüşü oldukça yaygın olmakla birlikte, Antik Çağ tanrılarından Zeus'un sıfatı olan "uygun rüzgarlar" anlamına gelen ourios'tan geldiği de iddia ediliyor. Ayrıca Yoros adının doğrudan doğruya "dağ" anlamındaki oros'tan geldiği de düşünülmektedir. Kalenin deposunda tutulan ve 2013-2014 yıllarındaki kazılarda çıkarılan 661 tarihî eser 2 Şubat 2015'te çalındı. Vakit (gazete) Vakit, 1917 yılında yayın hayatına başlayan ve 1934'e kadar bu adla, Ekim 1934'ten Aralık 1938'e kadar Kurun, Ocak 1948'den Aralık 1949'a kadar ise Yeni Gazete adıyla İstanbul'da yayımlanan günlük gazetedir. Çıkarılmasına, 22 Ekim 1917'de Ahmet Emin Yalman ve Asım Us tarafından başlandı. Kadrolu yazar ve yöneticileri arasında Ali Naci Karacan, Enis Tahsin Til, Necmettin Sadak, Kazım Şinasi Dersan, Hakkı Tarık Us, Ahmet Rasim, Ahmet Şükrü Esmer, Ömer Rıza Doğrul, Refik Ahmet Sevengil, Sadri Ertem, Yekta Ragıp Önen, Fikret Adil, İsmail Safa, Osman Cemal Kaygılı, Kemal Ahmet gibi isimler yer aldı. Reşat Nuri Güntekin, Ruşen Eşref Ünaydın, Hüseyin Cahit Yalçın, Ziya Gökalp ve Halide Edip Adıvar'ın yazılarını yayımladı. Tan (gazete, 1935) Tan, 1926-1935 yılları arasında "Milliyet" ve 1935-1945 yılları arasında "Tan" adıyla Türkiye'nin İstanbul ilinde yayımlanan, sloganı "“Günlük Siyasi Halk Gazetesi”" olan sol eğilimli günlük gazete. Başlıca yazarları arasında Ahmet Emin Yalman, Zekeriya Sertel, Sabiha Sertel, Ömer Rıza Doğrul, Burhan Felek, Refik Halid Karay, Eşref Şefik ve Fikret Adil yer aldı. II. Dünya Savaşı başlarında Almanya'ya karşı Müttefikler'i destekleyen bir yayın çizgisi izledi. Bu yayın politikası sonucu antikomünist bir propaganda ve karanlık bir provokasyon ile gazete on binlerce gösterici ile gerçekleştirilen toplu bir linç ve yağma hareketi olan "Tan" Olayı ile karşı karşıya kaldı. Bu saldırı sonrasında gazete, yayınını durdurmak zorunda kaldı. "Tan" gazetesi, 1926 tarihinde ilk kez Milliyet adı altında çıkarılmıştır. Gazete 11 Şubat 1926 tarihinde yayın hayatına başlamıştır. Gazeteden sorumlu müdür Burhan Cahit Morkaya, gazetenin başyazarı ise Türkiye İş Bankası Yönetim Kurulu Başkanı ve milletvekili olan Mahmut Nedim Soydan’dır. 1935 yılında gazete el değiştirdi. 23 Nisan 1935’den itibaren, Anadolu Ajansı’nın deneyimli muhabiri Ali Naci Karacan’ın yönetiminde ve Tan adı ile yayınına devam etti. Ahmet Emin Yalman’ın Atatürk tarafından affı ve gazeteciliğe geri dönmesine izin verilmesi üzerine Ali Naci Karacan Tan’ı Yalman’a devreder. Ardından da İş Bankası tarafından Latin Amerika ülkelerinde ‘temsilci’ olarak görevlendirilir. Bu değişiklik ile Tan gazetesi1 Ağustos 1936'da Zekeriya Sertel, Halil Lütfü Dördüncü, Ahmet Emin Yalman ve kardeşi Rıfat Yalman’ın 60 bin lira sermayeyle kurdukları Gazetecilik ve Neşriyat Türk Limited Şirketi tarafından satın alındı. Zekeriya Sertel genel afla hâpisten yeni çıkmış ve yayıncılığa dönme kararı almıştı. Başyazarlığını Ahmet Emin Yalman’ın yaptığı gazetenin üçüncü sayfasında Mehmet Zekeriya Sertel "Günün Meseleleri” başlığı altında yazılar yazarken, Sabiha Sertel “Görüşler” başlığı altında, Burhan Felek “Felek” başlığı altında, Ömer Rıza Doğrul “Bugün” başlığı altında yazmaktadır. Ayrıca gazetede yayımlanan hikâyeler Cevat Şakir ve Mahmut Yesari, röportajlar Suat Derviş ve Naci Sadullah, spor yazıları Eşref Şefik, romanlar Ziya Şakir tarafından yazılmaktadır. Halil Lütfi Dördüncü ise gazetenin idari ve mali işlerinden sorumludur. Sabiha Sertel, birçok farklı görüşten ismin köşe yazarlığı yapması nedeniyle gazeteyi bu haliyle Babil Kulesi’ne benzetmiştir. Sertel'e göre Asma bahçelerinin bir katında gericiler, bir katında Burhan Felek gibi fanteziciler, bir katında Ömer Rıza gibi koyu Müslümanlar, bir katında ilericiler vardır. Başlangıçta fiyatı beş kuruş olan gazete, çoğu zaman 12 olmakla birlikte bazı günler 16 sayfa çıkarılır. 1. sayfada başyazı ve günün önemli haberleri, 2. sayfada dâhili haberler, 3. sayfada harici haberler, 6. sayfada spor köşesi, 9. sayfada ekonomi köşesi, 10. sayfada birinci sayfada verilen haberlerin devamı yer alır. Diğer sayfalarda ise moda, sağlık, güzellik, sinema gibi çeşitli konulardaki haberlerle hikâye ve roman tefrikaları yer alır. Cumartesi günleri bilmece, bulmaca, fıkra ve hikâyelerin yer aldığı çocuk sayfası yayımlanır. İç sayfalarda da yer yer reklam ve ilanlar yer alırken,son sayfa yani 12. sayfa tamamen reklam ve ilandan oluşmaktadır. Ahmet Emin Yalman 7 Ağustos 1938'de yazdığı bir başyazı yüzünden gazete Bakanlar Kurulu Kararı’yla üç ay süreyle kapatılınca ortaklar arasında çıkan gerilim yüzünden ayrılır. Gazete Zekeriya Sertel ve Halil Lüfti Dördüncü tarafından yayımlanmaya başlanır. Tan’ın yayın politikasını başlıca iki döneme ayırmak mümkündür. İlk dönem, gazetenin 12 Ağustos 1944 tarihinde kapatılmasından önceki 1936-1944 arası dönemdir. İkinci dönem ise bu kapatılma olayından sonra gazetenin yeniden yayımlanmaya başladığı 28 Mart 1945 tarihinden yayın hayatının sonlandığı 4 Aralık 1945’e kadar olan dönemdir. 1936-1944 arasındaki dönemde tüm dünyada Faşizm ve Nazizim yükseliş dönemindeydi. Türkiye de bu süreçten etkilenmekte ve her türlü ilerici demokrat görüş Komünizm suçlaması ile karşılanmaya başlanmıştı. Sertellerin yönetimindeki Tan gazetesi bu dönemde faşizm aleyhine bir bakışa sahipti. Kendi deyişiyle gazetenin politikası şu iki noktada toplanıyordu: “Sovyet dostluğu ve faşizm karşıtlığı”. "Tan"’ın iktidarın politika ve ideolojilerine uyum sağlayan yayın çizgisi Sertellerin denetimine geçtiği dönemden itibaren giderek eleştirel bir çizgiye evrildi. İktidar kadar tek partili siyasal sisteminin eleştirisini de içeren bu çizgi, hürriyet özlemiini de içeriyordu. Faşizm karşıtlığı, Faşizm’in bir emperyalist düşünce sistemi içinde olması, işgalci olarak herhangi bir uluslararası konjonktürü ve hukuku tanımaması ve self-determinasyonu tanımayan bir ideoloji olması ile ilişkilendiriliyordu. Dünya savaşı öncesinde "Tan"'ın Behice Boran, Muzaffer Şerif Başoğlu, Pertev Naili Boratav, Niyazi Berkes, Esat Adil Müstecaplıoğlu, Cami Baykut, Adnan Cemgil, Sabahattin Ali, Hulusi Dosdoğru ve Aziz Nesin gibi sol çevrelerin yazı yazdığı bir gazete halini alması ve iktidara karşı sergiledikleri eleştirel tutum toplum içinde geniş bir yankı bulmuştur. Dönemin siyasal otoritesi, bu muhalif tutumundan ötürü gazeteyi defalarca kapatmış, Sabiha Sertel’in yazı yazmasını yasaklamıştır. Dünyadaki ve ülkedeki gelişmelere bağlı olarak görece özgür bir ortamın oluştuğu ve basın üzerindeki denetimin hafifletildiği 1945 yılında yani ikinci dönemde tam anlamıyla muhalif bir gazete kimliği kazanmıştır. Bu dönemde Sabiha Sertel ve Zekeriya Sertel dışında Tan yazar kadrosunun neredeyse tamamının değişmesi ve sol görüşlü yazar ve gazetecilerin gazetede çalışmaya başlamasıyla "Tan" gazetesi, İkinci Dünya Savaşı sonrasında ortaya çıkan demokrasi ve özgürlük ilkelerinin Türkiye’de bulunan tüm kurumlar için olması gerektiğini belirtmiş ve kendisini bu demokrasinin savunucusu olarak görerek, tek parti ideolojisine ve sistemine karşı durmuştur. Bu karşı duruşun bir başka nedeni ise, dünya üzerinde ve uluslararası sistemin siyasal yapısının değişmesidir. Sovyetler ile gerginliğin artması ve Türkiye’nin Amerika tarafından desteklenmesi, Türkiye’nin hem iç siyaset, hem de dış politika anlayışında değişmelere neden olmuştur.[26] Gazetenin fiyatı 5 kuruştur ve uzun süre fiyatta bir değişiklik yapılmayacaktır. Satış fiyatı 1 Ağustos 1943’te 8 kuruşa, 1 Kasım 1943’te de 10 kuruşa çıkarılacaktır. Tan’ın satış rakamları ile ilgili kesin bir bilgi olmamakla birlikte Yıldız Sertel gazetenin 40 bin tirajla, 50 bin satan Cumhuriyet’ten sonra Türkiye’nin en yüksek tirajlı gazetesi olduğunu yazmaktadır. 1945 yılında Tan’ın hükümete ve CHP’ye yönelik sert muhalefeti, siyasal iktidar kadar dönemin İstanbul basınını da rahatsız etmiştir. Aynı zamanda Sovyetlerle ilişkilerin kopma noktası geldiği dönemde Tan’ın Sovyet yanlısı yayınları da basının tepkisine neden olmuş; Tan komünistlikle, halkı devlete karşı kışkırtmakla, bozgunculukla ve fitnecilikle suçlanmıştır. 1945 yılının ikinci yarısında Türk kamuoyu, Tan ve benzer bir şekilde muhalif çizgide yer alan Vatan ile iktidar yanlısı olarak bilinen Ulus, Tanin, Akşam, Cumhuriyet, Vakit, Tasvir arasındaki kalem kavgalarına tanıklık etmiştir. Yıl sonuna doğru giderek tırmanan ve üslubu sertleşen bu kavgalar, Serteller tarafından hazırlanan ve Tan’la aynı çizgide yayın yapan Görüşler isimli derginin 1 Aralık 1945 günü yayın hayatına başlamasıyla doruk noktasına ulaşmıştır. Tek parti iktidarına muhalif farklı kesimleri tek bir cephede toplamak ve Demokrat Parti'yi kuracak muhalefetin sesini duyurmak üzere yayımlanan ve ancak tek sayı çıkabilmiş bir dergidir. 1945 yılının ikinci yarısında CHP’den ayrılan ve “Dörtler” olarak bilinen Adnan Menderes, Celâl Bayar, Refik Koraltan ve Mehmet Fuad Köprülü’nün de yazı vaadinde bulundukları dergide Mehmet Ali Aybar, Cami Baykurt, Niyazi Berkes, Behice Boran, Pertev Boratav, Sabahattin Ali, Esat Adil Müstecaplıoğlu, Aziz Nesin gibi dönemin sol aydın ve yazarları bir araya gelmiştir. Sabiha Sertel yönetiminde hazırlanan derginin ilk sayısı 1 Aralık 1945 tarihinde yayımlanmıştır. Görüşler, içerik ve yayın politikası bakımından Tan’ın son dönem yayınlarıyla paralellik göstermektedir. Faşizm karşıtlığı, Sovyet dostluğu, daha demokratik ve özgür bir sisteme geçilmesi, anti-demokratik yasaların kaldırılması, tek parti iktidarına son verilmesi gibi talepler derginin ana temasını oluşturmaktadır. Görüşler’in yayımlanması, Sabiha Sertel’in ifadesiyle “bomba” etkisi yaratmıştır. İlk baskısı kısa sürede tükenen derginin aynı gün içerisinde ikinci baskısı yapılmıştır. Celal Bayar ve arkadaşlarının içinde bulunduğu muhalif hareketin ülkedeki diğer muhalif gruplarla işbirliği yapması ve bu işbirliğinin bir ürünü olarak yayımlanan Görüşler Saraçoğlu hükümetini rahatsız etmişti. CHP’de acil durum toplantısı yapılmış; bayilere, Tan ve Yeni Dünya ile Görüşler’in sattırılmaması, devlet memurlarına, öğrencilere bu yayınların okutturulmaması yönünde talimat verilmiştir. Cumhuriyet'te 4 Aralık’ta yayımlanan “Bizim Yoldaşlar Nihayet Maskelerini Attılar” başlıklı haber ile uzun zamandır hükümet sözcüsü gibi hareket ederek hükümete ve CHP’ye yönelik eleştirilere cevap veren Tanin gazetesinin 3 Aralık 1945 tarihli sayısında, Hüseyin Cahit Yalçın'ın kaleme aldığı Kalkın Ey Ehli Vatan başlıklı imzasız bir yazı Tan gazetesine yönelik saldırıların fitilini ateşlemiştir. Bu yazının yayımlandığı gün Serteller, bazı üniversiteli gençlerin ertesi sabah matbaa önünde gösteri yapacakları yönünde bir haber almıştır. Zekeriya Sertel, herhangi bir taşkınlık olması ihtimaline karşı dönemin İstanbul Valisi Lütfi Kırdar’ı telefonla arayarak gösteriyi haber vermiş ve güvenlik tedbiri alınmasını rica etmiştir. Vali Kırdar söz konusu gösteri planından haberdar olduğunu ve gereken tedbirlerin alındığını bildirmiştir. Ertesi sabah beklenen gerçekleşmiş ve İstanbul sıkıyönetim altında olmasına rağmen binlerce üniversite öğrencisi Tan Matbaası’na yürümek üzere İstanbul Üniversitesi'nin Beyazıt’taki kapısı önünde toplanmıştır. Buradan hareket eden kalabalık grup “Kahrolsun Komünizm”, “Kahrolsun Serteller”, “Yaşasın İnönü”, “Ne Faşistiz Ne Komünist”, “Millet Demokrattır”, “Bundan Fazla Hürriyet mi İstiyorsunuz?” sloganlarıyla Tan Matbaası’nı, sol yayınlar satan ABC ve Berrak kitapevlerini, aynı matbaada basılan Yeni Dünya ve La Turquie’yi tahrip etmiştir. O gün yaşananlara tanıklık eden Tasvir gazetesinin istihbarat şefi Tekin Erer anılarında olayı şöyle anlatmıştır:(...) Gazetenin birinci katında o zaman Türkiye’nin hemen hemen en büyük rotatifi vardı. Oradaki demir parçaları ile bu rotatife hücum başlamıştı. Rotatifin kırılabilen bütün parçaları tuzla buz edildi. İkinci katta linotip dizgi makineleri, hurufat ve mürettiphaneye ait malzemeler ve makineler mevcuttu. Bunların kırılması ve parçalanması çok daha kolay oldu. Ayrıca kapılar, pencereler, masalar, sandalyeler yerden yere çarpılarak parçalanıyordu. Masaların gözlerindeki yazılar, evraklar, kitaplar lime lime ediliyordu. Diğer bir grup gazetenin rotatif dairesinin yanındaki kâğıt deposundan bobinleri sokağa çıkararak Sirkeci’ye doğru yuvarlıyordu. Bazı gençler binayı ateşe vermek için tutuşturmak istedilerse de kalabalığın çokluğundan bu mümkün olamıyordu. Gazetenin içindeki personelden bir kısmı geceden hadiseyi haber aldıkları için matbaaya gelmişlerdi. Gelenlerden bazıları da Beyazıt bahçesindeki toplantıyı haber alır almaz gazeteden uzaklaşmışlardı… Saat 10.30’da Tan’ın ve matbaasının tahribi tamamıyla bitmişti. Artık burada gazete çıkarılamayacağı, hiç olmazsa altı ay hiçbir neşriyat yapılamayacağı kanaati hâsıl olduktan sonra gençler köprüyü geçerek Beyoğlu’ndaki Rus sefarethanesinin tünele bakan köşesindeki sokak içinde faaliyette bulunan Yeni Dünya Gazetesi’ne doğru yürüyüşe geçtiler. Burada Yeni Dünya’dan başka La Turquie isimli Fransızca bir gazete daha yayınlanıyordu. Bunlar da Tan’ın neşriyatına muvazi olarak komünizmi benimseyen yazılar yayınlıyorlardı. Polis, Rus sefarethanesine bir tecavüz olur düşüncesiyle itfaiye vasıtalarıyla yolları iyiden iyiye tutmuştu. Bundan dolayı Yeni Dünya Gazetesine hücum etmek teşebbüsü önce akamete uğruyordu. Fakat bir müddet sonra toplum heyecanı içinde kendinden geçen gençler, itfaiyecilere hücum ettiler, onların ellerinden hortumları alarak bizzat itfaiyecilerin üzerine sıkmağa başladılar. Bunu fırsat bilen gençler Yeni Dünya Matbaası’na yürüdüler. Birkaç dakika içinde bu matbaa da yerle bir edilmişti. Makineler, mobilyalar, kitaplar, gazeteler, arşivler sokaklara dökülmüş, parça parça edilmişti. Bu arada tünelde sol neşriyata ait kitaplar satan Berrak Kitabevi de tahrip edilerek, ticaret hayatından silinmişti. O zaman bazı bakkaliye ve mağazaların isimleri Tan levhalarını taşıyordu. Bunlar Babıâli’deki hadiseyi duyar duymaz levhalarını indirmişler veya kazımışlardı. Karaköy’deki Tan mezecisi Petro, buna meydan bulamadığı için baştaki T harfinin üzerine yağlı boya ile C harfini yazmış, böylece Tan mezecisi Can mezecisi olmuştu.5 Aralık Çarşamba günü gösterilerle ilgili olarak Sıkıyönetim Komutanı Korgeneral Asım Tınaztepe’nin tebliği bütün gazetelerde yayımlanmıştır: “Dün (4.12.1945 Salı günü) üniversite öğrencilerinin bir kısmı, iki basın evi ile birkaç kitapevine taarruz etmişler ve bu hareketlerine mani olmak isteyen Hükümet inzibat kuvvetlerini dinlemeyerek tasarladıkları suçu işlemişlerdir. Bunlar hakkında derhal takibat ve tahkikata başlanmıştır. Bu çok müessif hadiseye katiyen müsamaha edilmeyecektir. Bu ve benzeri hareketlerin şiddetle karşılık göreceğini ve bu gibi kütle toplantılarının yasak edilmiş bulunduğunu beyan ve ihtar ederim.”Tüm bu yaşananlardan sonra saldırganların tutuklanıp cezalandırılacağı beklenirken tam tersine Sabiha Sertel, Zekeriya Sertel, Halil Lütfi Dördüncü ve Cami Baykurt hakkında dava açılmış; bu isimler 1946 yılının Şubat ayında tutuklanarak cezaevine gönderilmişlerdir. Daha önce yazdıkları yazılar dolayısı ile açılan dava sonunda “suç mevzuu yazılarla sanıkların Türkiye Büyük Millet Meclisi’ni tahkir ve tezyif etmiş oldukları” sonucuna varılmıştır. Mahkeme, Sabiha Sertel ve Zekeriya Sertel’in birer yıl, Cami Baykurt’un 10 ay, Halil Lütfü Dördüncü’nün ise dokuz ay 10 gün hapis cezasına çarptırılmasına karar vermiştir. Kararı temyize götüren Sertel çifti, Dördüncü ve Baykurt, Yargıtay Birinci Ceza Mahkemesi’nin 14 Mayıs 1946 tarihli kararıyla beraat etmişler ve yaklaşık dört aylık bir mahkûmiyetin ardından serbest bırakılmışlardır. Tan’ın yayın hayatına son veren, Sabiha Sertel ve Zekeriya Sertel’in gazetecilik hayatının da sonu olmuştur. Tan baskını yalnızca Tan’ı, Görüşler’i ya da Sertelleri susturmak için gerçekleştirilmemiştir. Bu olayla tüm muhalif basın organlarına ve CHP’ye karşı muhalefete geçen Dörtler grubuna da gözdağı verilmiş, gelecekte yapacakları muhalefetin sol çevreler ile işbirliği içinde gelişmemesi için sınır çizmiştir. Ayrıca iki kutuplu yeni dünya düzeninde Amerika’yla iyi ilişkiler kurma, ABD'den gelecek olan Marshall Yardımı gibi askeri ve ekonomik yardımlardan yararlanma çabasında olan iktidar için Tan Baskını, yurt içinde komünizm düşmanlığı yaratmak ve komünizmle mücadele edildiğini Amerika’ya göstermek açısından da önemli bir fırsat yaratmıştır. Plzeň Plzeň (Çekçe: "Plzeň", Almanca: "Pilsen", Lehçe: "Pilzno") Çek Cumhuriyeti'nin dördüncü büyük kent. Pilsen Bohemya'nın güneybatısında bulunur. Büyük bir bira fabrikası vardır. Efes Pilsen birasındaki pilsen sözcüğünün kaynağı bu şehirden gelir. 2010 yılı şehir nüfusu 172,932 kişidir. Brno Brno (Almanca: "Brünn"), Çek Cumhuriyeti'nin en büyük ikinci kentidir. Güney Moravya ili ile Brno ilçesi merkezidir. Tarihsel Moravya'nın eski başkentidir. Kasım 2010 tahminleri itibarıyla şehir nüfusu 404.345 kişidir ve varoşlarıyla metro nüfusu 729.510 kişidir. Brno, Çek Cumhuriyeti'nin önemli üniversite şehirlerinden birisidir. Şehirde 13 farklı yükseköğretim kurumuna bağlı toplam 33 fakülte ve toplam 89 bin öğrenci bulunur. Brno'da yer alan 13 üniversiteden bazılarının isimleri şunlardır. Brno şu kentlerle kardeş şehir bağlantısı kurmuştur: Moravya Moravya (Çekçe: "Morava", Almanca: "Mähren"), Çek Cumhuriyeti'nde bir eyâlet; Bohemya ve Silezya ile birlikte Çek Cumhuriyeti içindeki tarihi bölgelerden birisi. Moravya adı bölgenin kuzeybatısından doğan nehirden alır. Moravya'nın eski başkent Brünn'dür. (1641 yılında Brünn Moravya eyâletinin başkenti oldu.) Moravyalılar Bohemyaca'nın (=Çekçe'nin) değişik ağızlarını konuşan Slav bir topluluktur. Bazı Moravyalılar kendini etnik olarak ayrı bir grup olarak görse de kimileri kendilerini Çek olarak tanımlar. Ayrıca Antik Moravya kültürüne hala itaat eden Doğu Moravya kilisesine üye olan Moravyalılar da vardır. Moravya 2008 yapımı "Wanted" filmi ile de adından söz ettirmiştir. Çünkü filmdeki suikastçi çetesinin doğuş yeri Doğu Moravya Kilisesidir. Filmle kilise ve Moravya Halkı tekrar gündeme gelmiştir. 1918'e kadar Moravya eyâleti Avusturya İmparatorluğa aitti. Resmi statüsü 1949 yılında kaldırılmış olsa da, hâlâ kendi kimliği olan bir bölge olarak algılanıyor. Parlamentoda bulunmayan Moravane adlı küçük bir parti, kendi kaderini tayin ve bağımsızlık talebiyle 2005 yılından bu yana destek toplamaya çalışıyor. Antonia Fraser Lady Antonia Fraser (Pinter), (d. 27 Ağustos 1932, ("Antonia Margaret Caroline Pakenham") İngiliz özellikle biyografileri ile tanınan tarih ve roman yazarı. Politikacı ve yazar Kont Frank Pakenham ve yazar Elizabeth Longford'ın kızıdır. Tüm kardeşleri gibi Katolik Kilise'sinde eğitim gördü. Bir kontun kızı olarak unvanı "Lady Antonia" oldu. Ancak kendini yazar "Antonia Fraser" olarak takdim etti. 1980 yılında Nobel Edebiyat Ödülü sahibi Harold Pinter'le evlendiğinden itibaren "Antonia Pinter" ismi ile de bilinmektedir. Lorenz SZ40/42 1945 yılında şifreleme amaçlı üretılen bir robottur. Ancak amacından sapıp hareketleri kısıtlanınca üretimi yasaklanmıştır. Hicaz-Yemen Cephesi Hicaz-Yemen Cephesi, halk arasında "Yemen Cephesi" adıyla da anılır. I. Dünya Savaşı boyunca Osmanlı İmparatorluğu 4 Tümenlik bir kuvvetle Arabistan'daki kutsal İslam şehirlerini korumaya çalıştı. 7. Kolordu'nun birer tümeni Hicaz, Asir, San'a ve Hudeybe'de konuşlandırılmıştı. Uzaklık sebebiyle bu tümenlere yeni asker, malzeme ve silah desteği sağlanamıyordu. 1916 yılında İngilizlerin kışkırtmasıyla, Araplar kendilerini koruyan Osmanlı Kuvvetlerine karşı ayaklandı. Mekke Emiri Şerif Hüseyin, bağımsızlığını ilan ederek Hicaz'ı büyük oranda ele geçirdi. Buradaki Osmanlı direnişinin sembolü Medine müdafaası oldu. Yemen'de İmam Yahya Osmanlılara bağlı kalırken Asir'de Seyyid İdris de ayaklanmaya katıldı. Osmanlı Devleti, 1917'de Şerif Hüseyin isyanının yayılmasını engellemek için Arap kabilelerine para, altın ve iaşe yardımı yaparken, bir yandan da malzeme ve yiyecek sıkıntısı içindeki Medine kuvvetlerinin tahliyesi için Hicaz Demiryolu'nu açık tutmaya çalışmaktaydı. Şerif Hüseyin ve oğulları ise aynı dönemde İngiliz yardımıyla Arap kabilelerini örgütlemiş, Medine'nin Şam ile demiryolu bağlantısını kesmeye çalışmışlardır. El-Vech ve Akabe'nin isyancıların eline geçmesi, Osmanlı ordusuna stratejik ve psikolojik açıdan darbe vurmuş, Cemal Paşa ve Fahreddin Paşa’nın uğraşına rağmen savunma başarısız olmuştur. Mart 1917'de Medine'nin tahliyesi için alınan karar uygulanmamış, ancak Enver Paşa'nın 16 Kasım 1917’de ordunun iaşe durumunun ve stratejik konumunun kötüleşmesi üzerine verdiği emirle Medine'nin boşaltılması planını uygulamaya konulmuştur. Tüm planlara rağmen "Medine programı" tam olarak uygulanmamıştır. Tüm emirlere rağmen programın uygulanamaması ile Medine'deki 7. Kolordu'ya bağlı birlikler 1918'den itibaren çok ciddi ikmal sorunları yaşamışlar, bu sıkıntılar sebebiyle 1918'in ilk üç ayında 164 asker firar etmiş ve birliğin hayvanları ölmüştür. Medine'yi, Yemen'i, Asir'in kuzeyini I. Dünya Savaşı sonuna kadar savunan 7. Kolordu Mondros Mütarekesi'nden bir müddet sonra, 23 Ocak 1919'da teslim oldu. Ordu komutanı Fahrettin Paşa' dır ve savaş sonunda askerleriyle birlikte Mısırda bulunan Sidi Beşiri Esir Kampına gönderilmiştir. Yıldız anason Yıldız anason ya da Çin yıldız anasonu ("Illicium verum"), yıldız biçiminde meyvesi olan, tadı anasona benzeyen ve ana vatanı Güney Batı Çin olan bir bitkidir. Olgunlaşmadan hemen önce toplanan meyvelerinin Çin, Hint ve Endonezya mutfaklarında geniş kullanımı vardır. Yıldız anason, anason bitkisi ile yakın akraba olmamasına karşın anasona tadını veren anetol içerir. Anason'dan daha ucuz olması sebebi ile anasonun yerine kullanımı yaygınlaşmıştır. Örneğin Galliano ve Sambuca içkilerinin yapımında anasonun yerine kullanılır. Meyveleri safra kesesi hastalıklarında ve karaciğer yetmezliğinde sindirim uyarıcısı olarak kullanılır Rapstar (albÃ¼m) Rapstar, Ceza'nın 1 Temmuz 2004'te Hammer Müzik aracılığıyla piyasaya çıkardığı ikinci solo albümüdür. İçerisinde 22 şarkı barındıran albümün altyapılarını sonraki yıllarda Ceza'yla arası açılan Sagopa Kajmer (DJ Mic Check)'in yanı sıra Türkiye'den Mehmet Can ve Bahadır ile yurt dışından (Almanya, İsveç) prodüktörler yaptı. Albümdeki beş şarkıya klip çekildi: "Panorama Harem", "Holocaust", "Rapstar", "Neyim Var Ki" (Sagopa Kajmer ile), "Sabah Bastı Geceyi (Savaş Çocukları Part 2)". Yaklaşık 150.000 satarak en çok satan albümlerden biri oldu. Fenerbahçe (futbol takımı) 2007-08 sezonu Fenerbahçe (futbol takımı) 2007-08 sezonu, Fenerbahçe'nin kuruluşundan itibaren 101. ve ulusal ligdeki 50. sezonudur. Bu sezonda Fenerbahçe, Turkcell Süper Lig, Türkiye Kupası ve UEFA Şampiyonlar Ligi'nde mücadele etmiştir. Pesimist EP 3 Pesimist Ep 3, "Pesimist Ep" serisinin 3. EP'si. 4 bölümden oluşan EP'nin ilk iki bölümü Sagopa Kajmer, son iki bölümü ise Kolera tarafından seslendirildi. Japon anasonu Japon anasonu ya da Japon yıldız anasonu ("Illicium anisatum"), yıldız biçiminde meyvesi olan, Çin yıldız anasonuna ("Illicium verum" ) benzeyen ve Japonya'da yetişen bir bitkidir. Meyveleri Çin yıldız anasonundan daha küçük ve daha az kokuludur, kokusu anasondan çok kakuleyi andırır. Çin yıldız anasonunun aksine meyveleri oldukça zehirlidir ve yenilmez. Zehirli olmasına rağmen Çin tıbbında bazı cilt sorunlarını tedavi etmek için harici olarak kullanılır. Japonya'da ise tütsü olarak kullanılır. Yenildiğinde krizler gibi ciddi nörolojik etkiler ve hastalıklar yaratır. Japon anasonu, şiddetli böbrek, idrar yolu ve sindirim sistemi iltihabına yolaçan anisatin, shikimin ve sikimitoksin maddelerini içerir. Kurutulduğunda yapı olarak birbirine benzeyen Çin ve Japon yıldız anasonunu görünüm olarak birbirinden ayırt etmek imkânsızdır. Japonya'da birkaç vakada yanlışlıkla bu iki türün karıştırılarak ürünlere konulması sonucu bazı ürünler piyasadan toplatılmıştır. Bu ürünleri tüketenler ise nörolojik belirtilerle hastaneye sevkedilmiştir. Çağrı Yarkın Çağrı Yarkın (d. 10 Ocak 1989, Manisa), Türk futbolcu. 1. Lig ekiplerinden Kayseri Erciyesspor'da forma giymektedir. Doğup büyüdüğü Salihli’de küçük yaşta futbola başladı. Salihli Belediyespor’da yetişti. 14 yaşında Galatasaray tarafından keşfedildi ve altyapı kadrosuna dahil edildi. 2007 yılında A takım kadrosuna alınsa da resmî maçlarda Galatasaray forması giyemeden 2008 Yılında Ferdi Elmas'a karşılık Çaykur Rizespor'a bonservisiyle verildi. Mevzu Mevzu (Ar. , 'yeni bir şey uydurmak, ihdas etmek'), kökünden türemiş bir kelime olup hadis literatüründe "İslâm Peygamberi'ne ait olmadığı halde onunmuş gibi gösterilen ve aktarılan söz" anlamında bir terim olarak kullanılır. Mevzu hadis ile sahih hadisi birbirinden ayırmak, hadis derlenmeye başlanan ilk zamanlardan itibaren âlimlerin en çok önem verdiği konulardan biri olmuştur. Bu ayrımı yapmak ve sünnetin güvenilirliğini korumak için birçok kriter ortaya konulmuş ve hadis rivayetinde çok titiz davranılmıştır. Konunun İslâm'daki hassasiyeti, uydurma hadise sahih demek ne kadar mahzurlu ise, sahih olan hadise uydurma demenin peygamberin sözünü yalanlamak olacağından en az onun kadar mahzurlu görülmesindendir. Ancak İslâm'da hiçbir zaman mevzu hadisleri tespit edecek ve herkesin kabul ettiği kriterler üzerinde ittifak edilememiştir. Böyle hadisler, hiçbir zaman inanç esasları için kaynak kabul edilmezler ve onlara göre amel edilmek üzere de asla alınamazlar. Bir hadisin mevzu olmasının kriterleri farklıdır. Bir hadis âlimine göre mevzu olan bir hadis, başka bir âlime göre (rivayet zinciri) zayıf hadis olarak kabul edilegelmiş ve hatta – bilhassa mutasavvıflar arasında – ona göre amel edilmiş olabilir. Mesela Selefî âlimlerine göre bir hadis, onların anlayışına göre Kur'ân'ın ruhuna aykırıysa mevzudur. Mevzû hadislerin alâmeti sayılan delillerin hemen hemen hepsi metinle alâkalıdır. Mesela İbn Kayyîmi’l-Cevziyye (751/1350), mevzû hadisleri tanıma yollarını ve ne tür hadislerin mevzû oldukları kriterlerini 19 madde hâlinde anlatırken bu kriterlerin hemen hepsi metni ilgilendirir. Başka bir hadis âlimi olan Hatîb-i Bağdâdî (463/1070), "Usûl"’ünde, “Münker ve müstahîl hadisleri atmanın vacip oluşu” altında mevzû beş adet hadisi zikrettikten sonra “Akla, Kur’ân’ın sâbit ve muhkem hükmüne, ma’lûm sünnete, sünnetin aktığı mecrâda deverân eden fiile ve her kesin delîle ters düşen haber-i vâhid kabul edilmez” demiştir. Muhaddislere göre mevzu hadislerin asılsız olduğu belirtilmeksizin nakledilmesi haramdır, ancak asılsız olduklarını hatırlatmak için yazılabilirler. Eskişehirspor 2006-07 sezonu Bu maddede Eskişehirspor kulübünün 2006-07 sezonunda 2006-07 Lig A, 2006-07 Türkiye Kupası'ndaki mücadele verileri, 2006-07 sezonunda yapmış olduğu özel karşılaşmalar ve kadro bilgileri yer almaktadır. Ligi 14. sırada bitiren takımı sezon boyunca Metin Diyadin çalıştırmıştır. Marakas Marakas, içi oyuk olan gövdesinde bulunan parçalar sayesinde sallayınca ses çıkaran bir müzik aletidir. Tahta, bambu ve plastikten yapılan türleri vardır. Çoğunlukla Afrika ve Latin Amerika müziklerinde kullanılır. Marakas, içerisindeki boşluğa yerleştirilen küçük sert parçacıkların sallanmanın etkisiyle birbirine çarparak ses çıkarır. Hitit mitolojisi Hitit mitolojisi, Mezopotamya kaynaklarından esinlenmiş olmakla beraber, Hatti ve Hurri etkisinde kalmıştır. Hititler, ele geçirdikleri bölgelerde tapınılan tanrı ve tanrıçalara gösterdikleri saygıdan ve onları da yerel ölçekte bile olsa tanımalarından dolayı ""bin tanrılı halk"" adını almıştır. Hitit mitolojisi ve buradan hareketle panteonunun odağında fırtına tanrısı bulunur. Baş tanrı olan eril fırtına tanrısının dışındaki bir diğer temel ve önemli kavram ise, Hitit öncesi ve sonrası Anadolu mitoloji ve kültürlerinde de rastlanan, dişil güneş tanrıçasıdır ki bu tanrıça bir tür ana tanrıça karakteridir ve arz ile özdeşleştirilmiştir. Bu kavramlarda köken araştırılmasına gidildiğinde varılan sonuçlar genellikle fırtına tanrısının Avrupa-Hint kökenli olduğu, güneş tanrıçasının ise bölgenin yerel halklarından Hattilerden alınmış olabileceğidir. Hitit mitolojisi, Hititler öncesi Anadolu kavimlerinin inançlarından ve çevre inançlarından etkilenmiş olsa da en önemli karakteristiklerinden birisi, özellikle erken dönemlerde senkretizasyondan uzak olması ve hatta bir nevi bilinçli bir şekilde senkretizasyondan kaçınmasıdır. Örneğin Hitit mitolojisinin ana karakteri olan fırtına tanrısı aynı zamanda büyük oranda yerelleşmişti; yani farklı yörelerin kendi yerel fırtına tanrıları vardı. Bu fırtına tanrısı kavramı odak alınarak millî veya genel bir karakterin vurgulanmasının yanı sıra bunun yerelleştirilmesiyle yerel karakterin de vurgulanmasını içerir. Bununla birlikte Hitit İmparatorluğu'nun genişlemesiyle birlikte belirli bir noktadan sonra senkretizasyon da görülmeye başlanmıştır. Bunun en bariz örneği, siyasî yayılmayla birlikte kraliyet arşivlerinde bahsedilen tanrı ve tanrıça isimlerinde Suriye ve Mezopotamya’da tapınılan tanrı ve tanrıçaların da isimlerine rastlanmaya başlanmasıdır. Yine yapılan antlaşmalarda geçen (antlaşmaya) tanık tanrıların listelerinde de Hatti ve Avrupa-Hint dışı kökenli, çevre mitolojilerde yer alan tanrılar da rastlanmaktadır. MÖ 13. yüzyılda Hitit mitolojisinde senkretizasyonun bir başka temsili olarak kabul edilebilecek bir yenilik daha yaşanmıştır: tanrı ve tanrıçaların gruplaştırılması. Buna göre tanrı ve tanrıçalar "kaluti" olarak anılan “daireler” içerisinde gruplaştırılmışlardır. Bugün Türkiye topraklarında bulunan Yazılıkaya’daki rölyeflerde betimlemelerine rastlanan bu olayın bir başka ilginç yönü de betimlemelerden Hatti kökenli olduğu anlaşılan çoğu tanrı için Hurri dilinde isimlerin kullanılmasıdır ki bu senkretizasyonun en bariz ve kalıcı örneğidir. Bununla birlikte Hitit mitolojisinde sistematik bir senkretizasyondan veya herhangi bir şekilde sistematik olarak kabul edilmiş bir mitik hiyerarşiden söz etmek pek doğru olmaz, zira resmî anlamda diğerlerinden üstün görülen ve kabul edilen bir mitik hiyerarşi bulunmamaktaydı. Hititler birçok doğa olayını tanrılara bağlamakta, ancak onları, insan şekilli (antropomorfik) olarak düşünmekteydiler. Buna göre bir tanrı canı isterse çekip gidebiliyordu. Ancak tanrının gitmesiyle ona bağlı olan doğa olayları da etkileniyordu. Gök tanrısı aynı zamanda fırtına tanrısı idi. Zaten Anadolu'nun iklimini göz önünde bulundurursak -eskiden daha sıcak olduğu düşünülüyorsa da- fırtınaların ne kadar önemli olduğu açıktır. Hatta bir fırtına sırasında kral II. Murşili'nin dilinin tutulduğunu öğreniyoruz : "Birden hava bozdu. Gök tanrısı korkunç bir şekilde gürledi ve ben ürktüm. O zaman ağzında söz azaldı ve söz kesiklik yaparak yukarı doğru çıktı. Yıllar geçince bu düşlerimde de kendini duyurmaya başladı. Bu düşlerden birinde tanrının eli bana değdi ve konuşma gücümü bütünü ile yitirdim." Bir Hitit metninde (II. Muwatalli'nin duası) şöyle geçmektedir : "Hatti'nin Fırtına Tanrısının önünde yürüyen boğa Şeri, efendim, benim dua olarak bu sözlerimi tanrılara bildir! Efendiler, göğün ve yerin efendileri tanrılar bu sözlerimi ve duamı işitsinler." Hititlerde tanrı kadar tanrıça da önemlidir. Zaten bunun izdüşümü olarak da Hitit toplumuna kadın erkeğe eş değer konumdadır. Hitit Tanrıçası, Hattilerde "Vuruşemu", Hurrilerde "Hepat" diye adlandırılmış olan tanrıçadır. Hititlerde "Arinna'nın güneş tanrıçası", geç Hititlerde Kupaba olarak da geçmiştir. (Kybele de büyük olasılıkla aynı inancın devamıdır.) Bu tanrıça isimleri tabletlerde farklı isimlerde geçseler de aynı özelliklere sahiplerdir. Özellikle Hurri etkisiyle, Teşup'un panteona girmesiyle beraber Teşup'un karısı tanrıça Hepat da önemli bir yer tutmaya başlamış, Hatta Arinna'nın güneş tanrıçası ile eş bir konuma gelmiştir. Bir belgede şöyle denmektedir : "Bütün ülkelerin kraliçesi efendin, Arinna'nın güneş tanrıçası! Hatti ülkesinde sen Arinna'nın güneş tanrıçası adını alırsın, sedir ağacı ülkelerinde ise Hepat adını alırsın." Hitit dininde liturji büyük oranda büyü ile iç içeydi. Liturji özellikle günlük hayatın ve tipik yaşam devrelerinin sorunlarıyla ilgiliydi. Örneğin kişinin yaşamının bir devresini kapatıp bir diğerine başlaması, ergenlik dönemi veya doğum gibi, çeşitli ritüellerle desteklenir ve geçişi kolaylaştırma amacı güdülürdü. Liturjinin ilgilendiği sorunların hepsinin kaynağı ilahî olarak görülmezdi; bazıların kaynağı bir tür “kirlilik” kavramıyla bağdaştırılırdı. Hitit kültüründe hastalıklar genellikle ritüellerle tedavi edilirdi; bu hem bireysel anlamda (örneğin uykusuzluk tedavisine rastlanmıştır) hem de daha toplumsal, kitlesel bir anlamda (örneğin salgınların kovulmasına rastlanmıştır) geçerlidir. Liturjide yer alan büyü ve ritüeller büyük oranda günlük köy yaşantısından analojiler şeklindeydi. Kral ve yönetimi dinin imparatorluk topraklarındaki idaresi ve konumundan sorumluydular ve bu tapınakların bakımı, liturjinin uygun şekilde yerine getirilmesi gibi çeşitli görevleri içermekteydi. Başkentte fırtına tanrısı ve güneş tanrıçasına tapınılan büyük tapınakların yanı sıra imparatorluk topraklarında birçok farklı yerde irili ufaklı birçok farklı tanrı ve tanrıça için tapınaklar bulunmaktaydı. Tapınaklarda yer alan put veya putların yapıldığı malzemeler, kalitesi (veya kaliteleri), sunulan adakların özellikleri, tapınakla ilgilenen hizmetlilerin sayısı ve nitelikleri gibi hususlar devletin sorumluluğu altındaydı. Bir anlamda tapınakta, tapınağın adandığı tanrı (veya tanrıça) doyurulur ve bakılırdı. Tanrıların ihtiyacı olduğuna inanılan şeyler o dönemlerin Hitit soylularının ihtiyaçlarına benzerdi. Tapınakların bakımının yanı sıra belirli dönemlerde farklı tanrılara şölenler düzenlenirdi. Bu şölen ve kutlamaların çoğunluğu tarımsal takvime göre gitmekteydi: örneğin sonbahar sezonunda gerçekleştirilen, depoların hasat edilen ürünlerle dolmasını kutlayan ve bu odak etrafında gelişen şölenler gibi. Ayrıca özellikle Yazılıkaya’daki ana galeriler Hattuşa’nın fırtına tanrısı için büyük bir yeni yıl kutlamasının da gerçekleştirildiği fikrini doğurmuştur. Hitit festivallerine, genellikle, kralın katılması şarttı; bu festivallerin zaman çizelgesini sık sık etkilemiştir. Çoğunlukla festivallerde yiyecek türünde adaklar sunulur, çeşitli eğlenceler tertiplenirdi. Bunlara çeşitli atletik müsabakalar, at veya koşu yarışları, ve müzik dinletileri dahil. Bununla birlikte, festivallerin sergilediği eğlence kültürü hakkında çok detaylı bilgilerin olduğu söylenemez; örneğin Hitit müziği hakkında çok az bilgi bulunmaktadır. Timpani Timpani (İtalyanca: "davullar"), genellikle orkestralarda kullanılan, davul benzeri vurmalı bir çalgıdır. Orkestralarda sürekli kullanılması 17. yüzyılın ortalarında olmuştur. Timpaninin gövdesine gerilen derinin sıkıştırılıp gevşetilmesiyle farklı sesler elde edilir. Çağdaş tipmanilerde bu ayar, bir ayak pedalıyla sağlanır. Timpani yapımı güç olan bir davul çeşididir. Dış yüzeyindeki kullanılan malzeme davul derisi olarak adlandırılmış, gergin büyük bir kaseyi andıran yapısı genellikle bakırdan üretilir. Yoshi DeHerrera Joshua "Yoshi" DeHerrera (d.1 Şubat 1972) Los Angeles, Kaliforniya'da yaşayan Amerikalı televizyonlara çıkan kişi. DeHerrera, "The Screen Savers" adlı teknoloji konulu bir programda bilgisayar ve teknoloji ile ilgili şaşırtıcı deneyler yapmaktadır. 11 Kasım 2004 günü DeHerrera'nın ve G4techTV kanalında çalışanların işi sona erdi. En son Tom Rowles ve John Hering ile beraber From the Shadows adlı bir video seyretme kanalı kurdu. DeHerrera şu an Gentle Giant Stüdyoları'nda Dijital Mühendis olarak çalışmaktadır. Romantizma Romantizma, Sagopa Kajmer'in 19 Ağustos 2005'te askerdeyken çıkardığı stüdyo albümüdür. Albümde 19 şarkı ve 4 skit olmak üzere 23 parça bulunmaktadır. Albümde 4 tane de düet bulunuyor. Sagopa Kajmer "Hürriyet" gazetesine verdiği bir söyleşide aşkı anlatmak istediğini, bazı olumsuzluklarından dolayı romantizmi romatizma hastalığıyla birleştirerek sunduğundan bahsetmiştir. Albümdeki "Bebeğim Öldü" ve "Vasiyet" şarkılarına klip çekilmiştir. Trombon Trombon, üflemeli ve bakır nefesli çalgılar grubunda bulunan bir çalgı çeşididir. Fincan biçimli bir ağızlığa dayanan dudakların titreşmesiyle ses çıkarmaktadır. Boru uzunluğunu değiştiren ve "kulis" adı verilen bir sürgüsü vardır. Bu sürgü trombonun farklı notalarda ses çıkarabilmesini sağlar. Trombonun "kulis" adı verilen bu parçası; boru uzunluğu arttıkça pesleşir, kısaldıkça tizleşir. Bu sayede bu enstrüman kolay bir şekilde "Glissando" denilen tekniği yapabilir. Trombon, ilk olarak 15. yüzyılda kullanılmıştır. Tizden pese doğru Alto-Tenor-Bas ve Kontrbas trombon bulunmaktadır. Alto ve Tenor trombon: klasikleşmiş eserlerde (Senfoni ve Opera gibi) veya solist olarak, Bas ve Kontrbas Trombon yine klasikleşmiş eserlerde (Senfoni ve Opera gibi) veya çok olmamasıyla beraber solist olarak da kullanılır. Buna ek olarak Caz ve Piston trombonlar belirli tür müziklerde sıkça kullanılır. Trombonistlerin(trombon sanatçısına verilen isim) dünyaca ünlü ve en bilinenlerini ele alırsak; , Branimir Slokar, , , , Ben van Dijk, Uwe FÃ¼ssel diyebiliriz. İtalyanca “tromba” kelimesi trompet anlamına gelirken “trombone” kelimesi büyük trompet anlamında kullanılmıştır. Almancada ise “buzune” kelimesinden “posaune” türemiştir. Almanlar “buzune” terimini Fransızcadaki düz trompet anlamına gelen “buisine” den almışlardır. İngilizler ise trombonu “sagbut” ve “shagbolt” kelimelerinden türediği düşünülen “sackbut” olarak adlandırmışlardır. Bu sözcüklerin kökleri tam olarak bilinmemekle birlikte eski Fransızcada çekmek anlamına gelen “sacquer” sözcüğünden geldiği düşünülmektedir. “Sacquer” sözcüğünün çok benzeri olan, İspanyolcadaki “sacabuche” yani içini dışarı çıkarmak anlamına gelen sözcüğünde İngilizcedeki kelimelerin kaynağı olabileceği ileri sürülmektedir. 18. yüzyıla gelindiğinde besteciler trombonu solo enstrüman olarak da kullanmaya başlamışlardır. 1755 yılında Georg Wagenseil'in yazmış olduğu alto trombon için konçerto, 1762'de Leopold Mozart'ın alto trombon için konçertosu, 1764'te Michael Haydn'ın alto trombon için yazmış olduğu Re Majör Divertimento ve 1769 yılında Johann Georg Albrechtsberger'in alto trombon için yazmış olduğu konçerto gibi günümüz trombon repertuvarına büyük katkısı olmuş eserlerin yanında bugün ismi az bilinen besteciler de solo trombon için eser yazmaya başlamışlardır. Ayrıca trombon 1780 yılında bazı sahnelerde dramatik etki yaratmak için operada kullanılmaya başlanmıştır. Buna örnek Mozart'ın “Don Giovanni” ve “Sihirli Flüt” operaları gösterilebilir. Trombon'un her açıdan gelişimi konusundaki en önemli tarihler son 20 yılda olmuştur. Panflüt Panflüt, Neolitik çağdan beri kullanılmış, flüt benzeri üflemeli bir çalgıdır. Yan yana bağlanmış farklı uzunluklardaki kamış borulardan meydana gelir. Metal, kil ya da ahşaptan yapılabilirler. Müzikteki yarım tonlar boruların dudaklara yatırılmasıyla elde edilir. Kevin Kilbane Kevin Daniel Kilbane (d. 1 Şubat 1977), orta saha pozisyonunda görev yapmış İrlandalı millî futbolcudur. Hayranları tarafından KilBAM olarak bilinirdi. Profesyonel kariyerine 1995 yılında Preston North End kulübünde başladı. Daha sonra sırasıyla West Bromwich Albion, Sunderland, Everton, Wigan Athletic, Hull City, Huddersfield Town, Derby County ve Coventry City kulüplerinde oynadı. Åžuayib Malik Şuayib Malik (1 Şubat 1982), Pakistanlı kriketçi. İlk çıkışını 1999 yılında yaptı. 19 Nisan 2007 günü Pakistan Kriket Takımı'nın kaptanı seçildi. Kafile Kafile, Kuvvetmira ailesinin Melankolia Records Plak Şirketi üzerinden çıkardığı ilk albümdür. Albüm 27 Haziran 2006 tarihinde çıkmıştır. Albümün prodüktörlüğünü Sagopa Kajmer yapmıştır. Albümün tek klibi Sagopa Kajmer'in seslendirdiği "Baytar"a çekildi. Albümde 16 parça yer almaktadır. Sagopa Kajmer'in bu albümde 2 parçası 1 düeti bulunuyor. "Baytar" ve "İstisnalar Kaideyi Bozmaz" şarkılarını kendisi seslendirirken Mozole Mirach ve Sitem Depresif ile birlikte "Sansür Perdesi"ni seslendirdi. Liliales Liliales, bir çenekliler sınıfından bir çicekli bitkiler takımı. Bu takım Zambakgiller (Liliaceae) familyasını içerir ancak tarih boyunca taksonomistler arasında çeşitli anlaşmazlıklara yol açmıştır. Bu takımın en bilinen üyesi zambaklardır. APG II sistemi (2003) ve APG III sistemi'ne (2009) göre bu takım bir çenekliler sınıfına konulur ve aşağıdaki şekilde familyalara ayrılır: İşaretler: * = Yeni familya yerleştirmeleri § = metinde belirtilen yeni familyalar; tercih edilmiştir. Şeytan Ayrıntıda Gizlidir (dizi) Şeytan Ayrıntıda Gizlidir, Ahmet Ümit'in 2002'de yayımlanan öykü kitabından 2004 yılında TRT için televizyona uyarlanmıştır. Başrollerini Çetin Tekindor ve Nejat İşler'in paylaştığı TRT 1'de yayımlanmış olan 13 bölümlük dizinin yönetmenliğini Cevdet Mercan yapmıştır. Yine öyküsünü Ahmet Ümit'in yazdığı Karanlıkta Koşanlar dizisinden sonra, yazarın kahramanları Nevzat ve Ali, ikinci kez televizyon'da canlandırılmıştır. Karanlıkta Koşanlarda Uğur Yücel ve Haluk Bilginer'in canlandırdığı Nevzat ve Ali'yi, bu kez Çetin Tekindor ve Nejat İşler oynamıştır. Dizi, 2005 yılında yapılan 1. Beyaz İnci Televizyon Ödülleri'nde Polisiye dalında tüm ödüllere aday gösterilen tek dizi olmuş, Nejat İşler "En İyi Erkek Oyuncu" ödülünü kazanmıştır. Tuba Apis (anlam ayrımı) Zambak Zambak, zambakgiller (Liliaceae) familyasının "Lilium" cinsinden genellikle soğan ile üreyen mevsimlik çiçekli bitkilerin adıdır. Zambakgiller familyasında bu cinse ait 110 civarında bitki türü vardır. Genellikle bahçe ve süs bitkisi olarak kullanılır, bazı soğanlı türleri de insanlar tarafından yenilebilir. Bu cinse ait zambak türü asıl zambaktır, isminde zambak geçen başka bitkiler de olmasına rağmen onlar diğer gruplara aittir. Zambak bitkisinin çiçekleri kimi ülke mutfaklarında besin olarak tüketilmektedir. Tanınan bazı türler: New York, New York (film) New York, New York yönetmenliğini Martin Scorsese'nin yaptığı 1977 yapımı film. Scorsese'nin doğduğu New York'ta geçen müzikal bir filmdir. Başrollerinde Robert De Niro ve Liza Minnelli vardır. Film En İyi Müzikal-Komedi Filmi dahil 4 dalda Altın Küre'ye aday gösterilmiştir. Taxi Driver'dan sonra çektiği bu filmin 14 milyon $ olan bütçesine rağmen gişede yaşadığı başarısızlıktan sonra Scorsese bunalıma girdi. Film orijinalinde 153 dk. idi. Yapımcıların ısrarı üzerine 136 dk.'ya düşürüldü. Daha sonra kesilen sahneler düzenlendi ve orijinalinde olmayan Liza Minnelli'nin "Happy Endings" kısmı eklenip tekrar 163 dakikaya çıkarıldı. HMS Erin HMS "Erin", Kraliyet Donanmasında hizmet etmiş olan zırhlı. Reşadiye adıyla Osmanlı Devleti tarafından Vickers firmasına sipariş edilmiştir. Fakat I. Dünya Savaşı'nın başlamasıyla Birleşik Krallık tarafından el konup HMS "Erin" adıyla Kraliyet Donanması'na katılmıştır. Finansmanı Donanma Cemiyeti tarafından sağlanan gemi Vickers tarafından inşa edilmiştir. Bu gemiyle birlikte Armstrong firmasına "Mehmed Reşad V" sipariş edilmiştir. Daha sonra finansal zorluklar yüzünden "Mehmed Reşat V" 'in inşasının devam ettirilemeyeceği anlaşılmış, Armstrong da bu geminin yapımını iptal ederek Brezilya hükûmetinin yaptırdığı "Rio de Janeiro" isimli geminin ismini "Sultan Osman I" 'e çevirmiştir. Bununla birlikte "Fatih" adında üçüncü bir geminin de siparişi verilmiş ama savaşın başlamasıyla bu geminin yapımı iptal edilmiştir. "Reşadiye" 'nin dizaynı genel olarak İngiliz King George V sınıfı gemilerle aynı olsa da, zırh ve kazanında güçlendirmeler yapılmış, alaturka tuvalet gibi Türk mürettebatın kullanımına uygun düzenlemeler yapılmıştı. 1914'te yapımı biten "Reşadiye" ve "Sultan Osman" 'ı devralmaya giden Rauf Bey öncülüğündeki Osmanlı ekibi burada gemilere el konduğunu öğrenmişti. Britanya hükûmeti Osmanlı tarafının ödediği 4 milyon pound'luk ücreti de ödemeyi reddetti. Britanya hükûmetinin bu hareketi Donanma Cemiyeti'ne bağış yaptığı için bu gemileri dört gözle bekleyen Osmanlı halkında ve bu olay öncesi İngiliz taraftarı olan Osmanlı Donanmasında büyük İngiliz karşıtlığı yaratmış, Almanya ise bu durumdan yararlanarak SMS "Goeben" ve SMS "Breslau" 'yu Osmanlı Devleti'ne vermiş ve halkın sempatisini kazanmıştı. Churchill'in I. Dünya Savaşı tarihine göre, 1912'de benimsenen İngiliz acil durum planlarında, savaş çıktığı takdirde İngiliz tersanelerinde yapılmış tüm gemilere el konulması öngörülmekteydi. 1914'te savaş başladığında İngiliz tersanelerinde Osmanlı, Şili, Yunanistan, Brezilya ve Hollanda için gemiler yapılıyordu. Churchill'e göre, kendisi 1912'de kabul edilen talimatnameyi uygulamaktan başka bir şey yapmamıştı. Osmanlı gemilerini özellikle ayırmadığını, o anda yapılmakta olan tüm gemilere el konulmasını mümkün kılacak emirler yayınlandığını söylemektedir. Bu tür gemilere el konulmasının, yıllar önce hazırlanmış ve 1912'de yeniden düzenlenmiş kapsamlı kapsamlı bir planın parçası olduğunu yazmıştır. Gemi HMS "Erin" adıyla Kraliyet Donanması'nın İkinci Muharebe Filosu'na katılmış, fakat inşasında bilinçli olarak kalitesiz, çürük malzemeler kullanıldığından yeterince randıman alınamamış, sık sık arıza çıkartmış ve bu nedenle 1922 gibi erken bir tarihte hizmet dışı kalmıştır. Salankamen Salankamen veya Eski Salankamen (Sırpça: Стари Сланкамен) Sırbistan'ın kuzeyinde, Tuna’nın hemen kuzeyinde bir köydür. Salankamen, idari olarak Voyvodina özerk bölgesi içinde, Srem İlçesi’nde Inđija Belediyesi sınırlarında bir köydür. Salankamen’de, 19 Ağustos 1691 günü Osmanlı Ordusu ile Habsburg Ordusu arasında, Osmanlı-Kutsal İttifak Savaşları'nın parçası olan Salankamen Muharebesi yapılmıştır. 2002 sayımına göre nüfus 674'tür ve bu nüfusun 485'i etnik olarak Sırp'tır. Arad Arad, ("Macarca: Arad; Sırpça: Arad veya Арад") Arad Kontluğu'nun merkez şehri, batı Romanya'da yer alan bir şehirdir. Osmanlılar tarafından 1551'de fethedilmiş ve 1699'a kadar Osmanlı yönetiminde kalmıştır. Kronoloji 1028 - İlk kez adı geçen bölge oldu. Oscar Pistorius Oscar Pistorius (d. 22 Kasım 1986, Pretoria) Güney Afrikalı paralimpik koşucu. 100, 200 ve 400 metrede dünya rekoru sahibi ve karbon fiber yapay protez bacakları yardımıyla koşuyor. Yarışmasını sağlayan yapay bacakları yüzünden aynı zamanda diğer yarışmacılar karşısında fazladan avantaj sağladığı iddialarını da doğurmuştur. Bu yüzden Uluslararası Atletizm Federasyonları Birliği 2008 Yaz Olimpiyatları'nda yarışmasını engellemiş, ancak daha sonra yapılan testler sonucu engelin kaldırılmasına karar verildi. En iyi dereceleri: 100 metre 10.91 sn, 200 m 21.41 sn, 400m 45.07 sn olup hepsi de clasT-44'ün dünya rekorudur. 14 Şubat 2013'te kız arkadaşı Reeva Steenkamp'ı silahla vurarak öldürdüğü gerekçesiyle tutuklandı ve yapılan yargılama sonucu 5 yıl hapis cezasına çarptırıldı. Pistorius, hapishanede bileklerini keserek intihar etmeye çalışmıştır. Cezaevi yetkilileri tarafından tedavinin gizliliği çerçevesinde olayla ilgili bilgi vermekten kaçınılmış, lakin yaralanmanın "yataktan düşme" sonucunda gerçekleştiği öne sürülmüştür. Melinda Gordon Melinda Gordon Amerikan yapımı olan ve Türkiye'de CNBC-e kanalında yayınlanan Jennifer Love Hewitt tarafından canlandırılan "Ghost Whisperer" adlı dizisinin karakteridir. Melinda büyükannesinden kalan bir yeteğini vardır. Bu yetenek ölüp ışığa ulaşamamış olan hayaletlerle iletişim kurmaktır. ÇçĞ Balalayka (anlam ayrımı) Balalayka, bir Rus folklor çalgısıdır. Ayrıca şu anlamlara da gelebilir: Yottabayt Bir yottabayt, şu anda kullanılan bilgisayar depolama birimleri içerisindeki en büyük bilgisayar depolama birimidir. Şubat 2012 itibarı ile herhangi bir bilgisayar bu depolama birimi kadar bilgi depolayamamıştır. Hatta 2008 yılında yapılan bir araştırmaya göre dünyadaki tüm bilgisayarların depolama alanlarının toplamı yaklaşık 486 eksabayt civarındadır. Yapılan projeksiyona göre de depolama alanlarının toplamı 2010 yılında bir zettabayt ulaşacaktır . Not: 05.02.2010 itibarı ile depolama birimleri toplamı 92 zettabayt olmuştur 1 yottabayt 1024 zettabayt 1180591620717410000000 kilobayt 1208925819614630000000000 bayt 9671406556917030000000000 bit'e eÅŸittir. Beyaz hindiba Beyaz hindiba ("Cichorium Intybus"), papatyagiller (Asteraceae) familyasından yaprakları kökünün karanlıkta ve ısıyla zorlanmasıyla elde edilen tomurcuk şeklinde hindiba cinsinden bir sebze türü. İlk olarak Belçika'da yetiştirilmesi sebebi ile Belçika hindibası adı da verilir. Bitki köküne özel şartlar uygulanarak elde edilen beyaz hindiba hem sebze hem de salata olarak tüketilir. Beyaz hindiba az kalori içeren besleyici, zengin ve hafif bir besindir. Tadı buruktur ancak son yıllarda burukluğun azaltıldığı çeşitleri de üretilmeye başlanmıştır. Beyaz hindiba tahminen 1830 yıllarında Brüksel civarında Hollanda ile yapılan Belçika bağımsızlık savaşı sırasında Jan Lammers adlı çiftçi tarafından tesadüf eseri bulunmuştur. Savaş sırasında çıkardığı hindiba köklerini mahzeninde kumun altına gömen çiftçi, birkaç hafta sonra bu buruk tatlı köklerden tatlı ve yumuşak tatlı yaprakların çıktığını gördü. Bu yaprakları çiğ kış sebzesi olarak satmaya başladı. Kısa zamanda üretim Brüksel ve Leuven şehri civarına yayıldı. I. Dünya Savaşı sırasında Kuzey Fransa'ya göç eden çiftçiler buralarda da beyaz hindiba tarımını başlattılar. Hali hazırda Fransa dünyanın en büyük beyaz hindiba üreticisidir ve buradan pek çok ülkeye ihraç edilmektedir. Türkiye'de de 2004 yılından beri beyaz hindiba üretimi yapılmaktadır. Türkiye'de topraksız tarım hidrokültür ile üretilmiş ilk üründür. Beyaz hindiba yüksek miktarda potasyum içerir. Yüksek lif ve su içerir. Hem çiğ hem pişmiş olarak tüketilebilir. Rebap Rebap, çoğunlukla Orta Asya'da kullanılan, çeşitli biçimleri olan telli bir çalgı türüdür. Bir saz türüdür, gövdesi Hindistan cevizi kabuğundan yapılır. Türkiye, İran, Arabistan, Kuzey Afrika, Afganistan, Pakistan, Hindistan gibi ülkelerde bazı mızraplı ya da yaylı çalgılara verilen ortak bir isimdir. Tel sayısı bir ile beş arasındadır, çoğunlukla üç tellidir ama bazen beş telli de olabilir. Organlojinin "Ayaklı Kemaneler" arasında incelediği çalgılardandır. Ayaklı Kemane silindirik biçiminde bir gövde ile uzunca bir saptan oluşmaktadır. Rebab (Kemançe) köken bakımından "küçük yay" anlamına gelen Farsça bir sözcük olup, daha çok "küçük yaylı çalgı" anlamında kullanılır. Kesik küre biçimindeki gövdesi, genellikle hindistan cevizi kabuğundan ve göğsü deridendir. İki ya da üç telli olan çalgının tornada yapılan iri burguları sapa yandan girer. Geçmişte kemançeye at kılı demetinden ya da ibrişimden teller takılmıştır. Yuvarlak sap gövdeye üsten girip alttan çıkar. Sapın gövdeden çıkan uzantısı bir tür dayama çubuğudur. İki diz arasında sapı yere dik olacak şekilde tutularak çalınan Rebabın ses alanı iki veya bir buçuk sekizliği kapsar. 18. yüzyıla kadar Türk Müziğinin tek yaylı çalgısı olan Rebab din dışı olduğu gibi Tasavvuf Müziğinde de büyük bir ilgiyle kullanılmıştır. Hatta Rebab adıyla kullanıldığı Mevlevî dergâhlarında bu çalgıya kutsallık bile yakıştırılmıştır. 18. yüzyılın ikinci yarısında Avrupa'dan gelen Sine Kemanının din dışı müzikte büyük ilgi görmesi üzerine gözden düşen ve terk edilen Rebab daha sonra yalnızca Mevlevi müziğinde kullanılmıştır. Günümüzde ise çoğunlukla Türkler,Kürtler ve Araplar arasında kullanılmaktadır.Türkiye'de; Mardin, Şırnak, Batman gibi illerde kullanılmaktadır. (özellikle düğünlerde) Roxette Roxette, Marie Fredriksson ve Per Gessle’dan oluşan, zaman zaman rock’tan etkilenmiş Halmstad kentinde kurulan bir İsveçli pop grubu. 1980’lerin sonundan 2000’lerin başına kadar olan önemli bir zaman diliminde, Roxette dünya çapında albüm satışı ve ün açısından dünyanın en önemli grupları içindeydi. Bu kadar başarılı olmalarındaki en büyük etken pop-rock müziği dansla çok güzel bir biçimde birleştirmiş olmalarıdır. Etkilendikleri gruplar da The Beatles’tan Blondie’ye, Joni Mitchell ve Aretha Franklin’e kadar uzanır. 1991 yılında Roxette Stockholm, Meksiko, Paris, Santiago, Buenos Aires, Frankfurt, Roma ve Sidney gibi farklı şehirlerde verdikleri konserlerde alanlara onbinlerce hayran toplamayı başardılar. 1992’de piyasaya çıkan Tourism: Songs from Studios, Stages, Hotelrooms & Other Strange Places(Turizm: Stüdyodan, Sahneden, Otel Odalarından ve Başka Garip Yerlerden Şarkılar)’da grubun en büyük hiti It must have been love’a nasıl kalabalık bir grubun eşlik ettiği göz önünde bulundurulursa; Per ve Marie’nin elde ettikleri geçici ama etkileyici başarı daha iyi anlaşılır. Roxette’in dünya çapında kesin olmayan rakamlarla 75 milyon'a yakın albüm ve single’ı satıldığı söyleniyor. Grup çalışmalarına bazen solo, bazen birlikte şimdiye kadar devam ettiyse de, ‘It must have been love’, ‘Joyride’, ‘Fading Like A Flower’, ‘Listen to Your Heart’ ve ‘Crash!Boom!Bang’ teki heyecanı ve başarıyı son albümleri charm School ile yakalamışlardır. She's got nothing şarkıları 92 yılındaki How do you Do'dan beri Almanya'da en yüksek liste başarısına ulaşan şarkıları olmuştur. Joe Strummer Joe Strummer (d. 21 Ağustos 1952, ö. 22 Aralık 2002), asıl adı ile John Graham Mellor, Britanyalı müzisyen, besteci ve söz yazarı. Strummer, en önemli ilk dalga punk grupları arasında gösterilen The Clash'in vokalisti ve gitaristliğini yapması ile tanınmaktadır. Strummer, babası dönemin Birleşik Krallık Türkiye büyükelçisi olduğundan Ankara'da doğmuştur. Çaldığı ilk önemli grup The 101ers'dır. 1976'da bir Sex Pistols konseri sonrasında bir gitarist olan Mick Jones ile tanışır ve onun önerisiyle, beraber bir grup kurarlar. Bas gitarist Paul Simonon ve baterist Topper Headon'ın da katılımıyla grubun kadrosu şekillenir. The Clash adı altında 6 stüdyo albümü kaydederler ve 1986'da dağılırlar. The Clash'in etkileri, rock&roll tarihinde önemli bir yere sahiptir. Birlikte çaldığı son grup Joe Strummer & The Mescaleros adını taşımaktadır. Müziğinde punk'ın yanı sıra reggae, ska, rock, caz, funk gibi unsurlar her zaman var olmuştur. Akçay, Elmalı Akçay, Antalya ili Elmalı ilçesine bağlı bir mahalledir. Elmalı ilçesinin güneybatısında, Elmalı-Kaş yolu üzerinde Elmalı'ya 27 km. uzaklıktadır. Kasabada ilköğretim okulu, sağlık ocağı, PTT Merkez Müdürlüğü, Jandarma Takım Komutanlığı, Tarım Kredi Kooperatifi, TEK şube teknisyenliği, Çayboğazı Barajı Sulama Birliği bulunmaktadır. Kasabanın nüfusu 2000 yılı nüfus sayımına göre 3100’dür. Eskişehir ile aynı zamanda belde olmuştur. 1972 yılında belediyesi kurulmuş İlk kurucu Başkan Selahattin Karakaş olmuştur. 1977 yılında elektrik bağlanmıştır.Büyükşehir yasası kapsamında Akçay Belediyesi kapatılarak Elmalı Belediyesine bağlanmıştir. Belenbaşı, Olukbaşı, Pamukluk isimli üç mahalle vardır. Estergon Estergon (, ), kuzey Macaristan'da, başkent Budapeşte'nin 50 km kuzeybatısında, Komárom-Esztergom bölgesinde yer alan bir kenttir. Tuna Nehrinin sağ sahilinde bulunup sol sahilindeki Slovakya'nın Štúrovo (Osmanlı döneminde Ciğerdelen) kentiyle Macaristan-Slovakya sınırını oluşturmaktadır. İki şehir birbirine Marie Valerie Köprüsü ile bağlıdır. Estergon, Macaristan'ın eski şehirlerinden birisidir. 10. yüzyıldan 13. yüzyılın ortasına, Arpad Hanedanı Kral IV. Béla döneminde payitahtın önce Visegrád'a daha sonra Buda'ya taşınmasına kadar olan sürede Macaristan'ın başkentiydi. Estergon, I. Süleyman'ın 1529 yılında gerçekleştirdiği I. Viyana Seferi sırasında geçici olarak, 1543 yılında gerçekleştirilen kuşatma sonucunda kesin olarak Osmanlı egemenliğine geçti. Estergon fetihten sonra Osmanlı İmparatorluğu'nun kuzeybatı sınırındaki konumu itibarıyla önemli bir sancak merkezi oldu. 1595 yılında Almanlar tarafından işgal edilen Estergon, Sokolluzade Lala Mehmed Paşa tarafından yeniden Osmanlı topraklarına katıldı ve 1683 tarihinde Almanlar tarafından işgaline kadar Osmanlı sancağı olarak kaldı. Esztergom'da hâlen Macaristan'daki Roma Katolik Kilisesi'nin prímás'ının tahtı bulunmaktadır. Emret Komutanım Şah Mat Emret Komutanım Şah Mat, 19 Ocak 2007 tarihinde gösterime giren bir Türk filmidir. "Emret Komutanım" adlı dizinin devamı olarak nitelendirilmektedir. Eski Norsça Eski Nors dili ("dǫnsk tunga", "dansk tunga" ya da "norrœnt mál"), Vikingler döneminde, yaklaşık 1300'lere kadar, İskandinavya'da ve Vikinglerin kontrol ettiği deniz aşırı yerleşim birimlerinde konuşulmuş Kuzey Cermen dili. 8. yüzyılda kullanılan Proto Norsçadan türemiştir. Bu dönemlerden kalan belgelerin çoğu, Orta Çağ İzlandaca'sına ait olduğundan dilin kabul edilen standart hali Eski Batı Nors dili olarak geçen lehçedir. Bu lehçe Eski İzlandaca ve Eski Norveççe'yi içerir. Fakat, Eski Nors dilini konuşanların çoğu aslında Danimarka ve İsveç yerleşimlerinde konuşulan Eski Doğu Nors dili lehçesini kullanmaktaydılar. Eski İzlandaca, Eski Norveççe ile yakından ilişkiliydi ve birlikte Eski Batı Norsçasını oluşturuyorlardı. Bu dil, aynı zamanda İrlanda, Man Adası, İskoçya ve Kuzey İngiltere'nin belli yerleşim bölgelerinin yanı sıra Normandiya'nın bazı kesimlerinde de konuşuluyordu. Eski Doğu Norsçası, Danimarka ve İsveç'in yanı sıra Kiev Knezliği'nde, Doğu İngiltere'de ve Normandiya'daki Dan yerleşkelerinde konuşuluyordu. Eski Gutniş diyalekti ise Gotland'da ve doğuda başka yerleşim yerlerinde konuşuluyordu. 11'inci yüzyılda Eski Nors dili, batıda Vinland'dan başlayıp, doğuda Volga'ya kadar uzanan bir coğrafyada konuşuluyor ve en çok konuşulan Avrupa dili olma özelliğini taşıyordu. Dil, Kiev Knezliği'nin Velikiy Novgorod şehrinde geç 13. yüzyıla kadar kullanılmaya devam edilmiştir. Eski Batı Norsçası, Batı İskandinav dilleri olan İzlandaca, Faroece, Norveççe ve tükenmiş olan Nornca ile bu dilin Shetland Adaları'nda konuşulmuş lehçesine evrimleşmiştir. Eski Doğu Nors dili ise Danca ve İsveççe'ye evrimleşmiştir. Norveççe, temelde bir Eski Batı Nors dili olmasına rağmen, yüzyıllar boyu, ama özellikle de Danimarka-Norveç ittifakı sırasında, Doğu Nors'un etkisi altında kalmıştır. Norveççe, Danca ve İsveççe arasında önemli ölçüde karşılıklı anlaşılabilirlik gözlemlenmektedir. Bu dillerin arasında gramer açısından en muhafazakar olanlarını İzlandaca ve ona yakından bağlı olan Faroece oluşturur, ancak bu iki dilde de önemli sesbilimsel değişimler meydana gelmiştir. Faroe Adaları'nın Danimarka egemenliğinde geçirdiği yüzyıllar nedeniyle, bu dil Danca'dan da yoğun olarak etkilenmiştir. Eski Nors dili, bir İngiliz dili olan Scots gibi bazı değişkeleri etkilemiş, ayrıca Fransa'nın Normandiya bölgesi kökenli Normanca gibi Romen dilleri üzerinde etkiler bırakmıştır. Dublin Kalesi Dublin kalesi (İrlandaca: Caisleán Bhaile Átha Cliath) Dublin'de bulunan ve 1922'ye kadar İrlanda'daki İngiliz yönetiminin merkezi olan büyük bir yapı kompleksidir. Kompleksin büyük bölümü 18. yüzyılda yapılmış olsa da bulunduğu yerde İrlanda'nın ilk lordu Kral John zamanından bu yana bir kale varolagelmiştir. Kale önce İngiltere, sonra da Büyük Britanya hükümetine ev sahipiği yapmıştır. Hava Nagila "Hava Nagila" (הבה נגילה, "Bizi Mutlu Kıl"), İsrail halk şarkısı. İbranice yazılan bilinen ilk İsrail halk şarkısı olup Yahudi düğünleri ve kutlamalarında söylenir. KÃ¶kpar Kokpar, Türk ve Orta Asya halk kültüründe atla oynanan bir tür oyundur. Kökpar, Kokbor, Kökper, Kökbörü olarak da söylenir. Eşanlamlı olarak Oğlaktartıs (Ulaktartış), Olakkaptı (Ulakgaptı) veya Buzkaşı (Bozkaçı) tanımları da kullanılır. “Kokpar Serke” olarak da bilinir. Serke direk demektir ve ortadaki bayrağı ifade eder. Geniş bir düzlükte takımlar halinde veya bireysel olarak oynanır. Kokpara her atla katılınamaz. Darbelere ve debelenmeye hazırlanmış, eğitimli ve kaslı atlar olmaları gerekir. Buzkaçı sözcüğü Buz (Buzağı) ve Kaçırmak fiillerinden türeyerek Tacik diline geçmiştir. Buzkaşi adıyla bilinen bu oyun aslında Orta Asya'da pek çok bölgede bilinen ve oynanan, eski bir Türk oyunudur. Afganlar ise bu oyuna Vuzloba derler. Ulaktartış ise Oğlak Kapmaca demektir. Göçebe savaşçıların çevgan, ciritle birlikte idman oyunu olarak oynadığı buzkaşi, geniş bir düzlükte takımlar halinde veya bireysel olarak oynanır. Amaç, kesik bir oğlağı veya küçükbaş hayvanların derisinin şişirilmesiyle oluşturulmuş bir tulumu, at üstünde taşıyarak belirli mesafeyi aşmaktır. Düzlüğün ortasında bulunan bayrağın etrafında önceden belirlenen sayıda tur atılarak başarı elde edilir. Oğlağı taşıyan atlıyla beraber diğer oyuncular da oğlağı kapmak için yarışır. Atlıların birbirine kamçılarıyla vurmaları serbesttir. Böylece taşıyıcı atlının direnci kırılır. Oğlağın yere düşmesi durumunda ise süvariler at üstünden eğilerek yerdeki oğlağı almaya çalışırlar. Yere inmek de serbesttir, fakat diğer atlılardan gelecek darbeler ölümcül olacağından ve zaman kaybedileceğinden dolayı at üstünde kalmak tercih edilir. Buzkaşiye izleme güzelliğini veren de zaten süvarinin atı üstünde yaptığı bu çevik hareketlerdir. Atına en çok hakim olan ve en çevik çopendoz (atlı) sahada da en etkili olandır. Günümüzde Afganistan'ın millî sporu olarak bilinen Buzkaşi, Orta Asya Türk Cumhuriyetleri ve Türkiye'de nadir olarak görülse de hala oynanmaktadır. Buzkaşi, Afganistan'ın ünlü filmi "The Horsemen"e de konu olmuştur. KÄ±lavuz (film) Pathfinder: Legend of the Ghost Warrior Amerikan yapımı sinema filmi. Film Vikingler ve Amerika yerlilerinin arasında yaşanmış olan kurgusal bir çizgi romana dayanmaktadır. Film Vikinglerin Amerika'nın keşfinden 600 yıl önce bu topraklara ayak basmasını gösteren harap olmuş bir gemi sahnesiyle başlıyor. Bu gemiden kurtulan bir çocuk yerli Amerikalılarca büyütülür. Çocuk zaman zaman rüyalarında bu keşfin önderi olan babasını ve onların yerli halka yaptığı katliamı görmektedir. Çocuk yerli halkça büyütülür;lakin çok da kendilerindenmiş gibi kabullenilemez. Bu arada Vikinglerin bir istilası daha gerçekleşir ve çocuğu büyüten kabile vahşi Vikingler tarafından yok edilir. Buradan kurtulan kahramanımız onlara karşı şiddetli bir mücadeleye başlar. Bir ara esir alınmasına karşın bilge kızılderili liderin sözlerine uyarak onları kendi güçleriyle mağlup etmeyi bilecektir. Doğduğu ancak vahşetin timsali bir milletten değil de kanını taşımadığı ancak kabullenilebilir değer yargıları taşıyan bir milletten olmayı tercih eder. Kızgın Boğa Kızgın Boğa orijinal dilinde Raging Bull 1980 yapımı, yönetmenliğini Martin Scorsese'nin yaptığı Boksör Jake LaMotta'nın hayatını anlatan 'den uyarlanmış biyografik film. En İyi Film Akademi Ödülü dahil sekiz dalda Oscar'a aday olmuş bunlarda ikisini kazanmıştır. Ayrıca Empire dergisince tüm zamanların en iyi 11. filmi olarak gösterilmektedir. AFI's 100 Years... 100 Movies listesinde 1997 yılında 24. sırada, 2007 yılında 4. sıradadır. "Kızgın Boğa", 1990 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Magistratus Magistratus ordinarii (olağan magistralar) ve Magistratus extraordinarii (olağandışı magistralar) Roma Cumhuriyeti'nde siyasi, askerî ve bazı durumlarda dinî iktidarı elinde bulunduran yetkililerin oluşturduğu iki kategori idi. Olağan magistralar ("censura" dışında) senede bir seçilir ve bir yıl süreyle hizmet verirlerdi. Genellikle tek kişinin elinde çok fazla güç toplamasını engellemek için her olağan magistralığa en az iki kişi seçilirdi. Buna karşılık olağandışı magistralar yalnızca özel durumlarda seçilir ve kesinlikle ikinci bir meslektaş seçilmezdi. Olağandışı magistraların olağan magistraların üstünde yetkisi vardı. AÅŸkla Randevu Must Love Dogs 2005 yılı yapımı romantik-komedi tarzında Amerikan filmi. Sarah Nolan orta yaşlarda, eşi tarafından terk edilmiş bir kadındır. Biraz da kardeşlerinin baskısıyla internet aleminde kendine yeni bir erkek arkadaş arayışına girer. Bu arada öğretmeni olduğu bir öğrencisinin bekar babasına da ilgi duymaktadır. Bir gün internetden karşılaştığı Jake Anderson ile parkta köpek dolaştırıken tanışır. Aklı öğrencisinin babası ve Jack arasında gider. Jack'de bu arada Sarah'dan hoşlanmıştır lakin onu başkasıyla görünce uzaklaşır. Film aslında akıllarında birbirleri olan çiftin kavuşmalarına yol açan trajikomik olaylar zinciri ile son bulur. Kumanova Kumanova (Makedonca: Куманово "Kumanovo"; Arnavutça: Kumanova / Kumanovë), Makedonya'nın Sırbistan sınırına yakın bulunan bir şehir ve belediye merkezidir. Şehir, Üsküp ve Manastır şehirleri ile birlikte ülkenin üç büyük şehrinden biridir. Şehrin adı, bölgede 11. ve 12. yüzyıllarda yerleşmiş, egemenlik kurmuş Türk kavmi Kumanlardan gelmektedir. Makedonya’nın kuzey kesiminde, Kosova ve Sırbistan’a yakın bir konumda yer alır. Ayrıca, Bulgaristan hududu yolunun Makedonya kısmındaki ilk şehirdir. Ülkenin idari bölge dağılımında Kuzeydoğu bölgesi sınırları içindedir. Belediye yüzölçümü 509.48 kilometrekare olup denizden yüksekliği ("rakım") 330 metredir. Kumanova, Yunanistan sınırındaki Gevgeli’de başlayan uluslararası otoyolun (M1 Otoyolu) kavşaklarından birisidir. Bu otoyol Kumanova’dan devam edip Sırbistan’a çıkar. Yine otoyola burada doğu yönünden bağlanan karayolu ile Bulgaristan’a ulaşılır. Ayrıca, Üsküp’ü Kumanova ve Sırbistan demiryolu hattı da vardır. Kumanova sıcak bir iklime sahiptir. Şehrin Üsküp hava alanına yakınlığı turizmine katkı sağlamaktadır. Kumanova ilk olarak 1519 yılında Osmanlı İmparatorluğu tarafından hazırlanmış bir Türkçe ev evrakında anılmıştır. Bu evrak İstanbul arşivlerindedir. Kumanova hakkındaki en sağlam, gelişkin bilgiye 1660-61 yılında seyyah Evliya Çelebi Seyahatname’sinde vermektedir. Seyahatname’deki kısım şöyledir: Şehir II. Viyana Kuşatması sonrası 1689 yılında Osmanlı İmparatorluğu’nun elinden çıkmışsa da kısa sürede geri alınmıştır. Balkan Savaşları sırasında 23 – 24 Ekim 1912 tarihleri arasında Osmanlı İmparatorluğu ile Sırbistan Krallığı arasında gerçekleştirilen Kumanova Muharebesi Kumanova şehrinin bulunduğu bölgede gerçekleşmiştir. Balkan Savaşları sonrasında Osmanlı İmparatorluğu bölgede hâkimiyetini yitirmiştir. Osmanlı İmparatorluğu dönemi sonrasında, küçüklü büyüklü birçok muharebe sonrasında Kumanova bölgesi, Sırp, Hırvat ve Sloven Krallığı egemenliğine girmiştir. 1918 sonrasında Yugoslavya Krallığı olarak 1943 yılına dek egemenlik sürmüştür. 1943 yılı ile beraber Yugoslavya Krallığı ortadan kalkmış, yerine Yugoslavya Sosyalist Federal Cumhuriyeti kurulmuştur. Kumanova’nın da dâhil olduğu bölge, bu kez de sosyalist Yugoslavya idaresine girmiştir. 1991 yılında Makedonya’nın Yugoslavya Sosyalist Federal Cumhuriyeti’nden bağımsızlığını ilan etmesiyle Kumanova, bağımsız Makedonya Cumhuriyeti içinde bugününe gelmiştir. Kumanova modern şehir görüntüsüne II. Dünya Savaşı’ndan sonra hızla gelişerek kavuştu. Bugün Üsküp ile şehir arasında 40 kilometrelik otoyol bulunmaktadır. Şehrin 30 km. kuzeydoğusunda bulunan yaklaşık 4000 yıllık antik şehir ve uluslararası folklor festivali ve komedi günleri festivali bölgeye turistleri çekmeye devam etmektedir. Bunun dışında Staro Nagoričane köyünde bulunan Bizans dönemine ait, daha sonraları Sırp imparatoru Milutin tarafından yenilenmiş Aziz Georgij Kilisesi bölgenin inanç turizmine katkısı olan önemli yerlerden biridir. 2002 sayımlarına göre Kumanova Belediyesi’nin toplam nüfusu 105.484 kişidir. Bu nüfusun etnik dağılımı şu şekildedir: Makedonlar 63.746; Arnavutlar 27.290; Sırplar 9.062; Romanlar 4.256; Türkler 292 ve diğerleri… Kumanova Belediyesi’nin aşağıdaki şehirlerle kardeş şehir anlaşması vardır: Umut Çocukları Derneği Umut Çocukları Derneği, merkezi İstanbul'da bulunan bir sivil toplum kuruluşudur. Dernek, sokak çocuklarını bulundukları ortamdan kurtararak topluma kazandırmak hedefiyle kurulmuştur. Fenafillah Fenâfillah, "tefâni sırrı" da denilen, "ölmeden önce ölmüş gibi olup" yokluk sırrına ermek, Allah'ın varlığında yok olmak, erimek anlamına gelir. Tasavvuf inancına göre, evrende Allah'ın varlığından başka gerçek varlık yoktur. Varlıklar onu gösteren birer aynadan ibarettir. Fenafillah bir vahdet-i vücud kavramıdır. Kul bu makamlarda kendinden ve sıfatlarından fani olarak Hakk'ın sıfatlarıyla beka bulur. Tasavvuftaki en son mertebe olan salah makamının kapısıdır. Çakıroğlu İsmail Ağa Konağı Çakıroğlu İsmail Ağa Konağı, Çakıroğlu ailesi tarafından Trabzon'un Of ilçesi Sıraağaç (Çalek) köyünde inşa edilmiş olan konak. 1805 senesinde tamamlandığı tahmin edilmektedir. Yapımı 6 sene sürmüş, 40 usta çalışmıştır. Spencer Tracy Spencer "Bonaventure" Tracy; (d. 5 Nisan 1900 - ö. 10 Haziran 1967, Los Angeles), Amerikalı sinema ve tiyatro oyuncusu. Sinema sektörünün en iyi oyunculerinden biri kabul edilen oyuncu, AFI'nın ""100 yılın 100 starı"" listesinde 9. sırada yer almıştır. En iyi oyuncu dalında 9 kez Oscar ödülüne aday gösterilen Tracy, iki kez ödülü kazanmıştır. Tracy 1930-1967 arasında 74 filmde rol almıştır. oyuncu, Milwaukee Wisconsin'de John Edward Tracy'nin ikinci oğlu olarak doğdu. Babası İrlandalı Amerikan Katolik bir kamyon satıcısıydı. Annesi Caroline Brown ise önce Protestan iken Christian Science kilisesine bağlandı. Tracy, birçok okul değiştirdikten sonra, okulu bırakarak 1917 yılında orduya katıldı. Sonrasında 1921 yılında Milwauke Sanat Okulu'nu bitirdi. Ripon Koleji'ne devam etti. Bu arada tiyatroda The Truth adlı ilk oyununu oynadı. 1922 yılında ilk Broadway oyunu olan Karel Čapek'in R.U.R. adlı oyununda bir robotu canlandırdı. Bunu diğer beş Broadway oyunu izledi. 1923 yılında aktris Louise Treadwell ile evlendi. John ve Louise adlarında iki çocuğu oldu. 1920'li yıllar boyunca Michigan, Kanada ve Ohio'da tiyatrolarda oynadı. Tracy, 1930 yılında tutulan Broadway oyunu The Last Mile'da oynadı. Bu oyunda onu izleyen ve beğenen Fox Stüdyoları'ndan yönetmen John Ford oyuncuyu ilk filmi olan Up the River'da oynattı. Ailesiyle birlikte Hollywood'a taşınan Tracy, 1935 yılına kadar 25 filmde oynadı. 1935 yılında Metro Goldwyn Mayer Stüdyoları ile anlaşan Tracy, Captains Courageous (1937) ve Boys Town (1938) ile iki kez Oscar kazandı. San Francisco (1936), Father of the Bride (1950), Bad Day at Black Rock (1955), The Old Man and the Sea (1958), Inherit the Wind (1960), Judgment at Nuremberg (1961) ve Guess Who's Coming to Dinner (1967) adlı filmleriyle Oscar'a aday oldu. 1941 yılında ünlü aktris Katherine Hepburn ile ilişkisi başladı. Birlikte 9 film çevirdiler. Katolik Tracy karısından hiç boşanmadı ama ölene kadar Katherine Hepburn ile birlikte oldu. oyuncu son filmi Guess Who's Coming to Dinner'ın bitmesinden 17 gün sonra kalp krizi geçirerek öldü. Hollywood'un gerçekçi oyunculerinden olan Spencer Tracy ölümünden yıllar sonra bile en iyi oyunculer arasında gösterildi ve sanatı yeni oyunculara örnek oldu. 1988 yılından bu yana Los Angeles'taki Kaliforniya Üniversitesi başarı gösteren oyunculara Spencer Tracy Ödülü vermektedir. William Hurt, James Stewart, Michael Douglas, Denzel Washington, Tom Hanks, Anthony Hopkins, Jodie Foster, Harrison Ford, Anjelica Houston, Nicolas Cage, Kirk Douglas, Jack Lemmon ve Morgan Freeman bu ödülü almıştır. Ali Naci Akansu Ali Naci Akansu, TÃ¼rk bilim insanÄ± ve akademisyen. Kabataş Erkek Lisesi'nden 1975 yılında mezun olmuş ve İstanbul Teknik Üniversitesi'nin (İTÜ) Elektronik ve Haberleşme Mühendisliği Bölümünde yüksek ögrenimine başlamıştır. İTÜ'den mezun olduktan sonra lisansüstü öğrenimine devam etmek için Amerika Birleşik Devletleri'ne gitmiştir. Polytechnic University (Brooklyn Poly)'den Elektrik Mühendisliği'nde 1983 yılında Master (M.S. E.E.) ve 1987 yılında doktora (Ph.D. E.E.) derecelerini almıştır. Prof.Dr. Akansu 1987 yılından beri New Jersey Institute of Technology (NJIT), Department of Electrical and Computer Engineering'de öğretim üyesi olarak calışmaktadır. 1996-2000 yılları arasında New Jersey Center for Multimedia Research ve 1998-2000 yılları arasında da National Science Foundation IUCR Center for Digital Video araştırma merkezlerinin kurucu direktörlüklerini yapmıstır. 2000-2001 yıllarında 'ın ARGE'de sorumlu Genel Müdür Yardımcılığı ve AVWay/PixWave şirketinin kurucu Genel Müdürlügü görevlerinde bulunmustur. Ali N. Akansu teknoloji şirket kurucusu olmuştur ve şirketlerin Yönetim Kurulu Üyeliği görevlerinde bulunmustur. Teknoloji girişimcisi olarak da profesyonel çalışmalarına devam eden Prof.Dr. Akansu özel bir