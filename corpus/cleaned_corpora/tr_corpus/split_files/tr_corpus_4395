Engin'i, trombon, org ve saza Elvan Aracı'yı ve gitara Nur Bora'yı aldı. Bu kadro Selda Bağcan ile anlaştı. Bir 45'lik kaydedeceklerdi. Ancak "Anayaso" şarkısını kaydettikten sonra ikici şarkıyı kaydedemeden yollarını ayırdılar. 45'lik ise sadece Selda adıyla "Anayaso/Bad-ı Sabah" olarak yayınlandı. Bu ayrılık sonra Kardaşlar bir kez daha yeniden yapılandı. Bu sefer vokalist Karabay'a, davulda 71'de de bir süre Kardaşlar elemanı olan Deniz Dündar, basta Ahmet Güvenç, orga Yalçın Gürbüz, gitarda Samim Boztaş ve flütten Tahsin Ünüvar katıldı. Konserlerde Karabay'ın sahne şovları dikkat çekiyordu. Kaydetmeyi planladıkları 45'likten önce bas gitarda Güvenç'in yerine Özkan Uğur geçti. Grup, söz yazarı olarak Mehmet Yüzüak ile çalışmaya karar verdi, ancak bu hiç gerçekleşmedi. 1975'in ortalarında Seyhan Karabay ve Kardaşlar'ın ikinci 45'liği "Kan Davası / Dam Üstüne Çul Serer" yayınlandı. "Kan Davası"nın sözlerini Karabay'ın yeğeni, spiker Ümit Aktan yazmıştı. Başarı kazanmayan plaktan sonra Boztaş ve Gürbüz, Kurtalan Ekspres'e geçerken, Özkan Uğur ise Dadaşlar grubuna geçti. Bu değişikliklerden sonra Kardaşlar, son kadrosunu oluştur. Karabay ve Ünüvar'ın yanında bu sefer Kurtalan Ekspres gitaristi Nurhan Özcan, bas gitarist Harun Kolçak, davulcu Akay Temiz vardı. Konserlere devam eden grupta, Ünüvar'ın üflemelilerdeki performansını beğenen Cem Karaca, onu grubu Dervişan'a alınca, Seyhan Karabay, Kardaşlar'ı devam ettirmeme kararı aldı ve solo kariyerine başladı. Son kadro ile kaydedilen "Ölüme Ferman Yok" şarkısı daha sonra bir toplama albümde yer aldı. Bahçecik, Başiskele Bahçecik, Kocaeli ili Başiskele ilçesine bağlı semt. İzmit Körfezi'nin güneyinde, Samanlı Dağları'nın eteğinde yer alır. Bahçecik'in nüfusu 20. yüzyılın ilk yıllarına kadar ağırlıkla Ermenilerden oluşmaktaydı. Buradaki Ermeniler 16. yüzyıl sonlarında Sivas yakınlarındaki Bahçecik, Hafik köyünden yola çıkarak buraya yerleşmişti. Bu halkın 1570-1580'lerde çıkan Celalî ayaklanmalarından kaçarak Bitinya bölgesine yerleştikleri düşünülmektedir. Ermeni göçmenler tarafından Bardizag adıyla kurulan yerleşim, IV. Murad tarafından 1625 yılında yayımlanan bir fermanla resmen tanınmıştır. Bardizag (bâzen "Partizak"), Ermenice'de "küçük bahçe" anlamına gelmektedir. Bugün Ermenistan'da Aragatsotn vilayetinde Partizak adlı bir kasaba bulunmaktadır. Bahçecik'e gelen Ermeni halkın eski köylerine gönderme yaparak Bardizag olarak andığı yerleşim, İstanbullu Ermenilerin gözde yazlık mekanları arasında yer almaktaydı. Bahçecik'de konuşulan Ermenice, Sivas'ta konuşulan aksana yakındı. Bu nedenle Bitinya bölgesinin yani İzmit Sancağının en düzgün Ermenicesinin burada konuşulduğu söylenir. Bardizag Ermenicesi, Adapazarı, Arslanbey ve diğer civar köylerdeki ağır aksanlı dilden açıkça farklıydı. Bahçecik'te 1830'da taştan inşa edilen bir Ermeni apostolik kilisesi bulunmaktaydı. Kilise, Nusaybinli Aziz Yakup'un ("Mdspina Surp Hagop") ismini taşımaktaydı. 31 Mart 1831'de açılan kilise, 1922'den sonra Sakallı Nureddin Paşa tarafından yıktırılmıştır. Bahçecik yakınlarındaki bir tepenin üstünde de Aziz Minas adına bir de şapel bulunmaktaydı. Bu şapele, adaklar ve dilekler için gidilirdi. Bahçecik'te Amerikalı misyonerler tarafından kurulan bir okul da yer almaktaydı. Bu okulun adı Bitinya Lisesi'dir. Okul Ermeniler tarafından "Amerigian Partsrakouin Varjaran" olarak bilinmektedir. Bunun dışında Mehitaryan Okulu (Venedik Katolik okulu) ile bir veya iki anaokulu da bulunmaktaydı. 1860 yılında Bahçecik'te 670 kız ve erkek öğrenci öğrenim görmekteydi. Bitinya Lisesi'nin kız bölümü önce Adapazarı'na, sonra İstanbul'a taşınmıştır. Bu okul bugün hala Üsküdar Amerikan Kız Lisesi adıyla eğitime devam etmektedir. Okulun başında Kanadalı bir misyoner olan papaz Robert Chambers ile karısı Elizabeth Lawson vardı. İkisi de Ermeniceyi çok iyi biliyorlardı. Daha önce de Erzurum'daki bir okulu yönetmişlerdi. Bitinya Lisesi'nin mezunlarının çoğu Robert Koleji'nde yükseköğrenim görerek din adamlığı, gazetecilik, yatırımcılık ve doktorluk gibi mesleklere yöneliyordu. Birinci Dünya Savaşı öncesinde okulun mezunlar derneğinin katkılarıyla yapılan bazı binalar hala ayaktadır. Bu dönemde Bahçecik'te üretilen üzüm, kuru incir, şarap, zeytinyağı, zeytin, sabun ve seramik ürünleri, Seymen limanından İstanbul'a gönderilmekteydi. Sepet üretimi de yaygındı. Vahram Muradyan'a göre 1905 yılında Bahçecik'te 120 sepet imalatçısı vardı. Bölgenin daha ağaçlık olduğu 19. yüzyıl ortalarına kadar odun kömürü ticareti de yaygındı, nalbantlık da bölgenin ticâri faaliyetleri arasındaydı. Tarım ürünleri arasına tütünün de önemli bir yeri vardı. İpek böcekçiliği de ekonomik faaliyetler arasındaydı. Köyde dut da yetişir ve pazarlanırdı. I. Dünya Savaşı öncesinde Ağustos 1914'te Bahçecik'ten 18-45 yaş arası 1,000 ile 1,500 arası Ermeni erkek Osmanlı Ordusu tarafından askere alınmıştır. Osmanlı hükumetinin aldığı tehcir kararı Temmuz 1915 sonlarında Bahçecik'e ulaşmıştır. Beş gün içinde Bahçeciklilerin çoğu mallarının tümünü Müslüman halka satmıştır. 4 Ağustos 1915'te Bahçecik'ten ilk grup İzmit istasyonundan trenlere bindirilmiş bir hafta içinde kasabanın tamamına yakını toplam 9000 kişi Bahçecik'ten tehcir edilmiştir. Buradaki halk, Eskişehir, Konya, Pozantı, Osmaniye ve Katma (Suriye) üzerinden Deyrizor'a (Suriye) gönderilmiştir. Tehcir sırasında hayatta kalanlar, Halep, Şam, Humus, Beyrut ve Musul ile Irak, Suriye ve Lübnan'daki diğer şehirlere dağılmışlardır. Tehcirden kaçarak dağlarda saklanan 250 civarında Bahçecikli Ermeni'den çok azı hayatta kalmıştır. Birinci Dünya Savaşı'nın ardından imzalanan Mondros Mütarekesi sonrasında 2000 civarında Bahçecikli, İtilaf Devletleri'nin himayesinde memleketlerine geri dönmeyi başarmıştır. Bu kişiler Bahçecik'teki eski hayatlarını canlandırabilmeleri için, Amerikan, İngiliz ve Ermeni cemiyetlerinden yardımlar almışlardır. 1922 yılında Yunan işgalinin sona ermesinin ardından Bahçecik'teki son Ermeniler de buradan ayrılmışlardır. Bahçecik'in idari sınırları içinde 5 Ermeni, 1 Rum, 2 Müslüman (Gürcü) köyü bulunmaktaydı. Bunlar sırasıyla şunlardır: Bahçecik' in merkezinde ise 1914 yılında tümü Ermeni olan 10,000 kişi yaşamaktaydı. Bahçecik' te 1,400 ahşap ev ve 2,000 aile bulunmaktaydı. Bölgenin tamamı bir Türk bey ya da ağanın yönetimindeydi. Ancak Türk yönetici, yerel halkın yaşamına, bazı durumlar hariç müdahale etmezdi. Ana cadde üstünde, kilisenin yanında ve Ağa Çeşmesi denen çeşmenin karşısında hükûmet konağı bulunmaktaydı. Değirmendere kökenli Türk ağalar tarafından yönetilen konakta vakıf ödemeleri ayni (tahıl gibi) olarak depolanmaktaydı. 1835 öncesindeki bazı ağalar, Hacı Paşa, Çelebi Ağa, Osman Ağa ve Ömer Ağa'dır. Ağanın oturduğu ev ise Yeniköy'de yer almaktaydı. Ağanın vergi toplama, asayişi sağlama, yargılama ve cezalandırma gibi görev ve yetkileri bulunmaktaydı. Kurtuluş Savaşı sonrasında Bahçecikli Ermeniler, İstanbul ve diğer şehirlere yerleşti. Bir kısmı da Yunanistan'a gitti. Bunların bir kısmı daha sonra 1947 yılında Ermenistan'a yerleşti. Bir kısmı ise Fransa ve çok sayıda diğer ülkeye yerleşti. Ermenilerin ayrılmasının ardından, Bahçecik'e önce yerel Müslüman halk, ardından da özellikle İkinci Dünya Savaşı'ndan sonra Balkanlar'dan gelen Müslüman göçmenler yerleştirilmiştir. Bahçecik Belediyesi de 1956 yılında kurulmuştur. TBMM’de 2008 yılında kabul edilen yasa ile son belediye başkanı Doğan Erol olan Bahçecik Belediyesi kapatılmıştır. Uzun yıllar boyunca İzmit'e bağlı bir belde olan Bahçecik yeni düzenleme ile yeni kurulan Başiskele ilçesine bağlanmıştır. AynalÄ± Tahir Aynalı Tahir, 1998 yılında Star TV'de başlamıştır. 1999 yılında Alişan diziden ayrılmıştır. 2000 yılında Alişan'ın yerine Arif Kilisli gelmiştir. 2001 yılında Arif Kilisli diziden ayrılmıştır. Dizi 169. bölümde ekranlara veda etmiştir. Akmeşe, İzmit Akmeşe, İzmit'te bir semt. Şehrin 30 kilometre kuzeydoğusunda yer alır. Osmanlı İmparatorluğu döneminde bir Ermeni kasabası olan Akmeşe, ilk başta Armağan Şah daha sonra Armaş olarak bilinmekteydi. Ermenistan'ın Ararat vilâyetindeki Armaş kasabasının ismi buraya ithafen verilmiştir. Armaş'a Yunanistan'dan mübadele edilen ve 1 Nisan 1924 günü yerleştirilen 100 hâne Drama Kozluca köylü (Kotyli) Pomaklarıyla komşu Hüseyinköyden (İoniko) 100 hâne yerleştirilmiş 1928 senesinde Akmeşe olarak değiştirilmiştir. İran Ermenileri tarafından 1611'de kurulmuş ve İran'da geldikleri Armaş kasabasının adı verilmiştir. Armaş, bu tarihten sonra zamanla Hristiyanlar için önemli bir dini merkez olmuştur. Armaş Ruhban Mektebi da burada kurulmuştur. Bu okul, Kocaeli’nin ilk yüksek eğitim kurumu özelliğini de taşımaktadır. Okulun başrahibi aynı zamanda İzmit piskoposuydu. Ancak bu unvan daha sonra Ermeni Patriği tarafından üstlenilmiştir. Bazı kaynaklarda Armaş Ruhban Okulu'nun Osmanlı Ermenilerinin milliyetçilik hareketinde önemli bir rol üstlendiği de söylenmektedir. Armaş’ta tarihsel olarak ipek böcekçiliği büyük önem kazanmıştır. Bölgede ipek böceği üretimi ve özel ipek kumaş dokuması yapılmıştır. Evliya Çelebi’nin seyahatnamesinde Armaş’ın ipekli kumaşlarının çevrede ve özellikle İzmit’te büyük itibar gördüğüne değinilmektedir. Böcekhane olarak kullanılan bina, hâlen ayakta olup Yatılı İlköğretim Okulu’nun bir parçası olarak hizmet vermeye devam etmektedir. Bazı kaynaklarda Hristiyan Osmanlıların her sene Eylül ayında ziyaret ettiği Armaş’ın nüfusunun 20.000 civarına kadar yükseldiğinden söz edilir. O dönemde Armaş ticari yönden de hareketli idi. Önce İttihat ve Terakki hükûmetinin kararıyla 1915 yılında, ardından da Haziran 1921'de İstiklâl Harbi sonrasında Ermenilerin tamamen ayrılmaları sonrasında Akmeşe iki sene kadar boş kalmıştır. Daha sonra bu bölgeye Mübâdiller, Bulgaristan göçmenleri, Romanyalı Tatarlarla gelen Çingeneler yerleştirilmiştir. Lozan Antlaşması'nda öngörülen azınlıkların mübadelesi gereği, Karasu (Mesta) nehrinin batısında kalan Müslümanla, Anadolu’da bütün Rumlar yer değiştirmiştir. Bu çerçevede Akmeşe’ye ilk gönderilen mübâdiller Selanik Vilayeti, Drama Sancağının Kozluca, Gabrova, Meşeli ve Horozlu köylüleridir. Bu köylüler 1924 yılında hükûmet tarafından bir plan dahilinde Samsun civarında yerleştirilecekti. Ancak İzmit’e gemiyle gelindiğinde, Armaş’ı araştırıp beğenmeleriyle buraya yerleştirilmişlerdir. Türklerin iskanıyla birlikte kasabanın adı “Akmeşe” olarak değiştirilmiştir. Akmeşe’ye ilk yerleştirilenler, İskeçe'den ve Dedeağaç’tan İstanbul’a kadar trenle, İstanbul’dan İzmit’e de gemiyle gelmişlerdir. Bu köylüler, Akmeşe’ye geldiklerinde bazı kaynaklara göre en az altı ay çadırlarda yaşamıştır. Bir sene kadar sonra Drama’nın bir başka köyü Gorna Lakavica (Lakkouda) Ordu civarına yerleştirilen fakat orayı beğenmeyip gelen 60 hâne kadar Pomak da bu köye yerleşmiştir. Bu arada Kozluca (Kotyli) köyünden gelenlerin çoğunluğu (yaklaşık 100 hane kadarı), gelişlerinden birkaç ay sonra Tütüncü Hacı Hasan Bey (Hacı Hasan Kozluca) önderliğinde Akmeşe’den ayrılarak İzmit Körfezi'nin güney yakasında kalan Yeniköy’e gitmişler, bu gidişleri hükûmetin izniyle olmadığı için daha sonra yeniden Akmeşe’ye döndürülmüşler, fakat kısa bir zaman sonra gerekli izni alarak Yeniköy’e yerleşmişlerdir. Akmeşe’ye göçler, 1938 yılına kadar aralıklarla sürmüş ve sırasıyla bugün Bulgaristan’da kalan Kırcaali’den, Pravadı’dan (1929), Debre civârından Kocacıktan gelen Türklerden sonra nihayet Romanya Tatarlarından elli kadar hâne 1935’te gelerek yerleşmiştir. Ancak bu Romanya göçmenlerinden çoğu hane, burada geçim imkânları bulamayarak aralıklarla 1950’li yılların başlarına kadar Tatarların çokça bulunduğu Eskişehir’e veya Gebze’ye gitmişlerdir. Bugün Akmeşe’de Tatarlardan ancak birkaç hane bulunmaktadır. Akmeşe Belediyesi 1999 yılında kurulmuştur. Belediye, TBMM’de 2008 yılında kabul edilen yasa ile kapatılmıştır. Akmeşe'nin son belediye başkanı Hilmi Sevilen'dir. Akmeşe Atatürk ile Akmeşe Cumhuriyet olmak üzere iki mahalleden oluşur. Akmeşe'ye ait tarihi eserlerin başında Armaş Ruhban Mektebi ve Manastırı gelir. Bu bölgede bulunan ve Kocadere üzerinde kurulu manastır değirmeni, cumhuriyetten sonra da bölge halkının ihtiyacını karşılamaya devam etmiş ve 1950’li yıllara kadar faaliyetini sürdürmüştür. Hâlen bu bina ayaktadır. Akmeşe'deki diğer bir tarihi yapı ise Merkez Camii'nin karşısında yer alan ve halk arasında Mahzen olarak anılan çeşmedir. Kocaeli’de ilk matbaa da Armaş Ruhban mektebinde yer almıştır. Akmeşe'ye müslümanların yerleştirilmesinden sonra bu yapı kısa sürelerle cami, muhtarlık ve okul hizmeti de görmüştür. 1999 Gölcük depreminden hasarla kurtulan bina yıktırılmıştır. Alkatraz Alcatraz ÅŸu anlamlara gelebilir: Quintus Lentulus Batiatus Quintus Lentulus Batiatus. Roma Cumhuriyeti döneminde Capua şehri yakınlarında bulunan bir gladyatör okulunun sahibi. Asil bir soydan gelmekteydi. Birçok kölesi, muhafızı ve gladyatörü vardı. Arenalarda düzenlenen dövüşlere gönderdiği gladyatörlerin başarılı olması ile kısa zamanda tanındı. Roma Cumhuriyeti döneminin en tanınan isyancı gladyatörlerinden Spartacus, Batiatus'un gladyatör okulunda eğitilmiştir. Quintus Lentulus Batiatus sahibi olduğu gladyatör okulunda çıkan isyan sonucu, birçok muhafızı ve şehrin önde gelen isimleri ile birlikte öldürülmüştür. 2011 yılında çekilen "" ve "" adlı televizyon dizilerinde Quintus Lentulus Batiatus karakterini John Hannah canlandırmıştır. 2004 yapımı "Spartacus" dizisinde ise Ian McNeice tarafından canlandırılmıştır. Orfeo Orfeo (SV 318, "Orphée, Favola di Musica"), besteci Claudio Monteverdi tarafından hazırlanmış bir prolog ve 5 perdeden oluşan bir lirik operadır. Eserin librettosu Grek mitolojisinde bulunan Evridiki ve Orfe mitolojik öyküsünü baz alarak, şair Alessandro Striggio (1573-1630) tarafından yazılmıştır. Opera 24 Şubat 1607de Mantova'da "Palazzo Ducal (Duk'un Sarayi" da ilk defa sahnelenmiştir. Müzik bakırdan üflemeli çalgılar ve vurmalı çalgılar için çok dramatik bir "toccata" ile başlar. Günümüzdeki performanslar için ya seyirciler kısmında ya da orkestra şefinin girişini ilan eden bir parça olarak icra edilir. Sonra operanın devamında zaman zaman tekrarlanan kısa bir "ritornello" parçası başlar. Bu bitince "La Musica (Müziğin Ruhu)" gelir ve müziğin gücünü, özellikle müziği ile tanrıları bile usul tutmaya zorlayan Orfeo'nun müziğinin gücünü açıklar. Orfe ile Euridice'nin düğünü kutlamaktadırlar. Orfe "Rosa del Ciel (Göğün gülü)" adlı aryasını söyler ve buna Euridice "Io non diro qual sia (Ne olduğunu söyleyemiyeceğim)" aryasıyla yanıt verir. Bu perde koronun "Ecco Orfeo (Burada Orfe)" adlı şarkısıyla sona erer. Bu perde niflerin ve çobanların devam eden kutlama törenlerinde koro şarkıları ile başlar. Orfe son mısraı "Sol per te, bella Euridice (Güzel Euridice, yalnız senin için" olarak biten "Vi ricorda, o boschi ombrosi (Hatırlıyorum o gölgeli koruyu)" adlı aryayı söyler. Bu sırada bir haberci girer. Orfe'ya gelen haber Euridice'nin bir "hain yılan" tarafından ısırılıp hemen öldüğüdür. Orfe Euridice'yi hayata geri getirmek için Hades'e inmeye karar verir. Bu kararını çok hissi bir parça olan önce bir "resitatif" iken sonra bir aryaya dönüşen "Tu se' morta (Sen ölüsün)" adlı şarkı ile açıklar ve bu şarkıda insan saadetinin ne kadar geçici kırılgan bir şey olduğunu bildirir. Bu çok hissi ve yaşlı kısımda üç defa koro (önce haberciyle, sonra çobanlarla "Ahi caso acerbo, ahi fat'empio ecrüdele (Ay ne acı bir darbe bu; ah gaddar talih)" adlı şarkıyı söylerler, Birinci söylenişte koronun yanıtı "Non si fıdı üom mortale... (Ölümlü adam inanmamalı...)". Perde Prolog'da çalınmış olan "ritornello"nun tekrarı ile sona erer. Perde bakır üflemeli çalgılar için bir "sinfonia" ile açılır. Sperenza (Ümit) ile birlikte Orfe Hades (cehennem) kapısına gelirler ama Speranza buradan içeri giremez "Lasciate ogni speranza, voi ch'entrat (İçeri giren kişi buradan sonra tüm ümidi geride bırak)". Orfe tek başına girer ve mitik Hades'in kapı muhafızı Caronte ile karşılaşır ve onu güzel bir şarkı müziği ile kandırıp içeri girmeye izin vermesi için bir şarkı söyler ("Possente spirto - Güçlü ruh"). Fakat girme izini verilmez ve bu sefer lir çalarak şarkıyı soyler ve bu Caronte'nin güzel bir uykuya dalmasına neden olur. Hades'in kapısı böylece muhafızsız kalınca Orfe içeri girip, bu perde giriş "sinfonia"sı çalarken, Hades'e iner. O zaman bu perdede ilk defa koro görünüp "Nulla impresa per uom si tenta invano (Bu adam için bu girişim boşa gidecektir)" koro şarkısını söyler. Perde giriş senfonisinin daha süslü olarak çalınması ile sona erer. Bu perde için bir giriş parçası bulunmaz. Hades'te kraliçe olan "Proserpina" Orfe'nin müziğinden çok etkilenmiştir. Hades'in kralı olan Plutone'ye Euridice'yi Hades'ten bırakıp yeryüzüne göndermesi için yalvarır. Plutone bu yalvarmaya dayanamayıp Euridice'nin Hades'den ayrılmasına izin verir ama onun mutlak uyması gereken bir şart koşar. Bu şarta göre Euridice Orfe'yi takip ederek yeryüzüne çıkıp yeniden hayat kazanması için yol sırasında Orfeo'nun hiç arkasına bakmaması gerekmektedir. Koro "Pietade, oggi, e Amore Trionfan ne l'Inferno (Şefkat ve aşk bugün cehennemde galip gelmiştir)" şarkısına koyulur. Orfe Hades'den ayrılıp yeryüzüne çıkmak için, lirinin gucunu açıklayan "Quai onor di te fia degno (Sana layık bir şeref )" şarkısını söyleyerek, yola koyulur. Önce Orfe Euridice'nin kendini takip ettiğinden şüphelenmez ama sonra birden bu hususta büyük bir şüpheye kapılıp omzunu çevirip geri bakar. Birden Euridice bir ruh gibi gözleri önünden kaybolur. Orfeo yalnız başına yeryüzüne döner. Koro "E la virtute un raggio (Erdem bir işin gibi)" adlı şarkıyı söyleyerek perde sona erer. Bu perde için giriş Prolog'da bulunan "ritornello" melodisini tekrarlar. Orfe çok üzüntülü yas çekmektedir. "L'Orfeo Prolog'daki Tocatta: Epsilon Εpsilon (Ε ε) (Yunanca:Έψιλον, "Epsilon" ), Yunan Alfabesi'nin beşinci harfidir. Türkçedeki ince E sesi gibi okunur. Örnek; benim, esir vb. Fenike Alfabesi'ndeki He harfinden gelmiştir. Epsilon'dan türeyen harfler Latin Alfabesi'nde yer alan E ve Kiril Alfabesi'nde yer alan Ye harfleridir. "Epsilon" ("basit e"), "e" harfini ortaçağ döneminde aynı şekilde telaffuz edilen αι'den ayırmak için icat edilmiştir. Epsilon ayrıca Yunan rakamlarında 5 sayısını temsil etmektedir. Büyük harf biçimindeki Epsilon Latin Alfabesi'ndeki "E" ile benzerlik gösterdiği için Yunan Alfabesi dışında yaygın olarak kullanılan bir sembol değildir. Onun yerine küçük Epsilon (ε) birçok alanda sembol olarak kullanılmaktadır. "ε"nin sembol olarak kullanıldığı yerler şunlardır: 1927 TevkifatÄ± 1927 Tevkifatı, Türkiye’de gizli faaliyet gösteren Türkiye Komünist Partisi üyelerine karşı 25 Ekim 1927 tarihinde yapılan yaygın antikomünist tutuklamanın adıdır. Parti Merkez Komite yöneticilerinden Vedat Nedim Tör ve Şevket Süreyya Aydemir gizli faaliyet gösteren partinin belgelerini ve üye listelerini yanlarına alarak emniyet kuvvetlerine teslim olmuş ve partiye büyük bir darbe indirmişlerdir. Teslim olan bu ekip daha sonra "Kadro" dergisi hareketini başlatacaktır. Bu dönemde TKP 1920 yılında Genel Sekreteri Mustafa Suphi ve 14 Merkez Komitesi üyesinin öldürülmesinin bıraktığı yaraları sarmaya çalışmıştır. İstanbul ve Anadolu’da örgütlenmiş, 1927 Adana Demiryolu Grevi başta olmak üzere çeşitli eylemlerde yer almıştır. Ancak gerek Sovyetler Birliği Komünist Partisinin Komintern’deki kararları, gerekse parti içindeki oluşan gruplaşma gerekse Takrir-i Sükun ilan edilmesinden dolayı parti güçsüz ve baskı altındadır. Tutuklamalarda aralarında üst düzey parti yöneticilerinin de olduğu çok sayıda komünist önder yakalanmıştır: Parti bu döneme kadar örgüt içinde yaşanan yurt içi merkez ve yurt dışı merkez arasındaki gerilimin yanı sıra yediği darbeyle uzun süre örgütsel olarak toparlanamaz. Kurullar arası iletişim bağları kopar, kitle örgütlerinde kazanılan önemli mevziler kaybedilir. Sampi Sampi (Ͳ,Ϡ) Yunan alfabesi'nin eski bir harfidir. M.Ö. 5. yüzyılda, Efes ve Halikarnas gibi birkaç Anadolu'daki Yunan kentinin yöresel alfabesinde, olarak yazılan ve /ts/ veya /ss/ sezini temsil eden bir harf olarak kullanılmıştır. Bu harfin eski adı ve kökeni şimdi bilinmemektedir. Fenike alfabesi'ndeki "Tsade" harfinden gelmiş olduğunu düşünülmektedir. M.Ö. 4. yüzyıldan itibaren, Milet'te gelişen Yunan rakam sisteminde olarak yazılan ve 900 numarası temsil eden bir simge kullanılmıştır. Bu simge, ortaçağ sırasında ϡ şeklinde gelişmiştir. Bundan dolayı, ona "π gibi" anlamına gelen "Sampi" adı verilmiştir. Eski "ss" harfinin, "ϡ" simgenin kökeni olduğunu düşünülmektedir. τεͳαραϙοντα = τεσσεράκοντα (tesserakonta) = dört yüz Hollanda guldeni Hollanda guldeni Hollanda'nın 17. yüzyıldan 2002'de Euro'ya geçinceye kadar kullandığı para birimi. ƒ ya da fl. sembolleriyle gösterilir. Hollanda guldeni'nden farklı olarak Hollanda Antilleri guldeni, halen Hollanda Antilleri'nde kullanımdadır. Surinam ise 2004'te, Surinam guldeninden Surinam dolarına geçmiştir. "Gulden" ismi; Orta Felemenkçe'de altın anlamına gelmektedir. Para biriminin simgesi "ƒ" harfi ise; daha eski bir para birimi olan florin'den gelmektedir. Heta Heta(Ͱ) Yunan alfabesi harfi olan Eta (İta)'nin eski adı idir. Arkaik Yunan alfabesinde, Η veya olarak yazılan harf, klasik ve modern Yunancan'nın İta harfi gibi sesli harf olarak değil, net Latin "H" harfi gibi sessiz harf olarak kullanıldı. Daha sonra, /ē/ sesini temsil eden sesli Η geliştiği zaman, bazı Yunan lehçesinde, (Ͱ) () olarak yazılan ve /h/ sesi temsil eden yeni bir simge bulundu. Şimdi de, "heta" adı hem orijinal sessiz "H" için de, hem yeni Ͱ harfi için de kullanılıyor. Ͱηρα = Ήρα (Hera) Isiah Thomas Isiah Lord Thomas "Şöhretler Müzesi" ne girmiş eski NBA basketbolcusu.NBA kariyerine 1981 de başlayıp,1994 yılında sonladıran ve sadece Detroit Pistons takımında oynayarak efsane "Bad Boys" kadrosu ile 1988-89 ve 1989-90 yıllarında iki kez şampiyonluk yaşadı. Basketbolu 1994 yılında bırakan Thomas; Toronto Raptors'ta genel menajerlik,tv yorumculuğu, CBA'de yöneticilik, Indiana Pacers takımının baş antrenörlüğü, New York Knicks'in baş antrenörü ve genel menajerlik görevlerinde bulundu. NBA tarihinin gelmiş geçmiş en iyi elli oyuncusu arasında yer almaktadır. Hâlen FIU Golden Panthers'in baş antrenörlüğünü yapmaktadır. Dokuz kardeşin en küçüğü olan Isiah Thomas; 30 Nisan 1961 de Chicago kentinde dünyaya geldi. Her gün Chicago'nun batı yakasındaki evinden basketbol oynadığı ve eğitimine devam ettiği St. Joseph Lisesine gidiyordu. Derslerine yetişebilmek için sabah beşte kalkıp bir buçuk saat süren yolculuk yapması gerekiyordu. On birinci sınıftayken liderliğinde lise takımını eyalet finallerine taşıdı. 1979 yılında Indiana Üniversitesi'nde oynamaya başladı. Efsane antrenör Bob Knight'ın çalıştırdığı Indiana Hoosiers ile 1980-81 sezonunda NCAA şampiyonluğu yaşadı. Bu şampiyonlukla beraber turnuvanın da en iyi oyuncusu seçildi. Böylece okuldaki ikinci yılını tamamlayarak 1981 NBA Draft'ına katıldı. Isiah Thomas, 1981 Draftı'nda Detroit Pistons'ın birinci tur ikinci sıradan seçtiği isim oldu. Pistons'la 4 yıllığına 1,6 milyon dolarlık sözleşme imzalayan Thomas; çaylak takımına seçildi ve kariyerinin ilk yılında All-Star seçilmeyi başardı.Birinci yılında 17 sayı 7,8 asist 2,1 top çalma ortalamaları ile oynadı. Detorit Pistons 1984 Playoffları ilk turunda Bill Cartwright'lı Bernard King'li New York Knicks karşısına çıktı. Ama seride 3-2 ile elenerek sezonu kapadı. "Zeke" lakaplı Thomas ilk playofflarında 5 maçta 21,4 sayı 11 asist ortalamaları ile oynayarak gelecek için iyi sinyaller vermeye başladı. 1984-85 sezonunu 46 galibiyet 36 yenilgiyle merkez grubunu ikinci,doğu konferansı birinci sırada tamamlayan Detroit playofflar'ın ilk turunda New Jersey Nets ile karşı karşıya geldi.Seriyi zorlanmadan 3-0'la geçen "Pistonlar"; yarı finalde önceki sezonun şampiyonu Larry Bird liderliğindeki Boston Celtics'e rakip oldu.Seride 2-0 geriye düşmesine rağmen üçüncü ve dördüncü maçları kazanan Thomas ve Detroit;NBA'in en çok şampiyonluk unvanına sahip takımını daha fazla zorlayamayarak 4-2'yle elenerek bir kez daha playofflara veda etti.Geçen seneki playoff maçlarında olduğu gibi bu seneki playofflarda da çok iyi oyun sergileyen Isiah Thomas, 9 maçta 24.3 sayı 11.2 asist 5.2 ribaund ortalamalarıyla oynayarak yükselişini sürdürdü. 1985-86 sezonunu takımı ile istediği yerde bitiremeyen Thomas ve Pistonlar playoff ilk turunda Atlanta Hawks'a seride 3-1'le yenilerek veda ediyordu. Zeke sezonu, 20,9 sayı 10.8 asist 2.2 top çalma ile playofflarda kariyerinin en yükseği 26.5 sayı 12 asist ve 5.5 ribaund ortalaması ile tamamlıyordu. 1986-87 normal sezon maçlarını ,geçen seneye yakın istatistiklerle oynayarak playofflara giren Isian Thomas;Pistonsla birlikte Washington Bullets'ın rakibi oluyordu.Bu turu 3-0 ile zorlanmadan geçen Detroit geçen sene ilk turda elendiği Atlanta Hawks ile yarı finalde karşılaştı.Pistonlar 4-1 ile seriyi bitirmesine rağmen turu geçmek kolay olmamıştı.Uzun bir aradan sonra Detroit Pistons adını Doğu Konferansı finaline yazdırmış Isiah Thomas içinse bu zamana kadar gelinen en ileri noktaydı.Detroit Pistons en son 1957-58 sezonunda batı konferansında yer alırken konferans finali oynamıştı.Şimdi ise karşılarında 1985 playofflarında elendikleri Boston Celtics vardı. Geçen karşılaşmada olduğu gibi yine Celtcis ilk iki maçı kazanmış üçüncü ve dördüncü maçları ise Pistons yenmişti.Beşinci maç ise çekişmeye sahne olmuştu.Celtics Larry Bird'le pota altından topu çıkarmaya çalışan Isiah Thomas'ın topunu çalıp pas vererek Dennis Johnson'ın attığı turnike ile maçı bir sayı farkla kazanmıştı..Isiah ve Bad boys altıncı maçı kazanarak karşılık verse de; yedinci maçı Celtics kazanarak bir kez daha Isiah Thomas'ı üzen taraf oluyordu. 1987-88 sezonu Isiah ve Detroit'in kulüp tarihi açısından önemi büyüktü.Çünkü 1955-56 sezonunda takım Fort Wayne Pistons olarak final oynamıştı.Detroit Pistons içinse ilk NBA finalleri demekti.Aynı zamanda Isiah Thomas içinde.İlk turda Washington Bullets'ı 3-2 genç Michael Jordan'lı Chicago Bulls'u 4-1 le geçerek bir kez daha doğu konferansı finaline çıkıyordu.Rakip; geçen sene finalde elendikleri Celtics'ti.Bu sefer önceki sene gibi olmadı.Pistons NBA finallerine adını yazdırdı.Magic Johnson, James Worthy,Kareem Abdul-Jabbar'lı Los Angeles Lakers Detroit Pistons'ın karşısına çıkmıştı.Isiah Thomas ve Magic Johnson saha dışında dostlukları olan iki arkadaş, bu sefer saha içinde iki ezeli rakipti.İlk maç öncesi saha da öpüşürek selamlaşan iki arkadaş; bu hareketleri ile daha sonra çok konuşulacaktı.Hatta NBA tarihinde parkelerde ilk öpüşerek selamlaşan sporcu olmuşlardı.Çok hızlı ve çekişmeli başlayan seride Pistons 3-2 öndeydi.Altıncı maç efsane maçlar arasına girerken Isiah Thomas efsanesi de doğmuş olacaktı.Altıncı maçı ayak bileğindeki şiddetli ağrısı ile topallayarak oynayan Zeke;üçüncü çeyrekte 25 sayı atarak NBA Finallerinde bu zamana kadar bir çeyrekte atılmış en fazla sayıya ulaşıyordu.Ama sonu kötü bitmişti Lakers maçı 103-102 kazanmıştı.Yedinci maçta artık daha fazla sakat olan Thomas takımının 108-105 yenilmesine engel olamadı.Lakers 2000 yılına kadar geçecek süre için son şampiyonluğuna ulaşmıştı. Isiah Thomas ve arkadaşları 1988-89 sezonunu 63 galibiyet 19 mağlubiyet ile Detroit Pistons'ın kulüp tarihi rekorunu kırdılar.Detroit, baskın, etkili oyunu ve rakip takımı zaman zaman basketbol dışında yaptıkları ile yıldırmasıyla ünlenmiş ve o kadro "Bad Boys" (Kötü Çocuklar) lakabını almıştı. "Zeke" normal sezonu 18.2 sayı 8.3 asist 3.4 ribaund 1.7 top çalma ortalamaları ile oynamış yine takımını sürükleyen isim olmuştu.İlk turda yaşlı ve sakat Boston Celtics'i 3-0'la, yarı finalde ise Milwaukee Bucks'ı 4-0 ile süpürerek Jordan'lı Chicago Bulls'un rakibi olmuştu.Çekişmeli geçen seriyi kolay olmasa da "Bad Boys" 4-2 le geçerek geçen senenin intikamını almak için Lakers ile tekrar finalde karşı karşıya gelecekti. Ancak bu sefer LA Lakers Pistons'ın elinden kurtulamadı.4-0 la süpürülerek tarihinin üçünücü NBA Finallerindeki süpürülmesine tanık oldu.Böylece Pistons tarihinde ilk şampiyonluğuna ulaşmıştı. Thomas; playofflar da 18.2 sayı 8.3 asist 4.3 ribaund ortalamasıyla oynadı.Ertesi sezonu 59-23 ile tamamlayan "Kötü Çocuklar" ilk turda Indiana Pacers'ı 3-0 New York Knicks'i 4-1 le geçerken doğu finalinde Chicago Bulls'un rakibiydi.Geçen seneki gibi yine çok çekişmeli geçen seriyi 4-3le geçerek üst üste üçüncü kez NBA Finaline adını yazdırıyordu.Portland Trail Blazers 1976-77 sezonunda şampiyon olduktan bu yana hiç finale kalamamıştı.Clyde Drexler,Terry Porter,Jerome Kersey gibi yıldızları olmasına rağmen Portland;Pistons karşısında fazla direnemeyerek 4-1 ile Pistons'a şampiyonluğu teslim ediyordu.Isiah Thomas Finallerde 27.6 sayı 7.0 asist 5.2 ribaund ortalamalarıyla oynamış ve finallerin en değerli oyuncusu seçilmişti.1990-91 sezonunda doğu finali, 1991-92 yılında ilk turda elenen pistons 2004 yılına kadar bir daha finallere kalamadı. Şampiyonluk artık Chicago Bulls hanedanlığı ve iki yıllık jordan yokluğunda Hakeem Olajuwon'lı Houston Rockets'ın elindeydi.İlerleyen yaşı ve aşil tendonunda yırtık olması nedeniyle Isiah Thomas 1994 yılında müthiş kariyerini sonladırdı.13 yıl boyunca 19.2 sayı 9.3 asist 1.9 top çalma ortalamasıyla oynayan Thomas; toplamda 18822 sayı ile 54., 9061 asist ile 6., 1861 top çalma ile 14. sırada yer almaktadır. Isiah Thomas 1.85 cm olmasına rağmen NBA tarihinin en iyi oyuncuları ve oyun kurucuları arasında yer alır. Sempatik tavırları, liderlik vasıfları ve müthiş yetenekleri olan pasörlük, delicilik, çabukluk, isabetli şutları, atletizmi ile takımını başarılara koşturdu. Kariyeri boyunca oyunu herkes tarafından takdir topladı. 3 kez All-NBA Birinci Takımına seçilmiş, Pistons tarihinin en çok sayı, asist ve top çalma lideri ve en çok süre alan ismidir, (35,516). Maç başına 9.26 asist ortalaması ile tüm NBA tarihinde beşinci sıradadır. Detroit Pistons efsane oyunucusunun hiç değiştirmediği "11" numaralı formasını da emekli etmiştir. "Zeke" 1980 Moskova Olimpiyatları için Millî takıma seçilmişti.Ama olimpiyatlar protesto edilince millî takımla gidemedi. 1992 Barselona Olimpiyatlarında "Dream Team" giderken o bu kadroda yoktu.Söylenenlere göre Michael Jordan onun olmaması için diretmiş ve takıma katılmasını engellemişti.1994'te Kanada da düzenlenen Fiba Dünya Basetbol Şampiyonası kadrosuna seçilmiş olmasına rağmen aşil tendonundaki sakatlığı sebebiyle oynayamamış ve 1994 yılında parkelere veda etmiştir. Magic Johnson yazdığı kitabında; 1992 olmipyatlarında Thomas'ın olmayışını MJ'in ve diğer oyuncuların ona komplo kurduğunu böylece olimpiyat kadrosuna alınmadığını söylemiştir.2000 yılında Basketbolun Şöhretler Müzesine dahil olmuştur. 1994 yılında basketbolu bırakan Thomas; Toronto Raptors takımının yarı ortağı ve başkan yardımcılığı görevine soyundu. 4 yıl boyunca bu takıma iyi katkılar vermesine karşın yönetimle anlaşamayarak ayrıldı.Raptors'tan ayrıldıktan sonra NBC kanalında yorumculuk yapmaya başladı. Bunun sonrasında CBA ligini satın almıştı. Ama lig iki kat zarar ederek batmış ardından NBA başkanı NBDL ligini kurarak CBA'in yerine geçmesini sağlamıştı. Birçok CBA yöneticileri Isiah Thomas'ı suçlayarak onun kötü yöneticiliğini kontrol dışı harcamalar yaptığını vurgulamıştı.Daha sonra zor da olsa CBA toparlanmayı başardı.Bu ticari başarısızlık Thomas'ın başarı dolu spor kariyerine gölge düşürse de, 2000 yılında Indiana Pacers'ın baş antrenörü olmasını etkilemedi. 2000 yılından 2003 yılına kadar bu takımda kalan Isiah;Jermaine O'neal Al Harington Jamaal Tinsley gibi genç yetenekli oyuncuları takıma katsa da hiçbir zaman Pacers'ı istenilen seviyeye çıkartamadı.3 sezon boyunca playoff ilk turunda takımı elendi.Son senesinde Doğu Konferansı All-Star takımının antrenörlüğünü yaptı. Pacers'taki başarısız antrenörlük kariyeri basketbol operasyonlarının başına geçen Larry Bird tarafından son verildi. Rick Carlise takımın yeni antrenörü olmuştu. 22 Aralık 2003 günü New York Knicks Isiah Thomas'ı basketbol operasyonlarının başına getirdi.İlk sezonunda Knicks, 39 gailbiyet 43 yenilgi aldı. Playofflarda elenmesine rağmen iki sene aradan sonra takımının playofflara kalma başarısını gösterdi.Ertesi sene 33 galibyette kalınca Knicks playofflara kalamadı. 2005-2006 sezonu Isiah Thomas ve Knicks için felaketle sonuçlandı.Larry Brown yönetiminde Steve Francis, Stephon Marbury, Anfernee Hardaway gibi yüksek kontrata sahip oyuncular olmasına rağmen 23 galibyet 59 yenilgi alarak sezonun ikinci en kötü takımı oldu.Knicks tarihi açısından bakıldığında 23 galibiyet en son yirmi yıl önce 1985-86 sezonunda alınmıştı.22 Haziran 2006 günü Larry Brown takımdan kovuldu.Knicks sahibi James Dolan takımın yeni antrenörü Isiah Thomas olduğunu söyledi.Yılın en önemli olaylarından birisi, 16 aralık 2006 günü Madison Square Garden'da oynanan Denver Nuggets New York Knicks maçının son çeyreğinde Knicks oyuncusu Mardy Collins'in J.R.Smith'e yaptığı sert faul sonrası çıkan kavgaydı.Arbede sonucu maçtan 10 kişi atılmış birçok ceza verilmişti.Isiah Thomas oyuncularını sert oynamaları için kışkırtmış olduğu söylenirken Nuggets antrenörü George Karl da kavganın sorumulusu olarak Thomas'ı göstermişti.Olayların sonucunda NBA yönetimi kendisine herhangi bir ceza vermedi.2007 draftı nda birinci tur yirmi üçüncü sıradan seçilen Wilson Chandler; Isiah Thomas zamanında yapılan belki de en iyi işti. Zach Randolph,Fred Jones da sezon öncesi takıma katılmıştı.Sezona iyi başlamayan takım, kötü zamanlar geçiriyordu.5 yıllık Knicks döneminde takımını sadece 2003-04 sezonunda playofflara kalmasını sağlayan ve bunun dışında gerek teknik açıdan gerekse genel menajerliği döneminde takımı yönetmede başarısızlıkları nedeniyle Knicks taraftarları onu hiçbir zaman sevmedi.Yaptığı kontratlar, oyuncu seçimi hep fiyasko oldu.2 Nisan 2008 günü Thomas; tekrar basketbol operasyonlarının başkanlığına getirildi.2005-06 sezonu gibi 2007-08 sezonunda da 23 galibiyet alan NYK tarihinin en kötü dönemlerinde onun imzası yer alıyordu. Bu sonuçla birlikte New York Knicks'le ilişkisi tamamen kesilmiş yeni genel menajer Donnie Walsh olurken antrenörlüğe Mike D'Antoni gelmişti. Antrenörlük kariyerinde Thomas, NBA’de 187 galibiyete karşı 223 mağlubiyet aldı.Isiah Thomas; hakkında 11 milyon dolar tazminatlı bir cinsel taciz iddiası ve bahçesinde uyuşturucu kullanırken polis tarafından yakalandığına dair kanıtlanamayan iddialar ile skandallara karıştı. Kopa Kopa(Ϙ, Ϟ) (Yunanca:Κόππα, "Kopa"), Yunan alfabesinin eski bir harfidir. Koppa olarak da bilinir. Fenike alfabesi'nin kuf harfinden gelmektedir. Türkçe'deki Qq sesine denk gelir. Ϙόρινθος = Kόρινθος (Korinthos) = Korint 1993 Rusya anayasa krizi 1993 Rusya anayasa krizi (Rusça: Конституционный кризис в России), Sovyetler Birliği'nin dağılmasından sonra Rusya'da Rusya Devlet Başkanı ile Rusya Parlamentosu arasında çıkan ve silahlı kuvvet uygulanmasıyla sona eren siyasi kriz. İki kurum arasında varolan siyasi gerilim 21 Eylül 1993 günü Rusya Devlet Başkanı Boris Yeltsin’in Parlamentoyu (Rusça: Съезд народных депутатов России) ve Yüksek Sovyeti (Rusça: Верховный Совет России) fesh etmesi kararını açıklamasıyla zirveye çıkar. O zamanki anayasaya göre devlet başkanının parlamentoyu fesih yetkisi bulunmamaktaydı. Ancak Yeltsin 1993 yılı Nisan ayında yapılmış olan referandum sonuçlarını kendisini haklı çıkartmak için kullanmıştır. Buna karşılık parlamento Yeltsin’i görevden alarak yerine Devlet Başkan Yardımcısı Aleksandr Rutskoy’u geçirdi. Siyasi kriz Ekim ayında derinleşti. 3 Ekim günü göstericiler parlamento binası etrafındaki polis kordonunu kaldırarak valilik binasını ele geçirerek, televizyon binasına saldırdılar. Olayların başında tarafsızlığını ilan eden ordu birlikleri Yeltsin’in emriyle 4 Ekim sabah günü Parlamento binasına saldırdı ve bina içinde direnişte olan liderler tutuklandı. Moskova’da 10 gün süren çatışmalar 1917 yılı Ekim ayından beri şehirdeki en kanlı olay olur. Devlet kaynaklarına göre 187 kişi ölmüş, 437 kişi yaralanmıştır. Direniş içinde yer alan Rusya Komünist İşçi Partisi'ne (Российская Коммунистическая Рабочая Партия) göre ise ölü sayısı 2 bin civarındadır. Yeltsin’in ekonomik reform programı 2 Ocak 1992 tarihinde yürürlüğe girer. Reformdan sonra fiyatlar aşırı artmış, devlet harcamaları azaltılmış ve ağır vergiler yürürlüğe konmuştur. Yatırım eksikliği çok sayıda sanayi kuruluşunun ve fabrikanın kapanmasına sebep olmuş, ekonomik daralma yakıcı şekilde yaşanmaya başlamıştır. Ekonomik reformun olumsuzlukları belirmeye başlayınca önceden destek veren bazı siyasiler reforma cephe almaya başladı. Sanayinin durumu yüzünden muhalefet geçen siyasetçilere bazı yerel bürokratlar da destek vermeye başlayınca Rusya Devlet Başkan Yardımcısı Aleksandr Rutskoy etrafında bir muhalif hareket şekillenmeye başladı. 1992 yılı boyunca hükûmet politikalarını tek başına kontrol etmek isteyen Yeltsin ile yasama organları olan Yüksek Sovyet ve Parlamento arasında çekişmeler patlak verdi. 1992 yılında Yüksek Sovyet sözcüsü Ruslan Hasbulatov ilk kez Yeltsin’in reformlarına cepheden saldırı başlattı. Devlet Başkanı Yeltsin ise özellikle özelleştirmelerin tamamlanması için 1991 yılı sonunda kendisine verilen olağanüstü yetkileri sürdürme peşindeydi. Ancak sadece parlamento tarafından verilebilecek bu yetkilendirme buradaki muhalefet yüzünden tehlikeye girmiş durumdaydı. Parlamento Yeltsin’in yeni anayasa yazılarak Devlet Başkanlığı yetkilerinin genişletilmesi talebi de muhalefet tarafından reddedilmişti. Parlamento’nun 1992 yılı Aralık ayındaki oturumlarında Yeltsin ile muhalefet arasında sert tartışmalar yaşanacak, 9 Aralık günü Parlamento piyasa liberalizasyonlarının mimarı olarak bilinen Yegor Gaidar’ın başbakanlığını onaylamayacaktır. Muhalefet ekonomik programda değişiklikler yapılmasını ve kapanmakta olan sanayi kuruluşlarına Merkez Bankası kredisi verilmesini talep etmekteydi. 10 Aralık günü yaptığı konuşmada Yeltsin Parlamentoyu gericilerin ve muhafazakârların kalesi olarak nitelendirdi. 12 Aralık günü ise Yeltsin ve Hasbulatov bazı konularda uzlaşmaya varırlar. Buna göre; Bundan sonra Yeltsin, Viktor Çernomirdin’i Başbakanlığa aday gösterir ve Parlamento onu onaylar. Varılan uzlaşmaya rağmen referandum taslak çalışmaları sırasında çelişkiler yeniden su yüzüne çıkar. Parlamento bu sırada artık Devlet Başkanını yenebileceğini düşünmektedir. Devlet Başkanı ise anayasa referandumu için 11 Nsan 1993 gününü belirler. 8. Dönemin açılmasıyla beraber 10 Mart 1993 günü Hasbulatov, Yeltsin’i anayasayı çiğnemekle suçlar. Parlamento Mart ayı ortasında olağanüstü toplantısında anayasanın Yeltsin’in yetkilerini kısacak şekilde düzenlenmesi ve referandumun ertelenmesini oylayarak kabul eder. Başbakan yardımcısı Vladimir Şumeyko ise referandumun planlandığı şekilde yapılacağını ilan eder. Parlamento ile devlet başkanı arasındaki çekişme giderek artar. Yeltsin’in cevabı gecikmez. 20 Mart 1993 günü televizyondan doğrudan halka hitap eden devlet başkanı "özel rejim" ilan eden bir kararnameyi imzaladığını açıklar. Buna göre olağanüstü yetkilere sahip olacak olan Yeltsin referandum gerçekleşinceye ve yeni seçimlerin tarihi kesinleşinceye kadar bu yetkileri kullanacaktır. Konuşmasında Parlamentoya da doğrudan saldıran Yeltsin milletvekillerini Sovyet rejimini yeniden diriltmeye kalkmakla suçlar. Yeltsin’in halka hitaben televizyondan yaptığı açıklamaların ardından Anayasa Mahkemesi Başkanı Valeri Zorkin, Yüksek Sovyet Başkan Yardımcısı Yuri Voronin, Aleksandr Rutskoy ve Başsavcı Valentin Stepankov düzenledikleri ortak basın açıklamasında Yeltsin’in açıklamasının anayasayı ihlal ettiğini kamuoyuna duyurdular. Anayasa mahkemesi ise 23 Mart günü elinde belge olmadan yaptığı açıklamada Yeltsin’in duyurusunun anayasayı ihlal ettiğini açıkladı. 9. Dönem 26 Mart günü yapılan olağanüstü birleşimle açıldı. Parlamentodaki vekiller anayasanın Yeltsin’e karşı korunması için yapılması gerekenleri tartışmaya başladı. Yeltsin’in Yüce Divan’a sevk edilmesi gündeme geldiğinde söz alan Yeltsin, yaptığının yanlış olduğunu söyleyerek geri adım attı; 28 Mart günü yapılan oylamada ise kıl payı Yüce Divan’a sevk edilmekten kurtuldu. Bu aşamada Parlamentoda Yeltsin yanlıları olan Demokratik Rusya ve Radikal Demokratlar azınlıktaydı. Devlet başkanının görevden alınması oylaması başarısız olunca referandumun yapılması kesinleşmiş olur. Parlamento bu durumda referandumu kendi lehine çevirmek için şartlar koymaya çalışır. Ancak Parlamentonun dile getirdiği ve referandumun başarılı olarak değerlendirilebilmesi için Yeltsin’in tüm seçmenlerin %50’sinden onay alması gereği Anayasa Mahkemesince reddedilir. Mahkeme Yeltsin’in devlet başkanlığı ve uyguladığı reformları ile ilgili güvenoyu alabilmesi için referandumdan basit çoğunluk yakalamasının yeterli olduğuna karar verir. Yeltsin açıklama yaparak referandumda istediği desteği almazsa istifa edeceğini açıklar. Yeltsin referandumun olumlu olması durumunda sadece halk tarafından desteklenmiş olacak Parlamento tarafından desteklenmemeye devam edecektir. Böylelikle referandum zaferini yansıtacak bir mekanizmaya sahip olmamaktadır. Yeltsin Parlamentoyu aşmak için devlet görevlileri, kamu kuruluşları ve siyasilerden oluşan ve anayasa taslağı yazmakla görevli olacak olan bir konvasyonun toplanması kararını ilan eder. Uzun bir tereddütten sonra Parlamento da sürece katılmaya ve kendi anayasa taslak metnini buraya getirmeye karar verir. Burada yasama – yürütme ilişkilerini farklı ele alan iki farklı anayasa taslağı karşı karşıya gelir. 12 Temmuz günü 700 üyenin kabulüyle oluşturulan taslak anayasada Parlamentonun feshedilmesi öngörülmekteydi. Parlamentonun kendisini ortadan kaldıracak bir tasarıya onay vermesi beklenmiyordu. Yüksek Sovyet taslağı derhal reddetti ve Parlamentonun en üst yasama organı olduğunu vurguladı. Yaz aylarında çalışan Parlamento tatilde bulunan Yeltsin’in önemli danışmanları hakkında yolsuzluk suçlamalarını gündeme aldı. Yeltsin 1 Eylül 1993 günü yeniden saldırıya geçti ve hem Devlet Başkan Yardımcısı hem de muhalefetin önde gelen ismi konumunda olan Rutskoy’u görevden almaya kalktı. Yeltsin’in sözcüsü Rutskoy’un hakkındaki yolsuzluk iddiaları nedeniyle görevinden alındığını açıkladı. 3 Eylül günü Yüksek Sovyet Yeltsin’in görevden alma kararını reddederek konuyu Anayasa Mahkemesine taşıdı. Yeltsin ise yaptığı açıklamada eğer Parlamento seçimleri yapılırsa Devlet Başkanlığı seçimlerinin de yapılmasına razı geleceğini bildirdi. Ancak Parlamento bu açıklamayı dikkate almadı. 18 Eylül günü Yeltsin Devlet Başkanlığına daha önce Parlamentonun reddettiği Yegor Gaidar’ı atadığını açıkladı. Bu görevlendirme Yüksek Sovyet için kabul edilemezdi ve derhal reddedildi. 21 Eylül günü Yeltsin Yüksek Sovyet organını lağvettiğini açıkladı. Ancak bu açıklama açık olarak anayasanın ihlali anlamına geliyordu. Yeltsin Yüksek Sovyet’i lağvederken anayasal bir referandum yapılacağını ve yeni seçimlerin de Aralık ayında yapılacağını açıklar. Ayrıca eski anayasayı da yürürlükten kaldırarak kendisine olağanüstü yetkiler tanıyan anayasayı geçerli ilan eder. Buna göre Parlamento feshedilirken yerine iki kamaralı sistem gelmektedir. 450 milletvekilinden oluşan Devlet Duması ve Rusya Federasyonu bünyesindek bölgelerden gelen vekillerin oluşturduğu Federasyon Konseyi. Yeltsin Eylül ayında Parlamentoyu feshederken ülkenin piyasa ekonomisine hızla geçiş yapması için gerekenleri yaptığını açıklıyor ve Batılı liderlerden destek alıyordu. Rusya içinde ise yapılan reformlar destek görmese de Yeltsin’in kontrolündeki televizyon sayesinde Parlamento yanlısı fikirler halka ulaşmıyordu. Rutskoy, Yeltsin’in hamlesini bir darbe girişimi olarak niteleyerek mahkûm eder. Ertesi gün Anayasa Mahkemesi aldığı kararda Yeltsin’in anayasayı çiğnediğine karar vererek azledilebileceğini açıklar. Toplantı hâlinde olan Parlamento ise Devlet Başkanının kararını geçersiz sayar. Parlamento Yeltsin’in yerine Rutskoy’u Devlet Başkanı seçer. Rutskoy anayasaya göre yemin ederek göreve başlar. Yeltsin ve bazı bakanlarını görevden alır. Rusya artık iki ayrı devlet başkanına sahiptir. Rusya Federasyonu Komünist Partisi liderliği ve Gennadiy Züganov olaylara dahil olmasa da Parlamentoyu çok sayıda komünist örgüt destekler. 23 Eylül günü toplanan Parlamentoda Yeltsin azledilir. Ertesi gün 24 Eylül’de Yeltsin hiçbir şey olmamış gibi seçimlerin Haziran 1994'te yapılacağını ilan eder. Aynı gün Parlamento seçimlerin Mart 1994'te yapılacağı kararını alır. Yeltsin artık Parlamentoya saldırmaya başlar ve binanın elektrik, telefon ve sıcak su tesisatını keser. Yeltsin’in Parlamentoyu feshetmesiyle beraber genel kamuoyunu karşısına almış olur. Genel olarak ekonomik kötüye gidişattan memnun olmayan halk Parlamentoda direnenlerden yana olmaya başlar. 21 – 24 Eylül 1993 günlerinde binlerce Moskovalı Parlamentonun yanında olduklarını göstermek için eylem yapar. Gösterciler aynı zamanda Yeltsin döneminde kötüye giden yaşam koşullarını da protesto etmekteydi. Moskova dışındaki halk kararsız ve örgütsüzdür. Buna rağmen birbirinden bağımsız çeşitli protesto gösterileri görülür. 28 Eylül günü özel polis kuvvetleri ile Yeltsin karşıtı göstericiler arasında ilk kanlı çarpışmalar yaşanır. Aynı gün İçişleri Bakanlığı Parlamentonun etrafını barikatlarla kuşatır. 1 Ekim günü İçişleri Bakanlığı Parlamento binasına silahlı 600 kişinin girdiğini açıklar. Parlamentodaki liderler hala Yeltsin ile bir uzlaşmanın ihtimaller arasında olduğunu düşünüyorlardı. Parlamento ve devlet başkanının temsilcileri arasında Rusya Katolik Kilisesinin aracılığıyla uzlaşma görüşmeleri düzenlenmişti. Bu görüşmeler 2 Ekim gününe kadar sürdü. 3 Ekim günü Moskova polisi Parlamento etrafındaki bir gösteriyi kontrol altına alamadı ve şiddetli çarpışmalar başlamış oldu. Aynı gün öğleden sonra silahlı Yeltsin karşıtları Parlamentonun etrafındaki polis kordonunu delmeyi başardılar. Bazı özel kuvvet birlikleri ve İ.işleri Bakanlığına bağlı ordu birliklerinden gruplar komutanlıklarından aldıkları emirlerin aksine Yüksek Sovyet’ destek vererek Parlamento önüne geldi. Parlamento balkonundan göstericilere hitap eden Rutskoy valinin makamının ve Ostankino’daki televizyon merkezinin ele geçirilmesini istedi. Hasbulatov ise Kremlin’in alınarak Yeltsin’in hapsedilmesini istedi. Sokakta hala ölülerin bulunduğu Moskova’da Yeltsin 3 Ekim gecesinden itibaren sıkıyönetim ilan etti. Yeltsin karşıtları ise valinin makamını ele geçirdikten sonra televizyon merkezine doğru ilerlerken İçişleri Bakanlığına bağlı ordu birlikleriyle karşı karşıya gelir. Çıkan çatışmalarda televizyon merkezi hasar görürken 62 kişi hayatını kaybeder. Yoğun salıdırılara karşın Yeltsin karşıtları televizyon binasını ele geçiremezler. Televizyon Yeltsin yanlısı yayın yapmaya başlar. 2 – 4 Ekim günleri arasında ordunun tutumu belirleyici olmuştur. Ordu komuta kademesi Yeltsin’in doğrudan çağrılarına rağmen müdahale etmekte tereddüt geçirir. Eski bir komutan olan Rutskoy’un meslektaşları üzerindeki etkisi burada belirleyici olur. Ordudaki çoğu subay ve eratın Yeltsin uygulamalarını tasvip etmediği bilinmektedir. Parlamento ise ordudaki düşük seviyedeki subay ve ast subaylarla temas etmeyerek büyük bir hata yaparlar. Komuta kademesindeki çok sayıdaki general ise Rutskoy – Hasbulatov tarafına geçmede kararsız kalınca son anda Yeltsin tarafında yer alırlar. Yeltsin tarafından ilk eylem planına göre binanın üst katlarına top ateşi açıklacak ve oluşan kargaşadan yararlanan Vympel ve Alfa özel kuvvetleri binayı ele geçirecektir. 4 Ekim sabahı tanklar binanın önünde yerlerini almıştır. Parlamento binasına top ateşi açılmaya başlanır. Ancak özel kuvvet birlikleri Vympel ve Alfa müdahalenin yasal olmadığını ileri sürerek operasyonda yer almayacaklarını açıklarlar. Bu kuvvetler tek kurşun atmayacak, Afganistan’da görev almış olan ordu birlikleri Parlamento binasını ve direniş liderlerini ele geçireceklerdir. Bina kat kat ele geçirilirken sokaktaki direniş de bastırılacaktır. 1917 Ekim Devriminden bu yana Moskova’daki en kanlı olayda resmi kaynaklara göre 187 kişi ölmüş, 437 kişi de yaralanmıştır. Ordu birlikleri son anda Yeltsin’i desteklemeye karar vermiş, uzun süre tereddüt içinde kalmıştır. Olaylarla ilgili sıcağı sıcağına Rus halkının tepkisi genelde Yeltsin’in olumlanması yönünde olurken olayın üzerinden yıllar geçtikten sonra Yeltsin’in amacının anlaşılmasıyla fikirler değişmiştir. Günümüzde oligarklar denilen bir grup zengine tüm ulusun olan sanayi işletmelerinin verilmesi olarak gerçekleşen özelleştirme uygulamaları hala sorgulanmaktadır. Yeltsin’in Parlamentoya askeri müdahalesi ise bu uygulama önündeki engellerin kaldırılması anlamına gelmektedir. Parlamento baskınını izleyen haftalarda Yeltsin arka arkaya çıkardığı devlet başkanlığı kararnameleriyle konumunu daha da güçlendirdi. 5 Ekim günü Parlamento yanlısı sol ve ulusal partilerle basın yayın kurumları kapatıldı. 6 ekim günü halka hitaben yaptığı konuşmada Yeltsin, kendisini desteklemeyen bölgesel konseylerin de kapatılması çağrısı yaptı. Parlamento yanlısı Anayasa Mahkemesi Başkanı Valery Zorkin görevden zorla alınırken Bağımsız Sendikalar Federasyonu da tasfiye edilir. Yeltsin karşıtı Aleksandr Nevzorov’un 600 saniye adlı televizyon programı yayından kaldırılır. 12 Ekim günü ise iki kamaralı meclis seçimlerinin Aralık ayında yapılacağı ilan edilir. 15 Ekim günü yeni anayasa ile ilgili referandum yapılacağı duyurulur. Parlamento direnişinin liderleri konumunda olan Rutskoy ve Hasbulatov 15 Ekim günü hükûmete karşı toplumsal eylem örgütlemek suçuyla tutuklanırlar. Yeltsin 12 Aralık günü referanduma götüreceği yeni anayasa taslağını açıklar. Bu anayasada devlet başkanı olağanüstü yetkilerle donatılmıştır. İkili kamara modelindeki meclislerde bulunan vekiller sadece 2 yıllığına seçilecektir. Devlet başkanı meclisin onayını almamış olsa da başbakanı ve yine onay almaksızın genelkurmay başkanını atayabilecektir. Yeni oluşturulan devlet güvenlik konseyine üye atayacak ve konseye başkanlık edecektir. Eğer hükûmete güven oyu verilmezse devlet başkanının bu hükûmeti üç ay görevde tutma yetkisi bulunmakta ve hatta meclisi feshetme yetkisi bulunmaktaydı. Devlet başkanı azledilememektedir. Ayrıca Merkez Bankası meclisin denetimi dışında bırakılmaktadır. 12 Aralık günü Yeltsin yeni anayasayı onaylatmayı başarır. Böylelikle çok güçlü bir devlet başkanlığı sisteminin temeli atılmış olur. Ancak aynı gün seçilen yeni meclis Yeltsin’in neoliberal ekonomik programına tamamen uyumlu olmaktan uzaktı. Yeltsin’in yoğun eleştirilen ekonomik programı sonucunda tepki oyları komünistlere gidecek ve mecliste çoğunluk sol ve aşırı milliyetçi partilere geçecektir. Olaylardan sonra Yeltsin karşıtı muhalefetin önderleri konumunda olan Hasbulatov ve Rutskoy'un ceza almadan salıverilmeleri ve siyasi hayatlarına Yeltsin ile uzlaşarak devam etmeleri tarafların arasındaki çelişkilerin seviyesinin göstergesidir. 1991 Sovyet darbe girişimi sırasında Yeltsin ile beraber davranan Hasbulatov ve Rutskoy'un Sovyet dönemine dönmek gibi bir niyetleri bulunmamaktadır, sadece kimi uygulamalara dair Yeltsin ile pazarlık yapmak istemektedirler. Ancak Yeltsin reformlarının Rusya halkı üzerinde yıkıcı etkileri militan komünist gruplarla birleşince rejimi tehdit eden olaylar patlak vermiştir. Yeni rejimin tehdit edilmesini kendisi de istemeyen Rutskoy çatışmalar sırasında kontrolünde olan 5 bin AK-47 tüfeğinin Parlamento yanlısı olan göstericilere dağıtılmasına engel olmuştur. Yeltsin yönetimi ise ayaklanmayı bastırdıktan sonra muhalif liderlere gösterdiği bağışlayıcılığı tabandaki göstericilere göstermemiş ve ele geçirilen Parlamento binasının bodrumlarında kitlesel yargısız infazlar yapılmıştır. Rassal Kahin Şifrelemede rassal kahin, kendisine yapılan her sorguya, çıktı uzayından (gerçekten) rastgele, eşit olasılıkla seçilmiş, fakat her bir ayrı sorguya her seferinde aynı şekilde cevap veren bir kahin (kuramsal bir kara kutu)'dur. Başka bir deyişle, rassal kahin olası her bir sorguyu çıktı uzayından rastgele bir yanıta eşleyen matematiksel bir fonksiyondur. Rassal kahinler, şifreleme bilimindeki kanıtlarda kullanılan bir matematiksel soyutlamadır; bunlar genellikle kanıtın gerektirdiği matematiksel özellikleri sağlayan bilinen gerçeklenebilir bir fonksiyon bulunmadığında kullanılmaktadır. Bu şekilde kanıtlanarak güvenli olduğu gösterilen bir sistem standart modeldeki güvenli kavramına karşılık olarak "rassal kahin modeli"nde güvenli olarak tanımlanır. Uygulamada, rassal kahinler genellikle özet fonksiyonunun çıktısı hakkında güçlü rassal varsayımların gerektiği şemalara sahip şifreleme özüt fonksiyonlarını modellemek amacıyla kullanılır. Böyle bir kanıt, genel olarak bir sistemin veya bir protokolün, bir saldırganın protokolü kırabilmesi için ya kahinden olanaksız bir davranış görmesi gerektiğini ya da zor olduğuna inanılan matematiksel bir problemi çözmesi gerektiğini göstererek güvenli olduğunu gösterir. Bütün şifreleme özüt fonksiyonları rasssal kahinler gerektirmez: sadece çakışma dirençlilik özelliğini gerektiren şemaların standart modelde güvenliliği kanıtlanabilir (örn. Cramer-Shoup şifreleme sistemi). Rassal kahinler Karmaşıklık Kuramında uzun zamandır kabul görmüştür. (örn. Bennett & Gill). Fiat ve Shamir (1986) imza üretimi protokollerinden etkileşimin çıkarılması konusunda rasssal kahinlerin önemli bir uygulamasını yapmışlardır. Impagliazzo ve Rudich (1989) sadece rasssal kahinlerin varlığının gizli anahtar değişimi için yeterli kanıt olmadığını söyleyerek rasssal kahin modelinin sınırlarını göstermişlerdir. Bellare ve Rogaway (1993) şifreleme yapılarında onların kullanımını savunmuştur. Bu tanımda, rassal kahin istenilen uzunluğa kesilebilecek olan sonsuz uzunlukta bir bit-dizgesi üretir. Bir rassal kahin bir güvenlik kanıtı içinde kullanıldığında, rakip ya da rakipler de dahil olmak üzere tüm oyuncular için kullanılabilir durumdadır. Tek bir rassal kahine her sorgudan önce sabit bir bit-dizgesi eklenerek (örn. başına "1|x" ya da "0|x" eklenmiş sorgular iki ayrı rassal kahine yapılmış gibi, benzer olarak "00|x", "01|x", "10|x" ve "11|x" eklenmiş sorgular da dört ayrı rassal kahine yapılmış sorgular gibi kabul edilebilir) birden fazla kahin gibi davranılabilir. Hiçbir gerçek fonksiyon gerçek bir rassal kahini gerçekleyemez. Aslında, rassal kahin modelinde güvenliliği kanıtlanmış olan bazı yapay imza ve şifreleme şemalarının, rassal kahin yerine herhangi bir gerçek fonksiyon kullanıldığında basitçe güvensiz olduğu bilinmektedir. Bununla birlikte, herhangi bir daha doğal protokol için rassal kahin modelindeki bir güvenlik kanıtı, varsa (tamsayıların çarpanlara ayrılmasının zorluğu gibi) kanıtın diğer varsayımlarını kırmayan herhangi bir saldırının protokolde kullanılan özüt fonksiyonunun bilinmeyen ve istenmeyen bir özelliğini keşfetmesini gerektiren çok güçlü göstergeler sunar. Birçok şemanın rassal kahin modelinde güvenli olduğu gösterilmiştir, örnek olarak OAEP ve PSS verilebilir. Avrupa Erkekler Voleybol Åžampiyonlar Ligi 2009-2010 sezonu 2010 Şampiyonlar Ligi Şampiyonu TakÄ±m Kadrosu Nevzat Bayhan Nevzat Bayhan (d.1961 Adıyaman, Türkiye), Türk Kültür Sanat Gazeteci, yazar ve bürokrat'tır. 1961 tarihinde Adıyaman, Türkiye'de dünyaya geldi.İlköğrenimini Adıyaman'da, ortaöğrenimini Kahramanmaraş’ta, Yükseköğrenimini İzmir Dokuz Eylül Üniversitesi’nde tamamladı. Rutgers Üniversitesi’nde ve Stevens Institute Of Technology’de master ve doktora çalışması yaptı. Çeşitli medya kuruluşlarında kültür-sanat ağırlıklı programlar gerçekleştirdi; makaleleri yayımlandı. TRT’de program yapımcılığı ve sunuculuğu, İBB Kültür A.Ş.'de yöneticilik,İstanbul Büyükşehir Belediyesi'nde Başkan Danışmanlığı, Aile ve Sosyal Politikalar BakanlığıDarülaceze Başkanlığı yaptı.2014 Temmuz ayında Aile ve Sosyal Politikalar Bakanlığı Müşaviri olarak atandı. Prof.Dr.Fuat Sezgin İslam Bilim Tarihi Araştırmaları Vakfı Müteveli heyeti üyeliği, Adıyamanlılar Vakfı Kurucu Başkanı, Şiir Derneği Kurucu Başkanı, Gazeteciler Cemiyeti, Basın Yayın Meslek Birliği, Yayıncılar Birliği, TUGEV, Basın Konseyi, Medya Etik Konseyi, Yedirenk Sanat Vakfı, Sur İçi Grubu, Adım Grubu, İstan­bul Dostluk Derneği, ADIFED, Tür­kiye Yazarlar Birliği, Basın Yayın Meslek Birliği, Türkiye Dil ve Edebiyat Derneği ve Dünya Panoramalar Konseyi gibi Sivil Toplum Kuruluşları|STK'larda yönetici ve üyedir. Fahti Kültür Büyükelçi'dir. İBB Kültür A.Ş., Darülaceze, Şiir Derneği ve Adıyamanlılar Vakfı Yayınları’nı kurdu. 1453, Bab-ı Şefkat, Haber Gıda, Adıyamanlılar, Etap5 dergilerini yayın hayatına kazandırdı. Rutgers Üniversitesi'nde, lisan, Stevens Institute Of Technology'inde doktora çalışması yaptı. TRT’de program yapımcılığı ve sunuculuğu, çeşitli medya kuruluşlarında köşe yazarlığı ve yöneticilik, İBB Kültür A.Ş.'de yöneticilik,İstanbul Büyükşehir Belediyesi'nde Başkan Danışmanlığı, Aile ve Sosyal Politikalar Bakanlığı Darülaceze Başkanlığı, aynı bakanlıkta Müşavirlik yaptı. 2005 yılında "En İyi Kültür Sanat Kurumu Ödülü" 2006 yılında "Hacı Bektaş-ı Veli Ödülü", 2009 yılında kur­muş olduğu Kültür A.Ş. Yayın­lan ile "ESKADER, Edebiyat Sanat ve Kültür Araştırmaları Derneği En İyi Kamu Yayıncılığı Ödülü" 2010 yılında Türkiye Yazarlar Birliği "En İyi Kamu Yayması Ödülü" 2010 yılında "Avrupa Büyük Kültür Ödülü", 2010 yılında "Uluslararası Millenium Ödülü", 2010 yılında İstanbul'un Yüzleri Se­risiyle "En İyi Ansiklopedik Eser Ödülü" 2011 yılında "GAP Oskarları Yılın En İyi Bürokratı Ödülü" 2011 yılında "Yılın Pozitif Kültür Adamı Ödülü", 2012 yılında da "Kültür Sanat Tanıtım Ödülü"nü aldı. Mezar (anlam ayrımı) Mezar ÅŸu anlamlara gelebilir: Alberto Aquilani Alberto Aquilani (d. 7 Ağustos 1984, Roma, İtalya), İtalyan futbolcudur. Sporting Lizbon'da forma giymektedir. Aquilani, 2002-2009 yılları arasında AS Roma'da oynadı. 2004 senesinde Triestina takımına kiralandı. 2009'da ise Liverpool'a satıldı. Buradan 2010-11 sezonunda Juventus'a, 2011-12 sezonunda da Milan'a kiralanan oyuncuyu 2012-13 sezonu öncesi AC Milan kulübü bonservisi ile aldı. Ağıl, Kemaliye Ağıl, Erzincan ilinin Kemaliye ilçesine bağlı bir köydür. 1522 yılında Ağıl olan köyün eski adı, 1914 yılı kayıtlarında Agnig olup, Ermenice'de "pınarcık" anlamına gelmektedir. Köy, Erzincan il merkezine 172 km, Kemaliye ilçe merkezine 38 km uzaklıktadır. Demir Adam: Zırhlı Maceraları Demir Adam: Zırhlı Maceraları (Demir Adam: Animasyon Serisi olarak da bilinmektedir) Marvel Comics'in süper kahramanı Demir Adam'a dayalı bir 3D CGI çizgi film serisidir. İlk gösterimini ABD'de 24 Nisan 2009 tarihinde Nicktoons üzerinde yapmasına karşın, Teletoon Kanada'da daha önceden yayına girmişti. Nickelodeon kanalında 4 Temmuz 2009'da başlamış ve 12 Eylül 2009 tarihine kadar yayında kalmıştır. Serinin hikâyesini düzenleyen başyazar Christopher Yost, ayrıca Wolverine ve X-Men ile sayısız Marvel Animation projesinde çalışmıştır. Dizi Türkiye'de ilk 2010 yılında Disney XD'de yayınlanmış, yine aynı yıl CNBC-e'de de gösterime girmiştir, 2015 yılından itibaren Kidz TV'de yayınlanmaya başlamıştır. Tony Stark'ın babası olan Howard Stark'ın, Tony'ninde içinde bulunduğu uçak kazasında ölmesi Tony'nin hayatını büyük ölçüde değiştirir. Tony'nin 16 yaşında olması nedeniyle Stark şirketinin ortağı olan Obadiah Stane şirketin başına geçmiştir. Tony, 18 yaşına kadar sabretmekle beraber, Stane ve diğer düşmanlarına karşı ayakta durmak zorundadır. Åžo Şo(Ϸ), eski Baktriya dilinin, Yunan alfabesine eklemiş olan eski bir harfidir. Şekil olarak Lâtin harfi olan Þ'ye benzese de Şo, Türkçedeki Ş sesine karşılık gelir. Ϸαονανο ϸαο Κανηϸκι Κοϸανο = Krallar Kralı, Kanişka Kuşan. San (harf) San(Ϻ) (Yunanca:Σάν, "San"), Yunan alfabesinin eski bir harfidir. Şekil olarak Lâtin harfi olan M'ye benzese de Yunan San'ı, Türkçedeki S sesine karşılık gelir. Ϻικύων = Σικύων (Sikuon) = Sikyon Verviers Verviers, Belçika'nın Valonya bölgesinde bulunan bir şehir. Liège ilinde bulunur. 1 Ocak 2006 itibarı le şehir nüfusu 53,597'dir. Kadın oranı %48.31, erkek oranı ise %51.69'dur. Şehir nüfusunun %25.89'u 0-19, %56.99'u ise 20-64 yaş aralığında ve %17.11'i de 65 yaşın üzerindedir. Şehirde Yün ve Moda Turist Merkezi gibi müzeler ve çeşmeler bulunmaktadır. Şehir 1950'lere kadar önemli bir yün üretim merkeziydi; fakat 1950'lerde fabrikalar birbiri ardına kapandı. Giritli Sırrı Paşa Giritli Sırrı Paşa (d. 1844 - ö.1895), 19. yüzyılda çeşitli Osmanlı vilayetlerinde valilik yapmış olan bir devlet adamı, yazar, şair. Leyla Saz'ın kocası, mimar Vedat Tek'in babasıdır. 1844 yılında eşraftan Helvacızade Salih Tosun Efendi'nin oğlu olarak Girit adasında Kandiye'de doğdu. Dini ağırlıklı bir şekilde süren öğrenim hayatı sonrasında memuriyete Girit adasında başladı. Bazı vezirlere diva kâtipliği yaparak başladığı devlet hizmeti içinde Yanya, Aydın, Prizren ve Tuna'da mektupçu muavinliği ve mektupçuluk görevlerinden sonra zamanla valiliğe yükseldi. Trabzon, Kastamonu, Ankara, Sivas, Diyarbekir ve Bağdat'ta valilikler yaptı. Yazışmalarını ("Mektubat"), Kur'an tefsirlerini ve şiirlerini yayınladı. 1895 yılında vefat etti. Topalköy, Samuil Topalköy, (Krivitza, "Кривица") Bulgaristan'ın Razgrad ilinin Işıklar ilçesine bağlı nüfusu Türklerden oluşan bir köydür. Adını 1934 yılında almıştır. Köy 1958'e kadar Şumnu iline bağlı idi. Bir efsaneye göre köy topal bir çoban tarafından kurulmuştur. Bir diğer efsaneye göre İkinci Bulgar Krallığı dönemi sonlarında Kral İvan Şişman, köye Demir Baba'dan yardım istemeye gelmiş fakat onu bulamamıştır. Işıklar'ın 5 km doğusunda bulunur. Köyün içinden kaynağı Yeniköy (Висока Поляна)'da olan Senkovets (Сенковец) deresi geçer. Köye çeşitli zamanlarda Bulgar aileler yerleşmiş olsa da Topalköy birkaç yıldır sadece Türklerin yaşadığı bir köy olmuştur. Nüfusun çoğu tarımla geçinirken yaz aylarında insanlar özellikle köydeki kooperatifte tarım işçisi olarak çalışarak veya kooperatiften kiraladıkları toprakları işleyerek geçimlerini sağlamakta. Bir diğer iş imkânı Işıklar'daki vagon yapım fabrikasıdır. Köydeki Vasil Levski (Bulgarca: Васил Левски) ilkokulu 1996 yılında kapatılmıştır. Öğrenciler ilk ve orta öğrenimlerini taşımalı eğitim sistemiyle Işıklar'da Sveti Sveti Kiril i Metodiy (Bulgarca: Св. св. Кирил и Методий) okulunda sürdürmektedirler. Yükseköğrenim görenler ise genelde civardaki Razgrad, Şumnu, Rusçuk ve Varna gibi kentlere gitmektedirler. Topalköy 1878 yılından itibaren çeşitli zamanlarda Türkiye'ye göç vermiştir. Bu göçlerden köyün demografik yapısını etkileyenlerden en önemlileri 1950-1951, 1968-1978 ve 1989 göçleridir. Türkiye'de özellikle İstanbul, Tekirdağ (Çerkezköy, Çorlu), Balıkesir ve Ankara'da önemli sayıda Topalköy'den göç eden aile ve kişi yaşamaktadır. Bununla birlikte en tanınmış Topalköylüler arasında Zekeriya Güçlü'yü saymak mümkündür. Fotoğraf Estetik ve Görüntü Üzerine Denemeler Fotoğraf Estetik ve Görüntü Üzerine Denemeler, Tahir Musa Ceylan'ın 1988 yılında İFSAK yayınlarından çıkmış tek fotoğraf kitabıdır Kitap fotoğrafı, "bir bilme şekli" olarak tanımlayarak, görme işleminde bilince atıfta bulunup görüntünün zihin felsefesiyle olan bağını kurar, bir bölümüyle fotoğraf tarihine giriş yapar, bir bölümüyle de fotoğraftaki estetiğin kuramsal altyapısını kurar. Fotoğraf estetiği konusundaki teorik çözümlemeleri açısından Türkiye'nin ilk kitabı olma özelliği taşır. Kitabın önsöz yerine geçen, "Fotoğrafın Onuru" başlıklı ilk yazısında, "Yaşamın sürmesi imgelere olan inancımızın kuvvetine bağlı artık. Bizi bu inanca taşıyan estetik fotoğraflar... Bir sanat olarak fotoğraf, gerçeğin kopyası olmak gibi bir işlevsizliği yüklenemez. O gerçekliğin kendisinden alınmış fikri, ona bağlı kalmak zorunda kalmadan, kendi özgürlüğü içinde yeniden üretmek ve iletmek onuruna katılır." diyerek fotoğrafta gerçeküstüne vurgu yapmış, estetik bakışı ön plana getirmiş, fotoğraf ve estetik ile ilgili pek çok makalede kaynak kitap olarak gösterilmiştir. N.V. Raghuram N.V. Raghuram, 1970'te Bhopal Bölgesel Mühendislik Üniversitesinde İnşaat Mühendisliği lisans programını tamamladıktan sonra, N.V. Raghuram 1998'e dek farklı departmanlarda çalışarak, ardından yoga ve Hint felsefesine daha fazla vakit ayırabilmek için işini bırakmıştır. Genel ruhsal öğretilerle yoga ve ilgili konulara olan ilgisi gençlik yıllarında başlamıştır. Birçok ruhsal üstatla (guru) karşılaşma olanağı bulmuş ve rehberlik aramıştır. Özellikle Moradabadlı Swami Prabhuddhananda ve Bangalorelu Prof. Satyanarayana Sastry, ruhsal bilgi ve gelişiminde önemli etkiler sağlamışlardır. Sadhana yaptığı yıllarda tüm Hindistan'ı baştan aşağı gezmiştir. 1978'te Kanyakumaride eğitim almış ve Vivekananda Kendra ile ilişkisi başlamıştır. 1980'den beri Vivekananda Kendra Yoga Anusandhana Samsthan , (Yoga Araştırma Vakfı VKYOGAS)ile ilişkisi devam etmektedir. Ayrıca, Hint astronot Rakesh Sharma'nın eğitmenidir. NV Raghuram 1989'dan beri sVYASA (Swami Vivekananda Yoga Üniversitesi) uluslararası yoga profesörü olarak hizmet vermektedir. Bu bağlamda, Avrupa, ABD ve Güneydoğu Asya'daki otuzu aşkın ülkeye seyahat etmektedir. 2003 yılından beri Yoga Bharati Hareketinin Başkanlığını yürütmektedir.. Shri NV Raghuram Middlesbrough General Hospital UK, Northern Colorado Allergy & Asthma Center, Fort Collins da ve Colorado State University'de araştırma projeleri yürütmüştür. Bu araştırma makaleleri uluslararası medikal dergilerde yayınlanmıştır. Tüm dünyada binin üzerinde stres yönetimi üzerine yoga programları, iki yüzden fazla yoga eğitmenliği sertifika programı ve yoga terapi ve meditasyon workshopları ve dinlenceleri düzenlemiştir. Buna ek olarak, ABD'de yoga araştırma ve uygulamaları üzerine iki global konferans düzenlemiştir. 2004 yılındaki hint okyanusu depreminden etkilenen yerel halkın rehabilitasyonu için yoga'yı Andaman, Nicobar Adaları ve Tamil Naduda tanıtmıştır. 2000 yılında Uruguaydaki Birleşmiş Milletler konferansına eğitim konusunda delege olarak katılmıştır. 2005 yılında Hindistan Sağlık Bakanlığının liderliğinde Dünya Sağlık Örgütü'nde Hindistan kıtasını temsil eden delege olarak temsil etmiştir. Hindistan'da ruhani liderlere verilen önemli bir ödül olan "yogashree" ödülünü 2007 yılında almaya layık görülmüştür.. 2008 yılından beri, The Indian Journal of Management'ın editoryal yönetim kurulunda yer almaktadır. Hint Kültür ve Mirası organizasyonu olan Yugayatri'nin danışman kurulu üyesidir. Ruhsal, psikolojik ve özellikle gençlerdeki aile problemlerinde yoga ile ilgili rehabilitasyon danışmanlığında çok iyi olan NV Raghuram yüzlerce bireye bu alanlarda yardımcı olmuştur. N.V. Raghuram'ın eşi, Dr R.Nagarathna , Vivekananda Yoga Üniversitesi Yoga Terapi ve Araştırma Merkezinin Direktörüdür. Oğlu Amrut'un vahşi hayvanlarla özel bir yakınlığı vardır, halen sVYASA'da Yogik Bilimler üzerine doktora programını devam ettirmektedir.. Nijerya'daki Yahudilerin tarihi Yahudilik binlerce yıla yayılmış bir din olup, bölgedeki Yahudi-merkezli dini grupların varlığı Nijerya'daki Yahudilikin tarihi varlığı konusunu tartışmaya açmıştır. Bu gruplar atalarının Bilad el-Sudan Yahudileri olduğunu ve yüzyıllar boyunca Yahudiliği icra ettiğini savunsa da daha yakın zamanda Avrupa'lı Hıristiyanların buraya gelmesiyle halkın Yahudilikle tanışması ihtimaller arasındadır. Fakat Yahudi varlığının sebebi ne olursa olsun bu durum başta İsrail ve ABD olmak üzere dünya Yahudilerinin ilgisini çekmektedir. Nijerya'nın İgbo Yahudileri bölgedeki İgbo etnik grubunun bir unsurudur. Rivayete göre Suriye, Portekiz ve Libya'daki İsrailoğulları Batı Afrika'ya göç etmiştir. Tarihi kaynaklar bu göçün M.S. 740'larda gerçekleştiğini gösterir. Adli tıbbiyeci ve amatör Yahudi tarihçisi Aguleri'li Chinedu Nwabunwanne Los Angeles'ın UCLA kütüphanelerinde 15 yıldan fazla bu konuyu araştırdı, "Emeviler'in son lideri Halif Muhammed kuvvetlerini Suriye'deki Yemen Emevileri üzerine 744'te sürdü; Yemenli Araplar ve onların destekçisi Yahudiler Suriye'den kovuldu. Dan, Naftali, Gad ve Aşer kabilelerinden oluşan Suriye Yahudileri Nijerya'ya yerleşti ve burada Sambatyon Yahudileri olarak bilindi. 1484'te Yehudalar Portekizden ve 1667'de Zevulunlar Libya'dan Nijerya'daki Sambatyon Yahudilerine katıldı. Yani Nijerya Yahudileri şu altı kabileden oluşmaktadır: Yehuda, Dan, Naftali, Gad, Aşer ve Zevulun." İgbo sözlü geleneğine göre Nri ailesinin Kuzey Afrika'dan göç etmiş Levi rahiplerinin soyundan gelme ihtimali vardır. Nri klanı üyesi Chinedu Nwabunwanne bu varsayıma karşı çıkmaktadır. Yahudi ibadetleri bulunan bazı Nijerya cemaatleri "Kulanu" gibi Yahudi örgütlerinden ve İsrail, ABD ve Kuzey Afrika Yahudi cemaatlerinden yardım almaktadır. Nijerya dışındaki Yahudilerce yaptırılan iki sinagoga İgbolar katılıp bakımını yapmaktadır. Resmi bir nüfusu yapılmadığından kendilerinin İsrailoğlu veya Yahudi olduğunu söyleyen kaç İgbo olduğu tam olarak bilinmemektedir. Çeşitli boylarda toplam 26 tane sinagog vardır. Bazı araştırmacılara göre Yahudiliği veya bu dinin bir çeşidini icra eden 30,000 İgbo bulunmaktadır. Nijerya'nın Akwa Ibom ve Cross River eyaletlerinde Annang, Efik ve İbibio halklarının Yahudi Torası'nda anlatıldığı biçimiyle ibadet şekilleri vardır. Bu ibadetler arasında köylerin ileri gelenleri tarafından özellikle hastalıktan arınmak için uygulanan kurban törenleri bulunur. 14. yüzyılda buraya varan Avrupa'lı misyornerler bu dini ibadetlerin bir "geleneksel din" olduğunu ifade eder. Fakat halk ibadetlerini ve kendilerini Yahudiliğin bir mirası olduğunu kabul eder. İnançlarına göre ataları Kuzey İsrail Krallığı'ndan Babil Sürgünü'nden evvel Mısır, Etiyopya ve Sudan üzerinden gelip Efik/İbibio/Annang topraklarına yerleşmiştir. Bölgede aktif olan sinagoglarında Şabat servisleri yapılırken bu törenler internet üzerinden seyredilebilmektedir. Zekeriya Güçlü Zekeriya Güçlü, (d. 27 Nisan 1972; Topalköy, Razgrad, Bulgaristan - ö. 20 Şubat 2010; İstanbul), Dünya ve Avrupa şampiyonu, Türk millî güreşçi. 1983 yılında güreşe başladı. Serbest stil güreşte, 1990 yılında Ümitler Balkan ve Gençler Dünya Şampiyonu, 1991 yılında Ümitler Dünya İkincisi ve Balkan Şampiyonu, 1992 yılında Ümitler Avrupa Şampiyonu, 1997'de Akdeniz Oyunları Şampiyonu ve 1997 yılında da Rusya'nın Krasnoyarsk kentinde büyükler kategorisinde 125 kilo Dünya Şampiyonu oldu. 1969 Santa Barbara petrol s覺z覺nt覺s覺 Santa Barbara petrol sızıntısı 1969 yılında Santa Barbara Kanalı'nda meydana gelen yayılma. 28 Ocak 1969'da Union Oil'in Dos Cuadras Petrol Kuyusu'nda meydana gelen bir patlamaya dayanan sızıntı 10 gün boyunca sürmüş ve Santa Barbara kıyısına 80.000 ila 100.000 varil petrol bırakmıştır. Felaketin 10.000'in üzerinde kuşun yaşamına mal olduğu tahmin edilmektedir. Ä°gbo Yahudileri Nijerya'nın bazı İgboları atalarının Akdenizden gelen İsrailoğulları olduğuna inanır fakat bunu kanıtlayabilecek arkeolojik veya adli tıbbi bir buluntu yoktur. Rivayete göre Suriye, Portekiz ve Libya'daki İsrailoğulları Batı Afrika'ya göç etmiştir. Tarihi kaynaklar bu göçün M.S. 740'larda gerçekleştiğini gösterir. Adli tıbbiyeci ve amatör Yahudi tarihçisi Aguleri'li Chinedu Nwabunwanne Los Angeles'ın UCLA kütüphanelerinde 15 yıldan fazla bu konuyu araştırdı, "Emeviler'in son lideri Halif Muhammed kuvvetlerini Suriye'deki Yemen Emevileri üzerine 744'te sürdü; Yemenli Araplar ve onların destekçisi Yahudiler Suriye'den kovuldu. Dan, Naftali, Gad ve Aşer kabilelerinden oluşan Suriye Yahudileri Nijerya'ya yerleşti ve burada Sambatyon Yahudileri olarak bilindi. 1484'te Yehudalar Portekizden ve 1667'de Zevulunlar Libya'dan Nijerya'daki Sambatyon Yahudilerine katıldı. Yani Nijerya Yahudileri şu altı kabileden oluşmaktadır: Yehuda, Dan, Naftali, Gad, Aşer ve Zevulun. İlginç olan konu bu altı kabilenin "Musa'nın kutsaması"nda Musa tarafından iki kere kutsanan kabileler olmasıdır. Bu altı kabile Yehuda Evi ya da Yakup Evi'ne ait altı kabile olup Efraim Evi veya İsrail Evi'ne ait diğer altı kabilenin ismi geçmemektedir." Dünyadaki Yahudi cemaatlerinin Nijerya Yahudi cemaatine olan ilgisi Yitzhak Rabin'in kayıp kabilelerin bulunması için Nijerya'ya gönderdiği ekiple 1995'te resmileşmiş oldu. Batılı hahamlar ve Rabbi Gorin gibi eğitmenler bu cemaati çeşitli kereler ziyaret etmiştir ve yurtdışındaki Yahudi cemaatleri bu cemaate kitap, bilgisayar ve dini makaleler göndererek desteğini devam ettirmektedir. Buna rağmen İsrail henüz İgboları Kayıp On Kabile'den biri olduğunu resmi olarak kabul etmemiştir. İgbo Yahudilerinin başlıca ibadetleri ve gelenekleri arasında erkek çocukların sekiz günlükken sünneti, kaşerut kurallarına uymak, kadının adet döneminde erkekle kadının ayrı durması, tallit ve kipa'nın giyilmesi, Yom Kippur ve Roşaşana gibi bayramların kutlanışı bulunur. Yakın zamanda cemaat ayrıca Hanuka ve Purim bayramlarını da kutlamaya başlamıştır. Küçük İskitya Küçük İskitya veya Aşağı İskitya (Latince: Scythia Minor; Yunanca: Μικρά Σκυθία, "Mikrá Skythia"), kuzey ve batısında Tuna Nehri, doğusunda Karadeniz ile sınırlandırılan eski çağlardaki bir bölgedir. Toprakları, bugün Romanya ve Bulgaristan sınırları içinde kalan Dobruca bölgesine tekabül etmektedir. Bölgeyi ilk olarak Herodot, Tuna Deltası'nın kuzeyinden başlayan İskitya bölgesi olarak tanımlar. MÖ 2. yüzyıldan kalma, içinde Agatokles için yazılan Histria şehrine ait bir kararın bulunduğu bir anıtta bölge yine İskitya adıyla anılır. Literatürde ""Scythia Minor"" (Mikrá Skythia) adını ilk kez Strabon, ilk yüzyılın başlarında ortaya koyduğu eseri "Coğrafya" (Geografika)'da kullanmıştır. MÖ 7. yüzyılda bölgenin Karadeniz kıyılarında birçok Yunan kolonisi kurulmuştur. En eski yazılı Yunan tutanakları bölgenin, zamanla Getae ve Daci olarak anılan Traklar tarafından mesken tutulduğunu aktarır. İlerleyen dönemlerde bölge, Kelt ve İskit akınlarına maruz kalmıştır. Bir dönem Daçya Krallığı sınırları içinde kalmış, Roma İmparatorluğu'nun eline geçince Aşağı Moesia Eyaleti'nin bir parçası hâline gelmiştir. Bölge Diocletianus'un reformları ile Moesia'dan ayrılarak Trakya Psikoposluğu (Diocese)'nun bir parçası olan İskitya Eyaleti'ne bağlanmıştır. İmparatorluğun 395'te dağılmasından sonra bölge, Bizans İmparatorluğu'nun hakimiyetine geçmiştir. Bölge, 7. yüzyılda Slavlar ve Bulgarların eline geçene kadar Küçük İskitya adıyla anılmıştır. Ardından bu isim kullanımdan çıkmıştır. Lepa Brena Fahreta Jahić ya da sahne adıyla Lepa Brena (20 Ekim 1960, Tuzla, Yugoslavya), Balkanlar’ın en tanınmış şarkıcılardan biridir. Yugoslavya zamanında büyük üne sahip olmuştur. Boşnak bir ailenin çocuğudur. İlk ve orta öğrenimini bitirdiği Brčko'da büyüdü. Yükseköğretime Geçiş Sınavı Yükseköğretime Geçiş Sınavı veya kısaca YGS, Türkiye'de Yükseköğretim Kurumları Sınavı sistemi öncesinde 2010-2017 yılları arasında geçerli olmuş yükseköğretime geçiş sisteminin ilk sınavı. Adaylar yükseköğretime geçişin ikinci aşaması olan Lisans Yerleştirme Sınavı'na girebilmek için bu sınavda herhangi bir puan türünden en az 180 ham puan almak zorundaydı. YGS’de en az bir puan türünden 150 veya üzeri puan alamayan adaylar ise YGS puanlarıyla bir yükseköğretim programını tercih etme hakkına sahip olamıyordu (sınavsız geçiş hakkı olanlar hariç). Yükseköğretime Geçiş Sınavı; Türkçe, Sosyal Bilimler, Temel Matematik ve Fen Bilimleri olmak üzere 4 bölümden oluşmakta ve her bir bölümde 40 soru olmak üzere toplamda 160 soru sorulmaktaydı. Testin Türkçe bölümünde paragraf ve dil bilgisi soruları ağırlıktayken sosyal bilimler kısmında sırasıyla Tarih, Coğrafya, Felsefe ve Din Kültürü ve Ahlak Bilgisi derslerine ait sorular yer alıyordu. Yasal olarak Din Kültürü ve Ahlak Bilgisi dersini almayan öğrenciler için de ilave Felsefe soruları testin Sosyal Bilimler kısmında yer alıyordu. Testin Temel Matematik bölümünde: Matematik ve Geometri soruları yer alıyorken, Fen Bilimleri kısmında ise: Fizik, Kimya ve Biyoloji soruları sorulmaktaydı. Yükseköğretime Geçiş Sınavı'na girmek zorunlu değildi. Giren adaylar tüm soruları cevaplamak zorunda da değildi. Sınav konuları ise dört yıllık lise eğitiminde verilen derslerden seçiliyordu. Sınav tarihi yıllara göre değişmekte olsa da genellikle mart ayı ortalarında yapılıyordu. Yükseköğretime Geçiş Sınavı'na: bir liseden mezun olmuş olanlar, bir ortaöğretim kurumunun son sınıfında olan öğrenciler, ortaöğretim kurumlarının son sınıflarında beklemeli durumda bulunanlar (alttan dersi olanlar) ile yurt dışında Türkiye'deki ortaöğretim kurumlarına denk bir okuldan mezun olanlar girebilirdi. Sınava girmede sınır yoktu. İsteyenler her sene bu sınava girebilmekteydi. Sınav başvuruları, sınav tarihleri ve sınav sonuçları Ölçme, Seçme ve Yerleştirme Merkezi'nin resmi sitesinden duyurulurken, adayların sınav hakkında bilmesi gereken şeyler de her yıl "ÖSYM Aday Kılavuzu" başlığıyla yayınlanıyordu. Yayınlanan 2017 aday kılavuzuna göre bir ortaöğretim kurumunun son sınıfında olan öğrenciler, eğitim gördükleri okulda başvurularını yapabilmektedir. Açık liseden okuyanlar ise belirli okullardan başvuru yapabilirler. Ayrıca ÖSYM başvuru merkezlerinden de başvuru yapılabilmektedir. Bir ortaöğretim kurumunun son sınıfında olan öğrenciler, kendi okullarında başvurularını yapmak isterlerse okul müdür yardımcılarının belirlediği tarihlerde başvurularını yapabilecektir. Bu başvuruda öğrenciye doldurması için bir form verilir, öğrencinin fotoğrafı çekilir ve ÖSYM'nin belirlediği bir ücret öğrenciden tahsis edilerek, adaya şifre verilir. Bu sistem ÖSYM başvuru merkezlerinde de geçerlidir. Aday öğrenci dilerse okuldan aldığı şifreyi ve sınava gireceği yeri ÖSYM AİS'ten değiştirebilir. ÖSYM, öğrencilerin şifrelerini bu sistemden değiştirmeleri ile üçüncül kimselerle paylaşmamaları konusunda uyarı ve tavsiyelerde bulunmaktadır. Daha önceden sınava girmiş adaylar tekrar bu sınava girmek isterlerse ÖSYM AİS'ten başvurularını yapabilmektedir. Bunun için tek şart sistemde geçerli bir fotoğrafı bulunmasıdır. Sistemde geçerli bir fotoğrafı olmayanlar ile var olan fotoğrafını değiştirmek isteyenler ÖSYM başvuru merkezlerinden bu işlemi yaptırabilmektedir. Adaylar ÖSYM AİS veya diğer başvuru merkezlerinde başvuru sürecini tamamladıktan sonra ÖSYM'nin belirlediği kurumlarda sınav ücretini yatırmak zorundadırlar. Başvurusunu yapıp fakat sınav ücretini ödemeyen adaylar sınava giremezler. Sınav ücretleri yıllara göre farklılık gösterse de 2017 yılında bu ücret 60 Türk Lirası şeklinde olmuştur. ÖSYM'nin ücretlerinin ödenmesi için belirlediği kurumlar her yıl yayınlanan aday kılavuzlarında yazmaktadır. Öğrenciler bu kılavuza ÖSYM'nin resmi sitesinden ulaşabilmektedir. YGS’de uygulanan testlere verilen cevaplar, her test için ayrı ayrı değerlendirmeye alınmakta ve Türkçe, Sosyal Bilimler, Temel Matematik ve Fen Bilimleri testlerinden her biri için birer standart puanı hesaplaması yapılmaktadır. YGS puanlarından her biri kendi