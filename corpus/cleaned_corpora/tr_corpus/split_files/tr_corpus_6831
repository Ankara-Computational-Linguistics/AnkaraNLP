€ karşılığında Scottish Premier League takımlarından Rangers'a kiralandı ve sezon sonuna kadar sözleşme imzaladı. Bu Rothen'in ilk yurt dışı transferi oldu. Rangers'taki ve 2009-10 sezonundaki ilk maçına; 12 Eylül 2009 tarihinde Motherwell karşısında çıktı ve 0-0 biten maçta 60 dakika sahada kaldı. Rothen, Rangers formasıyla Stuttgart karşısında oynadığı maçla beş yıl sonra ilk kez UEFA Şampiyonlar Ligi'nde forma giymiş oldu. Bu maçta ilk 11'de sağ kanatta başladı ve Madjid Bougherra'nın attığı golde asist yapıp maçın 1-1 bitmesini sağladı. 17 Ekim 2009 tarihinde oynanan ve 2-1 kazanılan St. Johnstone maçı ise, onun Rangers'taki son lig maçı oldu. Bu maçta 73 dakika sahada kaldı. Rothen, 20 Ekim 2009 tarihinde Şampiyonlar Ligi mücadelesinde Unirea Urziceni karşısında Rangers forması altındaki son resmî maçına çıktı ve Rangers evinde oynadığı maçı 4-1 gibi farklı bir sonuçla kaybedip grubu sonuncu tamamladı. O maçta yine sağ kanatta ilk 11'de başlayan Rothen, sahada 74 dakika kaldı. Daha sonra takımın kriz nedeniyle kendisinin maaşının ödenememesiyle, teknik direktör Walter Smith'in kendisini istememesiyle ve geçirdiği hastalığının da etkisiyle (domuz gribi şüphesi ile) Rangers'tan ayrıldı. Rothen, Rangers formasıyla; dördü lig, biri kupa, üçü Avrupa maçları olmak üzere 8 maça çıktı. MKE Ankaragücü, 22 Ocak 2010 tarihinden itibaren Rothen ile görüşmelere başladıysa da, bundan bir gün sonra (yani 23 Ocak 2010 tarihinde) vazgeçip diğer Fransız futbolcu Camel Meriem'i almak istediği ortaya çıktı. Meriem, bu teklife ikna olsa da Rothen, bu transfer iddiası hakkında Fransız radyo Europe 1'e şu açıklamalarda bulundu; ""Önce PSG ile Rangers arasında yapılmış olan benimle ilgili kira sözleşmesinin iptali gerekiyor, daha sonra PSG ile Ankaragücü arasında yeni bir kira sözleşmesi imzalanacak."" sözlerini söyledi. Ankaragücü, vazgeçtiği Rothen'i; 27 Ocak 2010 tarihinde Paris Saint-Germain'den sezon sonuna kadar kiraladı ve 30 Ocak 2010 tarihinde sezon sonuna kadar kendini Ankaragücü'ye bağlayacak sözleşmeyi imzalattırdı. Ankaragücü teknik direktörü Fransız olan Roger Lemerre de bu transferde etkin rol oynadı. Ankaragücü, Rothen'e kiralık bedeli olarak bir milyon 602 bin € ödedi. Rothen, Süper Lig'deki ve Ankaragücü forması altındaki ilk maçına; 31 Ocak 2010'da Manisaspor karşısında çıktı ve bu maç golsüz sonuçlandı. 28 Şubat 2010 tarihinde 1-0 kazanılan Gençlerbirliği maçının 33. dakikasında sakatlandı ve yerini Murat Duruer'e bıraktı. Maç sonrası yapılan kontrollerde Rothen'in sol bacağının arka adelesinde yırtık olduğu tespit edildi ve sahalardan üç hafta uzak kalmak zorunda kaldı. Bu sakatlığı atlatan Rothen, sahalara; 21 Mart 2010 tarihinde 3-0 kazandıkları maçta Kayserispor karşısında geri döndü. Rothen, 2 Nisan 2010 tarihinde oynanan ve 0-0 biten Beşiktaş maçının 7. dakikasında yardımcı hakeme ""Gözün görmüyor mu?"" şeklinde el hareketi yaptı. Yardımcı hakemin uyarısıyla maçın hakemi Barış Şimşek, Rothen'e sarı kart gösterdi. Aynı hareketi, 24. dakikada bu sefer hakemin gözü önünde yaptı ama hakem Barış Şimşek bu tepkiye ikinci sarı kartı göstermeyerek taraflardan tepki aldı. Ankaragücü'ndeki son resmî maçını ise; 9 Mayıs 2010 tarihinde Fenerbahçe'ye 3-0 yenildikleri maçta oynadı. Rothen, Ankaragücü'nde geçirdiği yarım sezonun ardından yaptığı açıklamada; ""Türkiye bana çok iyi geldi ama gelecek sezon Paris SG'de sözleşmem devam ettiği için oynamak istiyorum. Beni istemezlerse o zaman seçenekleri değerlendiririm."" diye konuştu. Rothen'in 2009-10 sezonunun sonunda Fransa'da, Türkiye'de ya da Yunanistan'da oynayacağı yönünde haberler çıktı. Ankaragücü, bu dönemlerde Rothen ile sözleşme imzalamak istese de; Rothen ile PSG arasındaki anlaşmazlığın ve kendisinin daha fazla ücret istemesinin de etkisiyle, Ankaragücü ile PSG arasındaki pazarlıklardan bir sonuç çıkmadı. Bu durum sonrasında Rothen, PSG'ye geri döndü. Ankaragücü'nde 12 maça çıktı ama gol atmayı başaramadı. Rothen, Paris Saint-Germain'e döndükten sonra, teknik direktör Kombouaré'nin kendisini kadroda görmek istememesiyle A takımda hiç forma giyemedi. 8 Ağustos 2010 tarihinde CFA ligi B grubu maçında Paris SG rezerve'nin Bourg-Péronnas karşısında oynadığı maç, PSG'ye döndükten sonra forma giydiği ilk maç oldu. Transferin son günlerinde Manisaspor'un Rothen ile ilgilendiği, hatta Rothen'in, transfer görüşmesi için Manisa'ya gittiği öğrenildi. Manisaspor yöneticileri, bu transfer hakkında; ""Bu görüşmede Rothen ile hiçbir sorun yaşamadık ama bu transferi sonuçlandırabilmek için Rothen'in PSG ile aralarındaki sorunları çözüp anlaşması gerekiyor."" açıklamasında bulundu. Ancak bu transferden de bir sonuç alınamadı. Rothen, PSG rezerve formasıyla ikinci ve son maçına ise 22 Ağustos 2010 tarihinde Amnéville karşısında çıktı ve sahada 77 dakika kaldı. Rothen'in bu dönemlerde Valenciennes'e ya da Strasbourg'a gideceği konuşuldu. Hatta 17 Ekim 2010 tarihinde Strasbourg teknik direktörü Laurent Fournier, Rothen'e Strasbourg'da oynaması için cep telefondan kısa mesaj gönderdi ancak Rothen bu mesaja yanıt vermedi. 19 Ekim 2010 tarihinde PSG yönetimiyle anlaşan Rothen'in sözleşmesi karşılıklı olarak feshedildi ve PSG'de 2004 yılından beri geçirdiği altı yıllık macerası da sona erdi. Rothen, Paris Saint-Germain formasıyla 180 maça çıktı ve 13 gol attı. Rothen, Paris Saint-Germain'den ayrıldıktan sonra; ilk öncelikle Grenoble'dan teklif aldı, ardından Ligue 1, Amerika MLS Ligi, Premier League, ve Yunanistan Süper Liginden transfer teklifleri aldı. Rothen, transfer teklifleri hakkında şu sözü söyledi; ""Ben, Ligue 1'de oynamak istiyorum. Yurt dışı'ndan transfer teklifleri geliyor tabii ki ama maaşı ne kadar olursa olsun Ligue 1'de orta sıralarda yer alan takımda oynamak istiyorum ve Ligue 1 takımlarından teklif gelmediği için şu anda Ligue 1 dışındaki kulüplerden gelen tekliflere sıcak bakmıyorum."" açıklamasını yaptı. Özellikle Aralık 2010'da; Rothen transfer görüşmesi için, Yunanistan'ın AEK Atina takımının tesislerini ziyaret etti. Ancak bu transfer görüşmesinden de bir sonuç alınamadı. Rothen'in 2010-11 sezonunun devre arasında eski takımı Monaco'ya transfer olacağı konuşuldu ancak oradan da bir sonuç gelmedi. Mart 2011'de Korsika adasının takımı olan Ajaccio'ya ya da Major League Soccer'nden herhangi bir takıma gideceği yönünde haberler çıktı. Rothen, açıklamasında: ""Bana ABD'den teklifler geliyor. Bazı kulüpler benle bir yıl sözleşme imzalamak istiyorlar."" ve ""Ligue 2 neden olmasın? Anlaşırsak Ajaccio'da oynarım. Benim için sorun olmaz."" demeçlerini verdi. Rothen'in Bastia takımına gideceği ve futbolcunun 25-26 Mayıs 2011 tarihleri arasında Bastia ile 2 yıllık sözleşme imzalayacağı yönünde haberler çıktı. Ayrıca Sedan ve Guingamp takımlarının da Rothen'i almak istediği şeklinde haberler çıktı. Rothen, 26 Mayıs 2011 tarihinde Championnat National'dan Ligue 2'ye yükselen Korsika adasının takımı Bastia'ya transfer oldu ve iki yıllık sözleşme imzaladı. Rothen, Bastia'da 25 numaralı formanın sahibi oldu. Rothen, Bastia'ya gelmesinin nedeni olarak; ""Futbol oynamak ve deneyim yaşamak istiyorum."" açıklamasını yaptı. Ayrıca; ""8 ay futbol oynayamadığım zaman nasıl olacağını çok merak ediyorum. Bu yüzden içimde bir korku var ama futbol oynayacağım için kendim, Bastia takımına borçlu hissediyorum."" açıklamasını da yaptı. Ayrıca; futbolu 37 ya da 38 yaşında bırakabileceğini açıkladı. Rothen, Bastia forması altındaki ilk maçına; 22 Temmuz 2011 tarihinde Fransa Lig Kupası 1. tur maçında Istres karşısında çıktı ve Istres maçı 3-2 kazandı. Rothen, o maçta Matthieu Sans'ın golünde asist yaptı. Rothen, sezonun ilk lig maçına ise; 29 Temmuz 2011 tarihinde 3-1 kazandıkları maçta yine Istres karşısında çıktı. Üçüncü maçında ise 12 Ağustos 2011 tarihinde 1-0 kazandıkları Le Mans maçının 18. dakikasında sakatlanması nedeniyle oyundan çıkmak zorunda kaldı. Maç sonrasında yapılan kontroller sonucunda Rothen'in bacağından sakatlandığı ve sahalardan yaklaşık 1-2 hafta uzak kalacağı açıklandı. Rothen, iyileştikten sonra geri dönüşünü; 26 Ağustos 2011 tarihinde 1-1 biten maçta Clermont Foot karşısında yaptı. 23 Eylül 2011 tarihinde ise Bastia'nın Angers karşısında 3-1 kazandığı maçta Sadio Diallo'ya ilk asistini yaptı. Bastia forması altındaki ilk golünü ise; 18 Ocak 2012 tarihinde yine Le Havre karşısında serbest vuruştan attı ve Bastia maçı 1-0 kazandı. Rothen, 22 Ocak 2012 tarihinde oynanan Fransa Kupası son 32 turunda 3-1 kaybedip elendikleri Valenciennes maçının 25. dakikasında penaltıdan gol attı. 33. dakikada ise maçın hakemi Alexandre Castro'ya önce itiraz edip sarı kart gördü, ardından tepkisini alkışlayarak dile getirdi ve ikinci sarı karttan kırmızı kartı görüp oyun dışında kaldı. Bu gördüğü kırmızı kart; Rothen'in kariyerinde gördüğü ilk kırmızı kart oldu. Rothen, gördüğü kırmızı kart hakkında Radio Monte-Carlo'ya yaptığı açıklamada; ""Bu benim kariyerimin ilk kırmızı kartı. Oyundan çıkarıldığıma hâla inanamıyorum. İki alkışta oyundan atıldım. Görüntüleri tekrar izlediğimde haksız yerde oyundan atıldığımı gördüm."" sözlerini söyledi. Valenciennes maçında gördüğü kırmızı kart nedeniyle 28 Ocak 2012 tarihinde ligde oynanan ve 2-1 kaybedilen Clermont maçında forma giyemedi. Rothen, 13 Şubat 2012 tarihinde ise; Monaco maçının 86. dakikasında Diallo'ya asist yaptı ve Bastia'nın maçı 1-0 kazanmasında en büyük etkenlerden birisi oldu. Rothen, 12 Mart 2012 tarihinde Lens maçında hem penaltıdan gol attı, hem de Yassin El-Azzouzi'ye asist yaparak Bastia'nın maçı 3-1 kazanmasını sağladı. Bundan dört gün sonra -yani 16 Mart 2012 tarihinde- Amiens karşısında yine serbest vuruştan gol attı ve Bastia maçı 2-1 kazandı. Rothen, 23 Mart 2012 tarihinde oynanan ve 0-0 biten Arles maçı öncesi kalçasından yaşadığı rahatsızlık nedeniyle o maçta forma giyemedi ama bu rahatsızlığı çabuk bir şekilde atlattı. Rothen, bu dönemlerde ligde Şubat ayının en iyi oyuncusu seçildi ve ödülünü 30 Mart 2012 tarihinde oynanan Laval maçı öncesinde aldı. Rothen, ödülünü aldıktan sonra Laval maçında bir asistlik performans sergiledi ve Bastia maçı 3-2 kazandı. Rothen, bu maçta yaşadığı rahatsızlıktan ötürü sahada 66 dakika kalabildi. 4 Nisan 2012 tarihinde yapılan kontroller sonucunda, Rothen'in kalçasından yaşadığı rahatsızlık devam edince sahalardan üç hafta uzak kalacağı açıklandı. Rothen, sakatlığı atlattıktan sonra sahalara; 23 Nisan 2012 tarihinde Châteauroux maçında, Bastia takımının kaptanı Yannick Cahuzac'ın cezalı olması nedeniyle takım kaptanı olarak geri döndü. Bastia maçı 2-1 kazandı ve gelecek sezon Ligue 1'de oynamaya hak kazandı. Rothen, böylece Bastia formasıyla daha ilk sezonunda Ligue 1'e yükselme başarısı gösterdi. Maçtan sonra bu başarının inanılmaz ve harika bir şey olduğunu söyledi. Ayrıca gelecek sezon da hiçbir takıma gitmeyeceğini ve Bastia'da kalmak istediğini de açıkladı. 1 Mayıs 2012 tarihinde ise; Bastia, Metz'i 3-0 mağlup etti ve bitime üç hafta kala lig şampiyonluğunu garantiledi. Rothen, böylece kariyerindeki ilk lig şampiyonluğunu yaşamış oldu. 11 Mayıs 2012 tarihinde Nantes ile oynanan maçta takımının beraberlik golünü attı ve Bastia, maçın sonunda 2-1 galip ayrıldı. Maç sonrasında Bastia'lı futbolcular Stade Armand Cesari'de düzenlenen kupa töreninde şampiyonluk kupasını teslim aldılar ve şampiyonluğu doyasıyla kutladılar. Rothen, UNFP tarafından "Ligue 2'de yılın oyuncusu" adayları arasındaydı ve 14 Mayıs 2012 tarihinde düzenlenen ödül töreninde de, bu ödülü kazanmayı başardı. Ayrıca Ligue 2'de "yılın takımı"'nda da kendine yer buldu. Bu kazandığı ödüller sonrasında; ""Yeteneklerimin hep farkındaydım. Fakat onları sahada gösteremediğiniz zaman bu farkındalığın bir anlamı olmuyor. Takım arkadaşlarım da yeteneklerimin farkına varınca her şey kendiliğinden oldu aslında."" açıklamalarında bulundu. Rothen, böylece; oynadığı 35 maçta (32'si ligde olmak üzere) beş gol attığı (dördü ligde olmak üzere) 2011-12 sezonunu birçok başarılarla geride bırakmış oldu. Bastia, Ligue 2'de yaşadığı başarılardan sonra Rothen ile sözleşmesini 2014'e kadar uzattığı öğrenildi. Rothen, 2012-13 sezonu için; ""Benim takımla 2014 yılına kadar sözleşmem var. Ben hâla kendimi ayrıcalıklı hissediyorum. Ben takımın şampiyon olacağı konusunda iddia etmiyorum. İstediğim, ligi en kötü 17. sırada tamamlayalım. Takımda deneyim eksikliği nedeniyle Ligue 1 tecrübesi fazla olan oyuncular almamız lazım."" açıklamalarında bulundu. Rothen, 2012-13 sezonundaki ilk maçına; 11 Ağustos 2012 tarihinde Sochaux karşısında çıktı ve Bastia, çekişmeli geçen maçı 3-2 kazanarak lige iyi bir başlangıç yaptı. 25 Ağustos 2012 tarihinde oynanan ve 3-2 kaybedilen Rennes maçında ise kariyerinde, Fransa ligleri mücadelesindeki 400. maçına çıktı. Rothen, 29 Eylül 2012 tarihinde ise; 2-2 biten Nice maçında hem serbest vuruştan gol atarak sezonun ilk golünü kaydetti, hem de Anthony Modeste'nin golünde asist yaparak sezonun ilk asistini yaptı. Bu performansıyla, iki kez geriye düşen Bastia'nın maçı berabere bitirmesini sağladı. 4 Kasım 2012 tarihinde ise 5-2 kaybettikleri Lyon maçında ise penaltıdan gol attı. Rothen, 7 Kasım 2012 tarihinde; Fransa Lig Kupası mücadelesinde oynanan ve 1-0 kazanılan Auxerre maçının 79. dakikasında sakatlık geçirdi ve yerini Toifilou Maoulida'ya bıraktı. Maç sonrası yapılan kontrollerde, Rothen'in sakatlığı nedeniyle 10 Kasım 2012 tarihinde Ligue 1 mücadelesinde oynanacak olan Valenciennes maçında forma giyemeyeceği açıklandı. Rothen'in sonraki Brest maçına kadar iyileşmesi beklenirken; Rothen'in ancak Kasım ayının sonuna doğru iyileşebileceği açıklandı. Rothen'in tedavisinin ilk bir haftası; daha önce çocukken yetiştiği INF Clairefontaine akademisinde, sakat olan diğer oyuncular; Sylvain Marchal ve Gilles Cioni ile birlikte yapıldı. Bu sakatlığı tam bir ayda atlatan Rothen, 7 Aralık 2012 tarihinde oynanan Toulouse maçında teknik direktör Frédéric Hantz tarafından 18 kişilik kadroya çağrıldı. O maçta; Monaco'da oynarken başladığı bölgede, yani ofansif orta sahada, takım kaptanı olarak başladı ve 80. dakikada yerini Ilan'a bıraktı. Maç ise 0-0 bitti. Rothen, 22 Aralık 2012 tarihinde ise 4-2 kazanılan Nancy maçında; hem 9. dakikada kafa vuruşuyla gol attı, hem de 13. dakikada kornerden yine Modeste'ye asist yaptı. Maç boyunca etkili performans sergileyen Rothen, 71. dakikada yerini Julien Sablé'ye bıraktı. Nancy karşısında attığı gol, kariyerinde kafa ile attığı ilk gol oldu. Ayrıca; o maçta gösterdiği performans ile ligde 19. haftada oynanan maçlar sonunda "haftanın takımı"'nda kendine yer bulmayı başardı. 6 Ocak 2012 tarihinde, Fransa Kupası mücadelesinde oynanan ve 2-0 kaybedilen CA Bastia maçı öncesi baldırından sakatlık geçirmesi nedeniyle o maçta oynayamadı. Bu sakatlığı çabuk atlatan Rothen, sahalara; 13 Ocak 2013 tarihinde 2-1 kazandıkları maçta Reims karşısında döndü ve o maçta gol atan Ilan'ın asistini yaptı. 20 Ocak 2013 tarihinde oynanan ve 2-0 kaybedilen Rennes maçında, belinden geçirdiği ağrının devam etmesi nedeniyle bu maçta forma giyemedi. Bu bel ağrısını da atlatan Rothen, sahalara; 27 Ocak 2013 tarihinde oynanan ve 3-0 kaybedilen maçta St. Etienne karşısında takım kaptanı olarak geri döndü. Rothen, 2 Mart 2013 tarihinde "Korsika derbisi" mücadelesinde oynanan ve beş kırmızı kartın çıktığı Ajaccio maçının 90+3. dakikasında rakip futbolcu Benjamin André ile tartışıp kavga etti ve 90+7. dakikada ikisi de kırmızı kart gördü. Rothen, bu maçta gördüğü kırmızı kartla böylece; hem Ligue 1'deki ilk, hem de kariyerinin ikinci kırmızı kartını görmüş oldu. Rothen'in kırmızı kart gördüğü maç, aynı zamanda Ligue 1'de; "bir maçta en çok kırmızı kart çıkan maç" olarak da tarihe geçti. Buna rağmen, ligde 27. haftada oynanan maçlar sonunda "haftanın takımı"'nda kendine yer bulmayı başardı. Ligue de Football Professionnel'in verdiği karar sonucunda Rothen, Ajaccio maçında gördüğü kırmızı kart nedeniyle üç maç ceza aldı (Bordeaux, Lyon ve Valenciennes maçlarında cezalı duruma düştü). Rothen, 1 Mart 2013 tarihinde; bir bahis şirketine Ligue 2 maçları hakkında tahminde bulunduğu için LFP tarafından üç ay hak mahrumiyeti cezası aldı ancak "bir yıl içinde aynı olayı tekrarlamaması" şartıyla bu ceza ertelendi. Rothen, üç maçlık cezası bittikten sonra sahalara; 6 Nisan 2013 tarihinde 4-0 kazandıkları maçta Brest kaşrısında geri döndü ve o maçta da Florian Thauvin'in attığı ilk golünde de asisti yaptı. Bundan bir hafta sonra; 13 Nisan 2013 tarihinde 4-1 kaybedilen Lorient maçında atılan tek golde yine asist yaptı. Bu maçtan yine bir hafta sonra; 21 Nisan 2013 tarihinde 2-1 kaybedilen Lille maçında yine atılan tek golde asist yaptı. 11 Mayıs 2013 tarihinde ise; Montpellier karşısında, maçın 68. dakikasında oyuna sonradan girdi ve o maçta da bir asist yaparak Bastia'nın maçı 3-1 kazanmasında etkili oldu. Bu maç, aynı zamanda Rothen'in de Bastia forması altında giydiği son maç oldu. Rothen, 18 Mayıs 2013 tarihinde ligde oynanan ve 2-1 kazanılan Nancy maçı öncesi dizinden yaşadığı sakatlık nedeniyle o maçın kadrosunda yer almadı. 26 Mayıs 2013 tarihinde ligin son haftasında oynanan ve 0-0 biten Sochaux maçı öncesi dizinden yaşadığı sakatlık devam edince o maçta da kadroya giremedi. Rothen, böylece sezonu 30 maçta (28'i lig) attığı üç golle tamamladı. Rothen, 2012-13 sezonunu tamamladıktan sonra gelecek sezon için; ""Ben harika iki yıl geçirdim. Ligue 1 ya da Ligue 2'de yeni bir maceraya ihtiyacım var. Çünkü, Paris'te olan çocuklarıma biraz daha yakın olmak istiyorum ve onların da bana ihtiyacı var."" açıklamalarında bulundu ve takımdan ayrılabileceğini söyledi. Bu konuyla ilgili Bastia kulübünün başkanı Pierre-Marie Geronimi ise; ""Jérôme takımda kalmak isterse, bizle olan sözleşmenin son yılı onur yılı olacaktır. İki sezon boyunca bizimle geçirdiği için ve bizim için gösterdiği performans nedeniyle ona ne kadar teşekkür etsek az gelir. Daha önce de bana; Paris'teki çocuklarını özlediğini ve en azından Paris'e yakın olmak istediğini dile getirdi. Eğer takımdan ayrılmak isterse ona engel olmayacağız ve kararına saygı duyacağız."" açıklamalarında bulundu. Bu açıklamalardan sonra; Auxerre, Lorient ve Reims'in, Rothen'i transfer etmek istediği iddiaları ortaya atılmaya başlandı. Bu zamanlarda da oynadığı takımın teknik direktörü olan Hantz ile tartışma yaşadığını açıkladı ve gelecek sezonu başka bir teknik direktörle geçirmek istediğini söyledi. Rothen; ""Hantz benim liderliğime meydan okumaya karar verdi. Geçen sezon takımda iki kaptan vardı. Birinci kaptan Cahuzac, ikinci kaptan ise benim. Hantz bana defolup gitmemi söyledi, bu hiç adil değil."" açıklamalarında bulundu. Ayrıca gelecek sezon için de Nantes ve Reims ile de görüştüğünü söyledi. Lens teknik direktörü olan ve aynı zamanda Rothen PSG'deyken kadroya almayan Antoine Kombouaré'nin, Rothen'i eski takım arkadaşı ve Kombouaré'nin de eski hocası olan Guillaume Hoarau ile birlikte Lens'e transfer etmek istediği iddia edildi, fakat Rothen, Lens ile hiç görüşmediğini, temasa dahi geçmediğini söyledi. 2 Temmuz 2013 tarihinde ise, kulüp yöneticileriyle görüşerek takımda kalıp kalmayacağının belli olacağını açıkladı. Rothen, o gün yöneticilerle görüştü ve sonuç olarak; Bastia ile bir yıl daha sözleşmesi olmasına rağmen ailesine daha yakın olma isteği üzerine takım ile anlaşarak karşılıklı olarak sözleşmesini feshetti ve serbest kaldı. Rothen, Bastia ile sözleşmesini feshettikten sonra eski takımı Caen'in de onu transfer etmek istediği iddia edildi. Lens'e transfer olacağı iddiaları hakkında konuşan Rothen; ""Benim Kombouaré ile bir sorunum yok ancak bu, Lens'e imza atacağım anlamına gelmez."" açıklamalarında bulundu. Ayrıca, Nantes'a da transfer olacağı iddiaları hakkında ise durumun daha belirsiz olduğunu söyledi. Auxerre, Caen ile Lens takımlarından teklif aldığını doğrulayan Rothen, buna ek olarak; Tours ile Valenciennes takımlarından da teklif aldığını söyledi. Ayrıca; Auxerre başkanı Guy Cotret de, Rothen'i istediklerini doğruladı. Daha çok Ligue 1'e yükselme mücadelesini veren Ligue 2 takımlarından birine gitmek istediğini söyledi. Sebebini ise; Ligue 1'deki takımların genç futbolcuları, ilk 11'e girmek için çok mücadele ettikleri için kendisi gibilerinin gençlerden dolayı ilk 11'de süreklilik sağlamasının zor olacağını açıkladı. Hangi takıma transfer olacağını da 8 Temmuz 2013 tarihinde belli olacağını söyledi. Ancak; 6 Temmuz 2013 tarihinde Caen, resmî sitesinde ve Twitter hesabından Rothen ile anlaştıklarına dair bir haber yayımladı. Bu haber doğrulanınca, Rothen böylece; 6 Temmuz 2013 tarihinde profesyonel futbol kariyerine başladığı takım olan Caen'e transfer oldu ve bir sene sonra tekrar Ligue 2'ye geri döndü. Caen başkanı Jean-François Cortin, Rothen ile bir yıllığına anlaştıklarını açıkladı. Rothen, 8 Temmuz 2013 tarihinde eski takımı Caen ile bir yıllığına –+ Ligue 1'e yükselmesi hâlinde de bir yıl opsiyonlu– iki yıllık sözleşme imzaladı ve her zaman olduğu gibi takımda yine 25 numaralı formanın sahibi oldu. Sözleşme imzaladıktan sonra yaptığı açıklamada; ""Caen, her zaman benim kariyerimde ayrı bir yer edinmiştir. Buraya geldiğim için çok mutluyum. Burası, her şeyin başladığı yerdir. Ben, Caen'in Ligue 1'e yükselmesine yardımcı olmak için burdayım. Ligue 2 karmaşık ama kolay bir lig. Farklı takım, farklı hoca, farklı futbolcularla beraber Ligue 1'e yükselmek için uğraşacağız. Bu çok heyecan verici bir mücadele."" sözlerini söyledi. Rothen, Caen forması altındaki ilk maçına; 2 Ağustos 2013 tarihinde 3-1 kazandıkları maçta Dijon karşısında çıktı ve Livio Nabab'ın attığı 2. golde serbest vuruştan asist yaptı. 77 dakika sahada kalan Rothen, yerini Thomas Lemar'a bıraktı. Bundan dört gün sonra, yani 6 Ağustos 2013 tarihinde; Fransa Lig Kupası mücadelesinde 2-0 kazandıkları Metz maçında da bir asist yaptı. 16 Ağustos 2013 tarihinde ise Créteil karşısında da yine bir asist yaptı ve şu ana kadar Caen formasıyla çıktığı dört maçta üç asist yapmayı başardı. 24 Eylül 2013 tarihinde; 2-2 biten Clermont maçında penaltıdan gol attı ve böylece sezonun ilk golünü atmış oldu. Bu maçtan üç gün sonra; yani, 27 Eylül 2013 tarihinde 1-0 kazandıkları Le Havre maçının 64. dakikasında oyundan alınırken teknik direktörü Patrice Garande ile tartıştı ve araları bozulmaya başladı (Bu maç, aynı zamanda Rothen'in Caen forması altında son maçı oldu). Caen başkanı Jean-François Fortin, ikilinin aralarını düzeltmeye çalışsa da başarılı olamadı. Bunun üzerine Rothen, Caen başkanı ile sözleşmenin feshi için görüştü ve 16 Ekim 2013 tarihinde Caen ile olan sözleşmesini feshetti. Bunun üzerine ise; Auxerre teknik direktörü Bernard Casoni'nin, Rothen ile sözleşme imzalamak istediği iddia edildi ancak Rothen bu iddiaları reddetti. Caen'den ayrıldıktan sonra Canal+'da danışmanlık yapıyordu. Rothen, sıklıkla yaşadığı sakatlıklardan, kendine kulüp bulamamasından ve Canal+'daki yeni işinden dolayı; 1 Ocak 2014 tarihinde Canal+'nın bir programında, canlı yayında futbol kariyerine son verdiğini açıkladı. Rothen, böylece bütün resmi organizasyonlarda (millî takım da dahil) 567 maçta 46 gol attığı, altı turnuva ve yedi kişisel ödüller kazandığı 16 yıllık futbol kariyerini sonlandırmış oldu. Rothen, 19 Ocak 2015 tarihinde Fransa'nın amatör takımlarından Plessis-Robinson ile bir yıllık sözleşme imzalayarak yaklaşık bir yıl sonra futbola geri döndü. Aynı yıl içinde yine futbolu bıraktı ve Canal+, beIN Sports gibi TV kanallarında futbol yorumculuğu yapmaya başladı. Rothen, 18 Mart 2003 tarihinde Fransa'nın Malta ve İsrail ile 2004 Avrupa Futbol Şampiyonası elemeleri mücadelesinde oynayacağı maçlar için o zamanki teknik direktörü Jacques Santini tarafından ilk kez Fransa kadrosuna çağrıldı. Rothen, millî takım formasını ilk kez; 29 Mart 2003 tarihinde ile oynanan ve 6-0 kazandıkları Malta maçının 81. dakikasında Thierry Henry'nin yerine oyuna girerek giydi. Aynı yıl, FIFA Konfederasyonlar Kupasının Fransa kadrosunda kendine yer buldu ve Fransa bu turnuvada şampiyonluğa ulaştı. 2004 yılında ise Avrupa Futbol Şampiyonası'nda kendine yer buldu ve Fransa bu turnuvada çeyrek finale kadar gitmeyi başardı. Rothen, 9 Kasım 2005 tarihinde ise Kosta Rika ile oynanan hazırlık maçında kullandığı köşe vuruşunda Henry'e asist yaptı ve Fransa'nın maçı 2-1'den (geriden) gelip 3-2 kazanmasında önemli bir katkı sağladı. Bu asist; Rothen'in millî takım altında yaptığı ilk, tek ve son asisti oldu. Rothen'in her ne kadar millî takımda 2006 FIFA Dünya Kupası için kadroya gireceği düşünülse de, yaşadığı sakatlıklar performansını düşürünce o da kadroda yer almayı başaramadı. 13 Ekim 2007 tarihine gelince; millî takımıyla ilk, tek ve son golünü yine 6-0 biten 2008 Avrupa Futbol Şampiyonası elemelerinde, Faroe Adaları maçının 64. dakikasında serbest vuruştan kaydetti. O maçta Rothen, 90 dakika sahada kaldı ve etkili bir performans sergiledi. Rothen, 8 Kasım 2007 tarihinde Fas ve Ukrayna ile oynanacak hazırlık maçı için millî takımın o zamanki teknik direktörü Raymond Domenech tarafından kadroya çağrıldı. 16 Kasım 2007 tarihinde ise 2-2 biten maçta Fas karşısında son kez millî takım formasını giydi. Rothen, o maçta pek iyi bir performans gösteremedi ve 81 dakika oynadı. Yerini Mathieu Flamini'ye bırakırken taraftarlardan tepkiler aldı. Rothen, 2008 Avrupa Futbol Şampiyonası için Fransa'nın 29 kişilik kadrosuna girse de, 23'e inen kadroda yaşadığı sakatlık nedeniyle yer almayı başaramadı. Fransız futbolcu, 2003 yılından 2007 yılına kadar giydiği millî takım formasını 13 kez giydi ve bir gol attı. Rothen, 2003 yılında 2003 FIFA Konfederasyonlar Kupası turnuvasında; Fransa'nın o zamanki teknik direktörü Jacques Santini tarafından 23 kişilik kadroya, eski takımı Monaco'dan arkadaşı Ludovic Giuly ile beraber çağrıldı. Rothen, böylece millî takım formasıyla ilk kez resmî turnuvada yer almış oldu. Fransa, A Grubu'nda Kolombiya, Japonya ve Yeni Zelanda ile aynı grupta yer almıştı. Rothen, bu turnuvada sadece bir maça çıkabildi. O da; 20 Haziran 2003 tarihinde Fransa'nın Japonya karşısında 2-1 kazandığı maçın 65. dakikasında Sylvain Wiltord'un yerine oyuna girdi. Fransa turnuvada finale kadar yükseldi ve Kamerun'u; uzatmada Thierry Henry'nin 97. dakikada attığı altın golle yendi ve FIFA Konfederasyonlar Kupasını kazandı. Bu kupa, Rothen'in millî takım forması altında kazandığı ilk, tek ve son kupa oldu. Rothen, 18 Mayıs 2004 tarihinde teknik direktör Santini tarafından 2004 Avrupa Futbol Şampiyonası'nın kadrosunda yer aldı. Fransa, B Grubu'nda Hırvatistan, İngiltere ve İsviçre ile aynı grupta yer almıştı ve gruptan çıkmayı başardı. Rothen, bu turnuvada da sadece bir maça çıkabildi. O da; 25 Haziran 2004 tarihinde çeyrek finalde Fransa'nın Yunanistan'a 1-0 yenilip elendiği maçın 79. dakikasında Robert Pires'in yerine oyuna girdi. Rothen, Fransa B formasını ilk kez; 5 Şubat 2008 tarihinde 0-0 biten maçta Demokratik Kongo karşısında giydi ve o maçta 90 dakika sahada kaldı. Fransa B formasıyla tek golünü ise; 25 Mart 2008 tarihinde 3-2 kazandıkları maçta Mali karşısında penaltıdan attı. Rothen, o maçta 45 dakika sahada kaldı ve aynı zamanda bu giydiği son Fransa B forması oldu. Rothen, Fransa B formasını iki kez giydi ve bir gol attı. Rothen, etkili duran topları ve ortalarıyla Monaco'da oynadığı dönemlerde oyun stili David Beckham'a benzetilirdi. Gençlik yıllarından itibaren sol açıkta oynamaya başladı. Caen takımında oynarken eğer sağ kanatta ceza sahasına yakınsa serbest vuruşları ve sağ kanattaysa köşe vuruşlarını kullanırdı. Troyes'e transfer olunca sol kanattan da köşe vuruşlarını kullanmaya başladı. Monaco'ya transfer olunca ve Caen ile Troyes'te oynarken duran toptan attığı goller ve yaptığı asistler ile bütün duran topların da sorumluluğunu üstlendi. Monaco'nun o zamanki teknik direktörü Didier Deschamps, her maçta takımına 4-3-3 taktiğini uygulardı. Rothen, o taktik içerisinde genellikte ortada duran üçlüde sol kanatta maça başlardı. Eğer ileri üçlüde bir forvet oyuncusu yedekte oturuyorsa ya da iki forvet oyuncusu sakatsa ileri üçlüde sol kanatta maça başlardı. Rothen, ayrıca bu taktik ile etkili ortalar açabiliyor, boş mevkileri doldurup iyi değerlendiriyor ve topla beraber hızlıca boş veya dolu alan olsun rakiplerinden sıyrılıp ceza sahasına rahatlıkla girebiliyordu. Paris SG'ye transfer olunca, yine bütün köşe vuruşlarını ama bu sefer ceza sahasına uzak yerde oluşan serbest vuruşlarını kullanırdı. Rothen, Bastia'ya transfer olunca ise ilk sezon takım arkadaşı Wahbi Khazri ile duran topları etkili bir şekilde kullanıyorlardı ve ikisi de yedişer asist ile önemli katkı sağlamıştı. Rothen, sonraki sezon ise (2012-13); Ligue 1'de 8 asist yapıp, asist krallığı sıralamasında 7. olarak yaşına rağmen ne kadar iyi olduğunu da göstermiş oldu. Evli olan Rothen'in; Dorothée adında eşi, Mattéo ve Ambre adlarında ikiz çocukları vardır. Rothen, Eylül 2008'de kendi kitabını, yani; " (Türkçe: Söylediklerime inanamayacaksınız!)" isminde bir kitap yazdı ve Editions Prolongations tarafından yayımlandı. 9 Ekim 2008 tarihinde kitap, satışa çıkarıldı. Kitapta yazdıkları, Fransa'da olay yarattı. Rothen, Monako radyo kanalı olan Radio Monte-Carlo'da; "Luis Attaque" adında radyo programı sunan Luis Fernandez ile birlikte, 2010 FIFA Dünya Kupası için hazırlanan "Le Grand Show" adında bir radyo programını, Jérôme Sillon ve Éric Di Meco ile birlikte sundu. Rothen, 2006 yılında Lotto ile anlaşma sağlayıp sponsor olduğu markanın ayakkabılarını bazı maçlarda giymeye başladı. Aynı zamanda spor ayakkabı markası olan Reebok'la da 2008 yılında sponsorluk anlaşması imzaladı. Osimo Antlaşması Osimo Antlaşması, (İngilizce: Treaty of Osimo) 10 Kasım, 1975 tarihinde Yugoslavya ve İtalya arasında Osimo'da imzalandı. Bu antlaşma kesin bir şekilde Trieste Serbest Bölgesi'ni bölüyordu. Antlaşma, Fransızca diliinde yazıldı ve 11 Kasım, 1977 tarihinde yürürlüğe girdi. Antlaşma, Londra'da 1954 yılında imzalanmış olan "Memorandum of Understandig " 'e (anlaşmalı memorendum) dayanıyordu. Bu antlaşma "A Bölgesi" ile ifade edilen sivil bölge yönetimini İtalya'ya ve "B Bölgesi" ile ifade edilen bölgeyi Yugoslavya'ya veriyordu. Osimo Antlaşması, bu durumu sadece kesinleştiriyordu. A Bölgesi Trieste'yi içine alıyor ve İtalya'nın Trieste Bölgesi oluyordu. Fakat Yugoslavya'ya Trieste limanına serbest giriş hakkı garantileniyordu. İtalyan Dış İşleri Bakanı görüşmelere asla bulaşmadı. Bu antlaşma, Eugenio Carbone'nin tek imzasını taşıyordu. Daha sonra Endüstri ve Ticaret Bakanlığı Genel Diraktörü, İtalyan hükûmeti adına bu antlaşmayı imzaladı. Bu antlaşma, Yugoslavya tarafından Dışişleri Bakanı Miloš Minić tarafından imzalandı. Wikipedia'daki Almanca kaynağından elde edilmiştir. Arboga Arboga, İsveç'in güneyinde yer alan bir şehirdir. Şehir, göllerin yoğun olduğu, sulak ve ormanlık bir bölgede kurulmuştur. Şehrin adındaki (Arbugæ) "Ar", Antik İsveççe'de "set"/"kıyı seti" anlamına gelmektedir. Şehir, her ne kadar 10. yüzyıldan beri insanların yaşadığı bir alan olsa da, kasaba olarak tanınması 13. yüzyılı buldu. Şehir "Riksdag" adıyla, 1435'te İsveç'te kurulan ilk meclise mekan oldu. Zamanla gelişerek bugünkü halini alan şehir, bugün 10.000 kadar insanın ev sahipliğini yaptığı gibi, E18 ve E20 karayollarını da içinde barındırmaktadır. Ayrıca ülkedeki en önemli iki Demiryolu hattı "Mälarbanan" ve "Svealandsbanan" bu şehirden geçmektedir. Yine ünlü İsveçli Ortaçağ ressamı Albertus Pictor, bu şehirde dünyaya gelmiştir. Fighting Temptation "Fighting Temptation", R&B şarkıcısı Beyoncé ve rapçiler Missy Elliott, MC Lyte ve Free tarafından "The Fighting Temptations" filminin özgün film müzikleri albümü için seslendirilen şarkıdır. Parçada Uncle Louie'nin 1979 çıkışlı şarkısı "I Like Funky Music"ten örnekler bulunmaktadır. Şarkı, hiçbir "Billboard" listesine girememekle birlikte, Avrupa listelerinde bir süre boy göstermiştir. Arvika Arvika, İsveç'in güneybatısında yer alan bir şehirdir. Göllerin yoğun olduğu, sulak ve ormanlık bir bölgede kurulan şehrin çevresindeki bölge oldukça engebelidir ve ülkenin en yüksek noktası "Storkasberget"'in zirvesi bu şehrin yakınlarında yer almaktadır. Kent ayrıca İsveç'in en içte yer alan limanına sahiptir. Şehrin 10 km batısında, "Bergs Klätt" adlı mekanda Taş Devri ve Bronz Devri'ne ait kalıntılara rastlanmıştır. Ancak kent, 1811'e kadar bir köy olarak kaldı. Daha sonra ise bölge ekonomisini geliştirmek amacıyla "Oscarsstad" adı altında kent konumuna alındı. Ancak yörede bir ekonomik gelişme gözlenmeyince yerleşim 1821'de tekrar köy konumuna düşürüldü. Şehir, en sonunda 1911 yılında kent oldu ve "Arvika" adını aldı. 19. ve 20. yüzyıl boyunca tanınan İsveçlilerin yetişmesinde önayak olan Arvika, Christian Eriksson, Gustaf Fjæstad, Maja Fjæstad, Björn Ahlgrensson ve Fritz Lindström gibi ünlü insanlarıyla tanınmaktadır. Kent günümüzde gelişmiş ağır sanayi dallarıyla da dikkat çekmektedir. Bugün Arvika'da Volvo'nun iş makineleri üretilmektedir. 1982-83 TÃ¼rkiye 1. Futbol Ligi Türkiye 1. Futbol Ligi 1982-1983 Sezonu, Süper Lig'in 25. sezonudur. Mimar Sinan Anıtı Mimar Sinan Anıtı, Dil ve Tarih Coğrafya Fakültesi Binası bahçesinde yer alan büyük Türk mimarı Sinan'ın mermer heykeli. İlk Mimar Sinan anıtıdır. Heykel 1956 yılında Türkiye Emlak ve Kredi Bankası tarafından Heykeltıraş Hüseyin Anka Özkan'a yaptırılmıştır. Heykelin yapılması Mustafa Kemal Atatürk'ün vasiyetidir. Heykelin ağırlığı 7 ton, yüksekliği 4,30 metredir. Mermer tabanın ön yüzünde ""Mimar Koca Sinan 1490-1588 Türkiye Emlak Kredi Bankasının ilim ve sanat camiasına armağanıdır."" oyma yazısı vardır. Atatürk’ün bir Mimar Sinan anıtı yapılması isteği, Dolmabahçe Sarayı’nda 1935 yılında yapılan bir toplantıda ortaya çıkmıştı. Türk Tarih Kurumu yetkilileri, Sedat Hakkı Eldem’in Osmanlı mimarisi üzerine bir yazısını tartışırlarken Mimar Sinan’ın kökeninin Türk olup olmadığı konusu ortaya atılmış ve kurumun as başkanı Afet İnan, Mimar Sinan hakkında etraflı bir çalışma yapılması önermişti. Söz konusu çalışma, Sinan’ın türbesinin açılıp kafatasının incelenmesini de içeriyordu. Tartışmaları izleyen cumhurbaşkanı Atatürk, bir kâğıt üzerine “"Türk Tarih Kurumu Sinan’ın heykelini yaptırınız"” şeklinde not yazmıştır. Bu vasiyet, 1956 yılında Emlak Bankası tarafından yerine getirildi. Me, Myself and I (Beyoncé şarkısı) "Me, Myself and I", Beyoncé, Scott Storch ve Robert Waller tarafından Beyoncé'nin "Dangerously in Love" adlı ilk stüdyo albümü için yazılan şarkıdır. "Me, Myself and I", albümün üçüncü teklisi olarak 21 Ekim 2003 tarihinde yayımlanmıştır. İki hafta boyunca "Billboard" Hot 100 listesinin 4 numarasında kalmıştır ve Beyoncé'nin ABD'de ilk beşe giren dördüncü teklisi hâline gelmiştir. Beyoncé Knowles, 2005 ASCAP Pop Müzik Ödülleri'nde "Yılın En İyi Söz yazarı" ödülünü Storch ve Waller ile paylaşmıştır. Şarkının video klibi Johan Renck yönetmenliğinde çekilmiştir. Video klip, MTV'nin "Total Request Live" listesine 12 Aralık 2003'te 7 numaradan giriş yapmış ve listede 41 hafta boyunca yer almıştır. Video, 2004 MTV Video Müzik Ödülleri'nde "En İyi R&B Video" ödülüne aday gösterilmiş, fakat ödülü Alicia Keys'in "If I Ain't Got You" adlı videosu kazanmıştır. Cezayir (anlam ayrımı) When You Believe Ünlü Amerikalı R&B sanatçısı Whitney Houston'ın dördüncü stüdyo albümü My Love Is Your Love'dan çıkan ilk teklidir. Mariah Carey'nin ilk toplama albümü olan #1's'ın ise ikinci teklisidir. Şarkı Kasım 1998'de Dreamworks tarafından piyasaya sürülmüştür. Şarkı "Prince of Egypt" filminin müzikleri arasında yer almaktadır. 1998'in en iddialı şarkılarından biri olarak piyasaya sürülen "When You Believe", ABD listelerinde beklenenin aksine ilk 10'da yer almamıştır. Billboard Hot 100 listesinde 15 numarada kalan şarkı, buna karşılık diğer çoğu ülkede zirveye oturarak uluslararası bir eser haline gelmiştir. Şarkı, 1998'de "En İyi Özgün Şarkı" dalında Akademi Ödülü kazanmıştır. Şarkı, daha sonraları, 2007'de İngiliz X-Factor adlı yarışmadan Leon Jackson tarafından seslendirilmiştir ve İngiltere'de bir hit olmuştur. Aynı zamanda Mariah Carey'in #1's adlı toplama albümünde yer almaktadır. VH1 VH1 (1985 ve 1994 yılları arası VH-1: Video Hits One ve 2003 yılına kadar VH1: Music First olarak bilinirdi), merkezi New York'ta bulunan, Amerikan uydu televizyon kanalıdır. 1 Ocak 1985 tarihinde yayın hayatına başlayan kanalın amacı MTV'nin elde ettiği başarıdan yararlanarak müzik klipleri yayınlamaktı. MTV'den farklı olarak popüler müzik videolarının yanında eski dönem 70-80 ve 90'ların eski video kliplerine yayın kuşağında oldukça faza yer veren müzik kanalı iken günümüzde MTV gibi realty şovlar,diziler,belgeseller ve bazı müzik programları yayınlamaktadır. VH1 Avrupa ise sadece müzik yayını yapmaktadır.Ayrıca TurksatKabloTV den de cok eskiden yayın yapmıştı.Viacom, 2013 yılında aldığı kararla VH1 Amerika'nın 2003'ten beri kullandığı logosunu değiştirmiştir. 1985'ten günümüze yayına devam etmektedir. VH1,Türkiye'de VH1 EUROPE kanalından İngilizce olarak yayın yapmaktadır. VH1 Europe ,Türkiye'de sadece Digitürk platformundan izlenebilir. Türkiye'deki yayın haklarına MTV Türkiye kanallarında olduğu gibi beIN Media Group ile %50 ortaktır. VH1 HD VH1 bir 1080i yüksek tanımlı Simulcast olduğunu. Üzerinde tam 16:9 en-boy oranı HD Rock Love İş hava gibi Sadece yeni gösteriyor ancak, ve diğer birçok program 4:3 en boy oranında video upconverted ile gösterilir. The HD kanal DirecTV, ve Dish Network kullanılabilir. Öncelikle klasik rock video, film ve konser görüntüleri Diğer MTV kanalı gibi MTV Networks VH1 uluslararası sürümlerini yayınlar: [[Kategori:MTV|VH1]] [[Kategori:Viacom ÅŸirketleri]] [[Kategori:1985'te kurulan televizyon kanalları ve istasyonları]] [[Kategori:1985'te Amerika Birleşik Devletleri'nde kurulan oluşumlar]] Cibuti (anlam ayrımı) Koşuyolu Türkiye Emlak Kredi Bankası Türkiye Emlak Kredi Bankası, 1946 yılında 4947 sayılı Kanunla Emlak ve Eytam Bankası'nın faaliyetlerini genişletmek amacıyla 110 milyon TL sermaye ile kurulmuş banka. Bankanın ödenmiş sermayesi 1953 yılında 300 milyon TL’ye çıkartıldı. Ankara-Yenimahalle, Ankara-Telsizler, İstanbul-Levent, İstanbul-Koşuyolu İstanbul-Emekli Subay Evleri, İstanbul-Ataköy, İzmir-Denizbostanlısı, Edirne-Mimar Sinan, Eskişehir-Yunuskent, Urfa, Çankırı ve Diyarbakır konutları 1988 yılına kadarki ünlü projelerdendir. Yine bu dönemde banka, kendi inşaatlarının haricinde Ankara Türk Ocakları Merkez Binası, Merkez Bankası Binası, Ankara Devlet Opera ve Balesi, Milli Savunma Bakanlığı Konutları, TRT Sitesi, Devlet Mahalleleri, TBMM Lojmanlarını da inşa etti. 1987 Yılının sonunda Bankanın 307 şubesi bulunuyordu. 8 Ocak 1988 tarihinde Anadolu Bankası ile birleşti. Bu iki kamu bankası birleşmesiyle Türkiye Emlak Bankası A.Ş kuruldu. Türkiye Emlak Katılım Bankası Türkiye Emlak Katılım Bankası A.Ş., 25 Şubat 2019 tarihli Resmî Gazete'de yayımlanan faaliyet izniyle Katılım bankası olarak yeniden kurulmuş kamu bankası. önceli olan Türkiye Emlak Bankası A.Ş. ise 8 Ocak 1988'de Anadolu Bankası ve Türkiye Emlak Kredi Bankası'nın birleşmesi ile kurulmuştur. 29 Kasım 1992 tarihinde ise Denizcilik Bankası T.A.Ş., Türkiye Emlak Bankası A.Ş.’ye devredildi. Banka son yıllarda İstanbul-Ataköy, Ataşehir, Bahçeşehir, Mimaroba, Sinanoba, Ankara-Bilkent, Elvankent, Konutkent, İzmir-Gaziemir, Mavişehir , İzmit - Yahya Kaptan gibi projeler yürütmüştür. Bankacılık Düzenleme ve Denetleme Kurumu'nun 6 Temmuz 2001 tarih ve 5508 sayılı onayı doğrultusunda 9 Temmuz 2001 tarihinden itibaren T.C. Ziraat Bankası A.Ş. Emlak Şubesi olarak hizmetlerine devam etmekte olup 3 Temmuz 2001 tarih 24451 sayılı resmî gazetede yayımlanan 4684 sayılı Kanun ile, Türkiye Emlak Bankası anonim şirketinin bankacılık işlemleri yapma ve mevduat kabul etme yetkisi sona ererek tasfiye haline girmiştir. Tasfiye hali ve tasfiye işlemleri 27 Mayıs 2017 tarihine kadar sürmüş, Bu tarihte yayınlanan 7020 sayılı kanunla Bankanın tasfiye hali kaldırılmıştır. 25 Şubat 2019 tarihinde Türkiye Emlak Katılım Bankası adıyla tekrar faaliyet izni Resmî Gazete'de yayımlandı. Quique SÃ¡nchez Flores Enrique "Quique" Sánchez Flores (d. 2 Şubat 1965, Madrid) İspanyol teknik direktör ve eski futbolcudur. Kariyerine başladığı 1984 yılından itibaren on yıl boyunca Valencia formasını giydi. 1994-95 sezonu başında iki yıllığına Real Madrid'e transfer oldu. Takımıyla ilk sezonunda La Liga şampiyonluğu yaşadı. 1996–97 sezonunda Real Zaragoza'da oynadıktan sonra 32 yaşında futbolu bıraktı. Millî takımının formasını ilk kez 23 Eylül 1987'de Lüksemburg ile oynanan maçta giyen Flores, ülkesinin 1990 FIFA Dünya Kupası kadrosunda da yer aldı. Futbolu bıraktıktan sonra Real Madrid'de genç takım antrenörlüğü yapan Flores, tam 7 yıl bu görevde kaldıktan sonra 2004-05 sezonunda lige yeni çıkan Getafe CF'yi çalıştırdı. Küme düşmesine kesin gözüyle bakılan takımı ligde 13. yaptıktan sonra, 2005-06 sezonu başında Claudio Ranieri'nin Valencia CF'den ayrılmasından sonra bu takımın başına getirildi. 28 Ekim 2007'de Sevilla FC ile oynanılan ve 3-0 kaybedilen maçtan sonra görevinden alındı. 24 Mayıs 2008'de ise SL Benfica çalıştırmaya başladı. Flores, Portekiz temsilcisinde takımını ligde 3. yapıp, Taça da Liga şampiyonluğu yaşatmasına rağmen sezon sonunda sözleşmesi feshedildi. İspanyol teknik adam 23 Ekim 2009'da Abel Resino'nun Atlético Madrid'den kovulmasıyla sezon sonuna kadar bu takımın başına getirildi. Kümede kalma mücadelesi veren Madrid'i üst sıralara taşıyan Flores, takımı ligde dokuzuncu yaptı. Ancak en önemli başarısını ise UEFA Avrupa Ligi'nde yaşattı. Kupaya Şampiyonlar Ligi'nden katılan Atletico Madrid sadece iki galibiyet alarak finale yükseldi. 12 Mayıs 2010 tarihinde Fulham FC ile oynanılan final maçı uzatmalarda 2-1 kazanıldı ve kupa ilk kez Atlético Madrid'in müzesine götürüldü. Genç teknik adam ayrıca 1996 yılından sonra Madrid'e ilk kez büyük bir kupa kazandırmış oldu. Radomir Antiç'ten sonra bir sezonda çifte kupa kazandırma şansı ise Sevilla FC ile oynanılan ve 2-0 kaybedilen Copa del Rey final karşılaşmasında gerçekleşmedi. Sezonun sona ermesiyle biten sözleşmesi Madrid yönetimi tarafından 1 yıl daha uzatılan Flores, takımına ikinici kupasını 2010 UEFA Süper Kupası finalinde Internazionale'i 2-0 mağlup ederek kazandırdı. Flores, 2010-11 sezonunda takımını ligde ancak 7. yapabilmesi ve önceki sezon şampiyonluk yaşanılan Avrupa Ligi'nden grup aşamasında elenilmesi sonrasında sezon sonunda görevinden ayrıldı. Sánchez Flores, 8 Kasım 2011'de BAE Ligi ekiplerinden Al-Ahli Dubai ile sözleşme imzaladı. 2015 yılının Ocak ayında Getafe'nin başına geçti. 1,5 ay kaldığı görevinden 26 Şubat 2015 tarihinde istifa etti. Anadolu BankasÄ± Anadolu Bankası, İstanbul'da 29 Aralık 1961 yılının Aralık ayında Buğday Bankası A.Ş. ile Türk Ekspres A.Ş.’nin birleşmesi sonucu kurulmuş banka. Bankanın sermayesi kurulduğunda 45 milyon TL idi ve 31 şubesi bulunuyordu. Bankanın ana hedefi Türkiye'nin dış ticaretini desteklemek olarak belirlenmişti. 1987 yılında bankanın sermayesi 75 milyar TL’ye ulaşmış, şube sayısı da 130 olmuştu. 8 Ocak 1988 tarihinde Türkiye Emlak Kredi Bankası ile birleştirilerek Türkiye Emlak Bankası haline getirildi. 1997 yılında bankanın özelleştirilerek Anadolubank adıyla yeniden kurdu. Asya-Pasifik Şarkı Yarışması Asya-Pasifik Şarkı Yarışması her yıl yapılan, Eurovision Şarkı Yarışması benzeri bir şarkı yarışmasıdır. Yarışmanın düşüncesi ilk kez 2007'de, Eurovision'un yapımcısı olan Avrupa Yayın Birliği'nin yarışma formatını benzer bir yarışmayı Asya'da da düzenlemek isteyen Asyalı bir şirkete sattığını açıklamasıyla ortaya çıktı. Eurovision'dakinden farklı olarak Asiavision ticari bir girişimdir ve Asiavision Pte Ltd. tarafından düzenlenmektedir. Pasifik ülkesi olan Avustralya da yarışmaya katılınca, yarışmanın adı "Asya-Pasifik Şarkı Yarışması' olmuştur. Katılan her ülke canlı yayında söylemek üzere bir şarkı seçer ve sonra kazanan şarkıyı belirlemek için diğer ülkelerin şarkılarına oy verir. Asia-Pasific Pte. Ltd'nin icra kurulu başkanı Andreas Gerlach'ın yarışma hakkında söyledikleri: ""Bu format, popüler müziği seven ve kuvvetli bir ulusal gurura sahip olan Asya bölgesi ve onun insalarına yüksek ölçüde uyumludur. Asya bugün ekonomik ve politik olarak yarışın merkezidir. Şarkı Yarışması kültürler arası arkadaşça bir yarışmadır. Avrupa'da olduğu gibi, müziğin evrensel dili bölgedeki insanları yakınlaştırmaya ve ortak anlayışı geliştirmeye yardımcı olacak."" Asya-Pasifik, ulusal ve bölgesel turnuvalardan ve bir büyük finalden oluşan altı aylık bir müzik yarışması şeklinde planlandı. Yarışmanın ilk yılında 16 ülkenin/bölgenin katılımı söz konusudur. Bunlar: Avustralya, Çin, Endonezya, Filipinler, Güney Kore, Hindistan, Hong Kong, Japonya, Kamboçya, Laos, Makao, Pakistan, Singapur, Tayland, Tayvan ve Vietnam. Bu bölgede 3 milyar insan bulunmaktadır (Dünya nüfusunun yarısı) ve 500 milyondan fazla kişinin yarışmayı izlemesi beklenmektedir. İlk Asiavision Şarkı Yarışması'nda 16 ülke yarışacak. Otonom Kıbrıs Türk Yönetimi Otonom Kıbrıs Türk Yönetimi, Kıbrıs Türkleri tarafından 1 Ekim 1974'ten 13 Şubat 1975'te Kıbrıs Türk Federe Devleti'nin kurulmasına kadar, Kıbrıs adasında bulunan Türk yönetimi. 20 Temmuz 1974 tarihinde Türk Silahlı Kuvvetleri'nin Kıbrıs Harekâtı'nın ardından 1 Ekim 1974'te Kıbrıs Geçici Türk Yönetimi'nin yerine kuruldu. Geçici yönetimdeki gibi kendi meclisi ve yargı sistemi bulunmaktaydı. Meclis yönetim başkanlığını Rauf Denktaş yaptı. Otonom Kıbrıs Türk Yönetimi Meclisi'nin 13 Şubat 1975'te Kıbrıs Türk Federe Devleti'nin oy birliği ile kurulduğunu ilan etmesi ile son buldu. Erol Avcı Erol Avcı, (d. 1957), Türk yapımcı. 1993 yılında TMC Film'i kuran Erol Avcı aralarında Bir İstanbul Masalı, Hırsız Polis, Binbir Gece gibi çok tutulan dizilerin de bulunduğu birçok yapımda imzasını atmıştır. Ünlü Yapımcı'nın kızı 13 Temmuz 2008 tarihinde geçirdiği trafik kazasında hayatını kaybetmiştir. FÄ±rat Arslan Fırat Arslan, (d.28 Eylül 1970, Friedberg, Almanya) Türk asıllı WBA Dünya Şampiyonu Alman profesyonel boksör. Ailesi aslen Zonguldak'lıdır. Fırat 1,82 m boyunda ve 91 kg ağırlığındadır. 33 maçında 28 galibiyeti (18 nakavt), 4 yenilgisi ve 1 beraberliği vardır. ABU Radyo Şarkı Festivali 2012 ABU Radyo Şarkı Festivali 2012 her yıl yapılacak olan Asya-Pasifik Şarkı Yarışması'nın ilki olacaktır. şuanlık 13 ülke katılacaktır. Yarışma, Güney Kore'nin başkenti Seul şehrinin "KBS Concert Hall" adlı yerinde düzenlenecektir. "Ayrıntılı bilgi için Seul sayfasına bakın." Seul, ülkenin en gelişmiş şehri aynı zamanda başkentidir. Asya'nın en önemli şehirlerinden birisidir. Malmö Skåne İlinin yönetim merkezidir. Seul'ün nüfusu yaklaşık 9,794,304 kişidir. Cerrahzade Cerrahzade, Osmanlı alimlerinden ve meşhur velililerinden biridir. İsmi, Muslihiddin bin Alaüddin'dir. Cerrahzade diye meşhur olmuştur. 1495 yılında Edirne'de doğdu. 1571 senesinde Edirne'de vefat etti. Kabri Edirnede Şeyh Şücaeddin Dergahı bahçesindedir. Åžekmeti Mehmet Efendi Şekmeti Mehmet Efendi, 18. yüzyılda yetişmiş Edirne velililerindendir. Muradiye Camii hatibiydi. Doğum tarihi bilinmiyor. 1769 yılında vefat etmiş olup, türbesi Ortaçukur mahallesi Kız Türbesi sokakta kendi yaptırdığı Hatip Camii içindedir. Ã‡u Nehri Çu veya Çuy Nehri, (Rusça: Чу; Kırgızca: Чүй, "Çüy"; Kazakca: Шу) kuzey Kırgızistan ve güney Kazakistan'dan akan, ortalama uzunluğu 1,186 kilometre olup Kırgızistan'nın en uzun nehridir. Nehir Kırgızistan tarafında, batı Tanrı Dağlarından doğar. Narın tarafından akarak Balıkçı’ya gelen Çu nehri Issık Gölün kıyısına kadar gelir, fakat Isık-Göl’e dökülmeden batıya yönelerek Çuy vadisinden akar. Nehrin gölün kenarına kadar gelip göle dökülmeden dönerek gitmesi ve çizdiği eğmeç dolayısıyla, Balıkçı olarak bilinen şehrin bulunduğu yer eskiden ‘Köt-Maldı’ şeklinde adlandırılırdı. Bu nehir alanı eskiden Soğdca (Doğu Fars dili) konuşan İranlı Soğdların yerleşim yeriydi. Kaynağını Tanrı dağlarından alıp çölde kaybolan Çu nehrinin etrafı eski zamanlardan beri Türklerin yerleşim bölgelerinden biridir. Nehrin kıyısında irili ufaklı pek çok yerleşim bulunduğu sanılmaktadır, bugün Ak-peşin harabeleri olarak bilinen yerin eski Türk şehirlerinin kalıntısı olduğu düşünülmektedir. Balasagun'un da Çu nehri havzasında büyük bir şehir olduğu tarihi kaynaklardan bilinmektedir. Ülkenin kuzeyinde bulunan birçok nehirler eriyen kar ve buzullardan beslenir. Güçlü eğimlerden dolayı nehir çok hızlı akışı saniyede 3 metreye ulaşır, bu nedenle kış aylarında nehir donmaz. Eski Tibet ve Eski Çin metinlerinde , «çu» ve «şu» şeklinde geçmekte olup «su, nehir, akarsu» adı olarak belirtilir. E. Koyçubayev bu akarsuya adını veren bu dolayda yaşamış olan bir Türk topluluğu olduğunun altını çizer. Buraya adını veren Türk topluluğunun adının eski metinler ve çağlara göre şöyle adları aldığını söyler : Çu, Çuye, Şu, Şuy. 1186 km'lik uzunluğa sahip olan çu nehri, ekseriyetle kar ve buz erimeleriyle beslense de dağ etekleri ve alçak alandalarda yer altı suları da önemli bir kaynaktır. Toplam havza alanı 62.500 km^2 yüzölçümüne sahipken; bunun yüzde 42.5'luk payı Kazakistan sınırlarında ve yüzde 57.5'luk diğer payı da Kırgızistan topraklarındadır. Havzanın Kırgızistan kesiminde yıllık 6.64 km^3'lük bir yüzey suyu akışı vardır. 1983 tarihli su paylaşım anlaşmasına göre bu akış miktarının yüzde 42'si yani 2.79 km^3 su akışı Kazakistan'a kalan 3.85 km^3 yıllık akış miktarı Kırgızistan'a aittir. Havzanın Kırgızistan kesiminde oluşan yüzey suyu akımı ise yıllık ortalama 5 km^3 değerindedir. Kazakistan kesimindeki yüzey suyu kaynağı ise 4.5 km^3 iken; yıllık yer altı suyu kaynağı 0.807 km^3 olarak ölçülmüştür. Her iki ülkede de tarımsal sulama amaçlı su kullanımı mevcuttur ve bu durum su kaynakları açısından ciddi bir baskı oluşturmaktadır. Kazakistan'da 131.000 hektar ve Kırgızistan'da 330.000 hektar sulanmış tarım alanı bulunmaktadır. Özellikle Kırgızistan'da tarımsal su kullanımının yanı sıra, hayvancılığın yarattığı kirlilik etkenleri, çöp sahaları sorunu ve dağlık alanlardaki madencilik, şehirsel atık su ve endüstriyel kirlilik ciddi bir sorunlar yumağı oluşturmaktadır. Kırgızistan'ın başkenti Bişkek'teki Gorvodokanal'da kirlilik baskısı net şekilde hissedilmektedir. Kırgızistan kirli su salınımında yaygın bir sorun gösterse de etki konusunda ortalama bir sıradadır. Kirlilik etmenleri arasında radyoaktif maddeler de sayılabilir. Uygulanan su regülasyon politikaları nedeniyle Kırgızistan'ın alçak toprakları su taşkın seviyesini düşürmüştür ve bunun da bitki oluşumu ve gelişimi üzerinde olumsuz etkileri mevcuttur. Kırgızistan'ın Çu nehriyle ilgili bir diğer problemi de yer altı suyu seviyesinin yükselmesidir. bu nedenle tarım alanları ve yerleşimler su baskını yaşamaktadır. Buna karşın yerel bir sorun olarak kuraklık ve su kıtlığı da Kırgızistan'ın su varlığıyla ilgili karşılaştığı diğer sorunlardır. Kazakistan'ın gerçekleştirdiği su kaynakları kalite sınıflandırması kriterine göre 2010 yılında Çu nehri 2.65'lik kirlilik endeks değeriyle kirli nehir sınıflandırmasına alınmıştır. Nehir 2001-2006 arası istikrarlı şekilde kirlenmeye devam etti. 2009 yılı ölçümlerine göre bakır, fenol ve petrol gibi yabancı maddeler nehirde bulunmaktadır. 1970'lerden 2010'lu yıllara dek nehir üzerinde izleme hidrolojik izleme istasyonlarının sayısı azaldı ve su alt yapı elemanları bakımsız kaldı; ancak son yıllarda önemli yenileme ve sıfırdan inşa çalışmaları yapılmaktadır. Kırgızistan'da inşa edilen Kara-Burinsky barajı bu adımlara bir örnektir. Askersund Askersund, İsveç'in güneyinde yer alan bir şehirdir. Göllerin yoğun olduğu, sulak ve ormanlık bir bölgede kurulan kent, İsveç'in en küçük ve en az nüfuslu kentlerinden biridir. 4.000 kadar insanın yaşadığı Askersund, İsveç'in en küçük belediyelerinden biridir. Vättern Gölü'nün kuzey kıyılarında kurulmuş olan kentte, sanayi gelişmemiştir. Ancak yörede tarım yapılabilmektedir. 14. yüzyıla kadar dayanan bir tarihi olan Askersund, 1643'te kent konumuna getirildi. Her ne kadar bir kent olarak tanımlansa da, Askersund tam bir kent olarak kabul edilememektedir. Askersund, yine de tarihi bakımdan köklü bir kenttir. Tomb Raider III Tomb raider III, "Tomb Raider" video oyun serisinin üçüncü oyunudur. Asıl adı Adventures of Lara Croft'dur. Core Design tarafından geliştirilip Eidos Interactive tarafından piyasaya sürülmüştür. 1998'de PlayStation ve PC için aynı anda çıkarılmıştır. Oyunun ilerleyişi Lara'nın dünyanın dört bir tarafına bulunan dört meteor parçasını bulmak için meceraya atılmasıdır. Milyonlarca yıl önce Antarktika bölgesine çarpan meteor taşının gizemiyle başlayan hikâye, günümüzde RX Tech şirketinin kazı alanında bulduğu garip özellikli meteor taşının gizemiyle devam eder. Oyunun ilk başında, Lara, Hindistan'da eski çağlarda infida kabilesi tarafından yapılan harabe tapınağı aramaktadır. Şans eseri deliye benzeyen RX tech şirketinin araştırmacı elemanına rastlar. Hindistan bölümünün sonunda bu çalışan Lara'dan önce taşı bulur ve taşın doğaüstü yok etme gücünü Lara'ya karşı kullanmaya kalksa da Lara onun işini bitirerek taşı geri alır. Taşı aldıktan sonra bir gölün kenarında, bu taşın gizemini ortaya çıkaran RX şirketinin üst düzey çalışanı Dr. Willard ile karşılaşır. Binlerce yıl önce,Polonezyalılar meteorun çarptığı yere gelirler ve bu meteor taşının doğaüstü güçlere sahip olduğunu keşfederler. Meteor taşından kırdıkları parçalardan dört tane figürlü taş yaparlar. Bu taşlardan bir tanesi de Hindistandakidir. Bu taşlar aslında Antarktikadadır fakat 19. yüzyılda yaşayan kâşif Charles Darwin ve bir grup denizci tarafından bir keşif sırasında şans eseri bulunan taşlar ilerki yıllarda dünyanın dört bir tarafına gönderilir. Dr. Willard bu denizcinin günlüğünü takip ederek diğer üç taşında bulunabileceğini Lara'ya anlatır. Tomb Raider III: The Lost Artifact ( Kayıp Eser ) Tomb Raider III isimli oyunun devamı niteliğinde küçük bir oyundur.2000 Yılının Mart ayında piyasaya sürülmüştür. The Lost Artifact Lara'nın maceralarının devamını anlatan 6 yeni bölüm içeriyor.Lara, üzerinde çok acil olarak İskoçya'ya gitmesini söyleyen garip bir davetiye aldıktan sonra,Hand of Rathmore isimli beşinci bir eserin varlığını öğrenir. Yıllardır Kayıp olan bu son parçayı bulmak için yola koyulur. İskoçya Ä°ngiltere Manş Denizi Tüneli Fransa L-Manyak sayıları listesi Aşağıdaki listede L-Manyak sayıları yayınlandığı tarihe göre sıralanmıştır. ! Cilt !! Sayı !! Orijinal yayın tarihi !! Bölüm adı Summertime (Beyoncé şarkısı) "Summertime", R&B şarkıcısı Beyoncé ve rapçi P. Diddy tarafından seslendirilen R&B/hip hop türündeki şarkıdır. "The Fighting Temptations" filminin özgün film müzikleri albümünden çıkan ikinci ve son teklisidir. "Billboard" Hot R&B/Hip-Hop Songs listesinde 35 numara olmuştur. Whitney: The Greatest Hits Whitney: The Greatest Hits, Amerikalı R&B/pop sanatçısı Whitney Houston'ın 2000 çıkışlı toplama albümüdür. Albüm, 18 Nisan 2000'de piyasaya sürülmüştür. Albüm, özellikle Avrupa'da büyük ilgi gördüğü gibi 8 milyonluk bir satış yakalamıştır. Albüm, sanatçının 1985'ten beri yayınlanan hemen hemen tüm single'larını içermektedir. Albüm için Enrique Iglesias düeti Could I Have This Kiss Forever gibi yeni şarkılar kaydedilmiştir. Gerek yeni teklilerin gerekse albümde toplanması zor şarkıların yer alması nedeniyle, albüm milyonlarca satış elde etti. Albüm, İngiltere listelerinde haftalarca en çok satan albüm oldu. Houston ayrıca yeni şarkılarla beraber çoğu ülkede zirveye oturdu. Albüm 2002'de ABD'de RIAA tarafından 3 kez platin plakla ödüllendirilmiştir. Parmaklıklar Arkasında Parmaklıklar Arkasında, 1967 ABD yapımı dramatik filmdir. Özgün adı Cool Hand Luke ("İng: Serinkanlı Luke") olan film Türkiye'de 1969 yılında gösterime girmişti. Senaryosunu Donn Pearce'ın 1965 tarihli aynı adlı kendi romanından Frank Pierson'la birlikte uyarlayıp yazdıkları filmi Stuart Rosenberg yönetmiştir. Kendi de bir zamanlar kalpazanlık, sahtecilik ve kasa hırsızlığı gibi suçlardan hapiste yatmış olan Donn Pearce'ın (d. 1928) Oscar'a aday olan senaryosu kendi hayatından izler taşımaktadır. Baş rollerinde Paul Newman, George Kennedy ve Strother Martin'in oynadığı filmde Jo Van Fleet'ten Harry Dean Stanton'a, Anthony Zerbe'den Dennis Hopper'a kadar çok geniş bir yardımcı oyuncu kadrosu yer almıştır. Filmin Oscar'a aday gösterilen müziğini Lalo Schifrin yapmıştır. Filmde otoritenin duyarsız ve katı doğruculuğu ile bu otoriteye karşı direnişin sembolü olmuş, kaybederken kazanan bir adamın çatışmasının hikâyesi anlatılır. Bu alegorik hapishane filminde Paul Newman sinema tarihinin en unutulmaz otorite karşıtı anti-kahramanlarından birini canlandırıyordu. Aynı zamanda bu rol Newman'ın oyunculuk kariyerindeki en unutulmaz rollerinden birisidir. Benzer bir performans da 1975 yılında Guguk Kuşu (One Flew Over the Cuckoo's Nest) filmindeki "McMurphy" rolü ile Jack Nicholson'dan geldi. Hapishane müdürünün (Strother Martin) kaçma girişiminden sonra Luke'a (Paul Newman) güneyli aksanı ile söylediği şu cümle aynı zamanda filmin tanıtım sloganı da olmuştur; " "Buradaki sorunumuz...iletişim eksikliği" ". Bu söz Amerikan Film Enstitüsü (AFI) tarafından en ünlü film replikleri arasında 11'inci sırada ilan edilmiştir. Filmdeki "Dragline" rolü için George Kennedy'ye En İyi Yardımcı Erkek Oyuncu Akademi Ödülü verildi. Film ayrıca 'En iyi erkek oyuncu', 'en iyi müzik' ve 'en iyi uyarlama senaryo' dallarında Oscar'a aday gösterildi. 2005 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Asi ruhlu, başına buyruk ama sicili temiz bir genç olan Luke (Paul Newman) sarhoş olduğu bir gece ortada bir neden yokken kasabanın parkmetrelerine zarar verdiği için hapse gönderilir. Yer ABD'nin güney eyaletlerinden birindedir ve 1960'lı yıllarda bu bölgede hapishaneler bir nevi toplama kampını andırır. Mahkûmlar bütün gün yol yapımı gibi ağır işlerde çalıştırılırlar. Şartlar çok çetin disiplin ise sıkıdır. Aslında başarılı bir askerlik geçmişi de olan Luke fazla bir ceza da almamıştır, ancak buna rağmen defalarca kaçma girişiminde bulunur. Her girişiminde cezası daha da arttığı gibi kamp yöneticilerinin gittikçe vahşileşen baskılarına da maruz kalmaya başlar. Bütün bunlar soğukkanlı duruşunu (Zaten lakabı da "Cool hand" dir), inatçılığı ve iradesini kırmaya yetmez. Bu özellikleriyle diğer mahkûmların idolü haline gelir. Onların yapamaya cesaret edemediğini yapmış, baskı ve kaba kuvvete karşı özgürlüğün sembolü haline gelmiştir. İşte bu nedenle idareciler onun iradesini diğer mahkûmların önünde kırmayı denerler ve başarır gibi de olurlar. Önceleri tamamen teslim olmuş gözüken bir Luke diğer mahkûmların umutlarını kırsa da son bir kaçma girişimiyle onların gözünde tekrar bir kahraman haline gelir ama bu kez yöneticiler daha ileri gitmesine izin vermeyecekler ve onu vuracaklardır. Heartbreak Hotel Ünlü Amerikalı R&B sanatçısı Whitney Houston'ın dördüncü stüdyo albümü My Love Is Your Love'dan çıkan ikinci teklidir. Şarkı Ocak 1999'de Arista tarafından piyasaya sürülmüştür. Şarkıda Amerikalı R&B icracıları Kelly Price ve Faith Evans, Houston'a eşlik etmiştir. 90'ların en nitelikli şarkılarından kabul edilen Heartbreak Hotel, Kelly Price ve Faith Evans eşliğinde 1999'da yayınlandı. Şarkı ABD'de büyük bir ses getirerek listelerde 2 numaraya kadar çıktı. R&B listelerinde tam 7 hafta zirvede kaldı. Şarkıda yalnız kalan ve aldatılan bir kadının hikâyesi anlatılmaktadır. Şarkı 2000'de 2 Grammy adaylığına gösterildiği gibi, 1999'da da MTV ödüllerine aday gösterilmiştir. It's Not Right but It's Okay Ünlü Amerikalı R&B sanatçısı Whitney Houston'ın dördüncü stüdyo albümü My Love Is Your Love'dan çıkan üçüncü teklidir. Şarkı Ocak 1999'da Arista tarafından piyasaya sürülmüştür. "It's Not Right, But It's Okay", yayınlandıktan hemen sonra ABD müzik listelerinde 4 numaraya kadar çıkmıştır. Şarkı 2000 Grammy ödüllerinde "En İyi R&B Vokal Performansı" dalında Whitney Houston'a Grammy ödülü kazandırmıştır. Sanatçı, bu şarkıyla beraber 6. Grammy ödülünü elde etmiştir. Şarkının yapımcılığı Rodney Jerkins (Darkchild) tarafından üstlenilmiştir. Şarkı için çekilen müzik videosu Kevin Bray tarafından yönetilmiştir. Deçan Deçan (Arnavutça: "Deçan" veya "Deçani"; Sırpça: "Dečani / Дечани") Kosova’nın batısında bir kasaba ve belediye merkezi. De facto olarak Kosova’nın Yakova ilinde; de jure olarak Sırbistan’a bağlı Kosova ve Metohiya Özerk Bölgesi’nin Pećki ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Dakovica") bulunur. 1991’deki sayımda nüfusu 49.000 olarak belirtilmiştir. O sonuca göre bu nüfusu %97.28 Arnavut, %1.61 Karadağlı, Sırp oluşturmaktadır. Kıbrıs Kilisesi Kıbrıs Ortodoks Kilisesi (Yunanca:Εκκλησία της Κύπρου - "Eklisia tis Kipru") bağımsız bir Ortodoks kilisesidir. İlk kurucusu ve koruyucusunun havari Barnabas (Apostolos Varnavas) olduğu kabul edilir. Osmanlı Devleti, 1571 yılındaki fetihden sonra Kilisenin bağımsızlığını tanımış ve Kıbrıs Rum cematinin lideri olarak Kıbrıs episkoposunu kabul etmiştir. Kilisenin başı Başpiskoposluk makamıdır. Başpiskoposluk sarayı Lefkoşa şehrindedir. Kilisenin başında bugün, Başpiskopos 2. Hrisostomos bulunmaktadır. Başpiskoposluğa bağlı 9 tane metropolit bulunmaktadır. Kilise, laik olmayan Kıbrıs Rum yönetiminde ve siyasetinde önemli bir yerde bulunmaktadır. 1571 Osmanlı fethinden sonraki dönem Başpiskoposların listesi: Karel Rada Karel Rada (d. 2 Mart 1971, Karlovy Vary) Çek millî futbolcudur. Kariyerine profesyonel olarak Dukla Praha takımında başladı. 1994-1997 yılları arasında SK Sigma Olomouc'da oynadıktan sonra 1997-98 sezonu başında Trabzonspor'a transfer oldu. Trabzon'da ilk lig maçına 2 Ağustos 1997 tarihinde Kocaelispor'la yapılan maçta çıkarken, ilk ve tek lig golünü ise 2 Mayıs 1998'de MKE Ankaragücü ile oynanılan maçta attı. Rada, Trabzonspor'da 1.5 yıl futbol oynadıktan sonra sırasıyla Slavia Praha, Eintracht Frankfurt ve FK Teplice takımlarında oynadı. 2006-2008 yılları arasında Bohemians 1905'te oynadıktan sonra futbol hayatını noktaladı. Mmillî takım formasını ilk kez 13 Aralık 1995 tarihinde Kuveyt ile oynanan ve 2-1 kazanılan hazırlık maçında giydi. Ülkesinin ikinci olduğu 1996 Avrupa Futbol Şampiyonası, 2000 Avrupa Futbol Şampiyonası ve 1997 FIFA Konfederasyonlar Kupası kadrolarında da yer aldı. Çin-Tayvan anlaşmazlığı Çin-Tayvan anlaşmazlığı, Asya kıtasına yayılan Çin ve Tayvan adasına yayılan Çin Cumhuriyeti arasındaki hükümranlık sorunudur. II. Dünya Savaşı sonrası Çin'de Milliyetçi Parti ile Komünist Parti arasında devam eden iç savaş, 1949'da Komünist Partinin zaferiyle sona ermiştir. Tayvan adasına sığınan milliyetçi parti lideri Chiang Kai-Shek olağanüstü hal ilan ederek, adada milliyetçi parti dışında her tür partinin faaliyetlerini yasaklamıştır. Soğuk Savaş nedeniyle Batıyla tüm ilişkileri koparan Çin'i, 1970'lerin başına kadar Birleşmiş Milletler'de Tayvan'daki Çin Cumhuriyeti temsil etmiştir. 1970'lerde ABD'nin Ping-pong diplomasisi sayesinde Çin ile ABD ilişkileri düzelmiş; Çin Halk Cumhuriyeti tüm Çin'i temsilen Birleşmiş Milletler'e kabul edilmiştir. Ancak halen 23 ülke, tüm Çin'i Tayvan'ın temsil ettiğini düşünmektedir. Tayvan (Milliyetçi Çin) ile Çin bazı zamanlar savaşın eşiğine gelmiştir. Mustafa (film) Mustafa, Can Dündar'ın yazıp yönettiği Mustafa Kemal Atatürk'ün yaşamını anlatan belgesel filmdir. 2008 Antalya Altın Portakal Film Festivali'nde tanıtılmış, 29 Ekim 2008'de vizyona girmiştir. Film çekimleri Yunanistan, Makedonya ve Türkiye'de yapılmıştır, ayrıca film müziklerinde Goran Bregoviç imzası vardır. Tularemi Tularemi, kemirgenlerde (tavşan, fare, sincap vb.) öldürücü nitelikte olan bu hastalığın etkeni "Francisella tularensis"'tir ("Pasteurella tularensis"). Hastalık hayvanlardan doğrudan temasla geçe­bildiği gibi sinek ve kenelerle de taşınabilir. Kuluçka devresi, üç gündür. Türkiye'de Emen-Beyşehir ve Yukarçiğil-Ilgın (Konya) endemik bölgelerdir. Belirtileri aniden yükselen ateş, baş ağrısı, kırıklık, bulantı, kusma ve ishaldir. Türkiye'de en sık kontamine sularla bulaştığından, orofaringel tularemi ve buna bağlı olarak boğaz ağrısı, ateş, yutkunma zorluğu ve sonrasında hassas servikal lenfadenopati gözlenir. Zamanında tedavi edilmeyen lenfadenopatiler süpüre olur. Bu nedenle, tedaviye erkenden başlanması kritik öneme sahiptir. Ülkemizdeki kökenlerde antibiyotik direnci önemli bir problem değildir. Ancak bakteri yapısı itibarıyla beta laktamlara dirençlidir Hastalık yeri tespit edilemeyen genel mikroplanmalara sebep olabileceği gibi, deride, gözde, akciğerler­de, ve sindirim yolunda da yerleşebilir. Dış tularemide bulaşmanın başladığı yerler eller, gözler ve ağızdır. Buralarda önce küçük bir kabarcık oluşur, sonra ur şeklinde büyüyerek parçalanır. Bulaşma yeri nedeniyle bu bölgelerdeki lenf bezleri şişer ve ağrır. İç tularemi ise, akciğer tüberkülozu ya da bağırsak nezlesine benzeyen bir seyir izler. Böylece, vücuttaki tüm lenf bezleri şişip ağrıyabilir. Ateş durumu çok değişkendir. Çoğu kez kızamığa benzer deri döküntüleri ateşi izler. Tedavi edilmeyen hastalık 2-4 hafta sürer. En sık görülen yan etkisi lenf bezlerinin iltihaplanmasıdır. Ölüm oranı ilaç tedavisi sebebiyle oldukça düşüktür. Nekahet kimi zaman aylar sürer. Antibiyotikler aracılığıyla hastalığın tedavisinde büyük aşamalar sağlandı. Lenf bezleri iltihaplanmışsa cerrahi tedavi dahi gerekebilir. Seçilecek ilaç streptomisindir. Ayrıca gentamisin ile 10 gün, tetrasiklin-sınıfı ilaçlar örneğin doksisiklin ile 2-3 hafta tedavi verilebilir, chloramphenicol ya da kinolon grubu ilaçlar da kullanılabilir. Atenüe canlı bir aşısı mevcuttur ancak sadece yüksek risk grubunda kullanılmaktadır Hastalık ve ölüm halinde sağlık kuruluşlarına bilgi verilmesi gereklidir. Salgın durumlarında hastalık yapan hayvanların yok edilmeleri zorunludur. Naughty Girl (Beyoncé şarkısı) "Naughty Girl", Beyoncé, Scott Storch, Robert Waller ve Angela Beyincé tarafından Beyoncé'nin "Dangerously in Love" adlı ilk solo albümü için yazılan R&B/disko türündeki şarkıdır. Yapımcılığını Beyoncé Knowles ve Scott Storch'un üstlendiği şarkı, birçok ödül kazanmış ve eleştirmenlerden olumlu tepkiler almıştır. Şarkı, albümün dördüncü ve son teklisi olarak 2004 yılı başında piyasaya sürülmüştür. ABD "Billboard" Hot 100 listesinde 3 numaraya ulaşmış ve birçok ülkenin listesinde ilk yirmiye girmeyi başarmıştır. Şarkının video klibi İngiliz yönetmen Jake Nava tarafından çekilmiştir. Klipte ünlü şarkıcı Usher da rol almıştır. "Naughty Girl" videosu MTV'nin "TRL" listesine 22 Mart 2004'te 10 numaradan girmiş ve listenin zirvesine ulaşmıştır. Video, 2004 MTV Video Müzik Ödülleri'nde "En İyi Kadın Video" dalında ödülü kazanmıştır. Böylece Beyoncé, bu daldaki ikinci ödülünü kazanmış oldu. Zack & Cody GÃ¼vertede Zack & Cody Güvertede (İngilizce: "The Suit Life On Deck") bir Disney Channel orijinal dizisi. Zack & Cody'nin Lüks Yaşamı'nın devam dizisidir. Bu dizide Zack ve Cody yine vardır. Ama bu sefer Tipton Hotel'de değil S.S. Tipton'dadırlar. Orada 7 Seas High adlı okula giderler. Yeni arkadaşlar bulurlar. Dizi eski oyuncu kadrosunda küçük bir değişiklik olmuştur. Ashley Tisdale yerine Debby Ryan (Bailey Pickett) gelmiştir. Maddie (Ashley Tisdale) Boston'da üniversiteye gitmektedir; bu yüzden bu yolculukta yoktur, fakat ""Maddie Güvertede"" adlı bölümde diziye konuk olmuştur. Dizi ilk önce Disney Channel'da yayınlandı.Sonra Disney XD ile beraber yayınlandı.Şu anda ise hem Disney XD'de hem de Disney Channel'de yayınlanıyor. Zack ve Cody'nin Lüks Yaşamının "Let Us Entertain You" adlı bölümünde S.S Tipton gözükmüştür. Zack (Dylan Sprouse) ikizinden on dakika önce doğmuştur. Hobileri; kaykay yapmak, kızlarla flörtleşmek ve Cody`yi sinir etmektir. "S.S. Tipton"daki en büyük amacı macera yaşamaktır, fakat kötü notlar aldığı için bu hayalini gerçekleştiremez. Geminin içecek barında çalışmaktadır. 3. sezondan itibaren Maya Bennet (Zoey Deutch) ile birliktedir. Cody (Cole Sprouse) tam bir örnek öğrencidir. Ama aşk konusunda da Zack'ten farklıdır. Cody iç güzelliğe önem vermektedir ve böyle bir ilişki aramaktadır, Zack buna karşın dış güzelliğe önem verir ve birçok kızla çıkar. Cody başlangıçta gemide yaşamaktan hoşlanmaz. Ama artık odasını Zack'le paylaşmak zorunda olmadığı için de mutludur. Fakat yeni oda arkadaşı Woody de Cody ile tamamen zıttır. Cody'nin hiç hoşuna gitmese de Zack yüzünden gemide havlucu-çocuk olarak çalışmaktadır. Bailey'ye âşıktır ve ikinci sezon sevgili olurlar. 3. sezonda ayrılır fakat 3 bölümden oluşan TWİSTER adlı bölümde sevgili olurlar. London (Brenda Song) Babası onu Boston'dan S.S. Tipton'a gönderir. London'ın deyimiyle burası "Salak Deniz Okulu!"dur. London çalışkan değildir fakat acayip bir beyni vardır. Her istedigine sahip oldugu icin beynini derslere kullanmaz. Beynini daha çok alışveriş yapmakta ve hakaret etmekte. Bailey ile aynı odada kaldığından hep şikayer eder. Kendisi için bir suit ister. Tam karakteristiği ise aptal bir zengindir. Babası onu her zaman Moseby'e emanet eder. Bailey (Debby Ryan) çiftlik kızıdır. Çiftlik işlerine,kovboy danslarına ve derslere bayılır. Cody gibi örnek bir öğrencidir. Hayvanlarla arası çok iyidir hatta evcil bir domuzu vardır. London ile değişik bir ilişkisi vardır, çoğunlukla London onu gıcık eder ve kıyafetleriyle alay eder. Cody ile 3. sezona kadar sevgilidir. Daha sonra bir olay yüzünden (Paris) ayrılırlar. 3. sezon başladığında yine barışırlar. Mr. Moseby (Phill Lewis) geminin müdürüdür. London'a küçüklüğünden beri bakar. En sevdiği şeyler cep mendilleridir, her gün için yeni bir tanesi vardır. Çoğunlukla çocuklar onunla boyu açısından alay eder. Marcus'un büyük bir hayranıdır. Çoğunlukla gergindir.Zack'ten nefret eder. Ms. Tutweiller'a aşıktır ancak belli etmemeye çalışır. Ms. Tutweiller geminin öğretmenidir. Bir sürü kedi ile yaşar ve evlenmek onun en büyük hayalidir. Ayrıca Mr. Moseby'ye aşıktır ama belli etmemeye çalışır. Woody Cody'nin oda arkadaşıdır.Cody'nin tam tersidir. Kirli dağınık ve oburdur. Ayrıca Woody Clevland'tan gelir. Gemide garson olarak çalışmaktadır. Ayrıca Zack'in uzun süreli ilk sevgilisidir. O da diğerleri gibi öğrencidir. Gemiye sonradan gelmiştir. Maia sporu çok sever. Ayrıca New York'tan gelmektedir. Zack Maia'dan birazcık korkar ve ilişki konusunda sürekli Zack'i test etmeye çalışır. S.S. Tipton, London'ın babasına ait bir cruise gemisi. Diğer gemilerden farklı olarak içinde "Seven Seas High" adlı bir okul var. Geminin diğer bölümleri; Teras, restaurant, bar, cafe, balo salonu, filikalar, lobi, havuz, Jakuzi, kamaralar ve derslikler, bowling. Dizinin büyük çoğunluğu SS Tipton'da geçmektedir, ama Yunanistan, Hindistan, Fransa, Papağan Adası, İtalya ve Monte Carlo gibi bölgelere de uğrarlar. SS Tipton, "Papağan Adası" adlı bölümde London'ı kurtarmak için Papağan Adasına özel bir gezi düzenler. Burada karakterler adanın hapishanesini(!) ve marketini ziyaret ederler. SS Tipton, dizinin bir bölümünde Atina, Yunanistan'ı ziyaret eder. Karakterler burada sadece Antik Yunan Müzesi'ni ziyaret ederler. Dizinin bir bölümünde SS Tipton Hindistan açıklarında bir yere demir atar. Burada tek gösterilen yer Zack&Cody'nin uzun uğraşlar sonucu ulaşabildiği Swami Tapınağı'dır. madie güverteye gelmektedit ama gezide küçük kral ona çıkma teklifi etmektedir kralın küçük olduğunu öğrenen madie üzülmektedir zack kıskanır ve onu kurtarır "Roma'da iken.." adlı bölümde "SS" Tipton Roma'ya gelir. Karakterlerin Roma'da ziyaret ettiği tek yer Gigi'nin Restaurantı ve limanın çevresidir. Dizinin bir bölümü Monte Carlo'da bulunan manastırda geçer. Cody Bailey'den ayrılınca Monte Carlo'da bulunan manastıra yazılır. Monte Carlo'da bir tek manastır gösterilir. Cody ve Bailey'nin ayrıldığı yerdir. Paris bölümü 2 bölüm uzunluğundadır. Zack ve Woody'nin başı yanlışlıkla bir kaçakçı tarafından belaya girer. Cody Paris'te Baily'e unutamayacağı bir deneyim yaşatabilmek için London' dan yardım ister ve ona Beily gibi davranarak Baily'nin bu günün hoşuna gidip gidemeyeceğini anlamaya çalışır fakat Eyfel Kulesinde Baily, London ile Cody'i görür ve Cody'nin onu aldattığını düşünür. Çok sinirlenir ve o da Cody'i hayal kırıklığına uğratabilmek için Cody bakarkan Paris'te ona aşık olan çocuğun boynuna sarılır Cody buna çok sinirlenir ve bunun sonucunda ayrılılar. Zack ve Marcus burada soylu 2 züppeyle karşılaşır.Onlarla kafa tutarlar. Cody ise bir hırsızlık olayını çözer. Zack ve Cody Tokyo'ya annelerinin reklam filmi için gelirler. Fakat Zack stüdyoya büyük zarar verir ve şansla buradan da kurtulur. Cody ile Bailey ayrı olmalarına karşın buraya birlikte giderler. Zack ise aynı anda üç kişinin (London, Maya ve Moseby) doğum gününü yapar. Sean Kingston bu bölümde oynamıştır. Check on It "Check on It", R&B şarkıcısı Beyoncé ve rapçi Slim Thug tarafından seslendirilen bir şarkı. Knowles, Kaseem "Swizz Beatz" Dean, Sean Garrett, Angela Beyincé ve Stayve Thomas tarafından "The Pink Panther" filminin özgün film müzikleri albümü için yazılmıştır. Yapımcılığını Knowles ve Swizz Beatz üstlenmiştir. Parça, özgün film müzikleri albümünde yer almamıştır. Fakat Destiny's Child'ın "#1's" albümünde ve Beyoncé Knowles'ın "B'Day" albümünün ABD dışı sürümlerinde bu parça yer almaktadır. Şarkının video klibi Hype Williams yönetmenliğinde çekilmiştir ve tanıtımı 16 Aralık 2005 tarihinde yapılmıştır. "Check on It", 2006 MTV Video Müzik Ödülleri'nde "En İyi R&B Videosu" dalında ödülü kazanmıştır. Kyle XY Kyle XY, ABC Family'de yayınlanan ABD yapımı dizi. Dizi ormanda uyanan Kyle isimli kahramanımızla başlar, Kyle'ın normal bir genç olmadığın fark edilmesi uzun sürmez. Trager'larla yaşamaya başlayan Kyle geçmişinin peşine düşünce olaylar gelişir ve karmaşık bir hal alır. Perdeler aralandıkça yeni sorular ortaya çıkar ve dizi sürekli merak uyandıran akışını sürdürür. Olaylar daha çok lise yaşlarındaki gençler arasında yaşandığından bilimkurgunun yanında güzel bir gençlik