güç kaybı ile iletmek için belirli iletken boyutları ve yerleşimi kullanılır. İletim hatlarının çeşitleri arasında koaksiyel kablo, dielektrik levha, mikroşerit hat, fiberoptik ve dalga kılavuzları sayılabilir. İletim hatları işaret dalga boyunun kullanılan kablonun uzunluğuna yaklaştığı, frekansın bunu sağlayacak kadar yüksek olduğu, durumlarda kullanılmalıdır. İletim hatlarının matematiksel davranış analizi James Clerk Maxwell, Lord Kelvin ve Oliver Heaviside'ın çalışmalarında ortaya çıktı. 1855'te Lord Kelvin bir denizaltı kablosundaki akım için difüzyon modelini oluşturdu. Bu model, 1858 transatlantik denizaltı telgraf kablosunun düşük performansını doğru olarak öngörmüştü. Heaviside 1885 yılında kablolarda iletim analizi ve telgrafçılar denklemlerinin modern formunu anlatan ilk makaleleri yayımladı. Birçok elektrik devresinde devre elemanlarını birleştiren kabloların uzunluğu dikkate alınmayabilir. Çünkü belli bir anda kablo üzerindeki gerilimin, kablonun her noktasında aynı olduğu varsayılır. Ancak gerilim değişim aralığı, işaretin kablonun sonuna ulaşma süresine yaklaştığı durumlarda kablonun uzunluğu anlamlı hale gelir; bu kablolar iletim hattı olarak değerlendirilmelidir. Bir başka ifadesiyle eğer iletilen sinyal, kablonun boyuna yakın veya daha kısa dalga boyuna sahip frekans bileşenleri barındırıyorsa hat uzunlukları dikkate alınmalıdır. Genel kabule göre dalga boyunun 1/10'undan daha uzun bağlantılar iletim hattı olarak değerlendirilmelidir. Bu uzunluklarda hat üzerindeki faz gecikmesi ve yansımalar önemlidir. Bu unsurlar, iletim hattı teorisine uygun olarak tasarlanmamış sistemlerde istenmeyen davranışlara yol açabilecek etkilere sahiptir. Analiz edilmek istenen bir iletim hattı iki kapılı olarak şöyle modellenebilir: En basit durumda, devre lineer kabul edilir (yansıma olmadığında, bir kapıdaki kompleks gerilim, kapıya gelen akımla orantılıdır) ve kapıların yer değiştirebileceği varsayılır. Eğer iletim hattı tüm hat boyunca düzgün ise, hattın davranışı büyük oranda "karakteristik empedans" denilen ve Z ile gösterilen parametreyle açıklanır. Karakteristik empedans, hattın herhangi bir noktasındaki gerilimin akıma oranıdır. Z değeri genellikle, koaksiyel kablo için 50 ya da 75 ohm, çift dolanmış kablo için yaklaşık 100 ohm mertebesindedir. Bir iletim hattından güç iletildiğinde, mümkün olduğunca çok gücün yüke aktarılması, başka bir ifadeyle kaynağa yansımanın en az olması istenir. Bu durum yük empedansı Z değerine eşit seçilerek gerçekleştirilebilir; eşitliğin sağlandığı hâl, iletim hattı "uygun yükle sonlandırılmış" şeklinde ifade edilir. İletim hattına verilen gücün bir kısmı hattın direncinden dolayı kaybolur. Bu etki "ohmik" veya "rezistif" kayıp (ohmik ısınma) olarak adlandırılır. Yüksek frekanslarda buna "dielektrik kayıp" olarak isimlendirilen başka bir etki daha eklenir. Dielektrik kayıp hattaki yalıtkan malzemenin alternatif elektrik alandan enerji alması ve bunu ısıya çevirmesiyle oluşur. İletim hattı seri birer direnç (R) ve endüktans (L) ve paralel birer kapasite (C) ve iletkenlik (G) ile modellenir. Bir iletim hattındaki toplam güç kaybı, çoğu yerde metre başına desibel (dB/m) olarak hesaplanır ve işaretin frekansına bağlı bir büyüklüktür. Üreticiler belli frekans aralığındaki kaybı dB/m olarak gösteren tabloları ürünle birlikte vermektedir. Hattaki 3 dB'lik kayıp yaklaşık olarak gücün yarılanması anlamına gelir. Telegrafçılar denklemleri (ya da telgraf denklemleri), iletim hattındaki gerilim ve akımı tanımlayan bir lineer diferansiyel denklem çiftidir. Maxwell denklemlerine dayanan bağıntılar, iletim hattı modelini oluşturan Oliver Heaviside tarafından bulunmuştur. İletim hattı modeli, iletim hattını her biri hattın diferansiyel uzunluklu bir parçasını temsil eden sonsuz iki kapılılar serisi olarak şematize eder. Model şu elemanlardan oluşur: Model, şekilde gösterilen birim yapının sonsuz tanesinin yan yana gelmesiyle oluştuğundan, eleman boyutları birim uzunluk başına tanımlanmıştır; bu bakımdan şematik yanlış anlaşılmalara yol açabilir. Ayrıca formula_1, formula_2, formula_3 ve formula_4 frekansa bağlı fonksiyonlar da olabilir. Alternatif olarak formula_9, formula_10, formula_11 ve formula_12 notasyonu tercih edilerek, büyüklüklerin uzunluğa göre türev olduğu vurgulanmaya çalışılır. Bu değerler bazı kaynaklarda, kendilerinden türetilen propagasyon sabiti, sönüm katsayısı ve faz sabiti gibi ikincil büyüklüklerden ayırt edilebilmesi için, birincil hat sabitleri diye nitelenir. Hat gerilimi formula_13 ve akımı formula_14 frekans domeninde şöyle ifade edilebilir: formula_1 ve formula_4 elemanları ihmal edilebilecek kadar küçük ise, iletim hattı kayıpsız bir yapı olarak düşünülür. Bu varsayımla model sadece formula_2 ile formula_3'ye bağlı hale gelir. Kayıpsız bir iletim hattı için ikinci derece sürekli hal Telgrafçılar denklemleri şöyle yazılır: Bunlar, ileri ve geri yönde eşit yayılma hızına sahip düzlem dalgalar çözümlü dalga denklemleridir. Eşitlikler fiziksel olarak, elektromanyetik dalgalar iletim hatları boyunca ilerlerken, ters yönde bir yansıyan bileşenin de hatta bulunduğunu anlamına gelir. Bu bağıntılar iletim hattı teorisinin temelini oluşturur. Eğer formula_1 ve formula_4 ihmal edilmezse Telgrafçılar denklemleri şu şekli alır: burada ve karakteristik empedans formula_13 ile formula_14'nin çözümleri: formula_33 ve formula_34 sabitleri sınır koşulları ile bulunmalıdır. formula_35'da başlayan ve pozitif formula_36 yönünde ilerleyen bir formula_37 gerilimi için, belirli bir formula_36 noktasına iletilen gerilim formula_39, formula_37'nin Fourier Dönüşümünün, formula_41, hesaplanması, ardından tüm frekans bileşenlerinin formula_42 ile sönümlenmesi, fazın formula_43 kadar ötelenmesi ve son olarak ters Fourier Dönüşümü uygulanması ile hesaplanabilir. formula_44'nın reel ve imajiner bileşenleri şöyledir: burada atan2 iki değişkenli tanjant tersidir; a ile b şöyle yazılır: Küçük kayıp ve yüksek frekanslarda şu yaklaşıklıklar elde edilir: Fazdaki formula_51 kadar değişmenin zamanda formula_52 kadar ötelenme anlamına geldiği dikkate alındığında, formula_53 şu şekilde ifade edilir: Bir iletim hattının karakteristik empedansı formula_55 tek bir gerilim dalgasının, bağlı akım dalgasına oranıdır. İletim hatlarının çoğunda yansıyan dalga da olduğundan, hatta ölçülen empedans genellikle karakteristik empedansa eşit değildir. Kayıpsız iletim hatları için, formula_56 yük empedansından formula_57 kadar uzak konumda ölçülecek empedans şöyle yazılır: burada formula_59 dalga sayısıdır. formula_60 hesaplanırken, iletim hattındaki dalga boyunun boşluktakinden farklı olması muhtemeldir; bu yüzden iletim hattının yapıldığı malzemede dalga ilerleme hızı dikkate alınmalıdır. n bir tam sayı olmak üzere formula_61 durumunda (hat boyu, dalga boyunun yarısının tam katı), giriş empedansı eşitliği formula_62'in tüm değerleri için formula_63 halini alır. Bu açıklama formula_64, yani hat boyunun dalga boyu karşısında ihmal edilebildiği durum, için de geçerlidir. Fiziksel açıdan bakıldığında iletim hattının bu hallerde ihmal edilebileceği (normal bir kablo olarak değerlendirileceği) görülür. Hat uzunluğunun çeyrek dalga boyuna eşit veya tek katları olduğu durumlarda, giriş empedansı denklemi şu şekli alır: Z_\mathrm{g}=\frac Maine Red Claws Maine Red Claws, NBA D-League'da yer alan Maine eyaletinin Portland şehri merkezli basketbol takımıdır. Canon EOS 60D Canon EOS 60D, Canon firmasının EOS üretim çizgisinde ürettiği Canon EOS 50D D-SLR fotoğraf makinesinin geliştirilmiş yeni ürünü. Canon EOS 60D, 20 Ağustos 2010 tarihinde 1099 Amerikan Doları fiyatı ile sadece gövdesinin satışa sunulduğu piyasada, farklı objektif seçenekleri ile de satışa sunulmuştur. Önemli özelliklerinin başında, çift katmanlı sensör sayesinde yüksek ISO hızlarında çekim yapabilmesi, çevrilebilir ekranının olması ve full-HD video kaydedebilme özelliği olmasıdır. Ã–zlem Denizmen Özlem Denizmen, Türk iş kadını. Özlem Denizmen, lisans Eğitimini Cornell Üniversitesi Endüstri İşletmeciliği bölümünde tamamlamış, sonra MIT Sloan School of Management'ta MBA yapmıştır. Denizmen ayrıca, Stanford Üniversitesi'nde Etkileme Teknikleri, GE Crotonville Merkezinde Liderlik, Harvard Business School'da İleri Seviye Yönetim programlarını tamamlamıştır. Çalışma hayatının temeli Finansal Planlama olan Özlem Denizmen, çalışma hayatına 1994'te Amerika'da Finansal Analist olarak Merrill Lynch Yatırım Bankası'nda başlamıştır. Türkiye'deki iş hayatına Garanti Yatırım'da devam etmiş, 2000 yılından bu yana Doğuş Grubu'nda Bütçe Planlama ve Strateji Bölüm Başkanlığı görevini icra etmektedir. Ayrıca grup içinde iş geliştirme ve yatırımcı ilişkileri üzerine çeşitli görevlerde çalışmıştır. Doğuş Holding Strateji Bölüm Başkanı, Doğuş Otomotiv Yönetim Kurulu Üyesi'dir. Özlem Denizmen evli ve iki çocuk annesidir. 2010 yılının başında Özlem Denizmen Türkiye’nin ilk finansal okur-yazarlık hareketini başlatarak ‘Para Durumu’ platformunu kurmuştur. 2011 yılında “Para Durumu” OECD tarafında Türkiye'deki ilk finansal okuryazarlık hareketi olarak onaylanmıştır. Özlem Denizmen, A Haber TV kanalında Cumartesi günleri “Özlem Denizmen ile Para Durumu” programını sunmaktadır. Ayrıca Posta ve Hürriyet gazetelerinde haftalık köşe yazısı yazmaktadır. 2011 yılında Türkiye Cumhuriyeti Aile ve Sosyal Politikalar Bakanlığı, İstanbul Büyükşehir Belediyesi ve Doğuş Holding işbirliğinde “Hedef 20 Bin Kadın” projesini hayata geçirmiştir. Proje kapsamında hedef 2013 yılı sonunda 20 bin kadını finansal okuryazar olarak eğitmiş olmaktır. Özlem Denizmen, 2011 senesinde Dünya Ekonomik Forumu tarafından Genç Küresel Liderler listesine seçilmiştir. Ayrıca Özlem Denizmen ile Para Durumu girişimi Özel Sektör Gönüllüleri Derneği tarafından 2011 En Başarılı Gönüllü Jüri Özel Ödülü ile ödüllendirilmiştir. Nisan 2012 de ‘Child and Youth Finance International’ tarafından düzenlenen 2012 ödül törenine konuşmacı olarak davet edilmiştir. Nathalie Kelley Nathalie Kelley (d. 3 Mart 1985 Lima), Perulu oyuncu. Peru'da doğan oyuncu, 2 yaşında iken ailesi Sdney'e taşındı. Çocukluk ve gençlik yıllarını bu şehirde geçirmiş olan oyuncu, oyunculuk eğitimini North Sdney Lisesi'nde almıştır. Aynı zamanda Avustralya vatandaşıdır. 2006 yılında çekilen "" filminde oynadığı "Neela" karakteriyle dikkat çekmiştir. Ayrıca Bruno Mars'ın seslendirdiği "Just the Way You Are" şarkısının klibinde rol almıştır.Şu anda The Vampire Diaries dizisinde rol almaktadır. Kilis ili genel seçim sonuçları Kilis İli, 1995 yılına kadar Gaziantep İli'nin ilçesi olan Kilis, 1995'ten beri Türkiye Büyük Millet Meclisi'nde (TBMM) temsil edilmektedir. TBMM'de 2 milletvekilliğiyle temsil edilen Kilis İli'nde tek seçim bölgesi vardır. 12 Haziran 2011 Genel Seçimleri Kilis İli sonuçlar; Aziz Tunç Aziz Tunç (d. 1956, Elbistan), Türk yazar. 1956 yılında Kahramanmaraş'ın Elbistan ilçesine bağlı Alevi bir yerleşim yeri olan Körücek köyünde doğmuş, ilk okul ve orta okulu Elbistan'da devam etmiştir. Lise'yi Malatyada başlayıp 2. sınıfta yaşadığı dönemin içinde bulunduğu atmosferden de etkilenerek, hayatında bir dönüm noktası olacak ve yaşamının ilerleyen dönemlerini belirleyecek olan, devrimci ve sosyalist bir dünya görüşünü benimseyerek tüm yaşadığı yıllar içerisinde bu dünya görüşüne uygun olarak yaşamını şekillendirmeye ve çizmeye çalışmıştır. Gençlik yılların da TKP-ML HAREKETİ örgütü içerisinde yer almış çeşitli kereler Malatya, Maraş ve Antep cezaevlerine girmiştir. 12 Eylül 1980 Askeri Darbesinin hemen akabinde ve cezaevinden cezasını tamalayarak çıkmış ve bunun ardından 1 ay dahi geçmeden 12 Eylül Darbe Hükümeti tarafından 2 ayrı davadan idamla yargılanmıştır. Bu aramalar sırasında Türkiye'den çıkmadan 13 yıl kaçak yaşamış ve hakkındaki davalardan biri 1989 yılında zaman aşımına diğeri ise 1991 yılında beraat ile neticelendirilmştir. Yaşamının bundan sonraki dönemlerinde Devrimci ve Sosyalist mücadele içinde Halkın Emek Partisi (HEP), Demokrasi Partisi (DEP), Özgürlük ve Demokrasi Partisi (ÖZDEP), Halkın Demokrasi Partisi (HADEP) partilerinde yöneticilik yaptı, son olarak Barış ve Demokrasi Partisi (BDP)'de İstanbul İl yöneticiliği yapmıştır. İnsan Hakları Derneği ve Yaşam Ağacı Derneğinde, ayrıca SEV-DER Sevdilli ve Çevre Köyleri Yardımlaşma Derneği ve Akçadağ - Elbistan Vakfından yöneticilik yapmıştır. (2011). Bu esnada Belge Uluslararası Yayıncılık tarafından Maraş Kıyımı Tarihsel Arka Planı ve Anatomisi isimli kitabı yayımlanmıştır (Haziran 2011) İLKÇAĞDAN GÜNÜMÜZE MARAŞ TARİHİ isimli yeni bir çalışması kısa bir süre sonra okurları ile buluşacaktır. MARAŞ KIYIMI / TARİHSEL ARKA PLANI VE ANATOMİSİ isimli kitabı kısa bir zaman da 3. baskıyı Vedat Türkali'nin önsözü ile yapmıştır. Kitabı ile tanınmaya başlayan AZİZ TUNÇ ilerleyen zamanlarda açılması düşünülen MARAŞ DAVASININ önemli bir savunucularındandır. Tunç 12 Aralık 2014 tarihinde 'Beni Sen Öldür' Maraş / 78 isimli kitabını Fırat Basım Yayınevinde yayımlamıştır. Maraş Olaylarının devlet destekli bir örgütün işi olduğunu bu örgüt içinde Muhsin Yazıcıoğlu, Binbaşı Cem Ersever, Abdullah Çatlı gibi örgütleyicilerinin yanı sıra Millî İstihbarat Teşkilatı, CIA mensubu ajanlarında olduğunu belirtmekte ve MARAŞ KATLİAMI'nda sanık olarak yargılanan ve yapılan mahkeme sonucu beraat ettirilen aslı ismi Ökkeş Kenger olan ve cezaevinde iken soyismini değiştirerek Ökkeş Şendiller olan kişinin aslında sıradan bir tetikçiden ve katilden başka bir şey olmadığını açık bir şekilde ortaya koymaktadır. 4 ekim 2011 tarihinde saat 4:30'da Terörle Mücadele Şubesi (TMŞ) polisleri tarafından evi basılarak gözaltına alınmış ve 4 günlük gözaltı sürecinden sonra mahkemeye sevk edilerek KCK yöneticisi olmak suçundan tutuklanarak cezaevine konulmuştur.7 haziran 2013 tarihinde tutuklu kaldıkları süre, suç vasfının değişme ihtimali ve mevcut delil durumunu göz önüne alarak tahliyelerine karar verilen 14 kişi arasındadır. 7 Haziran ve 1 Kasim 2014 Yerel seçimlerinde Halklarin Demokratik Partisi HDP adina Maraş'ta 1. sira milletvekili adayı olarak görev almış ve çalışmıştır. Zirve (anlam ayrımı) Zirve, bir yükseltinin en yüksek noktası anlamına gelen coğrafya terimi. Şu anlamlara da gelebilir: 2012 Spor Toto Kupası 2012 Spor Toto Kupası, 2011-12 Süper Lig'i 9-18. sıralarda bitiren 10 takımdan, turnuvaya katılmak isteyen 8 takım arasında oynanmıştır. Turnuva 14 Nisan 2012 tarihinde başlanmıştır. Tayyipler, Altıeylül Tayyipler, BalÄ±kesir'in merkezinde bulunan mahalle Mahallenin iklimi, bozulmuş Akdeniz İklimi etki alanı içerisindedir.Şehir merkezine 25 km uzaklıktadır. Fraksiyonel fourier dönüşümü Matematikte, harmonik analiz alanında, kesirli Fourier dönüşümü (FRFT) Fourier dönüşümüne genelleştirilecek doğrusal dönüşümlerin bir ailesidir. Bu nedenle, -zaman ve frekans- arasında bir ara etki alanı için bir işlev dönüştürebilir - Fourier dönüşünde n'in bir tam sayı olması gerekmez n'inci kuvvet dönüşümü olarak da düşünülebilir. Onun uygulamaları faz geri alma ve örüntü tanıma için,filtre tasarımı ve sinyal analizi arasında değişir. kesirli Fourier dönüşümü (FRFT) Fourier dönüşümüne genelleştirilecek lineer dönüşümlerin bir ailesidir. FRFT fraksiyonel konvolüsyon, korelasyon ve diğer işlemleri tanımına kullanılabilir, ve aynı zamanda lineer kanonik dönüşümler(LCT) içine daha fazla genelleştirilebilir,ve ayrıca Namias'ın. Green fonksiyonu için çözümü yardımıyla faz uzayı rotasyonları için FRFT'nin bir erken tanımı Condon tarafından verildi,Hermit polinomları üzerinde Wiener'in çalışması genelleştirildi Bağımsız birkaç araştırma grubu tarafından 1993 civarında yeniden icat edilene kadar ancak yaygın olarak kabul edilmemiştir. O zamandan beri,fraksiyonel fourier boyutunda sınırlı bant kabul edilen sinyalleri için,Shannon örnekleme teoremine olan ilgide büyük bir artış olmuştur. "Kesirli Fourier dönüşümü" için tamamen farklı bir anlam frekansı alanı kesirli bir miktarda kaydırılarak ayrık bir Fourier dönüşümüne karşılık bir durumda z-dönüşümü için aslında başka bir isim olarak ve özellikle Bailey ve Swartztrauber tarafından tanıtıldı (bir doğrusal kesir tarafından giriş çarpılması) ve frekans noktalarının (örn. tayfı sadece küçük bir kısmı göz önünde bulundurarak) bir fraksiyonel kümesi de değerlendiriliyor. (Bu tür dönüşümler Bluestein FFT algoritması tarafından verimli bir şekilde değerlendirilebilir.) Bu terminoloji teknik edebiyatının en kullanım dışına çıkmış,yani,FRFT tercih edilecek Bu makalenin geri kalanında FRFT olarak geçecek.Fourier dönüşümünün bir genelleştirmesi ile ilgili cıvıltı dönüşümünede ayrıca bakılmalıdır Sürekli Fourier fonksiyonu bir formula_1 dönüşümü halinde formula_2 ile gösterilir, formula_3, daha sonra, genel olarak, benzer şekilde, formula_4;benzer şekilde, formula_5 dönüşümü ters n'inci gücü gösterir.FRFT ile gösterilen tam sayı olmayan herhangi bir gerçek sayı için formula_6 herhangi gerçel sayı formula_7 üslerin idare ve özelliklerine sahip su tanıma uzanır: olduğunda, bir tam sayıdır, ve: Daha spesifik olarak,formula_9 denklemi ile ifade edilir: unutmadan, bu tam olarak sürekli bir Fourier dönüşümü tanımı haline gelir ve bunun tersi formula_11 sürekli bir Fourier dönüşümü tanımına dikkat edilmelidir. çünkü yukarıda ayrışan kotanjant ve cosekant fonksiyonlarına bakılırsa bu ifade daha sonra,katlı bir tam sayı olmaktadır. Bununla birlikte, bu limit alınabilir ve bu integral Dirac delta fonksiyonu'na neden olabilir,kolayca,ve sırasıyla, formula_12, formula_9 veya basitçe formula_1 veya formula_15 için formula_7 bir çift veya tek katlı formula_17, olarak sayılmalıdır. Yine benzer dönüşümler için ayrık Fourier dönüşümü veya ayrık fraksiyonal Fourier dönüşümü ile ilgili Zeev Zalevsky tarafından tanımlanan fraksiyonel genellemeler vardır formula_18 operatörünün özellikleri var: Fourier dönüşümü aslında bozonik'tir;çünkü bu üstüstelik kuralları ve ilişkili girişim desenleri ile çalışır,ayrıca bir fermiyonik Fourier dönüşümüdür. Burada bir süpersimetrik FRFT içinde genelleştirme ve bir süpersimetrik Radon dönüşümü,ayrıca bir fraksiyonel Radon dönüşümü, bir simplektik FRFT, ve bir simplektik dalgacık dönüşümüdür. Çünkü kuantum devreleri birim işlemci üzerinde temellidir,ayrıca ikinci olarak integral dönüşümlerini hesaplamak için kullanılan bir fonksiyon uzayı üzerinde birim işlemcidir. Bir kuantum devresi FRFT uygulamak için tasarlanmıştır. FrFT bir integral dönüşümüdür burada α-açı çekirdektir (karekök formula_24 aralığı içinde yer alan sonuçların bileşenleri böyle tanımlanır). burada yine özel durum eğer α yaklaşıklığı π'nin birçoğul limit davranış ile oluşturuluyor ise, FrFT'de bazı çekirdek özellikleri olarak şunlar var: Fourier dönüşümünün herzamanki kullanılan şekli bir zaman domeni sinyalinin bir frekans domeni sinyaline dönüşümüdür.Diğer taraftan,ters Fourier dönüşümü ise frekans domeni sinyalini zaman domeni sinyaline dönüştürür.Görünen o ki,Kesirli Fourier dönüşümü bir sinyale (ya zaman ya da frekans domeni) sürekli zaman ve frekans domenine dönüştürülebilir,zaman-frekans domeni içinde bu bir döngüdür. Lineer kanonik dönüşüm tarafından genelleştirilen bir bakış açısıdır,bu kesirli Fourier dönüşümü genelleştirilerek dönme dışındada frekans-zaman domeni,doğrusal dönüşümlerini sağlar. Bir örnek olarak aşağıda Şekil alalım:sinyal zaman domeninde dörtgen ise(aşağıda),frekans domeni içinde bir sinc fonksiyon alınacak. Ancak kesirli Fourier dikdörtgen sinyaline dönüştürme uygularsanız, dönüşüm çıkış zaman ve frekans arasındaki bir domen olacaktır. Aslında, kesirli Fourier dönüşümü zaman frekans dağılımı üzerine bir dönme işlemdir.Yukarıdaki tanımından "α" = 0 için,burada kesirli Fourier Dönüşümü uyguladıktan sonra herhangi bir değişiklik olmayacak,ve bir Fourier dönüşümüne "α" = "π"/2 için, kesirli Fourier dönüşümü alınıyor. Buradaki zaman frekans dağılımını "π"/2 ile döndürülür. "α" için diğer değer,α nın zaman frekans dağılımına göre kesirli Fourier dönüşümünün döngüsüdür.Aşağıdaki resim "α"nın değişik değerleri ile birlikte kesirli Fourier'e dönüştüren sonuçları gösterir. Fraksiyonel Fourier dönüşümü zaman frekans analizi ve DSP'de kullanılabilir. Bu gürültüyü filtrelemek için yararlıdır, ama zaman-frekans domeninde istenen sinyalin örtüşmemesi koşulu ile.Aşağıdaki örneği inceleyelim.Gürültüyü ortadan kaldırmak için doğrudan bir filtre uygulayamayız,ancak kesirli Fourier dönüşümü yardımıyla, öncelikle (istenilen sinyal ve gürültü dahil) sinyal döndürebiliriz. O halde sadece istenilen sinyali geçmesine izin verecek özel bir filtre uygulayabiliriz. Böylece gürültü tamamen kaldırılır. Sonra biz geri sinyale döndürmek için tekrar kesirli Fourier dönüşümünü kullanıyoruz ve istenilen sinyal alabiliyoruz. Böylece, sadece zaman alanında kesilme kullanılarak, veya eşdeğeri frekans domenindeki alçak geçiren filtre'lerle, herhangi bir konveks küme zaman-frekans alanını kesebilirsiniz;kesirli Fourier kullanılarak zaman domeni veya frekans domeninde yöntemleri kullanılarak sadece eksene paralel dikdörtgenler dışındaki kesimin dönüşümüne izin verir. Diğer zaman-frekans dönüşümleri: Ludovico Manin Ludovico Manin (d. 14 Mayıs 1725 - ö. 24 Ekim 1802), 1789-1797 yılları arasında Venedik Cumhuriyeti "Doçe" unvanı ile devlet başkanlığı yapan son dükadır. 9 Mart 1789'da Paolo Renier (21 Kasım 1710 - 13 Şubat 1789)'in ölümünden sonra seçimle tahta çıktı.Napolyon Bonapart'n Venedik'i 1797 yılında işgal etmesiyle tahttan feragat ettirildi. Ludovico Manin 14 May 1725da zaman Venedik Cumhuriyeti Venedik şehrinde Lodovico Alvise Manin (1695–1775) ile eşi Lucrezia Maria Başadonna'in 5 oğlundan en büyük oğlu olarak doğdu. Annesi Treviso'da Kardinal Başadonna'nın büyük-büyük torunu idi. Bir önceki Doçe olan Paolo Renier 13 Şubat 1789'de vefat edince 41 üyeden oluşan Venedik "Doçelik Seçmenler Konseyi" toplandı. Bu konseyin 9 Mart 1789'daki ilk oylamasında Manin Seçmenlerinin çoğunluğunun oylarını alarak Venedik Cumhuriyeti Doçesi seçildi ve Doçelik tahtına oturdu. Bu olay Fransız Devrimi'nin başlangıç tarihinden yaklaşık 4 ay sonra olmuştu. Yeni Bir Hayat Yeni Bir Hayat, 2012'den beri Star TV'de yayınlanan reality show. Programın sunuculuğunu Ebru Akel üstlenmektedir. Formatı "The Biggest Loser" adlı yarışmadan alınan programda amaç, obezlerden oluşan yarışmacıların fazla kilolarından kurtulması ve sağlıklı bir hayat sürmelerinin sağlamasıdır. Yarışmanın başında alınan kararla yarışmacılar kendi aralarında iki gruba ayrılır. Her grubun bir antrenörü vardır. Kırmızı grubun antrenörü Figen Yorgancıoğlu, mavi takımın antrenörü ise Ufuk Sönmez'dir. Antrenör eşliğinde spor ve diyetlerle kilo verirler. Her hafta grubun kendi kilosuna oranla en çok kilo veren grup haftanın kazananı olur, yenilen grup ise o haftanın sonunda içlerinden bir kişiyi oylama usulü eler. BoÅŸ Koltuk Boş Koltuk J. K. Rowling'in yetişkinler için yazdığı ilk romanıdır. İngilizce baskısı 27 Eylül 2012 tarihinde piyasaya çıkmıştır. Orijinal dilinde 512 sayfa olan roman yazarın Harry Potter serisi'nden sonra yazdığı ilk romandır. Little, Brown Book Group romanın olaylar dizisini websitesinden duyurdu: "Barry Fairbrother kırklı yaşlarındayken beklenmedik bir şekilde öldüğünde, küçük bir kasaba olan Pagford sarsılır. Pagford arnavut kaldırımlı pazar yeri ve eski manastırıyla görünüşte tipik bir İngiliz kasabasıdır; fakat bu şirin görüntünün arkasında savaşta olan bir kasabadır. Zenginler fakirlerle, gençler ebeveynleriyle, karılar kocalarıyla, öğretmenler öğrencileriyle savaştadırlar... Pagford ilk göründüğü gibi değildir. Ve Barry'den boşalan belediye meclisindeki koltuk yakında kasabanın bugüne kadar gördüğü en büyük savaşın katalizörü haline gelecektir. Kin hırs, ikiyüzlülük ve beklenmedik açığa vurmalarla dolu bir seçimde zafer kazanacak?" Yayınevi "Boş Koltuk"'un "düşündürücü ve sürekli şaşırtıcı bir kara mizah" eseri olacağını söyledi. Sesli kitap Tom Hollander tarafÄ±ndan seslendirilecektir. Karl-Jesco von Puttkamer Karl-Jesco Otto Robert von Puttkamer (24 Mart 1900 – 4 Mart 1981), II. Dünya Savaşı sırasında Nazi Almanyası lideri Adolf Hitler'in deniz emir subayı olan Alman Tümamiral. Puttkamer Frankfurt (Oder) doğumludur ve Otto von Bismarck'ın eşi ile ilgili Puttkamer ailesinin bir üyesiydi. 1917 yılında bir askeri öğrenci olarak Alman İmparatorluk Donanması'na katıldı ve I. Dünya Savaşı'nda ağır cruiser görev yaptı. Mütareke sonra Freikorps'a katıldı. Daha sonra Reichsmarine donanmasına katıldı ve Mürwik Deniz Harp Okulu'nda yetiştirildi. 1920 yılında torpil gemileri'nde görev yaptı ve 1928 yılında ilk komutu verildi. 1933'ten 1935'e kadar orduya Genelkurmay bir deniz irtibat subayı idi ve Reich Şansölyesi Hitler'e deniz irtibat subayı olarak atandı. II. Dünya Savaşı'nın patlak vermesinden hemen önce bir firkateyn kaptanı oldu. Daha sonra Reich Şansölyesi Hitler'e tekrar deniz irtibat subayı oldu ve Eylül 1943 yılında da Tümamiralliğe terfi etti. Hitler'i öldürmek için yapılan 20 Temmuz suikast girişiminde yaralandı ve kendisine Yara Rozeti verildi. Savaşın son günlerinde Puttkamer'e Berlin'deki Führerbunker'i terketmesi Hitler tarafından emredildi. 23 Nisan'da Puttkamer ve diğer birkaç asker ile Obersalzberg'e uçakla kaçtılar. Puttkamer'e Hitler'in belgelerini yok etmesi için Berghof'a gitmesi emredildi. Bu nedenle Puttkamer Führerbunker'de son birkaç gün içinde Hitler'in yanında değildi. 8 Mayıs 1945 tarihinde Almanya'nın teslimini takiben Amerikan askerleri tarafından tutuklandı. Puttkamer Mayıs 1947'ye kadar kadar esaret altında kaldı. Münih'te 80 yaşında öldü. Bardak Bardak, içecekleri tüketmekte kullanılan, genellikle camdan yapılmış mutfak eşyası. İçecek türüne göre pek çok farklı çeşidi bulunur. Damıtılmış içkilerin tüketiminde kullanılan türleri genellikle "kadeh" olarak adlandırılır. Çoğunlukla su, gazoz ve ayran gibi soğuk içecekleri tüketmekte kullanılan, genellikle yukarıdan aşağıya doğru hafifçe daralan (çapı küçülen) bir silindir şeklinde ve 200-250 ml hacminde üretilen bardak. Çoğunlukla çay içerken kullanılan, genellikle orta kısmı daralan (ince belli) bir silindir şeklinde üretilen küçük bardak. Çoğunlukla bira ve elma şarabı gibi soğuk ve alkollü hafif içecekleri tüketmekte kullanılan, genellikle yaklaşık 1/2 litre hacminde üretilen büyük bardak. Türk Çay kültüründe kullanılan bardak tipi. Kiraz karides Kiraz karides ("Neocaridina heteropoda" var. "red" ya da "cherry shrimp"), en tanınmış tatlı su karideslerinden biridir. Akvaryumlarda en yaygın olarak beslenen karides türlerinden biri olan kiraz karidesin kökeni Güney Asya’da yaşayan vahşi formu Neocaridina heteropoda’ya dayanır. Doğada genellikle yeşil-kahverengi renk tonlarına sahip olan Neocaridina heteropoda’nın aksine kiraz karidesler keskin kırmızı bir renge sahiptir. Tamamıyla gelişmiş bir kiraz karides 4 cm boya ulaşabilir. 6.5-8 pH aralığında ve 15-30C (57-86F) sıcaklığında temiz suda yaşayabilirler. En ideal su sıcaklığı 22-23C dir. Kiraz karidesler hem etçil hem de otçul (omnivore) olarak beslenirler. Gerekli yaşam ortamı ve ihtiyaçları karşılandığı takdirde iki seneye kadar yaşayabilirler. Kiraz karidesler akvaryumda bakımı ve üretimi kolay olan bir karides türüdür. Oldukça geniş bir aralıktaki su kondisyonlarına adapte olabilir ve birçok akvaryum balığıyla birlikte bakılabilirler. Birkaç tane kiraz karidesi besleyebilmek için 5-10 litrelik ufak tanklar yeterli olacaktır. 40 litre ve üstündeki bitkilendirilmiş tanklar 20 veya daha fazla bireyden oluşan bütün bir koloninin bakımı için yeterlidir. Sadece karides beslenilecek tanklarda maksimum karides sayısı 2 litre suya bir karides düşecek şekilde belirlenebilir. Kiraz karidesler akvaryumlarda zamanlarının çoğunu bitkiler üzerinde, yosun arayarak geçirirler. Bitkiler üzerindeki yosun ve diğer mikroorganizmaları bitkilere zarar vermeden tükettikleri için bulundukları akvaryum sistemlerinde oldukça faydalıdırlar. Bulunduruldukları akvaryumların iyi bitkilendirilmiş olması onların doğal davranışlarını göstermeleri için önemlidir. Özellikle kabuk değiştirme dönemlerinde bitkiler onlar için iyi bir saklanma ortamı sağlayacaktır. Java moss ve java fern gibi bitkiler onlara doğal bir ortam sağlayabilmek ve fiziksel olarak savunmasız kaldıkları kabuk değiştirme dönemlerinde onlara fiziksel koruma sağlamak için kullanılabilecek uygun ve bakımı kolay bitki türlerinden bazılarıdır. Özellikle hızlı metabolizmalı moss türleri hem onlara yaşam alanı oluşturmak hem de akvaryumda doğal filtrasyon yapmaları sebebiyle tavsiye edilen karides tankı bitkileridir. Ayrıca bitkili ortamlarda güçlü kırmızı renklerinin oluşturduğu kontrast daha dikkat çekici ve estetik bir görüntü sağlayacaktır. Salyangoz ilaçları gibi materyallerde bulunan ağır metaller karidesler için çok zararlı olduğu için bu tarz kimyasallar karides bulunan tanklarda kullanılmamalıdır. Kiraz karides agresif olmayan bir karides türüdür. Günün büyük bir kısmını akvaryumdaki bitki, kum, taş, kütük gibi yüzeylerde yosun ve organik tortuları yiyerek geçirirler. Kiraz karidesler periyodik olarak kabuk değiştirirler. Değiştirilen kabuk vücudun bütün parçalarının bütün olarak bulunduğu yarı saydam bir karides maketini andırır. Bu kabukların akvaryumdan alınmasına gerek yoktur, aksine karideslerin kabuk gelişimleri için gerekli birçok minerali içeren bu kabuklar karidesler tarafından tüketileceği için akvaryumda bırakılması daha yararlı olacaktır. Üreme dönemlerinde dişi karidesler akvaryumlarındaki karanlık bölgelerde saklanma eğilimlidirler. Bu dönemlerde dişiler akvaryumlarındaki diğer canlılar tarafından rahatsız edilirlerse kendilerini tehlikede hisseden karidesler yumurtalarını terk edebilirler. Dişi karidesler vücutlarının altındaki yumurtalarına bacaklarıyla oluşturdukları su akımı ile sürekli taze su sağladıkları için terk edilmesi durumunda yumurtalar ölecektir. Kiraz karideslerin diyetinin büyük kısmını yosunlar oluşturur. Yosun haricinde akvaryumlarda kullanılan her türlü yemi tüketirler. Bu sayede aynı zamanda yem artıklarınıda tüketecekleri için akvaryumdaki biyolojik yükü de azaltırlar. Sadece karides beslenen akvaryumlarda yem tercihi yosun yiyiciler için üretilen sıkıştırılmış yosun tabletlerinden yana yapılmalıdır. Bunların haricinde iyice haşlanmış bezelye taneleri ve ıspanak da besin çeşitliliği için kullanılabilir. Ancak bu sebzeler kontrollü bir şekilde aşırıya kaçılmadan verilmeli ve su kirliliği oluşturmamak için tüketilmeyen sebzeler akvaryumdan uzaklaştırılmalıdır. Erkek kiraz karidesler dişilere göre daha küçük ve daha soluk renklidirler. Yumurta taşımadıkları için erkeklerin kuyruk yapısı dişiler kadar gelişmiş değildir. Dişiler erkekler tarafından döllenen yumurtaları açılana kadar vücutlarının altında taşırlar. Çatlayan yumurtalar dişiler tarafından suya bırakılır. Yumurta taşıyan dişilerin strese girmeleri yumurtaları açılmadan bırakmalarına neden olabilir. Yumurtalardan çıkan larvalar birçok balığın yiyebileceği boyutlardadır bu sebeple etoburların tehditlerine oldukça açıktır. Yavruların hayatta kalabilmesi ve gelişebilmesi için iyi bitkilendirilmiş bir tankta olmaları çok önemlidir. Harmanören - Göndürle Höyük Harmanören - Göndürle Höyük, Isparta İl merkezinin yaklaşık 27 km. kuzeydoğusunda, eski adı Göndürle olan Harmanören Köyü'nün güneydoğusunda yer alan bir höyüktür. Köyün 1 km. kadar doğusunda, Tavşanlıtepe'nin güney eteklerinde, arkeoloji literatüründe Göndürle Tunç Çağı mezarlığı olarak geçen bir mezarlık bulunmaktadır. Göndürle Höyüğü ise mezarlığın 250-300 metre güneydoğusundadır. Harmanören Köyü yakınlarında ikinci bir höyük daha vardır ve diğeriyle karışmaması için Göndürle I olarak adlandırılmıştır. Esasen mezarlığın Göndürle I Höyüğü'ne ait olduğu kabul edilmektedir. Esas höyük 150 x 100 metre boyutlarındadır. Göndürle I, tüm ovadan rahatlıkla görülen bir yükselti olarak birçok araştırmacının dikkatini çekmiş, Tahsin Özgüç, James Mellaart, David H. French gibi arkeologlar tarafından tanıtılmıştır. Ancak kazılara 1989 yılında, özellikle mezarlık bölgesindeki kaçak kazıların öğrenilmesi üzerine kurtarma kazılarına geçilmiştir. Kazılar, Isparta Müzesi adına 1989, 1991-92 yıllarında yapılmıştır. Daha sonra 1993 yılında itibaren Mehmet Özsait başkanlığındaki kazılara başlanmıştır. Kazı çalışmaları, kazılara ara verildiği 1994 yılı sayılmazsa hep mezarlık bölgesinde yürütülmüştür. Höyükte ise İsparta Müzesi tarafından sondaj çalışmaları yapılmıştır. Höyükte sadece yüzey bulgularına dayanılarak tabakalanmadan söz edilmekte olup, Geç Kalkolitik Çağ'dan MÖ 1. binyıl sonuna kadar kesintisiz süren bir yerleşim öngörülmektedir. Mezarlık alanında ise henüz bir tabakalanma belirlenmiş değildir. Mezarlıktaki küp mezar geleneğinin Erken Tunç Çağı başlarından Orta Tunç Çağı başlarına kadar kullanıldığı belirtilmektedir. Ele geçen çanak çömlek buluntusu ağırlıklı olarak gaga ağızlı testilerdir. Mezar küplerinin Erken Tunç Çağı II ve III'e tarihlendiği belirtilmektedir. Mezarlık alanı tümüyle küp mezarların olduğu yerleşme dışı bir mezarlıktır. Küpler doğu – batı yönelimli olarak gömülmüştür. Çoğunluğunun ağzı doğuya, az bir kısmı güneydoğuya ve kuzeydoğuya bakmaktadır. Ele geçen küçük küplerde ise gömüt armağanları olduğu düşünülmektedir. İçinde ölü olan büyük küplerde benzerlik görülmez. Bu durum, özellikle gömü için üretilmedikleri, normal erzak küpleri oldukları şeklinde yorumlanmıştır. Gömüler "hocker" biçimine (ana rahmindeki gibi) küplere konulmakta, yanlarına, bazen de küpün dışına gömüt armağanları bırakılmaktadır. Bazıları ikinci defa ölü gömmekte kullanılmıştır. Küplerin ağzı yassı bir taşla ya da çan biçiminde bir çanakla sıkıca örtülmektedir. Küpün etrafı iri taşlar ya da çanak çömlek kırıklarıyla doldurulmakta sonra toprak atılmaktadır. Gömüt armağanları çoğunlukla yivli süslemeleri olan gaga ağızlı testilerdir. Kazı çalışmalarının ilk yıllarında bulunan keman biçimli idol, Antalya / Korkuteli yakınlarındaki yalnız yüzey araştırması yapılmış olan Çaykenarı Höyüğü'nde bulunan idollere benzemektedir. Mehmet Özsait başkanlığındaki kazılarda disk başlı idoller de bulunmuştur. Yuvarlak ya da üçgen başlı, kolsuz, yuvarlak gövdeli idollerdir. Maden buluntular ise kefen iğnesi olarak kullanılmış olması muhtemel topuz ve konik başlı, delikli iğneler, bakır ve tunç bilezikle, arkeoloji literatüründe tıraş bıçağı olarak tanımlanan yassı namlulu iki bıçaktır. Ele geçen pek çok iskelet ve kemik olmasına karşın cinsiyet ve yaş belirlemede kullanılabilecek iskelet bölümleri, çeşitli nedenlerle kendini gösteren tahribatlar sonucu yapılamamıştır. Öte yandan uzun kemiklerin tümünün kırık olması nedeniyle de boy ölçümleri elde edilememiştir. Diğer yandan bebek ve çocuklar için görece daha iyi sonuçlar elde edilebilmiştir. İskeletleri incelenen birey sayısının dörtte birinde bazı hastalıklar saptanabilmektedir. Bu sayıda kadın bireylerin sayısı, erkek bireylerin sayısının üçte biri kadardır. Bazı bireylerde kemiklerde osteoartrit belirtilerine rastlanmış, erkeklerde fazla olan bu patolojinin ağır işlerde çalışmaktan kaynaklandığı kabul edilmiştir. Çocuk ölümlerinde en sık karşılaşılan yaş aralığı 3-7 yaş olarak saptanmıştır. Çocuk ölümlerinin yarısı bu yaş grubundaki bireylerdir. Diğer yaş grupları içinde 12-16 (ergenlik) yaş grubu ölümleri görece fazladır. Çocuklarla ilgili bu istatistikler, doğumda, doğum öncesinde ve doğumdan kısa bir süre sonra gerçekleşen ölümlerde, mezarlık dışında gömü yapılmış olduğu varsayımını getirmektedir. Isparta Müzesi arkeologları gömüt armağanlarına bakarak mezarlığı MÖ 2.800 – 2.300 arasına tarihlemektedirler. Disk başlı idoller Troya III, Afyon / Sandıklı Kusura Höyük, Denizli / Çivril Beycesultan Höyüğü, Antalya / Elmalı Karataş - Semayük ve Eskişehir / Seyitgazi Küllüoba Höyüğü buluntularına benzemektedir. Bu tip idoller Erken Tunç Çağı'nın II. evresi başlarından itibaren Batı Anadolu, Akdeniz Bölgesi ve Göller Bölgesi'nde yayılma göstermiştir. Cemal Reşit Rey Konser Salonu Cemal Reşit Rey Konser Salonu, İstanbul'un Harbiye semtinde bulunan bir konser salonudur. Evlendirme dairesi olarak planlanan Cemal Reşit Rey Salonu'nu daha sonra Cemal Reşit Rey Konser Salonu'na dönüştürülmüştür. Bu salon, Türkiye'de klasik müzik için tasarlanmış ilk salon olmakla beraber, ülkenin en büyük konser salonlarından biridir. Salonun işletmecisi İstanbul Büyükşehir Belediyesi olup, salon 1989 yılında açılmıştır. 1994'te bu salonun Müdürlüğüne ve genel sanat yönetmenliğine getirilen Türk opera sanatçısı Arda Aydoğan, 1995'te İBB Cemal Reşit Rey Opera Orkestrasını ve Korosunu, 1996'da Cemal Reşit Rey Senfoni orkestrasını, 2003'te Cemal Reşit Rey Dans Tiyatrosunu kurmuştur. Salon, günümüzde bu tür aktiviteler için kullanılmaktadır. Füsun Arıkan Füsun Arıkan (d. 1949, İstanbul - ö. 30 Mart 2010), Türk ebru sanatçısı. Ortaöğrenimini 1961-68 yılları arasında Çamlıca Kız Lisesi'nde yaptı ve güzel sanatlara ilk yönelişi bu okuldaki resim öğretmeni Zahide Özar sayesinde oldu. 1968 yılında başladığı Devlet Güzel Sanatlar Akademisi 'nde yüksek lisansını tamamlayıp "Yüksek Tekstil Desinatörü" olarak 1973 yılında mezun oldu. Ebru sanatı ile Sacit Okyay'ın Akademi bünyesindeki atölyesinde tanıştı ve ilk derslerini ondan aldı.Karacaahmet Mezarlığı'na defnedildi. 1991 yılında İstanbul Karikatür ve Mizah Müzesi 'nde, Vedat Vaytaş ve Köksal Çiftçi ile birlikte Geleneksel Türk ebru sanatının tanıtılması ve canlandırılması çalışmalarına katıldı. Aynı amaçla 1992 yılında Saint Josephliler Derneği'nde ve 1994 yılından itibarende kendi atölyesinde seminerler yönetti, kurslar açtı, sohbet toplantıları düzenledi. Radyo ve televizyon programları aracılığı ile ve yazılı basındaki makaleleri ile Ebru Sanatı 'nın yaygınlaşmasına çalıştı. Üçü yurt dışında olmak üzere 16 kişisel sergi açtı. 2002 ve 2006 İstanbul Ebru Kongre Karma Sergilerine katıldı. Her iki kongrenin panellerinde konuşmacı olarak yer aldı. Kendi kurduğu atölyesinde öğrenciler yatiştirip ebru sanatının tanınmasında emeği geçen sanatçı 30 Mart 2010 tarihinde 61 yaşında İstanbul'da öldü. Ã‡evrebey Çevrebey, yapımcılığını ve yönetmenliğini Fehmi Gerçeker'ın üstlendiği, çekimleri dijital hareket yakalama teknolojisiyle gerçekleştirilen, Türk yapımı bir animasyon filmidir. Galası 7 Mayıs 2008 tarihinde Cemal Reşit Rey Konser Salonu'nunda gerçekleştirlmiştir. Film, iyiyle kötünün mücadelesini; doğayı katledenlere karşı dik durabilen üç çocuğun hikâyesini konu almakta. Can, Ayşe, Emre adlarındaki üç arkadaş, yaşadıkları yerde ağaçların kesilip binaların yapılmasına engel olmaya çalışırlarken, maskeli kahraman Çevrebey'le tanışırlar. Önceleri yalnızca kendi mahallelerini kurtarmayı amaç edinen çocuklar, hikâyenin gelişimiyle tüm dünyanın kaderine etki edeceklerdir. Alp Can Alp Can (d. 1961, İstanbul - ö. 31 Mart 2010, İstanbul), Türk gazeteci, yazar. İstanbul Üniversitesi Edebiyat Fakültesi Sosyoloji bölümünde eğitim gördü. Gazetecilik mesleğine 1983 yılında başlayan Alp Can; "Söz, Gelişim Spor, Foto Spor, Yeni Foto Spor" gazetelerinde yazdı. 2003-2004 yılları arasında Radikal Spor Servisi'nde maç kritiği yazıları yazan Can; son olarak BirGün gazetesinde Spor şefliği görevi yaptığı esnada 31 Mart 2010 tarihinde 49 yaşında vefat etti, Zincirlikuyu Mezarlığı 'nda toprağa verildi. Amiriye Amiriyeh "(Farsça:" اميريه, ")", İran'ın Semnan Eyaleti'nde şehir. Yönetim olarak, Damgan şehristanı'nın Amirabad bahşı'nın yönetim merkezidir. Amirabad şehrin eski adıdır. Venetya Venetya, Kuzeydoğu İtalya'daki tarihî bir bölge için kullanılan isim. Günümüzde İtalya'nın Veneto ve Friuli-Venezia Giulia bölgelerinin bulunduğu yerdedir. Bölge, adını İtalya'da yaşamış tarih öncesi bir halk olan "Venetiler"den almıştır. Elma şarabı Elma şarabı, elma suyunun fermantasyonu ile elde edilen alkollü içecek. Pek çok dilde şarap olarak anılmasına rağmen rengi ve kıvamı biraya daha yakındır. Soğuk içilir ve içine buz atılabilir. Alkol oranı %2 ile %8,5 arasında değişir. Elma Şarabının tarihi çok öncelere dayanır, Roma İmparatorluğunun Britanyayı ele geçirmesi ile burada yaşayan halkın cider denilen bir çeşit elmalı alkol içtikleri gönülmüş. Kısa sürede bu içki tüm romaya yayılmış. Elma şarabı ile Cider arasındaki en önemli fark fermentasyon süresi ve buna bağlı alkol miktarı. Elma şarabı 8-10 haftalık fermentasyon sonunda 8-9% alkol oranına sahip olur. Cider ise 3 haftalık fermantasyon sonunda 2-6%lik bir alkol oranına ve daha çok şeker miktarına sahiptir. Elma şarabı en yüksek miktarda Frankfurt (Ebbelwoi) ve çevresinde tüketilmektedir (50 litre yıllık kişi başı); Hessen Eyaletinde (10 litre yıllık kişi başı); tüm Almanyada (1 litre yıllık kişi başı). Elma şarabı pur; soda ile karıştırılıp ekşi (sauer gespritzt); fanta ya da sprite ile karıştırılarak (süß gespritzt) içilebilinir. Elma şarabı Bembel(1litre-2litre-5litre-20litre en büyük Bembel 670 litre ile Guinness Rekorlar Kitabına girmiştir) denen porselen sürahiye doldurulur ve Geripptes denen cam bardaklardan içilir. Diğer şarapların aksine bardak son noktasına kadar doldurulur. Temmuz ayında olan Apfelwein Festivali süresince 10 gün boyunca Hessen bölgesinde bira içimi yerini açık ara ile Elma Şarabına bırakır. Elma şarabına konacak olan elma suyu elma mayşi denen elmanın preslenmesi ile elde edilen tortulu elma suyudur. Bu elma suyu saklanma için uygulanan ısıtma - soğutma tekniğine tutulmadan doğrudan şarap şişesine doldurulur. 150 kilo elmadan yaklaşık olarak 100 litre elma suyu çıkmaktadır. Åžemkir FK Şemkir FK, Azerbaycan'ın Şemkir kenti merkezli profesyonel futbol kulübüydü. Üç kez Azerbaycan Premyer Ligası şampiyonluğu bulunmaktadır. Haydar YenigÃ¼n Haydar Yenigün (d. 1964, İstanbul), iş adamı ve Otosan genel müdürü. 1987 yılında Yıldız Teknik Üniversitesi Makine Mühendisliği bölümünden mezun oldu. Kariyerine aynı yıl Otosan'da atölye mühendisi olarak başladı. Yurt dışı eğitiminin ardından 1992'de proje mühendisi oldu. 1997'de proje lideri olarak göreve başlayan Yenigün, 1999'da Ford Kocaeli fabrikasında kaynak alan müdürü görevine geldi. 2007'de genel müdür yardımcısı olarak atandı ve Kocaeli fabrika müdürü oldu. Nuri Otay'ın ardından 15 Şubat 2012'de Ford Otosan Genel Müdürü pozisyonuna getirildi. I Married Marge "I Married Marge", Amerikan animasyon dizisi "Simpsonlar"'ın üçüncü sezonunun on ikinci bölümüdür. İlk kez 26 Aralık 1991'de ABD'de FOX kanalında yayınlandı. Bölümde, Marge tekrar hamile olabileceğini düşünür ve Dr. Hibbert'in ofisine gider. Orada beklerken Homer; Bart, Lisa ile Maggie'ye Marge ile nasıl evlendiklerini ve Bart'ın doğum öyküsünü anlatır. Bölüm, Jeff Martin tarafından yazıldı ve Jeffrey Lynch tarafından yönetildi. "I Married Marge", ikinci sezonun "The Way We Was" bölümünden sonra "flashback" ("geridönüş") içeren yayınlanmış ikinci "Simpsonlar" bölümüdür. Bölüm, "", "Charlie'nin Melekleri" ile "Ms. Pac-Man"'e kültürel göndermeler içermektedir. Bölümün adı, Amerikan televizyon dizisi "I Married Joan"'dan gelmektedir. "I Married Marge" yayınlanmasından sonra eleştirmenlerden olumlu yorumlar aldı. Bölüm, Simpsonlar'ın çocuklarının doğumu hakkındaki üç bölümden ilkidir ve Bart, bu bölümde ele alındı. Lisa'nin doğumu dördüncü sezonda "Lisa's First Word" bölümünde anlatılırken Maggie'ninki ise altıncı sezonunun "And Maggie Makes Three" bölümünde aktarıldı. Leave It to Beaver Leave it to Beaver, araştırmacı fakat genellikle naif biri olan Theodore "The Beaver" Cleaver (canlandıran: Jerry Mathers) ile onun evdeki, okuldaki ve mahalledeki maceraları hakkında olan Amerikan durum komedisidir. Dizide Beaver'ın annesi ile babası rolünde Barbara Billingsley ve Hugh Beaumont yer aldı. Tony Dow ise Beaver'ın erkek kardeşi Wally'i canlandırdı. Dizi, ABD'de ikonik bir statü elde etti ve Cleaver ailesi, 20. yüzyılın ortalarının idealize banliyö ailesi olarak örnek gösterildi. Bir çocuğun bakış açısıyla yazılan ilk primetime dizilerinden biri olan program, Joe Connelly and Bob Mosher tarafından yaratıldı. Altı tam 39 haftalık bir sezondan (234 bölüm) oluşan dizi, 4 Ekim 1957 tarihinde CBS ekranlarında ilk defa yayınlandı. Sonraki yıl ise ABC'ye geçti ve sezon finalini 20 Haziran 1963'te yaptı. Şovun yayınlamasından sonraki yıllarda televizyon yapımcıları siyah-beyazdan renkli gösterime geçiş yaparken dizi, 35mm filmlerle tekli kamera ve siyah-beyaz çekilmeye devam etti. Popüler dizi, 1963 yılında iptal edildi. Der Freischütz Der Freischütz (İyi Avcı) Alman romantik dönem opera müziği bestecisi Carl Maria von Weber tarafından hazırlanmış bir 3 perdelik bir opera eseridir. Almanca librettosu "Friedrich Kind" tarafından bir Alman peri masalı olarak "Freischütz" eserinden uyarlanarak yazılmıştır. Prömiyeri Berlin'da " Schauspielhaus"'da 18 Haziran 1821'de sahnelenmiştir. "Bir orman köyü meyhanesi önünde küçük bir meydan" Genç ormancı Max Agathe'yi sevmektedir ve babası olan başormancı Cuno'nun yerine geçip başormancı olmak istemektedir. Ancak yetenek gösterme yarışında ok atıcılığını göstermesi gereklidir ve bu yarışma ertesi gün yapılacaktır. Ertesi gün köylüler yerel kıyafetleri ile gelmişlerdir ve hedefe ok atama yarışmasını izlerler. Bu yarışmayı genç köylü Caspar kazanır ve Caspar "ok atıcıların kralı" olarak ilan edilir. ("Victoria! der meister soll leben"). Max ise yarışmayı kazanamadığı için bir köşeye çekilip orada mahzunca oturmaktadır. Başlarında Killian diğer köylüler delikanlıyı alaya alıp alaycı bir zafer şarkısı söylerler.( "Schau der Herr") Başormancı yaşlı Cuno bir hikâye anlatmaya başlar. Bu hikâyeye göre orman içinde Kurt Boğazı adı verilen büyülü bir mevkide büyülü kurşunlar dökülürmüş ve bu "büyülü kurşun"ları kollanan atıcılar mutlaka hedefe isabet ettirirlermiş. Hikâyesini bitiren Cuno Max'a dönerek ertesi gün yapılacak atış yarışmaları da kaybederse onun Agathe ile evlenmesinin imkân olmayacağını söyler. Köylüler bir Bohemya halk dansı yaparak sahneyi terkederler. Bu sırada Kilian arkadaşı Max’in yanına gelir ve ona bu gibi şeylerin arkadaşlıklarına hiç ziyan vermeyeceğini söyler. Yalnız başına kalan Max kötü şansından yüksek sesle yakınmaya başlar. Ertesi gün yapılacak atış yarışmasını kazanamazsa sevdiği Agathe ile evlenemeyecektir. Acaba şeytanın güçlerine inanıp onlardan yardım istemeli midir? Bu soaler söylenirken Bu sözler yükselirken sahne kenarına Kara Avcı Samiel kendini belirtir. Ama Max tanrısal kaderden yardım ummasının uygun olacağını belirtince kaybolur. (Durch die Waelder). Şarkı bitince genç Caspar gözükür. Caspar bir zamanlar Agathe’ye evlenme teklif etmiş ve onu tarafından kabul edilmezdir. Caspar daima hayata umursuz, gamsız ve alaycı görünmesine rağmen içten pazarlıklı olup intikam planları yapmaktadır. Elinde şarabi ile bir içki şarkısı söyleyip Max’in aklını karıştırmaya başlar. (Hier im ird’schen jammerthal). Caspar bir hayalet olan Kara Avcı Samiel ile birlikte Kurt Boğazında kurşun dökmekte ve bu kurşunlar dolayısı ile her zaman hedefi bulmaktadır. Caspar’ın tüfeğiyle havada uçan bir kartala ateş acar ve bu kuş vurularak düşer. Böylece Caspar Max'i ayartıp Kurt Boğazına giderek sihirli kurşun dökmeye razı eder. Ama art fikirli Caspar’ın asıl hedefi sihirli kurşun ile Agathe’yi Max’in eliyle öldürtmektir. Bu kötü kalpli avcının zafer şarkısı ile sahne sona erer. (Schweig! Damıt Dich niemand warnt). "Kunoâ€™nun evi" Agathe kuzeni Aenchen ile birlikte yalnızdır. Duvardan düşen bir resim Agathe'nin başını hafif yaraladığı için başında bir sargı vardır. Kuzen Aenchen duvardan düşen resmi yeniden asmaktadır. İki kuzen kısa bir Düet söylerler. Sonra Aenchen, geç kalmasına üzülen kuzenini avutmak için halk şarkısı şeklinde bir aryaya başlar. Aryada özlediği erkek tipini anlatır, ve onun genç ve heyecanlı bir kişi olmasını diler (Kommt ein schlanker Bursch). Sonra da sahneden ayrılır. Yalnız kalan Agathe pencereye gider doğru yürür ve "Ne güzel Gece" adlı bir "resitatif"'den sonra bu operanın en çekici parçası olan bir aryaya başlar. (Leise, leise fromme Weise). Max uzaktan görülüp kapıya gelir. Agathe onu sevinçle karşılar; ama Max sadece yüzünü göstermek istemekte olup oturmak istememektedir. Agathe'ye başındaki sargının sebebini sorar ve Agathe kısaca bir cevap verir ve Max ayrıntılar istemez. Max elindeki ölü kartalı göstererek bunun bir sihirli kurşunla vurulup öldürülen bir kartal olduğunu ve bunlardan birkaç tane elde etmek hedefiyle Kurt Boğazı'na gitmekte olduğunu bildirir. Bu Kurt Boğazı'nın korkulacak bir yer olduğunu bilen Agathe ona oraya gitmemesi için yalvarır. Ama Max kesin kararını vermiştir ve bundan dönmez, Geride dehşete düşmüş iki kuzenini bırakarak oradan uzaklaşır. "Kurt Boğazı'nda geceleyin ufak bir açıklık" Rüzgar bütün şiddetiyle uluyarak esmekte, göğe doğru hayaletler uçuşmakta, dallarda garip kuşların, baykuşların gözleri parlamaktadır. Kaspar kuru kafalardan bir ocak yapmış, ortasına bir ateş yakmıştır. Kurşunu dökmek için kap kaçak hazırlar. Fakat sihri temin edecek Kara Avcı Samiel henüz gelmemiştir. Kaspar bağırmaya başlar; «Samiel görün» Birdenbire yeşil yüzlü, kırmızı gözleri, siyah pelerini ve tüylü şapkasıyla Samiel gözükür; «Beni kim çağırıyor?» Kaspar yalvarır «Arkadaşım Max sihirli kurşun istiyor… Birinin Agathe’yi öldürmesini sağlamanı istiyorum». Samiel cevap verir «Yedi tane dökeceksin, altısı hedefler yedincisi kötüler içindir». Kaspar’la arasındaki anlaşma gereğince onun her istediğini yapmaktadır, ancak bu sonuncu olarak ertesi gün ya Kaspar’ın yahut Max’ın ruhunu cehenneme gönderecektir. Birdenbire kaybolur. Ay çıkmıştır, Max gözükür, dehşet içinde Kaspar’a ilerler. Kaspar sihirli kelimeleri söylemeye başlar. İlk kurşunu döker, sesi yankılanır. Kuşlar uçuşur, her kurşun döküldüğünde fırtına şiddetlenmeye, şimşek çakmaya, köpek, at ve cadı hayaletleri uçuşmaya başlamıştır. Tüyler ürpertici acayip sesler duyulmaktadır. Kaspar bağırır; «Samiel yedincisini döküyorum, yardım et!» Samiel tekrar gözükür. Sanki kıyamet kopmuştur, ağaçlar devrilmeye, yer sallanmaya başlar, esrarengiz bir koro başlar. Uzaktan bir kilise çanı yankılanır, her şey birdenbire susar. Kaspar yüzükoyun yerde yatmakta, Max korku içinde, sapsarı bu inanılmaz manzarayı seyretmektedir "Ormanda bir açıklık". Prensin iki bekçisi evvelki gece Kurt Boğazı'ndan gelen esrarengiz seslerden bahsetmektedirler. Bu sırada Caspar ve Max görünür. Max üç sihirli kurşunu av için harcamış olup vurduğu kuşları av torbasından çıkartır. Bu ona Prensin güvenini kazandırır. Caspar ise dört kurşundan üçünü atmıştır ve son sihirli kurşunu Max'a verir. "Atış yarışması gününde Agathe'nin odası" Genç kız gelinlik elbisesini prova ederken Tanrıya o gün Max’in başarı sağlayarak kendisiyle evlenmesi isteyen bir duayı Arya gibi söylemektedir. (Und ob die Wolke sie verhüle). Aenchen girip ondan daha biraz çabuk olmasını ister. Ona Agathe o gece gördüğü bir rüyayı anlatmaya başlar. Bu rüyada kendisini bir güvercin olarak görmüş; atış yarışmasında Max tüfeği ile bu güvercini hedef alıp onu vurmuş ve vurulan güvercin kanlar içinde yere düşmüştür. Aenchen bu rüyayı hayırlı olaylar olarak yorumlar ve kuzenine artık sadece mutlu geleceği düşünmesini söyler. Odaya bir grup köy kızları girip gelenek üzere gelinin etrafında dönerek dans etmeye başlarlar. Bu esnada Agathe resmin yine yere düşmüş olduğunu görür. Aenchen bunun fırtınanın bir sonucu olduğunu belirterek gelin elbisesinin bulunduğu sandığı ona uzatır. Sandık açılınca içinde gelin elbisesi yerine bir kefen çıkar. Aenchen bunu da hayra yorar, satıcı kız mutlaka bir yanlışlık yaptığını bildirir. Köylü kızlar şarkılarını söyler ve Agathe gelinliğini giyerken perde kapanır. "Ormanda atış yarışma mevkii" Başta Prens Ottokar ve bütün köy toplanmıştır. Avcılar korno sesleri arasında ünlü av korosunu söylemektedirler. (Was gleich wohl auf Erden). Max sabahki avda üç güzel atış yapmış, hepsi de hedeflerine isabet etmiştir. Son atışını yapacak, kazanırsa Agathe’yi alacaktır. Agathe ve arkadaşları gözükürler. Prens bu sırada Max’a hedefi gösterir, bu bir güvercindir. Kuş uçarak Caspar’ın bulunduğu ağaca konarken Agathe yanında Aenchen ve kızlar girerler. Agathe, Max’in güvercini vurmaması için haykırırken Max ateş eder; Caspar ağaçtan düşer; aynı anda Agathe bir çığlıkla yere yuvarlanır. Caspar can çekişmekte iken Samiel’i çağırmaktadır. Sonunda kıvranarak ölür. Yedinci kurşun hedefi bulmuştur; fakat hile ortaya çıkmıştır. Prens, Caspar’ın cesedinin Kurt Boğazı'na gömülmesini emreder. Max, Prense her şeyi itiraf eder. (Herr! Unwerth bin ich Eurer Gnade). Prens ona ya ülkeyi terk etmesini ya da hapse atılmaya razı olmasını söyler. Bu sırada herkesin saydığı münzevi keşiş gözükür. Max için af diler. Delikanlıya bir yıl süre verilecek, gelecek yıl hiç hilesiz yarışmayı kazanırsa Agathe’yle evlenecektir. Herkes bu mutlu sonucu kutlarken perde iner. Bu eserin ilk sahnelenmesi için hazırlanan partisyon notaları şu çalgılar için hazırlanmıştır: Orkestra mevkii: 2 Pikolo flüt, 2 flÃ¼t, 2 obua, 2 klarinet, 2 fagot, 4 korno, 2 trompet, 3 trombon, timpani, Yaylı çalgılar (keman I ve II, viyola, viyolonsel, kontrbas) Sahnede: 1 klarinet, 2 korno, 1 trompet, kemanlar, viyolonseller I. Perde: II. Perde: III. Perde: Kaya Özkın Kaya Özkın, 1948 yılında doğmuştur. Ankara Üniversitesi Fen Fakültesi Matematik bölümü 1972 yılında mezundur. Ardından aynı üniversitede ve aynı bölümde yüksek lisans ve doktora yaptı. 1982 yılında Ankara Üniversitesi Yardımcı Doçent, 1985'te Doçent ve 1991 yılında da Profesör oldu. 1993-1996 yılları arasında ve 18 Ekim 1999'dan 2004 yılına değin Girne Amerikan Üniversitesi rektörlüğü görevini yürütmüştür. 19 Temmuz 1998'de Üniversitelerarası Kurul kontenjanından yapılan YÖK üyeliğine dönemin Cumhurbaşkanı Süleyman Demirel onaylamış ve bu görevini 18 Ekim 1999'a kadar sürdürmüş ve bu görevinden istifa etmiştir. 7 Ağustos 1998'de YÖK Yürütme Kurulu üyeliğine seçilmiş ve bu görevini 18 Ekim 1999'a kadar sürdürmüştür. Yakın Doğu Üniversitesi Mühendislik ve Mimarlık Fakültesi Dekanlığı görevini üstlenmiştir. 1 Eylül 2004 tarihi itibarıyla Yakın Doğu Üniversitesi Atatürk Eğitim Fakültesi Dekanı ve Yükseköğretim Koordinatörüdür. Hávamál Hávamál (; ) Viking çağından Eski Nors şiirleri derlemesidir. Yaşam, uygun davranış ve bilgelik üzerinedir. China Anne McClain China Anne McClain (d. 25 Ağustos 1998), Amerikalı genç şarkıcı, söz yazarıdır. McClain Sisters grubunda şarkıcıdır. Kariyerine 2005 yılında başlamıştır. 2005 yılında "The Gospel" filminde rol almıştır. Daha sonra 2007 yılında "Tyler Perry's House of Payne" dizisinde Jazmine Payne rolünde oynamıştır. En çok tanındığı yer ise Disney Channel'ın dizisi Yetenek Çiftliği'dir, bu dizide Chyna Parks'ı oynamaktadır. Polat Kemboi Arıkan Polat Kemboi Arıkan (d. Paul Kipkosgei Kemboi, 12 Aralık 1990), Kenya asıllı Türk uzun mesafe koşucusu. 3000 metre, 5000 metre ve 10000 metre koşularında yarışmaktadır. Arıkan halen 5000 metre salon Türkiye rekorunun sahibidir. 8 Haziran 2011 günü Kenyalı William Biwott Tanui ile birlikte Türk vatandaşlığına geçen sporcu Paul Kipkosgei Kemboi olan adını Polat Kemboi Arıkan olarak değiştirmiştir. Normalde bir sporcunun vatandaşlık değiştirdikten sonra uluslararası turnuvalarda yarışabilmek için 2 yıl beklemesi gerekirken Şubat 2012'de Arıkan'a Uluslararası Atletizm Federasyonları Birliği tarafından 2012 Dünya Salon Atletizm Şampiyonası'nda Türkiye adına yarışma izni verildiği açıklandı. Arıkan, 2011 yılında Brüksel'de düzenlenen Diamond League'e katılarak 13:26.14 ile Mert Girmalegese'ye ait olan 5000 metre rekorunu 13:05.98 ile geçmeyi başardı. Bu başarısı ile Londra'da düzenlenecek 2012 Yaz Olimpiyatları'na katılmaya hak kazandı. Ancak 5000 metre yarışının ilk turunda 13:27.21 koşarak en iyi 19. dereceyi elde edebildi ve finale katılamadı. 2012 Dünya Salon Atletizm Şampiyonası'nda 3000 metrede bronz, 5000 metrede altın madalya kazanmıştır. 2013 Akdeniz Oyunları'nda 28:17.26 gibi önemli bir derece koşarak altın madalya kazanmıştır. Ben Mona Lisa Ben Mona Lisa, Jeanne Kalogrids'in yazmış olduğu bir kitaptır. Kitapta eskiden olan dinsel olaylar konuyu oluşturmaktadır. Mona Lisa'nın hayatını da konu alan kitabın başlarında Mona Lisa'nın hayatından söz edilmekte, öykü o dönemin siyasi ve dini olaylarıyla sürmektedir. Kuzey Illinois Üniversitesi saldırısı Kuzey Illinois Üniversitesi saldırısı, 14 Şubat 2008 tarihinde gerçekleşen bir okul saldırısıdır. Steven Kazmierczak isimli şahsın, Amerika Birleşik Devletleri'ndeki DeKalb'de bulunan Kuzey Illinois Üniversitesi (KIÜ) kampüsünde birçok insanı vurması ile başlamıştır. Saldırgan intihar etmeye teşebbüs etmeden önce 5 kişiyi ölürürken 21 kişiyi de yaralanmıştır. Olay, yerel saatle, yaklaşık 15:05 civarında kampüsün Cole Hall koridorunda gerçekleşti. Okul sarıldı, öğrenciler ve öğretmenler güvenli bir mekana taşındı. Olayın gerçekleştiği yer ve civardaki binalardan uzakta duruldu. Suçlunun da içlerinde bulunduğu 6 kişi olay sırasında öldü. Bu, Birleşik Devletler tarihinde gerçekleşen dördüncü ölümcül üniversite saldırısı oldu. Bundan önce Virginia Tech katliamı, Texas Clock Tower saldırısı, Kaliforniya Eyalet Üniversitesi, Fullerton katliamı ve Oikos Üniversitesi katliamı gibi saldırılar yaşanmıştı. Olay olduktan sonra üniversite yönetimi o haftaki tüm dersleri ve aynı şekilde bir sonraki haftadaki dersleri de iptal etmiştir. Saat yaklaşık 15:05'de CTZ "(Central Time Zone (Kanada))", Steven Kazmierczak, Cole Hall (Auditorium 101) içerisinde konferans salonu tarzı amfiye girdi. Burada okyanus bilimi ile ilgili bir oturum vardı. Silahlarını kuşanır kuşanmaz, amfiye yaklaştı. Giriş holünden amfiye girdi. Güneybatı tarafının uç noktasındaki bir kapıdan odaya girdi. Bu yol kendisini direkt sınıfın önündeki sahneye götürdü. Burası aynı zamanda pozisyon alıp sınıftaki kalabalığa ateş ettiği yerdi. Burada kapıyı aşırı bir güç kullanarak açtı. Birçok tanığın tabiriyle kapıyı tekmeleyerek içeri girdi. Kazmierczak, sahne boyunca kısa bir mesafe yürüdükten sonra kalabalığın içindeki öğrencilere çifte namlulu av tüfeği ile ateş açmaya başladı. Daha sonra sahnenin doğu tarafında ayakta duran, bir önceki sınıf toplantısında yaptığı bir testi tekrar gözden geçiren, öğretim görevlisini vurdu. Öğretim görevlisi odanın güneydoğu köşesinden koşarak dışarı kaçmayı denedi. Ama kapı kilitliydi. Öğretim görevlisi, öğrencilerinde kaçmaya çalıştığı, odanın doğu bitimindeki ana çıkışlara doğru ilerledi. Bazı öğrenciler hemen kaçma fırsatı bulamadığı için koltukların arasına ve altına saklandı. Kazmierczak, üç el atış yaptıktan sonra silahını tekrar doldurmak için durduğunda bazı öğrenciler "silahını dolduruyor" diye bağırarak kaçmaya başladı. Diğerleri ise saklanmaya devam ettiler ya da reaksiyon veremeyecek kadar şoktaydılar. Saldırgan elindeki tüm av tüfeği mermilerini harcadıktan sonra (altı el atış), odada kalan insanlara 9mm Glock tabanca ile toplamda yaklaşık olarak 50 el ateş etti. Saldırganın ifadesine göre, daha sonra, batı koridorunda ve direkt olarak sahnenin önünde ya da üstünde bir ileri bir geri yürürken insanlara ateş etti. Kullanılmamış 55 mermilik mühimmat sahnede bulundu. Bunların arasında .380 Hi-Point yarı otomatik tabancaya uyumlu tamamen dolu iki şarjör de vardı. 15:06'da yapılan ilk 9-1-1 acil merkez çağrısında ateş açmaya devam eden bir saldıran ihbar edildi. Yedi saniye sonra 9-1-1 koordinasyon memuru tarafından KIÜ polis memurlarına durum bildirildi. 15:06:33'te, polis memurları Ayala ve Zimberoff çağrıyı cevaplayıp olay yerinde olduklarını bildirdiler. Ayala ve Zimberoff isimli polisler Swen Parson Hall yakınındaki normal kuzeye giden yoldan arabayla ilerlediler. Daha sonra Martin Luther King (MLK) ortak alanından doğuya doğru kaçan öğrencilerle karşılaştılar. Bir öğrenci MLK'nın batısına doğru işaret ederek "Orada, ateş ediyor." diye bağırdı. Aynı zamanda polis memuru Hodder'da olay yerine doğru sürüyordu ve aynı kargaşa ile karşılaştı. Nihad Đedović Nihad Đedović (d. 12 Ocak 1990, Vişegrad), Bosna-Hersek'li basketbolcudur. Almanya'da Bayern Münih forması giyen Dedović, Şutör gard pozisyonunda görev almaktadır. 1,98 metre boyunda, şutör guard ve kısa forvet pozisyonlarında oynayabilen 1990 Visegrad doğumlu Djedovic, Bosna'nın Bosna Sarajevo başlayan kariyerini, İspanya'da FC Barcelona'ya giderek sürdürdü. 2007-08 ve 2008-09 sezonlarında CB Cornella takımında kiralık olarak forma giydikten sonra 2009-10 sezonunda ACB'de (İspanya Ligi) bulunan Xacobeo Obradoiro takımına kiralandı. 2010-11 sezonunda ise İtalya'nın Lottomatica Roma'nın yolunu tuttu ve son iki seneyi burada geçirdi. Son sezonunda İtalya Ligi'nde 25 maça çıktı ve yaklaşık 27 dakika süre alıp 11,6 sayı, 3,8 ribaund, 1,6 asist, 0,9 top çalma istatistikleri yakaladı. 2011-2012 sezonun devre arasında ise Türkiye Basketbol Ligi takımlarından Galatasaray'a transfer olmuştur. Sezonu tamamladıktan sonra ise Alba Berlin'in yolunu tutmuştur. Bu takımda bir sezon forma giyen Dedovic, 2013 yılında Boris Savović ile birlikte Bayern München (basketbol takımı) takımına transfer oldu. Leven Rambin Leven Alice Rambin, (d. 17 Mayıs 1990) Amerikalı oyuncu. En bilinen rolleri arasında 2004–2008 arasında oynadığı "All My Children" pembe dizisinde canlandırdığı ikiz kardeşler Lily Montgomery ve Ava Benton ile "Grey's Anatomy", "", "One Tree Hill" ve "" dizileri gelmektedir. 2012 yılı filmi "Açlık Oyunları"nda Glimmer rolünü oynadı. Rambin, 2009 yılında yapımcı Geoffrey James Clark ile Bahamalar'da nişanlandı. Kasım 2011'de ise birlikteliklerini bitirdiler. Kısa süre önce Açlık Oyunları'nda birlikte oynadığı Alexander Ludwig ile yakalandı. İç ses Ayrıca iç ses, iç konuşma, ya da sözlü olarak bilinen İç monolog, bilinç akışı olup düşünme içinde kelime . Ayrıca yarı-sabit iç atıfta monolog bir bilinçli veya yarı bilinçli düzeyde kendini ile vardır. İnsanların bilinçli rapor çoğu şey "hakkında düşünme" bir iç monologlar, kendisi ile bir konuşma olarak düşünülebilir. Bu bazı konuşma provası olarak kabul edilebilir. Objektif bilimde varlığı kesin olarak tanımlanmamakla birlikte, genelde sessiz ortamlarda, düşüncenin zihinde yaratılan ses şekliyle algılanıyor gibi psikolojik algılanma durumu Toplumsal öngörü ve ön yargılara göre ; " kendi kendine konuşana deli derler" söyleminin yanı sıra mizahi açıdan gürültülü bir ortamda bulunan insanların bile, "çok gürültü var kendi iç sesimi bile duyamıyorum" gibisinden mizahi söylemler nedense alay konusu olmaması bu durumun birçok insanın gündelik yaşamda yaşadığını ifade eden durumlardan biridir. Zen geleneğinde, gibi bir şey anlamına gelir ibaresi "Nen nen ju shin ki" var "düşünce takip düşünmüştüm." [1] Bazen bu kavram kelime "ilk nen" yardımı ile çevrilmiş ve "ikinci nen" olan [ 2] Burada her "nen" bir öncekine bir tepkidir. Biz düşüncelerimizi, anılar, görselleştirme, ya iyi ya da kötü, ve gibi doğru veya yanlış olarak duyumları düşünebilirsiniz. Özellikle sözcük düşünce kararı ile doğru veya yanlış olarak bu gerici "nen" süreci devam ediyor. Düşünceler düşünmek için başka bir yolu bağlamında olduğu gibi, sıralama bir Jenga boz ya da her düşünce bir sistemin parçasıdır ve diğer düşünceler ile ilişkili kavram haritası, benzeri. Kişinin kendi sesiyle içinden kendi duyduğu şekilde kendi sesini kendi ses tonu veya farklı bir ses tonuyla zihninde hayal gücüyle şekillendirmesi olasıdır. ama asıl sıkıntılı konu kişi kendi düşünceleri dışında farklı algısal sesleri alması psikolojik bir sorun işaretçisi olarak değerlendirilebilinir. 18. Kral Müzik Ödülleri 18. Kral Müzik Ödülleri, 30 Nisan 2012 tarihinde düzenlenn Kral TV Video Müzik Ödülleri törenidir. Musul Eyaleti Musul Eyaleti veya Musul Beylerbeyliği, 1517'de kurulan Osmanlı eyaleti. 19. yüzyılda alan kapladığı bilinmektedir. 1517'de I. Selim tarafından böylece alınmasına karşın 1520'lerde yeniden Safevîlerin eline geçen Musul, 1534'te yeniden fethedilmiştir. 1864 yılında yeni vilayet sistemine geçilmesiyle Musul eyaleti ortadan kaldırılmasına rağmen 1867'den 1918'e de değin Osmanlı sınırları altında kaldı. 17. yüzyılda eyaletin sancakları: Ada OyunlarÄ± Ada Oyunları, Uluslararası Ada Oyunları Federasyonu tarafından düzenlenen bir uluslararası çok sporlu etkinliktir. Ada Oyunları ilk olarak 1985 yılında "Adalar-Arası Oyunlar" adıyla Man Adası Uluslararası Spor Yılı kapsamında düzenlendi. İlk oyun direktörü olan Geoffrey Corlett sadece Birleşik Krallık civarındaki adalara değil İzlanda ve Malta'ya, Faroe Adaları, Grönland, Saint Helena ve Manş Adaları bölgelerine ve diğer bazı adalara da çağrıda bulundu. Organizasyona 15 adadan 600 katılımcı ve temsilci katıldı ve yedi spor dalında mücadele ettiler. Etkinlik 70.000 £'e maloldu. Organizasyon başarılı olunca iki yıl sonra tekrarlanmasına karar verildi. Ev sahibi ülke aşağıdaki listeden 12-14 arasında sporu seçer. Kazandıkları madalya sayılarına göre IGA üyelerinin listesi. 2001'den itibaren nüfusu 100.000'den az olan adalar (Alderney, Falklands, Frøya, Hitra, St. Helena ve Sark), altın, gümüş ve bronz 'Küçük Ada Sertifikası' için yarışmaktadır. Mauricio Pochettino Mauricio Roberto Pochettino Trossero (d. 2 Mart 1972, Murphy), Arjantinli eski futbolcu, teknik direktÃ¶r. Pochettino profesyonel futbol hayatına Newell's Old Boys kulübünde başladı ve 1994-95 sezonunda İspanya'nın RCD Espanyol takımına transfer oldu. 2000 yılındaki Copa del Rey şampiyonluğuna katkısı oldu. Ocak 2001'de Pochettino Paris Saint-Germain'in yolunu tuttu. 2003-04 sezonunda ise Fransa'da kalıp Bordeaux'ya transfer oldu. Sezonun sonunda Espanyol'a geri döndü. İki buçuk yıllık bir sözleşme imzaladı. 34 yaşında olmasına rağmen düzenli olarak forma giymeye devam etti ve 2005-06 sezonunda yine Copa del Rey'i aldılar. Ocak 2009 sonlarında Pochettino Espanyol'un teknik direktörü oldu. O sezon alt sıralardan üçüncülüğe kadar yükseler de, ligi 10. sırada bitirdiler. Sezonun sonunda sözleşmesini üç yıl daha uzattı. 2009-10 sezonunun sonunda ligi 11. sÄ±rada bitirdiler. 28 Eylül 2010'da, sözleşmesini bir yıl daha uzattı. Pochettino Arjantin adına dört yılda 20 maça çıktı ve iki gole imza attı. 2002 FIFA Dünya Kupası'nda, gruplardaki üç maçta da oynadı. Cavit Karabey Cavit Karabey, ( d. 1962 Bayburt - ö. 14 Ocak 2008 Viranşehir, Şanlıurfa) Türk arabesk ve halk müziği şarkıcısı. 1986 yılında müzikle profesyonel olarak uğraşan sanatçı, ilk albümü 'Sensizlik Öyle Zor ki'yi bu tarihte çıkardı. Bu tarihten sonra 19 albüme daha imza atan Cavit Karabey’in bestelediği, 'Seni Sevmeyen Ölsün, Sevdiğimi Biliyorsun, Çift Camlardan Ses Gelmiyor, Vay Be, Mihriban, Allah’ından Bul, Geceler, Kalbimdesin kalbimde' isimli parçalar en tanınmış eserleri arasında yer almaktadır. Lakabı Arabeskin Kralı olan sanatçı program yapmak için gittiği Şanlıurfa’nın Viranşehir ilçesinde kaldığı otel odasında kalp krizi geçirerek yaşama veda etmiştir. Cenazesi 14 Ocak 2008 tarihinde Ankara Karşıyaka Mezarlığı 'nda toprağa verilmiştir. Karabey, evli ve 3 çocuk babasıdır. Livin' It Up Livin' It Up rapper Ja Rule'un şarkıcı Case düet yaptığı, sanatçının 2001 yılında çıkan "Pain is Love" adlı albümünden yayınlanan single. Şarkıda Stevie Wonder'ın 1982'deki hit şarkılarından biri olan "Do I Do"dan alıntılar vardır. Şarkı Birleşik Krallık müzik listesinde dört; Birleşik Devletler Hot 100 listesinde de altı numaraya kadar yükselmiştir. 2002 Grammy Ödülleri'nde En İyi Rap/Sung İşbirliği kategorisinde aday gösterilmiş ancak ödülü "Let Me Blow Ya Mind" adlı şarkıyla Eve ve Gwen Stefani kazanmıştır. Where the Party At "Where the Party At", Jagged Edge grubunun Nelly ile düet yaptığı R&B şarkısı. Şarkı, grubun "Jagged Little Thrill" adlı albümünün single'ı olarak yayınlanmış ve ABD "Billboard" Hot 100 listesinde üç hafta bir numarada kalmıştır. Şarkı 2002 Grammy Ödülleri'nde En İyi Rap/Sung İş Birliği kategorisinde aday gösterilmiştir. 32. Altın Ahududu Ödülleri 32. Altın Ahududu Ödülleri 2011 yılının en kötü filmlerinin açıklandığı mizahi törendir. 1 Nisan 2012 gecesi düzenlenen törende 10 dalda ödüle değer görülen Jack ve Jill adlı yapım öne çıkmıştır. 6 dalda ödüle aday gösterilen Adam Sandler bu konudaki rekorun sahibi olmuştur. Allah'ın Sadık Kulu Allah'ın Sadık Kulu Barla, yönetmenliğini Esin Orhan'ın üstlendiği, çekimleri dijital hareket yakalama teknolojisiyle gerçekleştirilen, Türk yapımı bir animasyon filmidir. Film, din alimi Said Nursî'nin hayatından bir kesiti konu edinmektedir. 3,5 yılda hazırlanan film, Türkiye'de hareket yakalama ("motion capture") tekniği ile yapılmış ilk uzun metrajlı 3D animasyon olma unvanını taşımaktadır. Film, 2 milyon 186 bin 696 seyirciyle, 2011 yılının Türkiye'de en çok izlenen üçüncü sinema yapımı olmuştur. Amatör telsizcilik Amatör telsizcilik (Amateur Radio), dünya üzerinde organize olmuş, hiçbir menfaat gözetmeksizin kendilerine ayrılmış frekans bandlarında ve gönüllü olarak yapılan sınavlarda başarı göstermiş kişilerce yürütülen amatör bir hobi faaliyetidir. Amatör telsizciler "radyo amatörü" (radio amateur) olarak bilinirler. Amatör telsizcilik, özellikle iletişime ve elektroniğe meraklı kişilerce tercih edilen ve ilgi duyulan bir hobidir. Günümüzde, dünya üzerinde 1,5 milyondan fazla radyo amatörü olduğu tahmin edilmektedir. Amatör telsizciler sadece haberleşme yapmakla kalmayıp aynı zamanda elektronik ve haberleşme tekniği konularında çalışma ve araştırmalar da yaparlar. Haberleşmede büyük bir çığır açan tek yan band (SSB- Single Side Band) tekniği amatör telsizcilerce bulunmuştur. Aynı zamanda bölgesel olarak iletişim, arama kurtarma ve doğal afetlerde iletişim kurma becerilerini de gönüllü olarak sunmuşlardır. Amatör telsizci olabilmek için ilk önce yapılan sınavlarda başarı göstermek ve eşsiz bir çağrı işareti sahibi olmak zorunluluktur. Ayrıca yapılan görüşmelerin tarih, saat, frekans ve sinyal gücü olarak kaydedilmesi de bir zamanlar zorunlu idi. Günümüzde bu zorunluluk olmasa bile tüm amatör telsizcilerin "callbook" tutmaları gereklidir. Amatör telsizciler, bulundukları yerde kendi aralarındaki telsiz görüşmelerini VHF ve UHF bandında yaparlar. Bu haberleşme iki cihazın birbiri ile doğrudan haberleşmesi şeklinde (simpleks) olabileceği gibi amatör telsizcilik kuruluşlarının kurdukları VHF veya UHF bandında çalışan tekrarlayıcı istasyonlar (röle) üzerinden de gerçekleştirilebilir. Türkiye'de bulunan bütün tekrarlayıcı istasyonlar 2m ve 70 cm amatör bandında çalışmaktadır. Yurt içi ve yurt dışı uzak mesafe haberleşmelerini ise kendi kurdukları istasyonlarındaki HF (high frequency - 1,8 ilâ 30 MHz arasındaki kısa dalga bantlarında çalışan) cihazlar ve antenler üzerinden amatör telsizcilere tahsis edilmiş frekanslarda ve belirtilen güçlerde gerçekleştirirler. Türkiye'de, 3222 sayılı Kanun sebebiyle uzun yıllar amatör telsizcilik yasaklanmış ve ancak 1983 yılında çıkan 2813 sayılı kanunla yasal bir statü kazanmıştır. Türkiye'de amatör telsizcilik 2813 sayılı kanuna dayanarak çıkarılan "Amatör Telsizcilik Yönetmeliği" ile kanuna uygun yasal bir şekilde düzenlenmektedir. Amatör telsizci olmak için açılan sınavlara girerek başarılı olmak esastır. Söz konusu sınav 4 bölümden oluşmaktadır. Konular sırasıyla Teknik, İşletme, Mevzuat (Kanunlar ve Yönetmelikler) ve son olarak da Mors alfabesidir. Eskiden bu sınav Telekomünikasyon Kurumu tarafından yapılmaktaydı. 2017 yılı itibarı ile Amatör Telsizcilik Sınavı Kıyı Emniyeti Genel Müdürlüğü tarafından yapılmaktadır. Aynı zamanda yeni sınav yönetmeliğinden sonra Sözlü Mors sınavı kaldırılmış ve yerine çoktan seçmeli Mors soruları gelmiştir. 23/10/2008 tarihli Resmî Gazetede yayımlanan 5809 sayılı Elektronik Haberleşme Kanunu'nun 43 üncü maddesi ile amatör telsizcilik faaliyeti yeniden düzenlenerek amatör telsizcilik faaliyetinin Telsiz İşletme Müdürlüğü'nce denetleneceği hükme bağlandığı için Türkiye'de bu faaliyet Telsiz İşletme Müdürlüğü tarafından sürdürülmektedir. Telsiz İşletme Müdürlüğü ise Kıyı Emniyeti Genel Müdürlüğü bünyesinde yer almaktadır. Türkiye'de amatör telsizciler girdikleri sınavın sonucuna göre A, B veya C sınıfı lisans almaktadırlar. Bu sınavda başarılı olan amatör telsizcilere bir çağrı işareti verilir. Çağrı işaretlerinde sırasıyla Türkiye'nin işareti olan TA (TANGO-ALFA), TB (TANGO-BRAVO), TC (TANGO-CHARLIE), YM (YANKEE-MIKE) öneklerinden birisi ile amatör telsizcilerin bulundukları bölgeyi gösteren bir rakam (örneğin Trakya için 1, Ankara için 2, Nevşehir için 5) ve son ek olarak 2 veya 3 adet alfabetik sıraya göre verilmiş harf grubu bulunmaktadır. YM (YANKEE-MIKE) çağrı işareti sadece dernekler tarafından TC (TANGO-CHARLIE) ile başlayan çağrı işaretleri ise özel günlerde kullanılmak üzere yetkilendirilmiş amatör telsizciler ve dernekler tarafından kullanılabilir. Çağrı işaretlerine örnek olarak TA2B, TA2SO, TA1FL, TA1ATA, TA2OZG, TA0ADA, TC1919ATA gibi örnekler verilebilir. Bu örneklerde TA olan A sınıfı, 2 rakamı 2. bölgeyi, 1 rakamı 1. bölgeyi, TA0 ise 0 bölgesini (Istanbul Adalar) TC1919ATA ise (19 Mayıs gününe özel çağrı işareti) yasal izinle özel günlerde kullanılması için atanan geçici çağrı kodu olduğunu göstermektedir. Amatör telsizcilerin kendi aralarında yaptıkları haberleşmenin belirlenebilir olması için, haberleşme ile ilgili uluslararası kuruluşlarca bir çağrı işareti sistemi oluşturulmuştur. Uluslararası seviyede sadece ülkelere kod verilmektedir. Ülke kodu, sadece harflerden oluşabildiği gibi harf ve rakamlardan da oluşabilmektedir. Yerel yönetimler ise (Türkiye'de Kıyı Emniyeti Müdürlüğü) bu çağrı işaretinin sınavla son ekinin sağlanarak eşsiz bir çağrı işareti oluşturup sınavda başarılı olmuş amatör telsizcilere atamakla yetkilidir. Her devlet, kendi ülkesini bölgelere ayırmaktadır. Böylece çağrı işareti şu bölümlerden oluşmaktadır: Türkiye için ülke öneki TA, TB, TC ve YM, YL dir. Yetkili kurumlar tarafından, Amatör telsizciler, bilgi ve tecrübelerini paylaşmak, ortak çalışmalar yapmak üzere kendi aralarında gönüllülük esasına göre çalışan sivil toplum kuruluşları ve dernekler kurmuşlardır. Radyo amatörlerinin kurdukları bu dernekler, âfet ve benzeri olağanüstü hallerde, Sivil Savunma ve Kamu Kurumları ve kuruluşlarına gönüllü olarak haberleşme desteği vermek üzere çaba gösterirler. Ayrıca bu dernekler gerekli hukukî prosedürü yerine getirmeleri hâlinde kamu yararına çalışan kuruluşlar olabilmektedir. Şu an itibarıyla Türkiye'de Kamu Yararına Çalışan iki dernek mevcut olup, bunlar Türkiye Radyo Amatörleri Cemiyeti (TRAC) ve Ankara Telsiz ve Radyo Amatörleri Kulübü (ANTRAK)'tır. MDNA MDNA, Amerikalı şarkıcı Madonna'nın Interscope Records tarafından 23 Mart 2012'de yayınlanan on ikinci stüdyo albümü. MDNA ayrıca Madonna'nın 1982'den beri anlaşması bulunan Warner Bros. Records ile çalışmadığı ilk albümdür. Madonna albümde Alle Benassi, Benny Benassi, Demolition Crew, Free School, Michael Malih, Indiigo, William Orbit ve Martin Solveig gibi yapımcılarla çalıştı. "MDNA" şarkı sözlerinde parti, müzik aşkı, sevdalanma gibi temaların yanı sıra kalp kırılması, intikam, ayrılık gibi temaları da işliyor. Albüm müzik eleştirmenlerinden genelde olumlu geri dönüşler aldı. Piyasaya çıkar çıkmaz 40'tan fazla ülkedeki müzik listelerine birinci sıradan giriş yapan albüm, Madonna'nın Avustralya ve Birleşik Krallık'ta en çok bir numara albümü olan sanatçı rekorunu kırmasını sağladı; ancak Nielsen SoundScan döneminin en büyük ikinci hafta düşüşünü yaşadı. Albümün ilk single'ı "Give Me All Your Luvin'" 3 Şubat 2012'de yayınlandı. Bu single Madonna'nın "Billboard" Hot 100 listesindeki otuz sekizinci ilk ona giren single'ı oldu ve listedeki en çok ilk ona giren single sahibi sanatçı rekorunu geliştirtti. Albümün ikinci single'ı "Girl Gone Wild" 2 Mart 2012'de dijital olarak yayınlanırken üçüncü single "Turn Up the Radio" 5 Ağustos 2012'de yayınlandı. Bu üç single da "Billboard" Hot Dance Club Songs" listesinde 1 numara olarak Madonna'nın bu listedeki en çok 1 numara olan şarkı sahibi sanatçı rekorunu geliştirtti. MDNA" piyasaya çıkmadan önce Madonna, 4 Şubat 2012'de Super Bowl Devre Arası Gösterisi'nde performans sergiledi. Albümün tanıtımı daha sonra tüm zamanların en yüksek 10. hasılatını yapan The MDNA Tour ile devam etti. Madonna 2013 Billboard Müzik Ödülleri'nde "MDNA" albümü ve turnesinden dolayı üç kategoride ödül kazandı. Aralık 2010'da Madonna Facebook sayfasından "Resmi duyuru! Hareket etmem gerek. Terlemem gerek. Yeni müzikler yapmam gerek. Dans edebileceğim müzikler. Çalışmak için en deli, en hasta, en aksi kişileri arıyorum. Diyorum ki [...]." diye açıklamada bulundu. Birlikte çalışmalarının üzerinden on yıldan fazla geçmiş olan yapımcı William Orbit ile tekrar bir araya geldi. Madonna yapımcısı hakkında "William ile bu konu hakkında konuşmadık. Uzun yıllar birlikte çalıştık ve artık birbirimizin cümlelerini tamamlayabiliyoruz. Benim zevkimi ve neleri sevdiğimi bilir." açıklamasında bulundu. Temmuz 2011'de Martin Solveig şarkı yazması için Londra'ya davet edildi. Aslında Madonna Solvieg'i sadece bir şarkı için düşünmüştü ama üç şarkı ("Give Me All Your Luvin'", "I Don't Give A" and "Turn Up the Radio") oldu.