zorlanmış gibiydi. Sanki başarısız olmak istiyordu. Başkan gözlüklerini çıkardı, Sanson'a baktı. Bence ya vicdan sahibi cesur bir kadın ya da ölmek isteyen bir çılgın. Kapıda bir karışıklık oldu, Sanson üniforması tozlu binbaşının odaya girmeye çalıştığını ama gizli servis görevlilerince durdurulduğunu gördü. Roosevelt'e döndü, izin verir misiniz, efendim. Yapmam gereken acil bir iş var da. Tabiî, işinizin başına dönün. Size tekrar teşekkür ediyorum. Benzersiz bir iş başardınız. Sanson selam durdu, kusursuz bir dönüşle kapıya yöneldi. Binbaşıyı göstererek nöbetçilere Benimle beraber dedi, sonra da binbaşıya döndü, Evet, onu bulabildiniz mi. - Tünel girişini bulduk efendim. Ama anlaşılan Weaver ve Haider de kadının peşinden tünele girmişler. - Ne dedin. Binbaşı yutkundu. Anlayabildiğim kadarıyla, adamlarımdan önce tünele varmayı başarmışlar. Arkalarından elleri fenerli bir grup gönderdim. Ve. - Deacon'u bulduk sanıyorum. Elleri bağlı ve baygın. Geçitte de kan izleri var. Anlaşılan kadını yaralamışsınız, efendim. Ama üçünden de eser yok. - Ne demek, eser yok. - Kaybolmuşlar. - Nereye, Tanrı aşkına, nereye. - Adamlarımdan biri sürünerek mezara girdi. Uzaktan bir motor sesi duyduğuna yemin ediyor. Sanson dişlerini sıktı, sanki dişlerini kemirip eritecekmiş gibiydi. O halde piste gitmeye çalışacaktır. Teğmen Kane'in anlattığı Sakkara pisti haberinin Genel Karargâh'a ulaşıp ulaşmadığını kontrol etsen iyi olur. Binbaşı başını salladı. Yaptım bile. Şu anda oraya bir konvoy gidiyor. Belki siz de gitmek istersiniz diye dışarıda bir cip bekletiyorum. İstediğiniz zaman hareket edebiliriz. - Hemen istiyorum. Sanson hızla merdivenleri indi, üniformalı kalabalığı yardı. Kadın yaralıysa, piste ulaşması mucize olur. Ama oraya ulaşırsa da bir sürprizle karşılaşacak. Sanki aklına yeni geliyormuş gibi sordu. Ya Weaver ve Haider'e ne oldu. - Onlar da kayıp, efendim. Yetmiş üçüncü bölüm 03.25 Yüzbaşı Ömer Rahman, Heliopolis'in kuzeydoğusundaki Almaza Askerî Havaalanı‘ndan kalkmıştı. Yirmi dakika kadar sonra, Nil Deltası‘nın bitip de çölün başladığı yerde, Memfis'in şekerkamışı tarlalarının üzerindeyken işaretleri görmek üzere 3.000 feet'e inmeye karar verdi. Hiçbir işaret görmedi. Çok acayipti. Yolcularının çoktan orada olmaları gerekirdi, saatini tekrar kontrol etti. Zamanında gelmişti. Kontrol çubuğunu itti, Bristol daha da alçaldı. Sakkara Piramitleri'nin dışında her yer dümdüzdü, on kilometre uzaktaki dev gölgeleri buradan görebiliyordu. Rahman gözlerini tekrar yere dikti, önünde, karanlıklar arasında bir ışık gördü. Sonra bir ışık daha, sonunda bir üçüncüsü. Üç ışık yerde bir L harfi çiziyordu. Kendi kendine gülümsedi. Harika. Demek becerdiniz, dostlarım. Kolu itti, Bristol inişe geçti. Sakkara Weaver, Gize'den beri Rachel'in motosikletini çölde izlemeye çabalıyordu. Kum üzerindeki izin peşinden giderken, yoldan ayrılıp Sakkara Piramitleri'ne doğru yöneldiklerini gördüler. Weaver piramitlere giden yolun sonuna vardı, biraz ilerde kenara bırakılmış Moto Guzzi'yi gördüler. Arabadan fenerini aldı, tabancasını çekti, motosikletin yanına vardıklarında Haider yere diz çöküp motora baktı. Mermilerden biri benzin deposunu delmiş. Anlaşılan benzinsiz kalmış. Weaver fener ışığı altında depoya baktı, Moto Guzzi'nin üzerinde ve yerdeki koyu lekeleri gördü. Diz çöktü, parmağını ıslak lekelere değdirdi, kan lekeleri olduklarını anlayınca yüzü karardı. - Fena yaralanmış. Piste yürüyerek varmayı deneyebilirdi. Piramitlerin ötesinde, ayışığı altındaki sonsuz çölden başka bir şey görülmüyordu. Haider yıkıntıların girişini gösterdi. Emin olmak için içeri bakalım. Piramitlere doğru giden taş döşeli yola girdiler, Weaver fenerini çevrede gezdirirken kısa ve karanlık bir geçit gördüler. Geçit ayışığında aydınlanmış sessiz bir avluya açılıyordu. Sağda Firavun Coser'in piramidi, tam karşıda da soyluların mezar odalarının kalıntılarına inen taş basamaklar görülüyordu. En yakındaki odaya yöneldiler, fenerin ışığı kapkaranlık girişe vurunca içeriden yüzlerce yarasa fırladı. Kanat sesleri bir süre sonra dindi, etraf yine sessizdi. - Feneri ver, dedi Haider birdenbire. - Ne oldu. - Galiba bir şey gördüm. Weaver feneri uzattı, Haider ışığı önündeki basamaklara tuttu. - Buradan geçmiş, dedi, iki ayrı mezara inen basamaklardaki damlaları göstererek. Weaver ilk mezarı gösterdi. Önce buna bakalım. O sırada uzaktan uçağın motorunu duydular, göğü taradıklarında hiçbir şey göremediler. Motor sesi yaklaşıyordu. İddiaya girerim, Deacon'un ayarladığı uçaktır dedi Haider, Rachel belki de piste varmayı başarmıştır. - Gözümüzle görelim. Weaver feneri yakarak mezara inen merdivenleri inmeye başladı, Haider hemen arkasındaydı. Rahman uçağı daha da alçalttı, kanatçıkları çıkardı, uçağın burnunu ışıklarla bir hizaya getirdi. Yüzü ter içindeydi. Bakımsız toprak bir piste inmek, gündüz ışığında bile kolay iş değildi, hele gece karanlığında, neredeyse intihar etmek demekti. Yerde görmediği bir şeye çarpsa iniş takımlarını bozabilir, ya da yumuşak kuma kayarak bir daha kalkamayacak duruma düşebilirdi. - Yavaş yavaş, dedi kendi kendine. Gözlerini önündeki L biçimi ışıklardan ayırmadan kolu hafifçe itti. Yerden yaklaşık iki yüz feet yüksekteyken iniş ışıklarını yaktı. İneceği çöl pisti aydınlandı, yerde bir engel olup olmadığını kontrol etti, birden kanının donduğunu hissetti. Pistin kenarı askeri kamyon doluydu. Tuzağa düşmüştü. - Piçler, diye bağırdı, motorlara gaz verdi, kanatçıkları çekti, kola asılıp uçağı yükseltmeye başladı. Aşağıdaki kamyonların farları yandı, bütün araçlardaki makineliler ateşlendi, mermiler iz bırakarak uçağın yanından geçti. Pilot kabininin camı parçalandı, kurşunlardan biri omzuna gelerek onu acıdan kıvrandırdı, başka bir kurşun sırtına vurdu. Acıyla yerinden sıçradı, kolun üzerine düştü. Uçağın burnu yere döndüğünde ölmüştü, toprak hızla yaklaştı, Bristol motorunun çığlıkları arasında toprakla birleşti, portakal rengi bir alev topu gibi patladı. Rachel'i mezar duvarlarından birine dayanmış yatarken buldular. Koltuk altındaki yarayı kapatmak için üniformasının ceketini beline sarmıştı. Ceketin kumaşı kıpkırmızıydı, yolunu kaybetmiş ve umarsız küçük bir kıza benziyordu. Nefes alıp vermesi sıklaşmıştı, suratı ter içindeydi ve kan tükürüyordu. Onları gördüğünde gözleri parladı. Weaver onun yanma diz çöktü, gözleri dolmuştu. Hareket etmemeye bak. Kendini kaybediyor, kısa zaman sonra toparlıyor gibi oluyordu. Sesi kısıktı. Fısıldadı. Beni burada bırakıp gitmeniz çok daha iyi olur, Harry. - Kan kaybından ölmen için mi. Haider yanına çöktü, yavaş hareketlerle üniformasını ceketini çözdü, makineli tüfek kurşunlarının açtığı yarayı inceledi. Sonra gözlerinin içine baktı, yanağına dokundu, sesi endişeliydi. Kleist'ın silahındaki bozukluk, bunu neden yaptın. Suratı acıdan buruştu, ağız dolusu kan tükürdü. İkinizde nedenini biliyorsunuz. Şimdi de ikinizden birinin bana borcunu ödeme zamanı geldi. Beni hemen burada öldürün. Ağzından akan kızıl kan çenesinden süzüldü. Bu işi başlamış olduğu yerde bitirelim. Weaver ayağa kalktı. Yardım bulmaya gidiyorum. Haider onun koluna yapıştı, umutsuzdu. Öyle sanıyorum ki, yardımın artık ona bir yararı olamaz. Rachel acı çeken bir hayvan gibi tiz ve uzun bir çığlık attı, gözleri ıslaktı. ‘Tanrı aşkına, hiç insafınız yok mu. Biri lütfen beni vursun. Tekrar inledi, acıdan çıldırmış gibiydi, gözlerini sımsıkı yumdu. Weaver daha fazla dayanamadı, tabancasını çıkardı, tepesine dikildi. Kafasına nişan alırken eli titredi, yüzünü ter damlacıkları kapladı, uzun bir an orada, parmağı tetikte öylesine durarak kıza baktı, hareket edemiyordu. Çocukluğundan beri ilk kez ağlamak istedi. - Lütfen… Madenî bir ses duydu, gözleri yaş dolu Haider'in tabancasını doğrulttuğunu gördü. Patlama uzun süre taş duvarlarda yankılandı. Cesedini mezar odasından çıkardılar, kuma uzattılar, Weaver ceketini çıkarıp Rachel'in yüzüne örttü. Uzunca bir süre bir şey söylemeden sessizce durdular. Sonunda Haider'in titrek sesi duyuldu. Yapacak başka bir şey yoktu, onu kurtardık. Weaver'in yüzü kül gibiydi. Yardım getirebilirdim… - Yine de onu kurtaramazlardı. Bunu sen de biliyorsun, Harry. Weaver içinde büyük bir umutsuzluk duydu, uzağa çöle baktı, yanan uçaktan çıkan parlak kıvılcımları gördü. anlaşılan Sanson pistte bir kabul komitesi hazırlamış. Haider'in suratı acılıydı, tabancasını çıkardı, zorlukla yutkundu. Sanırım hepimiz cehenneme gideceğiz. Artık sıra beni yalnız bırakmana ve onurlu bir şey yapmama izin vermene geldi. - Yeni bir ölüm hiçbir şeyi değiştirmez. Her şey bitti, Jack. O tabancayı kılıfına sok. - Başka bir yol kalmadı, maalesef kalmadı. Eğer beni tutuklarsan sonum ya ip ya da kurşun olacak. Bana sorarsan bir ipin ucunda sallanıyor olmayı hiç istemem. Haider tabancanın horozunu kaldırdı. - Eğer sence bir sakıncası yoksa, bana bir iyilik yap ve iki adım geriye git. Weaver kararlılıkla elini uzattı, tabancanın namlusunu tuttu, Sana bunu kılıfına sok dedim. - İşleri daha da zorlaştırıyorsun. - Arabayı al, gidebildiğin kadar güneye git. Şansın varsa sabah olmadan Luksor'a varırsın. Ondan ötesini Tanrı bilir. Haider şaşkınlıktan konuşamadı, Weaver devam etti. Elinde fırsat varken kullan ve git. Sanson'un adamları neredeyse burada olur. - Bana ne olduğunu bilmek isteyeceklerdir. - Bırak da onu ben düşüneyim. Git. Yoksa geç olacak. Haider söyleyecek bir şey bulamadı, Rachel'in yanma diz çöktü, ceketi kaldırıp yüzüne dokundu. Dayanamayacak gibiydi. Ona doğru dürüst bir cenaze töreni yaptıracağına söz ver. Çöle baktı, sesi duygu doluydu, Oralarda bir yerlere gömsünler. Bu çılgınlık başlamadan önce hepimiz orada bir aradaydık, mutluyduk. Weaver başını salladı. Peki, ama şimdi gitmen gerek. Haider'in sesi nefret doluydu, kontrolünü kaybedecek gibiydi. Bu savaş iyice korkunçlaştı. Sonunda hepimizi mahvetti. Weaver cevap vermedi, çünkü verebileceği bir cevap yoktu. Haider onun koluna dokundu. Hiç olmazsa sen kendine dikkat et, Harry. Bir daha görüşüp görüşemeyeceğimizi bilmiyorum, ama ne olursa olsun, bari sen kendine normal bir hayat kurmaya çalış. Arabaya bindi, motoru çalıştırdı, son bir selam verdi ve zeytin yeşili Humber karanlıklara daldı, bir ruh gibi gözden kayboldu. Weaver kumların üstüne, dizüstü çöktü. Rachel'in başını kollarının arasına aldı, yüzünü onun saçlarına gömdü, uzaklaşan arabanın sesini dinledi. Ondan sonra geniş ve ıssız çölde duyduğu tek ses kendi hıçkırıkları oldu. Yetmiş dördüncü bölüm Kahire Weaver sözlerini bitirdiğinde saat sabahın üçüne geliyordu. Otelin lobisi boşalmış, barda çalışanlar evlerine dönmüştü. Hamsin saatler önce dinmiş onun yerini yapışkan bir sis almış, kenti bir tül gibi örtmüştü. Nil üzerinde bir yerde bir sis düdüğü öttü, durdu. Kadehini masanın üzerine bıraktı. İşte Carney, şimdi bütün hikâyeyi biliyorsun. Şaşkınlık içinde ona baktım. İnanılır gibi değil. - Değil, biliyorum ama Tanrı şahidimdir sana gerçekleri anlattım. Ben ölene kadar hiçbir şey yazmayacağına söz vermiştin, unutma. Tabiî o zaman bunları yazmak istersen… - Biliyorum, size söz verdim. Tek düşüncem, bu hikâyeye kim inanır. Durakladım. Size bir şey sorabilir miyim. - Sor bakalım. - Morgdaki cesetten nasıl haberiniz oldu. Bunca yıl sonra Haider'in hayatta olabileceğini neden düşündünüz. - Kahire'de avukatlık yapan bir arkadaşım var, şimdi oldukça yaşlı biri, bir zamanlar onu Jack'i bulması için görevlendirmiştim. O da senin gibi gazetedeki haberi okumuş, bana haber verdi. Ölenin adı ve yaşı, üstelik de bir Alman olması fazla rastlantıydı. Bulabildiğim ilk uçağa atladım ve dün öğleden sonra buraya geldim. Geldiğime de çok memnun oldum. Üstelik havaalanı biz indikten on dakika sonra fırtına yüzünden kapandı. - Elinizde bundan başka kanıt yok muydu. - Vardı, ama çok eskilere dayanan şeyler. - Ne kadar eski. - Savaştan birkaç yıl sonra Haider ailesinin New York'taki mallarının Zürich'teki bir banka avukatı aracılığıyla satıldığını öğrendim. Jack'in hem annesi hem de babası ölmüş olduğundan, bu satışı kimin onayladığını merak ettim. Bankaya başvurdum ama istediğim bilgileri vermediler. İsviçrelileri bilirsin, gizlilik konusunda manyaktırlar, o yüzden araştırmalarımdan hiçbir şey çıkaramadım. Eski istihbaratçı tanıdıklarım da işe yaramadı. Derken, günün birinde Kazablanka'dan bir kartpostal aldım. Üzerinde sadece Her şey yolunda. Jack yazıyordu. - Yani kaçmış ve hayatta kalmayı başarmıştı. Weaver başını salladı. Yıllarca onu bulmaya çalıştım ama mümkün olmadı. Franz Haider o kadar sevilen ve sayıları ve Ortadoğu'da o denli tanınan biriydi ki, insanların Jack'e yardım etmeye hazır olmaları gerekirdi. Üstelik babası varlıklı bir adamdı. Bir bankaya konmuş para ve gayrimenkullerden gelen gelirle hayatının sonuna kadar ismini açıklamadan yaşayabildiğine eminim. - Jack Haider'in oğlunun ölümüyle ilgili gerçekleri öğrendiğine inanıyor musunuz. - Evet, hiç şüphem yok. Yıllar önce Berlin'de Pauli'nin mezarını ziyaret ettim. Oğlanı annesinin yanına gömmüşler. Weaver bir an durakladı. Acayip olan ne, biliyor musun. Her bir mezarın üzerinde iki beyaz zambak vardı. Berlinli bir çiçekçinin ayda bir kez mezara zambak getirdiğini öğrendim. Beyaz zambaklar, tıpkı babamın Haider'in annesi için yetiştirdiği gibi. Çiçekçiye talimat verenin Zürich'teki aynı banka olduğunu öğrendim, ama araştırmalarım yine tıkandı. Mezarlığa en son beş yıl önce gittim, yine beyaz zambak vardı. Bu da Jack'in hâlâ hayatta olduğuna inandırdı beni. Bardağımı tekrar doldurmak istedim, önümüzdeki şişe boştu bardağı masaya bırakmak zorunda kaldım. Ya ötekiler, onlara ne oldu. - Canaris'e olanları biliyorsun. Sfenks'in başarısızlığından kısa süre sonra Abwehr kapatıldı ve bütün görevler SD'ye aktarıldı. Hitler'e karşı komplo kurmak suçuyla tutuklandı ve asıldı. Çok sonra, İngiliz istihbaratı aracılığıyla Müttefiklere önemli bilgiler sızdırdığı öğrenildi. Schellenberg huyunu değiştirmedi ve çılgınca projeler üretmeye devam etti. Sfenksten bir hafta sonra aynı şeyi bu kez Tahran'da, Roosevelt, Churchill ve Stalin'in toplantısı sırasında yeniden denedi, yine başarıya çok yaklaştı. Müttefikler tarafından yakalandı ve 1949'da Nilrnberg'de mahkûm oldu. Savaş suçlusu olarak hapse atıldı, iki yıl sonra sağlığı bozulduğu için serbest bırakıldı, kısa süre sonra da akciğer kanserinden öldü. Himmler er üniformasıyla kaçmaya çalışırken yakalandı ama mahkeme önüne çıkarılamadan, ağzında gizlediği siyanür ampulünü kırarak intihar etti. Geri kalanlara gelince, Reggie Salter yaralarına karşın hayatta kalmayı başardı, ama altı ay sonra askeri mahkemede firar ve adam öldürmeden suçlu bulundu ve kurşuna dizildi. Harvey Deacon aynı şekilde öldü, ama casusluktan suçlanarak. - Ya Sanson. Helen Kane. - Sanson başından beri haklıydı. Üstelik bütün görüş ayrılıklarımıza rağmen, iyi bir asker olduğunu da itiraf etmek zorundayım. Zor bir savaşta yanında olmasını isteyeceğin cinsten bir İngiliz'di cesur, gözüpek, düşmana tek bir karış toprak bile vermemeye kararlı. Savaşın sonuna kadar Kahire'de kaldı, sonra İngiltere'ye döndü. İlginç olanı, bir halkla ilişkiler şirketi kurması ve uzun yıllar başarıyla yönetmesi. Sonunda emekliye ayrıldı ve on yıl kadar önce Londra'da öldü. Weaver tereddüt etti, gözleri buğulanmıştı. Helen Kane'e gelince, erkek arkadaşının Yunanistan'da bir Alman kampında tutuklu olduğunu öğrendi. Atina'nın kurtuluşundan sonra tekrar buluştular, evlendiler ve İngiltere'ye yerleştiler. Hayatta olup olmadığını Tanrı bilir. Çok ilginç bir kadındı. - Beni en çok şaşırtan ne, biliyor musunuz. Böyle bir hikâyenin bunca yıldır nasıl saklandığı. Bu inanılır gibi değil. - Birkaç yıl önce bir iki tarih kitabı bu olaya dokundu ama ortaya elle tutulur bir şey çıkmadığını ben de kabul ediyorum hele bütün gerçekler, asla. Ama eğer düşünürsen, bunun bir sır olarak saklanmasına şaşırmaman gerekir. Savaşın o denli kritik bir anında, Nazilerin liderlerini öldürmeye çok yaklaştığını öğrenmek Amerikan ve İngiliz halkının moralini bozardı. Washington ve Londra bütün hikâyeyi güvenlik sorunu olarak nitelendirdi ve bu konuda hiçbir şeyin söylenmemesini sağladı. Berlin de başarısızlığını ilan etmek istemedi. 1943'ün sonlarına doğru Naziler ipçe gerilemişti, başarısızlığa değil, zafere ihtiyaç duyuyorlardı. Bu olaydaki başarısızlıkları askerlerin moralini yükseltecek bir şey değildi, o nedenle Hitler Sfenks Operasyonu'yla ilgili tüm belgelerin yakılmasını, konu hakkında bilgi sahibi olan herkesin de gizlilik yemini etmesini emretti. Üstelik o günlerde o kadar çok söylenti duyuluyordu ki, bazıları doğruydu, bazıları inanılır gibi değildi. Bu söylentilere bakarsan Müttefikler Hitler'i öldürmeye ya da Rommel'i kaçırmaya çalışıyorlardı, Hitler, Roosevelt ve Churchill'i ya da üst rütbeli bir Müttefikler komutanını vurduruyordu. Böyle bir durumda, yalanı gerçekten ayırt etmek güçtür. Savaştan sonra da Sfenks'in öteki hikâyeler arasında kaybolduğunu sanıyorum. - Ya siz ne yaptınız. Weaver'in dudaklarına küçük bir tebessüm yerleşti. Eğer sormak istediğin buysa, hiç savaş divanına çıkarılmadım. İşin en şaşılacak tarafı burası. Sanson, neden bilmem, bana karşı yaptığı suçlamalarda ısrar etmedi. Haider'in ortadan kaybolmasının sözü edildi tabiî ama üzerinde fazla durulmadı, kısa sürede unutuldu. Belki de Sanson neler yaşadığımı anlamıştı, görev, aşk ve dostluk arasında bir çatışma. Bütün bu olanlardan sonra, başkan güvenliği konusunda uzmanlaştım. Ne diyecektim. Roosevelt'in hayatının kısmen onu öldürmekle görevli bir Alman ajanı tarafından kurtarıldığını, benim de onun kaçmasına yardım ettiğimi mi. Bunları anlatsaydım, Jack hakkında başka soruların sorulmasına da neden olurdum. O yüzden her şeyin unutulmasının daha doğru olacağını düşündüm. - Rachel Stern'in gerçek kimliği hakkındaki ayrıntıları nasıl öğrendiniz. 1945'te SD dosyalarından bazıları Müttefiklerin eline geçti. Rachel'in dosyaları da onların arasındaydı ve bir kopyasını elde ettim. O sırada hapiste olan Schellenberg'le de görüşmeyi başardım, hikâyenin gerisini de bana anlatan odur. Weaver'in yüzüne baktım. Her ikinizi de mi seviyordu . Bir süre bir şey söylemeden oturdu, gözlerinde belli belirsiz bir üzüntü vardı. Biliyor musun, bu sorunun cevabını ölene kadar hiçbir zaman veremeyeceğim. Bazı sorular cevapsız kalmaya mahkûmdur. Ama benden dürüst bir cevap istiyorsan, hep ikimizi de sevdiğine inanmak istedim. - Cesedine ne oldu. - Sakkara yakınlarında, çölde gömüldü, mezarına hiçbir işaret konmadı. Dinî tören yapılmadı, sadece bir manga asker katıldı, bir çavuş İncil'den bir bölüm okudu. Weaver başını salladı. Ben katılmadım. Katılamadım. Çok sonraları oraya gittim ve dua ettim, artık neye yarayacaksa… - Ya ailesi. - Himmler tabiî sözünü tutmadı. Schellenberg'in adamın çıldırdığını söylemesine rağmen, Rachel'in babasını Hitler'e karşı komplo kurmak suçundan diğerleriyle birlikte kurşuna dizdirdi. Komployla hiçbir ilgisi olmayan o iki çocuğu da. Hayatta sadece annesi kaldı ama kısa süre sonra o zavallı kadın da öldü. Gözlerimi Weaver'a diktim. Peki sizce Haider neden sizi görmeye çalışmadı. Bunca yıl nerede saklandı. Amerika'nın onu bir hain olarak asacağını söylediniz. Ama bu pek gerçekçi değil. O bir askerdi, savaş suçlusu değil. Bütün bu gizliliğin nedeni ne. Weaver derin bir soluk aldı, içini çekti. Belki de haklısın. Bunu ne kadar sık düşündüğüme Tanrı şahittir. Kimliğini gizlemesi ve benimle temas kurmamasının birbirine bağlı iki nedeni vardı sanırım. Birincisi onurlu bir insandı. İlk başta Nazilerle birlik olarak annesinin ülkesine kötülük ettiğini düşünüyordu ama aslında pek de seçeneği yoktu. Bütün iyi Almanlar gibi o da akıntıya kapılmıştı. Schellenberg'in planında rol almayı, oğlu nedeniyle kabul etti. Yine de onun güçlü Prusyalı geleneklerini unutmamak gerekir. Önemli olan onurdur. Jack'in hayatına yön veren pjicht sözcüğüdür. Bunun anlamı görev dir ama gerçek anlamının bundan çok daha fazla olduğunu çok sonra öğrendim. Kelimenin asıl anlamı, yakınlarının onuruna leke süremeyeceğindir. Jack dostluğumuza leke sürdüğünü, bu nedenle bir daha karşıma çıkmaması gerektiğini düşünüyordu belki de, kim bilir. İkinci nedene gelince, geçirdiği bütün acılardan karısının, babasının, oğlunun ölümünden, Mısır'da olanlardan sonra belki de her şeyi ardında bırakmak, geçmişin acılarını unutmak, yepyeni bir hayata başlamak istemiş de olabilir. Büyük acılar çeken insanların eski hayatlarıyla bütün ilişkilerini kopardıkları ve her şeye yeniden başladıkları sık görünen bir şeydir. Bir çeşit ruh temizlenmesi sanki. Psikologların bunu ayrıntılarıyla açıklayabileceklerinden eminim, ama bence bu kabul edilebilir bir neden. Diyeceksin ki, karısını ve oğlunu hiç unutmadı, mezarlarına çiçek gönderterek onlarla olan ilişkisini kesmedi ama bence çok sevdiğin aile üyelerinin ölümünden sonra onların hatırasını tamamen unutmak da mümkün değil. Arkamızda bir ses duyduk. Otelin gece temizlikçileri gelmişti. Barda hâlâ birilerinin oturduğunu görünce şaşırdılar, sonra bize aldırmadan işe girişip masaları ve iskemleleri bir tarafa yığmaya başladılar. Weaver saatine baktı. - Biraz uyumam gerek, Carney. Ayağa kalktı. Yarın Amerika'ya dönüş biletimi ayarlamam gerek. Elimi güçlü bir şekilde sıktı, asansöre kadar ona eşlik ettim. Son bir sorum daha var. Öyle mi. Nedir. - Morgdaki cesedin Haider'e ait olmadığından emin misiniz. - Jack'in sol bacağında belirgin bir yara izi vardı, çocukken birlikte oynadığımız dönemlerden kalma bir yara. Morgdaki zavallınınsa hiç yara izi yoktu. O adamın kim olduğunu belki de hiç kimse öğrenemeyecek. - Yine de garip bir rastlantı. Haider'le aynı isimde, aynı yaştaydı. - Hans Meyer adına düzenlenmiş belgeleri de var diye duydum. Onayladım. Kahire polisinde tanıdığım biri dairesinde saklanmış kimlikler bulduklarını söyledi. - Bir sürü Alman'ın savaştan sonra Mısır'a geldiğini biliyorsun. Bazıları aranan Nazilerdi, bazıları genç bilim adamlarıydı ve Nâsır'ın Helvan'daki gizli roket projesinde çalışmak için gelmişlerdi. Bunlardan bazıları hâlâ hayatta. Hepsi de yaşlı, ülkelerine yeniden dönemeyecek kadar yaşlı. Kimsenin dikkatini çekmeden yaşıyorlar, genellikle de İmbaba gibi mahallelerde oturuyorlar. Çoğu daha Mısır'a ayak basar basmaz yeni birer kimlik ediniyor ve izlerini kaybettirmeye çalışıyor. Bence morgdaki ihtiyar da bunlardan biriydi ve Johann Haider adı uydurmaydı. Adın ilgi çekici bir tarafı var Almanya'da bu isimde binlerce kişi yaşıyor, aynı Hans Meyer gibi. Her iki adın da ihtiyarın yıllardır kullandığı sahte isimler olduğuna iddiaya girerim. Weaver durakladı. - Şüphe ediyorsun, Carney. Omuzlarımı silktim. Belki de gazeteci olduğum için. Sonu olmayan hikâyeleri sevmem. Haider'in hayatta olup olmadığını gerçekten de bilmek isterdim. - Yani babasının koleksiyonuna ne olduğunu mu öğrenmek istiyorsun. - Belki şaşıracaksınız ama, şu anda beni asıl ilgilendiren Jack Haider. Weaver başım salladı. Belki de uzun süre önce ölmüştür. Artık bizlerden hayatta kalan çok az insan var. Karısının ve oğlunun mezarına konan çiçekler, Jack'in ölümünden sonra da devam edecek şekilde ayarlanmış olabilir. Üstelik bu tam da Jack'ten beklenecek bir davranış olurdu. Ama öldüyse, gerçekten yazık. Onu tekrar görmeyi çok isterdim, son bir kez daha. Weaver'ın sesinde gerçek bir pişmanlık, elle tutulacak kadar güçlü bir üzüntü vardı. Ama her şey çok uzun yıllar önce geçti. Yazarın biri ne demişti. Yaşlandıkça geçmişimin sahillerinden yavaş yavaş uzaklaşıyorum, sonunda uzak ve güçlükle seçilen bir hatıra olacaklar.' Benim de durumum böyle. - Ama her şeyi o kadar iyi hatırlıyorsunuz ki. Weaver tereddüt etti, yavaşça elini cebine soktu, cüzdanını çıkarıp bana bir şey uzattı. Hatırlamak için bu var. Çok eski, yıpranmış, siyah beyaz bir fotoğraf. Plastik bir kılıf içine yerleştirilmişti. Step Piramidi'nin yanındaki mezarların başında duran üç genç. Yüzleri yanık, kollarını birbirlerinin beline dolamış, kameraya gülümserken. Harry Weaver'ın gençliğini hemen tanıdım. Yanında çarpıcı bir kadın vardı. Çok güzeldi, çizgileri narindi, sarı saçları güneşin altında parlıyordu. Onun yanında da yüzünde bir tebessümle yakışıklı bir adam duruyordu. Jack Haider ve Rachel Stern. Elimdeki fotoğrafa uzun süre baktım, hikâyeni Gerçek yüzlerini canlandırdım sonra fotoğrafı sessizce uzattım. Söyleyecek bir şey bulamamıştım. Weaver fotoğrafı cüzdanına koydu. Konuştuğumuz için çok memnunum, Carney. Eğer bir gün Amerika'ya gelecek olursan, ziyaretçileri çok severim. Beni mutlaka ara. Artık konuşabileceğim insanlar o kadar azaldı ki. Azalmaya da devam ediyorlar. - Tabiî ararım. - Peki öyleyse, iyi geceler. Daha doğrusu, iyi sabahlar. - İyi sabahlar, efendim. Asansöre girdi, kapılar kapandı. Eve yürüdüm ama uyuyamadım. Weaver'in anlattıklarını unutamıyordum. Huzursuzca oturdum, kahve üzerine kahve içtim, güneşin doğuşunu izledim, Weaver'in anlattıklarını düşündüm. Bir süre sonra giyindim, sokağa çıktım ve ıssız Kasrü‘l Nil Köprüsü‘ne yürüdüm. Bir taksi görüp durdurdum. Şoför sabahın bu kadar erken bir saatinde müşteri bulduğuna şaşırmış gibiydi. - Nereye. - Sakkara. Şafak vakti oraya gitmek istememe şaşırmadı, omuz silkmekle yetindi. Piramit yoluna çıkıp güneye döndük, kanal boyunca ilerledik. Geçtiğimiz köyler ıssızdı, sokaklarda tek bir günahkâr bile görünmüyordu, ünlü Memfis yıkıntılarına vardığımızda, uzun yıllar önce ölmüş bir kral adına yaptırılmış Sakkara Tapınağı önümüzdeydi. Sakkara şafaktan hemen sonra muhteşem görünüyordu, Mısır'ın en eski piramidinin üzerine doğan portakal renkli güneş verimli Nil Deltası‘nın bitip çölün birdenbire başladığı noktayı aydınlatıyordu. Önümüzde polisin gelen arabaları denetlediği bir kulübe vardı ama sabahın bu saatinde hiçbir görevli görünmüyordu. Şoföre yola devam etmesini söyledim, girişin karşısındaki park yerine vardığımızda arabadan indim. Burada bekleyin, lütfen. Tepeye tırmandım. Gecenin soğuğundan sonra çöl hâlâ serindi ve ortalık turistlerin, can sıkıcı devecilerin ve rehberlerin yokluğunda üzüntü verecek kadar ıssızdı. Yıkıntılar boyunca yürüdüm ve Coser Piramidi'nin gölgesinde durdum. Önümdeki levha, uluslararası bir kazı ekibinin orada çalışmakta olduğunu belirtiyordu ama kimseyi görmedim ve piramidin tabanındaki taşlardan birine oturdum. Kahverengi tarihî taşların üzerine kazılmış binlerce harf vardı. Yüzyıllar boyu ziyaretçiler ya da muzaffer askerler tarafından kazılmış harfler. Roma lejyonerleri tarafından bırakılmış ilkel işaretler, Napolyon'un muzaffer komutanlarının kazıdığı isimler, yüzyıllar önce çizilmiş, çoktan ölmüş sevgililerin adları. Kumu kazıyarak uzun bir süre aradım, taştan taşa geçtim. Bazı yerlerde kayalar o kadar aşınmıştı ki, hiçbir şey okunamıyordu. Sonunda aradığımı bulduğumda ensemden aşağı soğuk bir terin indiğini hissettim. Harfler o kadar aşınmıştı ki, parmaklarımla dokunmam gerekti. 1939. Harry Weaver'in Sakkara'ya ilk kez geldiği o yazı düşündüm. Jack Haider'i ve Rachel Stern'i düşündüm. Geride kalmış, vücutları toprak olmuş bütün isimleri, tutkuları ve acıları, nefretleri ve hesaplarıyla birlikte gömülen insanları düşündüm, hiçbirinin artık bir anlam ifade etmediklerini hatırladım. Ama her şeyden çok, Jack Haider'in hâlâ hayatta olup olmadığını merak ediyordum. Weaver'in dediği gibi, yavaş yavaş geçmişimizin kıyılarından ayrılıyoruz. Gerçeklerden geriye tek kalan yıpranmış bir fotoğraf ve taşa kazınmış bu harflerdi. Ama benim için bunlar yeterli olmuştu. Ayağa kalktım, ellerimi silkeledim, tepeden aşağıya inmeye başladım. Jack Haider'in koleksiyonuna ne olduğunu hiçbir zaman öğrenemedim, Harry Weaver'la da bir daha karşılaşmadım. Dört ay kadar sonra bir New York hastanesinde, bir kalp krizi sonrası öldü. Bütün büyük gazetelerde onun hakkında yazılar çıktı. Doğduğu, Jack Haider'le birlikte çocukluğunu geçirdiği kasabada, kilisenin mezarlığına gömüldü. O sıralarda izin almış ve New York'a gelmiştim. Bir araba kiralamayı, eyaletin kuzeyine gidip Weaver'in cenaze törenine katılmayı kararlaştırdım. Hava fırtınalıydı, geciktim, mezarlığa vardığımda tören sona ermişti. Çoğu tanıdık, Beyaz Saray ünlüleri yağan yağmur altında dua edip hızla mezarlıktan çıktılar, siyah, büyük arabalara binip gök gürültülerinin arasında uzaklaştılar. Yalnız kalmıştım. Beyaz boyalı küçük kilisenin ötesinde bir tepede, bir zamanlar Haiderlere ait olan araziyi görüyordum. Haider ailesinin evi çoktan yıkılmış, yerine bir alışveriş merkezi ve otopark yapılmıştı. Nedense bir zamanlar orada oynayıp dost olan, şartların ve tutkularının sonucu birbirlerine düşman taraflarda kalan, aynı kadına duydukları sevgi nedeniyle neredeyse birbirlerini öldürecek olan iki küçük çocuğu düşündüm. Yağmurun altında dururken, mezarı inceledim. Taşın üstü her cins ve çeşitten çelenkler ve çiçeklerle doldurulmuştu. Çelenklerden bazıları Pentagon'dan, eski askeri derneklerden gelmişti. Önceki Amerikan başkanlarından ikisinin gönderdiği çelenkleri de gördüm. Ama bütün çelenklerin ve çiçeklerin arasında duran bembeyaz, tek zambak ve bir zarf dikkatimi çekti. Sırtımdan aşağı soğuk bir ter boşandı. Zarfı açtım, içindeki düz, beyaz kartı çıkardım. El yazısı titrekti ama kelimeler apaçık okunuyordu. Sözümü tuttum. Jack. SON Yazarın notu Hiçbir kitap yardımsız yazılmaz, araştırmalarım sırasında bana yardım eden birçok kişi arasında adlarını özellikle belirtmek istediklerim şunlardır arşivlenmiş malzeme bulmam konusundaki yardımları için, Başkan Roosevelt'in gizli servis ajanı ve 1943'te Kahire Zirvesi katılımcılarından James H. Griffith gizli servis arşivcisi Mike Sampson Washington'da Hükümet ve Kamu İşleri Eşgüdüm Bürosu Başkan Yardımcısı H. Terrence Samway, casusluk konularındaki uzmanca önerileri için yazar Ted Allbeury ve Ortadoğu Hizmetleri Grubu'ndan Steven Frank bir yazarın bütün ömrü boyunca duyabileceğinden fazla öyküleri için, gerçek İngiliz centilmeni John Hackett savaş dönemi Kahire konusundaki uzmanlığı ve Mısır'daki araştırmalarım sırasında gösterdiği konukseverlik için tarihçi ve yazar Samir Raafat. Sakkara'nın Kumları bir tutam gerçekle harmanlanmış hayal ürünüdür, bilinerek yapılmış tarihî yanlışlar ve diğer yanlışlar bana aittir. Nazilerin Başkan Roosevelt ve Başbakan Churchill'i 1943 yılının sonlarına doğru Ortadoğu'da düzenlenen bir dizi konferans sırasında öldürmeyi planladıkları tarihî bir gerçektir. Sfenks Operasyonu kaynağını, Türkiye'deki ünlü Nazi casusu Cicero'nun İngiliz büyükelçisinin kasasından çaldığı belgelere dayanarak verdiği ve Amerikan başkanı ile İngiliz başbakanının Kahire ve Tahran'da gizli görüşmeler için buluşacakları bilgisi üzerine Heinrich Himmler ve Walter Schellenberg'in yürürlüğe koyduğu cüretkâr Uzun Atlama Operasyonu'ndan alır. SD ve Abwehr'in birlikte geliştirdikleri planın ilk aşamasında özel ajanlardan kurulu bir ekip Müttefikler liderlerin buluşma yerlerini kesin olarak belirler. Operasyonun son bölümünde de Berlin iki uçak dolusu uzman SS paraşütçüsü gönderir, amaçlar konferans yerine saldırmak, Roosevelt ve Churchill'i öldürmektir ana hedef Amerikan başkanı olacaktır. Operasyon başarılmasına ramak kalmış olmasına karşın, tutuklu bir Alman casusunun planı açıklaması, amaca varılmasını son anda önler. Uçaklar yönlendirmede kullanılmak üzere tarihî bir mezara gizlenmiş telsiz imha edilir, Luftwaffe uçaklarından biri düşünülür, ikincisi geri dönmeye zorlanır. kalan ajanlar yakalanana ya da öldürülene kadar gizli servis ajanları Başkan Roosevelt'i bugün bile belirlenememiş bir yerde güvenlikte tutarlar. İkinci Dünya Savaşı‘nın o karanlık, heyecan verici ve entrika dolu günlerinde yaşananlar hakkında bildiklerimizin büyük bir çoğunluğu, zaman ve uzaklık bulutlarının arkasında kalmaktadır. Eski ajanlar gün geçtikçe azalmakta, sırlarını beraberlerinde götürmektedir. Sfenks Operasyonu'nun tarihin akışını değiştirmeye ne kadar yaklaştığı sonsuza dek bilinmeyecektir. , İkinci Dünya Savaşı‘nın tam ortasında Mısır'da geçen ilginç ve sürükleyici bir öykü. Yıl 1939. Annesi Prusyalı, babası Amerikalı olan Jack, bahçıvanlarının oğlu Harry'yle birlikte Mısır'a, Sakkara kazılarında çalışmaya girl- Orada güzel Alman Yahudisi Rachel Stern'le karşılaşan iki genç ona âşık olurlar. İkinci Dünya Savaşı‘nın çıkmasıyla Jack Avrupa'ya döner. İzmir'e doğru yola çıkan Rachel ise Naziler tarafından yakalanır ve ortadan kaybolur. Dört yıl sonra, Roosevelt ve Churchill savaşın en önemli zirve *, toplantısı için Mısır'a gelir. Olaylar Harry, Jack ve Rachel'in Mısır'da tekrar bir araya gelmelerini sağlar, ancak bu kez ayrı taraflardadırlar. Sadece savaşın değil, bütün - . yüzyılın kaderini gerçek bir olaya dayandıran Meade, Nazilerin, 1943'te çok önemli bir toplantı için Ortadoğu'ya gelen Roosevelt ve Churchill'i öldürmeyi planlamaları tarihî bir gerçektir diyor. Gerçek ve yarı gerçek olayların birbirine iyi bağlandığı, esas karakterlerin kusursuzca seçildiği kitap olağanüstü bir anlatıma sahip. Gazeteciliğin yanı sıra pilot eğitmenliği de yapan , Dublin'de yaşıyor. Polisiye ve gerilim romanlarıyla ünlü olan yazarın yayınevimizden çıkacak diğer kitapları Brandenburg ve Kar Kurdu'dur. Türkçesi Seyfettin Turhan Kitabın Orijinal Adı Comes The Blind Fury Yayın Hakları © Altın Kitaplar Yayınevi Kapak Resmi Şahin Karakoç Kapak Düzeni Fatma Bozkurt 1. Basım / Haziran 1993 Dizgi - Baskı Altın Kitaplar Basımevi Celâl Ferdi Gökçay Sk. Nebioğlu İşhanı Cağaloğlu - İstanbul Tel 522 40 45 - 526 80 12 - 511 51 00 - 511 32 26 Faks 526 80 11 Öncesi Yol boyunca yavaş yavaş ilerliyordu adımları dikkatliydi ama kararsız değildi. Yolun yabancısı sayılmazdı. Ne zaman sola, ne zaman sağa sapılacağını, nerede yolun ortasından gidileceğini nerdeyse içgüdüsel olarak biliyordu. Siyah giysisi ve aynı renkte bonesiyle, on iki yaşındaki bir çocuktan çok, yaşlı bir kadın gibi görünüyordu uzaktan. Elinden eksik etmediği bastonu da bu izlenimi güçlendiriyordu. Yüzü gençti yalnız, sakin ve çizgisiz bir yüz. Görmeyen gözleri, başkalarının göremediği şeyleri görür gibiydi. Yapayalnız bir çocuktu. Körlüğü onu karanlık bir dünyaya mahkûm etmişti ve bu dünyadan kurtuluş olmadığını biliyordu. Amacı biraz bulanık da olsa hikmetinden asla sual Olunmayan Tanrı'nın bir takdiri olarak kabullenmişti kendi durumunu. Sessiz, sakince. İlkin biraz zor olmuştu tabii, ama kör olduğunda henüz çok küçüktü, bu yüzden durumuna kısa sürede uyum sağlamıştı. Yaşamında görebildiği şeyleri şimdi hayal meyal anımsayabiliyordu ancak. Gözlerine bağımlılığından çoktan kurtulmuştu. Öteki duyuları keskinleşmişti. Başkalarının işitemediği sesleri duyuyor, denizden gelen rüzgâr ona başkalarının tanımadığı kokular getiriyordu. Çiçekleri ve ağaçları da eliyle yoklayarak tanıyabiliyordu. Bugün yürüdüğü yol, en sevdiği yollardan biriydi. Denizden hayli yüksek bir yar kenarı boyunca kıvrıla kıvrıla gidiyordu yol. Burada yürürken bastonuna hemen hemen hiç ihtiyaç duymuyordu, çünkü birkaç yüz metre güneyde kalan evini bildiği kadar iyi biliyordu bu yolu. Adımlarını otomatik olarak sayarken temposu hiç değişmiyordu. Yolda onu şaşırtacak hiçbir şey yoktu. Ama yine de bastonu ona kılavuzluk ediyor, bir o yana bir bu yana sallanarak yolu denetliyor, aralıksız yoklamalarıyla yolunu kapatabilecek engelleri sihirli bir parmak gibi araştırıyordu. Okyanusun gürültüsü kulaklarını doldurunca bir an duraladı. Yüzünü denize doğru çevirdi. Belleğinin puslu derinliklerinde, havada dönüp duran martıların silik bir fotoğrafı belirdi. Sonra, arka taraftan bir başka ses geldi kulağına. Onunkilerden başka kimsenin kulaklarında yankılanmamış, sanki deniz yüzeyinde dalgaların birbirine çarpmasından doğan ve kaybolan bir ses... Bu bir kahkahaydı. Onu sürekli işitmişti bugün ve anlamını da biliyordu. Okul arkadaşlarının oyundan sıkıldıklarını ve bir süre dikkatlerini onun üzerinde yoğunlaştıracaklarını anlatıyordu bu ses. Her yılın sonbaharında yinelenirdi bu. Her yaz mevsimi okul kapandığında, okul arkadaşları onu unuturlardı. Ardından eylül ayı gelir, o da yine bir süre için yeniden bir tuhaflık simgesi olur, herkes onun hareketlerini izler ve hakkında konuşurdu. Ve ona eziyet çektirirlerdi. Okulun ilk günü geçeceği yoldaki duvarlara, kapılara, sıralara alışabilmek, onların yerlerini bellemek için bastonunu sağa sola dokundurarak, yavaş adımlarla sınıfa girdiğinde çocukların fısıldaştıklarını duyardı. Ondan sonra o korkunç an, bir daha gelmemesini istediği dehşet verici an gelirdi. Öğretmen ona nerede oturmak istediğini sorar ve sınıfta rahat edebileceği bir yerleşme düzeni kurardı. Bu da onun için eziyetin, işkencenin başlangıcı olurdu. Ancak, çok uzun sürmezdi bu. Bir, bilemediniz iki hafta sonra herkes onu unuturdu. Çocuklar daha ilgi çekici şeyler keşfederlerdi. Ne var ki, yara açılmış olurdu bir kere. Yılın ondan sonrası tam bir yalnızlık içinde geçer, okula hep tek başına gidip gelirdi. Yıl içinde sık sık biriyle arkadaşlık ettiği ve arkadaşının onunla yakından ilgilendiği kısa süreler olurdu. Bunlar öbür çocuklardan birinin kolu ya da bacağı kırılıp da, sakatlığı geçinceye kadar ona yaklaştığı, onunla konuşma gereksinimini duyduğu, sorunlarına ilgi gösterdiği zamanlardı. Çok geçmeden kırık iyileşir, sakatlık arkadaşı da ondan uzaklaşırdı. Böylelikle yalnızlık yeniden başlardı. Şimdi, kulaklan kahkahalarla dolarken, o günü anımsıyordu. Hani şu, arkadaşlarının onu evine kadar izlemeye ve yolun herhangi bir yerine engel yerleştirip onu aşmayı başararak yoluna devam edip edemeyeceğini görmeye karar verdikleri gün. Aralarında fısıldaşarak neler olabileceğini kestirmeye çalışıyorlardı. Ama her şey o kadarla kalmış, plan gerçekleşmemişti. Kulaklarında çınlayan alaycı kahkahalardan kurtulmak istedi. Bunun için de dikkatini denizin insanı sakinleştiren uğultusuna yoğunlaştırmaya çalıştı. Olmadı. Arkadan gelen kahkahalar giderek yaklaşıyordu. Hızla geriye dönüp kahkaha atanlarla yüz yüze gelmek istedi ve yumuşak bir sesle «Rahat bırakın beni,» dedi. «Lütfen.» Hiçbir karşılık gelmedi. Sadece sağ taraftan bir kıkırdama sesi işitti. Rahatlayarak güneye döndü ve yavaş yavaş evine doğru yürümeye koyuldu. Ancak, bu kez de ileriden bir başka ses geldi kulağına. «Dikkat. Önünde bir kaya var.» Kız durdu. Bastonuyla yolu yokladı. Herhangi bir şey bulamadı ve ileriye doğru bir adım attı. Duraklayarak yolu bir daha yokladı. Yine bir şey yoktu. Onun için hazırladıkları tuzağa düşmüştü. Yeniden ilerlemeye başladı. Fakat içinde bulunduğu karanlıkta yeni bir ses duydu. Bu kez tökezlemek üzere olduğu söyleniyordu. Yine durdu. Bastonunun ucuyla yolu dikkatlice araştırdı. Böyle yaparken de etraftan kahkaha sesleri yükseldi. O zaman zor durumda olduğunu anladı. Dört çocuk vardı çevrede. Dikkatle mevzilenmişlerdi. Biri önde, biri geride, ikisi de yürümekte olduğu patikadan çıkıp araziyi geçerek yola doğru gitmesini engelleyecek biçimde yer tutmuştu. Hareketsiz kaldı. Bekliyordu. Çevreden bir ses ulaştı kulağına «Orada sonsuza kadar duramazsın,» diyordu. «Er ya da geç hareket etmek zorundasın. Hareket edince de tökezleyecek ve uçuruma yuvarlanacaksın.» Kız yardım ister gibi seslendi «Bırakın beni. Rahat bırakın.» İleriye doğru bir adım atmak istedi. Ama aynı ses alaycı bir uyarıyla onu durdurdu «O yana doğru gitme, yanlış yöndesin.» Yönünün yanlış olmadığını biliyordu. Bundan kesinlikle emindi. Ama, diye geçirdi aklından, nasıl emin olabilirdi. Zihni karışmaya başlamıştı. İçine korku doluyordu. Deniz... Deniz hangi yandaydı. Denizin ne yanda olduğunu bilseydi hangi yönde ilerleyeceğini kestirecekti. Sağa, sola dönmeye başladı. Çevreye de kulak veriyordu. Rüzgâr olsaydı denizin yönünü kolaylıkla belirleyebilirdi. Ama hava sakindi. Denizin uğultusu da her yönden geliyor gibiydi. O uğultuyla çocukların alaycı kahkahaları birbirine karışıyor ve durumu içinden çıkılmaz hale getiriyordu. Denemeliyim, diye geçirdi aklından. Burada durduğum ve onlara kulak astığım, beni şaşırtmalarına izin verdiğim sürece yerlerinde kalacaklar ve oyunun keyfini çıkaracaklardır. Yok say onları... Yapması gerekenin bu olduğuna karar verdi. Onları yok saymalıydı. Bastonla önünde bir yay çizdi ve bunu bir kez daha yineledi. Bastonu tutan elinin parmaklarında patikanın pürüzsüzlüğünü ve yumuşaklığını hissetti. Patikanın düzgünlüğü, araziyle birleştiği yerde sona eriyordu. Kız kararını verdi ve yürümeye başladı. Çığlıklar anında yeniden duyuldu «Dikkat. Tam önünde bir kaya var.» Ses bu kadarla yetinmedi, yol da gösterdi «Yanlış yoldasın. Eve gitmek istiyorsan öbür yana dönmen gerekir.» Başka bir ses girdi araya «O tarafa değil. Uçuruma yuvarlanacaksın.» Başka sesler de geldi çevreden «Düşse ne olur sanki. Düşerse başına neler geleceğini bile göremez.» «Yola bir şeyler koy. Görelim bakalım ne olduğunu anlayabilecek mi.» Kız bunlara kulak asmadan ve sakin sakin yürümeye koyuldu. Bastonu ona kılavuzluk ediyor ve hata yapmadığı konusunda güvence veriyordu. Etraftan da kimlerin olduğu bilinmeyen sesler onu izlemeyi sürdürüyor, bazen takılıyor, bazen de meydan okuyorlardı. Onlara uymamak, karşılık vermemek için kendini zorladı. Yakında bu işten vazgeçeceklerine, oyunu kesip onu kendi başına bırakacaklarına inanmaya çalıştı. Derken seslerden biri, bir oğlan sesi adeta yolunu kesti «En iyisi sen eve gitme. Annen dostuyla birlikte olabilir.» Kız olduğu yerde donup kaldı. Bastonunu sağa sola dokundurmayı durdurdu. Baston belirsiz bir biçimde titriyordu. Sesini yükseltmeden karşılık verdi «Böyle şeyler söyleme. Sakın böyle şeyler söyleme...» Kahkahalar kesildi. Kız çocukların uzaklaşıp gitmiş olabileceklerini düşündü. Oysa gitmemişlerdi, oradaydılar. Kahkahalar çirkinleşerek yükseldi * * * «Eve o orospuyu görmek için mi gidiyorsun.» «Aman, koş eve, belki annen sana o işin nasıl yapıldığını öğretir.» « Annem o kadının yakında buradan kovulması gerektiğini söyledi.» «Babam iki doları olduğunda bu kez sizin eve gidecekmiş.» Kız sürüp giden çirkin seslere sızlanarak karşılık verdi «Yeter artık. Yeter, susun. Dedikleriniz doğru değil... Doğru değil...» Birden bastonu havaya kaldırdı. İki eliyle birden kavramış havada sallıyordu. Bastonun hızla savrulurken çıkardığı ıslık seslerine çocukların iğneleyen, yaralayan sözleri karıştı «Senin anan orospu.» «Bu, babanın umurunda bile değil.» «Zaten o da parayı toplamaya bakıyormuş.» «On altı yaşıma gelince ananı ziyaret edebilir miyim.» Kız kara giysisi savrulur, bonesinin kurdeleleri uçuşurken seslere doğru atıldı. Elindeki bastonu da kamçı gibi sallıyordu. Ayağı bir şeye takıldı. Düşmek üzereyken kendini topladı. Her taraftan sesler yükseliyordu. Artık onun körlüğüyle uğraşan yoktu. Tüm hakaretler annesi üzerinde yoğunlaştırılmıştı. Hayır, doğru değildi bu. O annesini biliyordu. Onların söylediği şeyleri yapmış olamazdı, yapmazdı. Niye öyle şeyler söylüyorlardı. Ona neden kızıyorlardı. Annesine ve babasına kızmalarının nedeni neydi. Bastonun havayı döven hareketleri gittikçe daha şiddetlendi. Ancak çocuklar bastonun erişebildiği çemberin ötesinde dans ediyorlardı. Kahkahaları, görmeyen kurbanın zihninde arttıkça artıyordu. Kız çaresizdi, yardım arıyordu, kendini savunmaktan acizdi ve kaçıp kurtu-lamıyordu da. Onlara arkasını dönüp, bastonunu kendini savunmak için önünde sallayarak uzaklaşmaya kalkınca çocuklar biraz daha yaklaştılar. Ayağının altındaki zemin düzgün hale gelmişti. Yolda olduğunu anladı. Koşmaya çalıştı. Ancak, bastonunun yardımı olmaksızın, hangi tarafa yöneleceği konusunda bir fikri olamazdı. Etraftaki dört çocuk biraz daha yaklaştı. Hakaretleri daha da ağırlaşmıştı. Kahkahaları edepsizleştikçe daha da coşkulu eğleniyorlardı. Kız geri geri gitmeye başladı. Birden sağ ayağının altında bir şey hissetti. Bir kayaydı bu. Ayağını hareket ettirmek istedi. O sırada ayağına takılan engel bir yana yuvarlandı. Ne yaptığının bilincinde olmaksızın ayağını taşın daha önce bulunduğu yere koymak istedi. Ama şimdi orada hiçbir şey yoktu. Çok geç olmakla birlikte nerede bulunduğunu anladı. Birkaç saniye öylece dengede kaldı. Yüzünde bir dehşet ifadesi vardı. Bir dayanak bulabilmek için çırpınırken bastonu hızla ileriye uzattı. Derken dengesini yitirip düşmekte olduğunu hissetti. Baston elinden kayınca o da çaresiz peşini bıraktı. Bastonun yola düştüğünü çıkan sesten anladı. Dört çocuk bir süre birbirlerine baktı. Sonra bakışları patikada, toz içinde yatan bastona kaydı. Önce dördü de hareketsiz kaldı. Sonra aralarından en büyüğü birkaç adım yürüdü ve bastonu yerden alıp denize fırlattı. Baston yok olup gitmişti. Kız ne olup bittiğini biliyordu. Ölüme doğru gittiğinin farkındaydı. Zamanın akışı iyice yavaşlamıştı. Dalgaların sesini işitti. Ses hızla yaklaşıyordu. Ölüme gidiyordu. Ama niçin. Ne yapmıştı ki. Annesi ne yapmıştı. Söylenenlerin hiçbiri doğru değildi. Onların hiçbiri gerçek olamazdı. Kulaklarındaki gürültü değildi. Onun yerini almıştı. Ona hakaret sesler beyninde yankı çarpıyordu. artık dalgaların sesi çocukların gürültüsü ediyor, bağırıyorlardı yapıyor, adeta başına Yaşamında ilk kez öfkenin yüreğine çöreklendiğini hissetti. Yanlıştı bunlar. Her şey yanlıştı. Kör olmamalıydı. Çocukların dediklerine kulak vermemeliydi. Kendi kendine her şeyi görebilmeliydi. Gör ve düzelt. Ve öcünü al. Denize doğru yuvarlanırken içindeki öfke daha da büyüdü. Sular onu kucakladığında artık olup bitenlerin farkında değildi ve yaşamının sona ermekte olduğunu da bilmiyordu. Bildiği, farkında olduğu tek şey öfkesiydi. Öfkesi ve kini... I. Bölüm Pendieton'lar, Paradise Point'e vardıklarında ağustos güneşi göz kamaştırıcı parlaklıktaydı. Otomobil köyün içinden yavaşlayarak geçerken Pendleton'ların her biri çevreye, orayı ilk kez görüyormuş gibi bakıyordu. İlk bakışta dikkati çekecek kadar güzel bir köydü. Ama onlar artık buraya başka gözle bakıyorlardı. Çünkü oralı olmuşlardı. Kendi köyleriydi burası. June Pendleton'un mavi gözlerinde bir ışık pırıldadı. Yüreğinde karmaşık birtakım istekler kıpırdadı. Meydanı çevreleyen galerilerin ve hanın dikkatle onarılmış cephelerinden çok, süpermarketin ve eczanenin yeri onu daha çok ilgilendiriyordu. Cennet Burnu anlamına gelen Paradise Point burası için çok uygun bir addı. Burayı ziyaret edenler için köy konumu dolayısıyla gerçekten cennetten bir köşeydi. Atlas Okyanusu kıyısında, dik bir toprak parçası üzerinde kurulan köy, denizden iki kol halinde yükselen ve küçük bir koyu kucaklarcasına saran iki burundan kuzeydekinin üzerine tünemiş gibiydi. Koy ancak küçük tekneler için geçici bir barınak görevi yapabilecek kadar büyüktü. Deniz yönünden görünmesi de olanaksızdı. Burayı çevreleyen burunlar, koyu sımsıkı kucaklayıp ormanın içine bencilce saklamış gibiydi. Sadece daracık bir kanal gelgitle kabaran suyun okyanusa akmasını ya da okyanustaki kabarmanın koya girmesini sağlıyordu. Bu kanal adeta bir kan damarı gibiydi. İnsanların Şeytan'ın Geçidi anlamına gelen Devil's Passage'ın kıvrıla kıvrıla akan sularını görmeleriyle birlikte Point'te bir köy yaşamı oluşmuştu. Şimdiki köy yaklaşık iki yüz yıldır körfezi ve denizi yukarıdan seyrediyordu. Orada yaşayanların ortak kanısı bu yerin bir köyden başka bir şey olmadığıydı. Öyle de kalmıştı. Sözü edilecek ne bir sanayi, ne de balıkçılık filosu vardı. Sadece anakara tarafında, ormanın içinde birkaç parça tarla bulunuyordu. Ama, buna karşın Paradise Point yaşıyordu. Hemen her yerde bulunabilen küçük köylerin gizemli yöntemleriyle varlığını sürdürebiliyordu. Yaşamasını sağlayan bu gizemli yöntem, her yılın yaz aylarında oranın güzelliğinde ısınmak, dünyadan kopmak için akın akın gelip köyü dolduran insanlara sunulan gösterişsiz hizmetlerdi. Köyün şurasına, burasına dağılmış bir avuç sanatçı ve zanaatkâr, yorgan benzeri örtüler, çarığa benzer yerel pabuçlar, topraktan yapılmış çanak, çömlek, küçük heykelcikler, yağlıboya resimler satarak geçimini sağlıyordu. Bu nesneler orada sürekli yaşama mutluluğunu elde edememiş olanların otomobillerinin arka koltuklarını ya da bagajlarını dolduran Paradise Point anılarıydı. Dr. Calvin Pendleton ile eşi June, Paradise Point'in bir parçası olmak üzereydiler artık. O nedenle de kendilerini çok mutlu sayıyorlardı. Kızları Michelle de aynı duyguları paylaşıyordu. Mutlulukları öteden beri Paradise Point'e yerleşmeyi planladıklarından değildi. Buraya gelmelerinden birkaç ay öncesine kadar ailenin hiçbir bireyinin aklından Boston dışında bir yerde yaşanabileceği geçmiyordu. Pendleton'lar için Paradise Point şehrin kuzeydoğusunda, bir öğlesonrası, birkaç saatliğine gidilebilecek güzel bir yerdi. Burada Cal biraz rahatlar, dinlenir, June resim yapabilir, Michelle de deniz kıyısında oyalanabilirdi. Daha sonra, günün bitiminde otomobillerine atlayıp Boston'a dönebilirler ve alıştıkları düzenli yaşamlarına kavuşmuş olurlardı. Ne var ki, düzenli yaşamları öylece sürüp gitmemişti. Cal meydandan ayrılmak üzere sağa dönerek kendilerini köyün dışına çıkaracak olan yola girdi. Yol koyun çevresini dolanarak yeni evlerine varacaktı. Etraftan insanların kendilerine baktıklarını ve birden gülümseyerek el salladıklarını gördü. Gözlemini «Sanki bizi bekliyorlar.» diyerek ifade etti. Yanındaki koltukta oturan June güçlükle kıpırdadı. Hamileliğinin son haftalarındaydı. Ama ona, bu hamilelik hiç sona ermeyecekmiş gibi geliyordu «Büyük şehrin kişiliksizliği yok burada,» diye karşılık verdi ve ekledi «Herhalde Dr. Carson bizi karşılamak için bir hoşgeldin konvoyu hazırlamıştır.» Arka koltukta oturan Michelle sordu «Hoşgeldin konvoyu nedir.» Michelle henüz on iki yaşındaydı ve annesiyle babasına hiç benzemeyen bir tipi vardı. Cal ve June mavi gözlü, sarışın İskandinav güzeli insanlardı. Buna karşılık Michelle, onların tam tersiydi Esmer, saçları adeta kuzgun karası, gözleri koyu kahverengiydi. Bu gözler ona haşarılık etmeye hazır, yaramaz bir çocuk görünümü veriyordu. Öne doğru eğilmiş, kollarını ön koltuğa dayamıştı. Parlak siyah saçları omuzlarına dökülmüştü ve gözleri Paradise Point'in tüm ayrıntılarını bir anda kavramak istercesine etrafı inceliyordu. İçinden, her şeyin Boston'dan ne kadar farklı ve olağanüstü güzel olduğunu geçirdi. June kızıyla yüz yüze gelmek için arkaya dönmek istedi. Ama bu çaba iyice ağırlaşmış vücudu için biraz fazlaydı. Yapmak istediği hareketi tamamlayamadan koltuğa gömülüp arkaya kaykılırken on iki yaşındaki bir büyük şehir çocuğuna, küçük kasabaların eskiden kalma «Hoşgeldin» törelerini anlatabilmenin güç olacağını düşündü. Konuyu unutturmak için Paradise Point Okulunun önünden geçerlerken kızının eline dokundu «Harrison'a pek benzemiyor, değil mi.» dedi. Michelle çimlendirilmiş bir oyun alanıyla çevrili, beyaz boyalı, küçük ahşap yapıya dikkatle baktı. Sırıttı. Cin gibi yüzünde, gördüğünden duyduğu memnunluğu yansıtan bir ifade belirmişti «Ben,» dedi. «Oyun alanlarının hep beton olduğunu düşündüm.» Sonra aklına başka bir şey gelmiş olmalı ki, ekledi «Ve ağaçlar... Öğle yemeği için de ağaçların altında oturabilirsin.» Okulun iki blok ötesinde Cal duracakmış gibi otomobili yavaşlattı. «Dursam mı acaba. Durup Dr. Carson'la konuşsam mı.» «Kliniği bu mu.» diye sordu Michelle. Sesinden böyle bir şeyi daha önce aklından geçirmediği anlaşılıyordu. «Boston General Hastanesiyle kıyaslandığında pek bir şeye benzemiyor, değil mi.» diye sordu Cal, ardından da zor işitilebilir bir sesle «Belki de burada olmamız daha iyi,» dedi. June kocasına dönüp gülümsedi ve uzanıp elini sıkarken karşılık verdi «Çok doğru.» Otomobil durdu. Pendleton'lar tek katlı, küçük bir evden biraz büyükçe, Paradise Point Kliniğinin merkezi olan binayı dikkatle gözden geçirdiler. Cephedeki, hayli yıpranmış tabelada Josiah Carson adı okunuyordu. Tabela soluklaşmıştı ama Cal'ın adı siyah boyayla yeni yazılmıştı. Hemen göze çarpıyordu. «Belki.» dedi Cal. «Şöyle bir görünüp geldiğimizi haber versem yeter herhalde.» Dediğini yapmak üzere otomobilden çıkarken June'un seslenmesi üzerine durdu «Daha sonra gitsen olmaz mı. Karşılayıcılar şimdi evdedir. Yapacak fazla bir şey de yok. Dr. Carson senin burada durup uğramanı beklemez herhalde. Hiç değilse bugün.» Cal içinden, June haklı, diye geçirdi. Bunu vaktinde düşünemediği için kendini suçlu hissediyordu. Ama Carson'a da çok minnet borçluydu. Bununla birlikte yarın da görüşebilirdi. Otomobilin kapısını çekti ve vitesi taktı. Birkaç dakika sonra klinik gözden kayboldu ve köy geride kaldı. Koy boyunca uzanıp giden yoldaydılar. June rahatladı. Bugün, hiç değilse bugünlük, yaşlı doktoru görmek zorunda değildi. Doktor onun yaşamında birdenbire nasıl da bir baskı öğesi haline gelivermişti. Üstelik onu ne seviyor, ne de fazla güveniyordu. Kocasıyla Josiah Carson arasında, birdenbire çok sıkı bir bağ olu-şuvermişti. Günden güne de güçleniyordu bu bağ. Bu yakınlığı daha iyi anlayabilmek isterdi. Şu anda bildiği, anlayabildiği tek şey, bunun o çocukla ilgili olduğuydu. O ölen çocukla. Olayı zihninden kovmaya karar verdi. Şu an için yapması gereken şey duygularını ve düşüncelerini Paradise Point üzerinde yoğunlaştırmaktı. Güzel bir otomobil gezintisiydi bu. Yolun kara tarafında sık bir orman uzanıyordu. Çimen ve eğrelti otlarıyla kaplı dar bir alan, aşağılarda kalan küçük koyun kenarındaki dik yarla yolu birbirinden ayırıyordu. Michelle uzakları işaret ederek sordu «Evimiz bu mu.» Çocuğun işaret ettiği noktada silueti ufuk hizasında beliren, boş alanın ortasında daha da belirginleşmiş, tepesi az eğimli, etekleri dik çatısıyla bir ev vardı. «Evet, orası.» diye yanıtladı June ve sordu «Ne diyorsun.» «Buradan çok güzel görünüyor. Ama içi neye benziyor acaba.» Cal kendini tutamayıp kıkırdayarak lafa karıştı «İçi de dıştan göründüğü gibi. Seveceksin orayı.» Bundan böyle kendi evleri olacak olan binaya yaklaştıklarında Mic-helle çevrenin manzarasının güzelliğine dalıp gitti. Çok, çok güzeldi. Ama biraz da garipti. Michelle bu çevre içinde yaşamın nasıl olacağını kestiremedi. Ya komşular... Ortada komşu diye bir şey yoktu. Bir duvar parçasına bile rastlamadan bir kilometreye yakın yol almışlardı. Onun dikkatini çekip şaşırtan bir başka şey de en yakın komşuyla aralarında bir mezarlığın bulunuşuydu. Eski tip, neredeyse yıkıntı haline gelmiş bir mezarlık. Otomobil mezarlığın önünden geçerken Michelle burayı annesine gösterdi. June gösterilen şeye ilgiyle baktıktan sonra Cal'a bu konuda herhangi bir bilgisi olup olmadığını sordu. Cal omuz silkti «Josiah buranın ailesine ait eski bir arsa olduğunu söylemişti. Ama artık kullanmıyorlarmış. En azından kendisi kullanmayı düşünmüyor-muş. O Florida'da gömülmek istiyor. Ayrıca, Paradise Point'i bir daha hiç görüp görmeyeceği de umurunda değil.» June kısa bir kahkaha attı «Şimdi öyle söylüyor. Hele bir oraya gitsin, geri dönmek için can atacaktır. Bu konuda seninle bahse girerim.» «Yani bana devrettiği işi geri almak mı isteyecek. Ya ev. Hayır, gerçekten buradan uzaklaşmak istediğini sanıyorum.» Cal kısa bir duraklamadan sonra konuşmasını sürdürdü «Sanırım o kaza onu göründüğünden daha fazla etkiledi.» June'un sesindeki gülme tonu kayboluverdi «Olay hepimizi sarstı. Öyle değil mi.» Bunu sakin bir ifadeyle söylemişti. Devam etti «Hatta biz çocuğu tanımadık bile. Ama şimdi buradayız. Garip değil mi.» Cal karşılık vermedi. Şimdi onların yeni evleri - Josiah Carson'un eski evi... Şimdi onların yeni yaşamı - Josiah Carson'un eski yaşamı... Cal sessiz bir şaşkınlık anı yaşadı Kim, neden kaçıyordu. Otomobil evin önünde durunca Michelle hemen kendini dışarı attı. Binanın Victoria devri süslemelerine kendinden geçmiş bir halde bakarak, yıpranmış ahşap yapının yaprak yaprak kabarmış boyalarını görmezlikten gelerek etrafı incelemeye koyuldu. Evin görüntüsü garip bir uğursuzluk havası taşıyordu. «Düş gibi...» dedi, derin bir nefes alarak «Gerçekten burada oturacak mıyız.» Cal yanında duran kızının omzuna kolunu dolayarak onu sevgiyle kendine doğru çekti «Sevdin mi, prenses.» «Sevmek mi. İnsan burayı nasıl sevmez. Tıpkı masal kitabından fırlamış gibi.» June otomobilden inip kızının yanına geldi. «Charles Addams'dakine istiyorsun, değil mi.» benziyor demek June üç katlı binanın çatısına bakarak başını iki eliyle sıktı «Orada yarasaların olduğu düşüncem giderek güçleniyor.» konusundaki Michelle kaşlarını çatarak baktı annesine «Burayı sevmedinse neden satın aldık.» June hemen yanıtladı kızını «Sevmedim, demedim. Aslında seviyorum. Ama kabul etmen gerekir ki, burası Boston'dan çok uzakta, bambaşka bir ülke gibi.» Kısa bir an duraladıktan sonra ekledi «Umarım doğru bir şey yapmışızdır.» «Yaptık. Öyle yaptığımızı biliyorum.» diyen Michelle, anne ve babasını otomobilin yanında bırakıp evin sundurmasına sıçradı ve giriş kapısında kayboldu. Cal uzanıp karısının elini avucuna aldı. «Her şey güzel olacak.» Bu sözler, yaptıkları iş konusunda paylaştıkları kaygının ilk doğrulanması anlamına geliyordu. «Gel. İçeri girip etrafı görelim.» Evi dayalı, döşeli olarak satın almışlardı. Kısa bir tartışmadan sonra da evdeki eski eşyayı satmamaya karar vermiş onun yerine kendi eşyalarını satmışlardı. Kendi eşyaları Boston'daki ev için çok uygundu, ama June'un sanatçı gözleri bu yüksek tavanlı, Victoria stili eve uygun düşmeyeceğini kolaylıkla görebiliyordu. Bu konuyu tartışırken yaşam biçimindeki değişikliğin zevklerde de değişiklik gerektireceğini kabul etmişlerdi. Şimdi evi birlikte keşfetmeye çalışırken ikisi de bu yeni çevreye alışmalarının ne kadar süreceğini düşünmekteydiler. Oturma odası için, giriş kapısının sağ yanında, küçük bir konuk odasının arkasındaki oda seçilmiş ve özenle döşenmişti. Çeşitli eşyalarla dolu kutular üst üste yığılmıştı. Kısa bir bakış June'un burayla ilgili tasalarını anlamaya yetti. Cal eşinin kaygılarını yüz çizgilerinden okuyunca onu rahatlatmak istedi. Eşyanın kutulardan boşaltılması işini Mic-helle'le birlikte kendisi yapacaktı. June'un yapacağı tek şey kutulardan çıkacak eşyanın nerelere konacağını göstermekti. June rahatlamış bir halde Cal'a baktı ve birlikte yemek odasına geçtiler. «Şu bir sürü büfeye ne koyacağız Tanrı aşkına...» June bunu sorarken herhangi bir yanıt beklemiyordu. Ama Cal hemen karşılık verdi «Tabakları elbette. Hep işitmişimdir, eşya boş yerleri doldurmak için çoğalır. Şimdi göreceğiz. Burada mı yemek yemek zorunda kalacağız.» Yemek odasındaki on iki kişilik yemek masasına bakarken Cal'ın yüzünde beliren sıkıntıyı farkeden June sessizce gülümsedi. «Ölçüp biçtim,» dedi. «Kileri de yemek odası olarak kullanabiliriz.» Birlikte yaylı kapıyı açıp içeri girdiler. Cal başını salladı. «İnsanlar bu cehennemde nasıl yaşarlar acaba. Çok pis.» İçinde lavabo ve buzdolabı olan kiler Boston'daki yemek odalarından büyüktü. June cilveli bir tavırla gözlemini tamamladı «Buranın bir rahip tarafından yaptırıldığını düşününce pisliği daha çok göze batıyor.» Cal şaşkın şaşkın kaşlarını kaldırdı «Kim söyledi bunu sana.» «Kim olacak, Dr. Carson elbet.» Cal'ın yanıt vermesine vakit kalmadan June mutfağa geçti. Buranın, ailenin yaşayacağı yer olduğuna karar vermişti bile. Büyük bir odaydı burası. Kocaman bir şömine duvarlardan birini tamamen kaplıyordu. İki yanda iki büyük soba, bir yanda da fişinin yıllar önce çekildiği belli olan, içine girilebilir bir soğuk hava deposu vardı. Cal evle birlikte bunları devraldığında Dr. Carson bu eski şeyleri kaldırıp atmasını salık vermişti. Ama Cal öyle düşünmüyordu. Ona göre buzdolabı ya da soğuk hava deposu ideal bir şarap mahzeni olabilirdi. Çok iyi yalıtılmıştı. Ama onarılması çok pahalıya gelebilirdi. June lavaboya doğru gidip musluğu denemek istedi. Borular birkaç saniye takırdadı. Kısık öksürük sesine benzer sesler geliyordu. Ardından klorlanmamış temiz bir su fışkırdı. «Ne güzel.» diyen June pencereye Yüzünde hafif bir gülümseme belirmişti. gitti. Pencerenin ötesinde, on beş metre kadar ileride eskiden çömlek yapmak için kullanılan tuğla bir yapı vardı. June'u, aldıkları evin kendileri için çok uygun, hatta mükemmel olduğuna inandıran bu yapı oldu. Daha ilk bakışta burasının bir stüdyoya dönüştürülebileceğini düşünmüştü. Öyle bir stüdyo ki, orada resim malzemeleriyle sonu gelmeyecek mutlu saatler geçirebilir, gerçekten kendisinin olan, onu simgeleyecek bir üslup oluşturmaya çalışabilirdi. Boston'da böyle bir çalışma için olanak bulamamıştı hiç. Onun yüzündeki aydınlık gülümsemeyi farkeden Cal, eşinin aklından geçenleri okumakta gecikmedi. «Bakalım,» dedi alnına dökülen saçları geri doğru atarak «Kiler olan kısım yemek odasına dönüştürülebilir. Tuğla yapı da stüdyo olabilir. Daha sonra ambarı da atölye haline getirebileceğimi sanıyorum. Ön taraftaki misafir odası sauna, çalışma yeri de ameliyathane olur. İlk aşamada hepsi bu kadar.» «Of. Dur artık,» diye bağırdı June. Derin bir soluk alarak devam etti «Sana söz veriyorum, stüdyoda yapılacak her şeyi ben kendi başıma yaparım. Kiler bölümünde yapılacakların çoğunu da. Sana düşen paketleri açmak, sonra da taşra doktorluğunun gereklerini yerine getirmen.» «Söz mü.» «Söz.» dedi June ve kocasının kolları arasına sokulup onu kendine çekti. «Şimdi her şey yoluna girecek. Öyle olacağından eminim.» Bunları söylerken doğruluğuna inandığı şeyleri ifade ettiğini düşünüyordu. Cal karısını öptü. Sonra gevşettiği kolunu bir süre onun gergin ve iyice yuvarlaklaşmış karnı üzerinde tuttu. Parmaklarının ucuyla, doğmayı bekleyen bebeğin hareketlerini duyumsayabiliyordu. «En iyisi yukarı çıkıp çocuk odasının neresi olabileceğine bakalım,» dedi Cal. «Bu küçük yaratık dünyamızı onurlandırmaya hazır görünüyor.» «Henüz erken. En az altı hafta daha var.» diye karşılık veren June mutlu bir şekilde kocasının ardından üst kata yöneldi. Hangi odanın bebek odasına dönüştürüleceğini düşünüp heyecanlanıyordu. İçinden aynı şey sözkonusu yine, diye geçirdi. Öyle görünüyor ki bu bizim için değişik bir yıl olacak. Michelle'i ikinci katta, köşe yatak odalarından birinde körfezi, Devil's Passage'ı ve ötelerdeki okyanusu seyrederken buldular. Kuzeydoğuda Paradise Point bir siluet halinde beliriyor, üç küçük kilisenin kuleleri göğe doğru uzanıyor, kiliselerin beyaz bir çerçeve oluşturan gövdeleri, çevrelerindeki sulardan gelen tehditlere karşı birbirlerini korumak, savunmak istercesine kucaklaşmış görünüyordu. June ve Cal kızlarının yanına gittiler. Küçük aile bir an öylece kaldı. Yeni dünyalarını algılamaya çalışıyor gibiydiler. Sarmaş dolaş dururken kısa bir süre sıcak bir yakınlık içinde neşelendiler. Nice zamandır böyle bir an yaşamamışlardı. Sonunda grubu gerçeğe döndüren June oldu «Bebek odası için burayı düşünmeliyiz » June'un ifadesinde kesinlik yoktu. Daha çok, bir soru gibiydi. Michelle derin bir dalgınlıktan uyanıyormuşcasına atıldı «Yoo. Hayır. Bu odayı ben istiyorum. Lütfen.» June bu yalvarışa karşı çıktı «Ama evin öbür tarafında büyük bir oda var. Burası öyle küçük ki...» Michelle yakarısını sürdürdü «Ama benim tek istediğim yatağım ve iskemlem. Lütfen bu oda benim olsun. Pencerenin yanında yaşamımın sonuna kadar oturabilir, dışarıyı seyredebilirim.» June ve Cal ne diyeceklerini bilemeden birbirlerine baktılar. Hiçbiri mantıklı, akla uygun bir karşılık bulamıyorlardı. O arada Michelle tuvalete gitti ve böylelikle sorun da çözülmüş oldu. Michelle klozetin arkasında el yordamıyla bir şeyler buldu «Burada bir şey var,» diye sevinçle bağırdı «Bu tuvalette bir şeyler bulunduğunu hissediyordum. Haklıymışım. Bakın.» Michelle'in elinde oyuncak bir bebek vardı, eski ve tozlu, porselen yüzlü bir bebekti bu. Başındaki saç Michelle'in saçları kadar koyuydu. Ayrıca başına dantel bir başlık geçirilmişti. Gri renkteki giysisi solmuş ve eprimişti. Bir zamanlar dantelle süslenmiş olduğu anlaşılıyordu. Ayaklarında rugan pabuçlar vardı. June ve Cal bebeğe şaşkınlık içinde bakakaldı. June yüksek sesle sordu «Nereden gelmiş olabilir acaba.» «Onun yüzyıllardır orada durduğuna bahse girerim,» dedi Michelle ve soluk almadan sözünü sürdürdü «Ama herhalde küçük bir kızın bebeğiydi bir zamanlar. Burası da onun odası olmalı. Şimdi benim olabilir mi. Lütfen.» Cal hemen sordu «Hangisi, oda mı, bebek mi.» Michelle annesinin ve babasının kendisini kırmayacakları inancı içinde sevinçle sesini yükseltti «İkisi de.» «Pekâlâ, olmaması için bir neden göremiyorum,» dedi Cal. «Bizim odanın bitişiğindeki yeri bebek odası olarak hazırlarsak belki daha iyi yapmış oluruz. Soyunma odalarından birini bunun için düzenleyebiliriz sanırım.» Cal sözünü tamamlarken gözlerinde bir mutluluk pırıltısıyla June'a bakmıştı. Sonra Michelle'in elinden bebeği aldı ve dikkatle incelemeye başladı. «Tam da sana benziyor,» dedi. «Aynı koyu saçlar, aynı ela gözler, aynı hırpani kılık.» Michelle babasının elinden bebeği kaptı ve onun alaycı bakışına karşılık olarak dilini çıkardı «Kılığım hırpaniyse bu senin hatan. Eğer beni güzel giydirmeye paran yetmiyorsa yine öksüzler yurduna bırakırsın.» June boğuk bir sesle araya girdi «Michelle. Ne biçim laf o. Sen öksüzler yurdundan gelmedin.» June bir anda allak bullak olmuştu. Bunun bir şaka olabileceğine ancak kocasıyla kızının gülüşmeleri üzerine inanarak rahatladı. Karnındaki bebeğin kıpırdadığını hissetti. Bir an için bebeğin doğumundan sonra neler olabileceğini aklından geçirdi. Michelle hayli uzun bir süreden beri evin tek çocuğuydu. Aileye bir küçük bebeğin katılışı onun için ne demek olacaktı. Bunu kendine karşı bir tehdit gibi mi görecekti acaba. June kardeşler arasındaki rekabet duyguları konusunda son zamanlarda okuduklarını anımsadı. Michelle doğacak bebeği sevmeyecek olursa ne yapabilirdi. June bu düşünceyi aklından uzaklaştırmaya çalıştı. Bakışları pencereden görünen deniz manzarasına takıldı. Martılar biraz yukarılarda çığlıklar atarak dönüp duruyorlardı. Güneş pembe pırıltılar saçarak kaybolmaya hazırlanıyordu. O anda içinden yalnızca güneşin batışını seyretmek geldi. Bu görünüm sürüp gitmeyecekti. Biraz sonra güneş ufkun altına çekilecekti. Sonbaharın sonuydu. Sonra da kış gelecekti. Ama şu anda havada bir sıcaklık vardı. İçgüdüsel bir hareketle paketlerin ve denklerin açılması işini Cal'a ve Michelle'e bırakarak, stüdyo olarak düşündüğü yapının nasıl bir yer olduğunu görmek üzere dışarı çıktı. Baba kız ellerinden geldiğince hızlı çalıştılar. Ama kutu yığını hâlâ dağ gibiydi. Cal gerinerek «Biraz ara vermeye ne dersin, prenses.» dedi. «Buzdolabında bir iki tane kokakola olacaktı.» Michelle o sırada boğuşmakta olduğu paketi hemen bir yana itiverdi ve babasından sonra davrandığı halde yemek odasından geçerken qnu geride bıraktı. Kileri hızla geçip mutfağa daldı. Kendini bir iskemleye atarak mutlu bir şekilde sırıttı. O arada «Düşün, baba,» dedi. «Bu evde yaşadığı sırada Dr. Carson'un bir uşağı oldu mu acaba.» Cal buzdolabından çıkardığı iki kokakolanın kapaklarını gürültüyle açıp birini kızına uzatırken soruyu yanıtladı «Hiç sanmam. Galiba burada tek başına yaşamış.» «Sahi mi. Bu biraz ürkütücü olur.» «Burası seni etkilemeye başladı galiba.« Cal'ın sesinde apaçık bir takılma vardı. Michelle de bunun farkına varıp sırıttı. Ama takılmayı da karşılıksız bırakmadı «Henüz değil. Ama bu akşam kapıdan içeri sinsice bir şey girerse durum değişebilir.» Bakışları pencereye kaydı ve bir an sessiz kaldı. Onun bu ani suskunluğu karşısında babası sordu «Bir şey mi düşünüyorsun, prenses.» Michelle «evet» der gibi başını salladı. Başını kaldırıp babasının yüzüne baktığında gözlerinden belirgin bir ciddiyet okunuyordu. Bu ifade Cal'ı etkiledi ve kızının yaşının üstünde bir çocuk olduğunu düşündü. Sonunda Michelle konuştu «Buraya geldiğimiz için çok seviniyorum, babacığım. Artık senin mutsuz olmanı istemiyorum.» «Mutsuz değildim ben...» diye başladı Cal, ama Michelle sözünü kesti «Evet, mutsuzdun. Bunu kesinlikle söyleyebilirim. Bir süre bana müthiş kızıyordun, biliyorum. Çünkü o dönemde hiç hastaneden eve gelmedin.» «Meşguldüm, işim vardı...» Michelle yine kesti babasının sözünü «Ama bir süre sonra gelmeye başladın eve. Geldin ama yine de mutsuzdun. Mutsuzluğun buraya göçmeye karar vermemize kadar sürdü, ondan sonra yeniden mutlu olmaya başladın. Boston'u sevmiyor musun, baba.» «Konu Boston değildi...» Cal bu kadarını söyleyip durdu. Olanları kızına nasıl anlatacağını bilemiyordu. Gözlerinin önünden küçük bir oğlanın hayali gelip geçti. Cal bu hayali hızla bir yana itiverdi. «Sorun bendim herhalde, benim kişiliğimdeydi sanırım. Ben... ben bunu kolay kolay açıklayamam.» Kekelemenin ardından gülümseyerek ekledi «Sanırım iyileştirmeye çalıştığım insanları biraz daha yakından bilmek istedim. Buydu konu.» Michelle babasını dinlerken zihninde konuyu kapattı. Onun söylediklerini onaylarcasına başını sallayarak «Galiba ne demek istediğini anlıyorum, baba,» dedi. «Boston General Hastanesi can sıkıcı, esrarlı bir yerdi değil mi.» «Ne demek esrarlı, can sıkıcı.» Michelle omuz silkti. Soruya doğru yanıt arıyordu. Bulamayınca «Bilmiyorum,» dedi ve açıklamaya çalıştı «Senin kim olduğunu oradakilerin bilmemesi, ama hiç bilmemesi gibi bir şeydi. Hatta bir gün annemle birlikte gittiğimizde bizim, senin ailen olduğumuzu bile bilemediler. Girişteki o meraklı kadın bizim seni niçin görmek istediğimizi çok merak etmiş, ille de öğrenmek istemişti. Onca yıldan sonra bizi tanıması gerekmez miydi...» Michelle'in sesi giderek zayıfladı ve o arada babasını incelemeye başladı. Söylediklerini anlayıp anlamadığını bilmek istiyordu. Cal başını salladı «Öyledir,» dedi ve bunu söylerken de gerçeği açıklamak zorunda olmadığı için rahatlamıştı. «Tedavi ettiğim hastalarla ilgili olarak benim için de öyledir. Onlardan birini taburcu olduktan üç gün sonra görsem tanımam. Bir doktor olarak, sanırım kime yardım ettiğimi bilmem, o mutluluğu tatmam gerekir.» Sözünü bitirirken Michelle'e gülümsedi ve konuyu değiştirmeye karar verdi. «Sana nasıl geliyor. Üzgün müsün.» «Hangi konuda.» diye sordu Michelle. «Buraya gelmek. Arkadaşlarını orada bırakarak buraya göç etmek. Okulunu değiştirmek. Senin yaşındaki kızların kaygılanabileceği her şey.» Michelle kokakolasından bir yudum aldıktan sonra mutfağa şöyle bir göz gezdirdi. Bir süre sonra soruyu yanıtladı «Harrison öyle önemli bir okul değildi. Paradise Point'teki çok daha güzel.» Cal da konunun başka bir yanını belirtti «Ve hayli de küçük.» «Ve orayı her gün harap etmeye çalışan birtakım çocuklar da yoktur herhalde.» Sorunun ikinci yarısını da şöyle karşıladı «Arkadaşlara gelince, gelecek yıl yeni arkadaşlar edinmek zorunda kalacaktım nasıl olsa. Öyle değil mi.» Cal biraz şaşkın kızına baktı ve sordu «Ne demek istiyorsun.» Michelle'in yüzünde suçluluk çizgileri belirdi ve elindeki bardağa bakarak konuştu «Annemle konuştuklarınızı işittim. Gerçekten beni yatılı okula göndermeyi düşündünüz mü.» Cal önce kendini bağışlatmaya çalışır gibi «Aslında kesin olarak karar vermemiştik,» dedi ve ardından doğruyu söylemeye karar vererek ekledi «Böylesinin senin için daha iyi olacağını düşünmüştük. Harrison çok bozulmaya başlamıştı. Sen kendin orada artık hiçbir şey öğrenmediğini söylemiştin. Düşündüğümüz gerçek bir yatılı okul değildi. Her gün yine evde olacaktın.» Michelle rahatlamış göründü «Güzel, bu daha iyi. Burada arkadaşlar edineceğim. Gelecek yıl yeni arkadaşlar bulmam gerekmeyecek. Öyle değil mi.» Michelle'in sesinde ani bir kaygı belirmişti. Cal bunu farkedince kızını yatıştırma gereğini duydu «Elbette. Yeter ki sen okulunu sevmezlik etmeyesin. Bu konuyu düşünmelisin. Buradaki kazancımla seni özel okula gönderebileceğimizi sanmıyorum. Ama benim için önemli olan senin mutlu olman, prenses. Bu çok, çok önemli benim için.» Michelle'in yüzündeki ciddiyet birden yumuşadı ve gülümsemeye başladı «Nasıl mutlu olmam. Herkes burada olmak için elinden gelen her şeyi yapar. Burada yaşamak her şeye değer. Okyanus var, orman var ve bu olağanüstü güzel ev var. Daha ne isteyebilirim ki.» Michelle coşkulu bir sevgiyle kendini babasının kollan arasına attı ve onu öptü «Seni seviyorum, baba. Hem de çok.» «Ben de seni seviyorum, prenses.» Cal bunu söylerken gözleri yaşarmıştı. «Ben de seni seviyorum,» diye yineledi. Sonra kızının kendini saran kollarından sıyrılarak ayağa kalktı. «Gel,» dedi Michelle'e. «Gel de şu kutuları, paketleri çözmeye devam edelim, annen ikimizi de yatılı okula göndermeden o işi bitirelim.» Birden, «Buldum.» diye bağırdı Michelle neşeli bir sesle. Bulduğu kocaman bir kutuydu ve her yanına Michelle adı yazılmıştı. «Onu hemen açalım, baba. Hadi, lütfen. Benim olan her şey bunun içinde. Ama her şey. Elimizdekinden sonra onu açamaz mıyım. Demek istediğim, annemin neyi, nereye koyduğunu bilmiyoruz. Ama bunun içindekileri ben kendime göre bir yerlere yerleştiririm. Olur mu baba, lütfen.» Cal başını sallayarak izin verdiğini belirtti ve Michelle'in kendisine ait olduğunu söylediği kocaman kutuyu sürükleyerek üst kattaki köşe odaya götürdü. Yere koyarken de sordu «Açmak için yardım etmemi ister misin.» Michelle kafasını şiddetle salladı «İsteyeyim de içinde ne olduğunu gör, öyle mi.» Michelle'in gözlerinin önüne kutuya yerleştirdiği karmakarışık sinema magazinleri, hani şu ana- babaların çocukların elinde görmek istemedikleri türden olanları geldi. Sonuna geldiği ama kopmak istemediği çocukluğunun çeşitli oyuncakları da grup grup toplanarak kutuya konmuştu. «Böyle dediğimi anneme söylemezsin değil mi.» diyerek babasını, çocukluk hazineleri ve sır tutma konusunda suç ortaklığına davet etti. Cal'ın kendisini odada yalnız bırakmasından sonra kutunun iplerini çözerek içindekileri boşaltmaya başladı. Çıkardıklarını önce yatağın üzerine yığdı, sonra da göze çarpmayacak köşelere, dolaplara dikkatle sakladı. Eski bebeklerinin sonuncusunu bir yerlere yerleştirmeye hazırlanırken daha önce bu evde bulduğu tozlu, seramik bebeğin pencerenin içinde, birkaç saat önce bıraktığı yerde durduğunu farketti. Hemen gidip aldı ve gözleri hizasında tutarak yüksek sesle konuştu «Sana bir ad düşünmeliyim,» dedi. «Senin kadar eski olmalı o ad.» Biraz düşündükten sonra gülümsedi «Amanda.» dedi. «Evet, tamam. Sana Amanda diyeceğim. Kısa adın da Mandy olacak.» Michelle bebeğine bulduğu addan çok memnun, götürüp onu yeniden pencerenin içine koydu ve babasının ne yaptığını görmek için aşağıya indi. Akşam güneşi köşedeki or adan çekilirken seramik bebek pencereden dışarıyı seyrediyormuşcasına camın önünde duruyor, görmeyen gözleri karşıdaki çiçeklikte sabitleşmiş, düşünüyor gibiydi. II. Bölüm Saksıların yerleştirildiği, sera görünümündeki kulübenin dikkat çeken bir yapısı vardı. Sağlam bir yapıydı ve June bunun hangi amaçla yapılmış olduğunu anlamaya çalışıyordu. Dördüncü kez oraya gittiğinde, bu yerin sadece bir depo ya da çalışma yeri olarak yapılmış olmadığını düşünmeye başladı. Okyanusa bakan pencerelerin aralıklarının dikkatle hesaplandığı görülüyordu. Yüz yıldır kullanıldığı için yıpranmış görünen meşe tahtasından kalın döşemeler de özenliydi. Boyutlarına bakılacak olursa, burası sadece bir bahçıvanın kullanması için yapılmış olamazdı bunun için fazlaca iyi hesaplanmış bir yerdi. Sonunda June, burası kim tarafından düşünülmüş olursa olsun, düşünenin kendi gereksinimine göre plan yaptığına karar verdi. Depo ya da sera gibi görünse de stüdyo olarak düşünüldüğü anlaşılıyordu. Okyanusa bakan pencereler uçurumun engellemediği ölçüde kuzeyi görüyordu. Pencerelerin altında, özenli bir marangozun elinden çıktığı farkedilen güzel bir dolap duvar boyunca uzanıyordu. Aynı zamanda tezgâh olarak düşünülmüş dolabın bir ucuna bir lavabo yerleştirilmişti. Yılların kiriyle