ise Hockey Hall of Fame'e kabul edilmiştir. Aker GÃ¶zlemevi Aker Gözlemevi, Safford, Arizona'da (ABD) bulunan Doğu Arizona Koleji Discovery Park Kampüsü'nün (eski adı Discovery Park olarak bilinir) bir astronomik gözlemevidir. 18 Kasım 1995'te açılan gözlemevi Discovery Park'ın ilk cazibe merkezidir. 20 inçlik bir teleskopu vardır. Atkinson Atkinson ilçesi veya Atkinson County, Amerika Birleşik Devletleri'nin Georgia eyaletinde yer alan bir ilçedir. İlçenin nüfusu 2010 sayımına göre 8,375'tir. İlçenin merkezi Pearson şehridir. Brian Sutter Brian Louis Allen Sutter (7 Ekim 1956), Kanadalı buz hokeyi oyuncusu ve koç. Sutter ailesinin National Hockey League'de oynamış üyelerinden biridir. 1991'de Jack Adams Ödülü'ne değer görülmüştür. Carlton Centre Carlton Centre, Güney Afrika'nın Johannesburg kentinde bulunan bir gökdelendir. Bina, 223 metre yüksekliğinde ve 50 katlı olup 1973 yılında tamamlanmıştır ve Afrika kıtasının en yüksek binasıdır. Bob Murdoch (1946 doğumlu buz hokeyi oyuncusu) Robert John "Bob" Murdoch (20 Kasım 1946), Kanadalı buz hokeyi oyuncusu ve koç. National Hockey League takımlarından Montreal Canadiens, Los Angeles Kings, Atlanta Flames ve Calgary Flames'te oyuncu; Calgary Flames, Chicago Blackhawks, Winnipeg Jets ve San Jose Sharks'ta antrenör olarak görev yapmıştır. Murdoch 1971 ve 1973'te Stanley Cup şampiyonluğuna ulaşmış, 1990'da ise Jack Adams Ödülü'ne değer görülmüştür. Ceyhan-Kırıkkale Petrol Boru Hattı Ceyhan-Kırıkkale Petrol Boru Hattı, Adana, Yumurtalık'tan Kırıkkale'ye ham petrol taşıyan petrol boru hattıdır. Devlet kuruluşu olan BOTAŞ tarafından işletilmektedir. Boru Hattının yapımına Mayıs 1983'te başlanmış, Şubat 1986'da tamamlanmıştır. Tekfen İnşaat tarafından yapılan boru hattı 457 km (284 mil) uzunluğundadır. Toros Dağları'nın sarp yamaçlarından geçirilmiştir. Kırıkkale'de 1986 yılında yapımı bitirilen Orta Anadolu Rafinerisi'nin bitirilmesiyle kullanmaya başlanmıştır. Boru hattı Botaş Ceyhan Petrol Terminali'nden, Orta Anadolu Petrol Rafinerisi'ne ham petrol taşımaktadır. Botaş Ceyhan Petrol Terminali Irak'tan Türkiye'ye ham petrol taşıyan Kerkük-Yumurtalık Petrol Boru Hattı'nın bitiş noktasıdır. Taşıma potansiyeli 7,2 milyon ton/yıl'dır. 2017'de 39,3 milyon varil (5,4 milyon ton) ham petrol taşınmıştır. Taşınan petrol Kerkük petrolü, veya deniz yoluyla gelen ithal petrol olabilir. Bob Murdoch Bob, Bobby ya da Robert Murdoch adlı kişiler: India Tower India Tower, Hindistan'ın Mumbai kentinde inşa edilmesi planlanan bir gökdelen projesiydi. Binanın, 718 metre yükseklik ve 126 kat ile Hindistan'ın en yüksek binası olması düşünülmekteydi. İnşaatına 2010 yılında başlanmış olup 2016 yılında tamamlanması öngörülmekteydi ancak binanın imarcıları ve belediye yetkilileri arasındaki anlaşmazlıktan ötürü 2011'de inşaatı durduruldu ve 2015 yılında proje iptal edildi. Wisma 46 Wisma 46, Endonezya'nın başkenti Cakarta'da bulunan bir gökdelendir. Bina, 262 metre yüksekliğinde ve 51 katlı olup 1996 yılında tamamlanmıştır. Tamamlandığında, Endonezya'nın en yüksek binası olup günümüzde dördüncü en yüksek binasıdır. Azerbaycan Kulesi Azerbaycan Kulesi (), Azerbaycan'ın başkenti Bakü'de inşa edilmesi planlanan bir mega gökdelen projesidir. Binanın, Bakü'nün 25 km güneyinde inşa edilmekte olan Hazar Adaları'nda yer alması ve 1,051 metre yükseklik ve 189 katlı olması planlanmaktadır. İnşaatının 2020'lerin ortalarında tamamlanması beklenmektedir. Winston Peters Winston Peters (d. 11 Nisan 1945), Yeni Zelandalı siyasetçi. Peters, Okyanusya ada ülkesi Yeni Zelanda'da 21 Haziran 2018 tarihinden bu yana geçici olarak başbakanlık makamında bulunmaktadır. Peters 1996 ile 1998 yılları arasında gerçekleştirdiği başbakan yardımcılığı görevine, ülkenin yeni başbakanının Jacinda Ardern olarak seçilmesi sonrasında Ardern tarafından yeniden getirilmiştir. 26 Ekim 2017 tarihinde üstlendiği bu görevi 21 Haziran 2018 tarihine kadar sürdüren Peters, başbakan Ardern'nin doğum iznine ayrılması nedeniyle yaptığı açıklama ile görevi altı haftalığına Peters'in üstleneceğini açıklamasının ardından söz konusu tarihte geçici olarak başbakanlık makamına gelmiştir. Mamuka Bahtadze Mamuka Bahtadze (Gürcüce: მამუკა ბახტაძე, "mamuk'a bah't'adze") (d. 9 Haziran 1982, Tiflis, Gürcistan), Gürcü siyasetçi. Gürcistan'da 20 Haziran 2018 ile 2 Eylül 2019 tarihleri arasında başbakanlık makamına bulunmuştur. 13 Kasım 2017 tarihinde, Giorgi Kvirikaşvili'nin kabinesinde maliye bakanı olarak görev aldı. Giorgi Kvirikaşvili'nin istifa kararının ardından diğer kabine üyeleri gibi bakanlığı sona erdi. Gürcistan parlamentosunda 20 Haziran 2018 tarihinde gerçekleştirilen oylamada altı hayır oyuna karşılık 99 evet oyu ile ülkenin yeni başbakanı oldu ve ertesi gün görevi resmen devraldı. 2 Eylül 2019 tarihinde sosyal medya hesabından yaptığı açıklama ile "görevini tamamladığı" gerekçesiyle görevinden istifa ettiğini açıklamıştır. Bahtadze'nin ardından bu göreve başbakan yardımcısı olarak görev yapan Giorgi Gakharia getirildiği açıklanmıştır. Gakharia'nın 8 Eylül 2019 tarihi itibarıyla görevi üstleneceği ifade edilmiştir. Pedro SÃ¡nchez Pedro Sánchez (d. 29 Şubat 1972), İspanyol siyasetçi. İspanya'da 2 Haziran 2018 tarihinden bu yana başbakanlık makamında bulunmaktadır. 1 Haziran 2018 tarihinde dönemin başbakanı Mariano Rajoy'a parlamentoda gerçekleştirilen ve İspanya tarihinde bir ilk olan güvenoylamasında 350 oyun sadece 169'unu alan Rajoy güvenoylaması neticesinde başbakanlık görevini sürdürme şansını kaybederek makamı terk etmek durumunda kalmıştır. Başbakanlık görevine getirilen Pedro Sánchez 2 Haziran 2018 tarihinde yemin ederek ülkenin yeni başbakanı olarak göreve başlamıştır. 15 Mart 2020 tarihinde yapılan testler sonucunda Başbakan Sanchez’in eşi Begona Gomez’in yeni tip koronavirüs (Covid-19) testi pozitif çıktı. Halim MenteÅŸ Halim Menteş (Abdülhalim) (d. 1921, Yalova Güneyköy, ö. 1964, Konya), albay. Türkiye Cumhuriyeti siyasi tarihinde en yoğun askeri darbe teşebbüslerinin yaşandığı 1960 - 1963 yılları arasında gerçekleşen "11 Havacı Subay Olayı"nın aktörlerinden olup Talat Aydemir tarafından teşebbüs edilen darbe girişimlerinin bastırılmasında rol almıştır. Milli Birlik Komitesi üyesi Emanullah Çelebi'nin bacanağıdır. 11 Havacı Olayı Türk siyasi tarihi'nde 1960-1963 yılları arasında gerçekleşen yoğun darbe teşebbüsleri sırasında meydana gelen, darbe teşebbüsünde bulunan 11 havacı subayın ordudan ihrac edilmesiyle son bulan başarısız darbe girişimidir. Naumburg Katedrali Naumburg Katedrali (Almanca: "Naumburger Dom St. Peter und St. Paul"), Naumburg, Almanya'da bulunur ve Naumburg-Zeitz Piskoposluğunun eski katedralidir. Büyük bir bölümü 13. yüzyıla kadar tarihlenen kilise binası, Alman geç Roma dönemine ait bir dönüm noktasıdır. 2018 yılında Dünya Mirası olarak ilan edilmiştir. Pimachiowin Aki Pimachiowin Aki (Ojibwe dilinde "Yaşam veren arazi" anlamında ᐱᒪᒋᐅᐃᐧᓂᐊᑭ), UNESCO tarafından Dünya Mirası olarak ilan edilen büyük bir miras alanıdır ve Manitoba ve Ontario'nun bazı kısımlarını kapsayan Kanada Kuzey Ormanı'nda bulunan bir biyosfer rezervidir. Vue.js Vue.js (genellikle Vue olarak kullanılır) kullanıcı arayüzleri ve tek sayfa uygulamalar (single-page applications) inşa etmek için kullanılan açık kaynak Javascript iskeleti. Vue.js, bildirimsel oluşturma (declarative rendering) ve bileşen kompozisyonuna odaklanan, aşamalı olarak benimsenebilen bir mimariye sahiptir. Yönlendirme (routing), durum yönetimi (state managment) ve yapım aracı(building tools) gibi karmaşık uygulamalar için gereken gelişmiş özellikler, resmi olarak destekleyici kütüphaneler ve paketler aracılığıyla sunulmaktadır. Evan You, Google' da AngularJS üzerine çalıştıktan ve bir dizi projesinde AngularJS kullandıktan sonra VueJs' yi yarattı. Düşüncesini şöyle özetledi: "Eğer Angular'ın sevdiğim kısmını çıkarabilir ve gerçekten hafif bir şey inşa edebilirsem..." Vue, Şubat 2014' te piyasaya sürüldü. VueJs Resmi Websitesi Labrador Akıntısı Labrador akıntısı, Arktik Okyanusu'de Grönland'ın batısı, Labrador kıyıları boyunca güneye doğru akan soğuk okyanus akıntısı. Arktik bölgenin soğuk sularını 35. kuzey enlemine kadar taşır. Kuzey Amerika kıtasının doğu kıyılarından ilerlerken Newfoundland adası çivarı Golfstream akıntısı ile karşılaşır. Güneyden gelen Gulf Stream besince zengin, kuzeyden gelen soğuk sular oksijence zengin olduğundan karşılaşma alanı balıkçılık açısından zengindir. Ayrıca bu alan yoğun sis bölgesidir. Akıntıyı oluşturan güç kutuptan 60. enleme doğru esen soğuk karakterli Kutup Rüzgarlarıdır. Labrador Akıntısı'nın sıcaklığı 7-10 °C civarında, hızı ise 1,5 km/h'dır. Kutup bölgesinden kopan aysbergleri güneye doğru sürükler. Titanik faciasında olduğu gibi Amerika-Avrupa deniz seferlerini tehdit eder. Bu nedenle aysberg hareketleri gözlenerek, düzenli olarak rapor edilir. Tek sayfa uygulamasÄ± Tek sayfa uygulaması ya da tek sayfalık uygulama (İngilizce: "single-page application", "SPA") kullanıcıyla etkileşimde bulunurken sayfayı tamamen yenilemek yerine bulunulan sayfayı dinamik olarak güncelleyerek çalışan web siteleri ya da web tabanlı uygulamalardır. Bu yaklaşımla kullanıcı deneyiminin sayfa yüklemeleri ile kesintiye uğraması engellenir ve masaüstü uygulamalara yakın bir kullanıcı deneyimi elde edilir. Tek sayfalık uygulamalarda ya tüm gerekli kodlar - HTML, JavaScript ve CSS - ilk yüklemede alınır ya da gerekli olan kaynaklar gerektikçe (genellikle kullanıcının aksiyonlarına bağlı olarak) dinamik olarak yüklenir. Chiribiquete Ulusal Parkı Chiribiquete Ulusal Tabiat Parkı (İspanyolca: "Parque Nacional Natural (PNN) Serranía de Chiribiquete"), Kolombiya'nın en büyük milli parkıdır. 1989 yılında kurulmuş ve 2013 yılında genişletilmiştir. Park, 27.800 kilometre karelik alanı kaplar ve tropikal nemli orman, savana ve nehirlerle kaplı Serranía de Chiribiquete dağları ve çevresindeki alçak arazileri içerir. Ağustos 2013'te, Chiribiquete Ulusal Tabiat Parkı, 1.200.000 hektarda 2.800.000 hektara (3.000.000'den 6.900.000 dönüm) genişletildi. İlan, Ekvador'un Amazon bölgesinde koruma altındaki doğal parklarında petrol aramaya karar vermesinden birkaç gün sonra yapıldı. 2014 yılında, bir Kolombiyalı fotoğrafçı ve kâşif Francisco Forero Bonell, daha önce adından bahsedildiğini duyduğu kaya çizimleri ile ilgili araştırmalar gerçekleştirdi ve bir film çekti. 2018'de UNESCO, parkı bir Dünya Mirası olarak sıraladı. Kullanıcı deneyimi Kullanıcı deneyimi (İngilizce: "User experience", "UX") kişilerin bir ürün, sistem ya da servisi kullanırken hissettikleri duygular ile davranışlarını ifade eder. İnsan - bilgisayar etkileşimi ve ürün sahipliğinin uygulamalı, deneysel, duygulanımlı, anlamlı ve değerli yönlerini kapsar. Kullanıcı deneyimi kullanıcıları çok iyi ve derinlemesine anlamak üzerine odaklanır; ihtiyaçları neler, nelere değer verirler, neleri yapabilirler ve neleri yapamazlar (limitleri nelerdir). Buna ek olarak iş hedeflerini ve projeyi yöneten grubun hedeflerini de dikkate alır. Yazılım mühendisliği alanında, özellikle de web ve mobil alanında kullanıcı arabirim tasarımının öne çıkması ile birlikte "kullanıcı deneyimi" teriminin popülaritesi de artmıştır. Kullanıcı deneyimi terimi çoğu zaman kullanıcı arabirimi tasarımı (UI) ile karıştırılmaktadır. UI kullanıcı deneyiminin oluşturulması için gerekli disiplinlerden biri olmakla beraber iyi bir arabirim tasarımı kullanıcı deneyiminin iyi olduğu anlamına gelmez. Şii Müslümanlar, Hindistan Müslümanları arasında büyük bir azınlıktır. Hindistan'da mezheplerle ilgili özel bir nüfus sayımı yapılmamıştır, ancak Pew Research Center 2009 yılında, tahmini olarak Şii nüfusun, %10 ile %15 arasında olduğunu iddia etmiştir. Ancak, tanınmış Şii kuruluş NGO Alimaan Trust'un tahminine göre, Hindistan'ın Şii nüfusunun 2000 yılının başlarında Şii nüfusunun sadece onda birini oluşturan seyyidlerle beraber yaklaşık 30 milyon olduğunu iddia etmiştir. Bazı ulusal ve uluslararası kaynaklara göre Hint Şii nüfusu İran'dan sonra dünyanın en büyük ikinci nüfusuna ev sahipliği yapmaktadır. Şiilik karşıtlığı Şiilik karşıtlığı, dini inançları, gelenekleri ve kültürel mirasları nedeniyle Şii Müslümanlara yönelik ön yargı, nefret, ayrımcılık veya şiddeti barındırır. Bu terim ilk olarak 2011 yılında Şia Hakları İzleme Komitesi tarafından tanımlanmış, ancak yıllardır gayri resmi araştırmalarda ve bilimsel makalelerde kullanılmıştır. Muhammed'in ölümünden sonra halefinin kim olacağı tartışması, iki ana mezhep olan Sünnilik ve Şiiliğin oluşumuyla sonuçlandı. Sünniler, Kureyş kabilesine mensup herhangi birinin Sünni Müslümanların çoğunluğunun onayını aldığı takdirde, Peygamberin halefi olabileceğini söylediler. Ancak Şiiler, sadece Tanrı tarafından Peygamber Muhammed aracılığıyla seçilen kişinin halef olabileceğini öne sürdüler. (Şii literatürde bunun Gadîr-i Hum olayı ile gerçekleşmiş olduğu kabul edilir.) İmam Ali, Şii toplumun gözünde Muhammed'in halefi ve dini otoritedir. Emevîler Hilafetinden birçok Sünni yönetici, Şia'yı hem siyasi hem dini otoriteleri için bir tehdit olarak algıladı. Emevi Sünni yöneticiler Şii azınlığı marjinalleştirmenin yollarını aradı. Tarih boyunca Şiilere yapılan zulümler acımasız ve soykırımsal olayları da içerir. Tüm Müslüman toplumunun %15'ini oluşturan Şiiler, bugüne kadar, Sünnilerin çoğunlukta olduğu ülkelerde marjinalize edilmiş topluluklar olarak kalmıştır. Din hürriyetleri ve mezhep örgütlenmeleri kurma imkanları yoktur. Muhammed'in torunu İmam Hüseyin, Yezid'in otoritesi altına girmeyi reddetti. MS 680 yılı civarında, Yezid binlerce Emevi askerini, Hüseyin'in kervanlarını kuşatması için gönderdi. Kerbela Savaşında 6 gün boyunca Emevi ordularına dirense de, İmam Hüseyin ve 72 arkadaşı öldürüldü ve kafaları Şam'a götürülmek üzere kesildi. Bu 72 kişi Hüseyin'in arkadaşları ve ailesini içerir. Habib (Hüseyin'in yaşlı arkadaşı), Abbas (Hüseyin'in kardeşi), Ali el-Ekber (Hüseyin'in büyük oğlu), Ali Asgar (Hüseyin'in altı aylık bebeği) ölen kişilerin içindedir. Yezid kuvvetleri daha sonra ölen kişilerin başlarını mızraklara geçirdiler ve bir geçit töreni gibi Şam'a kadar götürdüler. Hayatta kalan kadınların kıyafetlerini soyarak, kendileriyle birlikte yürümeye zorladılar. İmam Hüseyin'in ölümü, Emevilere karşı doğrudan bir savaşı imkansız kıldı. Ancak bununla birlikte Şiiliğin Emevilere ve taleplerine karşı ahlaki bir direniş biçimi olarak yer edinmesini kolaylaştırdı. Moğolların yaptığı Bağdat Kuşatması (1258), Şiilere karşı önyargıları daha sık hale getirdi ve yaşanan her problemde Şiilerin hatırlanmasına sebep oldu. Bir rivayete göre, bir Şii bakan kendi zayıf noktalarını Moğollara açıklayarak İmparatorluğa ihanet etti. Şiiler ve Sünniler yaklaşık on beş yüzyıl boyunca alt kıtada yan yana yaşarken, Şii karşıtı şiddet son üç yüzyıl boyunca sürekli olarak artmaktadır. Anti-Şiiliğin iki yönü vardır: Şiafobik edebiyat ve nefret suçları. Şiileri dini olarak sapkın, ahlaki açıdan yozlaşmış, politik olarak hain ve daha az insan olarak tasvir eden Şii karşıtı edebiyat, onlara karşı şiddetin ideolojik çerçevesini belirler. Ortaçağda Orta Doğu her iki mezhep arasında kanlı çatışmalar gördü, ancak Hint Yarımadası, Babürlerin laik politikası nedeniyle güvenli ve huzurlu kaldı. Ancak, MS onsekizinci yüzyılda, politik yazıların sayısı artmaya başladı. Evrengzib'in Şiilere karşı yaptığı ayrımcılıkla başladı. Altıncı Babür imparatoru Evrengzib Şiilerden nefret ediyordu; Ekber Şah'ın laik politikasını kaldırdı ve Sünni mezhebinin üstünlüğünü sağlamaya çalıştı. Şia'yı sapık olarak nitelendiren Fetâvâ-i Hindiyye ansiklopedisinin yazımını denetledi. Davudî İsmailîlerin manevi lideri Seyyid Kutb-ud-din ve 700 takipçisi Evrengzib'in emirleri üzerine katledildi. Taziye olaylarını yasakladı. Ölümünden sonraki yüzyılda, nefret edebiyatı ve mezhepsel cinayetler arttı. LÃ©a Drucker Léa Drucker (d. 23 Ocak 1972), Fransız oyuncu. Chantal Garrigues Chantal Garrigues (d. 14 Kasım 1944 – ö.29 Haziran 2018), Fransız oyuncu. Kariyeri boyunca birçok filmde yer aldı. Aynı zamanda sahne ve televizyon oyuncusuydu. Yer aldığı “Soda” adlı yapımda canlandırdığı Gisèle Favrot ile bilinir. Garrigues'in yer aldığı yapımlar arasında; "Joséphine Ange Gardien", "Avocats et Associés", "Boulevard du Palais" ve "Soda" sayılabilir. Fransız kadın oyuncu Chantal Garrigues 29 Haziran 2018'de ölmüştür. Yaratıcı çalışma Yaratıcı çalışma, güzel sanat eseri (heykel, resim, çizim, eskiz, performans sanatı), dans, yazma (edebiyat), film yapımı ve müzikal kompozisyon gibi yaratıcılık çabaların bir tezahürüdür. Yaratıcı çalışmalar, yaratıcı bir zihniyet gerektirir ve tipik olarak keyfi bir şekilde işlenmez. Ancak bazı çalışmalar, keyfi olarak bir dereceye kadar ortaya çıkarlar, öyle ki, iki kişi bağımsız olarak aynı işi yaratamaz. Temelde, yaratıcı çalışma iki ana adımı içerir: bir fikre sahip olmak ve sonra bu düşünceyi temel bir forma veya sürece dönüştürmek. Yaratıcı süreç bir veya daha fazla kişiyi içerebilir. Teknolojik gelişmelerin yanı sıra yapay zekaya da dayanarak yaratıcı müdahalelerin insan müdahalesine gerek kalmadan yaratılabiliyor olması, “bir fikre sahip olma” adımını ortadan kaldırıyor. Tipik olarak yaratıcı süreç, bir kişinin genellikle yaratıcı olarak gördüğü bir dış uyaranı tetikleyen bir yaratıcı ifade olarak tanımlanan bir estetik değere sahiptir. Terim, telif hakkı bağlamında sıklıkla kullanılmaktadır. Yaratıcı çalışma, telif hakkı için temel bir unsurdur. Farklı ülkelerin kanununa göre yazar, yaratıcı çalışması eseri yaratan bir bireydir. Eserler, işte bir yaratıcılık olgusu olması durumunda korunur. Bununla birlikte, ikinci şahıs, yazarın çalışmalarından ve haklarından satın alma hakkına sahiptir, bundan sonra yasal sahibi olur, ancak yazar değildir. Denis Akiyama Denis Van Akiyama (d. 28 Mayıs 1952; Toronto, Kanada –ö. 28 Haziran 2018; Toronto, Ontario, Kanada), Japon-Kanadalı oyuncu ve seslendirme sanatçısı. Birçok animasyon film "X-Men Animated Series", "Sailor Monn" 'da karakterler Buz adam, Silver Samurai, Malachite/Kunzite ve Sunfire vb. sesi olmuştur. Oyuncunun yer aldığı bazı yapımlar arasında; "Katts and Dog", "Warehouse 13", "Flash of Genius" ve "Pixels" sayılabilir. Japon asıllı Kanadalı oyuncu ve seslendirme sanatçısı Denis Akiyama 28 Mayıs 1952'de Toronto, Ontario, Kanada'da doğdı. Oyunculuk kariyerinde ise Shinji katakterini canlandırdığı "Johnny Mnemonic" adlı yapımla dikkat çeken Japon asıllı Kanadalı oyuncu ve dublaj sanatçısı Denis Akiyama doğum yeri Toronto, Ontario, Kanada'da 28 Haziran 2018'de 66 yaşında ölmüştür. Gillian Lynne Dame Gillian Barbara Lynne, DBE (d. 20 Şubat 1926; Bromley; İngiltere – ö. 1 Temmuz 2018 ;Londra, İngiltere), İngiliz balerin, koreograf, tiyatro oyuncusu ve televizyon sunucusu. Broadway tarihindeki en büyük iki şov olarak bilinen popüler koreografik müzikal tiyatro çalışmalarından olan, "Cats" ve " Opera'daki Hayalet" ile tanınır. İngiliz balerin, oyuncu ve koreograf Gillian Lynne 1 Temmuz 2018'de Londra'da 92 yaşında öldü. Free! Free!, Kyoto Animation ve Animation Do tarafından hazırlanan bir anime serisidir. Anime, Kōji Ōji tarafından yazılan light novelinin devamıdır. İlk sezonu olan "Free! - Iwatobi Swim Club", Temmuz-Eylül 2013 tarihleri arasında, ikinci sezonu olan "Free! - Eternal Summer" Temmuz-Eylül 2014 tarihleri arasında yayınlandı. Ek olarak 2015 yılında romanın ikinci cildinin adaptasyonu olan "High Speed! - Free! Starting Days", 2017 yılında ilk iki sezonun karşılaştırıldığı ve aynı yıl yeni bir hikâyenin anlatıldığı "Free! Take Your Marks!" olmak üzere üç anime filmi yayınlandı. Temmuz 2018 tarihinde üçüncü sezonu olan "Free! - Dive to the Future" yayınlanmaya başladı. Serinin hikâyesi, gerçek hayattaki Tottori prefektörlüğüne bağlı Iwami kasabasına dayanan Iwatobi kasabasında geçmektedir. İlk sezonu yerel bir yüzme kulübü üyeleri olan Haruka Nanase, Makoto Tachibana, Nagisa Hazuki ve Rin Matsuoka etrafında dönmektedir. Daha sonra Haruka ve Makoto, liseye kayıt olduklarında Nagisa ile yeniden bir araya geliyorlar. Kısa bir süre sonra, Samezuka Akademisi'ne katılan Rin ortaya çıkar ve bir yarışta Haruka'ya meydan okur. Rin kaybetmesine karşın Haruka gibi rekabetçi yüzme arzusunu yeniden kazanır. Bu noktada, Nagisa okulun açık hava havuzunu kullanarak bir yüzme kulübü oluşturmayı önerir. İkinci sezonda, Iwatobi takımının güçlenmesiyle hem Iwatobi hem de Samezuka yüzme takımlarının hikâyesi anlatılmaktadır. Zemzem Zemzem (Zemzem kuyusu, Arapça:زمزم), Suudi Arabistan'da Mekke'de Kabe'nin 20 m doğusundaki su kaynağı ve kuyusu. Hac ve Umre ziyaretleri sırasında milyonlarca Müslüman tarafından içilmekte ve hediye edilmek üzere memleketlerine götürülmektedir. Zemzem, Arapça; "belirsiz ses, yüksek olamayan ses, titreme, vızıltı" gibi anlamlara gelir. Ayrıca "bol, bereketli doyurucu su" anlamına da gelir. Güvenilir olmayan bir görüşe göre de Kiptice veya Yunanca bir kelimedir ve "yavaş ak ve dur" manasına gelir. Zemzem Müslümanlar tarafından kutsal kabul edilmektedir. İslami inanca göre; Peygamber İbrahim, eşi Hacer ve küçük oğlu İsmail'i çöle bırakmıştır. Yiyecekleri ve suları bittiğinde Hacer, Sefa ve Merve tepeleri arasında koşarak su arar. Bu sırada toprağı eşeleyen İsmail bir su kaynağı bulur. Hacer, çıkan suyun etrafını çevirip biriktirmiş, bu sudan kırbasını doldurmuş, kendisi de içmiştir. Hac ve umre yapan Müslümanlar Hacer'in anısına Safâ ve Merve tepeleri arasında yedi defa koşarlar, buna "say" denir. Çevresi oldukça kurak olan Mekke'de bu suyun kaynağının 2000 m yüksekliğindeki Taif Dağı çevresindeki yağışlar olduğu kabul edilir. Zemzem suyunun değişik kaynakların bileşimi olduğu görüşü kabul edilir. Yakın çevresindeki kaynak sularının mineral oranı, dengesi gibi özellikleri Zemzem'e benzemez. Suyun yıllara göre tadı değişir. Bu fark Zemzem'i besleyen üç kaynaktan hangisinden daha fazla su geldiği ile ilgilidir. Yapılan bir araştırmada saniyede 18,5 litre çekildiğinde kendini yenileyebilmektedir. İçeriğinde tuz olmasına rağmen içilirken tatlıdır. Zemzem kuyusu, birinci bölümü 12.80 m olan, kayaların içine doğru 17.20 m'lik iki bölümden, toplam 30 metredir. Günümüzde su modern yöntemlerle çıkarılıp, ultraviyole ışınlar ile dezenfekte edilip, kullanıma sunulmaktadır. Yakın zamana kadar Zemzem kuyusuna ulaşılıyordu. Tavaf alanının ortasında kalan Zemzem kuyusu, Tavaf'ı engellediği gerekçesiyle üzeri kapatılmıştır. Bu yerdeki Zemzem yazısı da bazı hacıların burayı fazla ilgi göstermesi üzerine kaldırılmıştır. Zemzem'in adı Kuran'da geçmez, fakat hadislerde sıkça geçer. İslami ritüele göre; diğer içeceklerin tersine Zemzem ayakta ve Kabe'ye dönerek içilir. 2018 Wimbledon Tenis TurnuvasÄ± - Tek erkekler 1 numaralı seribaşı ve turnuvanın son şampiyonu olan Roger Federer, çeyrek finalde Kevin Anderson'a kaybetti. Finalde Anderson'u 6-2, 6-2 ve 7-6'lık setlerle 3-0 mağlup eden Novak Đoković, 2011, 2014 ve 2015 yıllarının ardından Wimbledon'daki 4. şampiyonluğunu elde etti. 6 saat 36 dakika süren Anderson ve John Isner arasındaki yarı final maçı Wimbledon'da ikinci en uzun tek erkekler maçı ve tenis tarihinin üçüncü en uzun tek erkekler maçı oldu. Isner, böylece Wimbledon tarihinin en uzun iki maçında oynadı. Diğeri ise rekoru elinde bulundurduğu . 2018 yarı finalleri, Wimbledon tarihinin en uzun iki yarı finaliydi. Anderson, 1921'de Brian Norton'dan bu yana Wimbledon tek erkekler finaline ulaşan Güney Afrika'yı temsil eden ilk erkek raket olmayı başardı. Güney Afrika doğumlu Kevin Curren ise 1985'te finalist olduğunda Amerika'yı temsil etmiştir. Federer ve Rafael Nadal turnuvanın başlangıcında ATP sıralamasında 1 numara için iddialıydı ancak Nadal dördüncü tura ulaşarak sıralamada zirveyi korudu. Üst üste 66. kez grand slamda boy gösteren Feliciano López, Federer ile ortaklaşa paylaştığı açık dönemde kesintisiz en çok slam ana tablosu oynama rekorunun tek başına sahibi oldu. 2018 Wimbledon Tenis Turnuvası - Tek kadınlar Garbiñe Muguruza turnuvanın son şampiyonuydu, ancak ikinci turda Alison Van Uytvanck'a kaybetti. Bu, Steffi Graf'ın 1994'teki ilk tur yenilgisinden bu yana son şampiyonun en erken elenmesiydi. Angelique Kerber, finalde Serena Williams'ı 6-3, 6-3'lük setlerle mağlup ederek kariyerindeki üçüncü Grand Slam şampiyonluğunu kazandı. Kerber, 1996'da Steffi Graf'tan bu yana tek kadınlar şampiyonluğunu kazanan ilk Alman sporcu oldu. Williams, Margaret Court'un tüm zamanların rekoru olan 24 Grand Slam tekler şampiyonluğu rekorunu egale etmeye çalışıyordu. Simona Halep, Caroline Wozniacki ve Sloane Stephens turnuvanın başlangıcında WTA tekler sıralamasında 1 numara için iddialıydı ancak Halep, Wozniacki ve Stephens'ın sırasıyla ikinci ve ilk turda kaybetmesinin ardından sıralamada zirveyi korudu. Çeyrek finallerden önce ilk 10 seribaşı tenisçilerden tümü kaybederken, bu durum Açık Dönemdeki ilk on kadın seribaşının en kötü Wimbledon performansı oldu. Bu aynı zamanda Açık Dönem'de ilk kez tek kadınlarda ilk dört seribaşıdan hiçbirinin Wimbledon'da dördüncü turda yer almadığı ilk turnuva oldu. 2018 Wimbledon Tenis Turnuvası - Çift erkekler Łukasz Kubot ve Marcelo Melo iklisi turnuvanın son şampiyonuydu, ancak ikinci turda Jonathan Erlich ve Marcin Matkowski'ye kaybettiler. Mike Bryan ve Jack Sock, finalde Raven Klaasen ve Michael Venus'ü 6-3, 6-7, 6–3, 5-7, 7–5'lik setlerle mağlup ederek turnuvada şampiyonluğa ulaştı. Bryan'ın 17. çift erkekler Grand Slam (yeni bir Açık Dönem rekoru) ve erkek kardeşi Bob'dan başka bir partnerle ilk şampiyonluğuydu. Bryan, turnuva sonunda ATP çiftler sıralamasında 1 numarayı yeniden elde ederek ATP sıralamaları tarihinin en yaşlı 1 numara olan oyuncusu oldu. Mate Pavić, John Peers ve Nicolas Mahut da turnuvanın başında üst sıra için iddialıydı. Gran Torre Santiago Gran Torre Santiago, Şili'nin başkenti Santiago'da bulunan bir gökdelendir. Bina, 300 metre yüksekliğinde ve 24 katlı olup 2013 yılında tamamlanmıştır ve Latin Amerika'nın en yüksek, Güney Yarımküre'nin ikinci en yüksek binasıdır. 2018 Wimbledon Tenis Turnuvası - Çift kadınlar Yekaterina Makarova ve Elena Vesnina turnuvanın son şampiyonuydu, ancak Vesnina sakatlığı nedeniyle yarışamadı. Makarova, Vera Zvonareva ile birlikte oynadı ancak ikinci turda Elise Mertens ve Demi Schuurs'a kaybetti. Barbora Krejčíková ve Kateřina Siniaková ikilsi, finalde Nicole Melichar ve Květa Peschke'yi 6-4, 4-6, 6-0'lık setlerle yenerek şampiyonluğu kazandı. Krejčiková ve Siniaková, 2003'te Kim Clijsters ve Ai Sugiyama'dan bu yana aynı yılda hem Fransa Açık hem de Wimbledon çift kadınlar şampiyonluklarını kazanan ilk takım ve ayrıca Wimbledon'da gençler ve çift kadınlar şampiyonluklarını birlikte kazanan ilk takım oldu. Tímea Babos turnuvanın sonunda WTA çiftler sıralamasında 1 numarayı elde etti. Makarova, Andrea Sestini Hlaváčková ve Latisha Chan da en üst sıra için iddialıydı. 2018 Wimbledon Tenis Turnuvası - Karışık çiftler Jamie Murray ve Martina Hingis turnuvanın son şampiyonlarıydı, ancak Hingis 2017 yılının sonunda profesyonel tenisten emekli oldu. Turnuvanın finalinde Murray ve Viktoriya Azarenka'yı 7-6, 6-3'lük setlerle mağlup eden Alexander Peya ve Nicole Melichar iklisi şampiyonluğa ulaştı. 2018 Wimbledon Tenis TurnuvasÄ± - Tek erkekler elemeleri Yeteri kadar yüksek sıralamaya sahip olmayan ve wild card almayan oyuncular ve çiftler, her yıl Wimbledon Tenis Turnuvası'ndan bir hafta önce düzenlenen eleme turnuvalarına katılabilirler. Tehuacán-Cuicatlán Biyosfer Rezervi Tehuacán-Cuicatlán Biyosfer Rezervi, güneydoğu Meksika'da bulunan bir doğa koruma alanıdır. Adı iki ana konumundan türetilmiştir: Cuicatlán ve Tehuacán. 2 Temmuz 2018'de, UNESCO tarafından Dünya Mirası olarak listelenmiştir. Söke Garı Söke Garı, Aydın'ın Söke ilçesinde yer alan TCDD'ye ait tren istasyonudur. İstasyon, TCDD Taşımacılık tarafından işletilen Basmane – Söke, Söke – Nazilli ve Söke – Denizli Bölgesel Trenleri tarafından kullanılmaktadır. İstasyon, 1 Aralık 1890 tarihinde Ottoman Railway Company (ORC) Şirketi tarafından İzmir-Alsancak – Aydın demiryolu ve şubeleri hattı için inşa edilerek hizmete girmiştir. ORC Şirketi, 1935 yılında TCDD tarafından satın alınarak feshedilmiş ve şirketin işlettiği hatlar ve tren istasyonları TCDD tarafından işletilmeye başlanmıştır. 2018 Madrid Açık 2018 Mutua Madrid Açık, 5 -13 Mayıs 2018 tarihleri ​​arasında İspanya'nın Madrid kentindeki Park Manzanares'teki açık toprak kortlarda oynanan profesyonel bir tenis turnuvasıdır. ATP World Tour'da etkinliğin 17'ncisi, WTA Tour'da ise 10'uncusudur. 2018 ATP World Tour'da bir ATP World Tour Masters 1000 etkinliği, 2018 WTA Tour'da ise Premier Zorunlu etkinlik olarak sınıflandırılmıştır. Aşağıdaki tenisçiler turnuvada seribaşı olan oyunculardır. Seribaşları, 30 Nisan 2018 tarihinde ATP sıralamasına göre düzenlenirken, sıralama ve turnuvadan önceki puanlar 7 Mayıs 2018 itibarıyla sıralanmıştır. † Oyuncu 2017 yılında turnuvaya katılmamıştır. Bu nedenle, katıldığı turnuvaların en iyi 18'inin sonucundan puanları düşülmüştür. ‡ Oyuncu 2017 yılında turnuvayı atlamak için bir muafiyet kullandı. Bu nedenle, katıldığı turnuvaların en iyi 18'inin sonucundan puanları düşünmüştür. Aşağıdaki oyuncular ana tabloya wild card aldı: Aşağıdaki oyuncular elemeleri geçerek turnuvaya katılmaya hak kazandı: Aşağıdaki çiftler, çiftler ana tablosuna wild card aldı: Aşağıdaki tenisçiler turnuvada seribaşı olan oyunculardır. Seribaşları, 30 Nisan 2018 tarihinde ATP sıralamasına göre düzenlenirken, sıralama ve turnuvadan önceki puanlar 7 Mayıs 2018 itibarıyla sıralanmıştır. † Oyuncu 2017 yılında turnuvaya katılmamıştır. Bu nedenle, katıldığı turnuvaların en iyi 16'sının sonucundan puanları düşülmüştür. ‡ Oyuncu 2017 yılında turnuvaya katılmamıştır ancak ITF Kadınlar Devresi turnuvasından puan kazanmıştır. Aşağıdaki oyuncular ana tabloya wild card aldı: Aşağıdaki oyuncu korunmuş sıralama kullanarak turnuvaya katıldı: Aşağıdaki oyuncular elemeleri geçerek turnuvaya katılmaya hak kazandı: Aşağıdaki çiftler, çiftler ana tablosuna wild card aldı: Aşağıdaki çiftler turnuvada alternatif olarak yer aldı: Makhonjwa Dağları Barberton Greenstone Belt veya Barberton Mountain Land olarak da bilinen Makhonjwa Dağları, %80'lik kısmı Güney Afrika Cumhuriyeti'ndeki Mpumalanga'da, geri kalan kısmı komşu Esvatini'de yer alan, 120 km'ye 60 km'lik bir alanı kaplayan küçük dağ ve tepeler dizisidir. 2018 yılında Dünya Mirası olarak ilan edilmiştir. Wuling Dağları Wuling Dağları (Basitleştirilmiş Çince: 武陵山脉; Geleneksel Çince: 武陵山脈; pinyin: "Wǔlíng Shānmài"), Orta Çin'de Çongçing Belediyesi'nden ve Doğu Guizhou'a ve Batı Hunan'a kadar uzanan bir sıradağdır. Tujialar, Han Ulusu, Hmonglar, Donglar ve Bailer gibi birçok etnik gruba ev sahipliği yapar. Wulingyuan Manzara ve Tarihi İlgi Alanı, Wuling Sıradağlarında yer alan, 3,000'den fazla kuvarsit kumtaşı sütunları ve zirveleriyle birlikte, akarsuları, vadileri, şelaleleri, geçitleri ve boğazlarıyla birlikte UNESCO Dünya Mirası Alanıdır. Guizhou Eyaletinde bulunan Mount Fanjing (veya Fanjingshan (Çince: 梵净山)), 2,572 m'lik yüksekliği ile Wuling Dağı'nın en yüksek noktasıdır. Mount Fanjing Ulusal Doğa Koruma Alanı 1978 yılında kurulmuş ve 1986 yılında UNESCO Biyosfer Rezervi olarak belirlenmiştir. Toplam 567 km²'lik bir alanı kaplamaktadır ve batı Çin'in orta sub-tropik dağ bölgesinin ilkel vejetasyonunu sergileyen bir koruma alanıdır. Mount Fanjing ayrıca kutsal bir Budist dağı statüsüne sahiptir. Bölge, 2018 yılında Dünya Mirası olarak ilan edilmiştir. Ted Nolan Theodore John Nolan (d. 7 Nisan 1958), Kanadalı buz hokeyi oyuncusu ve koç. 1978-1986 yılları arasında National Hockey League takımlarından Detroit Red Wings ve Pittsburgh Penguins'in formasını giyen Nolan Buffalo Sabres, New York Islanders takımları ile Letonya ve Polonya erkek millî buz hokeyi takımında antrenör olarak görev yapmıştır. Letonya, Nolan yönetiminde 2014 Kış Olimpiyatları'na katılmaya hak kazanmış ve turnuvayı sekizinci olarak tamamlamıştır. Nolan 1994'te Indspire, 1997'de ise Jack Adams Ödülü'nü almaya hak kazanmıştır. Brandon ve Jordan adında iki oğlu bulunmaktadır. Altıncı Koğuş Altıncı Koğuş (), Anton Çehov'un 1892 tarihli kısa öyküsü. İlk olarak dönemin en popüler Rus dergilerinden olan "Russkaya mysl"nin kasım sayısında yayımlandı ve oldukça ilgi gördü. Çehov bu eserinde eğitimli bir akıl hastası olan İvan Dmitriç ile Doktor Andrey Yefimıç ekseninde iki farklı insan tipi çizmektedir. Ülkenin sorunlarıyla ilgilenmeyerek seyirci kalmayı tercih eden kişilere yönelik eleştiriler, ölüm ve ölümsüzlük, tanrının varlığı veya yokluğu, yozlaşan memurlar, kitap okuma alışkanlığı ve empati gibi konularda çok sayıda iç ve karşılıklı konuşmalara da yer vermiştir. Kaynaklara göre Vladimir Lenin de bu öyküyü okumuş ve etkilenerek kendisini bu koğuşa kapatılmış gibi hissettiğini söylediği anlatılmaktadır. Öykü aynı adla birçok kez sinemaya da uyarlandı. Lucian Pintilie yönetmenliğindeki 1978 yapımı ""Ward Six"" ve 2009 yapımı filmde orijinal senaryo kullanıldı. Türkiye'de de aynı adla Kemal Demirel'in uyarlamasıyla Devlet Tiyatrolarında sahnelendi. Ana karakterlerden Dmitriç kendisini sürekli endişe içinde bulur ve herhangi bir suç işlememesine rağmen devamlı takip edildiğini düşünür. Paranoyak bir izlenim veren Dmitriç en sonunda Altıncı Koğuş'a yatırılır. Bu akıl hastanesinde kaldığı koğuş oldukça kötü durumdadır ve hastalarla ilgilenilmektedir. Dmitriç de maruz kaldığı bu durumdan şikayetçidir, yaşadıkları zorbalıklara ve adaletsizliklere karşı çıkmaktadır. Koğuşta kalan beş kişinin doktoru olan Andrey Yefimıç ise kendi statükosunun devamlılığını isteyen, mevcut durumu değiştirmek için hiçbir şey yapmayan bir kişi görünümündedir. Kitap düşkünü olan Yefimıç de birtakım felsefik sorgulamalar yapmaktadır ve görece yalnız bir insandır.Nitekim bir gün Altıncı Koğuş'a uğrar ve Dmitriç ile sohbet eder. Dmitriç onun bir casus olduğunu düşünse bile Yefimıç'in hastane ve hapishane kıyası sonrasında düşüncesi değişir. İkilinin felsefik konuşmaları bir süre devam eder. Bu konuşmalarda Dmitriç doktoru mağlup edercesine küçümser fakat Yefimıç yaşadığı yalnızlık ve konuşacak kimsesi olmaması gibi nedenlerden ötürü onunla sohbet etmekten mutluluk duyar. İşte ikilinin bu sohbetlerine gizlice tanıklık edenler doktorun da hasta olduğu düşüncesine kapılır. Yerel yönetimin olağan toplantısı görünümündeki bir davete icap eden Yefimıç için yolun sonu gözükmektedir. Sohbet sırasında uzmanlarca sınandığını fark etmez ve koltuğundan olmasına giden süreç hızlanır. Devamında maddi durumunun da kötüye gitmesi arkadaşlarının tedavi önerisine sıcak bakmasına neden olur. Yefimıç da hastalarının kaldığı Altıncı Koğuş'a kapatılır. Kısa bir süre sonra da hayatını kaybeder. ChaÃ®ne des Puys Chaîne des Puys, Fransa'nın Masif Merkezinde, kuzey-güney yönelimli, kül konileri, lav domları ve maarlardan oluşan bir silsiledir. Silsile yaklaşık 40 km (25 mi) uzunluğundadır ve belirlenen volkanik özellikler arasında 48 adet kül konisi, sekiz adet lava domu ve 15 adet maar ve patlama krateri bulunmaktadır. En yüksek noktası, silsilenin ortasına yakın olan ve 1.465 m (4.806 ft) yüksekliğindeki Puy de Dôme lav domudur. Silsilenin adı, yuvarlak profile sahip bir volkanik dağı tanımlayan bir Fransızca terimden ("puy") gelmektedir. Bir Chaîne des Puys volkanının son patladığı tarih için M.Ö. 4040 tarihi belirtilmektedir. Bölge, 2018 yılında Dünya Mirası olarak ilan edilmiştir. İlk Şarkılar İlk Şarkılar, Fazıl Say'ın 2013 çıkışlı albümü. Albümde Ömer Hayyam, Nâzım Hikmet, Metin Altıok, Cemal Süreya, Orhan Veli Kanık, Can Yücel, Pîr Sultan Abdal ve Muhyiddin Abdal gibi isimlere ait şiirler bestelenmiştir. Say bu parçaları gençlik yıllarında besteledi. Ada Müzik'ten çıkan albümde 10 parça bulunmaktadır ve solist olarak Serenad Bağcan yer almaktadır. Ayrıca bazı parçalarda Cem Adrian, Güvenç Dağüstün, Burcu Uyar ve Selva Erdener gibi solistler de yer alırken, viyolonselde Çağ Erçağ, flütte Bülent Evcil, kemanda Pelin Halkacı Akın, kanunda Hakan Güngör ve vurmalı sazlarda Aykut Köselerli gibi isimler yer aldı. Temmuz 2018'de albümün nota kitabı Schott Music tarafından çıkartıldı. Albüm edebiyat ile müziğin ilişkisine örnek oluşturmaktadır. Say'ın şiire ve edebiyata olan ilgisinin bir ürünüdür. Say bu ilgisini bir yıl sonra "Yeni Şarkılar" albümü ile devam ettirdi. Alfred Heilbronn Alfred Heilbronn (28 Mayıs 1885, Fürth - 17 Mart 1961, Münster), Alman-Türk botanikçi. Türkiye’de modern botaniğin kurucusudur. Nazi Almanyasından kaçarak Türkiye'ye sığındı. İstanbul Üniversitesi'nde akademisyen olarak çalıştı. Asuman Baytop onun üniversitedeki asistanıydı. Alfred Heilbronn Botanik Bahçesi de Türkiye'deki faaliyetlerinin önemli bir parçasıydı. Türkçeye çevrilen başlıca eserleri "Nebat Biyolojisi" (1940), "Botanik ve Genetiğe Giriş" (1943), "Kalıtım Biliminin Temel Anlamları ve Temel Vakıaları"dır (1947). Heilbronn Münih Ludwig Maximilian Üniversitesi'ndeki tabii ilimler fakültesinden 1909 yılında mezun oldu. Almanya'da farklı üniversitelerde çalıştıktan sonra 1933 Üniversite Reformu sonrasında İstanbul'a gelerek İstanbul Üniversitesi'nde görev almaya başladı.İstanbul Üniversitesi Fen Fakültesi'nde ordinaryüs profesör ve enstitü direktörü oldu. Öte yandan Tıp Fakültesi, Eczacılık Fakültesi ve Diş Hekimliği Fakültesi'nde botanik, genetik, farmakobotanik, bitki anatomisi ve biyoloji gibi dersleri verdi. Asistanlarıyla beraber Anadolu'nun farklı bölgelerine yaptığı geziler ile fakülteye kurduğu herbayumu daha da genişletti. 1941'de Alman vatandaşlığından çıkarılınca 1947'de Türk vatandaşlığına geçti. Alman eşi hayatını kaybedince 1948'de ikinci evliliğini Mehpare Başarman ile yaptı. Bu evlilikten Kurt Lütfi Leopold Heilbronn (d. 1951) dünyaya geldi. 1955 yılında emekli oldu. Daha sonra Almanya'ya geri dönerek Münster Üniversitesi'nde çalıştı (1960). 1961 yılında ise hayatına kaybetti. Heilbornn’un adı 2003 yılında kurucusu olduğu botanik bahçesine verildi. Makao Kulesi Makao Kulesi (; ), Çin'in Makao özel idarî bölgesinde bulunan bir telekomünikasyon kulesidir. Kule, 338 metre yükseklikte olup 2001 yılında inşa edilmiştir. Kule, Dünya Büyük Kuleler Federasyonu üyesidir ve Grand Lisboa ile birlikte Makao'nun simgesel yapılarından biridir. Necaxa Impulsora del Deportivo Necaxa SA de CV, Aguascalientes merkezli Meksika futbol kulbüdür. Liga MX'te mücadele etmekte olup, iç saha maçlarını 23.851 kişi kapasiteli Victoria Stadyumu'nda oynar. Yeni Samsun Yeni Samsun (), Yunanistan'ın Epir bölgesine bağlı Preveze ilinde bulunan yerleşim yeri. Mübadele ile Yunanistan'a gönderilen Samsunlu Rumların kurduğu yerleşim yerine bağlı köyler de Samsun'daki yer adları ile Kurutsai (Kuruçay), Tekekoi (Tekkeköy), Funtutsah (Fındıcak), Tsarsampa (Çarşamba) ve Bafra (Bafra) örneklerindeki gibi benzerlik göstermektedir. Ayrıca her yıl üç gün süren ve adı Amisos olan şenlikler düzenlenmektedir. Ã–mer bin Abdullah Ömer bin Abdullah (), Abbâsîlere bağlı yarı özgür Malatya emiri. 830'lu yıllardan 863'te öldüğü Lalakaon Muharebesi'ne dek emir olarak hüküm süren Ömer bin Abdullah doğu sınırındaki Bizans İmparatorluğu'na tehdit oluşturan en büyük unsur olup Amer ve Ambros adlarıyla bilinmekte, "tek kollu" anlamına gelen monoheraris lakabıyla tanınmaktaydı. "Delhemma", "Binbir Gece Masalları", "Battal Gazi" gibi halk hikâyelerinde yer edinip Arap ve Türk edebiyatında önemli bir figür hâline gelmiştir. Bamboo Airways Bamboo Airways, Vietnam'da bir havayolu şirketidir. Havayolu uçağına 2018 ekim ayında başlayacak. Başlangıçta havayolu şirketi Airbus'tan leasing uçağını kullanacak. Şirket Airbus A321neo için Airbus ile bir anlaşma imzaladı. 26 Haziran 2018'de şirket, Boeing ile 20 Boeing 787 Dreamliner için bir anlaşma imzaladı. Uçak 2020'de teslim edilecek. Nina Petri Nina Petri (d. 16 Temmuz 1963), Alman oyuncu. 1983'te başladığı oyunculuk kariyerinde 100'ün üzerinde yapımda rol almıştır. Armando (sanatçı) Armando (doğum adıyla; Herman Dirk van Dodeweerd ; d. 18 Eylül 1929 –ö. 1 Temmuz 2018), Hollandalı heykeltıraş, ressam ve yazardır. Sanatçı Amsterdam'da doğdu. 1958'de kurulan sanatçı topluluğu Nederlandse Informele Groep'in (Informelen) kurucu üyelerinden biriydi. İlk kişisel sergisi 1954'te Amsterdam'daki Galerie Le Canard'da açtı. Bu sırada şiir yazmaya başladı. COBRA (avangard hareketi) sanat grubundan etkilendi. 2007'de, çalışmasını etkileyen sanat müzeciliği hareketi üzerine köşesine çekilmiştir. Hollandalı sanatçı Armando, 1 Temmuz 2018'de 88 yaşında Berlin'de ölmüştür. Mark Humphrey (oyuncu) Mark Adrian Humphrey (d. 27 Aralık 1960; Vancouver), Kanadalı tanınmış oyuncu. Mark Humphrey, kariyeri boyunca çeşitli televizyon dizileri ve filmlerinde yer almıştır. Kanada yapımı TV dizisi "E.N.G." 'de canlandırdığı Jake Antonelli rolüyle tanınmıştır. En iyi çıkışını ise 1988 yapımı sinema filmi "Iron Eagle II" 'de Kaptan Matt Cooper karakteriyle yapmıştır. Kanadalı oyuncu Mark Humphrey 27 Aralık 1960'ta Vancouver, Britanya Kolumbiyası'nda radyo ve televizyon yapımcısı Jack Humphrey ve Sidney Humphrey'nin oğlu olarak doğmuştur. Toronto, Ontario'da lise eğitimini tamamlayıp, oyunculuk kariyerine başlamak içimn gittiği Amerika'da New York'ta bulunan Lee Strasberg Tiyatro ve Film Okulu'ndan mezun olmuştur. Evli olup çocuğu bulunan sanatçı yaşamını Los Angeles, Vancouver ve Toronto'da sürdürmektedir. CD Atlético Marte Club Deportivo Atlético Marte, San Salvador merkezli El Salvador futbol kulübüdür. Segunda División de Fútbol Profesional'de mücadele eden kulüp, iç saha maçlarını 53.400 kişilik Cuscatlán Stadyumu'nda oynamaktadır. Dedee Pfeiffer Dorothy Diane "Dedee" Pfeiffer (d. 1 Ocak 1964), Amerikalı oyuncudur. Kendisi gibi oyuncu olan Michelle Pfeiffer'ın kızkardeşidir. Oyuncunun yer aldığı yapımlar arasında; "Double Exposure" (1994), "My Family" (1995), "Meat Loaf: To Hell and Back" (2000), "A Killer Within" (2004), "Seventeen and Missing" (2007), "Jack's Family Adventure" (2010) ve "L.A., I Hate You" (2011) sayılabilir. Fenerbahçe (basketbol takımı) 2018-19 sezonu Fenerbahçe basketbol takımı 2018-19 sezonu, Fenerbahçe'nin erkek basketbol şubesinin kuruluşundan itibaren 105. sezonudur. Baş antrenör Sırp Željko Obradović'in takımdaki 5. sezonudur. Fenerbahçe bu sezon Cumhurbaşkanlığı Kupası, Basketbol Süper Ligi, Türkiye Kupası ve EuroLeague'de mücadele etmiştir. }} "Trabzonspor'un ligden çekilmesi nedeniyle 7. ve 22. haftalar bay geçilmiştir." Mişel Süleyman Mişel Süleyman, Lübnanlı siyasetçi ve asker. Lübnan Cumhurbaşkanı olarak 2008-2014 yılları arasında görev yapmıştır. 21 ekim 1948 tarihinde Hristiyan Maruni topluluğun bir üyesi olarak, Lübnan'nın Amşit kasabasında doğdu. 1970'te Hava Harp Akademisinden teğmen olarak mezun oldu. Lübnan Üniversitesi'ne bağlı Siyasi ve İdari Bilimler fakültesini bitirdi. Vefa Süleyman ile evlendi ve üç çocukları oldu. Ordu içinde önemli görevlerde bulundu, Cebel-i Lübnan'da istihbarat başkanlığı yaptı (1990-1991), 11. Piyade Tuğay komutanı iken (1993-1996) İsrail ile çatışmalar katıldı. Emil Lahud'un Kasım 2007'de Cumhurbaşkanlığı süresi dolduktan sonra adı öne çıkmaya başladı. Fuad Sinyora başkanlığındaki hükûmet tarafından cumhurbaşkanlığına aday gösterildi. 19 defa ertelenen cumhurbaşkanlığı seçimleri sonucunda sokak çatışmaları çıktı. Lübnanlı taraflar Doha'da Arap Birliği gözetiminde seçimler üzerinde anlaştı. 25 Mayıs 2008 tarihli meclis oturumunda 128 vekilin 118'inin oyunu alarak cumhurbaşkanı seçildi. 2009 yılında Türkiye'yi ziyaret etti. 1955'ten Celal Bayar'ın Lübnan'ı ziyaretinden sonra, Türkiye'yi ziyaret eden ilk Lübnan Cumhurbaşkanı oldu. Ulusal kapitalizm Ulusal kapitalizm, emek, mal ve sermaye gibi meselelerde düzenleme yapan, bu üç önemli faktörün iç kontrolünü sağlamayı hedefleyerek bir ülkenin ulusal ekonomisini olabildiğince en iyi düzeye çıkarmayı amaçlayan milliyetçi görüşlerin korunması amacını güden ideolojik duruşları tanımlamada kullanılan bir politik terimdir. Ulusal kapitalizm, ekonomik milliyetçilikle ilgilidir. Sürüm Yazılım mühendisliğinde, sürüm bir yazılımın belirli durumlarının benzersiz numaralar ya da isimler kullanılarak belirlenmesidir. Genellikle, yapılan geliştirmelerin önemliliğini ifade eden sayı basamakları artırılarak ilerlenir. Daha hassas seviyede, sürüm kontrolü ile, bir bilgi bütününün değişik durumlarının takip edilmesini ifade eder; bu bilgi bütünü bir bilgisayar yazılımı ya da başka bir ürün olabilir. Faydalı model Faydalı model, sanayi teknolojilerine uygulanabilen buluş sahiplerine koruma sağlanan sınai mülkiyet hakkı. Genellikle küçük ve orta ölçekli sanayi yatırımlara yönelik olan faydalı model, patente oranla daha ekonomik olup aynı zamanda daha kısa sürede alınabilmekte, buna bağlı olarak da patentin yarısı kadar bir süre boyunca (10 yıl) geçerli olmaktadır. Çamaşır deterjanı Çamaşır deterjanı (İngilizce: Laundry detergent) çamaşır yıkamak için eklenen bir tür deterjan veya temizlik maddesidir. Deterjan hâlâ toz halinde satılırken, sıvı deterjanlar 1950'lerde piyasaya sürülmesinden bu yana birçok ülkede büyük pazar paylarını almaktadır. El yıkama ve çamaşır makinesi için mevcuttur. 2012'den beri Procter & Gamble tarafından Tide Pod'lar (Alo deterjanı) olarak tanıtıldıklarında çamaşır deterjanı kapsülü ABD'de satıldı. Daha önceki çamaşır deterjanı kapsülleri 1960'larda ve 1970'lerde satılan Salvo tabletlerini içerirdi. Antik çağlardan, giysilerin yıkanmasını kolaylaştırmak için kimyasal katkı maddeleri kullanıldı. İtalyanlar bezi temizlemek için kükürt ve su karışımı kömürü kullanmışlardır. Mısırlılar su yumuşatmak için kül ve silikatlar ekledi. Sabunlar ilk deterjanlardı. Bazı sentetik yüzey aktif maddelerin deterjan etkileri, 1917 yılında, I. Dünya Savaşı sırasında sabunların kıtlığına yanıt olarak, Almanya'da kaydedilmiştir. 1930'larda, ticari olarak yağlı alkollere yönelik uygulanabilir yollar geliştirilmiş ve bu yeni malzemeler, sülfat esterlerine dönüştürülmüştür. BASF tarafından üretilen Alman markası FEWA ve Procter & Gamble tarafından üretilen Dreft markası ilk deterjanlar oldu. Bu tür deterjanlar, çoğunlukla II. Dünya Savaşı'ndan sonra sanayide kullanıldı. Çamaşır yıkaması, karışık yüzeyleri lif yüzeylerinden temizlemeyi içerir. Kimyasal bir bakış açısından, kirler aşağıdaki gibi gruplanabilir: Kirlerin çıkarılması zor olan pigmentler ve boyalar, yağlar, reçineler, katran, balmumları ve denatüre proteinlerdir. Çamaşır deterjanları, yapıcılar (yaklaşık% 50), yüzey aktif maddeler (% 15), ağartıcı (% 7), enzimler (% 2), toprak antiredepozisyon maddeleri, köpük düzenleyiciler, korozyon inhibitörleri, optik parlatıcılar, boya transfer inhibitörleri, kokular, boyalar, doldurucular ve Aids içerebilir. Yapıcılar (şelasyon veya tecrit edici maddeler olarak da adlandırılır) su yumuşatıcılarıdır. Sert su kalsiyum, magnezyum ve metalik katyonlar içerir (demir, bakır ve manganez). Bu katyonlar, kumaşlar ve çamaşır makinelerinde çökelek oluşturan ve çıkarılması zor olan çözünmeyen bileşikler (metalik veya kireç sabunları) oluşturmak için yüzey aktif madde anyonları ile reaksiyona girer. İnşaatçılar sert su iyonlarını çökeltme, şelasyon veya iyon değişimi yoluyla giderirler. Ayrıca, dispersiyon yoluyla toprağı temizlemeye yardımcı olurlar. Çoğu Avrupa bölgesinde su çok serttir. Kuzey Amerika, Brezilya ve Japonya'da su nispeten yumuşaktır. En erken yapıcılar sodyum karbonat (yıkama sodası) ve sodyum silikat (su camı) idi. 1930'lardan bu yana, fosfatlar (sodyum fosfatlar) ve polifosfatlar (sodyum heksametafosfat) fosfonatların (HEDP, ATMP, EDTMP) tanıtımı ile devam ettirildi. Bu maddeler, polikarboksilatlar (EDTA, NTA), sitratlar (trisodyum sitrat), silikatlar (sodyum silikat), glukonik asit ve poliakrilik asit gibi çevre açısından daha iyi fosfor içermeyen maddeler veya zeolitler gibi iyon değiştirici maddelerdir. Soda gibi alkaliler sert su iyonlarını çökelir ve inşaatçılar olarak kullanılır. Ayrıca, yıkama performansını artırırlar. Pamuk gibi hidrofilik lifler suda negatif yüzey yüküne sahipken, sentetik lifler nispeten nötrdür. Negatif yük, anyonik sürfaktanların adsorpsiyonu ile arttırılmaktadır. PH arttıkça, kir ve lifler daha fazla negatif yüklenerek, karşılıklı itişin artmasına neden olur. Bu, alkalilerin yağların sabunlaşması gibi etkilerden ayrı olarak yıkama performansını artırmasının nedenlerinden biridir. Bununla birlikte, kir ile lifler arasındaki itici güçler tek başına bile yüksek pH'ta tatmin edici yıkama sonuçları vermezler. İyi deterjan için optimum pH aralığı 9-10.5'dir. Oluşturucu ve sürfaktan, kir çıkarıcıyı ve kurucunun yıkama etkisini elde etmek için sinerjistik olarak çalışır. Pamuk, yün, poliamid ve poliakrilonitril gibi hidrofilik liflerle, sodyum trifosfat, tek başına bir yüzey aktif maddeden daha etkili bir şekilde toprağı temizler. Poliesterler ve poliolefinler gibi hidrofobik fiberlerle, sürfaktanın etkinliği, yapıcıdan daha fazladır. Çamaşır deterjanlarındaki temizlik performansının çoğundan sürfaktanlar sorumludur. Bunu toprağın suya adsorpsiyonu ve emülsifikasyonu ile sağlarlar. Ayrıca ıslanmayı iyileştirmek için su yüzey gerilimini azaltar. Çamaşır deterjanları çoğunlukla anyonik ve iyonik olmayan yüzey aktif maddeler içerir. Katyonik yüzey aktif maddeler normal olarak anyonik deterjanlarla uyumsuzdur ve kötü temizleme verimliliğine sahiptirler; Kumaş yumuşatıcılar, antistatik maddeler ve biyositler olarak sadece belirli özel etkiler için kullanılırlar. Zitteriyonik sürfaktanlar, çamaşır deterjanlarında nadiren kullanılmaktadır. Çoğu deterjan, performanslarını dengelemek için çeşitli yüzey aktif maddelerin bir kombinasyonunu kullanır. 1950'li yıllara kadar, çamaşır deterjanlarında sabun baskın yüzey aktif maddeydi. 1950'lerin sonunda (TPS) tetrapropylenebenzenesulfonate gibi "sentetik deterjanları" (sindetler) olarak adlandırılan maddeler büyük ölçüde gelişmiş ülkelerde sabunun yerini aldı. [8] [9] Kötü biyolojik olarak bozunabilirlikleri nedeniyle, bu alkilbenzensülfonatlar, 1960'ların ortalarında lineer alkilbenzensülfonatlarla (LAS) değiştirilmiştir. 1980'lerden beri, SDS (Sodyum lauryl sülfat) gibi alkil sülfatlar LAS uygulamasının arttırılmasında bulunmuştur. 1970'lerden beri, alkol etoksilatlar gibi noniyonik yüzey aktif maddeler çamaşır deterjanlarında daha fazla pay almıştır. 1990'larda glukamidler ko-sürfaktanlar olarak ortaya çıkmış ve ince kumaşlar için özel deterjanlarda alkil poliglikozidler kullanılmıştır. Ağartma maddelerinin ana hedefleri oksitlenebilir organik lekelerdir; Bunlar genellikle bitkisel kökenlidir (örneğin klorofil, antosiyanin boyaları, tanenler, hümik asitler ve karotenoid pigmentler). İsmine rağmen, modern ağartma maddeleri ev tipi ağartıcı (sodyum hipoklorit) içermez. Çamaşır ağartma maddeleri tipik olarak sodyum perborat ve sodyum perkarbonat gibi hidrojen peroksidin stabil katkı maddeleridir. Bunlar katı maddeler olarak etkisizdirler, fakat hidrojen peroksiti serbest bırakmak için su ile reaksiyona girerler. Tetraasetiletilendiamin (TAED) gibi ağartma aktivatörleri de giderek daha fazla kullanılır, bunlar daha düşük sıcaklıklarda (<60 °C), daha etkili bir ağartıcı olan perasetik asit üretmek için hidrojen peroksit ile reaksiyona girer. Çamaşırhane için enzim kullanımı 1913'te Otto Rohm tarafından tanıtıldı. İlk preparat, katyonlu hayvanlardan elde edilen, alkali ve ağartıcıya karşı dengesiz olan bir pankreas özütü idi. Sadece yüzyılın sonlarında, termal olarak sağlam bakteriyel enzimlerin mevcudiyeti oldu. Enzimler, proteinlerden (süt, kakao, kan, yumurta sarısı, çimen), yağlardan (çikolata, katı yağlar, yağlar), nişasta (un ve patates) ve selülozdan (hasarlı pamuk lifleri, sebze ve meyve) oluşur. Her tipte leke, farklı tipte bir enzim gerektirir: proteinler için proteazlar (savinaz), gresler için lipazlar, karbohidratlar için Alfa-Amilazlar ve selüloz için selülazlar. Bir dizi bileşen, temizlenecek veya deterjanlanacak maddenin estetik özelliklerini etkiler. Bu maddeler arasında optik parlaklaştırıcılar, yumuşatıcılar ve renklendiriciler bulunur. Parfümler çeşitli, aynı zamanda modern deterjanların bileşenleridir, diğer bileşenleriyle uyumludur ve temizlenmiş ürünün rengini etkilemez. Bunlar tipik olarak birçok bileşiklerin bir karışımı, ortak sınıfları terpen alkoller (sitronellol, geraniol, linalool, nerol), bunların esterleri (linalil asetat), aromatiklik aldehitleri (helional, heksil sinamaldehid, lilial) ve sentetik misk (galaksolid) içerir. Deterjandaki fosfatlar, 1950'lerde çevresel bir endişe ve daha sonraki yıllarda yasak konusu haline geldi. Fosfatlar bir çamaşır temizleyici yaparlar ve özellikle kötü atık su arıtımı ile birlikte ötrofikasyona neden olurlar. Son zamanlarda, parfümlü çamaşır ürünleri hakkında yapılan bir çalışmada, "en yüksek asetaldehiint, aseton ve etanol konsantrasyonlarına sahip bir kurutucu deliğinden çıkan 25 VOC'den fazlası olduğu tespit edildi. Bu uçucu organik bileşik'lerin yedisi, tehlikeli hava kirleticileri (HAP) ve ikisi karsinojenik HAP (asetaldehit ve benzen) olarak sınıflandırılmıştır." EEC yönerge 73/404/EEC, deterjanlarda kullanılan tüm yüzey aktif cisimleri için en az% 90'lık bir ortalama biyobozunabilirlik öngörmektedir. Deterjanların fosfat içeriği, örneğin, Avusturya, Almanya, İtalya, Hollanda, Norveç, İsveç, İsviçre, ABD, Kanada ve Japonya gibi birçok ülkede düzenlenmektedir. Asabi (gazete) Asabi, 10 Aralık 1997 tarihinde Mehmet Ali Yalçındağ tarafından kurulmuştur. Aktüalite ve magazin alanında olan gazete, daha sonra "Gözcü" gazetesinin eki olarak yayın hayatına devam etmeye başlamıştır. Millennium Tower (Viyana) Millennium Tower, Avusturya'nın başkenti Viyana'da bulunan bir gökdelendir. Bina, 212 metre yüksekliğinde ve 50 katlı olup 1999 yılında tamamlanmıştır ve Avusturya'nın ikinci en yüksek binasıdır. Ä°brahim Parlak İbrahim Parlak (1962, Gaziantep), Kürt kökenli PKK üyesi. İbrahim Parlak, 1962 yılında çiftçi bir ailenin çocukları olarak Türkiye'nin Gaziantep ilinin Nurdağı ilçesine bağlı eski adıyla Sakarat olan Emirler köyünde doğdu. İlkokulu Emirler köyünde, liseyi ise Gaziantep şehir merkezinde okudu. İbrahim Parlak 1980-88 yılları arasında PKK adına Avrupa'nın farklı ülkelerinde propaganda faaliyetleri yürüttü. Daha sonra PKK'nın çeşitli kamplarında eğitim gördü. 1988'de, örgütün yöneticilerinden Murat Karayılan'ın da bulunduğu bir grup PKK'lı ile birlikte saldırılarda bulunmak amacıyla Suriye-Türkiye sınırı üzerinden Türkiye'ye sızmak istedi. Sınırda Türk güvenlik güçlerinin PKK'lıları fark etmesinin ardından çatışma çıktı ve iki Türk askeri hayatını kaybetti. Çatışma sonrasında Murat Karayılan kaçarken, üzerinde kalaşnikov silah ve el bombasıyla yakalanan Parlak, yargılandıktan sonra 16 ay hapis cezasına çarptırıldı. Polise bir cephaneliğin yerini gösterdiği için erken tahliye edildi. Yakalanmadan önce Suriye'de bir örgüt evinde Abdullah Öcalan ile görüştü. 1991 yılında sahte bir pasaportla Amerika Birleşik Devletleri'ne kaçarak siyasi sığınma hakkı ve Yeşil Kart başvurusunda bulundu. Parlak’ın Amerika Birleşik Devletleri'ne yerleşmesinden sonra Malatya Devlet Güvenlik Mahkemesi (DGM), Parlak'ı 6 yıl hapse mahkûm etti ve cezasını tamamlaması için gıyabında tutukluma emri çıkartarak, ABD makamlarından Parlak'ın Türkiye'ye iadesini talep etti. ABD hükûmeti tarafından 1992 yılında kendidine siyasi iltica hakkı verilen Parlak, Michigan eyaletinin Harbert kasabasında "Gülistan Cafe" adlı bir işletme açtı. İbrahim Parlak 1991'de yapmış olduğu yeşil kart başvurusu sırasında "bir terör örgütüne mensup olduğunu ve hakkında kesinleşmiş hüküm bulunduğunu gizlediği, terör bağlantılı geçmişini saklayarak yalan beyanda bulunduğu" gerekçesiyle FBI tarafından gözaltına alındı. 1999 yılında yaptığı Amerika Birleşik Devletleri vatandaşlığı başvurusu; ABD'nin 1997'de PKK'yı terör örgütleri listesine alması nedeniyle iptal edilen Parlak, yalan beyan vermekten sınır dışı talebiyle tutuklanarak cezaevine konuldu. 10 ay hapis yattıktan sonra 50 bin dolar karşılığında tutuksuz yargılanmak üzere kefaletle serbest bırakıldı. Detroit Göçmenlik Mahkemesi, 2005 yılındaki son duruşmada PKK'yı hala desteklediğini ifade eden Parlak'ın Türkiye'ye iadesine karar verdi. Ancak, Parlak'ın ABD’den Türkiye'ye iadesi 17 Mart 2017 tarihine kadar ertelendi. Parlak bu süre içerisinde kararı temyiz etti ve Türkiye'ye iade edilmesi halinde "işkence göreceği ve öldürülebileceğini" iddia etti. Ağustos 2018'de Amerika Birleşik Devletleri Göçmenlik Mahkemesi İbrahim Parlak'ın Türkiye'ye iadesini yeniden erteleme kararı verdi. Gerekçeli kararını ise Birleşmiş Milletler İşkenceye Karşı Sözleşme’ye dayandırdı. Ancak ABD İç Güvenlik Bakanlığı, mahkemenin Parlak'ın Türkiye'ye iadesinin ertelenmesi kararına itiraz etti. Parlak’ın Türkiye’ye hemen iade edilmesi gerektiğini savunan bakanlık, kararı temyiz etmek için bir üst mahkemeye başvuruda bulundu. Amerika Birleşik Devletleri Senatosu'nun Demokratik Partili Michigan Senatörü Carl Levin ve Temsilciler Meclisi'nden Cumhuriyetçi Parti üyesi Fred Upton, İbrahim Parlak'ın Türkiye'ye iadesini önlemek ve Parlak'ın Amerikan vatandaşı olması için Amerika Birleşik Devletleri Kongresi'ne birkaç kez yasa önergesi sundular fakat önergeler reddedildi. Önergelerde İbrahim Parlak için "ABD'de, iyi bir yurttaş, örnek bir göçmen ve yerel bir işadamıdır, ABD'de kalıp, cemiyet içerisinde onurlu yaşamını sürdürebilmelidir" ifadelerine yer verildi. Bunun yanında İbrahim Parlak'ın sınırdışı edilmek istenmesi üzerine, ikamet ettiği şehirde kendisini tanıyan bölge sakinleri "Free Ibrahim" (İbrahim'e Özgürlük) adlı bir kampanya başlattı. Yaklaşık 200 Amerikalı, "Parlak'ın saygın bir iş adamı iyi bir yurttaş olduğunu" iddia ettikleri dilekçeleri Amerikan makamlarına gönderdiler. Kampanya sonucunda 100 bin dolar'ın üzerinde para toplandı. Ayrıca Parlak'ın iade edilmemesi için Amerikan medyası yoğun bir kampanya başlattı. İbrahim Parlak'ın adı, dönemin Amerika Birleşik Devletleri Dışişleri Bakanı Hillary Clinton'ın WikiLeaks belgelerindeki e-posta yazışmalarında yer aldı. Clinton, 2009 yılında Parlak ile ilgili haber içeren "Ne yapabiliriz?" başlıklı bir e-mail'i “Bu davayı takip ediyorum" notuyla bir bakanlık çalışanına yönlendirdiği yazıldı. Bursa metrosu istasyonlarÄ± listesi BursaRay, Türkiye'nin Bursa şehrinde yer alan yer altı demiryolu ağıdır. 2 hatlı olup toplam 38 istasyondan oluşmaktadır. BURULAŞ tarafından işletilmektedir. BursaRay 1 1: Emek-Arabayatağı hattı, Bursa'daki hafif raylı demiryolu hatlarından biridir. Hatta 20 istasyon bulunmaktadır. 23 Nisan 2002 tarihinde ilk olarak Organize Sanayi-BursasporAcemler istasyonları arasında hizmete başlamıştır. Daha sonra Şehreküstü istasyonuna bağlanmıştır. 12 Mayıs 2008 tarihinde Şehreküstü-Arabayatağı bağlantısı yapılmıştır. 24 Aralık 2010 tarihinde Organize Sanayi-Emek bağlantısı tamamlanarak bugünkü halini almıştır. BURULAŞ resmî sitesi BursaRay 2 2: Üniversite-Kestel hattı, Bursa'daki hafif raylı demiryolu hatlarından biridir. Hatta 31 istasyon bulunmaktadır. 23 Nisan 2002 tarihinde ilk olarak Küçük Sanayi-Şehreküstü istasyonları arasında hizmete başlamıştır. 12 Mayıs 2008 tarihinde Şehreküstü-Arabayatağı bağlantısı yapılmıştır. 24 Aralık 2010 tarihinde Küçük Sanayi-Üniversite bağlantısı yapılmıştır. 19 Mart 2014 tarihinde Arabayatağı-Kestel bağlantısı tamamlanarak bugünkü halini almıştır. BURULAŞ resmî sitesi Patrick Roy (buz hokeyi oyuncusu) Patrick Jacques Roy (; d. 5 Ekim 1965), Kanadalı buz hokeyi oyuncusu, koç ve yönetici. Oyunculuk kariyerini Montreal Canadiens ve Colorado Avalanche takımlarında kaleci olarak geçirmiştir. Quebec Major Junior Hockey League takımlarından Quebec Remparts'ta başkanlık ve koçluk görevini yürüten Roy 2017'de yayımlanan "NHL Tarihinin En İyi 100 Oyuncusu" listesine girmiştir. 1967 doğumlu buz hokeyi oyuncusu Stéphane Roy'un erkek kardeşidir. Roy 2014'te Jack Adams Ödülü'ne değer görülmüştür. Patrick Roy Patrick Roy adlı kişiler: Bobby Kromm Bobby Kromm (8 Haziran 1928, Calgary - 9 Haziran 2010), Kanadalı buz hokeyi antrenörüdür. 1975-1977 yılları arasında World Hockey Association takımlarından Winnipeg Jets'in, 1977-1980 yılları arasında ise National Hockey League takımlarından Detroit Red Wings'in antrenörlüğünü yaptı. 1977-78 sezonu sonunda verilen Jack Adams Ödülü'nün sahibi oldu. 8 Haziran 1928'de, Calgary'de doğdu. 1975 yılında, World Hockey Association takımlarından Winnipeg Jets'in antrenörlüğünü yapmaya başladı. Kromm yönetiminde takım, 1975-76 sezonunda Avco World Trophy şampiyonluğunu elde etti. 1976 Canada Cup'ta Kanada millî takımının yardımcı antrenörlüğünü yaptı. 1976–77 sezonunda Winnipeg Jets, Avco World Trophy finalinde Quebec Nordiques'e yenilerek organizasyonda ikinci oldu. 1977-78 sezonu başında, National Hockey League takımlarından Detroit Red Wings'in antrenörlüğüne getirildi. Buradaki ilk sezonunda takım, önceki sezondan 37 puan fazla topladı ve Norris Division'ı ikinci sırada tamamlayarak sekiz yıl sonra ilk kez play off'lara yükseldi. Bu performansıyla Kromm, Jack Adams Ödülü'ne layık görüldü ve bu ödülü kazanan ilk Detroit Red Wings antrenörü oldu. Kromm yönetiminde geçen ertesi sezonu Norris Division beşincisi olarak tamamlayan takım; 1979-80 sezonunda da, 5. sırada bulunduğu Mart 1980'de Kromm'un görevine son verdi. 9 Haziran 2010'da, kalın bağırsak kanserine bağlı komplikasyonlardan ötürü Michigan'da hayatını kaybetti. Kromm'un oğlu Richard Kromm da buz hokeyi oyuncusuydu. Fiziksel optik Fizikte fiziksel optik veya dalga optiği, geometrik optiklerin ışın yaklaşımının geçerli olmadığı girişim, kırınım, polarizasyon ve diğer olayları inceleyen bir optik dalı. Bu kullanım, tutarlılık teorisinin alt dalında incelenen optik iletişimde kuantum gürültüsü gibi etkilere yer vermeme eğilimindedir. "Fiziksel optikler"; ayrıca optik, elektrik mühendisliği ve uygulamalı fizikte yaygın olarak kullanılan bir yaklaşımın adıdır. Bu bağlamda fiziksel optik, dalga etkilerini göz ardı eden geometrik optik ile kesin bir teori olan tam dalga elektromanyetizması arasında bir ara yöntemdir. "Fiziksel" sözcüğü, optiğin geometrik veya ışın optiklerinden daha fiziksel olduğu ve tam bir fiziksel teori olmadığı anlamına gelir. Bu yaklaşım, bir yüzey üzerindeki alanı tahmin etmek ve daha sonra iletilen veya dağınık alanı hesaplamak için bu alanı yüzey üzerinde entegre etmek için ışın optiklerini kullanmaktan oluşur. Bu, Born yaklaşımına benzemektedir, çünkü problemin ayrıntıları bir pertürbasyon olarak ele alınmaktadır. Optiklerde, kırınım etkilerini tahmin etmenin standart bir yoludur. Bu yaklaşım, radyoda optik etkilere benzeyen bazı etkileri tahmin etmek için kullanılır. Birçok parazit, kırınım ve kutuplaşma etkisini modeller ama kırınımın polarizasyonuna bağımlı değildir. Yüksek frekanslı bir yaklaşım olduğu için, optikte genellikle radyodan daha kesindir. Optiklerde, tipik olarak iletilen veya dağınık alanı hesaplamak için bir lens, ayna veya diyafram üzerinde ışın tahmin edilen alanın integralinin alınmasıyla oluşur. Işın optik alanı veya akımı, kırınım ve sürünen dalga hesaplamaları ile desteklenmedikçe, kenarlar veya gölge sınırlarının yakınında genellikle doğru değildir. Fiziksel optiklerin standart teorisi, dağınık alanların değerlendirilmesinde bazı kusurlara sahiptir ve bu da, speküler doğrultudan uzaklaştıkça azalmış bir azalmaya yol açar. 2004 yılında uygulamaya konan geliştirilmiş bir teori, dağıtıcıları ileterek dalga kırınımını içeren problemlere kesin çözümler sunmuştur. Dentisyon Dentisyon, dişlerin gelişimi ve ağızdaki konumlanması ile alakalıdır. Daha teknik şekilde ifade edilirse, belirli bir yaşta belirli bir türün dişlerinin karakteristik düzeni, cinsi, sayısıdır. Başka bir deyişle, bir hayvanın dişlerinin sayısı, tipi ve morfo-fizyolojisi (yani söz konusu dişin şekli ve formu arasındaki ilişki ve buna bağlı fonksiyonu) konularını ele alır. Birçok memeli olmayan omurgalıda görüldüğü gibi tüm dişleri aynı tipte olan hayvanlara homodont dentisyonu olan hayvanlar, dişleri morfolojik olarak birbirinden farklı olanlara ise heterodont dentisyonu olan hayvanlar denir. Birbirini izleyerek çıkan iki takım dişi (süt, kalıcı) olan hayvanların dentisyonuna difiyodont, yaşamları boyunca tek takım dişi olan hayvanların dentisyonuna monofiyodont denir. Hayatları boyunca sürekli dişleri düşen ve yerine yenisi çıkan hayvanların dentisyonu ise polifiyodont terimi ile ifade edilir. Omurgalı dentisyonunun evrimsel kökeni çelişkilidir. Günümüzde, dişlerin evrimsel kökeni için "dıştan-içe" veya "içten-dışa" teorileri öne sürülmektedir. Buna göre, odontodlar deri yüzeyden ağzın içine ya da tam tersi yönde hareket ederek dentisyonu oluşturur. Bu tartışmalara rağmen, omurgalı dişlerinin bazal gerçekçenelilerin (ör. kıkırdaklı balıklar) deri yüzeyinde bulunan dermal dentiküllerle homolog olduğu kabul görmüştür. Dişlerin kökeni yaklaşık 450 milyon yıl önceye uzandığı için, omurgalı dentisyonu sürüngenler, iki yaşamlılar ve balıklar gibi farklı sınıflarda çeşitlenmiştir. Ancak bu grupların çoğunda dişler; sürekli yenisi çıkabilecek, farklılaşmamış (homodont), uzun sivri uçlu ya da keskin kenarlı şekildedir. Memelilerde durum tamamen farklıdır. Memelilerin üst ve alt çenedeki dişleri sıkıca kapanacak ve beraber işlev görecek şekilde evrimleşmiştir. "Aralarında oklüzyon vardır, yani, dişlerin çiğneme yüzeyleri öyle dizayn edilmiştir ki arasında bulunan besinlerin kesilmesi, ezilmesi, öğütülmesi ve parçalanması için birbirleriyle harika bir durum içerisinde bulunurlar." Tek delikliler, xenarthralar, pangolinler, ve balinalar dışındaki tüm memelilerin her birinden maksimum sayıda olmak üzere dört farklı tipte dişleri vardır. Bunlar, kesme görevindeki kesiciler, köpek dişi, öğütme görevindeki küçük azılar ve azılardır. Kesiciler üst ve alt çenede ön bölgede yerleşmişlerdir. Normalde düz, keski şekilli dişlerdir ve alt çenenin önde olduğu durumda karşı karşıya gelirler. Besini ağza sığabilecek bir boyuta getirmek için kesmek, bölmek ya da kemirmek görevleri arasındadır. Köpek dişleri, kesicilerin hemen arkasında yerleşir. Birçok memelide, köpek dişleri; ucu sivri, uzun ve diğer dişlerin daha önünde konumlanmasıyla ayırt edilebilir. Etçillerde, bu dişler kurbanlarına karşı en etkili silahlardandır. Bazı primatları da içine alan memelilerde, bunlar sert besinleri bölüp açmak için kullanılır. Küçük azılar ve azılar ağzın gerisinde yer alır. Memeliye ve diyetine bağlı olarak, besini parçalayıp öğüterek yutulmaya hazır parçalar haline getirir. Özelleşmiş dişler—kesiciler, köpek dişleri, küçük azılar ve azılar— her memelide aynı sırada bulunur. Birçok memeli yavrusunda ardından kalıcı dişlerin geleceği, düşen geçici dişler bulunur. Bu dişler süt dişleri, birincil dişler veya bebek dişleri olarak da bilinir. Birbirini izleyen iki diş takımına sahip olan hayvanlara difiyodont denir. Azıların çıkmaması durumu haricinde süt dişler için yazılan diş formülü kalıcı dişlerin formülü ile aynıdır. Memeli dişleri farklı işlevler için özelleştiğinden, birçok farklı memeli grubu adaptasyon sürecinde ihtiyacı olmayan dişleri kaybetmiştir. Dişlerin şekilleri de belirli bir beslenme şekli ve onun gibi diğer adaptasyonlarla doğal seçilim sürecine girmiştir. Bunun bir sonucu olarak evrimsel modifikasyonla dişlerin şekilleri ortaya çıkmıştır. Zamanla, farklı memeli grupları; çiğneme yüzeyinin genişliği ve şekli, dişlerin tipi ve sayısı bakımından farklı diş özelliklerine sahip olarak şekilde evrimleşmiştir. Ağzın her bir kenarında, ya da çeyreğinde, bulunan diş tiplerinin sayısı diş formülünde gösterilir. Üst ve alt dişler çizgiyle birbirinden ayrılır. Ağzın sağ ve sol tarafındaki dişlerin sayısı aynıdır. Her bir takımda; ilk olarak kesiciler (I) ile, ikinci olarak köpek dişleri (C) ile, üçüncü olarak küçük azılar (P) ile, son olarak azılar (M) ile gösterilir böylece I:C:P:M gösterimi elde edilir. Örneğin üst çene için 2.1.2.3 formülü; üst çenenin bir tarafında 2 kesici diş, 1 köpek dişi, 2 küçük azı, 3 azı dişi var demektir. Süt dişler için küçük harfler kullanılır ve her bir tipin başına d harfi getirilir. Örneğin: di:dc:dp Bir hayvanın kalıcı veya geçici dentisyonu diş formülü ile ifade edilebilir. Bu formül kesir formunda yazılır ve şöyle gösterilir: I.C.P.MI.C.P.M. Örneğin, aşağıda insanların da dahil olduğu bütün eski dünya maymunlarının süt ve normal kalıcı dentisyonunun formülü gösterilmiştir: Plasentalı kara memelileri içinde bilinen en fazla diş sayısı 48'dir ve formülü 3.1.5.33.1.5.3 şeklindedir. Ancak, yaşamakta olan (yok olmamış) herhangi bir plasentalı memelide bu sayıda diş yoktur. Yaşayan plasentalı memeliler içinde bilinen en fazla diş içeren dentisyon formülü: 3.1.4.33.1.4.3'dür. Memeli dişleri genellikle simetriktir, ama istisnai örnekler vardır. Örneğin, ay-ayların diş formülü ... şeklindedir. Böyle bir formülde üst ve alt çeyrekler farklı formülde olduğundan kesir çizgisi kullanılmalıdır. Dişlerin numaralandırılması her bir grup için 1'den başlar. Böylece insan dişleri I1, I2, C1, P3, P4, M1, M2 ve M3 şeklinde isimlendirilir. (Küçük azı dişi isimlendirme etimolojisi için sonraki paragrafa bakınız.) İnsanlarda, üçüncü azı dişi, yirmi yaş dişi de denir, ve bazen sürmeyebilir. Küçük azı dişler açısından bakılırsa, üçüncü tip süt dişin küçük azı dişi mi (memeli uzmanları arasında genel görüş birliği) yoksa azı dişi mi (insan anatomisi uzmanları arasında genel görüş birliği) olduğu konusunda ihtilaf vardır. Başka bir görüş ayrılığı zooloji ile diş hekimliği arasında terminolojide yaşanır. Çünkü diş hekimliği bakımından, ki zamanla galip gelen olmuştur, memeli diş evrimi teorisi göz önünde bulundurulmamıştır. Öyle ki erken memeli çenelerinde kökensel olarak 3 adet küçük azı dişi bulunur. Ancak günümüzde yaşayan primatlar en azından ilk küçük azı dişini kaybetmiştir. "Önmaymunların ve yeni dünya maymunlarının genellikle üç adet küçük azı dişi vardır. Bazı türler ise birden fazla küçük azı dişi kaybetmiştir. Tüm eski dünya maymunlarında ilk iki diş zamanla yok olmuştur. Bu durumda zamanla yok olan dişler ilk ya da ilk iki küçük azı dişi olduğundan doğru bir şekilde yapılacak isimlendirme P2, P3, P4 veya P3, P4 şeklinde olmalıdır. Ancak geleneksel diş hekimliği P1, P2 şeklinde tanımlar." Dişlerin diş etini delerek ortaya çıkma sırasına diş sürme sırası denir. Şebek, şempanze ve australopithecine gibi antropoid primatlarda sürme sırası M1 I1 I2 M2 P3 P4 C M3 şeklindedir. Anatomik olarak modern insanlarda ise sürme sırası M1 I1 I2 C P3 P4 M2 M3 şeklindedir. Diş sürme süreci ne kadar geç başlarsa, ön dişler (I1–P4) o kadar hızlı ortaya çıkar. KomÃ¼nist Akademi Komünist Akademi (; "Kommunisticheskaya akademiya"), Ekim Devrimi sonrası kurulan, Marksizmi bilimsel olarak ele alan Moskova merkezli eğitim ve araştırma kurumu. Akademi, Ekim Devrimi sonrası 25 Haziran 1918'de Sosyal Bilimler Sosyalist Akademisi ismiyle kuruldu. 15 Nisan 1919 adı Sosyalist Akademi olarak değiştirildi. 1920'lerde sosyal bilimler konusunda çok sayıda araştırma yaptı ve Evgeni Paşukanis'in yönetimi altında başarı elde etti. Çalışma ekibi kuruluş döneminde yaklaşık 100 aktif üye ile gönüllülerden oluşuyordu. Hedefleri sosyal bilimler, tarih, Marksist-Leninist teori ve sosyalizm pratiği ile ilgili araştırmalardı. 1922'de, 1924'te ve 1935'te "Komünist Akademi Bülteni" ismiyle bilimsel dergi yayınladı. Akademinin adı 17 Nisan 1924'te Komünist Akademi olarak değiştirildi. 26 Kasım 1926'da, Sovyetler Birliği Merkezi Yürütme Komitesi akademinin tüzüğünü onayladı. Aralık 1929'da Leningrad'da bir şubesi açıldı. Komünist Akademisi felsefe, tarih, edebiyat, sanat ve dil, çağdaş kalkınma ve hukuk, dünya ekonomisi ve dünya siyaseti, ekonomi, tarım çalışmaları ve doğal bilimler konularına dair kurumları kapsamaktaydı 1932'deki yeniden yapılanma sonrasında, Komünist Akademi'nin ana odağı sosyalist kalkınmaya ve dünya ekonomisine yöneldi. 8 Şubat 1936'da yayınlanan bir kararnameyle Komünist Akademi SSCB Bilimler Akademisi'ne bağlandı. Maksiller orta kesici diş Maksiller orta kesici diş ya da maksiller santraller üst çenede, maksillada, ön bölgede yer alır. Ağızdaki dişler içinde en görünenidir. Maksiller yan kesici dişin meziyalinde (yüzün orta hattına yakınında) konumlanmıştır. Tüm kesici dişler gibi, bu dişin görevi de mastikasyon (çiğneme) esasında besini kesmektir. Tipik olarak bir adet tüberkülü bulunur ve buna insizal kenar ya da kesici kenar denir. Dişin oluşumu süreci süt dişi olarak rahmin 14. haftasında, kalıcı diş olarak ise 3-4 yaşlarında başlar. Kalıcı maksiller orta kesici diş ile süt kalıcı maksiller orta kesici diş arasında küçük farklılıklar bulunur. Süt dişi 8-12 aylıkken ağızda görünür ve 7-8 yaşlarında düşer. Kalıcı diş daha büyüktür ve genişliğine göre daha uzundur. Maksiller orta kesici dişler yüzün orta hattında birbirine temas eder. Mandibular orta kesici dişler de bu bölgede bulunurlar. Bu dişlerin pozisyonu açık kapanış ya da diastema olup olmayacağını belirleyebilir. Tüm dişler gibi insandan insana boyutu, şekli, rengi değişebilir. Frengi gibi sistemik hastalıklar dişlerin görünüşünü etkileyebilir. Maksiller yan kesici diÅŸ Maksiller yan kesici dişler ya da maksiller lateraller, maksiller orta kesici dişin distalinde (yüzün orta hattından uzağa) ve maksiller köpek dişinin meziyalinde (yüzün orta hattına yakın) yerleşmiş bir çift üst (maksiller) diştir. Diğer kesici dişler gibi bu dişin de görevi çiğneme esnasında besinleri kesmektir. Bu dişlerde genellikle tüberkül bulunmaz ancak Talon tüberkülü olarak bilinen bir anomali en çok bu dişte görülür. Dişin besini kesen yüzey alanına insizal kenar ya da kesici kenar denir. Maksiller yan kesicinin süt dişi ile kalıcı dişi arasında küçük de olsa bazı farklılıklar vardır. Maksiller yan kesici dişler kapanışta mandibular yan kesici dişlerle temas kurar. Maksiller köpek dişi Diş hekimliğinde, maksiller köpek dişi ya da maksiller kanin her iki maksiller yan kesici dişin lateraline (yüzün orta hattından uzağa) ve her iki maksiller birinci küçük azı dişinin meziyaline (yüzün orta hattına yakın) yerleşmiştir. Hem maksiller hem de mandibular kaninler için ağzın "köşetaşı" denir. Çünkü kesici dişleri küçük azılardan ayıracak şekilde orta hattan üç diş uzağa yerleşmişlerdir. Kaninin konumu gereği kesici ve küçük azı dişleri ayırdığı gibi mastikasyon ya da çiğneme esnasında her iki dişin işlevini gerçekleştirir. Yine de, kaninlerin en çok görülen işlevi besinleri koparmaktır. Kanin dişler çiğneme esnasında meydana gelen muazzam lateral (yan) basınçlara dayanabilmektedir. Kaninlerin tek bir tüberkülü vardır ve kılıç dişli kaplanlar gibi nesli tükenmiş etçillerde tutma-kavrama görevi görür. Görece aynı olsalar da, maksiller kaninlerin süt dişleri ile kalıcı dişleri arasında küçük farklar bulunur. Ağızdaki toplam uzunluk bakımından (kökten kesici kenara kadar) en uzun diştir. Kaninler tüberkülü olan tek ön dişlerdir. Maksiller kaninler yaklaşık 4 aylıkken kalsifiye olmaya başlar. 6-7 yaşlarında dişin mine oluşumu tamamlanırken kalıcı maksiller kaninler yaklaşık 11-12 yaşlarında sürer. Dişin kökünün oluşumu 13 ve 15 yaşlarında tamamlanır. Maksiller kaninler mandibular kaninlere göre biraz daha geniştir. Maksiller kaninlerin yalnızca bir kökü olup ağızdaki en uzun köktür. 1967 CONCACAF Şampiyonlar Kupası 1967 CONCACAF Şampiyonlar Kupası, CONCACAF Şampiyonlar Kupası'nın (günümüzdeki adıyla CONCACAF Şampiyonlar Ligi) 3. sezonudur. 10 takımın katılımıyla, 6 Ağustos 1967'de oynanmaya başlayan birinci tur maçlarıyla başladı. İki ayaklı olarak oynanan finalde karşılaştığı Jong Colombia'yı, iki maçın sonrasında eşitliğin bozulmaması sebebiyle gerçekleştirilen tekrar maçında yenen Alianza; turnuva tarihindeki ilk şampiyonluğunu elde etti. Amerika Birleşik Devletleri'nden Philadelphia Ukrainians tek katılımcıydı. "Alianza, toplamda 10-3'lük skorla kazandı." "Aurora, tekrar maçı sonrasında turu geçti." "Alianza, tekrar maçı sonrasında turu geçti." "Alianza, toplamda 3-1'lik skorla finale yükseldi." Not: Jong Colombia, bu turu bay geÃ§ti. "Alianza, tekrar maçı sonrasında şampiyonluğa ulaştı." Ufuk (ad) Ufuk bir erkek ismidir ve ÅŸu anlamlara gelebilir: Bojidar Dimitrov Bojidar Dimitrov Stoyanov (, d. 3 Aralık 1945 – 1 Temmuz 2018), Bulgar siyasetçi ve tarihçidir. Ortaçağ Bulgar tarihi, Osmanlı yönetimi ve Makedon Sorunu konuları üzerinde çalışmalar yaptı. Ulusal Tarih Müzesi'nin (Bulgaristan) direktörlüğü görevini yürüten Dimitrov, 3 Aralık 1945'te Bulgaristan'ın Sozopol şehrinde doğdu. Adını Antarktika'daki Dimitrov Koyu'ndan almıştır. 1 Temmuz 2018'de Sofya'da 72 yaşında kalp krizinden öldü. Billy Kinard Billy Russell Kinard (16 Aralık 1933 - 30 Haziran 2018), eski Amerikan futbolcusu ve antrenördür. Billy Kinard, 16 Aralık 1933'te Jackson, Mississippi'de doğdu. Ulusal Futbol Ligi (NFL) 'de Cleveland Browns, Green Bay Packers takımlarında ve Amerikan Futbol Ligi (AFL)'de Buffalo Bill takımında savunma pozisyonunda oynamıştır. Amerikan futbolunu bıraktıktan sonra bir dönem antrenör olarak da görev alan Billy Kinard 30 Haziran 2018'de Fort Payne, Alabama'da 84 yaşında ölmüştür. Police FC (Trinidad ve Tobago) Police Football Club, San Fernando merkezli Trinidad ve Tobago futbol kulübüdür. TT Pro League'de mücadele eden kulüp, iç saha maçlarını 10.007 kişi kapasiteli Mannie Ramjohn Stadyumu'nda oynamaktadır. Bulaşık temizleyicisi Bulaşık temizleyicisi (tablet bulaşık deterjanı, bulaşık sıvısı veya bulaşık sabunu) bulaşık yıkamada kullanılan bir deterjandır. Genellikle, cilt tahrişi düşük olan yüzey aktif maddelerin yüksek oranda köpük yaratan bir karışımıdır ve esas olarak lavabo veya kasede tabak, bardak, çatal bıçak takımı