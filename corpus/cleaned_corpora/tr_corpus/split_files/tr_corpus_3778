Film, Akün Film, Uğur Film gibi birçok firma adına yönetmenlik ve senaryo yazarlığı yaptı. 1980'li yıllarda televizyonun yaygınlaşmasıyla beraber Osman F. Seden, öncelikle TRT adına "Çalıkuşu" gibi birkaç televizyon dizisi çekti, ardından Kemal Film'i tekrar faaliyete geçirerek sadece televizyon için film yapmaya başladı. Kemal Film'in başında Osman F. Seden'in oğlu Kemal Seden bulunuyordu. Bu dönemde yapılan diziler de ekran seyircisi ve televizyoncular tarafından büyük ilgi gördü. Ayrıca Kemal Film'in geçmiş yıllarda ürettiği yapımlar televizyonlar tarafından alınarak yayınlanmaya başladı. "İki Kızkardeş" (1992), "Hayatın İçinden" (1993), "Gurur" (1994), "Gül ve Diken" (1994), "Zühre" (1995), "Gökkuşağı" (1995), " "Mirasyediler" (1996), "İlk Aşk" (1997) ve "Nice Yıllardan Sonra" (1998) gibi televizyon dizileri Kemal Film'in bu dönemdeki çalışmalarıdır. Başta Aydan Şener olmak üzere İsmet Özhan, Gülben Ergen, Atilla Saral, Selda Özer, Yonca Cevher, Murat Parasayar, Müge Arda, Yalçın Dümer, Berna Laçin, Açelya Akkoyun, Özlem Savaş, Atilla Saral, Ceyda Düvenci, Ece Uslu ve İpek Tuzcuoğlu, Kemal Film'in dizileriyle adlarını duyuran oyunculardı. Osman F. Seden, 1 Eylül 1998'de vefat etti. Kemal Seden, babasının vefatının ardından "Aşk Aynı Adreste" (2000), "Camdan Papuçlar" (2004), "Bir Varmış Bir Yokmuş" (2005) gibi TV yapımlarına imza attı. Kemal Film'in başında Seden ailesinin üçüncü kuşak sinemacısı Kemal Seden bulunmakta ve çalışmalarını sürdürmektedir. Elizabeth Strout Elizabeth Strout (d. 6 Ocak 1956), Amerikalı yazar. 2009 yılında "Kül Mevsimi" ("Olive Kitteridge") adlı romanıyla kurgu dalında Pulitzer Ödülü'nü kazanmıştır. Junot DÃ­az Junot Díaz (d. 31 Aralık 1968), Dominik asıllı Amerikalı yazar ve Massachusetts Teknoloji Enstitüsü profesörü. 2008 yılında "Oscar Wao'nun Tuhaf Kısa Yaşamı" ("The Brief Wondrous Life of Oscar Wao") adlı romanıyla kurgu dalında Pulitzer Ödülü'nü kazanmıştır. Geraldine Brooks Geraldine Brooks (d. 14 Eylül 1955), Avustralyalı-Amerikalı gazeteci ve yazardır. 2006 yılında "March" adlı romanıyla kurgu dalında Pulitzer Ödülü'nü kazanmıştır. Marilynne Robinson Marilynne Robinson (d. 26 Kasım 1943), Amerikalı yazar. 2005 yılında "Gilead" adlı romanıyla kurgu dalında Pulitzer Ödülü'nü kazanmıştır. Milan Stanković Milan Stanković (Sırp: Милан Станковић, 9 Eylül 1987, Belgrad), Sırp şarkıcı 2010 Eurovision Şarkı Yarışması'nda Sırbistan'ı Goran Bregović imzalı "Ovo je Balkan" adlı şarkıyla temsil etmiştir. US Avellino 1912 Avellino Calcio 12 S.S.D. (resmî adıyla Unione Sportiva Avellino), Avellino, Campania'da kurulmuş olan İtalyan futbol kulübüdür. Renkleri yeşil ve beyazdan oluşan kulüp 1912 yılında kurulmuştur. 2008-09 sezonunun sonunda Serie B'den düşen kulüp, ekonomik problemler yüzünden Serie D'ye kadar düşürülmüştür. 1912 yılında kurulan kulüp Avellino şehrini futbolda temsil etmektedir. "1 Ekim 2009 tarihiyle" Anna Bergendahl Anna Bergendahl (11 Aralık 1991, Stockholm), İsveçli şarkıcı, söz yazarı. 2010 Eurovision Şarkı Yarışması'nda ülkesini "This Is My Life" adlı şarkıyla temsil etmiştir. Stockholm'de doğan şarkıcı, Nyköping ve Katrineholm'de büyümüştür. 2009 yılında Lionheart Records'la sözleşme imzalamıştır. İlk albümü 14 Nisan 2010'da çıkmıştır. Anna Bergendahl Eurovision 2010'da ikinci yarı finalde yarışmış ve 11. olarak finale çıkmaya hak kazanamamıştır. KS Apolonia Fier Klubi Sportiv Apolonia Fier (KS Apolonia Fier) Arnavutluktaki bir futbol kulübüdür. 1925'te kurulmuştur. Maçlarını Stadiumi Loni Papuçiu'da yapan Arnavutluk'un Fier şehrinde kurulmuş takımın ilk ismi KS Apollonia'dır. 1998 yılında Arnavutluk Kupası'nı kazanmaları en büyük başarıları arasında yer almaktadır. Solidarność Solidarność veya Dayanışma (Lehçe: "Solidarność", tam adı: Bağımsız Özyönetimli Dayanışma Sendikası — "Niezależny Samorządny Związek Zawodowy Solidarność") 1980 yılının Eylül ayında Polonya Halk Cumhuriyetindeki Gdańsk Tersanesi işçileri arasında kurulan sendika. İlk lideri Lech Wałęsa’dır. Solidarność, bir Varşova Paktı ülkesindeki komünist parti denetimi dışındaki ilk sendikaydı. 1980’li yıllarda sosyalizm içerisinde radikal reform yapılması söylemiyle sendikal sınırlarını aşan sosyal bir hareket haline geldi. Polonya Halk Cumhuriyeti hükûmetleri Solidarność’u baskı altına almaya çalışsa da başarılı olamayacak ve sonunda görüşme masasına oturmak zorunda kalacaktır. Yuvarlak masa toplantılarının ardından 1989 yılında seçimlerin yapılması kararı alınır. Seçimde Solidarność önderliğindeki muhalif hareket iktidardaki Polonya Birleşik İşçi Partisi (PZPR) egemenliğine son vererek seçimleri kazanır. Solidarność lideri Wałęsa 1990 yılında Polonya Cumhurbaşkanı seçilir. Bu dönemden sonra Solidarność yeniden sadece sendikal alanla ilgilenir hale gelmiştir. Solidarność Eylül 1980'de Gdansk'da o zamanki ismiyle "Lenin Tersaneleri"nde kuruldu. İlk bileşenleri sovyet yönetimi karşıtı sosyal hareketleri, Katolik Kilisesini ve muhalifleri kapsıyordu. Hareket eylemlerinde pasifizmi savunuyordu. Eylül 1981'de ilk ulusal kongresi toplandı ve Lech Wałęsa'yı başkanlığa seçildi. Polonya Halk Cumhuriyeti yönetimi ülkede sendikanın artan etkisini kırabilmek için 1981 yılının Aralık ayında sıkıyönetim ilan ederek hareketin önderliğine karşı baskı uyguladı. Ancak halktan ve işçilerden yoğun destek alan Solidarność bastırılamaz ve hükûmet geri adım atmak zorunda kalır. Sovyetler Birliğinde Mihail Gorbaçov'un liderliğe gelmesiyle beraber uyguladığı glasnost ve perestroyka siyasetlerinin ülke dışında da çarpıcı etkileri olur. Gorbaçov, Sovyetler Birliğinin artık Doğu Blokunun içişlerine karışmayacağını belirterek Brejnev Doktrininin uygulanmayacağını ilan etmiş olur. Bunun üzerine 1989 yılında Polonya'da hükûmet ile Solidarność arasında doğrudan görüşmeler başlar. Görüşmelerin sonunda serbest seçimlerin yapılması kararı alınır. 4 Haziran 1989 günü yapılan seçimlerde iktidardaki Polonya Birleşik İşçi Partisi yenilecek ve Solidarność hareketi önderliğindeki muhalif koalisyon zafer kazanacaktır. Ülkede yaşanan değişimde etkili olan sendika bundan sonra daha geleneksel bir sendika haline döner. Günümüzde Polonya siyasi hayatındaki etkisi eskisine göre çok sınırlıdır. Ekim 1978 yılında papa seçilen II. Ioannes Paulus, "Solicitudo Rei Socialis" adlı eserinde Solidarność hareketinin ortaya çıkış mantığını olumlar ve dinî bir arka plana bağlar. Papa, görev yaptığı dönemde Katolik Kilisesi Solidarność'un büyük destekçisi olmuştur. Lech Wałęsa, Papa'nın harekete verdiği desteğin önemini konuşmalarında vurgulamıştır. Ayrıca Solidarność destekçisi Katolik rahip Jerzy Popiełuszko'nun öldürülmesi de işçilerin kiliseye daha da yakınlaşmasına yol açacaktır. Fabrikalarda ve eylemlerde Katolik inancının simgelerini görmek mümkündür. Doğu Bloku ülkelerinde hükûmetin denetimi dışında bir hareket olan Solidarność'un yaşama şansı bulması görülmemiş bir durumdu. Solidarność bizzat varlığıyla Polonya Halk Cumhuriyeti'ndeki Polonya Birleşik İşçi Partisi iktidarının zayıfladığının ve Varşova Paktı ülkelerindeki herhangi bir iç karışıklığa müdahale eden Brejnev Doktrininden uzaklaşıldığının göstergesiydi. Solidarność'un Polonya'daki başarıları, Doğu Bloku ülkelerde de anti-komünist fikirlerin yayılmasına ve muhaliflerin güçlenmesine önayak olmuştur. Seçimle iktidardan devrilen sovyet yanlısı iktidarlar ilk yenilgiyi Polonya'da yaşamıştır. 1989 Devrimleri olarak bilinen olaylarda Doğu Bloku dağılmış, sonrasında da Sovyetler Birliği çözülmüştür. Solidarność, bir sanayi sendikası şeklinde örgütlenmişti. Örgütlenme şekli olarak işkolundan bağımsız olarak bölgesel birlik esası geçerli olmuştur. Halihazırda sendikanın üye sayısı 1 milyonun üzerindedir. Yönetim organı olan Ulusal Komisyonun merkezi Gdańsk'dadır. Solidarność kapsamındaki önemli fabrikaların bağlı bulunduğu örgütsel yapı 14 Nisan 1981 günü kuruldu. bu örgütlenme tarzı 17 fabrikanın temsilcilerinin bir araya gelmesiyle oluşuyordu. Polonya Halk Cumhuriyeti'ndeki idari yapıya göre o bölgedeki en büyük fabrika o bölgeyi temsil ediyordu. Jonathan Franzen Jonathan Franzen (d. 17 Ağustos 1959), Amerikalı yazardır. This Is My Life (Anna Bergendahl şarkısı) "This Is My Life", (Türkçe: "Bu Benim Hayatım") Anna Bergendahl tarafından seslendirilen şarkı. 2010 Eurovision Şarkı Yarışması'nda İsveç'i temsil etmiştir. Ovo je Balkan "Ovo je Balkan" (Türkçe: Burası Balkandır), Milan Stanković tarafından seslendirilen ve Sırbistan'ı temsil etmiş Eurovision 2010 şarkısıdır. Final oylaması sonucunda Sırbistan, Eurovision 2010'u 13. sırada tamamlamıştır. Jean Ferrat Jean Ferrat (gerçek adı; Jean Tenenbaum), (d. 26 Aralık 1930, Vaucresson, Fransa - ö. 13 Mart 2010, Aubenas, Fransa), Fransız şarkıcı, şarkı sözü yazarı, şair. Dört çocuklu mütevazı bir yahudi ailesinin bireyi olarak doğdu.Ferrat Jules Ferry lisesinde öğrenim gördü. Ailesi 1935 yılında Versay'a taşınan Ferrat'ın Naziler tarafından Rus kökenli olan babasıyla birlikte II. Dünya Savaşı sırasında Auschwitz kampına götürüldü, babası burada yaşamını yitirirken, kendisi komünist direnişçiler tarafından kurtarılarak Fransız Komünist Partisi sempatizanı oldu. Ferrat, ailesine yardımcı olmak için okulu bıraktı. 1950'li yılların başlarında Paris'te kabare çalışmaları yapmaya başladı. Belirli bir müzikal tarz edinmekten kaçındıysa da, çevresinin yönlendirmesine ve zevklerine sadık kaldı. 1956'da Louis Aragon'un ünlü şiiri "Elsa'nın Gözleri" için yaptığı beste, popüler şarkıcı André Claveau tarafından okununca Fransa'da tanındı. 1958 yılında yayımlanan tek 45'lik teklisinden sonra 1960 yılında ikinci plağı çıktı. 1961'de Christine Sevr adlı bir şarkıcıyla evlendi. Bu süreçte şarkıcı Zizi Jeanmaire için şarkı sözü yazdı. Fransız "Société des auteurs, compositeurs et éditeurs de musique (SACEM)" derneğinin ödülünü 1963 yılında aldı. 200'den fazla şarkının söz yazarı ve bestecisi olan sanatçı, ölene kadar sol görüşü savundu. Hygieia çeşmesi Hygieia çeşmesi, ana kaidesinde sağlık ve temizlik tanrıçası Hygieia'yı tasvir eden heykelin bulunduğu, Hamburg'da eski belediye binası (Rathaus) avlusunda bulunan çeşme. Alman heykeltıraş Joseph von Kramer tarafından 1895-96 yıllarında tasarlanmış, yapımına başlanmış ve 1897 yılında tamamlanmıştır. Çeşmede işlenilen temada mitolojik sağlık ve temizlik tanrıçası Hygieia'nın kullanılmış olma nedeni, 1892 yılında Hamburg, Almanya'da yaşanan kolera salgınını alegorik biçimde dile getirmektir. Bu heykelde Hygieia, elinde günümüzde de eczacılığın sembolü olan tastan su dökmektedir. Ancak Kramer'in bu eserinde tasın etrafında yılan sarılı değildir. Rock 'n' Roll Circus Rock 'n' Roll Circus, Ayumi Hamasaki'ın 14 Nisan 2010'de çıkan onbirinci stüdyo albümüdür. Albümdeki tüm şarkıları Ayumi Hamasaki yazmıştır. bütün Albüm ve Single satış: 545.500 Aston Villa FC teknik direktÃ¶rleri listesi Aşağıda, Aston Villa FC'nin 1874'te kuruluşundan günümüze kadarki teknik direktörlerinin listesi yer almaktadır. 1874'ten 1934 yılına kadar takım kadrosu bir heyet tarafından belirlenirken, bu heyetin sekreterinin rolü bugünün teknik direktörlüğüyle eşdeğerdi. Bu dönemde George Ramsay ve W. J. Smith adında iki sekreter mevcuttu. 42 yıllık sekreterlik hayatında 6 FA Cup ve 6 Football League First Division kupası kazanan Ramsay, aynı zamanda kulübün en başarılı teknik direktörü konumundadır. Kulübün ilk tam zamanlı teknik direktörü 1934'te takımın başına geçen Jimmy McMullan oldu. Aston Villa, 1990'da başa Jozef Vengloš'u getirmesiyle Birleşik Krallık ve İrlanda dışından teknik direktör getirten ilk büyük kulüp konumuna geldi. 37 yıl kulüp başkanlığı yapan Doug Ellis, kulüp tarihindeki 24 teknik direktörün 13'ünü işe alıp kovdu ve bu nedenden ötürü kendisine "Deadly Doug" ("Ölümcül Doug") lakabı takıldı. Ellis'in kulübü Randy Lerner'e satmadan önceki son işlerinden biri teknik direktörlük koltuğuna Martin O'Neill'i getirmek oldu. Ağustos 2010'da görevden ayrılan O'Neill'in yerine Gérard Houllier geldi. Ancak bir sezon takımın başında kalan ve 2010-11 sezonunun bitimiyle görevden ayrılan Houllier'nin yerine, beş gün önce takımın en büyük rakiplerinden Birmingham City'den ayrılan İskoç teknik adam Alex McLeish ile anlaşıldı. Bu değişimle birlikte ilk kez Birmingham City'i çalıştıran bir teknik direktör, direkt olarak Aston Villa'nın başına geçmiş oldu. 11 ay kadar görevini sürdüren McLeish, 2011-12 sezonu sonunda gönderildi ve yerine Paul Lambert getirildi. 2,5 sezon kadar görev yapan Lambert'in Şubat 2015'te görevine son verilmesinden birkaç gün sonra Tim Sherwood Aston Villa'nın yeni teknik direktörü oldu. 24 Ekim 2015 tarihinde sezonunun 10 haftasının sonrasında 4 puanla son sırada yer alınca Sherwood'un görevine son verildi. Teknik direktörlüğü geçici olan yardımcı antrenör Kevin MacDonald sürdürürken, 2 Kasım'da kulüpten yapılan açıklamada teknik direktörlüğe Fransız Rémi Garde'ın getirildiği ve kendisiyle 3,5 yıllık sözleşme imzaladığı belirtildi. Takım, 2015-16 sezonunda ligin son sırasında yer alırken, 29 Mart 2016 günü yapılan açıklamayla Garde ile olan sözleşmenin karşılıklı olarak feshedildiği duyuruldu. Sezonun kalanında takımın teknik direktörlüğünü geçici olarak Eric Black yürütürken, sezon sonunda küme düşen ekibin başına Haziran ayında Roberto Di Matteo getirildi. Aynı yılın Ekim ayında Di Matteo'nun görevine son verilerek Steve Bruce ile anlaşıldı. AnlÄ±k Hikayeler Anlık Hikayeler, Ekrem Dumanlı'nın 2009'da çıkan hikâye kitabıdır. Kitapta altı farklı hikâye vardır. Hikâyelerde içinde bulunulan kritik an anlatılmaktadır. Ayrıca içinde bulunulan anın haricinde, kahramanın geçmişi ve onu o ana sürükleyen olaylar dizisi aktarılmaktadır. Selim İleri ""Ekrem Dumanlı'nın Anlık Hikayeler'ini okurken yaşamın kıstırılmışlığında bu anların izini sürdüm."" yorumunu yaparken, Ali Çolak ""Ekrem Dumanlı'nın Everest Yayınları'ndan çıkan 'Anlık Hikâyeler' adlı kitabı, işte böyle sıkıştırılmış anların genişletilmiş hikâyesini anlatıyor."" değerlendirmesinde bulunmuştur. Yazar Cafer Keklikçi ise ""Anlık Hikâyeler; dili arı duru olmasıyla birlikte; alttan alta akan bir ironi ve içe işleyen bir duyarlık taşımaktadır."" yorumunda bulunmuştur. 2010 Kış Olimpiyatları'nda Çin Çin Halk Cumhuriyeti, Vancouver, Kanada'da düzenlenen 2010 Kış Olimpiyatları'na 94 sporcu ile katılmıştır. Kış olimpiyatları tarihindeki en iyi derecesini elde eden Çin, beş altın madalya, toplamda ise on bir madalya kazanmış ve ülkeler madalya sıralamasında yedinci sırada yer almıştır. Çin, tarihinde artistik buz pateni dalında ilk altın madalyasını Shen Xue ve Zhao Hongbo ile kazanmış ve 1960 oyunlarından beri ilk kez altın madalya Rusya dışındaki bir ülkeye gitmiştir. Yine takım oyunlarında ilk madalyasını kadınlar körling'de bronz madalya ile almıştır. Kadınlar kısa mesafe sürat pateni yarışlarında toplam dört altın madalya almış, ayrıca serbest stil kayakta üç madalya almıştır. Kısa mesafe sürat pateninde Wang Meng üç, Zhou Yang iki altın madalyanın sahibi olmuş ve bu dalda kadınlar bireysel ve takım yarışmalarında bütün altın madalyaları kazanmıştır. Çin Torino'da düzenlenen 2006 Kış Olimpiyatları'na 48 yarışta 76 atlet ile katılmış, iki altın, dört gümüş ve beş bronz madalya kazanmıştır. Bu olimpiyatlarda ise Çin, 94 atletle kış olimpiyatlarına tarihindeki en yüksek katılımı gerçekleştirmiştir. Çin Millî Olimpiyat Komitesi, özellikle serbest stil kayak erkekler ve kadınlar yarışlarında başarı beklemekteydi. Çin takımında madalya kazanan sporcular: Çin olimpiyatlara bu dalda kadınlarda 1 patenci; çiftlerde 3 ve buz dansında 1 takım olmak üzere toplam 9 sporcu ile katılma hakkı kazanmıştır. Hakikat Hakikât İslâmiyet'in mistik kollarından biri olan Sufilik'teki bir mertebenin adıdır. Tasavvufta ""Hakikât"" Allah ile insan arasında oluşan muhabbet neticesinde ve ancak bir tarikâta girdikten sonra elde edinilen bilgi olarak tanımlanır. Sufilikte bu mertebeler yükseliş sırasıyle aşağıdaki gibi sıralanırlar Tasavvûfta ""Hakikât"" mertebesi Marifetullah makâmına ulaşmadan evvelki üçüncü mertebe ya da durak olarak tanımlanmaktadır Silla Silla (MÖ 57 - - MS 935) ( Korece: 신라 ) Kore Yarımadası'nın güney ve orta kesimlerinde bulunmuş eski krallıklardan biridir. Silla, Baekje ve Goguryeo ile birlikte, Kore Üç Krallığını oluşturmuştur. Nüfusu 7. yüzyılda 894,680 iken 8. yüzyılda 2,000,000' a kadar çıktı. Resmi dili Şillaca (Eski Korece) idi. Öncülleri Jinhan konfederansı ve Gojoseon iken varisi Goryeo olmuştur. Bugünkü Kuzey Kore ve Güney Kore topraklarında yer almıştır. Park ailesinden Silla Hyeokgeose tarafından kurulan Kore hanedanı, 586 yıl boyunca Gyeongju Gim (Kim) (김, 金) klanı, 232 yıl boyunca Miryang Bak (Park) (박, 朴) klanı tarafından yönetildi. Wolseong Seok (석, 昔) klanını ise hanedanı 172 yıl yönetmiştir. Samhan konfederasyonlarında, bir süre Sui Çin ve sonra Tang Çin ile müttefik olan bir şeflik olarak doğdu. Sonunda diğer iki krallığı, 660' ta, Baekje ve 668'de Goguryeo'yu fethetti. Daha sonra Birleşik Silla Kore Yarımadası'nın çoğunu işgal etti. Bu sırada yarımadanın kuzey kısmında Goguryeo'nun halef devleti olan Balhae ortaya çıktı. Bir zaman sonra, neredeyse 1000 yıl yönetimin ardından, 935 senesinde Goryeo' ya iktidarı devrederek,Silla Geç Üç Kore Krallığı, Geç Baekje ve Taebong' a parçalandı. Tam teşekküllü bir krallık olarak kurulana kadar Silla, yerli Korece ismini fonetik olarak andıracak birkaç hanja kombinasyonu kullanarak kaydedildi. Kullanılanlar arasında 斯盧 (사로, Saro ), 斯羅 (사라, Sara ), 徐 那 (伐) (서나 [벌], Seona [beol] ), 徐 耶 (伐) (서야 [벌], Seoya [beol] ), 徐 羅 (伐) (서라 [벌], Seora [beol] ) ve 徐 伐 (서벌, Seobeol ). 504 yılında Silla'dan Jijeung, karakterleri Modern Korece'de "Shilla" olarak telaffuz edilen 新 羅 (신라) olarak standartlaştırdı. Bir etimolojik hipotez, "Seorabeol" adının, "başkent" anlamına gelen ve daha önce Hansung (漢城) veya Hanyang (漢陽) olarak bilinen Güney Kore'nin şu anki başkenti, "Seul" kelimesinin kökeni olabileceğini gösteriyor. Silla başkentinin adı, kısa bir süre sonra "Syeoul" (셔울) olarak değişmiş ve son olarak Modern Korece' de "Seul" (서울) ile sonuçlanan "kraliyet başkenti" anlamına gelen Geç Orta Kore formundaki "Syeobeul" (셔블) olarak değişmiş olabilir. Silla'nın ya da başkenti Seorabeol'un adı, Kuzeydoğu Asya'da, Silla halkına etnik bir isim olarak, Japonca'da Shiragi, ortaçağ Curçenlerin ve sonraki soyları olan Mançular'ın dilinde Solgo ya da Solho olarak göründü. Modern Moğolca dilinde, Kore ve Koreliler, Солонгос (Solongos) olarak bilinir. Солонгос (Solongos) kelimesinin Silla kelimesinin değişmiş bir hali olduğu düşünülmektedir. Solongos kelimesini moğolca "gökkuşağı" anlamına gelen солонго solongo sözcüğünden esinlenilmiştir. Silla, kökenleri Silla'nın başkenti yakınlarındaki ormandan gelen "tavuk ormanı" anlamına gelen Gyerim (鷄 林, 계림) olarak da adlandırıldı. Bir efsaneye göre, devletin kurucusunu aynı ormanda bir tavuk ejderhası () yumuratasından çıkarak doğmuştur (Korece Gyeryong, 雞 龍, 계룡, kelimenin tam anlamıyla "tavuk-ejderhası" demektir). Silla Krallığı, Park (박), Seok (석) ve Kim (김) olmak üzere üç farklı klan (kabile) tarafından yönetilmiştir. Tarihçiler bu üç klanın da başa geçebilmesi için kan dökülmüş olması gerektiğini söylemektedirler. Ki zaten kan dökülmeden üç farklı klanın ülkeyi yönetmesi söz konusu olamaz. Park (박) klanı, Seok (석) klanı tarafından bir darbeye uğrayana kadar 3 kuşak boyunca Silla'yı yönetmiştir. Ancak bu iki klan mücadele ederken Kim (김) klanı kargaşaya son vermiş ve iki klan üzerinde otorite kurarak başa geçmiştir. 7. yüzyılda Baekje, Gaya ve Koguryo'yu birleştirme düşüncesiyle ön plana çıkmıştır. Silla Krallığı güçlenmeye başlayınca önce Gaya'yı himayesi altına almış, ardında Koguryo'yu ve Baekje'yi himaye altına almak için Tang Hanedanlığı ile (şimdiki Çin) anlaşma yapmıştır. Ancak Tang Hanedanlığı, anlaşmaya uymayıp Baekje ve Koguryo'yu almak isteyince Tang Hanedanlığı ile savaşa girilmiş ve Silla Krallığı başarılı olmuştur. Bu sırada 27. hükümdar ve ilk kadın yönetici olan Kraliçe Seondeok Uzakdoğu'nun ilk gözlemevlerinden birini yaptırmıştır. Bu gözlem evi hala vardır ve Gyeongju bölgesindedir. 8. yüzyılın ortalarında en parlak dönemi yaşamış olan Silla krallığı daha sonra kralların çıkarları yüzünden yıkılmış ve o dönemin parlak ülkelerinden goryo Hanedanlığı'na boyun eğmek zorunda kalmıştır. Silla ordusunun atlıları, zırhlı atlı birliklerden oluşuyordu. Ayrıca Hwarang (Çiçek asker) adı verilen kılıçta usta olan gençlerden seçilen birlikler (bizdeki Yeniçeri gibi), hanedan tarihinde önemli rol almışlardır. Hwaranglar, geleneksel olarak savaşa gitmeden veya bir davaya girmeden önce yüzlerini boyayıp küpe takarlardı. Bunun sonucunda "Birleşik Silla" diye adlandırdığımız döneme geçilmiş ve Silla, Kore Yarımadası'na hükmetmeye başlamıştır. Ancak daha sonraki dönemlerde yönetim zayıflayıp güç asillerin elinde bir oyuncak haline gelmeye başlayınca, Goguryeo'nun varisi olarak kurulan Balhae Krallığı ata topraklarını, Silla'dan geri almaya başlamış ve Silla yaklaşık 1000 yıllık tarihinin ardından tarihin tozlu sayfalarına gömülmüştür. Goguryeo yıkıldıktan sonra Mançurya bölgesinde Goguryeo komutanı olarak faaliyet gösteren Dae jo young yeni bir devlet kurarak adını Balhe koymuştur. Balhae ilk başlarda güçlü bir ülke olarak gelişmesine rağmen Goranlar tarafından yıkıldıktan sonra Goryoe’nun eline geçmiştir. Diğer yandan üç krallığı birleştiren Şilla Çin ile etkin bir kültürel ilişki içinde gelişmesini sürdürmüştür.Üç Krallık döneminde Kore topraklarına giren Budizm’i yaygınlaştırarak Bulguk Tapınağı, Sokguram gibi eserlerle Budizm kültürünü geliştirmiştir.8.yy’ın ikinci yarısından sonra bölgedeki beyliklerin merkezinde Beakje ve Goguryeo’nun eski topraklarında Geç Beakje ve Geç Goguryeo adlarında devletlerin kurulmasıyla Geç Üç Krallık dönemi başladıysa da Geç Goguryeo devleti kralı ülke adını Goryoe olarak değiştirerek milletin birliğini sağlamıştır. Silla, Çin'e uzak olduğu için Çin kültüründen çok fazla etkilenmemiş, kendine özgü geleneklerini korumuştur. Özellikle, kendinden sonra gelecek hanedanlarda Konfüçyusçuluğun benimsenmesi yüzünden meydana geleceklerin aksine, Silla'da kadınlara büyük saygı beslenmiş fikirleri küçümsenmemiştir. Ayrıca kadınlar önemli devlet görevlerine gelmişlerdir. Silla hükümdarlarının soy ağacı Gyeongju Ulusal MÃ¼zesi Silla tacı Sillalıların listesi Kore tarihi Gyerim Bölge Komutanlığı Muhteşem Kraliçe (televizyon dizisi) Roman White Roman White Amerikalı müzik videosu yönetmeni. Özellikle Carrie Underwood için müzik videoları hazırlamıştır. Ayrıca Kelly Clarkson, Josh Groban, Kellie Pickler, Taylor Swift, Justin Bieber ve daha fazlası için müzik videoları yönetmiştir. Kellie Pickler Kellie Pickler (d. 28 Haziran 1986), Amerikalı country şarkıcısı ve sunucu. American Idol'ün beşinci sezonunda yer almıştır. Mehmet Polat Mehmet Polat aşağıdaki anlamlara gelebilir: Robert Langdon Robert Langdon, Dan Brown'ın yarattığı kurgusal bir karakterdir. Harvard Üniversitesi'nde dinî ikonoloji ve "semboloji" (tarihsel sembollerin incelenmesiyle ilgili kurgusal bir bilim dalı olan sembolojinin, gerçekteki göstergebilim alanıyla metodolojik bağı yoktur) profesörü olan Langdon, yazar Dan Brown'ın "Melekler ve Şeytanlar" (2000), "Da Vinci Şifresi" (2003), "Kayıp Sembol" (2009), "Cehennem" (2013) ve "Başlangıç" (2017) kitaplarında yer aldı. Doğum tarihi 22 Haziran 1964, doğum yeri Exeter, New Hampshire, ABD olarak verildi. Tom Hanks, 2006 yapımı "Da Vinci Şifresi", 2009 yapımı "Melekler ve Şeytanlar" ve 2016 yapımı "Cehennem" kitaplarının film uyarlamalarında Langdon'ı canlandırdı. Şahsenem Bacı Senem Akkaş (d. 1943, Kars) halk ozanı. Şahsenem Bacı 1943 yılında Sarıkamış’ın Boyalı köyünde doğdu. Asıl adı Şahsenem Akkaş’tır. Küçük yaşlarda bağlama öğrenmeye yöneldi. Şiire ilkokul yıllarında başladı. Önceleri yurt sevgisi, sevda, gurbet, özlem gibi konuları işleyen Türkiye'nin ilk kadın ozanı Şahsenem Bacı daha sonra toplumsal sorunları da dile getirdi. Küçük denecek yaşlarda evlenip İzmir’e yerleşti. Öğretmen olan eşinin de siyasi mücadele içinde olması nedeni ile çoğu sürgün amacıyla tayin olunan Kars, Konya, Ankara ve İzmir'de yaşadı. İlk profesyonel müzik yaşamı 1974 yılında Konya'da oturdukları sırada düğünlere çıkmasıyla başlar.Bu süreç ezilen işçi, köylü ve fukaraların dertlerini dile getridiği eserlerinin topluma mal olmaya başlaması ve tüm Türkiye'de tanınması ile devam eder.Liseyi dışarıdan bitirdikten sonra Açık Öğretim Fakültesine kayıt yaptırdı. Akrabaları arasında Aşık Mustafa gibi Sarıkamış’ın birçok tanınmış aşığı bulunan Şahsenem Bacı, günümüz halk ozanlarından Aşık Veysel,Aşık Mahzuni, Hüdai gibi isimlerden etkilendi. Yaklaşık 1000 şiiri ve 150 türküsü bulunan Şahsenem Bacı, çeşitli aşık şölenlerine katıldı, 1975 yılındaki Hacı Bektaş, 1976 Antalya Aşıklar festivallerinde birincilikler kazandı. Bugüne dek 5 adet albüm hazırlayan Şahsenem Bacı, şiirlerinin bir bölümünü »Söz Nereye« (1990) adlı kitapta topladı. Sanatçı, müzisyen Yavuz Bingöl'ün ve yazar Oğuz Bingöl'ün annesidir. Sibel Turnagöl Sibel Turnagöl, (d. 28 Şubat 1968), Türk sinema oyuncusu. Meslek yaşamına 16 yaşında mankenlik yapmakla başlayan Sibel Turnagöl, bir süre sonra katıldığı bir yarışmada mankenler kraliçesi seçildi. Turnagöl, Alinur Velidedeoğlu’nun yönetmenliğini üstlendiği bir kalem firmasının reklam filmiyle ilk kez kamera karşısında yer alan sanatçı, ardından 1986 yılında Şerif Gören'in yönetmenliğini yaptığı "Sen Türkülerini Söyle" adlı ilk uzun metrajlı filminde Kadir İnanır'la birlikte beyazperdede göründü. Çeşitli sinema ve dizi filmlerde rol aldı, pek çok uzun soluklu TV programlarında sunuculuk yaptı. 1999-2000 yılında TGRT'de pazar günleri Sinan Özen'le birlikte Sinan Özen & Sibel Turnagöl Show adını verdiği eğlence formatında kuşak programı yaptı. Bir Pazar alışkanlığı haline gelen Sibel Turnagöl Show'u 2005 yılına kadar sunmaya devam etti. 2006 yılında Star TV'de hafta içi her gün Kardelen ve 2007-2009 yıllarında yine Star'a Keyf-i Sibel programlarını yaptı. 2010 yılında Kanal Türk'te hafta içi her gün Sibel Alem programını sundu. Sahne çalışmalarından sonra 1999 yılında Klip Müzik'ten Can Bu isimli bir albüm çıkardı. Albümde Şehrazat, Kerem Ökten ve Serdar Ortaç şarkıları seslendirdi. Sırasıyla Ben Aşkı Böyle Bilmezdim, Seninle Bile Sensizim ve Elli Yıllık Aşk şarkılarına klip çekildi. Seninle Bile Sensizim klibinde, daha önce Yasemin dizisinde başrolü paylaştığı Yaşar Alptekin'le birlikte kamera karşısına geçti. Albümde, İzzet Yıldızhan'la Gitme Turnam parçasında düet yaptı. Albümün sanat yönetmenliği, kendisi için hala gelinimdir diyen Çolpan İlhan yaptı. Oyuncu Kerem Alışık'la bir evlilik yaşayan Turnagöl, oğluna Sadri adını verdi. Kerem Alışık'la boşandıktan sonra 20 yıl boyunca hayatına kimseyi almayan Sibel Turnagöl, 2012 yılında Mehmet Çelik'le ikinci evlilğini yaptı. Müzik Yorumcuları Birliği'nde yönetim kurulunda görev alan sanatçı, film yapımcılığı ile ilgilenmektedir. Şişli'de Sibel Turnagöl Moda Evi'ni işletmektedir. Nekede şehristanı Nakadeh şehristanı "(Farsça:شهرستان نقده ,Azerice: Sulduz)" , İran'da Batı Azerbaycan Eyaleti'nin 17 şehristanından birisidir. Eyaletin güneyinde yer alır. Kuzeyinde Urmiye Gölü ve Urmiye, doğusunda Miyandoab ve Mahabad, güneyinde ve batısında Piranşehr bulunur. 2006 yılı nüfusu 117.831 olup nüfusun çoğunluğunu Azeriler oluşturur. İdari merkezi aynı isimli Nakadeh şehridir.Şehristan 2 bahşa ayrılır: Il re pastore Il re pastore Çoban Kral; Köchel dizini K208) Wolfgang Amadeus Mozart tarafından bestelenmiş iki perdelik, bazen "opera seria" bazen "seranata" janrinda olarak nitelendirilen, bir opera eseridir. Eserin librettosu İtalyanca olarak Matastasio tarafından hazırlanmış ve "Gianbattista Varesco" tarafından düzenlenmiştir. Eserin ilk gösterisi 23 Nisan 1775de Salzburg'da Başpiskopos "Kont Hieronymus von Colloredo" nun "Başpiskoposluk Sarayı"nda yapılmıştır. Bu opera 1775de Avusturya Imparatoricesi Maria Theresa'nin küçük oğlu "Arşidük Maksimillian Franz"'ın Salzburg'u resmi bir ziyareti için sipariş edildi. Bu eser 1751de Matastasio'nun Tortuato Tasso'nun Aminta adli eserinden uyarlanarak bir libretto olarak hazırlandı. Bu libretto daha önce "Felice Giardini" tarafından üç perdelik bir opera olarak bestelenip sahneye konmuştur. Mozart'in babası bu eseri görmüştü. Mozart siparaşi aldiği zaman 19 yaşındaydı. Önce Matastasio'nun librettosu Salzburg'da saray papazı olan Varesco tarafından yeniden düzenlendi. Mozart bu siparişi karşılamak için 6 hafta süren yoğun bir çalışma yapıp zamanında eseri bitirdi. Mozart'in eseri (Felice Giardini'nin üç perdelik eserine karşı olarak) iki perdeliktir ve bu nedenle özgün librettodan önemli bazı değişiklikler içermektedir. Her bir perdenin yaklaşık 1 saat devam etmesi ve eserin yaklaşık 107 dakika sürmesi planlanmıştır. Klasik antik bir konusu ve teması olduğu için bir "opera seria" janrina dahil eser olarak sınıflandırır. Ama çok defa bir opera olarak değil de bir çeşit dramatik kantata olan "serenatas" olarak sınıflandırmaktadır. Aminta ile Elisa ve Agenore ile Tamiri adli iki çiftin aşkları ve evlenme planları içindeki entrikali degimeler otomatik olarak modern opera seyircisini bu eserin Cosi fan tutte eserini andırdığını akla getirmektedir. Fakat bu eserin ana psikolojik teması bir çiftin askının gerektirdiklerinin krallık idaresi gerekleri ile çatışmasıdır. Coban Kral Aminta Elisa'ya olan aşkı ile devlet idaresi gereği olarak Tamiri ile evlenmesinin mantıklılığı arasında bocalamaktadır. Bu nedenle bu eser Mozart'in Idemeneo adli eserinin temasına benzemektedir. Gerçekten Mozart 'Il re pastore"den sonra 6 yıllık bir arada opera besteciliğini bir tarafa bırakmıştır. Ancak bu donem sonunda "Il re pastore"ye benzer temali 'Idemeneo" operasını hazırlamıştır. Mozart'ın özgün notaları şu çalgıları kapsayan bir orkestra için hazırlanmıştır: Makedonya Kralı Alessandro (Büyük İskender), Sayda şehrinin zalim kralı Stratone'yi tahtından indirmiştir ve meşru kralı bulmak istemektedir. "Çayırlık bir alan. Sayda şehri uzaktan görülmekte." Elisa bir çoban olan sevgilisi Aminta ile birliktedir. Kral Alessandro ile Sayda şehri tiranı olan Straone arasındaki savaşın birbirlerine olan aşklarına hiç etki yapmayacağını söyler. Alessandro Straone'yi tahtından indirmiştir ve yerine geçecek meşru hükümdarı aramaktadır. Aminta'nin meşru varis olduğunu düşünmektedir. Kıyafet değiştirerek Aminta yanına gelir ve onu Alessandro'nun huzuruna götürmeyi teklif eder. Aminta çoban olarak kalmak istemektedir. Bu sırada Agenore Stratone'nin kızı olan ve sevdiği Tamiri ile karşılaşır. Tamiri Agenore'nin kendini hala sevdiğini öğrendiği için çok teselli bulmuştur. Elisa Aminta ile evlenmek için kendi babasından izin almıştır. Agenore, Aminta'ya o daha bebek iken Stratone tarafından şehrin dışına sürülmüş olduğunu ve tahta meşru varisin Aminta'nin kendisi olduğunu açıklar. Aminta tahtını eline geçirdikten sonra Elisa'ya geri dönmeye and içer. Aminta Elisa'yı sevmektedir ama Allessandro'ya göre Aminta kral olarak kabul edildikten sonra krallık sorumlulukları başa gelmeli ve krallık görevinin aşktan öncelik taşıması gerekmektedir. Allessandro'nin önerisine göre Tamiri'nin Aminta ile evlenmesi halinde Aminta'nın yeni karısının babasının yerine kral olması herkese çok uygun görülecektir. Aminta bunu kabul etmemektedir. "Makedonyalılar ordugahı." Elisa'nin Aminta ile görüşme isteği Agenore tarafından önlenir. Aginore Aminta'nın Elisa arkasından gitmesini de engellemektedir. Alessandro Aminta'ya krala uygun giysiler giyip şehir halkına tanıtılmaya hazır olmasını söyler. Ayni zamanda Aminta'nın Tamiri ile evlenmesine kesin karar almıştır. Bu hem Aminta'yi çok sinirlendirmiştir ve hem de Agnore'yı da gayet hoşnutsuz etmiştir. Agnore bu kararı Elisa'ya iletmesi gerekmektedir. Tamiri Aminta ile evlenmek istememektedir. Agenor bu iki evlenme planının uygulanmasını büyük azaplar çekerek hazırlamaktadır. Her iki kadın da kendilerini Alessandro huzuruna çıkıp onun merhamet hislerine dayanarak kararını değiştirmesini isterler. Tamiri Alessandro'ya gider ve ona kendisinin Agenore'yi sevdiğini söyler. Elisa Alessandro'ya diz çöküp Aminta'yi kendisine koca olarak vermesi için ona yalvarır. Aminta da Alessandro'ya Elisa'ya aşık olduğunu bildirir. Alessandro verdiği iki kararın kimseye adil olmadığını anlayıp Aminta'ya Elisa ile ve Tamiri'nin de Agenore'ye evlenmesine izin verir. Aminta Sayda Kralı olarak tac giyip şehrin idaresini eline alır. Mahabad şehristanı Mahabad Şehristanı "(Farsça:" شهرستان مهاباد")", İran'da Batı Azerbaycan Eyaleti'nin 14 şehristanından birisidir. Eyaletin güneyinde yer alır ve 2006 yılı nüfusu 197,441' dir. Nüfusu ağırlıklı olarak Kürtler'den oluşur. Mahabad şehristanı, 2 bahşa ve 5 dahestana ayrılır. Bu bahşlar ve dahestanlar aşağıda gösterilmiştir. Şehristan içinde nüfusu 2006 resmi sayımına göre 2000'i aşan yerleşim yerleri ve bağlı bulundukları bahşlar aşağıdaki grafikte gösterilmiştir. Maku şehristanı Maku şehristanı (Farsça:شهرستان ماکو), İran'ın Batı Azerbaycan Eyaleti'nin 17 şehristanından birisidir. Şehristanın 2006 yılı toplam nüfusu 84.516 kişi ve 19.238 hanedir. Yönetim merkezi aynı isimli Maku şehridir. Şehristanın kuzeyinde Türkiye ve Nahçıvan devletleri, doğusunda Doğu Azerbaycan Eyaleti, güneyinde Hoy şehristanı ve batısında Çaldıran şehristanı bulunur. Nüfusunun çoğunluğunu Azeri Türkleri oluşturur ve Azerice konuşurlar. Şehristanda az sayıda Kürt de vardır. Şehristanın bağlı 2 bahş ve 2 şehir aşağıdaki tabloda gösterilmiştir. Şehristan içinde 2006 yılı resmi sayımına göre nüfusu 800'ü aşan yerleşim yerleri ve bağlı bulundukları bahşlar aşağıdaki tabloda gösterilmiştir. Uşnu şehristanı Uşnu şehristanı (Farsça: شهرستان اشنویه), İran'da Batı Azerbaycan Eyaleti'nin 17 şehristanından birisidir. Eyaletin orta-batı kesiminde, İran-Türkiye-Irak sınırlarının birleştiği noktada bulunur. 2006 yılı nüfusu 63.798 olup nüfusun çoğunluğunu azeriler ve Kürtler oluşturur. Yönetim merkezi, aynı isimli Uşnu şehridir. Uşnu şehristanı, 2 bahşa ayrılır: Piranşehr şehristanı Piranşehr şehristanı "(Farsça:" "شهرستان پیرانشهر "")" , İran'da Batı Azerbaycan Eyaleti'nin 14 şehristanından birisidir. Eyaletin güneyinde bulunur ve Irak'a sınırı vardır. 2006 yılı nüfusu 107,677 kişidir ve çoğunluğunu Kürtler oluşturur. İdari merkezi aynı isimli Piranşehr şehridir. Diğer önemli bir şehri Gerdkeşane' dir. Piranşehr şehristanı 2 bahşa ayrılmıştır: Salmas şehristanı Salmas şehristanı "(Farsça:" شهرستان سلماس")", İran'da Batı Azerbaycan Eyaleti'nin 17 şehristanından birisidir. Eyaletin orta kısmında yer alır. Türkiye'ye sınırı vardır. 2006 yılı nüfusu 180,708 olup nüfusun çoğunluğunu Azeri Türkler oluşturur. Az sayıda da Kürtler bulunmaktadır. İdari merkezi aynı isimli Salmas şehridir. Diğer önemli bir şehir de Tazeşehr'dir. Salmas şehristanı 2 bahşa ayrılır; Şehristan içinde nüfusu 2006 resmî sayımına göre 2000'i aşan yerleşim yerleri ve bağlı bulundukları bahşlar aşağıdaki grafikte gösterilmiştir. Potočari Potočari, Bosna-Hersek'in güneyinde, Sırp Cumhuriyeti'nde Srebrenitsa'nın 6 km kuzey batısında bulunan bir köydür. Köy, Drina'nın vâdîsindeki "Donji Potočari" ve daha Batı'daki "Gornji Potočari" bölümlerinden oluşur. 1991 verilerine göre şehrin nüfusu 4.338'di ve bu nüfusun % 93'ünü Boşnaklar, geri kalan kısmını çoğunluğu Sırp olan yedi millî azınlık oluştururdu. Ayrıca Srebrenitsa Soykırım Anıtı da buradadır. Bosna Savaşı'nda bu köy Srebrenica enklavı içindeydi. Burada terk edilmiş oto aküsü firmasının arazisi üzerinde Hollandalı BM taburu „Dutchbat“ bulunmaktaydı. Diğer beldelerde olduğu gibi bu enklavda da nüfus, cıvardan gelen mültecîleri kabul ettiğinden artmaktaydı. Temmuz 1995'te burada ve cıvardaki başka suç mahallerinde Srebrenitsa katliamını işlediler. Srebrenitsa Soykırımı'nın ana anıtı ve mezarlığı Potočari'dedir. Anıtın inşâsı için en büyük bağışı ABD Hükûmeti yapmıştır. 2003'te eski ABD cumhurbaşkanlarından Bill Clinton tarafından törenle açıldı. Serdeşt şehristanı Serdeşt şehristanı (Farsça: شهرستان سردشت) , İran'da Batı Azerbaycan Eyaleti'nin 17 şehristanından birisidir. Eyaletin en güneyinde yer alır. Irak'a sınırı vardır. 2006 yılı nüfusu 104.146 olup nüfusun çoğunluğunu Kürtler oluşturur. İdari merkezi aynı isimli Serdeşt şehridir. Diğer önemli şehirler Rabat ve Mirabad'dır. Serdeşt şehristanı , bahş adı verilen 2 alt yönetim bölgesine ayrılır. Bunlar: Şehristan içinde nüfusu 2006 resmi sayımına göre 1000'i aşan yerleşim yerleri ve bağlı bulundukları bahşlar aşağıdaki grafikte gösterilmiştir. AÃ§ Yol Aç Yol (İngilizce: The Famished Road) Nijeryalı yazar Ben Okri'nin 1991 yılında yayınlanan ve Man Booker Ödülü kazanan romanıdır. Türkçesi İmge Kitabevi Yayınları tarafından 2000 yılında Berrin Karayazıcı Aksoy'un çevirisiyle yayınlanmıştır. Roman fantastik, animist, ruhani ve gerçekçi öğelerin iç içe geçtiği kendine özgü bir dil kullanarak büyülü gerçekçilik akımına yeni, Afrika kaynaklı bir boyut kazandırdığından büyük bir edebi başarı olarak nitelendirilmiştir. Ruhlar dünyasından bir türlü kopamayan Azaro, sürekli olarak ölü doğmaktadır. Sonunda bir gün doğar ve dünyada kalmaya ve yaşamaya karar verir. Ancak ruhlar dünyasındaki arkadaşları peşini bırakmayacağı gibi doğduğu küçük ancak hızla modernleşmekte olan köyde olup biten siyasi olaylar da onu maceradan maceraya sürükleyecektir. "Aç Yol" Radiohead'in "Street Spirit (Fade Out)" adlı şarkısının sözlerine ilham kaynağı olmuştur. Şahindej şehristanı Şahindej şehristanı "(Farsça:شهرستان شاهین دژ )" , İran'da Batı Azerbaycan Eyaleti'nin 14 şehristanından birisidir. Eyaletin en güneydoğusunda yer alır. 2006 yılı nüfusu 89,356 olup nüfusun çoğunluğunu Azeriler oluşturur ve kısmen Kürt, Ermeni (%0.08) ve Zerdüşt (%0·03) nüfus da bulunmaktadır. Yüzölçümü 2144 km² dir. İdari merkezi aynı isimli Şahindej şehridir. Diğer önemli şehirler Mahmudabad ve Keşavarz' dır. Şehristan 2 bahşa ayrılır: Şahindej merkezî bahşı ve Keşavarz bahşı. Şehristan içinde nüfusu 2006 resmi sayımına göre 1000'i aşan yerleşim yerleri ve bağlı bulundukları bahşlar aşağıdaki grafikte gösterilmiştir. Takab şehristanı Takab şehristanı (Farsça: شهرستان تکاب ), İran'da Batı Azerbaycan Eyaleti'nin 19 şehristanından birisidir. Eyaletin güneydoğusunda yer alır. 2006 yılı nüfusu 81,395 olup nüfusun çoğunluğunu Kürtler ve Azeriler oluşturur. Takab şehristanı, 2 bahş ve 6 dahestana ayrılır. Yönetim merkezi aynı isimli Takab şehridir. Bu bahşlar ve bağlı dahestanlar aşağıda gösterilmiştir. Şehristan içinde nüfusu 2006 yılı resmi sayımına göre 800'ü aşan yerleşim yerleri ve bağlı bulundukları bahşlar aşağıdaki grafikte gösterilmiştir. Lucas Till Lucas Till 1990 doğumlu Amerikalı aktör. 2000'li yıllarda oyunculağa başladı.House dizisi ve filminde rol almıştır.Ayrıca Taylor Swift'in You Belong with Me klibinde de rol almıştır. Physics Letters Physics Letters Elsevier tarafından yayımlanan bilimsel dergidir. Urmiye şehristanı Urmiye şehristanı (Farsça: شهرستان ارومیه), İran'da Batı Azerbaycan Eyaleti'nin 17 şehristanından birisidir. Eyaletin orta kısmında yer alır. Türkiye'ye sınırı vardır ve Esendere Sınır Kapısı'dan bu ülkeye açılır. 2006 yılı nüfusu 856.914 kişi ve 215.342 hanedir ki eyaletin en kalabalık şehristanıdır. Nüfusunu Azeriler ve Kürtler oluşturur. Yönetim merkezi aynı zamanda eyaletin de yönetim merkezi olan Urmiye şehridir. Diğer önemli şehirler Kuşçu, Silvane, Sero ve Nuşinşehir'dir. Urmiye şehristanı, 5 bahş ve 20 dahestana ayrılır. Şehristana bağlı 460 köy vardır. Yönetim merkezi aynı isimli Urmiye şehridir. Bu bahşlar ve bağlı dahestanlar aşağıda gösterilmiştir. Şehristan içinde nüfusu 2006 resmi sayımına göre 2000'i aşan yerleşim yerleri ve bağlı bulundukları bahşlar aşağıdaki grafikte gösterilmiştir. Bahçe Bahçe, çeşitli çim türleri, yerörtücü bitkiler, çiçekler, çalılar, ağaççıklar, yaprak döken veya dökmeyen ağaçlar, süs bitkileri veya doğal bitki örtüsüyle oluşturulmuş, insanların doğa ve temel ihtiyaçlarını karşılayan, aile yapısına, isteklerine, kullanım alışkanlıklarına göre estetik tasarlanırken doğanın yapısının bozulmadan, ekolojik ölçütlerin göz önünde bulundurulduğu, bitkilerin birbirleriyle etkileşimlerinin incelendiği, ekosistemin devamlılığının sağlandığı, flora-fauna ilişkisinin göz önünde bulundurulmasının yanında birçok faktörü, yerel, bölgesel, ülkesel boyutlarda göz önüne alındığı yapı dışında kalan ve yakın çevresine ait açık alan mekanlardır. Genellikle açık alanlarda bulunan bahçeler, hem doğal halleriyle bulunabilir, hem de insan eliyle yapılarak bakımlı halde bulundurulabilirler. En yaygın biçimi konutlarda görülen bahçeler, kamuya açık alanda parklar ya da hayvanat bahçeleri biçiminde de görülür. Bahçelerde amaca ya da görsel zevklere göre değişkenlik gösteren havuz, kameriye, özel çiçek tarhları, gölet gibi ek özellikler bulunabilir. Satışa yönelik gıda ürünleri üretilen veya zevk amaçlı (sebze ve meyve) ürünleri üretilen hobi bahçeleri de bahçecilik kapsamında ele alınabilirler. Bahçe düzenlemesi çok özel bilgi ve deneyim gerektirmektedir.Ülke politikasında yer peyzaj planlarına ve karakteri göz önünde bulundurularak estetik, alan kullanımı, konfor, gürültü, enerji, güvenlik, doğal afetlere karşı arazinin toprak, su, bitkisel yapısına uygun vb. faktörler içerir. Bu süreçte peyzaj mimarları tarafından peyzaj planlama ve mühendislik ilkeleri doğrultusunda proje çizilerek, projeye uygunluğu denetlenir. Bahçıvanlar, yapılan projenin uygulandıktan sonra peyzaj mimarları tarafından hazırlanan bilimsel bilgiler ışığında hazırlanan bakım programlarının ve alanın sürdürülebilir olması için bahçe bakımı sulama, budama, gübreleme, yabani ot temizleme gibi faaliyetleri sürdürülmektirler. Bugünün gelişen bilimsel yaşam akışı içinde peyzaj mimarlığı mesleğinin sahipleri peyzaj mimarlarınca profesyonel ve doğayla uyumlu sürdürülebilir peyzaj uygulamaları(planlama, tasarım ve onarım) şeklinde yapılmaktadır. Physical Review Letters Physical Review Letters dünyanın en prestijli fizik dergilerinden biridir. En fazla dört sayfadan oluşan kısa makaleler bulunmaktadır. "Physical Review"in aşırı büyümesi gerekçe gösterilerek bölünmesi sonucunda kuruldu. 1958'den beri Amerikan Fizik Topluluğu tarafından yayınlanmaktadır. Barış Falay Barış Falay (9 Nisan 1972, Edremit, Balıkesir), Türk oyuncu. Barış Falay Ankara Üniversitesi Dil ve Tarih-Coğrafya Fakültesi Tiyatro Bölümü’nü bitirmiştir. Çeşitli özel tiyatrolarda ve Ankara Devlet Tiyatrosu’ nda 2 yıl çalıştıktan sonra, 1997 yılında kuruluş sınavıyla beraber İzmit Şehir Tiyatrosu sanatçısı oldu. “Hamlet” ile başlayan bu serüven, “Üç Kuruşluk Opera”, “Misafir”, “Kamyon”, “Roberto Zucco”, “Kırmızı Yorgunları”, “Azizname”, “Barış”, “Bahar Noktası”, “Yaşar Ne Yaşar Ne Yaşamaz”, “Karar Kimin” ve daha birçok oyunda oynayarak sürdü. “Deniz Kızı Masalı”, ve “Bir Yaz Gecesi Rüyası” adlı oyunları yönetti. Tiyatronun bünyesindeki Tiyatro Okulunda eğitmenlik yaptı. 2015 Aralık ayında Kocaeli şehir tiyatrolarındaki görevinden ayrıldı. Oyuncu Esra Ronabar'la evlidir. Tatlı Hayat, Yarım Elma, Dadı gibi sitkomlarda ufak rollerde canlandırdığı başarılı karakterler ile dizi kariyerine atılan Barış Falay ilk yükselişini Aliye adlı dizide canlandırdığı Mücahit (Müco) karakteri ile yapmıştır. 2009'dan 2011'e kadar süren "Ezel" dizisinde Kerpeten-Ali Kırgız rolünü canlandırmıştır. Bu rol ile birçok kişinin beğenisini kazanan Barış Falay "Magazinciler Derneği" tarafından "En İyi Erkek Oyuncu" seçilmiştir. Oyuncu Eylül 2011'de yayınlanan "Al Yazmalım" dizisinde Cemşid rolünü oynamıştır. 2013'ten 2015'e kadar süren Medcezir dizinde Selim Serez rolünü canlandırmıştır. Ondan sonra da Endemol Yapım imzalı Paramparça dizisinde Harun'u canlandırmıştır. Fuse Beyazıt Gülercan Beyazıt Gülercan (1949, İzmir) Türk tiyarocu, yönetmen, sinema ve dizi oyuncusu. Unutma Beni, Kırık Kanatlar, Güz Sancısı gibi yapımlarda rol almış 1949 doğumlu İzmirli aktör. 2009-2011 yılları arasında Ezel dizisinde Ezel'in (Ömer'in) babası rolünü oynamıştır. Lodos isimli oyun dizisi kitabı bulunmaktadır. İzmir Devlet Tiyatrosunda yıllarca oyuncu ve yönetmenlik yapan sanatçı aynı kurumda müdürlük görevinide yapmıştır. Oval Portre Oval Portre (İng. The Oval Portrait), Edgar Allan Poe tarafından yazılmış kısa öykü. Bir şatoda geçen öyküde bir portre etrafında gelişen rahatsız edici olaylar anlatılır. Yazarın en kısa öykülerinden biri olan "Oval Portre"'nin 1842'de yapılan ilk basımı sadece iki sayfa uzunluğundadır. Öykü, Apeninler'de seyahat eden yaralı bir anlatıcının terk edilmiş bir şatoya sığınmasıyla başlar. Anlatıcının yarasının sebebi belirsizdir. Anlatıcı, yerleştiği garip şekilli bir odada asılı duran tabloları inceleyerek ve masanın üzerinde bulduğu, tabloları anlatıp eleştiren kitabı okuyarak zamanını geçirir. Bir süre sonra odanın daha önce fark etmediği bir köşesinde aşırı gerçekçi biçimde çizilmiş bir portre görür ve portrenin hayattaymışçasına gerçek görünmesi karşısında şoke olur. Tabloyu, artık ona bakamayacak hâle gelene kadar inceledikten sonra kitaptaki açıklamayı okumaya başlar. Hikâyenin kalan kısmı, söz konusu kitapta portrenin yapılışına ilişkin yazılanları aktararak öykü içinde öyküye dönüşür. Kitaba göre tablo, garip bir ressamın genç eşinin portresini çizmeye karar vermesiyle ortaya çıkmıştır. Ressam bir süre sonra tabloya saplantılı biçimde bağlanır ve gerçek karısıyla ilgilenmemeye başlar. Tabloyu bitirdiğinde eseri karşısında büyülenmiş biçimde "Bu canlı!" diye haykırır. Ardından dönüp karısına bakar ve genç kadının ölmüş olduğunu görür. Öykünün ardındaki temel düşünce, hayat ile sanat arasındaki kafa karıştırıcı ilişkidir. Öyküde sanat ve ona karşı duyulan saplantılı bağlılık, genç kadının ölümüne sebep olan katiller olarak gösterilir. Bu bakış açısına göre sanat ölümle özdeşleştirilebilir ve sanat ile hayat arasındaki ilişki de bu durumda bir rekabete dönüşür. Bu yorum, Poe'nun sanatı güzelliğin ritmik yaratımı olarak tanımlaması ve dünyadaki en şiirsel temanın güzel bir kadının ölümü olduğunu söylemesiyle örtüşür. "Oval Portre"'de genç kadının ölümüne güzelliğinin sebep olduğu ima edilir. Poe bu öyküyle, sanatın sanatçı içindeki suçluluğu ve kötülüğü ortaya çıkarttığını, sanatçının yaratım sırasında bir benzerini inşa ettiği hayattan beslendiğini, hatta onu yok ettiğini öne sürer. "Oval Portre" ilk defa, son hâlinden daha uzun bir versiyonuyla ve "Life in Death" ("Ölüm İçinde Yaşam") başlığıyla 1842'de yayımlandı. Bu uzun versiyonda yer alan birkaç giriş paragrafında anlatıcının nasıl yaralandığı anlatılıyor ve acısını dindirmek için afyon aldığından bahsediliyordu. Poe bu bölüme, muhtemelen öyküyle doğrudan ilişkili olmadığı, ayrıca tüm olanların afyon sebebiyle görülen halüsinasyonlar olduğu izlenimini verdiği için, öykünün sonraki basımlarında yer vermedi. Öykünün "Oval Portre" başlığını alan daha kısa versiyonu ilk defa 26 Nisan 1845'te "Broadway Journal"'da yayımlandı. Öykü, Oscar Wilde'ın 1891 tarihli "Dorian Gray'in Portresi" romanındaki bazı unsurlara ilham kaynağı oldu. Romanın yayımlanmasından beş yıl önce Wilde, Poe'nun öyküdeki ritmik anlatımını övmüştü. Romanda öyküden farklı olarak portre, çizen kişinin değil, konu edilen kişinin içindeki kötülüğü kademe kademe ortaya çıkarır. Nathaniel Hawthorne 1843'te yazdığı "The Birth-Mark" isimli öyküsünde benzer bir tema kullandı. Fransız yönetmen Jean-Luc Godard, 1962 tarihli "Vivre sa vie"'de öyküden pasajlar kullandı. Bülent Çolak Bülent Çolak, (20 Eylül 1977, İstanbul), Türk tiyatro, sinema ve dizi oyuncusu. Geniş Aile dizisinde "Ulvi" karakteriyle ekranlarda tanınan Bülent Çolak İstanbul doğumludur. Reis Çelik'in yönettiği 1998 yapımı "Hoşçakal Yarın" adlı filmde Hüseyin İnan karakteriyle sanat yaşamına başladı. "Gönül Yarası" ve "Joenjoy" gibi filmlerde de çeşitli roller alan Bülent Çolak, "Fırtına" ve "Hırsız Polis" adlı dizilerde de oynamıştır. Ayrıca oyuncu Semaver Kumpanyada tiyatro çalışmalarını sürdürmektedir. Kanal D ve Star TV kanallarında yayınlanan Geniş Aile dizisinde Ulvi karakterini canlandırmıştır. Şimdi şu sıralarda Show TV'de Türk'ün Uzayla İmtihanı adlı dizide Bilim adamı Acar Dimdik rolünü oynamıştır. Sefa Öztürk ile evlidir ve Okyanus adında bir oğlu vardır. 2010 Kış Olimpiyatları'nda kuzey kombine Vancouver, Kanada 2010 Kış Olimpiyatları'nda kuzey kombine yarışmaları 14 - 25 Şubat 2010 tarihleri arasında Whistler Olympic Park'ta düzenlenmiştir. 2010 Kış Olimpiyatları'nda kuzey kombinede toplam üç yarış yapılmıştır. Uluç Bayraktar Uluç Bayraktar (d. 1974, Gelibolu) Türk dizi yönetmeni. 2001 yılında Ege Üniversitesi iletişim fakültesinin Radyo, TV ve sinema bölümünden mezun oldu. 2000 yılında TRT'de yayınlanan ve yönetmenliğini Çağan Irmak'ın yaptığı "Ş"aşıfelek Çıkmazı"" dizisinde yönetmen yardımcılığı ile dizi sektörüne adım attı. Ardından 2002 yılında Ziya ÖZTAN'ın yönettiği ""Abdülhamit düşerken"" adlı dizide yine yönetmen yardımcısı olarak çalıştı. 2010 yılında ""Ezel"" ile 1. İsmail Cem Televizyon Ödülleri'nde "en iyi yönetmen" ödülüne lâyık görüldü. Aseluye Asaluye (Farsça: عسلویه, ), İran'ın Buşehr Eyaleti'nde şehir. Eyaletin Kangan şehristanı'nın Asaluye bahşı'nda bulunan şehrin 2006 yılı resmi nüfusu 4.746 kişi ve 875 hanedir. Buşehr'in 270 km güneydoğusunda, Fars Körfezi kıyısında bir liman şehri olan Asaluye, PSEEZ (Pars Special Economic Energy Zone) adlı büyük sanayi bölgesinin bulunduğu yer olarak bilinir. Özellikle Güney İran'ın doğalgaz kaynaklarına yakın olması ve dışa ulaşımının kolay olması nedeniyle büyük bir öneme sahip olan şehirde bir liman ve havaalanı bulunur. Tiyatro GerÃ§ek Tiyatro Gerçek, oyuncu Hakan Gerçek tarafından 2008 yılında İstanbul’da kurulmuş tiyatro topluluğu. Daha çok portrelere yer veren bir tiyatro olması düşüncesiyle kurulan Tiyatro Gerçek 2009 sezonunda ilk oyununu sahneledi. Topluluğun ilk oyunu, ressam Van Gogh’un yaşamını anlatan "Van Gogh" adlı tek kişilik oyun oldu. Topluluk 2010 sezonunda Cemal Süreya şiirlerinden ve bazı düz yazılarından oluşan “"Üstü Kalsın"” adlı tek kişilik şiir gösterisini ve “"Annem Yokken Çok Güleriz"” adlı karakomediyi sahneliyor. Kendine ait bir salonu bulunmayan Tiyatro Gerçek, oyunlarını İstanbul’un değişik salonlarında sahnelemektedir. Beşiktaş (futbol takımı) 1956-57 sezonu Beşiktaş JK, 1956-57 sezonunda iki ligde mücadele etti. İstanbul Profesyonel Ligi'nde 5. olurken Türkiye Futbol Federasyonu'nun Şampiyon Kulüpler Kupası'nda Türkiye'yi temsil edecek takımı seçmek için ilk kez düzenlediği Federasyon Kupası'na 3 eleme maçından sonra katıldı. 16 Haziran 1957'de Gençlerbirliği'ni 3-0 yenip, 8 maçta 7 galibiyet 1 beraberlik alan Beşiktaş, şampiyonluktaki rakibi Altay, 22 Haziran'da Galatasaray'a 4-1 yenilince, Beşiktaş matematiksel olarak şampiyonluğunu ilân etti ve son iki maçını formalite olarak oynadı. Progress of Theoretical Physics Progress of Theoretical Physics Japonya'dan yayımlanan aylık, hakemli bilimsel dergidir. İlk sayısı Japonya'nın teslimiyetinden 11 ay sonra 1946 Temmuz'unda yayınlandı. 1949'da Nobel Fizik Ödülü alan Hideki Yukawa tarafından kuruldu. Şu anda Yukawa Institute for Theoretical Physics ve Physical Society of Japan tarafından yönetilmekte ve yayımlanmaktadır. Basılan sayıların yaklaşık olarak yarısı Japonya dışına dağıtılmaktadır ve Japonya dışındaki ülkelerden de makale kabul edilmektedir. Dergi 1 Eylül 2008'de "The Online Submission and Review System"'e başladı. Diyak Diyak (DIAC) her iki yönde de iletime geçebilen bir zener diyot tur. Diac kısaltması "Alternatif akım için diyot" () kelimelerinin baş harflerinden üretilmiştir. Diyak düşük gerilim altındayken yüksek bir dirence sahiptir ve üzerinden çok az akım geçer. Bu sırada diyak bir yakıtkan gibidir. Ancak gerilim belli bir değerin üstüne çıktında diyak negative direnç göstermeğe başlar ve üzerinden geçen akım süratle artar. Bu kritik gerilime kırılma gerilimi (breakdown voltage) denilir. Bu noktada diyak bir iletken haline gelir ve üzerindeki gerilim azaldığı halde iletken olarak çalışmağa devam eder. Ancak üzerinden geçen akım çok düşük düzeye düştüğünde, yeniden yalıtkan hale gelir. Bu minimum düzeydeki akım tutma akımı (holding current) olarak bilinir. Kırılma gerilimi 28-42 V arasında imal edilir. En sık kullanılan diyağın kırılma gerilimi 33 volttur. Diyağa ihtiyaç duyulmasının nedeni her iki yönde ve istenilen gerilim seviyesinde iletime geçebilecek bir eleman olmasıdır. Bu özelliği nedeniyle tristör ile triyakların sürülmesinde ve kırpma devrelerinde gate tetikleyicisi olarak kullanılır. Animal Planet Animal Planet, 1 Ekim 1996'da Discovery Communications tarafından BBC ile ortaklaşa kurulan bir belgesel kanalıdır. Daha sonra Discovery Communications kanalın tamamını satın almıştır. İçerik olarak hayvanlar ile ilgili belgeseller yayınlar. Yayınlarına Discovery Channel ile ortaklaşa olarak başlamıştır. Animal Planet Türkiye; Turkcell TV+, Digiturk, KabloTV, tivibu ve D-Smart platformları üzerinden izlenebilmektedir. Lassa Lassa, 1974 yılında Sabancı ve ortakları tarafından kurulan lastik markasıdır. 1978 yılında üretime başladıktan tam on yıl sonra, Japon devi Bridgestone Corporation’la ortaklık kurarak Brisa adını almıştır. Lassa lastikleri, bugün Brisa’nın araştırma geliştirme çalışmalarıyla üretilmektedir. 350.001 m² lik dünyanın en büyük lastik fabrikalarından olan Brisa’da üretilen Lassa, 50’den fazla ülkede hizmet vermektedir. 1993 yılında Ulusal Kalite Ödülü, 1996 yılında Avrupa Kalite Büyük Ödülü sahibi olan Lassa, Alman tescil kurumu TÜV SÜD tarafından da onaylanmaktadır. Lassa yarış lastikleri, Türk mühendislerinin çalışmaları sonucunda İzmit’te özel olarak üretilmekte, 2005’ten beri Türkiye’nin tüm parkurlarındaki yarışlarda kullanılmaktadır. 22.07.2015'te FC Barcelona kulübü ile sponsorluk anlaşması yapmış ve reklamlarında Arda Turan oynamıştır. Lassa Binek, Hafif ticari,4X4/Suv,Traktör,iş makinaları için lastik üretimi yapmaktadır. Nurettin Yılmaz (bürokrat) Nurettin Yılmaz, (d. 1959 Akbelen, Tokat Türkiye), Türk bürokrat. İlkokulu babası Uzman Çavuş olmasından dolayı Siirt Eruh, Bolu ve Düzce'de, Öğretmen Okulu'nu ise, Bolu ve Tokat'ta tamamladı. Yükseköğrenimini Ankara Üniversitesi Siyasal Bilgiler Fakültesi'nde tamamladı. İkizdere Kaymakamı olarak yönetici hayatına başladı ve sırası ile Eskişehir Mihalıççık, Batman Beşiri, Balıkesir Dursunbey, Uşak Sivaslı, Trabzon Of, Afyon Dinar Kaymakamlıkları, Maraş Vali Yardımcılığı, Nüfus ve Vatandaşlık İşleri Genel Müdür Yardımcılığı yaptı. Son olarak da İçişleri Bakanlığı Hukuk Müşavirliği'nden Bitlis Valiliği'ne atandı. 3 Ağustos 2012 tarihli Resmî Gazete'de yayımlanan valiler kararnamesi ile Burdur Valisi oldu. 23 Mayıs 2014 tarihinde Resmî Gazete'de yayımlanan valiler kararnamesi ile Merkez valisi olmuştur. 2. Yaş-Kişinev Taarruzu 2. Yaş-Kişinev Taarruzu ya da Yaş-Kişinev Stratejik Taarruz Harekâtı , Doğu Romanya'daki Yaş ve Moldova'daki Kişinev gibi iki önemli kente yönelen Sovyet genel taarruzudur. Harekât, 20-29 Ağustos 1944 tarihleri arasında gerçekleşmiştir. Sovyet 2. Ukrayna Cephesi ve 3. Ukrayna Cephesi kuvvetleri, Alman ve Rumen kuvvetlerce gücü biçimde tutulan Kuzey Ukrayna Ordular Grubu mevzilerine taarruz ettiler. Kızıl Ordu'nun operatif hedefleri, bölgedeki Alman ve Rumen kuvvetlerini imha etmek, Moldavya'yı geri almak ve Romanya ile Balkanlar'a taarruz için uygun dayanaklar oluşturmaktı. Taarruz, savunmadaki Alman birliklerinin kuşatılması ve büyük kısmının imha edilmesiyle sonuçlandı ve Kızıl Ordu'ya Doğu Avrupa içlerinde ilerlemek yönünden stratejik bir elverişlilik sağladı. Ayrıca Romanya'yı, Mihver safından Müttefik Devletler safına geçmeye zorladı. Aynı bölgede, 8 Nisan-6 Haziran 1944 tarihleri arasında Kızıl Ordu'nun giriştiği 1. Yaş-Kişinev Taarruzu, Sovyet birlikleri açısından başarısızlıkla sonuçlanmıştı. Bununla birlikte, 1944 yılı boyunca Wehrmacht Doğu Cephesi kuvvetleri, tüm cephe hattında geri atılmışlardı. Güney Ukrayna Ordular Grubu, 1944 Mayıs ayında savaş öncesi Romanya sınırına kadar gerilemişti ve yine de Romanya ile Sovyetler Birliği arasındaki sınırın büyük bölümünü oluşturan Dinyester hattında bir savunma tesis etmeyi başarmıştı. Ancak Kızıl Ordu, iki yerde köprübaşı olarak iki derinlik sağlamış bulunuyordu. Haziran ayı sonlarında bölgede muharebeler kesildi. Bu sayede Alman birlikleri yeniden düzenlenmek için olanak buldular. Bu tarihlerde Güney Ukrayna Ordular Grubu, zırhlı birlikler açısından oldukça güçlü durumdaydı. Ancak Temmuz ve Ağustos ayı başlarında zırhlı birliklerin çoğu, Kızıl Ordu'nun Baltık devletleri, Beyaz Rusya, Kuzey Ukrayna ve Polonya içlerine ilerleyişine karşı koymak üzere Doğu Cephesi'nin kuzey ve merkez kesimlerine kaydırılmıştı. Sovyet genel taarruzunun başlamasından hemen önce bölgede sadece 1. Rumen Zırhlı Tümeni, 13. Panzer Tümeni ve 10. Motorize Piyade Tümeni kalmıştı. Sovyet "Cephe" komutanlıklarının taarruz öncesinde geliştirdikleri yanıltma hareketleri oldukça başarılıydı. Alman komuta kadrosu, Sovyet birliklerinin hareketlerine bakarak, Kızıl Ordu birliklerinin cephe hattı boyunca kuzeye kaydırılmakta olduğuna inanıyordu. Sovyet birliklerinin kesin yerleşimleri ve taarruz cepheleri, harekâttan önceki son saatlere kadar bile bilinmiyordu.. STAVKA'nın planı, Alman ve Rumen ordularının, 2.ve 3. Ukrayna Cephelerinin gerçekleştireceği çift kıskaç hareketiyle çevrilmesi esasına dayanıyordu. Bu plana göre, 2. Ukrayna Cephesi kuvvetleri, Yaş'ın kuzeyinde Alman savunmasını yaracak ve "Cephe"nin motorize ve mekanize unsurları, Alman 6. Ordu'su geri çekilmeden Prut Nehri üzerinde köprübaşları elde edecekti. Hemen sonra harekete geçen Sovyet 6. Tank Ordusu, Siret Nehri geçişlerini ele geçirecekti. Siret'in bir kolu üzerindeki Focşani kesiminde, güçlü savunma mevzilerinin ele geçirilmesi de öngörülmüştü. Diğer yandan 3. Ukrayna Cephesi kuvvetleri Tiraspol üzerinden taarruz ederek Dinyester Nehri üzerindeki köprübaşlarını ele geçirecek, ardından mekanize ve motorize unsurları kuzeye çark ederek 2. Ukrayna Cephesi'nin ileri unsurlarıyla birleşecektir. İki "Cephe" kuvvetlerinin bu şekilde hareketi, Alman kuvvetlerinin Kişinev civarında kuşatılmasını sağlayacaktır. Başarılı bir kuşatmanın ardından 6. Tank Ordusu ve 4. Muhafız Mekanize Kolordusu, Bükreş'e ve Ploieşti petrol bölgesi yönünde taarruzlarını sürdürecekti. Bu bölgedeki esas kuvvet, General Şarohin'in 37. Ordu'sunun 66. Piyade Kolordusu ile 6. Muhafız Piyade Kolordusu'dur. Bu birlikler, 4 km genişlikteki bir cephe hattından taarruz edecektir. Taarruzu yapacak olan bu kuvvetler (birinci kademe kuvveti), 37. Ordu'nun iki kolordusudur. Diğer kolordu, ihtiyat olarak tutulmaktadır. Plana göre Alman-Rumen savunması, ilk dört günde, ortalama 15 km ilerleme sağlanarak derinliğine yarılacaktır. Taarruzun, bir haftanın sonunda 110 – 120 km'lik derinliğe (operatif derinlik) ulaşması öngörülmüştür. General Kupriyanov komutasındaki 66. Piyade Kolordusu'nun iki tümeni, 61. Muhafız Piyade Tümeni ile 333. Piyade Tümeni, birinci kademede taarruza kalkacak, üçüncü tümen olan 244. Piyade Tümeni ise ihtiyatta tutulacaktır. 61. Muhafız Piyade Tümeni'nin cephe hattı 1,5 km ve 333. Piyade Kolordusunun cephe hattı ise 2 km'dir. Sonuç olarak Kolordu'nun 4 km'lik cephe hattının 3,5 km kesiminde taarruz edilecektir. İki tümenin taarruz cephesinde, kilometre başına topçu ve havan yoğunluğu 231-234, tank ve taarruz topu yoğunluğu 18'dir. Askerler Ağustos ayı başından itibaren, savunmadaki kuvvetlerin üstesinden gelebilmek için benzer bir arazi üzerinde taktik taarruz ağırlıklı özel bir eğitimden geçtiler. Taarruza katkılan 333. Piyade Tümeni, üç alayını da birinci kademede taarruza katmıştı. 61. Muhafız Piyade Tümeni ise standart taarruz tarzında, alaylardan birini ihtiyata ayırmış, iki alayı ile taarruz etmiştir. Bu düzenleme yerinde olmuştu çünkü, alaylardan birinin sağ kanadı, savunmayı aşamadı. Tümen'in diğer alayının taarruzu her ne kadar başarılı geliştiyse de, Tümen, 333. Piyade Tümeni kadar başarılı değildi. Bu durumda Tümen Komutanı, ihtiyattaki alayı da muharebeye sürdü. Karanlık çöktüğünde 66. Piyade Kolordusu'nun ihtiyat tümeni, savunmanın ikinci kademesine taarruz için muharebeye sokuldu. Karanlıkta birliklerin ileri hareketi sekteye uğradı. Üstelik 13. Panzer Tümeni, saat 23:00 dolaylarında karşı taarruz başlatmıştı. Gün sonunda iki Rumen tümeni tümüyle muharebe dışı kalmıştır. Öte yandan iki Alman tümeni de ağır kayıplara uğradı. Tümenlerden biri yarı mevcudunu yitirdi. Sovyet hazırlık ateşi sırasında bu birliklerin tüm topçu unsurları imha olmuştur. 13. Panzer Tümeni, Sovyet 66. Piyade Kolordusu'na ilk gün bir karşı taarruz düzenleyerek ertesi günkü ilerlemesini durdurmaya çalıştı, fakat olumlu bir sonuç alamadı. 13. Panzer Tümeni, silah yönünden zayıf olmakla birlikte, son takviyelerle insan gücü olarak güçlü sayılırdı. Zırhlı olarak Panzer IV, Sturmgeschütz III ve kundağı motorlu tanksavar topları vardı. İkinci günün sonunda tümenin taarruz edecek ya da etkili bir şekilde direnecek gücü kalmamıştır. İkinci günün sonunda, 3. Ukrayna Cephesi kuvvetleri Alman 6. Ordu'sunun geri hatlarına ulaştılar. Savaştan sonra önemli bir Alman politikacı olan Franz-Josef Strauss, bağlı olduğu tümenin, Sovyet taarruzunun üçüncü gününde taktik bir birim olmaktan çıktığı görüşündeydi ve "Düşman her yerde" diye yazdı. Bir tabur komutanı olan Hans Diebisch, açıklamaları; "Alman savunmasının ateş gücü, esas savunma hatlarını ve geri hatları vuran Sovyet hava taarruzlarıyla tümüyle imha oldu. Sovyet piyadesi, taburun mevzileri içinde aniden göründüğünde ve askerler ricata kalkıştıklarında, Sovyet hava kuvvetleri bunu olanaksız kıldı. Tabur, hava akınları, havan ve makineli tüfek ateşi altında dağıldı ve kısmen imha oldu." Bir başka Alman subayının açıklaması; Hazırlık ateşi ardından Sovyet tankları mevzilerimize daldılar" şeklindedir. Sovyet kuvvetleri çift kıskaç hareketiyle Alman 6. Ordusu'nu ve 8. Ordu'nun bazı unsurlarını kuşatmak için ileri harekete başladılar. Alman-Rumen savunması, taarruzun ikinci günü içinde çöktü ve 6. Muhafız Mekanize Kolordu, esas çevik kuvvet olarak oluşan gediklerden ileri harekete geçti. Bu ileri hareket Alman savunması içinde kısa sürede 40 km'lik bir derinliğe ulaştı ve geri hatlardaki ikmal tesislerini 21 Ağustos akşamında ele geçirdi. İki gün sonra, 23 Ağustos'ta 13. Panzer Tümeni bütünlüğü olan bir muharebe gücü olmaktan çıkmıştı ve Alman 6. Ordu'su, 100 km derinlikte kuşatılmıştı. Kızıl Ordu'nun mekanize / motorize unsurları, Macaristan'daki Alman birliklerinin geri bağlantılarını, en önemlisi Macaristan'daki birliklerle bağlantıyı kesmeyi başarmışlardı. Kuşatılmış Alman birlikleri, kuşatmadan çıkabilmek için mücadele ettilerse de ancak bir kısmı çıkabilmeyi başardı. Sıklıkla, Sovyet ilerleme hızının ve Alman birliklerinin bir bütün olarak çökmesinin, Romanya'nın ihanetine yol açtığı ileri sürülmektedir. Mazulenko tarafından muharebelere ilişkin inceleme, muhtemelen bunun doğru olmadığını açığa çıkarmaktadır. Rumen birlikleri birçok durumda Sovyet taarruzlarına karşı direndiler, fakat ellerindeki savaş araçları, modern bir orduya karşı savunma yapmak için yetersizdi. Özellikle tanksavar, top ve uçaksavar silahları yönünden yetersizlik içindeydiler. David M. Glantz'ın yayımlanmış seminer metni ve Kissel'in yayımlanmış çalışmasında, Alman iddialarının aksine olarak Rumen 1. Zırhlı Tümeni'nin Sovyet yarma harekâtına karşı direndiği ama kısa sürede yenilgiye uğratıldığı görülmektedir. Romanya'nın teslim olması, zaten Sovyet birlikleri ülke topraklarında derinlemesine bir girme yapmalarından sonra oldu. Ve zaten, Alman 6. Ordu'su, Romanya'daki diğer Alman birliklerinden kesin olarak kopmuştu. Romanya'daki Alman büyükelçiliği tarafından girişilen başarısız bir askerî darbe ardından Sovyet birlikleri Alman ve Rumen birliklerin arasından ilerlediler. O dönemdeki Romanya lideri Ion Antonesu, 23 Ağustos'ta Romanya kralı Michael tarafından başlatılan bir darbeyle görevden alındı. Alman kuvvetleri hemen ertesi gün darbeyi bastırmak ve Bükreş'i işgal etmek için harekete geçti. Fakat, Rumen birlikleri, Amerika Birleşik Devletleri Hava Kuvvetleri'ne bağlı bazı unsurların da müdahalesiyle bu harekâtı püskürttü. Prut Nehri'nin batı kıyılarından Bükreş'e takviyeli olarak taarruz eden Alman kuvvetleri, bölgeye hızla ilerleyen Kızıl Ordu birlikleri tarafından geri atıldı. Aynı sıralarda Rumen birlikleri, Ploieşti petrol sahasını korumakla görevli Wehrmacht birliklerine saldırdılar ve Macaristan yönünde geri attılar. Bu çatışmaların sonunda Rumen Ordusu, daha sonra Sovyet kuvvetlerine teslim edilen 50 bin Alman tutsak aldı. Romanya kaynakları, Romanya'nın Alman işgalinden kurtulmasında esas faktörün iç faktörler olduğunu, dış faktörlerin sadece destek verdiğini ileri sürmektedir. Bu açıklama, olaylara Sovyet bakışından net olarak farklıdır. Sovyet tarafı, Kızıl Ordu saldırısının Romanya'da bir darbeye yol açtığını ve bu olayın ardından Romanya'nın yerel isyancıların çabalarıyla işgalden kurtulduğunu kabul eder. Alman birlikleri, yerine koyamayacakları ölçüde ağır insan kaybına uğradılar, yaklaşık 200 bin kişi. Sovyet kayıpları ise, bu çapta bir harekât için fazlasıyla düşüktür. Kızıl Ordu hızla Yugoslavya'ya ilerledi ve Alman E Ordular Grubu ile Yunanistan'daki F Ordular Grubu'nun geri çekilmeye zorladı. Yugoslav ve Bulgar partizanlar, başkent Belgrad'ı 20 Ekim 1944 tarihinde işgalden kurtardı. Politik düzeyde Yaş-Kişinev Taarruzu, Kral Michael'in Romanya'da bir darbe gerçekleştirmesini ve Romanya'nın Mihver Devletleri safından Müttefik Devletler safına geçmesini tetikledi. Kısa süre içinde, Romanya ile Almanya'nın müttefiki Macaristan arasında, Romanya topraklarında küçük bir sınır savaşı patlak verdi. Bu bölge 1940 yılında Romanya'nın İkinci Viyana Sözleşmesi ile Macaristan'a terk etmeye zorlandığı bölgeydi. Kızıl Ordu, harekâtın başarısıyla Besarabya ve Kuzey Bukovina'da yeniden kontrol sağladı. Bu topraklar, 1940 yılında Sovyetler tarafından işgal edilmişti. İngilizce Wikipedia maddesinden yararlanılmıştır. Jassy–Kishinev Offensive (August 1944) Cancún Cancún, Meksika'nın Quintana Roo eyaletinde bulunan şehir. Yucatán Yarımadası'nın kuzeydoğusunda Karayip Denizi'nin kıyısında yer almaktadır. 2014 yılı itibarı ile tahmini nüfusu 722,800'dür. Cancún, Meksika'da önemli bir ünlü turizm merkezi olup turizm ve tatil bölgesi olan Maya Rivierası'nda yer almaktadır. Şehrin tatil bölgesi, Yucatán Yarımadası'nın kuzeydoğu kıyılarının açığında, 21 km uzunluğunda ve 0,4 km genişliğinde L biçimli bir adada yer almaktadır. Bu bölge, daha çok hizmet sektörüne dayanan anakaradaki Cancún şehir merkezine bir geçitle bağlanır. Cancún Adası ile Cancún kentinin kapladığı kıyı kesiminde beyaz kumlu plajları, palmiye koruları ve mercan kayaları bulunur. Eyaletin güneyindeki cangıllar yıllık yağışın büyük bölümünü çektiğinden, kentte yağmur mevsimi hemen hemen hiç görülmez. Eskiden Mayaların oturduğu yöreyi "Incidents of Travel in Yucatan" (1843; "Yucatán Gezisi Serüvenleri") adlı klasik yapıtlarında anlatan Amerikalı kâşif John Lloyd Stephens ile İngiliz kâşif Frederick Catherwood, buraya Maya dilinde "Gökkuşağının Sonundaki Gemi" anlamına gelen "Cancúne" adını verdiler. Uzun yıllar 100 kadar Mayanın oturduğu, balıkçılık ve toplayıcılıkla geçinen ufak bir köy olarak kalan yerleşme, 1970'te, Meksika hükümetinin özel sektörle birlikte bilgisayarla yürüttüğü üç yıllık bir araştırma sonucunda, uluslararası tatil bölgesi olmaya uygun yer olarak seçildi. Bütünüyle yeni bir kent ve tatil yeri oluşturma girişimi, 10 yıl içinde dünyanın her köşesinden başlayan düzenli turist akınıyla büyük ölçüde başarıya ulaştı. Buna karşılık baş gösteren ciddi konut sıkıntısı tam anlamıyla giderilemedi. Konut sıkıntısının ağırlığını duyurduğu Cancún kentinde 30 bin kadar işçi ilkel kulübelerde oturmaktadır. Cancún 150'yi aşkın oteliyle yılda yaklaşık 4 milyon turisti ağırlamaktadır. Oteller bölgesinde her bütçeye göre konaklama olanakları vardır. Cancún ayrıca başka bir turist çekim noktası olan Maya Rivierasına açılan kapıdır. Cancún, karayoluyla kuzeydeki Puerto Juarez'e ve güneydeki Puerto Morelos'a bağlanır. Şehre 19 km kadar güneyde bulunan Cancún Uluslararası Havalimanı hizmet vermektedir Henry Hathaway Henry Hathaway (d. 13 Mart 1898 - ö. 11 Şubat 1985), Amerikalı ödüllü film yönetmeni ve yapımcı. Sinemaya çocuk oyuncu olarak başlayan Hathaway, daha çok yönettiği Western ve macera filmleriyle tanınmıştır. Bu filmlerin çoğunda başrolü John Wayne oynuyordu. Bir ara yönettiği polisiye kara filmler de oldukça ses getirmişti. Bu alçakgönüllü sinemacı kırk yıllık kariyeri boyunca 70'e yakın filmi yönetmiş, 5 filmin yapımcılığını üstlenmiş bir filmde de oyuncu olarak yer almıştır. Çocuk oyuncu olarak rol aldığı filmler çok kısa metrajlı önemsiz filmlerdi ve biyografik kaynaklarda bunların adı geçmez. "En İyi yönetmen" dallarında Lives of Bengal Lancer (Bengalli Bir Süvarinin Hayatı) 1935 ile Oscar'a; (On Dördüncü Saat) Fourteen Hours (1950); Venedik Film Festivali'nde Altın Aslan'a; Of Human Bondage (1964)'la Berlin Film Festivali'nde Altın Ayı'ya aday gösterilen Henry Hathaway, üç kez aday gösterildiği Laurel Ödülleri'nden birini ve Call Northside 777 (1948)'la Edgar Ödülü'nü kazandı. 13 Mart 1898'de Sacramento, Kaliforniya'da dünyaya geldi. Babası Amerikalı bir aktör ve sahne yönetmeni olan Rhody Hathaway'di. Sahnede Jean Hathaway adını kullanan bir aktris olan annesi Marquise Lillie de Fiennes ise aslında Macaristan'da doğmuş Belçikalı bir aristokrattı. Bu nedenle Henry'nin doğum adı Marquis Henri Leonard de Fiennes dir. Dedesi Amerika'ya 1800'lü yıllarda Belçika Kralı Leopold adına Hawaii Adaları (O zamanki adı "Sandwich Adaları")'yla ilgili bir antlaşma için gelmişti. Henry Hathaway sinemaya 1900'lerin başında bir çocuk oyuncu olarak başladı. Allan Dwan'ın yönettiği tek makaralık (10-15 dak.) kısa sessiz Westernlerde oynuyordu. Sayısız kısa filmde rol almasına rağmen bu filmlerden biyografisiyle ilgili kaynaklarda fazlaca bahsedilmez. I. Dünya Savaşı başlayınca ara verdiği sinemaya 1925 yılında geri döndü. Yine sessiz filmlerde ama bu kez kameranın arkasındaydı. Victor Fleming ve Josef von Sternberg gibi dönemin büyük yönetmenlerine asistanlık yaptı. Fred Niblo'nun yönettiği 1925 tarihli Ben-Hur filminin yardımcı yönetmeniydi. 1932 yılında ilk yönettiği film olan Heritage of the Desert da bir Western'di. Setlerde oyunculara kök söktürmesiyle tanınan Hathaway, Hollywood stüdyo sisteminin uyumlu ve güvenilir bir yönetmeniydi. Yetmişli yıllarda sinemayı bıraktı ve 11 Şubat 1985'teki ölümüne kadar geçen 11 yılda sinemayla hiç ilgilenmedi. Kalp krizinden öldüğünde 86 yaşındaydı. Henry Hathaway'in bu kısa filmografisinde Türkiye'de gösterilen filmlerinin Türkçe adları ayraç içinde belirtilmiştir. Extreme Sports Extreme Sports Channel, Orta Doğu ve Avrupa'da yayın yapan ekstrem spor kanalıdır. Türkiye'de sadece Digitürk platformunda bulunmaktadır. Vadisseyl Muharebesi Vadisseyl Muharebesi veya Vâdiü'l-Mehâzîn Muharebesi ya da Vadiyüsseyl Muharebesi, 1578 yılında Osmanlı İmparatorluğu desteğini alan Fas'ın Saadi sultanı Abdülmelik ile Portekiz kralı Sebastião ve Portekizlilerin müttefiği III. Ebu Abdullah Muhammed el-Mütevekkil'in kuvvetleri arasında yapılan savaştır. "Üç Kral Savaşı" ya da "Kasrülkebîr Savaşı" olarak da bilinir. 1574’te Mevlây Abdullah’ın ölümünden sonra oğlu Ebu Abdullah (Muhammed el-Mütevekkil) tahta çıktı. Bunun üzerine sultanlıkta hak iddia eden amcaları Abdülmelik ile Abdülmelik' in küçük kardeşi Ahmed el Mansur İstanbul’a gittiler ve Osmanlı Sultanı III. Murad’dan yardım istediler. Ertesi yıl padişahın emriyle harekete geçen Cezayir Beylerbeyi Ramazan Paşa Miknâs civarında Ebu Abdullah’ ı yenerek Fes şehrini ele geçirdi ve 8 Mart 1576' da Abdülmelik’i tahta çıkardı. Abdülmelik daha sonra kendi kuvvetleri ve Osmanlı' dan aldığı takviye ile Ebu Abdullah’ ın çekildiği Marekeş’e 16 Temmuz 1576 yılında girerek “Mu‘tasım-Billâh es-Sa‘dî” lakabıyla bütün Fas ülkesinin sultanı oldu. Osmanlı nüfuzunun Fas’a yayılması Portekizliler’i rahatsız etmesi, Tanca dolaylarına kaçan Ebu Abdullah’ ın da devamlı şekilde yardım istemesi üzerine Portekiz Kralı I. Sebastião askeri harekata karar verdi. I. Sebastião, Faslı müttefikleri ile birlikte; 60 bin kişilik ordu ve çok sayıda topla Tanca'ya çıktı. Lukkos Irmağı ile bu ırmağın kollarından biri arasında, Ksar'el-Kebir (Alcazar-quivir) yakınlarındaki Vadiü'l-Mehazin'de Abdülmelik ile kardeşi Ahmed ve müttefik Osmanlı kuvvetleri ile karşılaştı. Piyadelerle süvarilerden oluşan ve sayıları 50 bin kişiyi bulan Müslüman kuvvetleri Sebastião'nun ordusunu kıyıdaki Larache'a (El-Araiş) çekilmeye zorladılar. Portekiz ordusu mağlup oldu. Müslüman askerlerin bir kısmı o sırada gelgit yükselmesinin etkisindeki Vadiü'l-Mehazin'i geçmeye çalışırken boğuldu. Ayrıca Sebastião ile el-Mütevekkil de boğularak öldüler; böylece savaş Osmanlı desteğindeki Abdülmelik güçlerinin zaferiyle sona erdi. Savaş esnasında hasta olan Abdülmelik' te öldü. Savaş sonucunda Portekizliler bölgedeki üstünlüklerini kaybettiler. Öte yandan genç kral Sebastião'nun bir varis bırakmadan ölmesi, Portekiz Krallığı'nın sonraki 60 yıl boyunca İspanyol denetimine girmesine neden oldu. Abdülmelik' in savaş sırasında ölmesi üzerine yerine kardeşi Ahmed el Mansur tahta geçti. Ayrıca bu savaş sonucunda Osmanlı İmparatorluğu' nun Fas üzerindeki etkinliği daha da arttı. Sarp Akkaya Sarp Akkaya (d. 13 Mayıs 1980, İstanbul) Türk tiyatro, sinema ve dizi oyuncusu. İlk kez Bizim Aile dizisiyle oyunculuk hayatına başlayan Sarp Akkaya, 2001 yılında M.S.Ü. Devlet Konservatuvarı’ndan mezun olup Stüdyo Drama Tiyatro Topluluğu’nun “Kaos” ve “Sonra” ardından Alchera Tiyatro Topluluğu’nun “6. Gün” ve “Devenin Hörgücü Yamuk Olur” isimli tiyatro oyunlarında oynadı. "Albay Kuş" ta oynadığı oyunlar arasındadır. Daha sonraları Kurtlar Vadisi Pusu adlı dizide canlandırdığı Servet karakteriyle tanındı, ondan sonra Ezel adlı dizide canlandırdığı Tevfik karakteri ile büyük çıkış yakaladı. Suskunlar adlı dizide Murat Yıldırım ile başrolleri paylaşmış ve bu dizide Sarı karakterini canlandırmıştır. Muhteşem Yüzyıl dizisinde ise Atmaca karakterini canlandırdı. Atv'de yayınlanan Racon adlı dizide oynamış ve başrolü Mehmet Aslantuğ ile paylaşmıştır. Sarp Akkaya oyuncu Esra Akkaya'nın kardeşidir. Ayrıca ikizi olan Kaya Akkaya da kendisi gibi oyuncudur. Aynı zamanda seslendirme çalışmaları da yapmaktadır. 2010 yılında kardeşleriyle beraber AKKAdemi Tiyatro'yu kurmuşlardır. Opus (mÃ¼zik grubu) Opus, 1973'te kurulmuş Avusturyalı bir pop-rock grubu. En ünlü şarkıları 1985'te yayınladıkları "Live Is Life" 'tır. Şarkı birkaç Avrupa ülkesinde Top 10'da yer almaktadır. Grup, ilk liste yapan teklisi "Flyin' High" 'ı 1982'de çıkarmıştır; ama Almanya, Avusturya ve İsviçre dışında pek ses getirmemiştir. 1985'te çıkardıkları "Live Is Life" adlı teklileri, tüm dünyada ses getirmiştir. ABD ve İngiltere'de ilk 40'a yerleşmiştir. Birkaç sanatçı tarafından coverları çıkmıştır. Halen bu şarkı popülerliliğini yitirmemiştir. Opus halen aktif bir grup olmasına karşın, Almanya, Avusturya ve İsviçre dışında şarkıları pek satmamaktadır. https://en.m.wikipedia.org/wiki/Opus_(Austrian_band)# adresinden çeviri yapıldı. 3OH!3 3OH3 (telaffuz "three oh three"), ABD'de Kolorado'da kurulan bir electro-pop grubudur. Don't Trust Me adlı şarkılarıyla ünlü oldular. Şarkı, Billboard Hot 100'de 7 numaraya kadar gelmiştir. Ayrıca aynı albümden 2. hit teklileri olan Starstrukk, İngiltere, Polonya, Avustralya, Belçika ve İrlanda'da ilk 5'e girdi. Şarkı Amerika'da 66, Kanada'da 31 numaraya kadar gelebildi. Bu iki şarkının da içinde bulunduğu albüm olan Want, tanındıkları albüm olarak da bilinir. Albüm, Billboard 200'de 44 numaraya geldi. 3. Albümleri olan Streets of Gold ise Billboard 200'de 7 numaraya yerleşti. Albümde Hot 100'de 9 numaraya gelen ve Kesha ile işbirliği yapan 3OH!3'nin 3. hit teklisi olan My First Kiss'e imza attılar. Bu tekliyi yapmadan önce, Alice in Wonderland filminin soundtracki olan ve ingiliz şarkıcı olan Neon Hitch ile çalıştıkları şarkıya, Follow Me Down'a imza atmışlardır. Sean Foreman ve Nathaniel Motte'un 2004 yılında kurdukları grubun ilk stüdyo albümü, kendi isimlerini taşıyor. "Electroshock" adlı teklileri sayesinde tanınmaya başlamışlardır. Albümden 2 single çıkmıştır: "Holler Till You Pass Out" ve "Electroshock"tur. Her ne kadar bu şarkılar listelere giremese de YouTube'ta 1 milyonu aşkın kez tıklanmıştır. Albümdeki "Holler Till You Pass Out" , "Chokechain" ve "Electroshock" şarkılarını ikinci albümleri albümlerindede bulmak mümkündür. Bir sonraki albümleri için PhotoFinish Records ile anlaşan grup , albüm için çalışmalara başlamıştır İlk albümleri "3OH!3"'den sonra ikinci albüm çalışmalarına başlayan 3OH!3 , albümlerinin 8 Temmuz 2008'de çıkacağını duyurmuştur. Billboard 200 listesine 44 numaradan giriş yapmıştır ve listede 51 hafta kalmayı başarmıştır. Albüm 2008de çıksada 2009da yenidn yayınlanmıştır. Albümden 4 single çıkmıştır: "Don't Trust Me" , "Starstrukk" , "Still Around" , "I'm Not Your Boyfriend Baby". Don't Trust Me Billboard Hot 100 listesinde 7 numaraya kadar gelmiştir ve Billboard Pop 100 listesinde zirveye ulaşmıştır. Finlandiya , Belçika ve Avustralya'da ilk 5'e girmeyi;Kanada , Yeni Zelanda ve Amerika'da ilk 10'a girmiştir. 2. tekli Starstrukk ise Avrupa'da büyük bir başarı ortaya koymuştur.