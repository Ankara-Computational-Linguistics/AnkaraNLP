bir Mavera-i Kafkas (Kafkas Ötesi) Cumhuriyeti kurulmuştur. Doğuda Ermeni mezalimi başlayınca Osmanlı devleti, bu cumhuriyetlerle plebisitten (halkoylaması) önce Trabzon’da bir konferans düzenlemiştir. Bir aydan fazla süren konferanstan hiçbir netice alınmayınca da Osmanlı ordusu doğuda ilerlemeye devam ederek Batum, Kars ve Ardahan'ı geri almıştır. 15 Eylül 1918 tarihinde Bakü’ye kadar bütün bölge ele geçirilmiştir. 11 Mayıs–4 Haziran 1918 tarihleri arasında Batum'da yapılan konferanstaki görüşmeler sonucunda; Osmanlı Devleti ile Kasım 1917’deki Bolşevik ihtilalinden sonra Kafkasya'da kurulan devletlerle, yani Ermenistan Demokratik Cumhuriyeti, Gürcistan Cumhuriyeti ve Azerbaycan Millî Şurası (Cumhuriyeti) arasında 4 Haziran'da Batum Antlaşması imzalanmıştır. Üç Kafkas devleti, Osmanlı Devleti ile görüşmelere "Maverâ-yı Kafkasya" adı altında birlikte katılmış ancak konferans sırasındaki gelişmeler sonucunda ayrı ayrı antlaşmalar imzalanmıştır. Bu antlaşma ile Ayastefanos Antlaşması ve Berlin antlaşmaları ile kaybedilen Batum dâhil diğer topraklar geri alınmıştır. 15 Ağustos 1918 tarihinde Padişah VI. Mehmet Vahidettin de bir beyanname yayınlayarak, Elviye-i Selâse'nin (Kars, Ardahan ve Batum'un) resmen Anavatan’a bağlılığını ilan etmiştir. Batum Antlaşması ile Kars, Ardahan ve Batum sancakları geri alındıktan sonra, Trabzon'daki barış heyeti bu durum üzerine plebisite razı olmuştur. Plebisit sonunda çoğunlukla halk, Osmanlı Devleti'ni istediğinden; Batum, Kars ve Ardahan Osmanlı devletine katılmıştır. Mondros Ateşkes Antlaşması ile Osmanlı Devleti 1914 sınırlarına çekilmek zorunda kalmıştır. Daha sonra 13 Ekim 1921 tarihli Kars Antlaşması ile Kars, Ardahan Türkiye'de kalmış, Batum Gürcistan'a verilmiştir. Avrupa BirliÄŸi Temel Haklar Bildirgesi Avrupa Birliği Temel Haklar Bildirgesi, Avrupa Birliği tarafından hazırlanan ve bireylere birtakım temel haklar tanıyan bir belgedir. Bildirgenin içeriği bakanlar düzeyinde kararlaştırılmış ve Avrupa Birliği Anayasası olarak yürürlüğe girmesi öngörülen taslağa dâhil edilmiştir. Ancak bu taslağın Fransa ve Hollanda gibi bazı Avrupa Birliği üyesi ülkelerde halkoylaması sonucu reddedilmesinden dolayı bildirge Lizbon Antlaşması'na dahil edilmiştir. Avrupa Birliği bir antlaşma ya da tüzük değişikliği yapmadan Avrupa İnsan Hakları Sözleşmesi'nin altına imza koyamamaktadır. Bu nedenle kendisi bu bildirgeyi oluşturmuştur. Bu bildirge hem Avrupa İnsan Hakları Sözleşmesi'nin maddelerini kapsar, hem de kendi antlaşmalarında önceden kabul ettiği hükümlerle Birleşmiş Milletler kararlarını da içine alır. Bu hüküm ve kararlar ekonomik ve politik haklardan, iyi yönetim ve temiz çevre hakkı gibi üçüncü kuşak haklara kadar geniş bir yelpazeye yayılan toplumsal hakları içerir. Avrupa Birliğinin hazırlamış olduğu bu temel haklar bildirgesi 2000 yılında ilan edilmiş ve Lizbon Antlaşmasının 2009'da yürürlüğe girmesiyle diğer Avrupa Birliği anlaşmalarıyla aynı yasal değeri kazanmıştır. İngiltere ve Polonya imzaladıkları bir protokolle bu bildirgeye sınırlı bir şekilde katılmışlardır. Alek Popov Alek Popov (d. 1966), Bulgar yazar. 1966’da Sofya’da doğdu. St. Constantine Ciril Felsefe Okulu’nda eski diller ve kültürler üzerine eğitim gördü. Ardından Sofya Üniversitesi’nde Bulgar Dili ve Edebiyatı dalında yüksek lisansı yaptı. "Diğer Ölüm" ("Drugata smart") adı altında topladığı kısa öykülerini 1992’de yayımladı. Bu kitabı altı öykü kitabı daha izledi. İlk romanı olan '‘Kiralık Kraliçe'’ 2001 yılında yayımlandı. Yazar, romanında İngiltere’de Bulgaristan Büyükelçiliği’nin kültür ateşeliğini yapan karakterin hayatını sarkastik bir dil kullanarak ele almıştır. Yazdığı roman, kısa öyküler ve senaryolarla birçok edebiyat ödülüne sahip olmuştur ve eserleri pek çok dile çevrilmiştir. Carme Riera Carme Riera (d. 12 Ocak 1948), Ä°spanyol yazar. 1948’de Palma’da doğdu. Kısa öyküler, televizyon ve radyo için senaryolar ve edebiyat eleştirileri yazdı. Barselona Autònama Üniversitesi’nde Hispanik Filoloji üzerine doktora yaptı ve İspanyol edebiyatı profesörlüğü unvanını aldı. 1973 yılında Katalanca ve İspanyolca yazmaya başladı. Tarihi romanı "Dins el darrer blau" birçok ödüle layık görüldü. Bunun yanı sıra Katalanca yazdığı ilk romanı İspanya Kültür Bakanlığı Ulusal Edebiyat Ödülü’ne layık görüldü. Yıldız Geçidi: Gerçeğin Sandığı Stargate: The Ark of Truth, 2008'de direkt olarak DVD piyasaya sürülmüştür. Robert c. Cooper tarafından yazıldı ve yönetmenliğini yaptı. Bu film Stargate SG-1'ın ve Ori ile olan savaşın sonunu göstermektedir. Filmde SG-1 dizi finalinden sonra devam etmekte ama Stargate Atlantis'ın 4. sezonundan önce gerçekleşen bir olaydır. The Ark Of Truth filmi 11 Mart 2008'de piyasaya DVD olarak Sürüldü. 2007 yapımı film 7 milyon dolarlık bütçesiyle 2008’de DVD formatında satışa sunuldu. Stargate SG-1 dizisinin devamı niteliğindeki film Ori’ler ile savaşı anlatıyor. SG-1 ekibinin önemli düşmanlarından Oriler ile savaş dizinin ömrüne yetmemiş ve bu film yapılmıştır. SG-1 karakterleri tam kadro filmde oynamaktadır. Ancak diziden ayrılan Jack O’Neill bu filmde yer almamıştır. Amaç Gerçeğin Sandığı'nı bulmaktır. Bu sandığın içindeki güçle Oriler yenilebilecektir. Dizinin son sezonlarını izlemeyenler için bazı şeyler anlaşılır gelmeyecektir. Andrew Miller Andrew Miller (d. 29 Nisan 1960, Bristol), İngiliz yazar. İspanya, Japonya, İrlanda ve Fransa’da yaşadı. 1991 yılında Doğu Anglia Üniversitesi Yaratıcı Yazarlık bölümünde çalıştı. 1995 yılında ‘Yaratıcı ve Eleştirel Yazarlık’ üzerine Lancaster Üniversitesi’nde doktorasını yazdı. İlk kitabı ‘Özel Bir Acı’ birçok ödül kazanmasının yanı sıra 36 dile çevrildi. Emmanuel Mangoung Njock Emmanuel Magoung Njock Yaounde Kamerunlu futbolcudur. Kayseri Erciyesspor'a gelmeden önce Stabæk Fotball Takımında futbol hayatına devam etmiş ve burada 5 maçta 1 gol kaydetmiştir. Geert Mak Geert Ludzer Mak (d. 4 Aralık 1946 Vlaardingen, Zuid-Holland) Hollandalı yazar, gazeteci ve tarihçidir. Yazarlığının yanı sıra tarihçi ve gazeteci kimlikleri de bulunmaktadır. Genellikle eserlerinde şehir hayatını ve insanların deneyimlerini anlatmaktadır. Hollanda Konsolosluğu tarafından Türkçeye çevrilen ‘Köprü’ adlı romanında, yazar Galata Köprüsü’nün İstanbul ve İstanbullular için kültürel etkisini anlatmaktadır. Frank Westerman Frank Westerman (d. 1964), Hollandalı gazeteci ve yazardır. Westerman, 1964’te Emmen, Hollanda’da doğdu. Wageningen Üniversitesi’nde gördüğü tropikal ziraat eğitiminin ardından, 1987 yılında Peru And Dağları’nda Aymara yerlilerinin sulama methodlarına dair çalışmalarda bulundu. Aynı zamanlarda bağımsız gazetecilik yapmaya başladı. İlk kitabı "The Bridge over the Tara"yı savaş zamanının Yugoslavya’sında gazetecilik yaparken yazdı. Moskova’da NRC Handelsblad gazetesinde çalışırken yazdığı üçüncü kitabı "De Graanrepubliek", Dr Lou de Jong Ödülü’nü aldı. Hollanda’da birçok ödüle layık görülen ve dokuz farklı dile çevrilen "Engineers of the Soul" adlı kitapta ise yazar, Stalin döneminde yazar olmayı anlatmaktadır. Irk, kimlik ve kültür kavramlarını sorguladığı "El Negro and Me" kitabı ise Belçika’da verilen Altın Baykuş Edebiyat Ödülü’ne layık görüldü. Bilim ve dinler üzerine yazdığı yeni kitabı "Ararat" ise 2007 yılında yayımlandı ve birçok dile çevrildi. Stephen Semel Stephen Semel (bazen Steve Semel veya Steven Semel), Emmy adayı olmuş Amerikalı film ve televizyon editörü, yapımcı ve oyuncu. "Fandango", "License to Drive", "Miracle Mile", "Kuffs", "Only The Strong", "You So Crazy", "Airheads", "The Truth About Cats & Dogs", "One Eight Seven", "My Giant", "Three to Tango", "The Way of the Gun" ve "The Count of Monte Cristo" gibi popüler filmlerin ve "Tales from the Crypt", "Dragnet" ve "Century City" gibi dizilerin editörlüğünü üstlendi. Ayrıca, "Lost" dizisinin bazı bölümlerinin editörlüğünü yaptı ve üçüncü sezonun ilk bölümünde Diğerleri'nden biri olan Adam karakterini canlandırdı. Semel, 2006'da "Lost"un "One of Them" ve "Live Together, Die Alone" bölümlerindeki çalışmalarıyla iki Emmy ödülüne (Sarah Boyd ve Sue Blainey ile birlikte) aday gösterildi. Bazı bölümleri kurgulamasının yanı sıra, "Tales from the Crypt" dizisinin on sekiz bölümünde prodüktörler arasında yer aldı. Ayrıca iki bölümde post-prodüksiyon süpervizörü olarak görev aldı. Steven Spielberg'in "Amazing Stories" dizisininde de prodüktörlerinden biriydi. Books 1-5 VHS yayınlarının da prodüksiyonunu üstlendi. Steve Semel adıyla "Apocalypse Now" filminin yardımcı editörü ve "Galaxina" filminin editörlerinden biri idi. "Back to the Future" filminin yardımcı editörü ve "I'm Gonna Git You Sucka" filminin editörlerinden biri idi. Monica Macer Monica Macer, Amerikalı senarist ve film yapımcısıdır. Macer, Vassar College'dan mezun oldu ve kariyerine New York'ta tiyatro sanatlarıyla başladı. "Park Day" filminin prodüktörlerinden biri oldu ve bu filmle Urban World Film Festivali'nde Audience Ödülü kazandı. Sonrasında filmlere ve televizyona odaklandı. Nickelodeon Movies'te çalıştıktan Walt Disney Company'nin yaratıcılarından biri oldu. Daha sonra Fox Writers Program'a seçildi. "24" dizisinde yardımcı prodüktör olarak iki sezon görev aldıktan sonra, "Lost" dizisinin yazarlarına katıldı. Hâlen "Prison Break" dizisinde yazarlığa devam etmektedir. Kyle Pennington Kyle David Pennington (d. 1979), Amerikalı senarist. "Lost" dizisi için yazdığı bölümlerle tanınmaktadır. Hâlen "Lost" dizisinde sabit ücretli yazarlığa devam etmektedir. Dizinin dördüncü sezonundaki çalışmalarıyla Şubat 2009'da En İyi Dramatik Dizi dalında Writers Guild of America Ödülü kazandı. Citroën C1 Citroën C1 Fransız araba yapımcısı Citroën tarafından 2005 yılından beri yapılan bir otomobil. Ocak 2009'da, C1 Peugeot 107 ve Toyota Aygo ile aynı zamanda yenilendi. Yeni C1 yeni bir ön tampon, yeni bir ızgara birleştiren özellikleri, Citroën'in aile kilidinde tutuldu. Döşeme düzeyleri ayrıca yenilendi - basit Vibe modelleri 'VT' oldu, Rhytim 'VTR' oldu. Koltuk kumaşları ve havalandırma kontrolleri de değiştirildi ve tüm modeller renk kodlu ön tampon ve yeni tekerlek düzeltimi aldı. Özel sürüm 'Splash' başlatılabilmişti, ama bu kesinlikle sınırlı bir sürümdü. Havalandırma Electra mavisinde veya Lipizan beyazında kullanılabildi. Mavi araba beyaz kapı aynaları ile gelmişken, beyaz araba parlak siyah kapı aynaları ile geldi. Motorları aynı kaldı, ama çekilenler 1,0 benzinliyı şimdi sadece 106 g/km yayar anlamına CO2 bildirildi ve 72 MPG yakıt tüketimi elde edebilecektir. 1.4HDi dizel motor değişmeden kaldı, yine sadece yüksek teknik özellikleri mevcuttur. Üç yeni renk de ayarlara eklenmiştir. Citroen, 2012'de Citroen C1'i ikinci makyaja aldı. Dış ve iç mekanda farklılıklar görülen aracın makyajı, Peugeot 107 ve Toyota Aygo ile aynı kasamaya sahiptir. Tasarımcı Franco Sbarro extreme C1'i yarattı, C1 GT olarak tanımlanıyordu, onun önceki Xsara Picasso Konseptini aynı temasını takip ettiği bir tasarım konseptiydi. Aşırı karoser, çok geniş tekerlekler ve Gullwing kapı özelliği, C2VTR ve C4 WRC ralli aracı frenleri bir olarak 1.6L 125ps motoru yanındaydı. Onun 130 mph'ye ulaştığını ve hala hızlandırıldığını söyledi. Portekiz'de Entreprise adlı bir ticari van versiyonu sunulmaktadır, 1.4L dizel motor ve mevcut 3 kapılı gövde sadece kentsel kullanım için donanımlıdır. Benzeri 107 de benzer bir versiyonu bulunmaktadır. Birleşik Krallık'ta Electric Car Corporation, 30 Nisan 2009'dan beri Citroën C1 ev'ie adlı bir elektrikli araba C1'e dayalı satış yapmıştır. Liste fiyatı bu tarihten itibaren 16,850£ (36.631 TL) olmuş, "Benzinli arabaların iki katı maliyetli olmuştur. Avrupa Birliği Anayasası Avrupa Birliği Anayasası, Avrupa Birliği üyesi ülkelerin hükûmetlerince, 2004 yılında İtalya'nın başkenti Roma'da imzalanan uluslararası bir antlaşma sonucu, Avrupa Birliği için oluşturulması öngörülen anayasadır. Kimi Avrupa Birliği üyesi ülkelerde halkoylamasına sunulan anayasa taslağı ilk birkaç ülkede reddedilince yürülüğe sokulamadı. Anayasa eğer yürürlüğe girmiş olsaydı Avrupa Birliği'nin bugüne dek yapmış olduğu tüm antlaşmaları tek bir metin içinde birleştirecek ve anayasa taslağına sokulmuş olan Avrupa Birliği Temel Haklar Bildirgesi'ni uygulamaya koymuş olacaktı. Anayasa taslağının kabul edilerek yürürlüğe girmesi için tüm üye ülkelerin onayından geçmesi gerekiyordu ve bu bağlamda on üç üye ülke halkoylaması sürecini tamamladı. Bunlar içinde Mayıs ve Haziran 2005'te Hollanda ile Fransa'nın halkoylamasında olumsuz görüş ağır basınca sürecin geleceği belirsizleşti. Bu gelişmeler ışığında üç üye ülke; Finlandiya, Slovakya ve Almanya kısmen tamamlanmış olan halkoylaması sürecini iptal etme kararı aldı. Yedi üye ülke de oylama sürecini daha sonra herhangi bir tarihte yapılmak üzere erteledi. Anayasa taslağının halk görüşüne sunulması başarısızlığa uğrayınca, Haziran 2007 Avrupa Zirvesi'nde bu anayasanın yerini alması amacıyla bir anlaşma oluşturmak amacıyla görüşmelere başlanması kararı alındı. Süreç sonunda Lizbon Antlaşması imzalandı ve o da anayasa taslağında olduğu gibi halkoylamasına sunuldu. Pek çok ülkede oylanmasının ardından bu kez İrlanda'da reddedilince o da yürürlüğe giremedi ve üzerinde düzenlemeler yapıldıktan sonra yeniden oylanana dek uzun bir bekleme sürecine girdi. Gertrude Bell Gertrude Margaret Lowthian Bell (14 Temmuz 1868 – 12 Temmuz 1926), İngiltere'nin Durham County kentinde ayrıcalıklı bir ailenin çocuğu olarak dünyaya gelen ünlü İngiliz kadın seyyah ve casus. Bell'in babası ünlü bir aileden gelen Thomas Hugh Bell'di. Gertrude Bell, henüz 3 yaşındayken annesi vefat etti. bunun üzerine babası Thomas birkaç yıl sonra seçkin bir aileden gelen ve oyun yazarı Florence Oliffe ile evlendi. İlk ve orta öğrenimini Londra'daki çeşitli okullarda tamamlayan Bell,Tarih okumak için Oxford Üniversitesi'ne gitmeye karar verdi. Burada başarılı bir eğitim dönemi geçirerek okuldan birincilikle mezun olmayı başaran ilk kadın oldu. Okuldan mezun olduktan sonra seyahat etmeye karar veren Bell, Avrupa ve daha sonra da Ortadoğu'ya çok sayıda seyahatlerde bulundu. İlerliyen yıllarda dağcılık ve dünya turlarıylada ilgilenmeye başlayan Bell, 1897 - 1898 ve 1902 - 1903 olmak üzere iki kez dünya turuna çıktı.1899 yılında Kudüs'e yaptığı ziyaretten sonra Araplara karşı büyük bir sevgi ve ilgi duymaya başladı. Arap çöllerinde seyahatler yaptı ve batılılara çöl hayatını anlatan yazılar yazdı. Araplar ona "Çölün Kızı" ve "Irak'ın Taçsız Kraliçesi" isimlerin verdiler. Bell, 1907'in Mart'ında arkadaşı arkeolog William Ramsay ile birlikte Anadolu'ya geldi ve Bir süre sonra İngiltere'ye döndü.Daha sonra Ocak 1909'da Mezopotamya'ya bir gezi düzenleyen Bell, bu sırada Geç Hitit dönemine ait olan Karkamış'ta önemli keşif ve incelemelerde bulundu ve bu bölgede kısa süreli kazılar yaptı. Sonra Irak'taki ünlü antik şehir olan Babil'e gitti. Sonraki yıllarda Orta Doğu da İngiltere'nin çıkarları için çeşitli faaliyetlerde bulunmaya başlayan Bell, Orta Doğu'da İngilizlerin şimdi bile aktif oldukları Orta Doğu politikasının kurucusu ve planlayıcılarından biridir. Mezopotamya bölgesindeki Arap kabileleri Türklere karşı kışkırtan faaliyetlerde bulunmuştur. Ayrıca 1919 yılındaki Paris Barış Konferansı'na delege olarak katıldı ve Irak devletinin sınırlarının belirlenmesi için çalışmıştır. Hiç evlenmemiş olan ve yalnızca bir kez nişanlanan Bell, nişanlısını Çanakkale Savaşları sırasında kaybetti. Yalnızlık ve sağlığınında bozulması sebebiyle bunalıma giren Bell, 12 Temmuz 1926 yılında yüksek dozda uyku hapı alarak intihar etti ve Bağdat'ın Bab el-Sharji ilçesinde, İngiliz mezarlığında toprağa verildi. Cenazesi arkadaşları, İngiliz yetkililer ve Irak Kralı dahil olmak üzere çok sayıda insanın katıldığı büyük bir olaydı. Mezarlığa tabutu taşınırken Kral Faysal'ın özel balkonundan olayı izlediği söylenmektedir. Geride özellikle tarihi eserleri ve gezilerini anlatan çok sayıda yayın bırakmıştır. Werner Herzog'un yazıp yönettiği 2015 ABD yapımı "Queen of the Desert" isimli filmde Gertrude Bell'i Nicole Kidman canlandırmıştır. Ä°lhan Eker İlhan Eker (d. 1 Ocak 1983, Kepsut), Türk eski futbolcudur. Defans pozisyonunda görev almaktaydı. Profesyonel futbol hayatına 1999-2000 sezonunda Balıkesirspor'da başlamıştır. Balıkesirspor'da 2 sezon geçirdikten sonra 2001-2002 sezonunda Gençlerbirliği Asaşspor'a değisen adıyla Gençlerbirliği Oftaşspor'a transfer olmuştur. Son olarak 2002-2008 sezonunda ise Gençlerbirliği'ne transfer olmuştur. 2002-2008 Sezonunda kaptanlık görevini üstlenmiştir. 17 Ağustos 2010 tarihinde Fenerbahçe ile 3 yıllık sözleşme imzalamıştır.2011 Sezonunda Kayserispor'a transfer olmuştur. 2012-13 sezonunun başında ise Kasımpaşa'ya transfer olmuştur. 1 Ocak 1983 Balıkesir doğumlu olan Eker, futbola da Balıkesirspor'da başladı. İlk profesyonel maçını 16 yaşında oynadı. O dönemde takımı A. Sebatspor'la oynadığı son play-off maçını kaybetti ve 2. Lig'e çıkamadı. Ertesi sezon kadro korunmasına rağmen takım küme düştü. Futbol hayatı, bu iki talihsizlikle başladı. Ama Eker için de sonrası farklı gelişti. Küme düştüğü sezonki hocam Can Cangök'ün tavsiyesiyle son maçlarını seyreden Cem Onuk sayesinde Gençlerbirliği'ne transfer oldum. O zamandan beri de 7 sezon OFTAŞ Spor'da oynadı. Bu 7 sezonda sadece bir dönem Gençlerbirliği'nin sezon başı kampına katılmış ama orada oynamasının zor olacağını görünce ASAŞ'a geri dönmüştüm. Burada geçirdiği 7 sezonda 3 şampiyonluk yaşadı. Ağustos 2008'de ise Mesut Bakkal tarafından Gençlerbirliği'ne alındı. Bu takımda ise ilk maçına 24 Ağustos 2008 tarihinde yani ligin ilk haftasında Kocaelispor karşısında çıktı. Bir sonraki haftada forma giyen Eker, sonraki 13 hafta ise Abdelzaher El Saka ve Lamine Traoré'nin stoperde oynaması nedeniyle forma giyemedi. 17.haftada oynanan Kayserispor maçında sahalara dönen Eker, ligin ilk yarısında 3 maça çıktı. 2. dönemde ise ligin ilk maçında ilk golünü attı bir sonraki hafta da defanstan çıkıp gol atan Eker, bu yönüyle de dikkat çekti. Diğer haftalarda da Jacques Momha ile görev yapan Eker, sezonu 13 lig 1 kupa maçının yanı sıra 2 gol attı. 2009-10 sezonunda ise Aykut Demir'in takıma gelmesiyle bu isimle görev yapan Eker, Thomas Doll yönetiminde 26 maça çıktı ve 2,340 dakika forma giydi. Bu süreçta takım kaptanlığına da yükseldi. 2010-11 sezonu öncesinde ise 17 Ağustos 2010 tarihinde sözleşmesi biten Eker, Fenerbahçe ile 3 yıllık sözleşme imzaladı. Takımla ilk maçına UEFA Şampiyonlar Ligi eleme turunda Young Boys karşısında çıkan Eker, takımının elenmesine engel olamasa da ilk Avrupa maçına çıktı. Daha sonra ise takımın elenip UEFA Avrupa Ligi ön eleme turunda PAOK Saloniki ile oynanan maçın ilk ayağında 90 dakika forma giydi. Süper Lig'de ise Diego Lugano ve Joseph Yobo'nun arkasında bekleyen Eker, kas sorunlarıyla ve bazı maçlara kadroya dahi alınmaması nedeniyle ilk lig maçına Süper Lig'in ikinci yarısında Manisaspor deplasmanının son 2 dakikasında dahil oldu ve bir daha lig maçında forma giyemese de kupa'da 1 maç forma giydi. Eker sezon sonu ise takımıyla kendi adına ilk Süper Lig şampiyonluğunu yaşadı. Fenerbahçe'de forma şansı bualmayan Eker, 2011-12 transfer sezonu öncesinde Kayserispor'a transfer oldu. Ligin ilk 6 haftasında yedek bekleyen Eker, Zurab ve Eren Güngör ikilisinin arkasında beklese de 7. haftada oynanan ve 6-2 sonuçlanan Sivasspor maçında 90 dakika forma giydi. Sezon boyunca 9 lig 1 kupa maçına çıkan İlhan, beklediği şansı bulamadı ve takımdan ayrıldı. 2012-13 sezonu öncesinde ise Süper Lig'e yeni çıkan ve yeni bir yapılanma içerisinde olan Kasımpaşa'nın yolunu tutan Eker, ilk maçına Galatasaray karşısında çıktı ve bir de gol attı ancak takımı 2-1 mağlup oldu. Sezon boyunca Yalçın Ayhan ile 13 lig maçına çıkıp 1 gol atan Eker, Kupa'da ise 4 maça çıktı. Avrupa Birliği'nin dış ilişkileri Avrupa Birliği'nin dış ilişkileri, genel olarak yirmi yedi Avrupa Birliği üyesi ülkenin her birinin kendi yürüttüğü ikili ilişkiler ışığında gelişir. Bir bütün olarak Avrupa Birliği'nin birlik dışı ülkelerle kurduğu ilişkiler genellikle uluslararası antlaşmalar yoluyla sağlanır. Bu ilişkiler çoğunlukla ekonomi ya da enerji alanlarında iş birliği yapmak konusundadır. Avrupa Birliği'ne üye olmasalar da Norveç, İzlanda ve Lihtenştayn, Avrupa Birliği ortak pazarı bünyesinde Avrupa Ekonomik Alanı'na dâhillerdir. İsviçre, Avrupa Ekonomik Alanı'nın dışındadır ancak bu ülke de Avrupa Birliği ile birtakım iki taraflı antlaşmalarla işbirlşiği içindedir. Avrupa kıtasını, Vatikan, Monako, San Marino ve Andorra gibi mikrodevletleri de Batı Avrupa'da Avrupa Birliği'nin iş birliği kurduğu ülkelerdendir. Bu dört küçük ülke de yapılan antlaşmalar çerçevesinde para birimi olarak avro kullanmaktadırlar. San Marino ve Andorra Avrupa Birliği ile gümrük birliği antlaşmaları yapmışken, Monako da Fransa ile yapmıştır. Avrupa Birliği ile gümrük kontrolü yapmayı sürdüren tek batı Avrupa ülkesidir. Ancak bu iş birliği antlaşmalarına karşın bu ülkelerden hiçbiri Avrupa Birliği ile politik bir bütünleşme içine girmemiştir. Batı Balkanlarda yer alan ülkelerden Kuzey Makedonya ile Türkiye, Avrupa Birliği'ne katılmaya aday iki ülkedir. Geriye kalan tüm Balkan ülkeleri de Avrupa Birliği'nin olası adaylarıdır. Bu ülkelerle ilişkiler iş birliği antlaşmaları ya da üyelik müzakereleri çerçevesinde yürütülmektedir. Bu ülkeler genelde Avrupa Komisyonu gibi büyük çaplı projelerde de yer alırlar. Geçmişte Avrupa Komisyonu'nun eski Yugoslavya'da yaşanan savaşlara karşı başarısız tutumu nedeniyle Avrupa Birliği bu bölgeyle uzun zamandır bağlar oluşturmaya çalışmaktadır. Balkanlarda güdülmüş olan eski başarısız politikalar Ortak Dışişleri ve Güvenlik Politikası'nın hazırlanması sürecini tetiklemiş ve bölgede istikrarın sağlanması için bu bölgeye doğru büyüme hamleleri gerçekleştirilmektedir. Avrupa'nın en doğusunda yer alan ülkelerin birliğe katılma hakları bulunsa da, birliğin uygulamakta olduğu gündem ve beklemede olan Avrupa Birliği Anayasası nedeniyle birliğe yakın gelecekte bu ülkelerden herhangi birinin katılması beklenmemektedir. Bunun yerine komşu ülkeler (Rusya dışında) ve Akdeniz ülkeleriyle Avrupa Komşuluk Politikası (AKP) yürütülmektedir. Gürcistan, Ermenistan, Azerbaycan, Moldova ve Ukrayna'da birtakım politikacılar Avrupa Birliği üyeliği konusunda olumlu görüş sahibidirler. Rusya'ya yakınlık güden bir politika uygulayan Beyaz Rusya ise Avrupa Birliği'nce insan hakları ve demokrasi konularına yeterince özen göstermediği gerekçesiyle sık sık uyarılmaktadır. Akdeniz çevresindeki ülkeler uzun süredir Avrupa Birliği'nin dış politikasının ilgi odağı olmuştur. Akdeniz çevresinde bir "dostluk halkası" yaratmak amacıyla Avrupa Birliği bir komşuluk politikası geliştirmiş ve Akdeniz ülkeleriyle birlik dışında kalan Doğu Avrupa ülkelerini de kapsayan bir çember oluşturmuştur. Bu çembere İsrail, Filistin bölgesi ve Ürdün de dâhildir. Bir Avrupa-Akdeniz serbest ticaret alanı oluşturmak için de girişimlerde bulunulmuş ve Fransa Cumhurbaşkanı Nicolas Sarkozy tarafından bir Akdeniz Birliği kurulması önerisi ortaya atılmıştır. Diyet meclisi Diyet meclisi Avrupa'nın monarşilerle yönetildiği dönemlerde devlet idaresinde söz sahibi olan meclistir. Krallar, genelde riskli bir karar alacaklarında, sorumluluğa soyluları da ortak etmek için diyet meclisine danışırdı. Kutsal Roma Cermen İmparatorluğu'nda bu meclise Reichstag denirdi. Gen ürünü Gen ürünü bir genin ifadesi sonucu elde edilen biyokimyasal (DNA ya da protein) maddedir. Elde edilen gen ürünü miktarı zaman zaman ilgili genin niteliğini anlamak için de kullanılmaktadır. Aşırı miktardaki gen ürünü kansere yol açan onkogen etkinliği gibi hastalık yapıcı alellerle ilişkilendirilmektedir. Seyid Cafer PiÅŸevari Seyid Cafer Pişeveri, (Azerice: "Seyid Cəfər Pişəvəri", d. 1892, Zeyva, Halhal, İran - ö. 11 Haziran 1947, Bakü, Azerbaycan SSC, SSCB), İranlı Azerbaycan Türkü. İran'ın ilk Marksistlerinden, yenilikçi, gazeteci, yazar ve Azerbaycan Demokrat Fırkası'nin başkanı olarak 1945-46 arasında Tebriz başkentli Marksist Azerbaycan Millî Hükûmeti'ni kurdu. Pişəvari 1892'de Halhal eyaletinin Zeyva kentinde yoksul bir ailenin çocuğu olarak doğdu ve ilk öğrenimini orada tamamladı. 1905'te Bakü'ye gitti. Bülbüle kentinde öğrenimine devam etti, aynı zamanda sanatla da uğraştı. 1903'ten 1917'ye kadar Kırdalan bucağında öğretmenlik yaptı. Yaptığı araştırmalardan sonra siyasete girmeye karar verdi. Bakü'de yayımlanan "Açık Söz" gazetesinde yazıları çıktı. İran halklarının ağır durumu onu düşündürdü. 1918'de Azərbaycan Cüzilayənfəki-Azərbaycan gazetesinde çalışmaya başladı, İran halklarının durumunu düzeltecek makaleler yayınlayarak çözümler aradı. 1924'te Kaçar Hanedanlığı İran'da sona erince Rıza Han bir İran ulusu yaratmaya koyuldu. Bu yıllarda cezaevine attığı 50 kişilik sosyalist aydınların içinde Seyid Cafer Peşaveri de vardı. Türkiye'deki solcu Mehmet Ali Aybar gibi ülkeye özgü sosyalizmi savunuyordu. Tebriz merkezli Azerbaycan Millî Hükümeti'ni kurdu. Bir yılllık ömründe müthiş halkçı işler yaparken uluslararası baskılar sonucu (Rıza Şah'ın genelkurmay danışmanı Çöl Ayısı lakaplı General Schvarzkoff'un babasıydı) Azerbaycan Millî Hükûmeti dağıldı. Seyyid Cafer Pişeveri ise Moskova'da şoförünün sağ kaldığı tartışmalı bir trafik kazasına kurban gitti. Azerbaycan Millî Hükûmeti İran'daki Türk varlığını somutlayan ve bugünkü Türklük bilincini yeşerten bir hükûmet oldu. Grashof sayısı Grashof sayısı formula_1 akışkanlar dinamiği ve ısı transferinde kullanılan boyutsuz bir sayıdır. Sık sık doğal taşınımı içeren konularda ortaya çıkar. Adını Alman mühendis Franz Grashof'tan alır. Doğal taşınımda, düz yüzeyler için türbülans formula_5 arası değerlerinde oluşur. Daha yüksek Grashof sayılarında, sınır tabakası türbülanslı; daha düşük Grashof sayılarında ise sınır tabakası laminerdir. Grashof ve Prandtl sayısı'nın çarpımı, ısı transferinde taşınımı karakterize eden boyutsuz Rayleigh sayısı'nı verir. Grashof sayısının doğal taşınım kütle transferi problemlerinde kullanılan benzer bir türü vardır. Avrupa BirliÄŸi ekonomisi Avrupa Birliği ekonomisi, Uluslararası Para Fonu (IMF)'na göre satın alma gücü paritesi bazında 12,256 milyar euroluk bir gayri safi yurt içi hasıla meydana getirir. Avrupa Birliği ekonomisi bir ortak pazara sahiptir ve Dünya Ticaret Örgütü tarafından bir bütün olarak değerlendirmeye alınmaktadır. Avrupa Birliği'nin resmî para birimi eurodur. Tüm belge ve politikalarda bu para birimi kullanılır. Avrupa Birliği üyesi on altı ülkenin tek ve ortak para birimi olarak benimsediği euro, aynı zamanda birlik içinde en çok kullanılan para birimidir. Euroyu kullanan ülkelerin oluşturduğu topluluk euro bölgesi adıyla anılır. Kararlara katılmama haklarını kullanan Danimarka ve Birleşik Krallık dışında tüm birlik üyesi ülkeler gerekli ölçütleri yerini getirdiklerinde mevcut para birimlerini kullanmayı bırakarak euroyu benimseyeceklerini bildirmişlerdir. Artık ortak para birimi olarak euroyu benimsemek Avrupa Birliği'nin koyduğu bir üyelik koşuludur. Avrupa Birliği'nın 2007 yılı kararlaştırılmış bütçesi 120,7 milyar eurodur ve 2007-2013 arası süreç için toplamda 864,3 milyar euro ayırmıştır. Bu miktar Avrupa Birliği'nin yirmi yedi ülkesinin toplam gayri safi millî hasılasının %1,1'i ila %1,05'ine eşit gelir. Bir karşılaştırma yapılacak olursa, Birleşik Krallık'ın 2004 yılı bütçesi 759 milyar euro olarak tahmin edilmiş ve Fransa'nın da 801 milyar euro harcayacağı öngörülmüştür. 1960 yılında Avrupa Birliği'nin önceli Avrupa Ekonomik Topluluğu'nun bütçesi gayri safi millî hasılanın sadece %0,03'ü kadardı. Erdene Zuu Manastırı Erdene Zuu Manastırı (Moğol karakterleriyle: Эрдэнэ Зуу) Moğolistan'da bulunan, Eski Moğol hükümranlıkları dönemine ait Budist manastırı. Övörhangay eyaletindeki, bugünkü Harhorin yakınlarında bulunan eski Moğol başkenti Karakurum'da bulunur. Orhun Kültürel Doğa Vadisi'nin Dünya Kültür Mirası Listesi'ne dahil olan bölümündedir. Erdene Zuu Manastırı 1585'te Abtay Han tarafından yapılmıştır, Moğolistan'a Tibet Budizmi'nin yayılım noktasıdır. Karakurum'da kullanılmak üzere taştan inşa edilmiştir. 102 tapınak heykelciğiyle çevrilidir. 108 sayısı, Budizm'de kutsaldır. Çünkü bir Budist tespihinde 108 boncuk vardır. Muhtemelen bu tapınakta da 108 heykelcik bulunmaktadır, ancak altı tanesine hiçbir zaman ulaşılamamıştır.. Bu tapınak manastırının duvarlarında çeşitli desenler vardır, çatısı Çin tarzı yeşil kiremitlerle kaplanmıştır. Tapınak 1680'deki savaş durumunda zarar görmüştür, 18. yüzyılda yeniden yapılmış, 1872'de de içindeki 62 tapınağa onarım yapılmıştır. 1939'da komünist önder Horlogiyn Çoybalsan manastıra büyük zarar verdi, birçok bölümünü tasfiye etti. Moğolistan'da yüzlerce manastır yıkıldı ve binlerce rahip katledildi. Bu yıkımdan geri üç küçük tapınak ve dış duvarlardaki heykelcikler kaldı; 1947'de tapınaklar müze ilan edildi. Manastırın yıkılmayan bazı bölümlerinin Josef Stalin'in isteği üzerine yıkılmadığı söylenir. Bazı araştırmacıların iddialarına göre Stalin'in baskısı ve Amerikan devlet başkanı yardımcısı Henry A. Wallace'nin 1944'teki Moğolistan'daki kısa girişimleri sonucu manastırın bazı bölümleri yıkılmamıştır. Erdene Zuu'nun yalnızca müze olarak kullanılmasına izin verildi; Moğolistan'da işleyen tek manastır olarak başkent Ulanbatur'daki Gandantegçinlen Hiyd Manastırı bırakıldı. Bununla birlikte, 1990'da Moğolistan'da komünizmin çöküşüyle birlikte; yeniden Budist rahipler yetişmeye başladı, Erdene Zuu Manastırı ibadete açıldı. Bugün Erdene Zuu etkin bir Budist manastırı olmakla birlikte turistler için açık bir müzedir. Weight of the World Weight of the World ile aşağıdakiler kastedilmiş olabilir: Avrupa Birliği tarihinin zaman çizelgesi Aly & AJ 78violet (2005'ten 2009'a kadar adı: Aly & AJ), Alyson Michalka ve Amanda Michalka adlı iki kızkardeş tarafından kurulmuş olan rock grubu. Kardeşlerin her ikisi de Torrance, Kaliforniya'da doğdu, fakat Seattle, Washington'da büyüdüler. Her ikisi de aktris, bestekâr, şarkıcı, piyanist, manken ve gitarist. Aly & AJ , ilk önce büyük abla olan Alyson'un ilk filmi olan "Now You See It" için "Do You Believe In Magic" adlı şarkıyı seslendirdiler. Ağustos 2005'te Alyson ve Amanda'nın (ilk sahne adları Aly & AJ) ilk albümü olan Into the Rush piyasaya çıktı. 2006 yılında beraber "Cow Belles" adlı Disney filminde başrol oynayan ikili, film için "On the Ride" adlı şarkıyı seslendirdiler ve klibinde oynadılar. Ayrıca, Buz Prensesi adlı filmden "No One" adlı şarkıyı seslendirip klibinde oynadılar. Aynı yıl Herbie Tam Gaz adlı Disney filmi için "Walking on Sunshine" adlı parçayı seslendirdiler. 2006 Nisan aylarında, kız kardeşi ile On The Ride Toura çıktılar, turun DVDsi çıktı. DVD'de konser dışında; sahne arkası, röportajlar ve özel görüntülere de yer veren kardeşler, 2006 yazında, 'ı yayımladılar. Bu albümde, Into the Rush albümlerindeki şarkılar + bonus şarkılar + DVD yer alıyor. Ayrıca bunların dışında, "Chemicals React" ve "Rush" şarkılarına da klip çektiler. Bunların peşinden Eylül 2006'da Acoustic Hearts of Winter adlı albümleri geldi. Albümdeki "Greast Time Of Year" adlı şarkıyı "Santa Clause 3" filmi için seslendirdiler ve klip çektiler. Ardından 2007 yılında Insomniatic albümleri geldi. "Like Woah" adlı şarkılarını, Disney Channel Orijinal Filmi olan "Minute Man" için kaydettiler. Albümden Insomniatic'ten, "Like Woah" ve "Potential Breakup Song" adlı şarkılarına klip çektiler. 2009 yılında, Hollywood Records ile yaşadıkları gerginliklerden dolayı oradan ayrıldılar ve geçen yıllarda kız kardeşleriyle gruplarını adlarını 78Violet olarak değiştirdiler. Aynı yıl, yeni adlarıyla "The Next Worst Thing" adlı yeni şarkılarını söylediler. Sonbaharda, Alyson Michalka'nın hit dizisi Hellcats için onunla (bkz. 78violet ) giriş müziği olan "Belong Here"yi yeni kaydettiler. Müzik türleri pop'tan, rock'a geçiş yaptı. 24 Ocak 2011'de, Youtube'a, stüdyoda yeni şarkıları "Suspended" üzerinde çalışırken çektikleri videoyu koydular. Yeni albümleri için çalışmalara devam ediyorlar. Marcin Gortat Marcin Janusz Gortat (; d. 17 Şubat 1984, Lodz, Polonya) Polonya'lı millî profesyonel eski basketbolcudur. 2.11 m boyunda, 109 kg ağırlığındaki Gortat, Pivot pozisyonunda görev almaktadır. Eski boksçu Janusz Gortat'un oğlu olan Marcin Gortat, 2005 NBA Seçmeleri'nde 2. tur 57. sıradan Phoenix Suns tarafından seçildi ve hakları daha sonra Orlando Magic'e takas edildi. Profesyonel basketbol kariyerine 2002 yılında ülkesinin takımı ŁKS Łódź'da başlayan Gortat, katıldığı 2005 NBA Seçmeleri'nde 2. tur 57. sıradan Phoenix Suns tarafından seçildi ve daha sonra hakları Orlando Magic'e takas edildi. 2003 yılında draft öncesinde Almanya ekiplerinden Rhein Energie Cologne ile anlaşan ve Amerika öncesi bu takımda forma giyen Polonyalı oyuncu burada 2006'da Almanya Ligi şampiyonluğu yaşadı. Ayrıca 2004, 2005, 2007 yıllarında olmak üzere üç kez Almanya Kupası kazandı. Gortat, 2006-07 sezonunda ilk defa mücadele ettiği EuroLeague'de forma giydiği on dört karşılaşmada maç başına 10.4 sayı ve 5.6 ribaund ortalamaları tutturdu. Gortat, 2007 yılında NBA'e gitmeden önce ilk olarak NBDL liginde kendini geliştirmesi için Anaheim Arsenal takımında oynadı. 2007-08 sezonunun sonlarına doğru Magic tarafından Geliştirme Ligi'nden çağrıldı ve kendisiyle resmi sözleşme imzalandı. Gortat, 1 Mart 2008 tarihinde oynanan New York Knicks karşılaşmasında ilk NBA maçına çıktı. 15 Aralık 2008 tarihinde oynanan takımın ilk beş pivot'u ve süperstar'ı Dwight Howard'ın sakatlığı nedeniyle forma giyemediği Golden State Warriors maçında kariyerinde ilk kez ilk beş başladı ve 28 dakikada 16 sayı, 13 ribaund yaptı. Magic'te NBA süperstarı Howard'ın yedeği olması nedeniyle çok fazla zaman alamayan Gortat, ayrıca Polonya'da doğup NBA'e giden ilk oyuncu unvanını elinde taşımaktadır. 30 Nisan 2009 tarihinde 2009 Playoffları'nda oynanan Philadelphia 76ers serisinin altıncı maçına ilk beş başlayan Polonyalı oyuncu böylece kariyerinde ilk kez bir play-off maçına ilk beş başlamış oldu ve karşılaşmada 11 sayı, 15 ribaund ile mücadele etti. Takımı Magic ile konferans finalinde Philadelphia'yı 4-2 eleyerek NBA finaline yükseldiler ve Gortat, böylece Polonya doğumlu bir basketbolcu olarak NBA'de final gören tarihteki ilk Polonya'lı oldu.. Ancak finalde Los Angeles Lakers'a beş maçlık seri sonunda 4-1 yenilerek şampiyonluğu kaybettiler. 8 Temmuz, 2009 tarihinde Gortat, Dallas Mavericks ile 34.000.000 $ karşılığında beş yıllık sözleşme imzaladı. Ancak oyuncuya gelen teklifleri karşılayarak takımda tutma hakkı bulunan Orlando Magic aynı teklifi karşılayarak Polonyalı'nın Dallas'a gitmesini engelledi ve takımda kaldı. Eğer Dallas'a gitseydi ilk beş çıkacağının ve süresinin artacağının bilincinde olan Gortat, bu gelişme sonrası büyük hayal kırıklığına uğradığını söyledi ve 2009-10 sezonunda da takımda Howard'ın yedeği görevini üstlendi. 18 Aralık, 2010 tarihinde Jason Richardson, Earl Clark, eski takım arkadaşı Hidayet Türkoğlu karşılığında yanında Mickaël Piétrus, Vince Carter, birinci tur draft hakkı ve $3 milyon ile birlikte Phoenix Suns'a takas edildi. Normalde giydiği forma numarası olan 13 Suns'ta Steve Nash tarafından kullanıldığı için Gortat, burada Polonya millî takımında da kullandığı forma numarası olan 4 numarayı tercih etti. Bu takımla ilk maçına 23 Aralık günü oynanan ve 12 farkla kaybettikleri Miami Heat maçında çıktı, karşılaşmada 4 sayı, 4 ribaund yaptı. Suns ile geçirdiği ilk sezonunda başlarda bench'ten gelip az süre alsa da aynı pozisyondaki Robin Lopez'in verdiği skor katkısının üstüne çıkınca dakikasını arttırdı ve genelde ilk beş başlamasa da Lopez'in aldığı dakikaların üstüne çıktı. Suns'ta forma giydiği süreçte kendisine Polonyalı Çekiç lakabı takılan Gortat, 25 Mart, 2012 tarihinde oynanan Cleveland Cavaliers maçında karşılaşmanın ilk 10 sayısını atarak son 10 yılda bunu başaran Dwyane Wade'den sonraki ikinci oyuncu olma unvanına erişti. Lokavt nedeniyle kısaltılmış 2011-12 sezonunda 15.4 sayı ve maç başına 10.0 ribaunt ortalamalarıyla oynadı. Normal sezonda oynanan karşılaşmalarda yer aldığı bütün maçlara Suns takımında ilk beş başlayan tek oyuncu oldu. Gortat, ayrıca normal sezonda eski takım arkadaşı Dwight Howard, Andrew Bynum ve DeMarcus Cousins ile birlikte maç başına double-double ortalaması tutturan dört pivot'tan birisi oldu. 7 Kasım, 2012 tarihinde oynanan Charlotte Bobcats maçında 23 sayı, 10 ribaund, kariyer rekoru olan 7 blok ile oynadı ve takımı karşılaşmayı 117-110 kazandı. Gortat, 2013 yılı Şubat ayı sonunda dizinden sakatlanarak 2012-13 sezonu'nunu kapattığı açıklandı. 25 Ekim, 2013 tarihinde Shannon Brown, Malcolm Lee ve Kendall Marshall ile birlikte Emeka Okafor ve 2014 birinci tur draft hakkı karşılığında Washington Wizards takımına takas olduğu açıklandı. 2013-14 normal sezonunda sadece ilk maç hariç 81 maçın 80'inde ilk beş başlayan Gortat, toplam 37 kez double-double yapma başarısı gösterdi. Ayrıca sezonu maç başına 13.2 sayı ve 9.5 ribaund ortalamalarıyla tamamladı. 27 Şubat, 2014 tarihinde oynanan ve üç kez uzatmaya gidip de 134-129 kazandıkları Toronto Raptors maçında Gortat, kariyer rekoru olan 31 sayı, 12 ribaund ve 4 blok ile oynadı. 13 Mayıs, 2014 tarihinde 2014 NBA Playoffları ikinci tur Indiana Pacers serisi beşinci maçında kariyer play-off rekoru olan 31 sayı (aynı zamanda onun normal sezondakiyle eş değer rekor) ve 16 ribaund ile oynayarak takımının seriyi 3-2'ye getirip elenmemesinde büyük pay sahibi oldu. Gortat, ayrıca 1987 yılında bunu gerçekleştiren Moses Malone'dan beri bir playoff maçında en az 30 sayı ve 15 ribaund yapan tarihteki ilk Wizards'lı oyuncu oldu. Ancak takımı serideki altıncı maçı 93-80 kaybedince seriyi de 4-2 kaybetmiş olup play-off'lardan elendi. Gortat, 10 Temmuz, 2014 tarihinde takımı Wizards ile olan sözleşmesini 60.000.000 $ karşılığında beş yıl daha uzattı. Polonya millî takımınında düzenli olarak formasını giyen Gortat, altyapı millî takımlarının tamamında forma giydi. 2007 Avrupa Basketbol Şampiyonası'yi kaçırırken elemeler hariç Polonya formasını resmi bir turnuvada ilk kez ülkesinin ev sahibi olarak düzenlediği 2009 Avrupa Basketbol Şampiyonasında giydi. Gortat, bu turnuvada forma giydiği altı karşılaşmada maç başına 34.5 dakika süre aldı ve 14.3 sayı, 10.8 ribaund ortalamalarıyla oynadı. Takımı onun liderliğinde ikinci tura kadar yükselse de bu turda elenip turnuvayı dokuzuncu sırada tamamlarken tutturduğu maç başına 10.8 ribaund ortalamasıyla EuroBasket 2009'un maç başına ribaund istatistiğinde birinci sırada yer aldı. 2011 Avrupa Basketbol Şampiyonası'nda forma giymezken 2013 Avrupa Basketbol Şampiyonası elemeleri ikinci maçında Finlandiya'ya karşı 27 sayı, 21 ribaund ile oynayarak görülmesi nadir bir performansa imza attı. Gortat, önderliğinde elemeleri geçip turnuva finallerine kalan Polonya ise grubunda son sırada yer alarak elendi. Turnuvayı maç başına 10.4 sayı, 7.8 ribaund ve 2.2 asist ortalamalarıyla tamamladı. 2015 Avrupa Basketbol Şampiyonasında de kadroda yer aldı ve takımıyla beraber gruplardan çıksalarda ikinci turda İspanya'ya elendiler. Bu turnuva öncesi millî takımla son turnuvası olabileceğini açıklayan Gortat, turnuvada maç başına 11.3 sayı, 6.3 ribaund ve 2.5 asist ortalamalarıyla mücadele etti. Jethou Jethou, Manş Adaları'nda bulunan bir adadır. Halka açık değildir ve üzerinde yerleşim yoktur. Ada Herm'in güneyindedir. 18 hektar (0.2 km) alana sahiptir. MÖ 709'da gerçekleşen bir fırtına sonrasında Herm ile ilişkisini sağlayan alan sular altında kalmıştır. Avrupa Birliği'nde kültür Avrupa Birliği'nde kültür alanında üye ülkeler arasında pek çok iş birliği yapılmaktadır. Avrupa Birliği içinde kültürel etkinliklerin yaygınlaştırılması için atılan adımlar arasında en önemlileri yedi yıl sürmesi öngörülen Kültür 2000 programı, Avrupa Kültür Ayı etkinliği, Media Plus programı, Avrupa Birliği Gençlik Orkestrası gibi orkestralar ve Avrupa Kültür Başkenti düzenlemesidir. Avrupa Birliği, kültürel politikalar için ayırdığı bütçe aracılığıyla birlik üyesi ülkelerde ortaya konan kültür olaylarına ödenekler verir. Kültürler ile ilgili politikalar genellikle her bir üye ülke tarafından bağımsız olarak belirlenir. Üye devletler arasında kültürel dayanışma ve iş birliği Maastricht Antlaşması'nda bir topluluk olarak tanımlanmasından beri Avrupa Birliği'nin ilgilendiği temel konulardan biri olmuştur. Spor, Avrupa Birliği'nden çok, üye devletlerin kendilerinin ya da uluslararası kuruluşların sorumluluğundadır. Ancak, ulusal futbol liglerinde Avrupa Birliği vatandaşı yabancı oyuncu sayısına kota koymayı kaldıran ve bonservis bedeli olmaksızın transfer edilmesine olanak sağlayan Bosman Kuralları gibi bazı kararlar Avrupa Birliği içinde spor politikaları üzerine büyük öneme sahiptir. Avrupa Birliği'nin spor politikasının oluşturulması sırasında, FIBA, Avrupa Futbol Federasyonları Birliği, Avrupa Hentbol Federasyonu, Uluslararası Buz Hokeyi Federasyonu, Avrupa Ragbi Birliği ve Avrupa Voleybol Konfederasyonu gibi pek çok spor örgütüne danışılır ve onların fikirleri alınır. Tüm Avrupa birliği üyeleri ve bu ülkelerin ilgili ulusal spor takımları UEFA gibi Avrupa içi spor etkinliklerine katılırlar. Avrupa Birliği vatandaşlığı, 7 Şubat 1992 tarihinde imzalanan Maastricht Antlaşması'yla oluşturulmuştur. Avrupa Birliği'ne üye ülkelerin vatandaşlarının ulusal kimliklerine ek olarak verilmiştir ve kişilere bazı özel haklar sağlar. Bu adımın atılmasının amacı ortak bir Avrupa kimliği ve dolayısıyla ortak bir Avrupa kültürü yaratmaktır. Eğitim ve araştırma alanında Avrupa Birliği'nin görevi ulusal yönetimleri desteklemekle sınırlıdır. Eğitimde, birliğin politikaları genel olarak 90'ların öğrenci değişimini ve öğrencilerin yurt dışında okumasını kolaylaştıran programlardan oluşmaktadır. Bu programlardan en göze çarpanı, 1987 yılında uygulamaya konulan bir üniversite öğrencisi değişimi programı olan ERASMUS Programı'dır. İlk yirmi yılında bu program uluslararası düzeyde 1.5 milyon üniversite ve kolej öğrencisine yurt dışında öğrenimlerini sürdürme olanağı sağlamıştır. Günümüzde ilköğretim öğrencileri, öğretmenler, meslekî eğitim stajyerleri ve Yaşam Boyu Öğrenme Projesi içindeki yetişkin öğrenciler için de benzer programlar vardır. Bu programlar ülkelerarası bilgi aktarımını arttırmak, eğitim ve yetiştirme konusunda yararlı uygulamaları birliğe üye ülkeler arasına yaygınlaştırma gibi amaçlar güdülerek oluşturulmuştur. Bologna Süreci'ne verdiği destekle de Avrupa Birliği, Avrupa'da eğitim desteğini sürdürmektedir. Avrupa Birliği'nin eğitimle ilgili diğer destekleme ve projeleri arasında Araştırma ve Teknolojik Geliştirme Çerçeve Programı, Avrupa Uzay Ajansı, Avrupa Güney Gözlemevi, Avrupa Araştırma Alanı, Avrupa Araştırma Konseyi'dir. Dil politikası her üye ülkenin kendi sorumluluğundadır ancak Avrupa Birliği kurumları da bünyesindeki resmî dillerin öğrenilmesini teşvik eder. Marshall Uzay Uçuş Merkezi Avrupa kültürü Avrupa kültürü, Avrupa anakarası üzerinde bulunan ulusların öz kültürlerinin birbirleriyle olan ortak noktaları ya da birbirine geçerek oluşturduğu ortak birikim olarak tanımlanabilir. Avrupa kültürü başlıbaşına "Batı Kültürü"nün kendisi ya da kaynağı olarak nitelendirilebilir. Ortak bir Avrupa kültüründen söz edilebilmesini sağlayabilecek en önemli ölçüt, Avrupa'nın neredeyse tamamına yayılmış olan Hristiyanlık inancıdır. Geçmişte bu oluşum kendi içinde bölünerek ayrışmışsa da tarih boyunca Avrupa'yı birleştiren ve bütünleştiren en önemli öge olmuştur. Avrupa'da tarihin tüm çağları boyunca belirli ve çeşitli boyutlarda kültürel hareketler de yaşanmıştır. Haçlı birlikleri, rönesans ve reform hareketleri, sanayi devrimi bunlardan birkaçıdır. Felsefe akımları, müzik türleri ve yakın müzik zevki, danslar ve folklorde yakınlık, Aynı dil ailesine mensup çeşitli lehçeler Avrupa içindeki uluslar arasında birbirine yakınlık duygusu oluşturur. Avrupa genelinde ve özellikle Avrupa Birliği bünyesinde Avrupa'nın ortak kültürünü vurgulayan, kültürlerarası bütünleşme amaçlayan pek çok program uygulanır. Avrupa Birliği içinde kültürel etkinliklerin yaygınlaştırılması için atılan adımlar arasında en önemlileri yedi yıl sürmesi öngörülen Kültür 2000 programı, Avrupa Kültür Ayı etkinliği, Media Plus programı, Avrupa Birliği Gençlik Orkestrası gibi orkestralar ve Avrupa Kültür Başkenti düzenlemesidir. Avrupa Birliği, kültürel politikalar için ayırdığı bütçe aracılığıyla birlik üyesi ülkelerde ortaya konan kültür olaylarına ödenekler verir. Kültürler ile ilgili politikalar genellikle her bir üye ülke tarafından bağımsız olarak belirlenir. Üye devletler arasında kültürel dayanışma ve iş birliği Maastricht Antlaşması'nda bir topluluk olarak tanımlanmasından beri Avrupa Birliği'nin ilgilendiği temel konulardan biri olmuştur. Popüler müzik: Avrupa BirliÄŸi'nde spor Avrupa Birliği'nde spor, Avrupa Birliği'nden çok, üye devletlerin kendilerinin ya da uluslararası kuruluşların sorumluluğundadır. Ancak, ulusal futbol liglerinde Avrupa Birliği vatandaşı yabancı oyuncu sayısına kota koymayı kaldıran ve bonservis bedeli olmaksızın transfer edilmesine olanak sağlayan Bosman Kuralları gibi bazı kararlar Avrupa Birliği içinde spor politikaları üzerine büyük öneme sahiptir. Onay beklemekte olan Lizbon Antlaşması spor oyunlarına, bu sektörü Avrupa Birliği'nin ekonomi kurallarından muaf tutacak özel bir statü tanınmasını öngörmektedir. Serbest pazar prensiplerinin varlıklı ve yoksul futbol kulüpleri arasındaki farkı büyütmesine yönelik duyulan kaygılar nedeniyle bu durum Uluslararası Olimpiyat Komitesi ve Uluslararası Futbol Federasyonları Birliği gibi yönetim birimleriyle görüşülmüştür. Avrupa Birliği'nin spor politikasının oluşturulması sırasında, FIBA, Avrupa Futbol Federasyonları Birliği, Avrupa Hentbol Federasyonu, Uluslararası Buz Hokeyi Federasyonu, Avrupa Ragbi Birliği ve Avrupa Voleybol Konfederasyonu gibi pek çok spor örgütüne danışılır ve onların fikirleri alınır. Tüm Avrupa birliği üyeleri ve bu ülkelerin ilgili ulusal spor takımları UEFA gibi Avrupa içi spor etkinliklerine katılırlar. Saint Peter Port Saint Peter Port veya kısaca St. Peter Port Guernsey'in başkentidir. Nüfusu 2001 itibarı ile 16,488'dir. Yönetimsel olarak Kuzey ve Güney olmak üzere iki bölgeye bölünmüştür. Guernésiais ve Fransızca'da ismi St. Pierre Port olarak geçer. St. Peter Port'ta yaşayan insanlara "Les villais" (Kasabalılar) diye lakap takılmıştır. Polonya'daki otoyollar Polonya'daki otoyollar (Lehçe:"Autostrada") ve genel yol altyapısı Avrupa Birliği ölçütlerine göre oldukça düşüktür. Polonya'da uzunluğu 815 kilometreyi bulan otoyol ve 2000 kilometreyi bulan ekspressyol bulunmaktadır. Wight Adası Wight Adası (İngilizce: "Isle of Wight") Birleşik Krallık'ta İngiltere ülkesinin Güneydoğu bölgesinde bir "törensel kontluk" ve "bir tek seviyeli yerel idare birimi"dir. Tek seviyeli yerel idare biriminin yönetim merkezi Newport'dadır. İngiltere anakarasının yaklaşık 5-8 kilometre güneyinde, Manş Denizi'nde bulunan bir adadır. Kuzeyinde bulunan Southampton ve Portsmouth liman ve şehirlerine giden kanal şekilli Manş Denizi koluna Solent adı verilmektedir. Yüzölçümü 384 km; 2011 tahminine göre nüfusu 138,400 kişi; nüfus yoğunluğu 364 kişi/km olmaktadır. Wight Adası, Britanya'nın en büyük alanlı ve en büyük nüfuslu adasıdır. Bu adanın doğu-batı yönünde en büyük eni 37 km ve kuzey güney yönünde eni 20 km olup takriben bir baklava dilimi dörtgen şeklindedir. En yakın anakara parçası Yarmouth tarafında olup, Hampshire kıyılarına 6 km uzaktadır. Adada 285 km arazi tarım alanı, 52 km arazi üzeri yapılaşmış arazidir. Ada etrafında 88 km uzunluğunda sahil bulunmaktadır. Wight Adası'nda bulunan arazilerin niteliği gayet çeşitlidir. Bu çeşitlilik dolayısıyla Wight Adasına "Minyatür İngiltere Adası" adı verilmiştir. Wight Adasının batısı genellikle kırsaldır. Adanın tümünün ortasından tepelik bir arazi geçmektedir. Bu tebeşir kayaçlardan oluşan tepelik arazinin nispeten yüksek sırtı sahilden gayet iyice görülür manzaralar yaratmaktadır. Bu tepelik arazinin sırtı denize kadar ulaşmakta ve hatta "Neddles (İğneler)" adı verilen deniz içinde bulunan bir sıra sivri, ince yüksek kayalardan oluşan bir manzara yaratmaktadır. Wight Adası'na gelen turistler için bu deniz içinde kayalar manzarası gayet popüler olarak görülmekte ve fotoğrafı çekilmektedir. Adanın güney batı bölgesi, kendine has nadir bulunan sosyal ve tarihi olan bir arazidir ve bunun için "Wight'ın Gerisi" olarak adlandırılmaktadır. Adanın en yüksek noktası zirvesi 231 m olan "St. Boniface Down" tepesidir. Adanın diğer taraflarında da çeşitli arazi şekilleri bulunmaktadır. Adanın ortasında doğu-batı yönünde uzanan eski kalkerden tepelik arazinin kuzeyinde arazi alçak rakımlı koruluklar ve meralar halindedir. Adanın güneyi Manş Denizi sahilleridir ve tebeşir kayalardan oluşan, bu nedenle yumuşak ufalanabilir kayalık olan yüksek sahil yarları doğa manzaraları ile çok sayıda turist çekmektedir. Bu yarlarda bulunan kuşlar, yuvaları ve diğer vahşi hayvanlar uluslararası ve yerel korumaya tabidirler. Adanın kuzeyine doğru araziyi yaran çok sayıda küçük akarsu bulunmaktadır. Bunlardan en büyüğü "Medina Nehri" adanın kuzeyine Solent'e akmaktadır. Diğer bir akarsu olan "Doğu Yar Çayı" hemen hemen kuzey-doğuya doğru akmakta ve adanın tam doğusunda bulunan Bembridge Limanı'nda deniz kavuşmaktadır. Bir diğer akarsu "Batı yakası Yar Çayı" ise batıda olduğundan, Freshwater Körfezi üstünden çıkıp kısa bir mesafe aldıktan sonra Yarmouth'da bulunan nispeten büyük bir haliçte denize katılmaktadır. Adanın yarısından fazlasının doğası, özellikle Batı tarafı, "Wight Adası Üstün Doğal Güzellik Alanı" olarak (Milli Park) nitelendirilmiştir ve bu bölgede herhangi bir insan yapısı faaliyet, özel koruma kurallarına tabi olarak kontrol edilmektedir. Wight Adası Britanya Adası’nın en güneyinde bulunduğu için Birleşik Krallık’ın diğer bölgelerinden daha ılıman bir alt-iklime sahiptir. Bunun için Wight Adası, özellikle adanın güneydoğusundaki yazlık tatil merkezleri ile birkaç yüzyıldır popüler bir iç turizm ve tatil bölgesi olmuştur. Bu nispeten ılıman iklim, diğer bölgelere nazaran daha uzun bitkisel büyüme mevsimi sağlamakta ve İngiltere'de az görülen bitkisel tarım bu adada yapılabilmektedir. Yılın tümüne bakılırsa yıllık ortalama ısı 13 °C ve Temmuz/Ağustos ortalama ısısı 18 °C olarak gözlemlenmiştir. Sahil yarları ile korunaklı olan bazı sahil mevkileri, örneğin Ventnor kasabası, daha da sıcak mikro-iklim şartları göstermektedir. Wight Adası Birleşik Krallık ve Batı Avrupa'da bulunan birçok mevkilere nazaran daha çok sayıda güneşli günler görmektedir ve gözlemlenen yıllık açık havalı güneşli saatler ortalaması 1800-2000 saat arasındadır ve bu Wight Adası'nın İspanya’nın kuzey sahillerinden daha fazla güneşli havası olduğuna işaret etmektedir. Gözlemlenen ortalama yıllık yağmur 76.6 cm'dir. En ıslak olan aylar olan Aralık ve Ocak ayları için aylık yağmur gözlem ortalaması 89 cm ve en düşük yağmur gözlem ortalaması ise 51 cm ile Temmuz ayındadır. Ada gayet çeşitli orijinli jeolojik kayalardan oluşmuştur. Bunlar 127 milyon yıl önce oluşan mezozoik Zamanın kretase Dönemin başlarında oluşan kayalar ile yaklaşık 30 milyon yıl önce Senozoik Zaman'ın Paleojen Dönemi ortalarında oluşan kayalar arasında değişmektedir. Adanın kuzeyi genellikle Tersiyer dönemde ortaya çıkan killerden oluşmakta ve adanın güneyi ve ortasında bulunan kalkerden tepelik arazi ise "kratese" dönemde oluşan tebeşir kayalıklarla kaplıdır. Adadaki kayalar tümüyele Tortul kayaçlardir. Bu kayaclar içerisinde minerallar bulunduran kireç taşı, "çamur taşı" ve kumtaşsı'dan oluşan kayaclardır. Bunlar genellikle tabakalı olarak bulunurlar ve içerlerinde organizma kalıntıları (fosil) bulundururlar. Wight Adası kayaçlarında gayet zengin fosil yatakları bulunmaktadır. Adanın sahillerinde bulunan yarlar deniz tarafından erozyona uğratıldıkça bu fosiller ortaya çıkmaktadır. Bu yarlar ve yarlardan düşen kayalardan oluşan sahillerde, özellikle Whitecliff Körfezinde bulunan ince linyit tabakaları içinde fosilleşmiş yumuşakçalar ve kabukları bulunmaktadır. Adadaki kıyı yarlarında, özellikle Yaverland Körfezi ve Compton Körfezindeki yarlarda ve sahillerde, çok sayıda dinozor fosil kemikleri ve fosilleşmiş dinozor ayak-izleri bulunmuştur. Bu nedenle Wight Adası "Dinozor Adası" olarak da nitelendirilmektedir. Adanın kuzey sahillerinde en genci takriben 30 milyon yıl eski, zengin fosilleşmiş kabuklu deniz hayvanları, timsahlar, kaplumbağalar ve memeliler kemikleri yatakları bulunmaktadır. Adanın güneyindeki tebeşir kayaları Buzul Çağında buz-karla kaplı olup buzullar gayet derin vadiler kazıp açmışlardır. Buzul Dönemi sonunda yaklaşık 10,000 yıl önce araziyi kaplayan buz levhası eriyip deniz seviyesi yükseldiği zaman, deniz kenarından gayet dik (nerede ise 90 derece dik) tebeşir kayasından yüksek yarlar ortaya çıkmıştır. Bunlardan en dramatik görüşlü olanı adanın güneyinde bulunan "Needles" (İğneler)" adı verilen yerlerdir. Ada, İngiltere adasının anakarasından muhtemelen 7000 yıl önce ayrılmıştır. Kendisi de törensel kontluk olan Wight Adası; "Manş Denizi" ve kuzeyde bu denizin bir boğazı olan "" kanalı ile çevrilidir. Britanya Adası anakarasında; kuzeybatıda Törensel Dorset Kontluğu, kuzeyde Törensel Hampshire Kontluğu ve kuzeydoğuda Törensel Batı Sussex Kontluğu bulunur: "Wight Adası Tek Seviyeli Yerel İdare Konseyi", yani belediye yönetimi bu kasabada konumlanmıştır. Wight Adası'nda bulunan en önemli çarşı ve alışveriş merkezidir. "Medina Nehri" kıyısında kuruludur, 19. yüzyılın yarısında Newport Quay limanı İngiltere'nin önemli limanlarından biri idi. Coğrafi konumu adanın kuzeydoğusundadır. Etrafında kilometrelerce uzanan kumsal sahil şeridi vardır. 19. yüzyıl sonu ve 20. yüzyıl başlarından itibaren, büyük yazlık turizm ve tatil kasabası olmuştur. 19. yüzyılda daha fazla turist çekmek maksadı için metalden eğlence rıhtımı olan yaptırıldıktan sonra İngiltere'de sahil yazlık tatil merkezlerinde böyle rıhtımlar yaptırılması moda olmuştur. Şehir bu dönemde yaptırılmış olan "Kraliçe Viktoriya Mimarî Tipli" binalar ile İngiltere'de tanınmıştır. Halen özel üretilmiş hava yastıklı tekne ile şirketi yönetiminde toplu taşıma yapılan, dünyadaki sayılı yerleşim yerlerinden biridir. Wight Adası Kontluğu'ndaki cari fiyatlarla gayrisafi toplam katma değer ve önemli sektörlerin gayrisafi katma değerleri şu tabloda gösterilir. Wight Adası'nda toplam 767 km uzunluğunda karayolu bulunmaktadır. Ana karayolları adanın önemli şehir ve kasabaları arasında bulunmakta ve ikinci derecede önemli karayolları ise köyleri birbirine bağlamaktadır. Wight Adası Birleşik Krallık'ta hiç otoyol bulunmayan nadir kontluklardan biridir. Bununla beraber Newport'un Coppins Bridge mevkiini, adanın tek hastanesi olan ve Adadaki hapishanelerin bulunduğu kuzey Newport yakında diğer bir mevkiye bağlayan otoyol standartlarına yakın ölçülerde, bölünmüş yol bulunmaktadır. Wight Adası'nda özel bir otobüs şirketi olan "Southern Vectis" otobüs şirketi merkezi olan Newport'tan tüm ada yerleşkelerini birbirine bağlayan gayet kapsamlı ve düzenli kamu taşıma otobüs ağını işletmektedir. Wight Adası Birleşik Krallık anakarasından ile ayrılan bir adadır ve bu adanın, karayolu, demiryolu köprüsü veya tünel ile kara bağlantısı yoktur. Wightlink ve Red Funnel gemicilik şirketleri arabalı vapurlar, hızlı feribotlar ve Hovertravel şirketi hava yastıklı tekne'den yolcu feribotu ile adayla anakara arasında, araç ve yaya yolcu taşıma hizmetlerini düzenli olarak sağlamaktadırlar. Wight Adası'nda eskiden üzerinde demiryolu taşıma hizmetleri verilmekte idi. Günümüzde bu ağın büyük bir kısmı kapatılmıştır, ama 2020 yılında başlayan salgın sonrasında, bazı istasyonların yeniden açılması kamuoyunda tartışılmaktadır. Demiryolu taşıma hizmetleri "Island Line" adı verilen tek bir hat üzerinde Ryde ile Shanklin arasında 14 km uzunlukta tek hattan sağlanmaktadır. Bu hat üzerinde, eskiden Londra Metrosu tarafından kullanılmış olan elektrikli yolcu katarları kullanılmaktadır. Bu tek hatta Smalbrook Junction kavşağında bağlanan ve buradan Wootton varoşlarına kadar giden 7.7 km uzunlukta bir hat üzerinde sağlanmaktadır. Wight Adası'nda özel uçak kullanan şirket ve şahısların taleplerini karşılamak üzere Sandown'da "Isle of Wight Havameydanı" ve "Bembridge Havameydanı" adlı iki özel hava alanı hizmete açık bulunmaktadırlar. Turizmi teşvik için Wight Adası'nda 322 km uzunluğunda "bisiklet yolu" ağı kurulmuş ve işletilmektedir. Bu bisiklet yollarının gayet büyük bir kısmı diğer karayolları dışında bisikletlere özel bir güzergâh takip etmektedirler. Bazı bisiklet yolları özel olarak işaretlenmiş "bisiklet patikası" konumundadır. Wight Adası'nda şu "bisiklet patikaları" bulunmaktadır: Wight Adası'nın çevresinin denizle kaplı olması ve anakaraya ancak feribotlar ile geçilebildiği için ve İngiltere'nin güneyinin yüksek nüfus yoğunluğu olan yerleşkelerine yakınlığı dolayısıyla Wight Adasında 2009'dan beri tek bir cezaevi yönetimi altında olan iki önemli hapishane bulunmaktadır: "" ve "". Bu cezaevleri eski ordu eğitim kışlalarının bulunduğu arazilerde kurulmuştur. 1990'lı yıllara kadar bu iki hapishane en güvenceli ve en azılı mahkûmların konulduğu "A-Kategorili" hapishanelerdi ama günümüzde bu değişmiştir. Bu iki hapishane İngiltere'de mahkûmların kaçmalarının en zor olduğu ve gayet sıkı disiplin uygulanan hapishaneler olarak isim yapmışlardı. 2013'e kadar bunlara komşu olan "" adlı üçüncü bir hapishane de bulunmaktaydı ama bu tesis Mart 2013 tarihinde kapatılmıştır. Türkiye erkek millî voleybol takımı Türkiye Millî Voleybol Takımı, Türkiye Voleybol Federasyonu tarafından yönetilen ve Türkiye’yi uluslararası erkek voleybol karşılaşmalarında temsil eden takımdır. 8 Şubat 2020 tarihi itibarıyla FIVB dünya sıralamasında 29. sırada bulunmaktadır. Usplash Usplash, Ubuntu topluluğu tarafından geliştirilen, sadece metinden oluşan, GNU/Linux tabanlı bilgisayarların boot edilmesi sırasında ortaya çıkan açılış ekranı yazılım projesidir. Grafik tabanlı "Splash screen" olarak bilinen ekranın bir alternatifidir. Bootsplash uygulaması yenilenerek tasarlanmış, işletim sistemi çekirdeği (kernel) için aynı seviyedeki bir uygulamadır. Usplash açılış ekranının oluşturulması için, Linux önbellek arayüzü ya da doğrudan Vesa erişimi kullanılır. Ubuntu 9.10 "Karmic Koala", sürümünden itibaren ismi XSplash olarak değiştirilmiştir. Ubuntu, Usplash (Ä°ngilizce) Kıtlık (ekonomi) İktisadi kıtlık ya da ekonomik kıtlık kar amaçlı ekonomik sistem tarafından kar elde etmek amacıyla kasıtlı olarak yaratılan ve bir toplumun sahip olduğu üretim kaynaklarının, mevcut teknolojik gelişmişlik düzeyiyle işletilmesi ile ulaşılan üretim düzeyinin, sonsuz insan ihtiyaçları ve isteklerini karşılamakta yetersiz olduğunu ifade eden iktisadi bir terimdir. Gündelik hayatta kullanılan kıtlık kavramı somut bir yokluğu veya yetersizliği ifade ederken iktisadi anlamıyla kıtlık, mevcut kar bazlı ekonomik sistem ve üretim teknolojisiyle ulaşılan üretim düzeyi ile ilgili bir yetersizliği ifade eder. Her adım başı üretilmiş envai çeşit ürünlerle dolup taşan çeşitli dükkân ve marketlerin boy gösterdiği günümüzde, ekonomi biliminin temeli olan kıtlığın anlamı üzerine derin düşünmek gereklidir. Hint ekonomist Amartya Sen, gerçekte kıt olanın ürünler ya da üretim faktörleri değil para olduğunu, kıtlığın nedeni olarak kar amaçlı ekonomik sistemin gelir dağılımında adaleti sağlayamaması sonucu paranın ekonomik sistem tarafından yine toplumdaki zenginlerin elinde toplandığını ve sağlıklı bir gelir dağılımı olmadığı sürece bir toplumdaki gayrisafi milli hasıla artışının o ülkede yaşanan kıtlık düzeyini ve ülkede yaşayan insanların gerçek refah düzeyini yansıtmayacağını belirtip, bu iddiasını iktisadi yöntemlerle ispatlayarak 1998 yılında Nobel Ekonomi Ödülü almıştır. İngiliz ekonomist Lionel Robbins, 1932 yılında yazdığı ünlü denemesinde iktisat bilimini "Sonlu ve kıt kaynakların alternatif kullanımında insan davranışlarını inceleyen bilim." olarak tanımlamıştır. Tanımdan da anlaşılacağı üzere iktisat bilimi, doğada bol miktarda bulunan ve sahip olmak için bedel ödenmesine gerek olmayan "serbest mallar (free goods)"" ile ilgilenmez çünkü bu mallar kıt kabul edilmezler. İktisadın ilgilendiği, kıt mallar; başka bir ifade ile ""ekonomik mallar (economic goods)""dır. Ekonomik mallar", bir üretim faaliyetine konu olan, dolayısıyla üretilmesi için bir emek, sermaye, zaman, teknoloji ve kaynak ayrılması gereken mallardır. Kar amaçlı para ekonomilerinde, üretim için ayrılan bu kaynakların değeri fiyat mekanizması tarafından belirlenerek ürünün fiyatına yansıtıldığından, piyasada oluşan "fiyat"ın ürünün gerçek "değer"ini yansıtıp yansıtmamasından bağımsız olarak, ekonomik malların tanımına "fiyatı olan" ifadesi de eklenmektedir. Yine aynı bağlamdaki fikirleri ile kıtlık bazlı - kar amaçlı - para ekonomisi yerine kaynak bazlı ekonomi teorisini ortaya atan ve bu fikirleri doğrultusunda takipçileri tarafından Yeni Zelanda'da kaynak bazlı ekonomi deneyine başlanan sosyal mühendis Jacque Fresco'nun da anılmasında fayda vardır. İnsan ihtiyaçlarının sonsuz ve bu ihtiyaçları karşılayan kaynakların ihtiyaçlara nispeten kıt olması, benimsenen ekonomik sistemlerden bağımsız bir "hakikat"in ifadesi olduğu gerekçesiyle bu durum "kıtlık kanunu" olarak da adlandırılmaktadır. Kıtlığın, mevcut teknolojik gelişmişlik düzeyi ile sıkı bir bağıntısı vardır. Teknolojide ortaya çıkan buluş, yenilik ve gelişmeler yapılan üretimden alınan verimi ve üretim kapasitesini artırarak daha az kaynak ile daha çok ürün sağlanmasını ve dolayısıyla daha çok ihtiyacın karşılanmasını sağlamaktadır. Para ekonomileri, paranın hem bir mübadele (değişim veya alış-veriş) aracı olarak, hem de bir değer mekanizması olarak kullanıldığı ekonomik sistemlerdir. Para ekonomilerinde bir mal veya hizmetin değeri fiyat mekanizması aracılığı ile "fiyat" üzerinden belirlenir. Kıtlık rantı, kıt olan kaynakların (üretim araçları) mülkiyetine sahip olanların, bu kaynaklara sahip olmaktan dolayı elde ettikleri ranttır. Örneğin, diğer topraklara kıyasla verimli olan bir toprak, sahibine rant sağlar. Bir ürünün piyasada tek üreticisi olmak, bir ürünün patentine sahip olmak, bir spor dalında diğer insanların sahip olmadığı yeteneklere sahip olmak, kıtlık rantı kapsamında değerlendirilir. Para ekonomilerinde kıtlık, fiyat ve karlılık üzerinde doğrudan etkilidir ve fiyat mekanizmasını açıklamak amacıyla kullanılır. Buna göre: Bir ürün, bir toplumda, toplumu oluşturan insanların ihtiyaç duyduğundan fazla ise fiyatı olmayacaktır. Dolayısıyla, kıt olmayan serbest malların fiyatı yoktur. Ancak, bir mal toplumu oluşturan insanların ihtiyaçlarına oranla az ise toplumu oluşturan bireyler fiyat mekanizması yoluyla birbirleriyle rekabete girecekler, bu rekabet sonucunda malın fiyatı, dolayısıyla da karlılık artacaktır. İktisatçılar, "kıtlık kanunu" ile belirtilen "doğal kıtlık" ile ekonomik sistem tarafından rant elde etmek amacıyla kasıtlı yaratılan kıtlık arasında ayrım yapmaktadırlar. Para ekonomisinde bolluk, kıtlıktan rant sağlayanlar açısından, karlılığı düşürmeye başladığı noktadan itibaren arzu edilen bir durum değildir. Başka bir ifade ile kar bazlı ekonomik sistemlerde bolluğun da bir sınırı vardır ve bu sınır "üretimin etkinliğini kaybetmeye başladığı nokta" veya "yapılan üretimin toplumda ihtiyaç duyulandan fazla olması" gibi unsurlara değil, doğrudan doğruya karın azalmaya başladığı noktaya bağımlıdır. Teknik bir ifade ile, bir toplumdaki bolluğun sınırı, marjinal üretimin "toplam karı" düşürmeye başladığı noktadır. Bir toplumda söz konusu ürüne ihtiyaç duyan insanlar hala olabilir ancak toplam karın azalmaya başladığı noktadan itibaren üretim yapılması mantıklı olmayacaktır çünkü bu noktadan itibaren yapılan her üretim karı azaltacaktır. Bir mal veya hizmetin bir ekonomideki miktarının, karlılığı belli bir seviyenin altına düşürecek şekilde artması (bolluk) durumunda, karlılık amacıyla hareket eden girişimciler ya üretimi kapasitenin altında gerçekleştirecekler veya karı az bularak piyasadan çekilecek ve toplumdaki herkesin ihtiyaçlarını karşılayacak kadar bolluk mümkün olmayacaktır. Bir malın üretilen miktarında, ne oranda kıtlık "yapılacağı" yine fiyat mekanizması tarafından "esneklik (elastikiyet) analizi" ile belirlenir. Esneklik analizi, bir mal veya hizmetin fiyatı veya miktarındaki bir değişikliğe tüketicilerin verdiği tepkinin oransal ifadesidir. Karını artırmak güdüsüyle hareket eden satıcı, piyasaya arz ettiği malın fiyatı ve miktarı üzerinde ayarlamalar yaparak en üst düzeyde kar sağlamaya çalışacaktır. "(Bakınız: Esneklik, Kapasite)" Kıtlığın, kar amaçlı ekonomik sistem tarafından kasıtlı olarak yaratıldığına dair bazı örnekler aşağıda verilmiştir: İktisat biliminde sermaye, gündelik hayatta kullanılan "para" anlamından farklıdır. Sermaye, üretimde emeğin verimini artıran, daha önce insanlar tarafından üretilmiş olan "üretim araçları"dır. Bu tanıma göre örneğin doğal kaynaklar, daha önce insanlar tarafından üretilmedikleri için sermaye sayılmazlar. Yine aynı şekilde, üretilmiş bir ürün (örneğin televizyon, buzdolabı) üretimde kullanılmadığı ve etkinliği artırmadığı sürece sermaye sayılmaz. Ulaşımı kolaylaştırması ve hızlandırması için yapılan yol, üretimi hızlandırması için geliştirilen bir makine, araç-gereç, teçhizat iktisat açısından sermayedir. Teknoloji de üretimde kullanıldığı ve etkinliği artırdığı için sermaye kapsamında değerlendirilir. Teknolojide ortaya çıkan gelişmeler ve bu gelişmelerin üretim alanında kullanılması, üretimde verim ve etkinliğin artmasını sağlayarak daha az emek ile daha çok ürün üretilmesini mümkün kılmaktadır. Başka bir ifade ile teknolojik gelişmeler üretimi "emek-yoğun" üretimden "sermaye-yoğun" üretime doğru kaydırmaktadır. Bunun sonucunda daha az emek istihdam edilmekte, istihdamın azalması toplumdaki alımgücünü ve dolayısıyla ürüne olan talebi de düşürmekte ve üretici ürettiği ürünü satamamakta, bunun sonucunda "aşırı üretim" ortaya çıkmaktadır. Bu durum "emek-sermaye çelişkisi" olarak adlandırılmaktadır. İktisadi anlamıyla "aşırı üretim" ifadesi, bir toplumda o ürüne olan ihtiyacın üzerinde üretim yapıldığı anlamına gelmez. Zira, bir ürüne olan talep, o ürüne olan sadece ihtiyacı değil, mevcut fiyat düzeyindeki alımgücünü de ifade eder. Bir toplumda bir ürüne olan ihtiyaç çok yüksek olsa bile alımgücü ile desteklenmediği sürece talebe yansımayacak, dolayısıyla üretilmiş ürünler satılamayacak ve üretim "aşırı" olarak değerlendirilecektir. Esasen, teknolojik gelişmelerin üretim miktarını artırarak daha fazla ürün üretilmesini ve bunun sonucunda toplumda daha fazla ihtiyacın karşılanmasını sağlamasına (bolluğa) verilen tepki (işsizlik, talepteki azalma) doğal bir çelişki olmaktan çok, kar bazlı para ekonomisinden kaynaklanan "yapısal" bir çelişkidir. Para ekonomilerinde bir mal veya hizmetin değeri fiyat mekanizması aracılığı ile "fiyat" üzerinden belirlenir. Fiyat, o mal veya hizmetin gerçek toplam maliyet değerini yansıtmaz. Zira normal şartlar altında, bir ürünün imalatında kullanılan hammadde, malzeme, yarı-mamuller gibi ürünün bünyesine katılan her türlü katkının ve o ürünün satış fiyatının içinde bir miktar kar mutlaka vardır. Kar çeşitli şekillerde tanımlanmakla birlikte, kıtlığa olan etkisini göz önüne alarak basitçe, bir mal veya hizmetin piyasada oluşan fiyatı ile gerçek maliyeti arasındaki pozitif fark olarak tanımlanır. Söz konusu ürünün üretilmesi için katlanılan maliyetler (işçilik, kira, ulaştırma vb.) maliyet unsuru olarak ürünün maliyetine zaten yansıtıldığından karın, "üretime devam edebilmek için maliyetleri karşılama amacı"ndan öte bir anlamı vardır. Bir ürünün, piyasada oluşan fiyatına ne kadar karın bulaştığını tespit etmek, başka bir ifade ile ürünün kardan arındırılmış olarak maliyetini tespit etmek karın çetrefil yapısı ve sürekli şekil değiştirmesi nedeniyle çok ciddi bilimsel araştırmayı gerektirir. Örneğin, bir tekstil firmasının hammadde olarak satın aldığı kumaş için ödediği fiyat kendisi açısından maliyet iken, kumaşı satan açısından bu fiyatın içinde kar da vardır. Kar, mübadele sonucunda şekil değiştirerek maliyete dönüşmüştür. Karın, maliyeti artırıcı bu etkisi ürünün fiyatına da yansımakta ve ürünün fiyatını yükselterek zaten kıt olan kaynaklara ulaşmayı daha da güçleştirmektedir. Para ekonomilerinde vergi doğrudan ve dolaylı olarak, kar üzerinden alınmakta ve nihayet tüketici veya son kullanıcıya yansıtılmaktadır. Buna göre örneğin, 1,000 TL’ye mal ettiği bir üründen %20 kar etmek isteyen bir üretici, satış fiyatı üzerinden %20 vergi ödeyecekse ürünü 1.500 TL’den satmak isteyecektir (x, satış fiyatını belirtmek üzere: x + %20.x = 1,000 + 1,000.%20). Verginin ne kadarının alıcıya yansıtılacağı, ne kadarının satıcı tarafından üstlenileceği de yine esneklik analizine göre belirlenir. Yukarıdaki örneğe bakarak, bir ürünün içinde toplam (1,500 - 1,200 =)300 TL vergi olduğunu düşünmek yanlıştır. Zira o ürünün imalatı için satın alınan hammadde, yarı-madde, malzemeler yine başka şirketlerden temin edilmekte, bu şirketler de aynı şekilde kar etmekte, kar üzerinden vergi vermekte ve satış fiyatını vergiyi de hesaba katarak belirlemektedirler. Bir ürünün piyasada oluşan fiyatının içinde ne kadar vergi olduğunun hesaplanması da yine aynı şekilde ciddi bir araştırma konusudur. Normal şartlar altında vergi de, ürünün fiyatını yükselterek zaten kıt olan kaynaklara ulaşmayı güçleştirmektedir. Para ekonomisinde faizin bir gerekçesi, yatırıma dönüşmesi halinde karlılığı düşük olacak ufak tefek sermayelerin bir havuzda toplanarak büyük sermaye gerektiren ve büyük karlılığı olan yatırımlara dönüşmesini sağlamaktır. Faiz ile yatırım arasında sıkı bir ilişki vardır. Buna göre, bir yatırımcının yapacağı bir yatırımdan elde edeceği kar oranı, faiz haddine yakın ise yatırımcı bu yatırımı yapmak yerine parasını faize yatıracaktır. Dolayısıyla, bir yatırımın karlı ve mantıklı olması için ürünün piyasada oluşan fiyatının, ürünün maliyetini aşması (Fiyat - Maliyet > 0 [Kar]) yeterli değildir. Elde edilen karın aynı zamanda faiz haddini de aşması gereklidir. Faiz haddinin yüksek olması yatırımcıları yatırımdan uzak tutacak, piyasaya girip diğer üreticilerle rekabet ederek fiyatları düşürmekten alıkoyacaktır. Fiyatların yüksek olması, ürünlere ulaşmayı güçleştirerek kıtlığa neden olacaktır. "(Ayrıntılı bilgi için lütfen bakınız: Sermayenin marjinal etkinliği)" Öte yandan, faize yatırılan ana para için ödenecek faiz, eğer ana para üretime aktarılamamış ise, ekonomide faiz haddi kadar üretim karşılığı olmayan para oluşturacak ve bu da enflasyona neden olarak paranın değerini düşürecektir. Bir ekonomideki paranın alım gücü, paranın üzerinde yazan değerden bağımsız olarak, o ekonomideki üretmiş mal ve hizmetlerin değeri kadardır. Üretim artmadan (büyüme) ekonomideki para miktarının artması (emisyon), paranın değerini (başka bir ifade ile alım gücünü) düşürecektir. Bir para otoritesinin faiz olarak vermeyi taahhüt ettiği miktarın, eğer söz konusu para üretime dönüştürülüp faizi de karşılayacak kadar üretim yaratılmazsa, ekonomide karşılığı yoktur. Faize yatırılan para, ya para otoritesi tarafından veya başka bir yatırımcı tarafından kiralanarak üretime dönüştürülmelidir. Bu süreci iki kişinin olduğu bir piyasa üzerinden şu basit örnek ile açıklamak mümkündür: Bir ekonomide 100 tane misket vardır, A kişisinin de 100 TL’si vardır. Dolayısıyla bir misket 1 TL’dir. B kişisi bir ekonomideki para otoritesidir ve A kişisinin kendisine 100 TL vermesi durumunda bir sene sonra 200 lira vermeyi taahhüt etmektedir. A kişisi parasını B kişisine vermekte ve sene sonunda 200 TL almaktadır. Ancak ekonomide üretim olmamış ve hala 100 misket vardır. Piyasadaki para ise 200 TL’dir. Bu durumda piyasadaki paranın alabileceği en çok 100 misket olduğundan (200 / 100 = 2) misketlerin tanesi 2 TL olacak, başka bir ifade ile paranın üzerinde yazan değer 200 lira olacak ve A kişisi parasının arttığını sanacak ancak paranın alım gücü düşecek ve aslında alım gücü geçen senenin 100 lirasına eşit olacaktır. "(Bakınız: Para yanılgısı, Likidite tuzağı)" Enflasyon da paranın alım gücünü düşürerek kaynaklara ulaşmayı güçleştirmektedir. Kıtlıkla mücadele etmek amacıyla Birleşmiş Milletler'a bağlı olarak kurulan" Gıda ve Tarım Örgütü (Food and Agriculture Organisation, FAO)" günümüzde çalışmalarını sürdürmektedir. Kıtlığın tanımlanmasında insan ihtiyaçlarının "sonsuz" olduğundan dem vurulmasına basit yaşam hareketini benimseyenler "Eğer söylendiği gibi insan ihtiyaçları sonsuz olsaydı, üretimin hiç durmaksızın artarak devam etmesi gerekirdi." diyerek karşı çıkmaktadırlar. Buna göre, insan ihtiyaçları sonsuz değildir; barınma, sağlık, eğitim gibi temel ihtiyaçlardır. Bunun ötesine geçen "servet biriktirme" ve "aşırı tüketim" gibi ihtiyaç ve istekler insan doğasından çok sistemden ve kültürden kaynaklıdır ve "lüks"tür. Örneğin bir insan, hayatını sürdürmesi için hiç de zorunlu olmayan bir ürüne reklamlardan veya sosyal çevresinden etkilenerek ihtiyaç duyabilir. Beytullah Asil Beytullah Asil (14 Mayıs 1959, Çifteler, Eskişehir Türkiye), Türk siyasetçi. Eskişehir Eğitim Enstitüsü FKB Bölümü'nü bitirdi. Sırasıyla Rize-Fındıklı, Çankırı-Ilgaz ve Eskişehir'de öğretmen ve yönetici olarak çalıştı. 1990 yılında sigorta sektörüne geçti. 23. Dönem Eskişehir MHP Milletvekili'dir. Evli ve iki çocuk babasıdır. LuftstreitkrÃ¤fte Deutsche Luftstreitkräfte, 1916 öncesine kadar Die Fliegertruppen des deutschen Kaiserreiches ("Alman İmparatorluk hava servisi") olarak bilinen I. Dünya Savaşı sırasında Alman askeriyesinin bitmiş-kara hava gücü. 1910 yılında kurulmuş olup 8 Mayıs 1920'de Almanların I. Dünya Savaşı'dan yenik çıkmalarından sonra Versailles Antlaşması ile kapatılmış, 1920'li yılların ilk yarısından itibaren sadece sivil havacılık faaliyetleri gösterebilmiştir. Çünkü müttefikler tarafından sadece bu faaliyetlere izin verilmiştir. Bu zamanlarda da pilot eğitimlerini hafif eğitim uçakları ile gizlice gerçekleştirmiş ve 1935 yılında Luftwaffe adı ile yeniden müttefiklerin karşısına çıkmıştır. Bünyesinde "Kızıl Baron" lakaplı Manfred von Richthofen, Oswald Boelcke, Ernst Udet, Max Immelmann ve Lothar von Richthofen gibi tarihe geçen başarılı savaş pilotları bulundurmuş bir kurumdu. Kocaeli Üniversitesi Güzel Sanatlar Fakültesi Kocaeli Üniversitesi Güzel Sanatlar Fakültesi Kocaeli Üniversitesi'ne bağlı güzel sanatlar fakültesidir. Akademik kadrosunda iki profesör, dört doçent, yedi yardımcı doçent, on dokuz öğretim görevlisi ve sekiz araştırma görevlisi bulunan fakülte, lisans düzeyinde verdiği eğitimin yanı sıra, Müzik, Heykel ve Resim anasanat dallarında yüksek lisans, Plastik Sanatlar Anasanat dalında Sanatta Yeterlik (Doktora) eğitimini sürdürmektedir. Kocaeli Üniversitesi Güzel Sanatlar Fakültesi'nin Erasmus programı kapsamında Almanya, Belçika ve İngiltere’deki üniversitelerle anlaşmaları mevcuttur. Kocaeli Üniversitesi Güzel Sanatlar Fakültesi 1997 yılında Prof. Dr. Ünal Demirarslan’ın çabalarıyla kurularak 1997-1998 eğitim-öğretim yılında Kocaeli Üniversitesi'nin Arslanbey Kampüsü' nde öğretime başlamıştır. 1998-1999 Eğitim-Öğretim Yılı'nda Hereke Kampüsü'ne taşınmış ve 1999 depreminin ardından Sümerbank Lojmanlarının onarılması ile kazanılan binaları kullanmaya başlamıştır. Cascina Savaşı (Michelangelo) Cascina Savaşı; Michelangelo'nun kayıp olan kendinden bahsettiren bir sanat çalışmasıdır. Tablo'nun yapımı için Michelangelo, Floransa Cumhuriyeti devlet adamı Piero Soderini tarafından görevlendirildi. Bu eserin Eski Saray'ın "Salone dei Cinquecento" duvarı için fresk bir tablo olacağı niyet edilmişti. Eserin karşısındaki duvarda ise Leonardo da Vinci tarafından dekore edilecekti, kendisi Anghiari Savaşı tablosunu resmetmek üzere görevlendirilmişti. İki savaş dikkate değer ortaçağ Florentin zaferiydi. Cascina Savaşı 28 Temmuz 1364 tarihinde Floransa ve Pisa orduları arasında olmuş ve Floransa'nın zaferiyle sonuçlanmıştır. Savaş süresinde binlerce Pisalı öldürülmüş ve ikibinden fazla esir alınmıştı. Michelangelo, asla tabloyu tamamlamadı, fakat kompozisyonun karton bir kopyasını üretti. Kartonlar pek çok sanatçı tarafından kopye edildi. Günümüze kadar gelen ve en çok dikkat çeken kopya Michelangelo'nun öğrencisi Sangallo'nundur. Michelangelo'nun bazı hazırlık çizimleri ayrıca günümüzde yaşamaktadır, Marcantonio Raimondi' nin sahne paraçasının basımlarıyla. Michelangelo'nun biyografi Giorgi Vasari' ye göre orijinal karton Michelangelo'nun rakibi olan Bartolommeo Bandinelli tarafından kasıtlı olarak kıskançlık nedeniyle tahrip edilmişti. Michelangelo, savaş sahnesinin başlangıcını Pisa'lıların atak yaptıkları zaman Florentina ordusunun başlangıçta sürprizle şaşkınlığa uğratıldığı şeklinde resmetti. Ani Pisa ataklarını kendilerine ikaz eden bir boru sesine cevaben Florentina askerlerini Arno Nehri' nde çıplak olarak banyo yaparken resmetti. Askerler nehir içinden meydana çıkarken ve silahlarını kuşanırken, onlar Pisalı'ların atışlarıyla korkutuldular. Birçok asker sola bakar veya Pisa yerini işaret eder. Diğerleri hareketin