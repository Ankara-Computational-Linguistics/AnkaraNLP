aldı. 1897'de mezun olduktan sonra, tıp eğitimi almak için, Maryland, Baltimore'daki Johns Hopkins Üniversitesi'ne devam etti. Fakat kısa sürede, asıl ilgi alanının edebiyat olduğuna karar verdi. Hayatının büyük kısmını Fransa'da geçirdi. İki kişiyle evini paylaştı, bunlardan biri erkek kardeşi Leo Stein'la 1874-1914 arasında süren, diğeri ise 1907'den Stein'ın 1946'daki ölümüne kadar devam eden Alice B. Toklas ile olandır. Stein, Paris'te rue de Fleurs 27 numaradaki evini önce Leo daha sonra Alice ile paylaştı. Gertrude ve Alice'in lezbiyenlik ile karışık bir dostluğu olmuştur. Hayatı süresince Stein edebiyat ve sanat dünyasından avangard sanatçılarla ilişkileri oldu. Picasso, Hemingway, Ezra Pound, Carl Van Vechten, Henri Matisse, Sherwood Anderson ve Francis Picabia gibi alanlarında kült olmuş isimler, eserlerini tamamladıktan sonra ilk Gertrude Stein'a danışırdı. İlerici politikanın liberal reformlarından hoşlanmazdı. Stein için Sanayi Devrimi , istikrarı bozan, değerleri düşüren ve kültürel gerilemeyi tetikleyen olumsuz bir toplumsal güç olarak hareketiydi. İspanya İç Savaşı sırasında General Francisco Franco'yu desteklediğini duyurdu. Nazi işgali altındaki Fransa'da yaşayan bir Yahudi olmasına karşın Stein, Vichy hükümeti başkanı Philippe Pétain ile işbirliği yaptı ve 75.000'den fazla Yahudiyi Nazi toplama kamplarına sürülmesine ön ayak oldu. Bunların sadece yüzde 3'ü Holokost 'tan sağ kurtulabildi. Mide kanseri sebebiyle hayatını kaybetti. Père Lachaise Mezarlığına defnedildi. 2001-02 UEFA Åžampiyonlar Ligi 2001-02 UEFA Şampiyonlar Ligi, 1992'de Şampiyon Kulüpler Kupası'nın yerini alan UEFA Şampiyonlar Ligi'nin onuncu sezonudur. Final Real Madrid ile Bayer 04 Leverkusen arasında oynanmıştır ve kupayı Bayer Leverkusen'i 2-1 mağlup eden Real Madrid kaldırmıştır. * İkinci maçı Maccabi Haifa 4-0 kazanmış ancak cezalı oyuncu oynattıkları için takım 3-0 mağlup sayılmıştır. "Bütün saatler OAZD (UTC+01.00) iledir." "Bütün saatler OAZD (UTC+01.00) iledir." "Bütün saatler OAZD (UTC+01.00) iledir." "Bütün saatler OAZD (UTC+01.00) iledir." The Kiss in the Tunnel The Kiss in the Tunnel, ("Türkçe:Tünelde Öpücük") 1899 yılı Birleşik Krallık yapımı sessiz filmin yönetmenliğini George Albert Smith "(1864-1959)" üstlenmiştir. Bir dakika üç saniye uzunluğundaki filmde tünele girmekte olan bir trende bulunan bir çiftin öpüşmesi ve öpücüğün tünel çıkışında bitmesi görüntüleniyor. Film "Phantom Ride" olarak adlandırılan çekim tekniğinin ilk örneklerinden birisidir. Versay Versay (: Versailles), Paris'in Batı banliyösündeki bir Fransiz şehri. Paris'e 17,1 km uzaklıkta yer alır. İdari bakımdan İle-de-France bölgesinin Yvelines departmanınında bulunan bir komündür ve Yvelines departmanının merkez kentidir. Versay Fransa Kralı XIV. Louis'in emirleyle kurulmuştur. 1682-1789 döneminde, yani Kral XIV. Louis'den kral XVI. Louis'ye kadar Fransa Kralları'nın hükûmet dönemlerinde, kraliyetin "de facto" başkenti olarak görev yapmıştır. 1789'de Fransa Devrimi'nin doğuş yeri olmuştur. Fransa'da cumhuriyet ilan edildikten sonra 1790'da Seine-et-Oise departmanının valilik merkezi ve 1968'den sonra da Yvelines departmanının merkez şehri olmuştur. Roma Katolik Kilisesi için bir piskoposluk merkezi görevi de yapmaktadır. Fransa tarihi ve Avrupa tarihi için önemli şehirlerden birisidir. Tarihsel önemi olan birçok antlaşma Versay'da imzalanmıştır. Bunların başında Büyük Britanya Krallığı ile Kuzey Amerika'daki On Üç Koloni arasındaki Amerikan Devrimi Savaşı'nı sona erdirmiş olan Paris Antlaşması (1783) ve I. Dünya Savaşı sonunda İtilaf Devletleri ile Almanya arasında 28 Haziran 1919'da imzalanan barış antlaşması olan Versay Barış Antlaşması gelir. Versay komünü ve kenti Paris kentsel yiğışmasınin batı kısmında, başkent Paris'in merkezi sayılan Notrdam Katedrali'nden 17 km uzaklıktadır. 21. yüzyılda Versay kenti Paris'in zengin banliyö şehirlerindendir. Kentin en önemli ekonomik sektörü hizmet sektörü olup Fransa turizmi için gayet önemli bir turistik merkezdir. Versay kenti Fransa devlet hukuk ve tarihi için gönemli bir rol de oynamaktadır. Fransa Cumhuriyeti Anayasası'nın değiştirilmesi için Fransa Ulusal Asemblesi ve Fransa Senatosu'ndan oluşan Fransa Parlamentosu'nun üylerinin hepsinden oluşan "Fransa Kongresi" adı ile Versay Sarayı'nda toplanıp bu anayasa değişikliğini kabul etmeleri gerekmektedir. Kentin ünu, sınırları içinde Versay Sarayı ve bu saray etrafında bulunan Versay Bahçeleri'nin bulunmasıdadır. Bu saray ve bahçesi Fransa'nın en büyük yerli ve yabancı turist çekici merkezlerinin başında gelmektedir. Versay Sarayı ve Bahçesi UNESCO Dünya Mirasları Listesi'nde bulunmaktadır. Bu sray ve bahçe birkaç nesil mimar, heykeltıraş, iç dekoratör ve bahçe plancısı mimarlar tarafından gayet süslü ve itina ile geliştirlmiştir ve birkaç yüzyıl Avrupa'nın kraliyet ikâmetgâhı olan saraylara bir ideal örnek olarak görülmüş ve saraylarının tasarlanmasında taklit edilmiştir. Komün sınırları içinde kentin nüfusu (2014 yılı tahmini ile) 85,461 kişidir. Kentin nüfusu 1975'te zirve seviyesinde olup 94,145 kişi idi. Versay şehrinin şu resmî kardeş şehir anlaşmaları vardır: Manş Denizi'ne Tünel Manş Denizi'ne Tünel, () () 1907 yılı Fransa yapımı sessiz filmin yönetmenliğini Georges Méliès "(1861-1938)" üstlenmiştir. Yirmi üç dakika uzunluğundaki filmde İngiltere Kralı VII. Edward ile Fransa Başkanı Armand Fallières Manş Denizine bir tünel hayal ederken görüntüleniyor. Amerikan film eleştirmeni Jonathan Rosenbaum filmi beğendiği ilk 100 film arasında göstermiştir. Yelken Süpernova Kalıntısı Yelken Süpernova Kalıntısı, güney yarıküre takımyıldızı Yelken yönünde bulunan bir süpernova kalıntısı. Kaynak süpernova yaklaşık olarak 11,000 ile 13,000 yıl arası bir süre önce patlamıştır. Yaklaşık olarak 800 ışık yılı uzaklıkta yer alan Yelken kalıntısı, büyük bir olasılıkla, daha büyük ve daha yaşlı Gum Bulutsusu'nun içerisine gömülü durumdadır. Vela Pulsar ile Yelken Süpernova Kalıntısı birlik oluşturmaktadır. Ayrıca NGC 2736 da Vela kalıntısının bir parçasıdır. Vela süpernova kalıntısı bize en yakın kalıntılardan birisidir. Geminga atarcası (aynı zamanda bir süpernova sonucudur) ve 1998 yılında keşfedilen diğer süpernova kalıntısı RX J0852.0-4622 bize çok yakındır ve Yelken kalıntısının birer parçalarıdır. NGC 2770 NGC 2770, Çalgı takımyıldızı yönünde yaklaşık olarak 88 milyon ışık yılı uzaklıkta bulunan bir sarmal gökada. William Herschel tarafından 7 Aralık 1785 tarihinde keşfedilmiştir. 'Süpernova Fabrikası' olarak görülen gökada içinde son zamanlarda üç süpernova gözlenmiştir, bunlar: SN 1999eh, SN 2007uy, ve SN 2008D'dir. NGC 2770'e eşlik eden başka bir gökadanın etkilerinin, büyük kütleli dev yıldız oluşumlarına neden olmuş olabileceği düşünülmektedir. NGC 2787 NGC 2787, Büyük Ayı takımyıldızı yönünde yaklaşık olarak 24 milyon ışık yılı uzaklıkta bulunan bir çubuklu merceksi gökada. William Herschel tarafından 3 Aralık 1788 tarihinde keşfedilmiştir. Tilki ve Avcı Köpeği Tilki ve Avcı Köpeği (Özgün adı: "The Fox and the Hound"), Walt Disney Productions tarafından üretilen 1981 yapımı Amerikan animasyon filmi. Film 10 Temmuz 1981 yılında "Buena Vista Distribution" tarafından dağıtılmıştır ve Walt Disney Animasyon Klasiklerinin 24. filmidir. Daniel P. Mannix'in aynı adlı romanından uyarlanmıştır. Film hikâyesini anlatır iki ihtimal arkadaşlar, adlı tilki bir kırmızı Tod ve adlı köpeği bir tazı Copper, onların dostluk mücadele eden korumak için onların gelişmekte olan içgüdüleri rağmen ve onları zorlu çevreleyen toplumsal baskılara düşman olmak. Alan film 12 milyon dolarlık bütçesi ile gösterime girdiği anda en pahalı animasyon filmiydi. 1981'te gösterim sırasında, dünya çapında toplam 39 milyondan 900 bin USD hasılat elde etmiştir. Yönetmeni Ted Berman, Richard Rich, ve Art Stevens. Şarkılarını yazanlar Richard Johnston, Richard Rich, Jim Stafford, ve Jeffrey Patch, ile orijinal patrisyon Buddy Baker. Kurt Russell, Mickey Rooney, Pearl Bailey, Pat Buttram, Sandy Duncan, Richard Bakalyan, Paul Winchell, Jack Albertson, Jeanette Nolan, Keith Coogan, ve Corey Feldman filmde rol almaktadır. 2 Mayıs 2000 tarihinde "Tilki ve Avcı Köpeği" DVD formatında satışa sunulmuştur. 12 Aralık 2006 yılında Disney stüdyosu filmin devam – "Tilki ve Avcı Köpeği 2" çizgi filmini sunulmuştur. 9 Ağustos 2011 tarihinde "Tilki ve Avcı Köpeği" Blu-ray formatında satışa sunulmuştur. Markion Sinoplu Markion (Yunanca: Μαρκίων d. MS 85, ö 160), erken dönem Hristiyan teoloğu. Roma kilisesinin öğretilerine alternatif farklı görüşler öne süren ve MS 2. yüzyıl sonlarında etkili olan Markion Roma'daki Hristiyan kilisesi tarafından Sapkın (Heretik) kabul edilmiştir. Kilise Babası Tertullianus (y. 150-223/225) kendi zamanında Markionculuğun “bütün dünyayı kapladığından” söz etmektedir. Markion'un kendisi ve öğrencileri tarafından yazılan eserler günümüze ulaşmamıştır. Markion hareketiyle ilgili elde bulunan veriler tümüyle kilise babalarının onlarla ilgili eserlerinden kalmadır. Hippolytus Markion'un Sinope (günümüzde Sinop) piskoposunun oğlu olduğunu aktarır. Rhodon ve Tertullian kendisinin gemisinin olduğunu bildirirler. Markion, dünyayı yaratan tanrıyı, diğer tanrılara özenen kıskanç bir ilah olarak düşünmüş ve bu düşünceleri etrafında kendi kilisesini kurmuştur. Ayrıca kendi kilisesinde okunmak üzere içinde Luka İncili ve 10 farklı Pavlus mektubundan oluşan bir kanon oluşturmuştur. Eski Ahit'i neredeyse tümüyle reddeden Markion, kendi oluşturduğu kanon Kilise tarafından reddedilen bu düşüncelerin Adolf von Harnack'a göre günümüzde yerleşik olan hristiyan kanonunun oluşmasında etkisi büyüktür. Saten dikiÅŸ Elde veya makinede çalışılan bu dikiş, bir kumaş alanını kaplamak için birbirine çok yakın çalışan düzgün, paralel dikişlerden oluşur. Saten dikiş süsleme amacıyla kullanılır. dikiş ve nakışda "Saten dikiş" kumaşın arka bölümünü tamamiyle kaplamak için kullanılan bir dizi düz dikiş serisidir. Saten dikişin dar dizileri standard dikiş makinesinde zigzag dikiş veya özel saten dikiş makinesi kullanılarak yapılır. Düz bir kenar elde etmek için, biçimler tüm biçim saten dikiş taslağıyla kaplanmadan önce Arka dikiş veya Zincir dikiş ile taslaklanır. Makine saten dikişi sıklıkla taslak yapımında ve zemin kumaşa süsleme eklenmesinde kullanılır. Saten dikişin değişik çeşitlerinin içerdiği: Saten dikiş, sıklıkla nakış ipliğiyle yapılır. Çünkü bu iplik standart dikiş ipliğine göre daha az bükülmektedir. Bu durumda dikişe daha düzenli bir görünüm verir. İyi dikiş iplikleri kabul edilebilir bir saten dikişi verirken, düşük kaliteli iplikler düzgün olmayan eğri büğrü sonuçlar verir. Kahverengi ıslıkçı ördek Kahverengi ıslıkçı ördek ("Dendrocygna bicolor"), Orta ve Güney Amerika, alt Sahra, Hindistan ve Amerika Birleşik Devletleri körfez sahilinde yaşayan bir ıslıkçı ördek türü. Sazlıklar arasında dal parçalarından bir yuva yapar ve 8-12 yumurta yumurtlar, ancak bazen ağaç kovukları ve eski kuş yuvalarını da yuva olarak kullanır. Yaşama ortamı tatlı su gölleri, pirinç tarlaları ve bol bitki bulunduran rezervuarlar olan bu ördekler, tohumlarla ve bitkilerin diğer kısımlarıyla beslenir. Kahverengi ıslıkçı ördek, 48–53 cm uzunluğundadır. Uzun gri renkte bir gagası, uzun bir başı ve uzunca bacakları vardır. Cléopâtre Cléopâtre, ("Türkçe:Kleopatra") 1899 yılı Fransa yapımı sessiz filmin yönetmenliğini ve yazarlığını Georges Méliès "(1861-1938)" üstlenmiştir. Filmin başrolünde Fransız aktris Jeanne d'Alcy oynuyordu. İki dakika uzunluğundaki filmde mumyalanmış Kleopatra'nın canlanması konu edilmektedir. Yapıldığı 1899 yılında gösterilen film sinema tarihinin ilk korku filmleri arasında gösterilmektedir. Uzun süre kaybolduğu düşünülen filmin 2005 yılında Fransa'da bulunduğu açıklanmıştır. MagmaLinux MagmaLinux, Linux'un özgür yazılım felsefesini benimsemiş, son kullanıcıların, kolayca kurup kullanabilmesi amaçlanarak geliştirilmiş, bir işletim sistemidir. Magma Linux, Ceren Bilgisayar Yazılım Ltd. tarafından, 4 yıllık çalışmanın sonucunda çıkmıştır. İlk kullanılabilir sürüm olan 9.3'ün duyurusu Mart 2009 da yapıldı. Güncel sürüm olan 9.5 magmalinux sitesinden indirilebilir. MagmaLinux, Debian'i temel alarak hazır barındırdığı paket/programların yanı sıra, kullanıcılar istediği paket/programı internet depolarından kolaylıkla ve ücretsiz olarak yükleyebilirler. Sarah Hughes Sarah Elizabeth Hughes (d. 2 Mayıs 1985, Great Neck, New York) Amerikalı buz patenci. 2002 Kış Olimpiyatları şampiyonu, 2001 Dünya üçüncüsüdür. Kardeşi Emily Hughes da olimpiyatlara katılmış bir buz patencidir. Sarah Hughes buz patenine üç yaşında Patti Johnson'ın gözetiminde başladı. Johnson, Hughes'a Dünya Gençler Şampiyonasına katılana koçluk yaptı. Hughes 1998 ABD Artistik Patinaj Şampiyonasında gençler düzeyinde ABD şampiyonluğuna ulaştı. Ertesi yıl ISU Junior Grand Prix yarışmalarına katıldı. 1998–1999 Junior Grand Prix Final ve 1999 Dünya Gençler Artistik Patinaj Şampiyonasında gümüş madalya aldı. Dünya gençlerden sonra yapılan 1999 ABD Artistik Patinaj Şampiyonasında büyükler düzeyinde ilk yarışmasına katıldı. 4. olarak ABD şampiyonasına özgü bir madalya alan pewter madalyayı kazandı. ABD'nin 1999 Dünya Artistik Patinaj Şampiyonasına kadınlarda üç kişi ile katılma hakkı vardı. Hughes ise ulusal şampiyonada dördüncü sırada yer aldığı için normalde takımda yer almayacaktı. Ancak gümüş madalya alan Naomi Nari Nam Dünya şampiyonasına katılmak için gerekli yaş aralığında değildi. Hughes da aslında bu yaş aralığında olmamasına rağmen ISU'nun o zaman uyguladığı kurallara göre Dünya Gençler şampiyonasında madalya kazandığı için Dünya şampiyonasına alındı. Dünya şampiyonasını yedinci bitirdi. 1999–2000 sezonunda Hughes kariyerinde ilk kez Grand Prix yarışmalarına katıldı ve 1999 Trophee Lalique'de bronz madalya aldı. 2000 ABD Artistik Patinaj Şampiyonasında bronz madalya alarak Dünya şampiyonası takımına girdi ve yarışmayı beşinci bitirdi. 2000–2001 sezonunda iki Grand Prix madalyası kazandı ve 2000–2001 Grand Prix Finalinde bronz madalya aldı. 2001 ABD Artistik Patinaj Şampiyonasında gümüş madalya alan Hughes, 2001 Dünya Artistik Patinaj Şampiyonasında bronz madalya kazandı. 2001–2002 sezonunda Hughes yeniden Grand Prix yarışmalarına girdi. 2001 Skate Canada International'da Irina Slutskaya ve Michelle Kwan'ı geçerek altın madalyayı aldı. Diğer iki Grand Prix'de gümüş madalya alarak Grand Prix Finali'ne katılma hakkı kazandı ve ikinci kez bronz madalyanın sahibi oldu. 2002 ABD Artistik Patinaj Şampiyonasında Michelle Kwan ve Sasha Cohen'in ardında aldığı bronz madalya ile 2002 Kış Olimpiyatları'na katılma hakkını elde etti. 2002 Olimpiyatları'nın açılışından bir hafta önce Hughes "Time" dergisine kapak olmuştu. 2002 Olimpiyatlarında Hughes kısa programda dördüncü sırada yer aldı. Serbest programda ise iki tane üçlü-üçlü kombinasyonu olmak üzere yedi tane üçlü atlayış yaptı. Serbest programı kazanan Hughes kısa programı onun önünde tamamlayan üç patencinin de serbest programlarında hata yapmaları sonucunda dördüncü sıradan ilk sıraya çıktı ve yarışmayı kazandı. Hughes, 2003 yılında Yale Üniversitesi'nde öğrenimine başladı ve aktif sporu bıraktı. Semigalya dili Semigallian, Baltık Dilleri sınıfından soyu tükenmiş ölü bir dildir. Litvanya ve Letonya'nın bulunduğu bölgelerde konuşulurdu. Letonca'nın ağır bastığı bir bölge olunca dil asimile oldu. 16. yüzyılda belgeleri bulunmuştur. Yalın bir dildi. Litvanca'ya çok benziyordu. Hint Avrupa Dil Ailesi'nin Balto-Slavik kolundadır. Selonya dili Baltık Dil grubuna ait bir dildir. 15. yüzyılda Baltık kabileleri tarafından konuşuluyordu. Dil, 13 ve 15. yüzyıllar arasında Litvanca ve Letoncanın etkisiyle asimile olma sürecine girdi. Litvancayla arasında büyük ses farklılıkları vardır. Selonian dilinin izlerini Letonya'da ses farklılıklarıyla görmek mümkündür. Latgalya dili Latgalce veya Latgalya dili ("latgalīšu volūda"), Letonya'nın Latgale bölgesinde konuşulan bir Doğu Baltık dili. Latgalce'nin Letonca etkisinde kalmış ayrı bir dil mi, yoksa Letoncanın bir lehçesi mi olduğu tartışılmalıdır. Dil ile Letonca arasında karşılıklı anlaşılabilirlik bulunmaktadır. Letonya'daki dil otoriteleri, Latgalceyi Letoncanın temelini oluşturan eski bir Letonca formu olarak kabul etmektedir. Letonya halkının %8.8'i günlük olarak Latgalce konuşmaktadır. Latgalce, Baltık dillerinin doğu koluna mensup ılımlı inflected bir dildir. Slav dillerinin özelliklerini de görmek mümkündür. Latgalya dili 18 ve 19. yüzyıllarda Letoncanın geliştirilmesiyle geri planda kaldı. Bundan daha önce Latgalyaca din kitapları ve romanlar vardı. Rus İmparatorluğu zamanında dilleri yasaklandı. Ancak yine de kaçak Katolik din kitapları basılarak İskandinavya çevresinde dağıtılıyordu. 1865'te çıkan bir isyan sonrası 1904'te bu yasak kaldırıldı ve Latgalya dilindeki edebiyat büyük bir gelişme gösterdi. Gramer kitapları, roman, gazete gibi yayımlar basıldı. 1920-1934 arası İncil çevrildi. 1934'te Kārlis Ulmanis öncülüğünde gerçekleşen bir darbeyle dil duraklamaya uğradı. Sovyet egemenliğinin ortadan kalkmasıyla Letonya'da az da ola dillerini daha iyi korudular. Günümüz de de bu dil konuşulmaktadır. Latgalce, yaklaşık 150.000 kişi tarafından konuşulur. Letonya'da konuşurlar Latgale bölgesi ile Riga şehrinde yoğunlaşmıştır. Letonya dışında Rusya, Litvanya'da da konuşulur. Tik skrytuļam ruodīs: iz vītys jis grīžās, A brauciejam breinums, kai tuoli ceļš aizvess Tai vuorpsteite cīši pret sprāduoju paušās, Jei naatteik - vacei gi dzejis gols zvaigznes. Pruots naguorbej ramu, juos lepneibu grūžoj, Vys jamās pa sovam ļauds pasauli puormeit, Bet nak jau sevkuram vīns kuorsynoj myužu I ramaņu jumtus līk īguodu kuormim. Na vysim tai sadar kai kuoÅ¡am ar speini, A pruots rauga skaitejs pa rokstaudÅ¾a zeimem, Kai riedeits, kod saulei vieļ vaiņuku jieme. Nur FettahoÄŸlu Asiye Nur Fettahoğlu ya da kısaca Nur Fettahoğlu (12 Kasım 1980, Duisburg, Almanya) Türk oyuncu ve eski spiker. Özellikle Aşk-ı Memnu adlı dizideki "Peyker" rolüyle ünlenmiş, Muhteşem Yüzyıl dizisindeki "Mahidevran Sultan" karakteriyle hayran kitlesini arttırmıştır. Nur Fettahoğlu 12 Kasım 1980'de Sinan ve Fatma Fettahoğlu'nun beş çocuğundan biri olarak Duisburg, Almanya'da doğdu. Baba tarafından Arnavut kökenli Girit]li, anne tarafından ise Kosovalı Arnavut olan aile üyeleri Rize’ye göç etmiştir. Sırasıyla Beşiktaş Lisesi ve Haliç Üniversitesi Moda Tasarım bölümünden mezun olan Nur, çeşitli bankalarda görev aldıktan sonra, Sky Türk'te borsa spikerliği yapmaya başladı. Nur, oyunculuğa "Benden Baba Olmaz" ile başladı, ardından "Gönül Salıncağı"nda rol aldı ve "Aşk-ı Memnu"daki Peyker rolüyle de yıldızı parladı. Ayrıca Atasay, Luna, Dove gibi firmaların reklam filmlerinde oynamıştır. "Kurtlar Vadisi Filistin" filminde Necati Şaşmaz'la başrolü paylaştı.Ayrıca "Muhteşem Yüzyıl" adlı dizide Mahidevran Sultan'ı canlandırmıştır. Mahidevran Sultan rolünde Yardımcı Başrol olarak birçok ödül almış beğeni toplamıştır. Ardından Kanal D ekranlarında Hayat Yolunda adlı dizide Şafak adında bir doktoru canlandırmıştır. Filinta dizisine katılmıştır. Dizide Boris Zaharyas'ın can düşmanı Süreyya rolünde yeralmıştır. Gustave DorÃ© Paul Gustave Doré (d. 6 Ocak 1832, Strasbourg, Fransa - ö. 23 Ocak 1883 Paris, Fransa), Fransız ressam, illüstratör ve baskı resim sanatçısı. Doré genelde ahşap ve çelik oyma baskı resimler üzerinde çalıştı. İllüstratör olarak Fransa ve İngiltere'de basılan pek çok kitabı resimlendirdi. Doré'nin illüstrasyonlarını içeren ilk öykü, ressam on beş yaşındayken yayınlandı. Ardından Doré, Paris'te edebiyat illüstratörü olarak çalışmaya başladı. Kendisine verilen siparişler arasında Rabelais, Balzac, Milton ve Dante'ye ait eserleri resimlemek de vardı. 1853'te Doré'den Lord Byron'ın eserlerini resimlemesi istendi. Bu işin ardından ressam, İngiliz yayıncılardan, illüstrasyonlu yeni bir İncil baskısı da dahil olmak üzere birçok sipariş aldı. 1863'te Cervantes'in "Don Kişot" romanının Fransızca bir baskısına illüstrasyonlar hazırladı. Şövalye ile hizmetkârı Sancho Panza için yaptığı bu tasvirler büyük ün kazandı ve daha sonraki ressamların, sahne ve film tasarımcılarının Don Kişot yorumlarını etkiledi. 1883'te Edgar Allan Poe'nun "Kuzgun" şiirinin büyük boy bir baskısı için hazırladığı resimler karşılığında Harper & Brothers yayınevinden 30.000 frank kazandı. Doré'nin 1866'da hazırladığı İngilizce İncil baskısı büyük başarı kazandı ve ressam 1867'de Londra'da eserlerinden oluşan geniş bir sergi açtı. Serginin ardından New Bond Street'teki Doré Gallery kuruldu. 1869'da William Blanchard Jerrold Doré'ye, kapsamlı bir Londra portresi üzerinde birlikte çalışmayı teklif etti. Jerrold bu fikri, 1808'de Rudolph Ackermann, William Pyne ve Thomas Rowlandson tarafından hazırlanan "The Microcosm of London" isimli çalışmadan almıştı. Ressam bu beş yıllık proje için yayıncı Grant & Co şirketiyle anlaşma imzaladı. Buna göre, her yıl üç ayını Londra'da bu proje için çalışarak geçirdi ve karşılığında yıllık 10.000 pound kazandı. Doré'nin 180 gravürünü içeren "London: A Pilgrimage" isimli kitap 1872'de yayımlandı. Ticari açıdan başarı kazanan kitap, dönemim eleştirmenlerini tatmin etmedi. Bazı eleştirmenler Doré'nin Londra'daki fakirlik üzerine fazla odaklandığını düşünüyordu. "Art Journal" ressamı, "gördüğünü değil hayal ettiklerini" çizmekle suçladı. "Westminster Review"'da ""Doré bize en bayağı, en aşağılık dış özellikleri içeren çizimler sunuyor"" dendi. Ancak kitabın getirdiği maddi başarı sonucunda Doré başka İngiliz yayıncılardan da teklifler aldı. Ressamın sonraki eserleri arasında Coleridge'in "Rime of the Ancient Mariner"'ı, Milton'ın "Kayıp Cennet"'i, Tennyson'un "The Idylls of the King"'i ile Thomas Hood'un eserleri ve "İlahi Komedya" vardı. Çizimleri ayrıca "Illustrated London News" gazetesinde yayınlandı. Doré hayatının kalanını Paris'te geçirdi ve ölümüne kadar kitaplara illüstrasyon çizmeyi sürdürdü. Öldüğünde, Paris'teki Père Lachaise Mezarlığı'na gömüldü. Kuzey Kutbunun Keşfi (film, 1912) Kuzey Kutbunun Keşfi, (Fransızca: "Conquête du pôle") 1912 yılı Fransa yapımı sessiz filmin yönetmenliğini Georges Méliès "(1861-1938)" üstlenmiştir. Jules Verne'in Kaptan Hatteras'ın Maceraları "(The Adventures of Captain Hatteras)" adlı romanının uyarlaması olan bilimkurgu filmi, Kuzey Kutbununun keşfi için yarışan bir grup baloncuyu anlatıyordu. Filmde bir dev tarafından yenen bir kâşif de canlandırılmıştı. Girugamesh NGC 2808 NGC 2808, Karina takımyıldızı yönünde bulunan bir küresel yıldız kümesi. James Dunlop tarafından 7 Mayıs 1826 tarihinde keşfedilmiştir. Küme Samanyolu içerisindedir ve 1 milyonu aşan yıldızıyla gökadamızın en büyük kütleli kümesidir. Küme 12.5 milyar yıl yaşındadır. NGC 2808, diğer küresel yıldız kümeleri gibi aynı malzemeden aynı anda oluşmuştur. Vincennes Garı'na Trenin Varışı Vincennes Garı'na Trenin Varışı (Fransızca: "Arrivée d'un train gare de Vincennes"), Georges Méliès'in yönettiği, 1896 Fransa yapımı, belgesel türünde bir sessiz film. Paris merkezindeki Vincennes Garı'ndan bir trenin ayrılışını konu eden film belgesel türünün ilk örnekleri arasında gösterilmektedir. Méliès'in yapım şirketi Star Film tarafından yapılan ve şirketin kataloglarında 7 numaralı film olarak yer alan filmin kaybolduğu varsayılmaktadır. Le Voyage de Gulliver à Lilliput et chez les géants Le Voyage de Gulliver à Lilliput et chez les géants, ("Türkçe:Gulliver'in Gezileri") 1902 yılı Fransa yapımı sessiz filmin yönetmenliğini Georges Méliès "(1861-1938)" üstlenmiştir. Jonathan Swift'in Gulliver'in Gezileri adlı romanının sinemaya ilk uyarlaması olan film, bir adaya düşen Gulliver adlı kahramanın devler ve cüceler ülkelerindeki serüvenlerini konu ediniyordu. 1902 yılında Fransa'da gösterilen film, 1903 yılında da ABD'de gösterime sunuldu. NGC 2903 NGC 2903, Aslan takımyıldızı yönünde yaklaşık olarak 20 milyon ışık yılı uzaklıkta bulunan bir çubuklu sarmal gökada. William Herschel tarafından 16 Kasım 1784 tarihinde keşfedilmiştir. NGC 2905, bu gökada içerisindeki parlak bir yıldız bulutudur. Islıkçın Ördekgiller (Anatidae) familyasının "Anas" cinsinden üç ördek türüne verilen ad. Gaspar de Portola Gaspar de Portolà i Rovira (1716-1784) asker, (1767–1770) yılları arasında Aşağı ve Yukarı Kaliforniya yöneticisi, kaşif ve San Diego ve Monterey şehirlerinin kurucusu. İspanya'nın Katalonya bölgesinde doğmuştur. Rovira İspanya Ordusu adına İtalya ve Portekiz'de hizmetlerde bulunmuştur. 1734 yılında asteğmenliğe, 1743 yılında yüzbaşılığa atanmıştır. 1784 yılında hayata gözlerini yummuştur. Ölüm yerinin İspanya mı yoksa Yeni İspanya mı olduğu konusunda şüpheler vardır. Portola seferleri Portolá seferleri, Gaspar de Portolà önderliğinde 14 Temmuz 1769 - 24 Ocak 1770 tarihleri arasında yapıldı. Bu keşifler, resmi olarak bilinen Yukarı Kaliforniya'daki ilk İspanyol keşifleriydi. Keşiflerin ana amacı, Rusya'dan önce bölgede ilerleyerek Yukarı Kaliforniya'nın güvenliğini sağlamaktı. Sebastián Vizcaíno tarafından düzenlenen plana göre Monterey limanına (günümüzde Monterey, Kaliforniya) direnek noktası kurmaktı. Keşif ekibi 64 keşifçi ve yaklaşık 200 civarı at ve katırdan oluşmuştu. Keşif 14 Temmuz 1769'da başladı ve 24 Ocak 1770'te geri dönüldü. Resmi günlükler Papaz Juan Crespí ve Mühendis Miguel Costansó tarafından tutuldu. Åžakirin Camii Şakirin Camii, İstanbul’un Üsküdar semtinde, Karacaahmet Mezarlığı girişinde yer alan; 7 Mayıs 2009 gününde hizmete açılmış camidir. "Türkiye’nin en modern camisi" olduğu konusunda tartışmalar olduysa da bu yoruma katılanlar olduğu kadar katılmayan mimarlık eleştirmenleri de olmuştur.. Şakirin ailesi tarafından inşa ettirilmiştir. Mimari proje tasarımını Hüsrev Tayla’nın yaptığı yapı, iç dekorasyonunu mimar Zeynep Fadıllıoğlu ‘nun yapması nedeniyle “"bir kadın tarafından tasarlanmış ilk cami"” olarak lanse edildi. Ancak bu caminin mimari Hüsrev Tayla’dır; Zeynep Fadıllıoğlu ise caminin iç mimari projelendirmesini gerçekleştirmiştir. Caminin adı, Arapça "“müteşekkir”" anlamına gelir. 3 tarafı camla çevrili cami, 3.000 metrekeare zemine kurulu, toplam inşaat alanı 10.000 metrekare ve kapasitesi 500 kişidir. Her birisi 35 metre yüksekliğinde iki minaresi vardır. İstanbul şehrinin Anadolu yakasındaki protokol camisi olma işlevi kazanacağı düşünülmektedir. Semiha Şakir'in vefat edip Karacaahmet Mezarlığı'na gömülmesinin ardından Karacaahmet Camisi'nin yetersiz olduğunu düşünen çocukları, anne-babaları İbrahim ve Semiha Şakir anısına Karacahmet’e yeni bir cami yaptırma kararı aldılar. İstanbul Büyükşehir Belediyesi'nin sağladığı arazi üstünde, Semiha Şakir Vakfı aracılığıyla 2005-2009 yılları arasında Şakirin Camisi’ni inşa ettirdiler Kuzey ekonomik bölgesi Kuzey ekonomik bölgesi (), Rusya Federasyonu'nun 12 ekonomik bölgesinin bir tanesi. Aşağıdaki federal bölgelerini kapsamaktadır: Şili'deki Türkler Şili Türkleri, Türk kökenli Şili vatandaşlığına sahip kişilere denilmektedir. Türk kökenli olmaları; Türkiye'den, Kıbrıs'tan veya diğer Türk diasporasından gelmiş olmalarındandır. 2016 yılı verilerine göre Şili'deki Türklerin sayısı 900'dür. Şili'de 1854 yılında iki Osmanlı vatandaşı yaşıyordu. 1865 ve 1875 yıllarında yapılan istatistiklerde de bu rakamlara rastlanılmaktadır. 1885 yılında yapılan sayımlara göre ülkede yaşayan Osmanlı sayısı 29'a çıkmıştır. Ancak bu kişilerin kökenleri veya dini inançları hakkındaki bilgiler istatistiklerde yer almamaktadır. 1895 yılında yapılan sayıma göre ülkede 58'i Müslüman 76 Osmanlı vatandaşı bulunmaktadır. Türkler genellikle ülkenin kuzeyine; Tarapacá, Atacama, Valparaíso ve Santiago'ya yerleşmiştir. Şinasi Gündüz Şinasi Gündüz (1960), Türk dinler tarihçisi. Şinasi Gündüz 1960’ta Hekimhan’da doğdu. İlk ve orta öğretimini Gaziantep ve Mardin’de tamamladı 1984'te Ankara Üniversitesi İlahiyat Fakültesi'ni bitirdi. 1988-1991 arasında lisansüstü çalışmalarını İngiltere'de Durham Üniversitesi School of Oriental Studies ve Manchester Üniversitesi Department of Middle Eastern Studies’te yaptı. Doktorasını 1991'de tamamladı. 1995’te Dinler Tarihi Doçenti ve 2003’te Dinler Tarihi Profesörü oldu. 2009-2012 yılları arasında İstanbul Üniversitesi İlahiyat Fakültesi'nde dekan olarak; 2012-2015 yılları arasında ise Makedonya'nın başkenti Üsküp'teki International Balkan University de rektör olarak görev yaptı. 2012 yılından itibaren Türkiye Bilimler Akademisi (TÜBA) asli üyesi olan Gündüz, Milel ve Nihal: İnanç, Kültür ve Mitoloji Araştırmaları Dergisi’nin editörlüğünü yapmaktadır. Halen İstanbul Üniversitesi İlahiyat Fakültesi Dinler Tarihi Anabilim Dalında çalışmalarına devam eden Şinasi Gündüz, Gnostik gelenekler, Hristiyanlık, heterodoksal akımlar, karşılaştırmalı dinler ve dinlerarası ilişkiler konularında akademik çalışmalarını sürdürmektedir. Aktarıcı (yayıncılık) Aktarıcı Radyo ve televizyon yayıncılığında bir önceki istasyondan aldığı yayını değişik bir radyo frekansla yeniden yayınlayan yardımcı vericilere verilen addır. Aktarıcı adı TRT kurumunda 1970 li yıllarda Fransızca "transposer" kelimesinin karşılığı olarak kullanılmaya başlamıştır. Buna karşılık halk arasında kullanılan "yansıtıcı" adı yayıncılıkta kullanılmaz. Günümüzde yayıncılık yer vericileri, uydu yayın sistemleri ve kabloTV yayın sistemleri yoluyla yapılır. Yer vericileri yoluyla yapılan yayıncılıkta çeşitli yayın frekansları (radyo frekans, RF) kullanılır. Genellikle, yayın frekansı düşük olan orta dalga veya uzun dalga radyo vericilerinde verici ile alıcının birbirlerini görmesi zorunlu değildir. Çünkü bu frekanslarda yayın sinyali engellerin arkasına geçebilir. Ancak yayın frekansı yükseldikçe, alıcı ve verici arasındaki engeller büyük bir sorun oluşturmaya başlar. Çok yüksek frekanslar (UHF,VHF) kullanan vericilerde alıcı ve verici arasında doğrudan görüş olması zorunludur. Ancak doğa koşullarında bunu sağlamak çok zordur. Verici istasyon ne kadar yüksek olursa olsun, kimi alıcılar bir tepenin ardında kalabilirler. Bu sorun gerek televizyon ve gerekse FM radyo vericilerinden yararlanma konusunda büyük sıkıntılara yol açar. Verici ve alıcı arasındaki engellerin etkisini gidermek için aktarıcı adını alan nispeten düşük güçlü ve basit yardımcı vericiler kullanılır. Aktarıcılar bir vericinin kuramsal yayın alanında, fakat bir engel yüzünden vericiyi izleyemeyen alıcılar için monte edilmiş sistemlerdir.Tipik bir aktarıcının ilke şaması şekildeki gibidir. Bir alıcı antenden alınan yayın sinyali girişteki elektronik filtre ve yükselteçlerden (amfi) geçtikten sonra miksere girer. Bu mikserde frekans ara frekans sinyali haline gelir. Yükseltilen ara frekans sinyali daha sonra ikinci bir mikser yardımıyla yeniden yayın sinyali haline gelir. Sinyal daha sonra bir çıkış yükselteci ve filtreden geçerek yayınlanır. (İlke şamada tek kat olarak gösterilen osilatörler bir kristalli osilatör ve çeşitli çarpıcı katlarından veya faz kontrol devrelerinden oluşabilir. Çıkış yükselteci de gerçekte yüksek güç için seri bağlanmış birkaç yükselteçten oluşabilir.) Burada dikkat edilmesi gereken şey, giriş ve çıkıştaki yayın frekanslarının farklı olmasıdır. Şayet iki yayın frekansı aynı olacak olursa, çıkıştaki sinyal giriş filtresinden geçerek, giriş yükseltecine girer.Bu bir tür pozitif geri beslemedir. Uzaktaki vericinin sinyaline göre çok daha güçlü olan bu sinyal düşük sinyal alışı için geliştirilmiş giriş yükseltecini doyuma sokarak vericiyi sonsuz döngüye sokar (çınlama olayı). Bu sebepten filtreler iyi ayarlanmalı, ayrıca giriş ve çıkış yayın frekansları bu filtrelerin izolasyon sağladığı bölge göz önüne alınarak, farklı farklı seçilmelidir. Aktarıcılar yardımcı verici olarak nitelendirilseler bile gerçekte farklı sistemlerdir. Verici ve aktarıcı arsasında başlıca farklar şu şekilde gösterilebilir. Ayrıca genellikle aktarıcılar yayın aldıkları vericilerden daha düşük güçte olurlar. Mesela, Çamlıca tepesinden yayın yapan TRT1 vericisi 150 KW gücünde, buna karşılık Sarıyer'e yayın yapan aktarıcı 100W gücündedir. Buna karşılık, bazı bakımlardan verici ve aktarıcılar birbirlerine benzerler. Özetle aynı güçteki verici ve aktarıcıda çıkış katları genellikle aynıdır. Hatta verici çıkış katını aktarıcı çıkış katı olarak kullanmak mümkündür. Salime Leyla GÃ¼rkan Salime Leyla Gürkan. Türk dinler tarihçisi. Gürkan, 2002 yılında Lancaster Üniversitesi, Din Bilimleri (Religious Studies) Bölümü’nde “The Jewish Concept of Chosenness in Tradition and Transformation” başlıklı teziyle doktorasını tamamladı. 2010 yılında doçent olan Salime Leyla Gürkan halen İslam Araştırmaları Merkezi'nde (İSAM) çalışmalarını sürdürmektedir. Tibet Ãœniversitesi Tibet Üniversitesi (Tibetçe: Poijong Lobcha Qênmo བོད་ལྗོངས་སློབ་གྲྭ་ཆེན་མོ་; Çince: Xīzàng dàxué 西藏大学) Çin'e bağlı Tibet Özerk Yönetimi'ndeki ana üniversitedir. Üniversite iki kampüsten oluşmaktadır. Bu kampüsler Lhasa ve Nyingchi'de bulunmaktadır. Üniversite resmi olarak 1985 yılında kurulmuştur ve maddi kaynağı Çin hükûmeti tarafından sağlanmaktadır. Lhasa kampüsünde çalışan 863 personelin %63'ü Tibetlidir. 11400 öğrenci üniversitede eğitim görmektedir. Bu öğrencilerin 20'si yabancıdır. Onibaba (film) Onibaba (鬼婆, "Türkçe anlamı: Şeytan Kadın"), 1964 Japonya yapımı fantastik korku filmidir. Film birçok ülkede genellikle özgün adıyla, ara sıra da özgün adının o dildeki anlamına karşılık gelen adlarla gösterilmiştir. Türkiye'de de birkaç kaynakta filmin adı "Onibaba" olarak belirtilmiş olmakla birlikte, tek bir kaynak filmin Türkçe adının Kadın Katiller olduğunu belirtmiştir. Japon folklorunda ihtiyar kadın görünümündeki insan yiyen canavarlara "Onibaba" adı verilmektedir, film adını bu efsaneden almıştır. Hiroshimalı Japon yönetmen Kaneto Shindō'nun senaryosunu yazıp yönettiği, Budist bir efsaneye dayanan cinsellik dozu yüksek bu lirik hayalet hikâyesi, fantastik sinemanın dönüm noktalarından birini oluşturur. Konusu Ortaçağ Japonyasında iç savaşlar sırasında geçen bu doğaüstü dramda, oğlu savaşa gidip dönmemiş yaşlı bir kadının, geliniyle birlikte yaşadıkları bataklıklarda gelip geçen yaralı askerleri tuzağa düşürerek öldürmeleri, sonra da silah ve teçhizatlarını yiyecek karşılığında satarak geçimlerini sağlamaları konu edilmektedir. Bir erkeğin beklenmedik bir şekilde devreye girmesiyle olaylar bir karakter çatışmasına dönüşür. Çekildiği zamanın çok ilerisinde olan bu cesur film, insan doğası, cinsellik, Freudyan sembolizm, din, tabu, erdem üzerine ilginç altmetinler barındırmaktadır. Onibaba, kendi ülkesinde "en iyi görüntü yönetimi" ve "en iyi yardımcı kadın oyuncu" (Jitsuko Yoshimura ) dallarında "Blue Ribbon Shou" ödüllerini kazanmıştı. 14. yüzyılda Japonya'da "Nanboku-chō" döneminde Kuzey ve Güney hükümdarlıkları arasında uzun süreden beri devam eden iç savaş sırasında zorla askere alınan ama bir daha geri dönmeyen savaşçı Kichi'nin yaşlı annesi (Nobuko Otowa) ve karısı (Jitsuko Yoshimura), insan boyundaki yabani otlarla ("susuki otları") kaplı bataklık bir bölgede fakirlik içinde hayatta kalmaya çalışırlar. Kichi'nin dönmesini beklerken o bölgeden gelip geçen, yolunu kaybetmiş yaralı askerleri sazlıklarda tuzağa düşürerek öldürürler, sonra da üzerlerinde ne var ne yok soyarlar, çıplak cesetlerini de bataklıktaki derin bir kuyuya atarlar. Askerlerin değerli silah ve zırhlarını da yiyecek karşılığında civardaki bir tüccara satarak geçimlerini sürdürürler. Bir gün oğluyla birlikte savaşa gitmiş olan komşularından Hachi (Kei Sato) savaştan kaçarak gelir ve yaşlı kadına oğlunun öldüğünü kendi gözleriyle gördüğünü söyler. Gelinini yanında tutan tek şeyin oğlunun bir gün çıkıp geleceği umudu olduğunu çok iyi bilen yaşlı kadın bu haberle yıkılır. Yakınlardaki kendi kulübesine yerleşen bu güvenilmez, çıkarcı asker kaçağı gelinine asılmaya başlar, gelin de ona karşı ilgisiz değildir. Her üçü birlikte askerleri öldürüp soymayı sürdürürlerken gelini ve Hachi arasında başlayan cinsel yakınlaşma yaşlı kadını kaygılandırır. Gelini kendisini terkettiği takdirde bu işi yalnız başına sürdüremeyip aç kalacağı endişesine kapılan yaşlı kadın bu birlikteliğe engel olmak için çareler aramaya başlar, hatta bu hoyrat, kaba saba adama gelini yerine kendisiyle yatmasını bile teklif eder ama ret cevabı alır. Bir sonraki aşamada ise gelinine, yaptığı zina yüzünden (Kichi'nin ölüp ölmediği bile kesin değildir) cehennemde çekeceği ızdıraplarla ilgili korkunç hurafeler anlatmaya başlar, yani onu elinde tutabilmek için dini inançlarını kullanmaya kalkar. Bu da fayda etmeyince ikilinin geceleri buluşmalarını engellemek ve gelinini adamdan uzak tutmak için son bir çözüme baş vurur: öldürdüğü Samuraylardan birinin korkutucu maskesini alarak kendi yüzüne takar. Maske sayesinde gece karanlığında şeytani bir yaratığın görünümünü kazanan yaşlı kadın, ölmüş kocasını aldattığı için cezalandırılacağı inancına kapılan gelinini korkutmayı başarır. Ama bu kez daha da garip bir şey olur ve maske kadının yüzüne yapışır kalır. Şoke edici ölçüde sert vahşi sahnelerle dolu olan film ilk planda, savaş şartlarının ve bunun getirdiği kargaşa ve kıtlığın insanları vahşileştirerek zalimleştirmesi temasını işler. Filmde de Ortaçağ Japonyasında çok uzun süren ve kimin kazandığı hemen belli olmayan bir iç savaşın bir avuç insanı nasıl etkilediği üzerine yoğunlaşılmıştır. Uzun süren savaş ve zorla askere almalar nedeniyle tarımsal üretim neredeyse durmuştur. İnsanlar hayatta kalabilmek için temel dürtüleriyle hareket ederler. Ortada bir cehennem tasviri vardır. Yaşlı kadın ve gelininin içinde yaşadığı bataklık bölge "susuki otları" adı verilen insan boyunda yabani sazlarla kaplıdır. Sürekli olarak rüzgarla dans edercesine dalgalanan bu otlar filmin karakterlerinden biri gibidir ve filmin klostrofobik atmosferini başarıyla oluştururlar. Filmin siyah beyaz çekilmiş olmasının da bu iç karartıcı, korkutucu atmosfere katkısı vardır. Hiçbir konuşmanın olmadığı filmin ilk 10 dakikalık bölümünde iki kadının iki yaralı askeri soğukkanlılıkla öldürüp üzerlerindekini soymaları ve onları yine bu otların arasına gizlenmiş derin bir kuyuya çıplak olarak atmaları hep bu sazlığın içinde kimse görmeden olup biter, onlar işlerini görürken sazların rüzgârla dans edişi bir bakıma alevleri andırır ve seyirciye cehennemin yeryüzünde de mevcut olabileceğini hatırlatır. İnsan doğası, cinsellik, Freudyan sembolizm, din, tabu, erdem üzerine ilginç altmetinler barındıran filmde cesetlerin atıldığı derin kuyu kadın cinsel organını simgeler. Gelinle adamın bataklıkta çırılçıplak koşmaları Adem ve Havva'yı çağrıştırır. Cinsellik de tıpkı cinayet gibi en doğal, saf haliyle betimlenir filmde. Karakterlerin ruh halini, sıkışmışlıklarını simgeleyen maske ise bir yerde II. Dünya Savaşı'nın Japon halkına getirdiği olumsuz etki ile oluşan bastırılmış ruh halininin dışavurumu olarak yorumlanabilir. İnsanlığın bugüne kadar oluşturmuş olduğu hiçbir değer bu bataklıkta geçerli değildir, insanlar asalet duygularıyla davranmazlar, üzülmezler, yas tutmazlar, sevinmezler. Sadece ölmemek, hayatta kalabilmek için çabalarlar. Öncelikle temel dürtüleri doğrultusunda yemek bulmak için davranırlar ve daha sonra da ikincil dürtüleri olan cinsel dürtüleriyle hareket ederler. Yaşlı kadın, gelininin cinsel dürtülerine yenik düştüğünde kendisini terkedeceğini bilir. Bu terk etme yaşlı kadın için ölüm demektir, çünkü kendi başına kaldığında yiyecek bulması imkânsız olacaktır. Bunu önlemek için de tabuları kullanır, kendi çıkarı için inanç istismarına başvurur. Savaşın kendisi filmde doğrudan gösterilmemekle birlikte "Onibaba" savaş karşıtı bir filmdir aynı zamanda. Ekrem Demirli Ekrem Demirli (d. 1969, İkizdere), Türk ilahiyatçı akademisyen ve yazar. 1988'de Üsküdar İmam-Hatip Lisesi'ni, 1993 yılında ise Marmara Üniversitesi İlahiyat Fakültesi'ni bitirdi. Aynı üniversitede 2003 yılında tasavvuf alanında doktorasını tamamlayan Demirli halen İstanbul Üniversitesi İlahiyat Fakültesinde profesör olarak görevine devam etmektedir. "Lacivert" dergisi bünyesinde yazıları yayımlanmaktadır. Demirli'nin öncülüğündeki bir ekip, "Binbir Gece Masalları"nı ilk kez Arapçadan Türkçeye çevirdi. Onibaba (anlam ayrımı) Mesut Aytunca Mesut Aytunca (1944, İstanbul - 1976, İstanbul), Türk rock sanatçısıdır. Üniversitede tıp fakültesine girdi. Üçüncü sınıfta ayrılıp Gazetecilik Yüksek Okulu'na girdi. Müziğe ilgi duyan Mesut Aytunca, ilk olarak 1958'de Gökçen Kaynatan'ın grubuna bas gitarist olarak girdi. Müzisyen arkadaşı Erol Bilem ile kurduğu Silüetler topluluğu ile tanındı. Grup adını ünlü The Shadows grubundan alırken, Aytunca da gitar çalışında aynı gruptan etkilenmişti. Grup 1966'a "Lorke" türküsünün rock düzenlemesi ile Hürriyet Gazetesi'nin düzenlediği Altın Mikrofon yarışmasını kazandı. Bu dönemde Aytunca türküleri rock tarzında düzenliyordu. Silüetler ile Aziz Azmet, Aydın Daruga, Murat Ses, Neco gibi önemli isimlerle çalıştı ve bir uzun çalar kaydetti. Mesut Aytunca kendine özgü yorumu ile Türkiye'nin en iyi rock gitaristlerinden birisi olarak değerlendirilmekte olup, gitarı ile "Kaşık Havası", "Lorke" gibi halk ezgilerinin yanı sıra dönemin önemli rock şarkılarını da yorumladı. 1968'de grubundan sanatçıların ayrılıp Moğollar'ı kurmasıyla Silüetler birçok kez eleman değiştirdi. Gerek Mesut Aytunca, gerekse topluluğu Silüetler uzun soluklu bir müzik çalışmasının içinde olamadı. Silüetler grubu, 1969'da "Eziliş / Leb-u Leb" plağını çıkardıktan sonra, 1970 senesinde tamamen dağıldı. 1972'de Mesut Aytunca ilk solo plağı ""Gurbet İlde / İki Seven Deli Olmaz Mı?""yı çıkardı. Bu 45'liği kendi kurduğu Aytunca Plak'tan çıkardı. Bu plakta daha yerel bir müzik kullanan Mesut Aytunca 45'likteki besteleri de kendi yapmıştı. Bu dönemde Aytunca bir trafik kazası geçirdi. Grubun dağılmasından sonra 1974 yılında müziği bırakan Aytunca 1976'da Tarlabaşı'ndaki bir garsiyonerde öldürüldü. Katili Ali İhsan Özbey, Bedri Koraman'ın çizdiği robot resimle kısa süre sonra yakalandı. SilÃ¼etler Mesut Aytunca ve SilÃ¼etler Mesut Aytunca DoÄŸanay Doğanay Tüzüngüç (d. 6 Mayıs 1971, İstanbul), Türk şarkıcı. İstanbul'un Nişantaşı semtinde noter başvekilliğinden emekli bir baba ve eski bankacı bir annenin kızı olarak dünyaya geldi. İlkokulu Nilüfer Hatun İlkokulu'nda, ortaokul ve liseyi ise Nişantaşı Kız Lisesi'nde bitirdi. 2 yıl boyunca İstanbul Üniversitesi Hukuk Fakültesi'nde öğrenim gördü. 8 yıl boyunca New York'ta kaldı. Tezgahtarlık, barmaidlik gibi işlede çalışan Doğanay ayrıca Türk eğlence mekanlarında sahne aldı. 2004 yılında Türkiye Popstar yarışmasına katıldı ve finale kaldı. Yarışmayı 5. olarak bitirdi. Türkiye Popstar 2 albümünde "Devlerin Aşkı" adlı şarkıyla yer aldı. 2007 yılında ilk albümü "Bence D"yi MSG Müzik etiketiyle piyasaya sürdü. İlk klibini "Erkeleri Yenelim"e çeken Doğanay aynı yıl bir Anadolu turnesine çıktı. Ardından "Yarabbim" ve "Bayılıyorum" şarkılarına klip çekti. Sini Sini, bakır ya da gümüşten, genellikle 3-4 santimetreden yüksek olmayan kenarlarıyla, büyük, çember şeklinde levhalar olup, genellikle yemek yemek için üstüne bakır kaşık, çatal ve yemek kâseleriyle tabaklarının sığacağı şekilde tasarlanmış, bazı yerlerde tepsi adıyla da anılan bir mutfak malzemesidir. Çoğu kez sininin çevresini oluşturan kenarları ve sininin içi geometrik desenlerle süslenir, taban yüzeyleri 5 veya 6 kollu yıldızlar, kartal, kuş, balık gibi figürler, selvi ve çiçek gibi bitki motiflerin yer aldığı dövme ve oyma tekni­ğinde zengin süslemelerle, bazen özlü sözlerle donatılır, bir sanat eseri olarak yaratılır. Yapan ustanın ve / veya ısmarlayan zatın mührü, arması, ve başka bilgileri de işlenmiş olabilir. Sini çevresine bağdaş kurarak veya tek diz çökülerek yemek masası olarak kullanılır. Yemekler geleneksel olarak geniş sofra bezi ortasında sininin kasnak ya da katlanır ayaklar ile yerden yaklaşık 30 cm yükseltilmesiyle, üzerine kaplarla yemekler konularak, sofra beziyle de dizler korunarak, sağ diz sini altında, sağ elle yemeğe uzanarak yenir. Sofra bezi üzerine konulan ekmekler dilimlenir ve sofraya konur, sırasıyla yemekler sini üzerine getirilip, boşalan kaplar sininin kenarlarına ya da mutfağa kaldırılır. Yemek faslı tamamen bitince sini kasnak ve sofra bezi de kaldırılır. Küçük siniler pişirme kabı olarak da kullanılır. Buna örnek sini kebabı, sini mantısı, sini köftesi gibi yemeklerdir. Siniler sadece yemek pişirme ve yeme amacıyla değil farklı yiyecekleri işlemek, biriktirmek, saklamak gibi amaçlarla da kullanılır. Eskiden bakırdan elde çekiç ve balyozlarla dövülerek üretilen ince levhalar bükülüp kenarları boyu makasla kesilmiş dişleri bir birine geçirilir, dövülerek deliksiz eklenir, kabın şekli verilirdi. Yeni gelişen metallürji teknolojileri sayesinde, daha ucuz, daha dayanıklı, daha az bakım gerektiren ve sağlık bakımından da daha uygun görülen metallerden, örneğin paslanmaz çelik levhalardan fabrikalarda kalıplanarak ya da preslenerek seri üretilmekte, özlenen çekiç izleri dairevi fırçalama desenlerle andırılmakta, ve gene sini adıyla satılmaktadır. Siniler eskiden yemek sonrası odun külü ile ovularak temizlenirdi; şimdi bulaşık sünger ve deterjanları o geleneğin yerini aldı. Yılın belli zamanlarında, eğer bakırdan yapılmış ise, sini tamamen kırmızı bakır rengi ortaya çıkana kadar ıslak kumla kazınıp kalayı silinir, ateşte kızdırılır, kızgınken nişadır (Amonyum klorür / beyaz renkli amonyak tuzu) ile silinir, gene kızgınken sürülen taze kalay eriyerek kırmızı bakır yüzeyinde gümüş rengi bir ıslaklık görünümü alır. Üstüpü (ince iplik yumağı) ile eriyen kalay kırmızı bakır kabın tüm iç yüzüne yayılarak cilalanır yani kalaylanır ve soğuduğunda bakır zehirinin (özellikle asitli/ekşi) yemeklere karışmasını önleyen dayanıklı bir kalay tabakasıyla gümüş benzeri bir parlak metal görünümü alır. En çok makbul olan gümüş sinilerdir. Günümüzde siniler yoğun bir şekilde farklı çeşitlerde tasarlanıp üretilmemektedir. Önceleri çeyizlerde mutlaka bir sini olması gerekirdi. Düğün öncesi, düğün yemeği öncesinde ya da kına gecesinde komşular çeyizlere bakarken gelinin çeyizindeki sini sergilenir ve bu seremoniye siniye bakma ismi verilirdi. Tarak, yazma, mendil, yüksük gibi diğer çeyizler ve benzeri nevaleler sininin içinde sergilenirdi. Kasabalarda düğün hediyelerini haber alıp davul zurna eşliğinde adam gönderip baş üstünde sini ile getirtme adeti de vardır. Sini üzerinde aynı kaplardan birlikte yemek yeme kültürü, Şamanizm'e kadar kökleri uzanan bir gelenektir. Eşitlik, birliktelik, ve kader birliğini vurgular. Geleneksel sedirli evlerde özellikle kırsal kesimde hala kullananlar vardır. Ayaklar kalça seviyesinde. yani daha yere yakın oturup kalkmanın, sol diz mideye dayalı tek diz çöküp dolayısıyla az yemekle doymanın (Japonyada "hara hachi bu", yani 80% doyma prensibi gibi), bir tepsi etrafındakiler sayısında dost ve yakınlarla ömür boyu birlikteliğin, sağlık ve uzun ömürlülük açısından faydaları olduğu iddia edilmektedir. Yer sofrası üzerine konulan sinilerde yemek yeme alışkanlığı, Anadolu'nun bazı kırsal kesimlerinde hala sürse de günümüzde insanlar bu alışkanlıklarından vazgeçerek yemeklerini masada yemeye başlamışlardır. Günümüzde yemekler çoğu yerlerde artık bakır ya da gümüş sinilerde, bakır ya da gümüş kaşık çatallar yerine Batılı usulle yemek masasında, porselen tabak, çelik kaşık-çatalla yenilse de, köylerde ve kırsal yörelerde bu gelenek devam etmektedir. Yaz tatillerinde kırsaldaki ailelerini ziyaret eden şehirliler bu kültürü devam ettirmek adına yer sofralarında ve sinilerde yemek yemekten zevk alır ve çocuklarına da bu kültürü öğretirler. Özellikle "hızlı yemek" (fast-food) kültürü ile yetişen nesiller bu kültürden uzak büyüseler de geleneksel yaşama ilgi duydukları için ailelerinden bu tip gelenekleri öğrenmek isterler. Terminator Salvation (video oyunu) Terminator Salvation, GRIN tarafından geliştirilen, 19 Mayıs 2009'da kendisiyle taşıyan filmle aynı haftada çıkan üçüncü şahıs nişancı aksiyon oyunudur. Oyun Microsoft Windows, Xbox 360, PlayStation 3, cep telefonu ve iPhone OS platformlarına çıkmıştır. Belge Belge. Orams DavasÄ± Orams Davası, Kıbrıs Cumhuriyeti vatandaşı Meletis Apostolides'ın, Türk Silahlı Kuvvetleri'nin Kıbrıs Harekâtı'ndan sonra terkettiği Kuzey Kıbrıs Türk Cumhuriyeti'nde Lapta'daki evinin Britanyalı çift Linda ve David Orams tarafından alınması sonrasında Lefkoşa Kaza Mahkemesi'nde açtığı ve daha sonra Birleşik Krallık Yüksek Mahkemesi ile Avrupa Toplulukları Adalet Divanı'na taşınan dava. Kıbrıs Cumhuriyeti'nde yaşayan Kıbrıslı Rum Meletis Apostolides, 2004 senesinde Kuzey Kıbrıs'ta kalmış olan eski evini görmeye gittiğinde evinin yıkıldığını ve araziyi satın alan David Charles ve Linda Elizabeth Orams çiftinin araziye villa yaptırdığını gördü. Bunun üzerine 2005 yılında Lefkoşa Kaza Mahkemesi'nde "1974 yılında Türk Silahlı Kuvvetleri'n Kıbrıs Harekâtı'ndan sonra terkettiği kendisine ait arsa üzerine villa yaptırıldığı" gerekçesi ile dava açtı. Dava sonucunda mahkeme Britanyalı çiftte ait villanın yıkılmasına ve tazminatıyla birlikte araziyi 1974’ten önceki dönem sahibi olan Meletis Apostolidis’e iade etmeleri gerektiği yönünde karar aldı. Avustralya kırlangıcı Avustralya kırlangıcı ("Hirundo neoxena"), kırlangıçgiller (Hirundinidae) familyasından küçük bir kuş türüdür. Avustralya, Yeni Zelanda ve çevresindeki adalarda yaşar. Moon Bloodgood Korinna Moon Bloodgood (d. 20 Eylül 1975, Anaheim, Kaliforniya), Amerikalı oyuncu ve model. ABD'de 21 Mayıs 2009 tarihinde gösterime giren Warner Bros yapımı "" filminde Christian Bale ile birlikte oynadı. Disney yapımı "Eight Below" ve Fox yapımı "Pathfinder" filmlerinde dikkat çekti. Bloodgood, Hollandalı ve İrlandalı köklere sahip Amerikalı bir babanın kızıydı. Annesi ise Güney Koreli idi. Babası annesiyle Kore'de bulunduğu dönemde tanıştılar. Bloodgood eski bir "Laker Girls" üyesidir. 2009 yılında "Maxim" dergisinde dört kez "En Çekici 100" listesine girdi. Air France'ın 447 sefer sayılı uçuşu Fransız ulusal havayolları şirketi Air France'ın Rio de Janeiro - Paris arasındaki 447 sefer sayılı uçuşunu gerçekleştiren Airbus 330-200 uçağı, 1 Haziran 2009 tarihinde Atlas Okyanusu üzerinde 216 yolcu ve 12 personeliyle birlikte kayboldu. Daha sonra uçağın teknik bir arıza nedeniyle okyanusa düştüğü ve kurtulan olmadığı açıklandı. Uçak Antônio Carlos Jobim Havalimanından saat 19.03'te (Fransa saatiyle 00.03'te, TSİ 01.03'te) kalktı ve Fransa saatiyle saat 11.10'da Charles de Gaulle Havalimanı'na inmesi planlanıyordu. Ancak TSİ 04.33'den itibaren uçakla telsiz bağlantısı bir daha yapılamadı. Okyanus kontrol merkeziyle yaptığı son bağlantıda, uçak Natal'a 550 km uzaklıktaydı ve pilot TSİ 05.20'de Senegal hava sahına geçeceğini söyledi. TSİ 04.48'de uçak radarlardan çıktı. TSİ 05.00'de fırtınalı bir bölgeden geçen Air France uçağı, TSİ 05.14'te elektrik problemi ve kabin basıncı düşüşü nedeniyle, kuleye otomatik mesaj gönderdi. Brezilya'da bulunan FIR, Air France uçağından yanıt alamayınca, Senegal hava sahıyla temasa geçip uçakla bir bağlantı yapılıp yapılmadığını sordu. Hayır cevabı alınca, Brezilya FIR hemen acil durum planını başlattı. Uçakla bağlantı kesildikten birkaç saat sonra, Cospas-Sarsat uyduları uçakta bulunan 3 balizden sinyal alamadı. TSİ 13.00'de Fransa askeri uçak ve gemi göndererek, Fernando De Noronha takımadası çevresinde uçağın enkazını arama çalışmaları başlattı. Air France Uçuş 447'de, 12'si mürettebat (3 pilot) 228 yolcu bulunuyordu. Yolcuların arasında bir bebek, 7 çocuk (12 yaşından küçük), 82 kadın ve 126 erkek vardı. Fransız yetkililer, basın açıklaması yaparak, uçak'ta bulunan yolcuların milliyetlerini açıkladı : Soruşturmayı Fransız yetkililer yürüttü. Air France yetkilileri, uçakta, yıldırım çarpması sonucu, elektrik arıza olduğunu söyledi. Pilotun 11.000 saat uçuş deneyimi vardı. Air France uçağı 2005 yılında üretilmiş, kazadan önce 18.870 saat uçmuş, 16 Nisan 2009 tarihinde ilk teknik kontrolünden geçmiş ve hiçbir sorunla karşılaşılmamış. 2 Haziran 2009 tarihinde, Brezilya Hava Kuvvetleri sözcüsü Jorge Amaral, Brezilya'nın Fernando de Noronha adası'nın 650 km kuzeyinde bulunan enkazda bir uçak koltuğu, bir cankurtaran ceketi, metal parçalar ve yakıt kalıntıları tespit edildiğini söyledi. Ancak 5 Haziran 2009 tarihinde, Brezilyalı yetkililer tespit edilen parçaların uçağa ait olmadığını açıkladılar, bu bilgi Fransız makamlarınca da doğrulandı. 6 Haziran 2009 tarihinde, Brezilya Hava Kuvvetleri sözcüsü Albay Jorge Amaral, 2 erkek cesedinin ve içinde uçuş biletinin yer aldığı bir bavulun da bulunduğunu kaydetti. 10 Haziran 2009 tarihinde, Brezilya Hava Kuvvetleri 41 cesede ulaşıldığını duyurmuştur. 27 Haziran 2009 tarihinde, 9 gündür hiçbir cesede ulaşılamadığını kaydederek, Brezilya askeri yetkilileri, hava ve deniz kuvvetlerinin yürüttüğü arama çalışmalarını durduğunu açıkladı ancak uçağın kara kutusunundan gelebilecek sinyalleri tespit için Fransız donanma gemisinin bölgede kalacağını bildirdi. 27 Mayıs 2011 tarihinde uçağın kara kutularının çözümlenmesinden sonra yapılan açıklamada ise, baş pilotun uçağın düşüşü sırasında kokpitte olmadığı ve uçağın düşüşüne müdahale edemediği açıklandı. Kazayı soruşturan BAE; uçağın okyanusa çakılmasının 3 dakika 30 saniye sürdüğü, baş pilotun ise uçağın düşüşe başlamasından 1,5 dakika sonra kokpite girdiğini açıkladı. Ayrıca düşüş sırasında uçağı kumanda eden yardımcı pilotların, hız göstergelerinde arıza olduğu ve göstergelerin yanlış veri aktardığını tespit ettikleri belirtildi. Yardımcı pilot Pierre Cedric Bonin'in uçak otopilottan çıktıktan bir süre sonrasından neredeyse 2 dakika sonrasına kadar, "72 kere çalan STALL uyarılarına rağmen" kontrol çubuğunu burun yukarı pozisyonda tuttuğu ortaya çıktı. Akabinde bir süre kontrol çubuğunu gevşeten Bonin, yere yaklaşım ikazlarını duyunca tekrar kolu çekmeye başladı. Aynı zamanda bu hareketini beyan etmemesi sonucu kimse bu hareketini fark edemedi ve sonuçta kurtarma manevrası yapılamadı ve sonunda uçak çakıldı. Bir uçağı, hatta bir Airbus'u yüksek irtifada STALL a sokmak kolay bir şey değildir. Boning'in yaptığı hataların sebebinin uçağın bilgisayarlı uçuş sistemlerine fazla güvenmesi ve manuel olarak kullanmaya alışık olmaması olduğu düşünülüyor. SumgayÄ±t Sumgayıt veya Sumgait ya da Sumgayit (), nüfus sayısına göre Azerbaycan'ın Bakü'den ve Gence'den sonra üçüncü büyük şehridir. Hazar Denizi'nin batı kıyısında 96 km² arazide yer alan Sumgayıt'ın nüfusu, 2017 sayımına göre 341.430 kişiye ulaşmıştır. Sumgayıt kenti dışında Corat ve Hacı Zeynalabidin kasabaları da Sumgayıt belediyesi yönetimindedir. Bakü'de petrol ihracatının genişlemesi nedeni ile 1935'te Sovyet yönetimi Abşeron yarımadasında ağır sanayinin geliştirilmesine dair karar verilmiştir. Bu kararın sonucunda, 22 Kasım 1949 tarihinde Bakü'nün 30 kilometre kuzeyinde Sumgayıt şehri kurulmuştur. "Time dergisi"ndeki bir 2007 yazısına göre, Sumgayıt çevre kirliliği açısından dünya kentleri arasında 1. olmuştur. Fakat bu bilgi eski kaynaklara dayandığından geçerliliğini korumamaktadır. Şöyle ki, Sovyetlerin çökmesinden sonra Sumgayıt'taki fabrikaların çalışması durma noktasına gelmiş. Bu da çevre temizliğine olumlu yansımıştır. 1995 sonrası itibarıyla yeniden faaliyetlerine devam eden fabrikalar modernize edilmiş, yeni kurulanlar ise son teknolojilerle donatıldığından Sumgayıt'ta ekolojik durum Sovyet döneminden oldukça iyi durumda. Hatta bu konuda Bakü'den daha temiz bir havaya sahip denebilir. Neil Bissoondath Neil Devindra Bissoondath (d. 19 Nisan 1955, Arima, Trinidad ve Tobago) KanadalÄ± yazar. Ste-Foy, Quebec'te yaşayan Bissoondath, Kanada'nın çoklu kültürüne dair de yazmaktadır. Yazarlar V.S. Naipaul ve Shiva Naipaul'ın yeğenidir. André Alexis André Alexis (d. 1957, Trinidad ve Tobago) Kanadalı yazar. Ottawa'da büyüyen yazar, Toronto, Ontario'da yaşamına devam etti. "Childhood" (1997) adlı romanı Kanada İlk Roman Ödülü'nü "(Books in Canada First Novel Award)" kazandı. 1998 yılında aynı eseriyle Trillium Kitap Ödülü'ne "(Trillium Book Award)" layık görüldü. Yazar aynı zamanda "This Magazine" adlı politik derginin editörleri arasındadır. Urfa Muharebesi Urfa Muharebesi ya da Urfa Savunması, Kuva-yi Milliye ile Fransa'nın arasında gerçekleşen ve Kuva-yi Milliye'nin kazandığı muharebe. Ekim 1919'da İngilizlerden sonra Urfa'ya giren Fransızlar burada da Maraş'takine benzer uygulamalarda bulunmuşlardır. Bununla yetinmeyerek, Haçlı Seferleri sırasında kurulan Urfa Haçlı Kontluğu'na kadar geriye giden birtakım haklar ileri sürmüşlerdir. Ali Saip Bey'in jandarma komutanı olarak atanmasından sonra yapılan çalışmalarla 3 bin kişilik bir kuvvet meydana getirildi. Hacı Mustafa Hacıkamiloğlu başkanlığında oluşturulan Kuva-i Milliye ordusu 7 Şubat 1920'de şehirdeki Fransız komutana bir ültimatom vererek 24 saat içinde Urfa'yı boşaltmalarını istedi. Fransız komutanın zaman kazanmaya yönelik cevabı ve devreye İngilizleri sokarak Osmanlı Hükümetine baskı yapmaya kalkışmaları üzerine 8-9 Şubat gecesi Fransızlara karşı taarruza geçildi. Çarpışmalar 10 Nisan'a kadar devam etti. Bu tarihte Fransızlar, birliklerinin yarısını kaybetmiş olarak Urfa'yı terk ettiler. Clark Blaise Clark Blaise (d. 10 Nisan 1940) KanadalÄ± yazar. Fargo, Kuzey Dakota'da doğan yazar, San Francisco, Kaliforniya'da yaşamına devam etmektedir. 1963 yılından beri akademisyen ve yazar Prof. Bharati Mukherjee "(d.1940)" ile evli olan Blaise'in iki oğlu vardır. Blaise, Iowa Üniversitesi'nde Uluslararası Yazarlık Programı'nın direktörlüğünü yapmaktadır. 1970'lerin başlarında Montreal'de yaşayan yazar, burada Raymond Fraser, Hugh Hood, John Metcalf ve Ray Smith adlı yazarlarla birlikte bir nevi roman okuma kulübü olan "Montreal Story Tellers Fiction Performance Group" üyesi olmuştur. Sürünün Geri Dönüşü Sürünün Geri Dönüşü 1565 yılında Pieter Bruegel tarafından yapılan ahşap boyamadır. Bu resim 6 eser dizisini, bu yıllarda farklı bir şekilde tasvir etmiştir. Bu eser Avusturya'da bulunan Viyana Sanat Tarihi Müzesi'nde sergilenmektedir. Bonnie Burnard Bonnie Burnard (15 Ocak 1945 - 4 Mart 2017), KanadalÄ± yazar. Ontario'nun London şehrinde yaşayan yazar 1995 yılında Marian Engel Ödülü'nü kazandı. Girne 20 Temmuz Mete AdanÄ±r Stadyumu Girne 20 Temmuz Stadı, Kuzey Kıbrıs Türk Cumhuriyeti'nin sahil kenti Girne'de bulunan 7000 kişilik bir stadyum. Televizyon ekranlarından naklen maç yayınlarının yapılabilmesi için yayın kulübeleri bulunan stadyumda, yazılı ve görsel basının görev yapabilmesi için sandalyeler de bulunmaktadır. 2009 yılında 19 Mayıs Gençlik ve Spor Bayramı çerçevesinde Kıbrıs Türk Futbol Federasyonu tarafından düzenlenen Atatürk Kupası maçlarının bazıları burada oynandı. Doğan Türk Birliği Spor Kulübü, Türk Ocağı Limasol ve Kuzey Kıbrıs Türk Cumhuriyeti millî futbol takımı maçlarını burada oynamaktadır. Symphony X Symphony X, Amerikalı bir progresif metal grubudur. 1994 yılında Michael Romeo tarafından New Jersey'de kurulmuştur. Michael Romeo Symphony X' ten önce, The Dark Chapter adında yine kendi kurduğu deneysel bir stüdyo topluluğu ile işler yapmıştır. Roni Margulies Roni Margulies, (d. 5 Mayıs 1955, İstanbul) Türk, troçkist görüşlü gazeteci, yazar, şair ve çevirmen. Baba tarafından Aşkenaz, anne tarafından Sefarad Yahudi kökenlidir. Robert Koleji'ndan mezun olduktan sonra İngiltere'deki çeşitli üniversitelerde öğretim gördü. İktisat üzerine doktora yaptı. İktisatçılık yapmamayı tercih eden Margulies Londra'da hayatını sürdürdü. Yahudi asıllı olmasına rağmen kendisini siyonizm karşıtı ve devrimci olarak tanımlamaktadır. İlk şiir kitabını 1991 yılında çıkaran Margulies, toplam altı şiir kitabı, şiir çevirilerinden oluşan dört kitap, çocukluk anıları, siyasi tercümeler ve edebiyat, siyaset, tarih hakkında çok sayıda dergi ve gazete makalesi bulunmaktadır. 2002 yılında "Saat Farkı" adlı eseri ile Yunus Nadi Şiir Ödülü'ne layık görülmüştür. 27 Ağustos 2009'da Beyoğlu'nda dört ÖDP üyesinin boyalı saldırısına uğradı. Konuyla ilgili olarak ÖDP başkanı Alper Taş, saldırganlar parti üyesi ise, gerekenin yapılacağını belirtti. Daha sonra ÖDP'nin resmî sitesinden yapılan açıklamada, eylemin Margulies'in "uğruna bedeller ödenerek yaratılmış devrimci değerlere yönelik provokatif ve saldırgan tutumu"na karşılık şiddet içermeyen demokratik bir tepki olduğu savunuldu. DSİP üyesi olan Margulies, 2009-2013 tarihleri arasında "Taraf" gazetesinde köşe yazarlığı yapmıştır. Ermeni Soyk覺r覺m覺 Adalet Komandolar覺 Ermeni Soykırımı Adalet Komandoları veya Ermeni Soykırımı için Adalet Komandoları (ESAK) () veya Ermeni Devrimci Ordusu (EDO) (), 1975 ve 1983 yılları arasında faaliyet göstermiş sağcı ve aşırı milliyetçı Ermeni gerilla örgütü. Amaçları, Türkiye tarafından Ermeni soykırımının tanınması ve Türkiye'nin bir kesim arazisi üzerinde bağımsız Ermenistan'ın kurulması olmuştur. ABD, Fransa, Avusturya, Portekiz ve Belçika'da Türk diplomatlara karşı saldırılarda bulunmuştur. Ermeni Soykırımı iddiaları konusunda meslektaşları olan ASALA örgütü gibi ESAK, Lübnan İç Savaşı süresinde oluşturulmuştur Ermeni Devrimci Federasyonu (Taşnak Partisi) ile bağlı olduğunu söylemişler. Ancak Marxist ASALA'dan farklı olarak, ESAK yurtışındakı Ermenilerin Sovyet Ermenistanı ile işbirliğine karşı çıkmıştır. Sayat Nova Sayat Nova (; , , d. 14 Haziran 1712, Tiflis - 22 Eylül 1795, Hağpat), Gürcistanlı Ermeni şair, aşuğ ve şarkıcı. Eserlerini Ermenice, Gürcüce ve Azerice olarak yazmıştır. Günümüze ulaşan şarkılarının çoğu Azericedir. Sayat Nova’nın babası Halep ya da Adana’dan göç etmiş bir Ermeniydi. Gerçek adı Harutyun Sayatyan olan Sayat Nova, Tiflis’te doğup büyüdü. Şiirleriyle ve çalıp söylemesiyle ünlendi. İran çalgısı kamançe ve Gürcü çalgısı çonguri çalıyordu. Gürcistan kralı II. Erekle’nin sarayında göveliydi. Ancak kralın kızına âşık olunca, işini kaybetti. Hayatını seyahat ederek, çalıp söyleyerek geçirdi. 1768’de Hağpat Manastırı’na keşiş olarak girdi, ama arada bir Tiflis’e gidiyordu. İran şahı Ağa Muhammed Han’ın saldırısı sırasında 1795’te Hağpat’ta öldü. Kendisi gibi Tiflisli bir Ermeni olan Sergo Paracanov 1968'de Sayat Nova'nın hayatını sinemaya aktarmıştır. Ólafur Ragnar Grímsson Olafur Ragnar Grimsson (d. 14 Mayıs 1943, Ísafjörður), İzlanda'nın, 1996'dan beri cumhurbaşkanıdır. 4 kez aynı göreve seçilmiştir. Daha önce İzlanda Üniversitesi'nde profesörlük yapan Grimsson, 1988-1991 yılları arasında da ülkenin maliye bakanlığı görevini yürütmüştür. 1962-1970 yılları arasında Manchester Üniversitesi'nde ekonomi ve siyasal bilimler okudu; 1970 yılında siyaset bilimi alanında doktora kazanan İzlanda'dan ilk kişi oldu. 1973 yılında aynı üniversitede, sonra 1970 yılında Siyaset Bilimi Profesörü İzlanda Üniversitesi'nde siyaset bilimi alanında öğretim görevlisi oldu. 1980-1983 arası Halk İttifakı meclis grubu başkanı oldu. Sonradan 1983-1987 yılları arası Halk İttifakı yönetim kurulu başkanlığını yapmıştır; ayrıca, 1983'ten 1985' kadar bir gazete olan Þjóðviljinn editörü oldu. 1987 1995 yılları arasında Halk İttifakı Lideri oldu; bu süre içinde, Maliye 1988 1991 yılları arası Maliye Bakanı olarak görev yaptı. 1996 başkanlık seçiminde oyların % 41.4 ünü alarak cumhurbaşkanı seçildi. 1 Ocak 2008 tarihinde yaptığı yeni yıl konuşmasında, 2008 yılında daha sonra görevde dördüncü bir dönem daha istediğini açıklamıştı. Hiçbir rakibi olmadığı için otomatik olarak yeniden seçildi ve 1 Ağustos 2008 tarihinde yeni dönem için yemin etti. 2012 cumhurbaşkanlığı seçiminde de geçerli oyların %52,78'ini alarak bir kez daha göreve geldi. Aktar覺c覺 (anlam ayr覺m覺) Aktar覺c覺 kelimesinin farkl覺 anlamlar覺: Makas (anlam ayrımı) Makas kelimesinin farklı anlamları: Makas Makas, birbirine bakan yüzeyleri sertleştirilmiş çelikten yapılmış kesici el aleti. Makaslar çeşitli nesnelerin kesiminde kullanılırlar. Örnek olarak: Kağıt, metal levha, kumaş, ip, kablo, saç, yiyecek gibi. Çocukların kullandığı makasların uçları köreltilerek kullanan kişiye zarar vermesi engellenmiştir. Bunun yanında terzi makaslarının bir ucu özellikle sivrilterek kumaştaki dikişleri sökmek gibi kullanım alanları için özelleştirilmiştir. İlk makas benzeri alet örneklerine Bronz Çağı'nda rastlanır. Makaslar daha sonra üretim tekniklerindeki iyileşmelere paralel olarak paslanmaz çelik gibi daha dayanıklı malzemelerden yapılmaya başlamıştır. Co Adriaanse Jacobus "Co" Adriaanse (d. 21 Temmuz 1947, Amsterdam, Hollanda), Hollandalı teknik direktör ve eski futbolcudur. Red Bull Salzburg takımını şampiyon yaptıktan sonra istifa etmiştir. Porto'yla da şampiyonlukları var. Adriaanse profesyonel olarak 6 sezon De Volewijckers için oynadı.(1964-1970) Ardından 6 yıl ise Utrecht'te top koşturdu ve 29 yaşında jubile yaptı. İlya Tsımbalar İlya Vladimiroviç Tsımbalar (; 17 Haziran 1969, Odessa, Ukrayna SSC, SSCB - 28 Aralık 2013, Odessa, Ukrayna), Ukrayna asıllı eski bir Rus orta saha futbolcusu ve teknik direktör. PÃ¡l Csernai Pál Csernai (21 Ekim 1932 - 1 Eylül 2013), Macar futbolcu ve teknik direktör. 21 Ekim 1932'de Macaristan'ın Pilis kentinde doğdu. 1952'den 1956'ya dek Budapeşte'nin Csepel takımında orta saha oyuncusu olarak görev yaptı ve 1955 yılında iki kez Macar ulusal takımında oynadı. 1956 yılında Macaristan'ın SSCB birliklerince işgal edilmesi üzerine ülkesinden ayrıldı ve futbolculuk kariyerine Batı Almanya'da devam etti. 1956-57 sezonunda Karlsruhe takımıyla Güney Ligi ikinciliği ve Kupa şampiyonluğu başarısına ulaştı. 1958 yılında İsviçre'nin FC La Chaux-de-Fonds takımına transfer olan Csernai, 1959-65 yılları arasında ise Alman Stuttgart Kickers takımı için ter döktü. 1966 yılında ise aktif futbolculuk hayatına son verdi. Antrenörlük kariyerine Almanya'nın Wacker 04 Berlin ve SSV Reutlingen takımlarında başlayan Csernai, ilk ciddi teknik direktörlük denemesini Belçika 1. Lig takımı Royal Antwerpen FC ile yaptı. 1973'ten itibaren tekrar Almanya'da kariyerine devam eden Macar teknik adam, art arda kazandığı başarılar sonucu 1977'de Eintracht Frankfurt takımının yardımcı antrenörlüğüne getirildi. 26 Ekim 1977'de Eintracht'ın FC Bayern München'i ligde 4-0 yenmesiyle iki takım antrenör değişikliğine gitti ve bu sayede Csernai'nin de yardımcı antrenör olarak Bayern München kariyeri başladı. 1977-78 sezonunda 7-1'lik Düsseldorf yenilgisi teknik direktör Lorant'ın görevden ayrılmasına ve Csernai'nin Teknik direktör olmasına yolaçtı. 1979-80 sezonunda Bayern München altı yıl aradan sonra ilk Bundesliga şampiyonluğuna ulaştı. Adam adama savunmadan ziyade alan savunmasına dayanan sistemine "Pal Sistemi" adı verilmeye başlandı. Aynı yıl Bayern München UEFA Kupası'nda yarı finale kadar çıktı. 1980-81'de bu defa Şampiyon Kulüpler Kupası'nda yarı finale çıkarken lig şampiyonluğunu korumayı başardı. 1981-82'de ise Kupa şampiyonluğunu kazandı. Şampiyon Kulüpler Kupası'nda ise finalde Aston Villa'ya 1-0 yenilerek Avrupa'nın en büyüğü olma fırsatını kaçırdı. Bayern München'in tüm hedeflerden uzak kaldığı 1982-83 sezonu ise Csernai'nin Bayern kariyerinin sonu oldu. 1983-84'te Yunanistan'ın PAOK takımında kayda değer bir başarı yakalayamayan Macar antrenör bir yıl sonra çalıştırdığı Benfica'yı Portekiz Kupası'na ulaştırdı. Tekrar döndüğü Almanya'da Borussia Dortmund ile son anda kümede kalmayı başaran Csernai'nin rotası bir yıl sonra İstanbul'a çevrildi. Sezona çok kötü bir başlangıç yapan ve 4. haftadaki 4-0'lık Eskişehirspor mağlubiyeti ile 16. sıraya gerileyen Fenerbahçe'de istifa eden teknik direktör Yılmaz Yücetürk'ün yerine takım bir haftalığına Birol Pekel'e emanet edilmişti. O sezon boşta olan Csernai ile anlaşan Fenerbahçe 1987-88 sezonunu sekizinci sırada bitirirken, kupada da çeyrek finale bile çıkamadan ve Sakaryaspor'a Kadıköy'de 5-1 yenilerek sezonu kapadı. Fenerbahçe'de uğradığı başarısızlıktan sonra sırasıyla Eintracht Frankfurt, BSC Young Boys (İsviçre), Hertha BSC (Almanya), Kuzey Kore millî takımı ve FC Sopron (Macaristan) takımlarını çalıştıran Csernai buralarda önemli bir başarıya ulaşamadı ve 1995 yılında teknik direktörlük kariyerini noktaladı. NGC 2915 NGC 2915, Bukalemun takımyıldızı yönünde yaklaşık 15 milyon ışık yılı uzaklıkta Yerel Grup'un sağ kenarında bulunan bir düzensiz gökada. John Herschel tarafından 31 Mart 1837 tarihinde keşfedilmiştir. NGC 2997 NGC 2997 (ayrıca ESO 434- G 35 olarak da bilinir), Pompa takımyıldızı yönünde yaklaşık 25 milyon ışık yılı uzaklıkta bulunan bir çubuksuz sarmal gökada. William Herschel tarafından 4 Mart 1793 tarihinde keşfedilmiştir. NGC 2997 Grubu'nun en parlak gökadasıdır. NGC 2997'nin çekirdeği iyonize hidrojenin oluşturduğu sıcak dev bulut zincirleriyle çevrilidir ve bu bakımdan oldukça dikkat çekicidir. 1970 Nemzeti Bajnokság I 1970 bahar sezonu Nemzeti BajnoksÃ¡g I lig durumu. Gruplarda aynı sırayı alan takımlar birbirlerine karşı oynadılar ve sonuçlar finaldeki yerlerini belirledi. 1970 bahar sezonu Nemzeti Bajnokság I'in final karşılaşmalarından sonraki durumu. Hiçbir takım küme düşmedi. Her grubun birincileri 8 puan topladı geri kalan takımlar ise sıralamalarına göre 1 ile 7 arasında puan aldılar. Bu puanlar 1970-71 sezonunda hanelerine yazıldı. Debreceni VSC Debreceni VSC Macaristan'ın Debrecen şehrinin bir futbol kulübüdür. Kulübün stadı koltuklu 9,200 ve koltuksuz 1,000 kişi olmak üzere 10,200 kişi almaktadır. 2009-10 sezonunda ise tarihinde ilk defa UEFA Şampiyonlar Ligi'ne katılmıştır. Diósgyőri VTK Diósgyőri VTK "(Diósgyőr Ironworks Sport Club)", sponsoruyla DVTK-BORSODI Miskolc merkezli Macaristan futbol kulübüdür. Kulüp Nemzeti Bajnokság I'de bulunmaktadır. Macaristan'ın gözde kulüplerinden olan Diósgyőri VTK'nın karşılaşmalarına ortalama 8.000 izleyici gelir. Győri ETO FC Győri ETO FC, (Győri Egyetértés Torna Osztály Football Club) Macaristan'ın Győr kenti merkezli futbol kulübüdür. Kulüp 1904 yılında Győri Vagongyár ETO adıyla kurulmuştur daha sonraları birçok ad değiştirmiştir. Kulübün renkleri yeşil ve beyazdır. "14 AÄŸustos 2019." Szombathelyi Haladás Szombathelyi Haladás Macaristan'ın Szombathely kentinin bir futbol kulübüdür. "Haladás" Türkçe'deki "ilerleme" sözcüğü ile aynı anlamı taşır. 1919 yılında kurulan kulüp iç saha karşılaşmalarını 12.500 kişilik Rohonci Út Stadyumu'nda yapmaktadır. Kulübün renkleri yeşil beyazdır. "22 Aralık 2019." Levi Strauss Levi Strauss, doğum adıyla Löb Strauss (26 Şubat 1829 – 26 Eylül, 1902) Amerika Birleşik Devletleri'ne göç eden bir Alman-Musevi göçmeni. Strauss ilk Blue Jean fabrikasını kuran kişidir. Levi Strauss & Co. şirketi 1853 yılında ilk üretime San Francisco, Kaliforniya'da başlamıştır. Levi Strauss aslen Bavyera, Almanya doğumludur. Babası Hirsch Strauss ve annesi Rebecca (Haas) Strauss'dur. Ailesi ona Löb adını vermiştir, fakat Ellis Adasına gittiklerinde kimse onun ismini anlamamıştır. Bunun üzerine Birleşik Devletler'de ismini Levi olarak değiştirmiştir. 19 yaşına geldiğinde Strauss Birleşik Devletler'e, kardeşlerinin yanına göç etmiştir. Kardeşleri Jonas, Daniel ve Louis New York'ta manifaturacılık yapan iş sahibi insanlardı. Strauss ile beraber annesi ve iki kız kardeşi de ABD'ye göç etmişti. 1853 yılında Strauss Amerikalı vatandaşlığına geçti. Kaliforniya Altına Hücumu sırasında San Francisco'ya yerleşmiştir. Strauss burada Levi's şirketini kurmuştur. Bu şirket pamuklu giyisi üretimi yapıyordu. Bu şirket günümüzde de ününü korumaktadır. Strauss 1902 yılında 73 yaşındayken hayata gözlerini yumdu. Colma, Kaliforniya'da yakıldı. Geriye o günkü değeri 6 milyon Amerikan doları olan bir şirket kaldı. Strauss mirasını yeğenleri Jacob, Louis, Abraham ve Sigmund Stern'e bıraktı. Turner Hava Kuvvetleri Üssü Turner Hava Kuvvetleri Üssü (Turner Air Force Base). Georgia eyaletinde, Albany şehrinin doğusunda 1942 yılında inşa edilmiş eski ABD hava üssüdür. 1976 yılında kapatılmıştır. 484. Hava Seferi KanadÄ± 484. Hava Seferi Kanadı (İngilizce: 484th Air Expeditionary Wing, kısaca 484 AEW), Hava Muharebe Komutanlığı'na atanan geçici bir Amerika Birleşik Devletleri Hava Kuvvetleri birimidir. Herhangi bir zamanda aktif veya inaktif olabilir. Amerika Birleşik Devletleri Hava Kuvvetleri Karargâhı'na bağlı olarak 2003 yılında Irak'ın işgali için etkinleştirildi. Merkezi, Suudi Arabistan'da Prens Sultan Hava Üssü'nde bulunmaktaydı. Aslan Kral Aslan Kral (Özgün adı: "The Lion King"), Akademi Ödülü kazanmış 15 Haziran 1994 yılında gösterime giren Walt Disney Pictures yapımı bir animasyon filmidir. Walt Disney Animasyon Klasiklerin 32. filmidir. Hikâye, William Shakespeare in Hamlet oyunundan etkilenmiştir, Afrika'da insansı hayvanların krallık yeridir. Film, Kayıp Balık Nemo (bir Disney/Pixar bilgisayar-animasyon filmi) gösterilene kadar yüksek standartlarla gösterildi. Aslan Kral hala geleneksel animasyon tarihinde durur ve Disney Rönesans dönemine (bilinen) uygundur. "Aslan Kral" animasyon içinde dönüm noktası gibi görünür ve eleştirmenlerin gözünde eleştiri aldı, filmin hikâye ve müziği övgü aldı. 1994'te gösterim sırasında, film dünya çapında toplam $783 milyondan daha fazla aldı, o yıl film çok başarılı gösterime girdi, ve yüksek çözünürlükte film 'in 24.sü oldu. Bir müzikal film olan, "Aslan Kral" müziğinin başarısı için 2 Akademi Ödülü aldı ve "En İyi Film Yapımı - Müzikal ya da Komedisel" için Altın Küre Ödülü aldı. Şarkılarını yazanlar : besteci Elton John ve söz yazarı Tim Rice, ile orijinal patrisyon Hans Zimmer. Disney sonra iki film yaptı : birincisi devamı olan ""; ve ikincisi 2 filmide içine alıp paralel olan "Aslan Kral 1½". Film, Türkiye'deki sinemalarda, 1995 yılı boyunca 815 bin 651 kişi tarafından izlenmiştir. Aslan Kral, 2019 yılında 3D animasyon tekniğiyle yeniden vizyona girmiştir. Simba, kral Mufasa'nın oğlu ve krallığının varisidir. Mufasa, kardeşi Scar'ın kurduğu hain tuzak sonucu ölür, ama Scar bunun Simba'nın suçu olduğunu söyler. Vicdan azabı duyan Simba da hükmetmesi gereken Pride Land'den ayrılır ve uzak yollara düşer. Ormanda arkadaş olduğu Timon ve Pumbaa sayesinde "hakuna matata" felsefesini öğrenir ve dertsiz, tasasız bir yaşam tarzı olan bu felsefeyi benimser. Ancak eski arkadaşı Nala ile karşılaşması sonucu sorumluluklarını hatırlar ve yaşam zincirindeki yerini almak için hemen bir karar vermesi gerektiğini anlar. Geopost GeoPost, La Poste iştirakıdır, Avrupa’nın 3. en büyük kargo şirketidir. GeoPost, La Poste'un paket ve lojistik grubu içinde yer alan firmalarından en önemlisidir. GeoPost'un altında iki farklı tüzel kişiliği olan fakat yönetsel olarak GeoPost'a bağlı, iki farklı ürünü temsil eden DPD ve ChronoPost firmaları bulunmaktadır. Susan Boyle Susan Margaret Boyle (d. 1 Nisan 1961, Blackburn, West Lothian, İskoçya), İskoç şarkıcı. Susan Boyle 47 yaşına kadar İskoçya'da bir taşra kasabasında yaşadı. 91 yaşındaki ölüm döşeğindeki annesine verdiği sözü tutabilmek için "Britain's Got Talent" isimli İngiliz yetenek yarışmasına katıldı. Sonraki günlerde YouTube'da 150 milyon kişi izledi. Nitekim yarışma programı yapımcıları da albüm yapmak için anlaşma imzaladı. Bununla birlikte yarışmada ikinci olmuştur. NGC 3109 NGC 3109, Suyılanı takımyıldızı yönünde yaklaşık 4.3 milyon ışık yılı uzaklıkta bulunan bir cüce gökada. NGC 3109; Altılık A, Altılık B, Cüce Pompa ve bir ihtimalle Aslan A'yı da içeren bir altgrubun en baskın üyesidir. Bu altgrubun Yerel Grup içerisinde olduğu düşünülmektedir. John Herschel tarafından 24 Mart 1835 tarihinde keşfedilmiştir. Fenerbahçe (futbol takımı) 2009-10 sezonu Fenerbahçe (futbol takımı) 2009-10 sezonu, Fenerbahçe'nin kuruluşundan itibaren 103. ve ulusal ligdeki 52. sezonudur. Bu sezonda Fenerbahçe, Turkcell Süper Lig, Türkiye Kupası ve UEFA Avrupa Ligi'nde mücadele etmiştir. Fenerbahçe sezona 23 Mayıs-24 Mayıs 2009 tarihlerinde Fenerbahçe Faruk Ilgaz Tesisleri'nde yapılan Olağan Genel Kurul Toplantısı ile başlamıştır. Bu seçimlerle başta yönetim kurulu olmak üzere muhtelif organların yedek ve asil üyeleri belirlenmiştir. 10 yılı aşkın süredir başkanlık görevini sürdüren Aziz Yıldırım'ın aldığı güvenoyu ile kulüp 2009-2010 spor sezonunu açmıştır. Fenerbahçe Köln'ün çalıştırıcısı Christoph Daum ile anlaşarak Luis Aragonés ile yollarını ayırmıştır. Bu sezon Fenerbahçe Spor Kulübü futbol branşında sportif direktörlük modeline geçmiştir. Fenerbahçe'nin eski futbolcularından Aykut Kocaman sportif direktörlük görevine getirilmiştir. Fenerbahçe yaptığı açıklamada hak sahipleri 25 Mayıs 2009 tarihinden itibaren kombine kart satışlarının başladığını belirtmiştir. Genel satışın ise 19 Haziran 2009 tarihinde başlayacağını açıklamıştır. Fenerbahçe ile 30 Haziran 2009 itibarıyla sözleşmesi sona eren Diego Lugano ile 16 Ağustos 2009'da yeniden anlaşmaya varıldı. Fenerbahçe Spor Kulübü resmi internet sitesinden yapılan duyuruya göre Uruguaylı oyuncuyla 4 yıllık yeni bir sözleşme imzalandı. Aralık 2010' da Fenerbahçe' nin brezilyalı yıldızı Roberto Carlos' un sözleşmesi biterek takımdan ayrıldı ve Corinthians' a transfer oldu. Fenerbahçe'de tatsız olaylardan dolayı kadro dışı bırakılan Colin Kâzım Richards 18 Ocak 2010 tarihinde Fransa'nın Toulouse takımıyla 6 aylığına kiralık anlaştığı Toulouse cephesi tarafından duyrulmuştur.