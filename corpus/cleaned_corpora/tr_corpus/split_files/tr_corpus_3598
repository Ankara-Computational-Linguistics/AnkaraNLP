yazdığı bir oyun olan "The Duchess"ta ("Düşes"), Robert Harris'in yazdığı alternatif tarih romanı "Fatherland"de ("Anavatan"), Laurie Graham tarafından yazılmış roman "Gone With the Windsors"da ("Windsorlar ile Gitti") ve Charlie Higson'un yazdığı "By Royal Command" ("Kraliyet Emriyle") romanında yer almaktadır. Kate Auspitz'in 2010 yılında yayınlanan romanı "The War Memoirs of HRH Wallis, Duchess of Windsor"da ("Windsor Düşesi Wallis Hazretlerinin Savaş Anıları") Wallis faşistlere sempati duyan VIII. Edward'ı tahttan indirmek için Müttefikler tarafından kullanılan bir araç olarak göstermektedir. DNS spoofing DNS spoofing diğer adıyla DNS önbellek zehirlenmesi, Alan Adı Sistemi (İngilizce: Domain Name System) verisini bozarak, DNS çözümleme önbelleğine bozuk verinin yerleştirildiği bir bilgisayar güvenliği saldırısıdır. Ad sunucusunun yanlış sonuç dönmesini sağlar, örneğin IP adresi. Böylece saldırgan, trafiği kendi bilgisayarına (ya da başka bir bilgisayara) yönlendirebilir. Bir alan adı sistemi sunucusu, insan tarafından okunabilen bir alan adını (ornek.com gibi) düğümler arasındaki iletişimi yönlendirmek için kullanılan sayısal bir IP adresine çevirir. Normalde, sunucu istenilen çeviriyi bilmiyorsa başka bir sunucuya sorar ve süreç özyinemeli olarak devam eder. Sunucu, performansı artırmak için çevirileri belirli bir zaman süresince hatırlar (önbellekte tutar). Bu, sunucunun aynı çeviri için başka bir istek aldığında, önbellekten silinene kadar, bu isteği başka bir sunucuya sormadan cevaplayabileceği anlamına gelir. Bir DNS sunucusu yanlış bir çeviri aldığında ve bunu performans optimizasyonu için önbelleğe aldığında, "zehirlenmiş" olarak kabul edilir ve yanlış verileri istemcilere sunar. Bir DNS sunucusu zehirlenmişse, trafiği başka bir bilgisayara (genellikle saldırganın) yönlendiren yanlış bir IP adresi verebilir. Normalde, ağa bağlı bir bilgisayar, İnternet servis sağlayıcısı (ISS) veya kullanıcının bilgisayarı tarafından sağlanan bir DNS sunucusunu kullanır. Bir kuruluşun ağında kullanılan DNS sunucuları, daha önce elde edilen sorgu sonuçlarını önbelleğe alarak çözünürlük yanıt performansını artırır. Tek bir DNS sunucusuna yapılan zehirlenme saldırıları, kullanıcıları tehlikeye girmiş sunucu ile direkt olarak veya mümkünse tehlikeye girmiş sunucunun alt sunucuları ile dolaylı olarak etkileyebilir. Önbellek zehirlenmesi saldırısı gerçekleştirmek için saldırgan, DNS yazılımındaki kusurlardan yararlanır. Sunucu, yetkili bir kaynaktan geldiğinden emin olmak için DNS yanıtlarını doğrulamalıdır (örneğin, DNSSEC kullanarak); aksi halde, sunucu yanlış girdileri önbelleğe alabilir ve aynı isteği yapan diğer kullanıcılara sunabilir. Bu saldırı, kullanıcıları bir web sitesinden, saldırganın seçtiği başka bir web sitesine yönlendirmek için kullanılabilir. Örneğin, saldırgan, DNS sunucusundaki hedef web sitesinin IP adresini, kontrolü altındaki bir sunucunun IP adresi ile değiştirir. Saldırgan daha sonra kendi sunucusundaki dosyaları, hedef sunucudakilerle eşlecek şekilde oluşturur. Bu dosyalar genellikle bilgisayar solucanları veya bilgisayar virüsleri gibi zararlı içerikler içerir. Böylece, bilgisayarı zehirli DNS sunucusuna bağlanan bir kullanıcı, orijinal olmayan bir sunucudan gelen içeriği kabul etmeye kandırılır ve kötü niyetli içeriği bilmeden indirir. Bu teknik ayrıca, banka ve kredi kartı bilgileri gibi kişisel bilgileri toplamak için, orijinal bir web sitesinin sahte bir sürümünün oluşturulduğu kimlik avı saldırılarında da kullanılabilir. Aşağıdaki varyantlarda, ns.target.example sunucusuna giden istekler zehirlenme saldırısına uğrayıp, saldırganın w.x.y.z IP adresine yönlendirilir. Bu saldırılarda target.example için ad sunucusu ns.target.example diyebiliriz. Saldırıları gerçekleştirmek için saldırganın, hedef DNS sunucusunu, saldıran tarafın ad sunucularından biri tarafından denetlenen bir alan için istekte bulunmaya zorlaması gerekir. DNS önbellek zehirlenmesinin ilk varyantı, saldırganın alanının ad sunucusunu hedef alanının ad sunucusuna yeniden yönlendirmeyi ve ardından bu ad sunucusuna saldırgan tarafından belirtilen bir IP adresini atamayı içerir. DNS sunucusunun isteği: subdomain.attacker.example için adres kayıtları ne? Saldırganın cevabı: Güvenlik açığı bulunan bir sunucu, ek A kaydını (IP adresi) ns.target.example için önbellekte saklar ve saldırganın target.example alan adı için gelen tüm sorguları çözmesine izin verir. DNS önbellek zehirlenmesinin ikinci varyantı, asıl istek ile bağlantısı bulunmayan başka bir alanın ad sunucusunu, saldırgan tarafından belirtilen bir IP adresine yönlendirmeyi içerir. DNS sunucusunun isteği: attacker.example için adres kayıtları ne? Saldırganın cevabı: Güvenlik açığı bulunan bir sunucu, target.example'ın NS-Kaydı(Ad sunucusu girişi) ile ilgili olmayan otorite bilgilerini önbelleğe alır. Böylece saldırganın target.example alanı için tüm sorguları çözmesine olanak tanır. DNS sunucularına yönelik birçok önbellek zehirlenmesi saldırısı, diğer DNS sunucuları tarafından kendilerine iletilen bilgilere daha az güvenerek ve sorgu ile doğrudan ilgili olmayan DNS kayıtlarını göz ardı ederek önlenebilir. Örneğin, BIND 9.5.0-P1 ve daha üst sürümleri bu kontrolleri gerçekleştirir. Kriptografik olarak güvenli rastgele sayıları ve DNS isteklerinin geldiği kaynak bağlantı noktasının rastgele olmasını sağlayan, bir 16-bit şifreleme özünü ve kaynak bağlantı noktası, başarılı DNS zehirlenme saldırılarının olasılığını büyük ölçüde azaltabilir. Bununla birlikte, yönlendiriciler, güvenlik duvarları, proxy'ler, ağ adresi çevirisi (NAT) gerçekleştiren diğer ağ geçidi cihazları veya daha özel olarak bağlantı noktası adresi çevirisi (PAT), bağlantı durumunu izlemek için kaynak bağlantı noktalarını yeniden yazabilirler. Kaynak bağlantı noktaları değiştirilirken PAT cihazları, ad sunucuları ve saplama çözümleyicileri tarafından uygulanan kaynak bağlantı noktası rastgeleliğini kaldırabilir. Güvenli DNS ( DNSSEC ), verilerin doğruluğunu belirlemek için güvenilir bir ortak anahtar sertifikasıyla imzalanan şifreli dijital imzaları kullanır. DNSSEC, önbellek zehirlenmesi saldırılarına karşı koyabilir ve 2010 yılında İnternet kök bölgesi sunucularına uygulandı, ancak 2008'den beri İnternet çapında yaygınlaşamamıştır. Bu tür bir saldırı, bağlantı kurulduktan sonra uçtan uca doğrulama gerçekleştirilerek taşıma katmanında veya uygulama katmanında hafifletilebilir. Bunun yaygın bir örneği, Taşıma Katmanı Güvenliği ve dijital imzaların kullanılmasıdır. Örneğin, HTTPS (güvenli HTTP sürümü) kullanarak, kullanıcılar sunucunun dijital sertifikasının geçerli olup olmadığını ve bir web sitesinin beklenen sahibine ait olup olmadığını kontrol edebilirler. Benzer şekilde, güvenli kabuk uzaktan oturum açma programı, oturuma devam etmeden önce bitiş noktalarındaki (biliniyorsa) dijital sertifikaları kontrol eder veya güncellemeleri otomatik olarak indiren uygulamalar imzalama sertifikasının bir kopyasını güncelleme ile bilgisayara gömebilir ve yazılım güncellemesinde gelen imzayı gömülü sertifikaya göre doğrulayabilir. Radyo seyrÃ¼seferi Radyo seyrüseferi veya radyo navigasyonu, Dünya üzerindeki bir noktadan başka bir noktaya giderken, seyrüsefer yardımcısı olarak radyo frekansları ile çalışan araçların kullanımı. Radyo seyrüsefer yardımcıları genellikle; vericinin (emitter - E) gönderdigi radyo elektromanyetik dalgalarının alıcı (receiver – R) tarafından alınması ve ses, görüntü veya yazıya dönüştürülmesi prensibiyle çalışırlar. Radyo seyrüsefer yardımcılarının başlıca amacı hava taşıtlarının uzaydaki konumunu tespit etmektir. Bu sayede planlanan rotaya riayet edilmesine, taşıtlar arasındaki ve taşıt ile arazi engebeleri arasındaki emniyet ayrımının muhafaza edilmesine, görüşün düşük olduğu IMC koşullarında seyrüseferin emniyetli şekilde gerçekleşmesine yardımcı olurlar. Hassas yaklaşma cihazları, görüşün oldukça düşük olduğu durumlarda dahi emniyetli iniş yapılabilmesini sağlarlar. Havacılıkta seyrüsefer yardımcıları ile ilgili verilerin (frekans, konum, çalışma saatleri vs.) bulunabileceği ana kaynak, ulusal AIP'lerin ENR bölümüdür. Yoğun hava trafiğinin olduğu bölgelerde hava trafik kontrolörleri (ATC), hava taşıtlarının konumlarını gösteren radar haritasında sürekli olarak sistematik gözetleme (sürveyans) yaparlar. Bu gözetlemenin uçaklar arası ve uçaklarla yer arası emniyetli ayrımı sağlama, hava trafik konuşmalarını azaltma, kaybolan uçaklara konum bilgisi ve yön verme, iniş yapan uçakları alet yaklaşma veya görerek yaklaşma paternlerine sokma gibi pek çok avantajı vardır. Günümüzdeki uçakların pek çoğunda transponder ("transmitter/responder") denen bir cihaz bulunur. Transponderlar, takılı bulunduğu uçaklara has bir sinyal yayınlayarak, yerdeki radar kontrolörünün ekranında belirli bir uçağın tespit edilmesini kolaylaştırırlar. Transponder ekranına bağlanan kodlar ve seçilen modlar; uçağın irtifası,n uçuş koşulları, görevi ve acil durumlar gibi konularda yer personeline bilgi verir. Bazı meydanlarda radar kontrolörü son yaklaşmadaki uçaklara baş ve irtifa bilgisi vererek sürveyans radar yaklaşması (SRA) veya hassas baş ve süzülüş bilgisi vererek hassas radar yaklaşması (PAR) yaptırabilir. Bir pilotun radar yaklaşması yapabilmesi için IMC derecesi sahibi olması gerekir. DME (distance-measuring equipment), mesafe ölçen ve UHF bandında (962-1213 MHz) çalışan bir seyrüsefer yardımcısıdır. Yerdeki bir DME istasyonundan ve uçaktaki bir DME sorgulayıcısından (interrogator) meydana gelir. Uçaktaki sorgulayıcı cihaz yer istasyonuna gönderdiği sinyallerin karşılığı olarak yer istasyonundan gönderilen sinyallerin seyahat süresini ölçer ve kokpitteki ekranında deniz mili (NM) cinsinden gösterir. Mesafe bilgisi, uçak ile yer istasyonu arasındaki eğimli hattın uzunluğudur. Bu nedenle uçağın yerdeki iz düşümü ile yer istasyonu arasındaki yatay (ufkî) mesafe, DME ekranında görülen mesafeden azdır; ancak istasyondan uzaklaştıkça bu fark azalır ve pratik amaçlarla ihmal edilir. Yer istasyonunun tam üzerindeki bir uçağın irtifası ile DME'si -birimleri farklı olmakla birlikte- aynıdır. Örneğin istasyon üzerinde yaklaşık AGL 6000 feet yükseklikte olan bir uçağın DME'si (eğer sinyal alınabiliyorsa) 1 NM olacaktır. DME yön bilgisi göstermez. Bu nedenle örneğin DME ekranında 10 NM bilgisini gören bir uçak, yer istasyonunun etrafında yarıçapı yaklaşık 10 NM olan çemberi oluşturan noktalardan herhangi birinin üzerinde olabilir. NDB (non-directional beacon) ve ADF (automatic direction finder) ikilisi, geçmişte "radyo pusulası" olarak adlandırılan, en basit radyo seyrüsefer sistemidir. NDB sistemin yer istasyonu, ADF ise uçaktaki alıcı cihaz ve göstergeden oluşan sistemdir. ADF'in istikamet iğnesi, tıpkı kuzeyi gösteren bir el pusulası iğnesi gibi, sürekli olarak NDB istasyonunu 2° hassasiyetinde gösterir. İğnenin gösterdiği istikamete doğru uçan bir uçak, NDB istasyonunun üzerinden geçecektir. Uçak istasyondan aynı doğrultuda uzaklaşmaya başladığında, ADF iğnesi saat 6 istikametini (geriyi) gösterecektir. Tek başına ADF sistemi derece cinsinden yön bilgisi vermez. Bu nedenle uçucuların ADF ile istikamet cayrosunu (DI) karşılaştırarak uçulmak istenen başı hesaplaması gerekir. Döner kartlı ADF'lerde pilotun her baş değişikliğinde ADF kartını DI ile eşleştirmesi gerekir. Bununla birlikte, ADF ve istikamet cayrosunun birleşiminden oluşan RMI (radio magnetic indicator) göstergesinde yer istasyonunun (NDB) istikametinin yanı sıra manyetik baş bilgisi de verilir. VOR (VHF omni-directional radio range); konum belirleme, "istasyona doğru/istasyondan" radyal takip etme (tracking), bekleme paterni muhafaza etme ve alet inişi gibi amaçlarla alet uçuşunda yaygın olarak kullanılan bir seyrüsefer yardımcısıdır. VOR yer istasyonu 108.00-117.95 MHz frekansları arasında yayın yapar. VOR sistemini kullanabilmek için uçaklarda sözlü iletişim amacıyla kullanılan VHF-COM sisteminin haricinde bir de VHF-NAV cihazına gereksinim duyulur. Pek çok uçakta VHF-COM ve VHF-NAV cihazları, NAV-COM denen sette bir arada bulunur. VOR cihazları çoğunlukla DME ile birlikte (VOR/DME) kullanılır ve VOR için seçilen frekans aynı zamanda DME istasyonuna da bağlanır. Böylece hem radyal takibi, hem de mesafe bilgisi sağlanmış olur. Askerî amaçlarla kullanılan TACAN sistemi VOR/DME'ye çok benzer ancak daha hassastır. VOR kokpit göstergesi genellikle OBI (omni bearing indicator), radyal seçmeye yarayan düğme OBS (omni bearing selector) olarak adlandırılır. Eğer uçak OBS ile seçilen radyal üzerindeyse OBI üzerindeki çubuk şeklindeki course deviatian indicator (CDI) tam ortada bulunur. Eğer uçak seçilen radyalın solundaysa CDI sağda, sağındaysa CDI solda görünür. Eğer uçak istasyona göre radyalın bulunduğu taraftaysa OBI'da FROM, radyal istasyonun öbür tarafında kalıyorsa TO görünür. VOR bilgileri istikametten bağımsızdır ve uçağın başı ne olursa olsun CDI'nın konumu ile TO/FROM bilgileri değişmez. VDF veya VHF D/F (VHF direction finding), VHF-COM sinyallerini (normal konuşma sinyalleri) kullanan bir seyrüsefer yardımcısıdır. Bazı meydanlarda uçaklardan gelen iletişim sinyallerini yakalayan sistemler bulunur. Trafik veya yaklaşma kontrolörü uçağın meydana göre istikametini ekranında görür. Pilot Q kodlarını kullanarak kontrolörden istikamet vermesini talep edebilir: RNAV (area navigation) cihazları, yer merkezli herhangi bir seyrüsefer yardımcısı (NDB vs.) üzerinden geçmeden saha seyrüseferi yapmaya yarayan cihazlara verilen genel addır. Bazı RNAV sistemleri seyrüsefer için gerekli olan bilgileri LORAN, INS, VLF/Omega, Doppler radarı gibi cihazlardan toplarlar. Pilot ya da seyrüseferci kendi belirlediği ara noktaları (waypoint) cihaza girer ve bu farazî noktalar üzerinden geçerek uçuşu gerçekleştirir. Bazı RNAV sistemleri ise gerçek VOR/DME'lerden aldıkları bilgileri kullanarak hayalet VOR/DME'ler (Pseudo-VOR/DME) yaratırlar ve bunları ara nokta olarak kullanırlar. pseudo-VOR/DME'ler gerçek (ana) VOR/DME'lerin menzilinde oluşturulmalıdır. Aksi takdirde uçuş esnasında CDI OFF bayrağı görülebilir. Tipik bir RNAV sistemi uçuculara şu bilgileri verir: GPS (global positioning system), çok hassas olarak saha seyrüseferi (RNAV) yapılmasına imkân veren bir seyrüsefer yardımcısıdır. 1994 yılında FAA, GPS'nin operasyonel seviyede uçuş seyrüsefer yardımcısı olarak kullanılmasını onaylamıştır. Bazı ülkelerde GPS hassas olmayan alet yaklaşmalarında da kullanılmaktadır. VFR uçuşta GPS görsel seyrüsefere yardımcı olarak kullanılabilir ancak ana seyrüsefer yöntemi olarak kullanılmamalıdır. GPS sisteminin elemanları şunlardır: Süddî Süddî (669 - 744), Tabiin dönemi tefsir ve hadis bilgini. Baba tarafından İsfehanlı'dır fakat kendisi Hicazlı'dır. Doğum tarihi hakkında bir bilgi olmamasına rağmen görüştüğü bazı sahabenin yaşlarına bakılarak 670 civarlarında doğduğu tahmin edilir. Suddi ismini ise ikamet ettiği Kufe şehrinde büyük bir mescidin yanında başörtüsü satmasından ötürü almıştır. Diğer bir görüşe göre ise Medine'de ikamet ettiği mahalleye nispetle bu ismi almış. Suddi, Medine’de büyük sahabelerin evlerinde ve onların çevrelerinde yetişmiş, dolayısıyla özel bir dini ortamda büyümüştür. Sahabelerden Abdullah bin Abbas, Enes bin Malik, Ebu Hureyre; tabiinden Ebu Abdurrahman es Sülemi, Atâ bin Ebu Rebah ve İkrime'yi görmüş ve onlardan ders almıştır. Kendisinden ders alanlar da tabiinden Sevri, Şu'be bin Haccac, Ebu Avane ve Ebu Bekir bin İyaş'dır. Suddi'nin tefsir kitabı olan Tefsiru's Suddi, öğrencisi Esbat bin Nasran el Hemedani tarafından yazılmıştır. Ömrünün bir kısmını geçirdiği Kufe'de 744 yılında ölmüştür. İslam ilk dönem müfessirleri Paget Brewster Paget Valerie Brewster (d. 10 Mart 1969) Amerikalı oyuncu. "Criminal Minds" dizisindeki "Ajan Emily Prentiss" rolüyle tanınır. 2010 Haziran ayında "Criminal Minds" dizisinin 6. sezonunda rolünün azalacağı açıklandı. 16 Mart 2011 tarihinde Emily Prentiss rolü sona erdi. Ancak, 2011 yılı Ağustos ayında Paget Brewster ve A.J. Cook'ın "Criminal Minds"a geri döneceği söylendi. 15 Şubat 2012 günü, Paget Brewster, Twitter hesabı üzerinden 7. sezondan sonra "Criminal Minds" dizisinden ayrılacağını duyurdu.Ancak 12 Şubat 2016 tarihinde Criminal Minds resmi twitter hesabından yapılan açıklamaya göre Paget Brewster'ın dizi kadrosuna tekrar katıldığı duyuruldu. Brewster, Concord, Massachusetts'de doğdu. NBC'nin "Friends" adlı komedi dizisinin dördüncü sezonunda Joey'un kız arkadaşı (ve daha sonra Chandler's) olarak dizide rol aldı. Brewster aynı zamanda Bay Area Talk Show'a da katılmıştı. Ayrıca 2006 Tribeca Film Festivali'nde galası yapılan bağımsız film "the Big Bad Swim Amy Pierson"da sudan korkan bir matematik öğretmenini oynadı. 2005 yılında çizgi dizi "Harvey Birdman"da Judy Sebben/Birdgirl karakterini seslendirdi. Paget Brewster üç dil konuşabilmektedir: İngilizce, Almanca ve İspanyolca. Young Storytellers Programı'na oyuncu olarak gönüllü oldu. Eşi Steve Damstra ile birlikte Los Angeles, Kaliforniya'da yaşıyor. Sepoy Sepoy (Farsça: سپاهی "sipâhi" "asker" anlamına gelen) Avrupa kolonicileri için hizmet etmiş eski Hint askeri birliği üyelerine verilen İngilizce bir unvandır. Genelde Hint Ayaklanması (Sipahi isyanı ya da Sepoy isyanı) çevirileriyle tarihte "Sepoy Mutiny" olayı olarak karşımıza çıkmaktadır. Günümüzde modern Hint, Pakistan ve Bangladeş ordularında “özel” askerlerin rütbesi için kullanılmaktadır. Sepoy ya da "sipāhi" kelimesi Osmanlı ordusu rütbesinde kullanılan ordu ve asker anlamlarına gelen Farsça "sipah" kelimesinden türetilmiştir. Avrupa koloni devletlerinde Doğu Hindistan Şirketi için görev yapmış olan birlik, dolayısıyla İngiliz Hint Ordusunda (1858-1947) piyade olarak yer almıştır. Başlangıçta, düzenli üniforma veya disipline sahip olmayan, Hindu ya da Müslüman askerler için kullanılmıştır. Geleneksel tarihe göre inançlarına aykırı olan hayvansal yağlardan üretilmiş silah fişeklerini zorla kullandırılmış olmaları ve başka sebeplerden dolayı İngiliz Doğu Hindistan Şirketi'ne karşı bir ayaklanma başlatmışlardır. Daha sonra genel olarak Hindistan'daki Avrupalı ​​güçlerin hizmetindeki tüm yerel askerler için kullanılmıştır. İngiliz Doğu Hindistan Şirketi ordusunun 300.000 nüfuslu ordusunun yaklaşık yüzde doksan altısını oluşturan sepoylar, şirketin ve bölgenin güvenliğinden sorumlu olmuşlardır. İlk olarak Hindistan'daki yerel askeri birlikler olarak görev yapan sepoylar sonrasında kolonici Avrupa ülkelerinin düzenli ordularında resmi rütbelerle yer almışlardır. Sömürgeci İngiltere, Fransa ve Portekiz İmparatorluğu için resmi askeri görev yapmışlardır. Hristo Bonev Hristo Atanasov Bonev-Zuma (; d. 3 Şubat 1947) Bulgar eski futbolcudur. Bulgaristan millî futbol takımının Dimitar Berbatov'dan sonra en golcü ikinci futbolcusudur. 1967 ve 1979 yılları arasında Bulgaristan millî takımı adına 96 maça çıkan Bonev 48 gol atmıştır. 1970 ve 1974 Dünya Kupası'nda oynamıştır. Bonev kariyerinin büyük bir bölümünü Lokomotiv Plovdiv'de geçirmiştir, ayrıca CSKA Sofya ve AEK'da da oynamıştır. Futbolu bıraktıktan sonra Yunanistan'ın Panathinaikos, AEL ve Ionikos FC takımlarını çalıştırmıştır. Daha sonra APOEL takımını çalıştıran Bonev 1995'te Kıbrıs Kupası'nı ve ligi kazanarak çifte kupa sevinci yaşamıştır. Ülkesine döndüktan sonra Lokomotiv Sofiya'yı ve ülkesinin millî takımını çalıştırmıştır. Şu anda futbolculuk kariyerinin büyük bölümünü geçirdiği Lokomotiv Plovdiv takımını çalıştırmaktadır. Funda Özşener Funda Özşener (1969, İzmir), Türk akademisyen ve oyun yazarı. İlk ve orta öğrenimini İzmir, Karşıyaka Lisesi'nde tamamladı. Dokuz Eylül Üniversitesi Güzel Sanatlar Fakültesi, Sahne Sanatları Anabilim Dalı, Dramatik Yazarlık Bölümü'nden 1995 yılında Biyolojik-Psikolojik ve Sosyal Bir Olgu Olarak Yaşlılık ve Örnek Bir Oyun adlı bitirme tezi ile mezun oldu. 1998-2001 yılları arasında Van Devlet Tiyatrosunda mezun sanatçı olarak çeşitli oyunlarda dramaturg ve rejisör yardımcılığı görevlerinde bulundu. 2001 yılında Yüzüncü Yıl Üniversitesi, Güzel Sanatlar Fakültesi, Sinema Televizyon Bölümü’ne Araştırma Görevlisi olarak girdi. Yüzüncü Yıl Üniversitesi, Fen ve Edebiyat Fakültesi, Türk Dili ve Edebiyatı Bölümü’nde Yüksek Lisans eğitimi aldı. Aynı bölümden Tiyatroda Göstergebilim adlı tez çalışması ile mezun oldu. Doktora eğitimini Dokuz Eylül Üniversitesi Sahne Sanatları Bölümü’nde tamamladı. Dramatik Metinde Motif Kullanımı adlı çalışmasıyla Doktor unvanını aldı. RQ-7 Shadow RQ-7 Shadow insansız hava aracı (İHA). ABD Ordusu,ABD Deniz Piyadeleri, Avustralya Ordusu ve İsveç Ordusu tarafından kullanılmaktadır. Bir uçak gemisi üzerindeki jetleri durdurmaya yarayan yakalama halatına benzer sistem ile, römorke monte edilmiş pnömatik mancınık tarafından fırlatılabilir. Üzerindeki çeșitli kameralar sayesinde alınan görüntü yer kontrol istasyonuna iletilir. Ocak 2010 itibarıyla, 116 sistem sipariş edildi. Olivier Martinez Olivier Martinez (d. 12 Ocak 1966, Paris), Fransız oyuncu. William Shakespeare'den alınıp beyaz perdeye aktarılan 2000 yapımı "Before Night Falls" filmi ile sivrildi. Diane Lane ile başrolü paylaştığı 2002 yapımı "Unfaithful" ile İngiliz oyuncu Helen Mirren ile başrolü paylaştığı 2003 yapımı "The Roman Spring of Mrs. Stone", rol aldığı başarılı film çalışmalarıdır. Olivier Martinez Fransız oyuncu Vincent Martinez'in abisidir. Atatürk Üniversitesi Pasinler Meslek Yüksekokulu Atatürk Üniversitesi Pasinler Meslek Yüksekokulu 02.09.1993`te Erzurum`a 37 km uzaklıktaki Pasinler ilçesinde kurulmuştur. 1994-1995 eğitim-öğretim yılında Teknik Programlar Bölümüne bağlı olarak İnşaat Programı ile eğitime başlamıştır. Bugün itibarıyla yüksekokulumuz Bilgisayar Programcılığı, İnşaat Teknolojisi, Harita ve Kadastro, Yapı Denetimi, Büro Yönetimi ve Yönetici Asistanlığı, Bankacılık ve Sigortacılık, Muhasebe ve Vergi Uygulamaları, Turizm ve Otel İşletmeciliği, İşletme Yönetimi, İnsan Kaynakları Yönetimi, Elektronik Teknolojisi, Gaz ve Tesisatı Teknolojisi ve İklimlendirme Teknolojisi Programlarında eğitim ve öğretimini sürdürmektedir. Tüm programlarımızda 2 yıllık Önlisans Eğitimi verilmekte olup öğretim dili Türkçedir. Önlisans programlarından mezun olan öğrenciler; Meslek Yüksekokulları ve Açıköğretim Önlisans Programı Mezunlarının Lisans Öğrenimine Devamları Hakkındaki Yönetmelik koşullarına göre dört yıllık lisans eğitimine devam edebilir. İsterlerse, Dikey Geçiş Sınavında (DGS) başarılı olmaları halinde, örgün eğitim veren fakültelerin alanları ile ilgili bölümlerinde 4 yıllık lisans eğitimlerini tamamlayabilirler. Pasinler Meslek Yüksekokulu kampüsü 500.000 m2 açık alan ve 10.000 m2 kapalı alan üzerine kurulmuştur. Yüksekokulumuzda öğrencilerimizin öğrenme performanslarını en üst düzeye çıkarabilmeleri ve öğretim elemanlarımızın ders materyallerini rahat bir biçimde kullanabilmeleri için sınıflarımız teknolojik imkânlarla donatılmıştır. Kampüsümüzde kesintisiz internet bağlantılı bilgisayar laboratuvarları, çalışma salonları, atölyeler ve uygulama otelimiz öğrencilerimiz ve öğretim elemanlarımızın hizmetindedir. Ayrıca yüksekokulumuzda eğitim ve öğretimi destekleyici sosyal mekânlar olarak açık spor sahaları, kültür ve gösteri merkezi, yemekhane, kantin-kafeterya ve dinlenme mekânları bulunmaktadır. Kampus alanı içerisinde 38 adet lojman öğretim elemanlarımızın hizmetine sunulmuştur. Yüksekokulumuzdaki öğretim elemanlarının % 80’i yüksek lisans % 55’i doktora çalışmalarını tamamlamıştır. Yüksekokulumuz Erasmus Programı çerçevesinde diğer yükseköğretim kurumları ile işbirliği çalışmalarını sürdürmekte ortak projeler hayata geçirme çalışmalarını sürdürmektedir. Farabi öğrenci ve öğretim elemanı değişim programından bugüne kadar yararlanan öğrencimiz bulunmamaktadır. Atatürk Üniversitesi Bologna Süreci (Eğitim-Öğretim Reformu) çalışmaları kapsamında yapılan çalışmalar fakültelerde olduğu gibi yüksekokullarımızda da devam etmektedir. Yüksekokullardaki Ders Bilgi Paketleri hazırlama süreci yakında tamamlanmış olacaktır. Yüksekokulumuzda yeterli öğrenci olması durumunda Yaz Okulu açılmaktadır. Program 02.04.1997 tarihli Yükseköğretim Genel Kurulu Kararı ile açılmıştır. Küresel düzeyde hızla değişen pazar ve rekabet koşulları nedeni ile sürekli ve dinamik bir gelişim içinde olan bilgisayar teknolojileri sektörüne program geliştirme, kurma ve yönetme, web projesini hazırlama ve yayınlama, görsel düzenlemeleri, web projesi için html seviyesinde kod yazma, veri tabanını yönetme, açık kaynak kodlu programlar yazma ve mesleğinde iş planlaması yapma yeterliklerine sahip nitelikli elemanlar yetiştirilmektedir. Mezunlarımız, yazılım geliştirme, masaüstü yayıncılık, bilgisayar ağları ve internet servisleri yanında, tüm bilgisayar uygulamaları alanlarında programcı, sistem yöneticisi, operatör gibi görevleri yürütebilecek şekilde donatılmış olarak yetiştirilmektedir. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Okt. Daha ORHAN, Bilgisayar Teknolojileri Bölümü Başkanı Program 21.05.2009 tarihli Yükseköğretim Genel Kurulu Kararı ile açılmıştır. Sanayileşmiş ülkelerde, inşaat sektörü için geniş bir istihdam olanağı sağlayan Elektrik ve Enerji Bölümü altında yer alan İklimlendirme ve Soğutma Teknolojisi Programı, sektörün ihtiyaçları dikkate alınarak geliştirilmiştir. İnsanların yaşam kalitesini artırma isteği, küresel ısınma, endüstriyel uygulamalardaki beklentiler ve sektördeki rekabet bu alanda büyük gelişme ve yenilik getirmiştir. İklimlendirme ve Soğutma sektöründeki bu hızlı gelişme, sektördeki firmaları yeni bir vizyon anlayışına ve stratejilerini de buna göre belirlemeye zorlamıştır. Bu stratejilerinden en önemli olanlardan biri de nitelikli ve mesleki yeterliğe sahip meslek elemanı istihdamıdır. Programın amacı sektörlerin ihtiyaçlarını karşılayacak nitelikte insan gücü yetiştirmektir. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Program 02.02.1995’te eğitim-öğretime başlamıştır. Günümüzde çevreci enerji kaynaklarının kullanımı önemli oranda artmış, enerji temini ve güvenliği uluslararası ekonomi ve siyaset konularında belirleyici bir rol oynamaya başlamıştır. İnsan ve doğal yaşam için çevreci, güvenli, ucuz ve uzun yıllar yetecek rezervlerin varlığı, birincil enerji kaynağı olarak doğalgazı alternatiflerine göre daha yaygın kullanılacak bir enerji kaynağı pozisyonuna getirmiştir. Hava kalitesinin iyileştirilmesi, sanayide üretim amaçlı proseslerde kullanılıyor olması ve ayrıca çevrim santrallerinde elektrik enerjisi üretiminde de kullanılıyor olması, doğalgaz sektörünü Türkiye için en hızlı yaygınlaşan, büyüyen ve on binler mertebesinde yeni istihdam sağlayan bir iş sahasına dönüştürmüştür. Gaz ve Tesisatı Teknolojisi Programı, doğalgaz ve tesisat teknolojisinin ihtiyaçlarına uygun bilgi ve beceriye sahip iş gücünü yetiştirmeyi amaçlamaktadır. Bu programda öğrencilerimiz aşağıda ders planı ve akts kredileri öngörülen tüm dersleri alırlar. 21.05.2009 tarihli Yükseköğretim Genel Kurulu Kararı ile açılmış olan program iki yıllık mesleki eğitim sonucunda harita ve kadastro teknikeri yetiştirmeyi amaçlar. Baraj, imar, kadastro, yol, sulama, kurutma gibi önemli projelerin alt yapısını teşkil eden harita ve planların yapım ve uygulama işlerinde bizzat çalışacak mühendis ile diğer yöneticiler arasında uygulayıcı insan gücü yetiştirir. Yrd.Doç.Dr.Hamit Çakıcı, Mimarlık Ve Şehir Planlama Bölümü Başkanı Program 14.02.1994 tarihinde açılmıştır. İnşaat Teknolojisi sektörü, küresel düzeyde hızla değişen pazar ve rekabet koşulları nedeni ile sürekli ve dinamik bir gelişim içindedir. Bu nedenle İnşaat Teknolojisi sektörü, stratejik bir sanayi olarak ülkelerin yakın ilgisini çekmekte ve bu sektör için devletler tarafından özel planlamalar yapılmaktadır. İnşaat Teknolojisi sektörü bütün ekonomilerde lokomotif görevi yapmasından dolayı, her zaman önemli teşvikler ve yatırımların kaçınılmaz olduğu bir sektör olması, istihdamı da artıracaktır. Program, inşaat malzemelerini seçen ve kullanan, yapı tesisatlarını yaptıran, beton teknolojisini uygulayan, yol inşaatı yaptıran, mesleki bilgisayar uygulamaları yapan, teknik çizim yapan, mesleki çizim yapan, şantiye organizasyonu yapan, onarım ve güçlendirme işlerinin uygulamasını yaptıran, zemin türlerini tespit eden, su temin ve iletim çalışmalarını kontrol eden, arıtma tesislerini yaptıran, yapı elemanlarını projelendiren, arazi ölçümlerini yapan nitelikli insan gücü yetiştirmeyi amaçlamaktadır. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Okt. Dr. Elif KARABÜYÜK, İnşaat Bölümü Başkanı Program 23.11.2011 tarihli Yükseköğretim Genel Kurulu Kararı ile açılmıştır. Yapı Denetimi Programında okuyan öğrencilere kamu kuruluşları ve özel sektörün ihtiyaç duyduğu inşaatçılıkla ilgili yapı denetimi konusunda eğitimler verilerek nitelikli teknik elemanlar yetiştirmektir. Bu programımıza 2012-2013 eğitim öğretim yılında öğrenci alınması planlanmaktadır. Sizleri aramızda görmekten memnuniyet duyacağız. Okt. Dr. Elif KARABÜYÜK, İnşaat Bölümü Başkanı Program 21.05.2009 tarihinde açılmıştır. Günümüz iş dünyası, hızlı değişim ve gelişim süreci içindedir. Bu yapı içerisinde sekreterlik de sınırlı işler yapan ve tesadüfen kazanılmış bir meslek değil, organizasyon içinde kendisine belirlenen görevi yerine getiren bir sistematik yapıya dönüşmüştür. Bu gelişmeler ışığında görev ve sorumluluk, sekreterlik kavramını, yönetici asistanlığı kavramına taşımıştır. Meslek, günlük ve basit büro ve sekreterlik hizmetlerinden, yöneticilerin görev ve sorumluluklarını yerine getirme konusunda yardımcı olan büro yöneticiliği ve yönetici asistanlığına kadar farklı aşamalarda yer almaktadır. Program mezunları, hızla değişen ve gelişen iş dünyasının gereksinimlerini karşılayabilecek bilgi ve becerilerle donatılmış, büro hizmetlerini yönetim fonksiyonlarına göre gerçekleştiren, yöneticinin çalışmalarına etkili bir şekilde destek veren ve yönetimde verimliliğe katkı sağlayan büro yöneticisi, ofis hizmetleri uzmanı, sekreterler ve yönetici asistanları olarak görev alırlar. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Yrd. Doç. Dr. Şakir DIZMAN, Büro Yönetimi ve Sekreterlik Bölümü Başka 21.05.2009 tarihinde eğim-öğretime başlamıştır. Bankacılık ve Sigortacılık Programı, sektörün ihtiyacını karşılamaya yönelik, nitelikli ve donanımlı insan gücü yetiştirmeyi amaçlamaktadır. Program çerçevesinde, küresel sisteme entegre olmuş bankacılık ve sigortacılık sektörlerinde yetkin bir biçimde görev alabilecek nitelikte, mesleki bilgi ve deneyimle donanmış elemanlar yetiştirilmektedir. Bankacılık ve Sigortacılık Programı mezunları, Bankacı, Sigortacı olarak finans sektöründe çalışabilirler. Ayrıca muhasebe bürolarında yardımcı eleman olarak görev alabilirler. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Yrd. Doç. Dr. Ünal GÜLHAN, Finans-Bankacılık ve Sigortacılık Bölümü Başkanı Program 14.05.2008 tarihli Yükseköğretim Genel Kurulu Kararı ile açılmıştır. Programın amacı, işletmelerde yönetici yardımcılığı ve orta kademe yöneticilik konusunda sorumluluk üstlenen, kaynakların, zamanın, iş gücünün verimli bir şekilde kullanımı ile iş sürecinin yönetiminde işletme yönetimine destek verecek, işletmecilik alanındaki temel ilkeleri bilen, işletmecilik mesleği ile ilgili çağdaş teknolojileri kullanabilen, mesleği ile ilgili mevzuata hâkim ve hukuki sorumluluklarını bilen, ticari hayatta kullanılan belgeleri tanıyan, ekonomik gelişmeleri takip edebilecek bilgi ile donatılmış,iş hayatının sevk ve idaresi ile kamu yönetiminde yönetime yardımcı olacak insan gücü olarak veya kendi adına iş yeri açıp çalıştırabilecek, meslek ahlâkının önemini kavramış girişimcilerin yetiştirilmesidir. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Öğr. Gör. Ali COŞKUN, Yönetim ve Organizasyon Bölümü Başkanı Program 21.12.2011 tarihli Yükseköğretim Genel Kurulu Kararı ile açılmıştır. Programın amacı; kamu ve özel sektörde insan kaynakları bölümlerinde, çalışanların işe alınmasından, planlanmasına, ücretlendirilmesinden değerlendirilmesine kadar tüm süreçleri planlayan ve yöneten, çalışma ortamındaki sosyal ilişkileri ve bunların toplumsal ve bireysel etkilerini inceleyen, bu doğrultuda ulusal ve uluslararası düzeyde araştırmalar yapabilecek ve bu bilgileri raporlayabilecek, uluslararası rekabette ve ulusal kalkınmada gerekli insan gücü politikalarını işletme düzeyinde ve ulusal düzeyde planlayabilme yetenek ve niteliklere sahip mezunlar yetiştirmektir. Program mezunları, kamu veya özel sektörde faaliyet gösteren tüm işletmelerin İnsan Kaynakları departmanlarında ve Özel Danışmanlık kuruluşlarında çalışabilirler Öğr. Gör. Ali COŞKUN, Yönetim ve Organizasyon Bölümü Başkanı Program 21.05.2009 tarihli Yükseköğretim Genel Kurulu Kararı ile açılmıştır. Bu programın amacı, turizm sektörünün ihtiyacı olan ileri seviyede turizm ve ağırlama hizmetleri hakkında teorik ve uygulamaya yönelik bilgi sahibi, en az bir yabancı dil bilen, vizyonu geniş bireyler yetiştirmektir. Program mezunları, Otel, Tatil Köyü gibi Konaklama Tesisleri, Yiyecek-İçecek İşletmeleri Havayolu İşletmeleri, Çeşitli Ulaştırma Şirketleri, Turizm Rehberliği, Turizm Bakanlığı, Turizm Yazarlığı ve Fotoğrafçılığı, Kongre-Konferans Merkezleri, Turizm Enformasyon Merkezlerinde çalışma olanağı bulabilirler. Bu programda öğrencilerimiz aşağıda ders planı ve akts kredileri öngörülen tüm dersleri alırlar. Öğr. Gör. Ferhat BOZTOPRAK, Otel, Lokanta ve İkram Hizmetleri Bölümü Başka Program 02.04.1997 tarihli Yükseköğretim Genel Kurulu Kararı ile açılmıştır. Programın amacı, kamu ve özel sektörün ticari, mali ve iktisadi alanda ihtiyaç duyduğu mali nitelikli işlem ve olayları kaydetme, sınıflandırma, rapor etme ve sonuçları yorumlama bilgi ve becerisine sahip nitelikli insan gücü yetiştirmektir. Muhasebe ve Vergi Uygulamaları programı mezunları, hemen her bir kurumun bir muhasebe ve finansman servisinin bulunması gerektiğinden kamu veya özel sektördeki kurumların muhasebe veya finansman servislerinde görev alabilirler. Sektörde son yıllarda yaygın hale gelen muhasebe ve vergi uygulamaları programlarını kullanabilen nitelikli elemanlara ihtiyaç duyulmaktadır. Program mezunları 3568 sayılı yasa çerçevesinde faaliyet gösteren Serbest Muhasebeci Mali Müşavir veya Yeminli Mali Müşavirler yanında yardımcı personel olarak çalışabileceği gibi, staj ve sınav şartlarını yerine getirerek, yasada tanımlanan Serbest Muhasebeci unvanını alıp müstakil olarak da çalışabilirler. Okt. Dr. Abdulkadir KAYA, Muhasebe ve Vergi Bölümü Başkanı Bu programa henüz öğrenci alınmamaktadır. İstanbul Antlaşması (1547) İstanbul Antlaşması veya bazı kaynaklarda geçen kullanımıyla Edirne Antlaşması, Avusturya Arşidüklüğü ile Osmanlı İmparatorluğu arasında 19 Haziran 1547 tarihinde İstanbul'da imzalanan, Kutsal Roma İmparatorluğu'nun da dahil edildiği antlaşmadır. Taraflar arasında yaşanan çeşitli çatışmaların ardından Kasım 1545'te, 18 ay kadar sürecek olan bir ateşkes antlaşması yapıldı. Bu antlaşmanın süresinin dolması sonrasında, Osmanlı İmparatorluğu'nun başkenti İstanbul'a gönderilen Kutsal Roma İmparatorluğu elçisinin de devreye girmesiyle Avusturya Arşidüklüğü ile, Kutsal Roma İmparatorluğu'nun da dahil edildiği beş yıl geçerli olacağı belirtilen bir antlaşma daha imzalandı. İki devlet arasındaki ilk yazılı antlaşma olma niteliği taşıyan bu belgeyle birlikte Avusturya Arşidükü I. Ferdinand ile Kutsal Roma İmparatoru V. Karl, Osmanlı İmparatorluğu'nun Macaristan üzerindeki hâkimiyetini tanıdı ve Habsburg Hanedanı'nın elinde bulundurduğu Macaristan toprakları için Osmanlı İmparatorluğu'na yıllık 30.000 duka vergi vermeyi kabul etti. Ayrıca antlaşmaya göre iki taraf da birbirine saldırmayacaktı. Ancak 1551'de Avusturya kuvvetlerinin, Osmanlı İmparatorluğu'na bağlı Erdel'e saldırmasıyla birlikte antlaşma ihlal edildi. Aralık 1525'ye Osmanlı İmparatorluğu'nun başkenti İstanbul'a gelen Fransa elçisi Jean Frangipani, 24 Şubat 1525'teki Pavia Muharebesi sonrası Kutsal Roma İmparatorluğu'na esir düşen Fransa Kralı I. François için kralın annesi Louise de Savoie'un isteği üzerine Osmanlı Padişahı I. Süleyman'dan yardım istedi. Yazdığı mektupla yardım sözü veren Süleyman, iki devlet arasında anlaşma sağlanıp François serbest bırakılsa da Macaristan üzerine sefer gerçekleştirme kararı aldı. Macaristan üzerine önce Sadrazam İbrahim Paşa gönderildi, 23 Nisan 1526'da ise Süleyman'ın önderliğindeki ordu Macaristan'a hareket etti. Macaristan Kralı II. Lajos'un liderliğindeki ordu ile 29 Ağustos 1526 günü yapılan muharebeyi Osmanlı ordusu kazanırken Lajos ise muharebeden kaçan bazı askerlerle birlikte bataklıkta boğularak hayatını kaybetti. Kazanılan bu muharebe sonrasında Macaristan Krallığı, Osmanlı İmparatorluğu'na bağlandı ve başına Süleyman tarafından Erdel Voyvodası János Zápolya getirildi. Ancak Kutsal Roma İmparatoru V. Karl'ın kardeşi Avusturya Arşidükü Ferdinand, János'un krallığını tanımayarak kendini Macaristan kralı ilan etti. Ferdinand, János'un kuvvetlerini yenilgiye uğratmasının ardından 20 Ağustos 1527'de Budin'e girdi ve Osmanlı İmparatorluğu'na vergi ödemesi karşılığında kendisinin Macaristan kralı olarak tanınmasını istedi. Bunu reddeden Süleyman, 10 Mayıs 1529'da yeni bir sefere çıktı ve 3 Eylül'de kuşattığı Budin'in 7 Eylül'de teslim olmasıyla yönetimi tekrar János'a verdi. Çeşitli yerleri ele geçiren Osmanlı ordusu, 23 Eylül'de Avusturya topraklarına girmesinin ardından 27 Eylül'de Viyana'yı kuşatsa da 16 Ekim günü kuşatma kaldırıldı ve 16 Aralık 1529'da ordu İstanbul'a döndü. Viyana Kuşatması'nın ardından Ferdinand tarafından gönderilen ve Macaristan Krallığı'nın kendisine verilmesi gerektiğini bildiren ikinci elçi Süleyman'dan ret cevabı aldı. Bunun üzerine bazı şehirleri Osmanlı'dan alan Ferdinand'ın 1530'un Ekim ile Aralık ayları arasında gerçekleştirdiği Budin Kuşatması ise başarısızlıkla sonuçlandı. Yaşanan gelişmeler sebebiyle Süleyman ve Sadrazam İbrahim Paşa'nın önderliğindeki ordu 25 Nisan 1532'de İstanbul'dan ayrıldı. Bazı yerlerin Osmanlı egemenliğine girmesini sağlayan sefer, 21 Kasım'da İstanbul'a dönülmesiyle sona erdi. Birkaç ay sonra, 22 Haziran 1533 tarihinde Avusturya Arşidüklüğü ile Osmanlı İmparatorluğu arasında yapılan yazılı olmayan antlaşma ile birlikte Macaristan'ın batısındaki bir bölge kendisine kalan Ferdinand, Macaristan üzerindeki hak iddiasını sonlandırarak János'un Macaristan hükümdarlığını tanıdı ve Osmanlı İmparatorluğu'na yıllık 30.000 duka vergi vermeyi kabul etti. János'un 22 Temmuz 1540'ta ölmesinin ardından eşi Izabela Jagiellonka, János'un ölümünden birkaç gün önce doğan oğlu János Zsigmond Zápolya'nın naibi olarak Macaristan'ı yönetmek için Süleyman'dan onay aldı. Yaşanan bu gelişme sonrasında Ferdinand, Ekim 1540'ta bir kez daha Budin'i kuşatsa da şehirdeki Macar kuvvetlerine karşı üstünlük sağlayamadı. Ertesi yıl Ferdinand'a bağlı bir ordu Budin üzerine hareket etti. 3 Mayıs 1541 tarihinde şehre gelen ordu, 4 Mayıs günü şehri kuşattı. Önce Rumeli Beylerbeyi Divane Hüsrev Paşa, ardından ise üçüncü vezir Sokollu Mehmed Paşa komutasındaki kuvvetleri Budin'e gönderen Süleyman, 23 Haziran 1541'de orduyla birlikte sefere çıktı. Öncü Osmanlı kuvvetleri 10 Temmuz 1541'de Budin'e geldi. 21 Ağustos günü kuşatma sonlandırıldı ve Ferdinand'ın kuvvetleri çekilmeye başladı. Ordunun 27 Kasım 1541'de İstanbul'a dönmesiyle sefer sona erdi. 1542'de Ferdinand'ın tekrar Budin ve Peşte'yi kuşatması üzerine Süleyman, Macaristan üzerine bir kez daha sefere çıkma kararı aldı. İstanbul'daki hazırlıkları tamamlanmasının ardından 17 Aralık 1542'de Edirne'ye hareket eden Süleyman, kışı burada geçirmesinin ardından 23 Nisan 1543'te Sofya'ya doğru yola çıktı. Bazı şehirlerin Osmanlı egemenliğine girmesiyle sonuçlanan bu sefer, Süleyman'ın 16 Kasım günü İstanbul'a ulaşmasıyla sona erdi. 1545'in Kasım ayında Ferdinand tarafından İstanbul'a gönderilen elçilik heyetinin görüşmeleri sonrasında iki devlet arasında 18 ay kadar sürecek bir ateşkes yapıldı. Haziran 1547'de V. Karl tarafından gönderilen elçi Gerhard Veltwick'in de devreye girmesi sonrasında Kutsal Roma İmparatorluğu ile Osmanlı İmparatorluğu arasında barış görüşmeleri başladı. 19 Haziran 1547 tarihinde İstanbul'da imzalanan belge, iki devlet arasındaki ilk yazılı antlaşma oldu. Osmanlı Türkçesiyle kaleme alınan ve şartları Osmanlı tarafından belirlenen ahitte Süleyman, Ferdinand ve V. Karl'ın ismi geçmekteydi. Beş yıl geçerli olacağı belirtilen antlaşmaya göre Macaristan topraklarındaki Osmanlı kontrolündeki yerler Osmanlı İmparatorluğu'nun elinde kalacak, Macaristan'daki Habsburgların kontrolü altında bulunan yerler için Osmanlı İmparatorluğu'na yıllık 30.000 duka vergi gönderilecek, ahdin süresi boyunca her iki taraf da birbirine saldırmayacak ve her iki tarafın tacirleri de kanunlarda belirtilen vergileri ödedikten sonra serbest biçimde ticaret yapabileceklerdi. Osmanlı İmparatorluğu ile olumlu ilişkileri olan Fransa Krallığı ve Venedik Cumhuriyeti'nin de dahil edildiği antlaşma; 1 Ağustos günü Karl, 8 Ekim günü Süleyman, 26 Ağustos günü ise Ferdinand tarafından onaylandı. Izabela Jagiellonka, oğlu ile birlikte Lipova'ya gönderilerek Erdel'in yönetimi kendisine verildi. Macaristan Kralı János Zsigmond'un vasisi György Martinuzzi ise buradaki meclis tarafından kral naibi olarak seçilmiş, 1549'da Ferdinand ile Izabela'nın adamları arasında gizli bir anlaşma yapmış, Temmuz 1551'de ise Izabela ile Ferdinand arasında yapılan ve Ferdinand'ın Macaristan ile Erdel hükümdarı olarak tanındığı antlaşmayla Erdel'in Avusturya himayesine girmesi doğrultusunda çalışmalara başlamıştı. Avusturya askerlerinin Osmanlı İmparatorluğu'na bağlı Erdel'e saldırmasıyla İstanbul Antlaşması ihlal edildi. Süleyman tarafından Budin beylerbeyi ile Eflak ve Boğdan voyvodalarına Erdel'e yapılacak bir saldırıya karşı koyma emri verildi. Erdel topraklarına birtakım saldırılar düzenleyen Avusturya askerleri bazı kişileri esir aldı. Yaşanan gelişme sonrası Erdel üzerine gönderilen Rumeli Beylerbeyi Sokollu Mehmed Paşa; Beçe (günümüzdeki adı Bečej), Beçkerek (günümüzdeki adı Zrenjanin) ve Çanad'ın (günümüzdeki adı Cenad) yanı sıra on iki kaleyi ele geçirdi, Lipova'yı tekrar kontrol altına aldı, Temeşvar'a yaptığı kuşatmanın ise başarısızlıkla sonuçlanması sonrasında İstanbul'a döndü. Anders Frisk Anders Frisk, (d. 18 Şubat 1963) İsveçli eski futbol hakemidir. Asıl mesleği sigortacılıktır. Ailesine ve kendine yapılan ölüm tehditleri nedeniyle faal futbol hakemliğine son verdi. Bu tehditleri UEFA Şampiyonlar Ligi ilk maçında Didier Drogba'yı oyundan atması nedeniyle Chelsea taraftarlarından almıştır. Anadili İsveççenin yanında İngilizce ve Almanca başta olmak üzere birçok dil bilmektedir. Fransa'nın İtalya'yı uzatmalarda altın golle yenerek kupanın sahibi olduğu 2000 Avrupa Futbol Şampiyonası finalini yöneten hakemdir. Kim Milton Nielsen Kim Milton Nielsen (d. 3 Ağustos 1960) Danimarkalı eski futbol hakemi. 196 cm'lik boyuyla sahadaki birçok oyuncudan daha uzun olmasıyla dikkat çekerdi. Nielsen, Porto'nun Monaco'yu 3-0 yenerek şampiyon olduğu 2003-04 UEFA Şampiyonlar Ligi final maçını yöneten hakemdir. 2012 Fransa cumhurbaşkanlığı seçimi 2012 Fransa cumhurbaşkanlığı seçimi, Fransa'da birinci turu 22 Nisan 2012'de, ikinci turu ise 6 Mayıs 2012 tarihinde gerçekleşen cumhurbaşkanlığı secimleridir. Seçimleri ikinci tur sonunda "Halk Hareketi için Birlik" adayı ve mevcut cumhurbaşkanı Nicolas Sarkozy'den daha fazla oy alan "Sosyalist Parti" adayı François Hollande kazandı. Sosyalist Parti'nin (PS) cumhurbaşkanlığı adayının belirlendiği ön seçimler 9 ve 16 Ekim 2011 tarihlerinde iki tur olarak gerçekleşti. 8-9 Ekim tarihlerinde yapılan ilk tura katılan altı aday arasından François Hollande ile partinin genel sekreteri Martine Aubry ikinci tura kaldı. 2,8 milyon kişinin sandık başına gittiği ön seçimlerin ikinci turunda Hollande oyların yüzde 56.57'sini alarak Sosyalist Parti'nin cumhurbaşkanı adayı seçildi. Görev başındaki cumhurbaşkanı Nicolas Sarkozy, 15 Şubat 2012 tarihinde bir dönem daha görev yapmak için aday olduğunu açıkladı. ! colspan="2" rowspan="2" style="text-align:left;" | Adaylar ! rowspan="2" colspan="2" style="text-align:left;" | Partiler ! colspan="2" | 1. Tur ! colspan="2" | 2. Tur ! width="75" | Oy ! width="30" | % ! width="75" | Oy ! width="30" | % Kaynak: Adaylar listesi Birinci tur sonuçları İkinci tur sonuçları Küresel Barış Endeksi Küresel Barış Endeksi (İngilizce: "Global Peace Index"), ülkelerin ve bölgelerin göreli barışçıl konumunu ölçen bir girişimdir. Sidney, Avustralya merkezli Ekonomi ve Barış Enstitüsü'nün bir çalışması olan Küresel Barış Endeksi, Ekonomist İstihbarat Birimi tarafından derlenen verilerle barış enstitüleri ve düşünce kuruluşlarında görev alan uzmanlardan oluşan uluslararası bir panel ile istişare içinde geliştirilmektedir. Liste ilk olarak Mayıs 2007 yılında yayınlandı ve o zamandan bu yana yıllık olarak güncellemeler yapılmaktadır. Dünyanın dört bir yanındaki ülkeleri sükunetlerine göre derecelendiren ilk çalışma olduğu iddia edilmektedir. Bu çalışma Entegre Araştırma'nın kurucusu Avustralyalı teknoloji girişimcisi Steve Killelea'nın buluşudur ve Kofi Annan, 14. Dalay Lama Tenzin Gyatso, Başpiskopos Desmond Tutu, eski Finlandiya Cumhurbaşkanı Martti Ahtisaari, Nobel ödüllü Muhammed Yunus, ekonomist Jeffrey Sachs, eski İrlanda başkanı Mary Robinson ve eski ABD Başkanı Jimmy Carter tarafından desteklenmektedir. Endeks, üç temel temayı kullanarak küresel barışı ölçer: toplumdaki güvenlik ve güvenlik düzeyi, ulusal ve uluslararası çatışmanın boyutu ve militarizasyon derecesi. Faktörler ülke içindeki şiddet ve suç seviyeleri, ülke içindeki ve dışındaki askeri harcamalar ve savaşlardır. Küresel Barış Endeksi, Riane Eisler tarafından özellikle kadınlara ve çocuklara yönelik şiddetle ilgili göstergeler içermediği için eleştirildi. Güncellenmiş endeks her yıl Londra, Washington'daki etkinliklerde ve New York'taki Birleşmiş Milletler Sekreterliği'nde yayınlanmaktadır. Küresel Barış Endeksi, İzlanda, Danimarka, Avusturya, Portekiz ve Yeni Zelanda'yı en barışçıl ülkeler; Suriye, Afganistan, Güney Sudan, Orta Afrika Cumhuriyeti ve Irak'ı en az barışçıl ülkeler olarak gösteriyor. Daha barışçıl olduğu düşünülen ülkelerin endeks puanları daha düşüktür. Compagnie des Indes Orientales Fransız Doğu Hindistan Şirketi () 1664 yılında Hollanda Doğu Hint Adaları'ndaki sömürgeci Hollanda Doğu Hindistan Şirketi ve İngiltere Doğu Hindistan Şirketi ile rekabet etmek için kurulmuş Fransız ticari kurumudur. Fransız bakan “Jean-Baptiste Colbert” tarafından organize edilip kurulan şirket, Kral XIV. Louis tarafından doğu yarım kürede Fransız ticaretini geliştirmek için onaylanmıştır. 1660 yılında birleşen “Compagnie de Chine” , “Compagnie d'Orient” ve “Compagnie de Madagaskar” isimli üç şirket temelini oluşturmuştur. 17. ve 18. yüzyılda Hint Okyanusu ve Doğu Hint Adaları'nda Fransız denetimi (1664–1719) yılları arasında Doğu Hint Adaları Fransız Şirketi (Fransızca: “Compagnie Française des Indes Orientales”), (1719–20) yıllarında Hint Adaları Şirketi (“Compagnie des Indes”), ve (1720–89) yılları arasında ise Fransız Hint Adaları Şirketi (“Compagnie Française des Indes”) adı altında diğer kolonicilerle birlikte sürdürülmüştür. Daha önceden iflasın eşiğine gelip tekrar topralanan şirket, Fransa ve İngiltere arasında geçen (1756–63) Yedi Yıl Savaşı'nı Fransa'nın kaybetmesi ve "Fransız Hindistan" bölgesinin baş kenti olan “Pondicherry”'nin 1761 yılında düşmesiyle son demlerini yaşamıştır. Fransa'nın Hindistan üzerindeki tekelinin son bulmasıyla şirket 1769 yılında kapatılmıştır. Kayserispor 2012-13 sezonu 2012-13 sezonu, Kayserispor'un kuruluşunun 46. sezonudur. Takımın teknik direktörü iki sezondur olduğu gibi yine Şota Arveladze'dir.Ligin 6.Haftasında Gençlerbirliği'ne 4-0 yenilince görevinden istifa etmiştir.Mersin İdman Yurdu maçında yardımcı antrenörle sahaya çıkılmıştır.15 Ekim 2012'de ise Hırvat teknik direktör Robert Prosinecki ile 1,5 yıllığına anlaşıldığı açıklanmıştır. Kayserispor, sezon başında öncelikle önceki sezon kiralık olarak forma giyen Riveros'un bonservisini almıştır. Daha sonra 5 yerli, 5 de yabancı futbolcuyla sözleşme imzalamıştır. Buna karşılık takımın yıldızları Hasan Ali Fenerbahçe'ye, Amrabat ve Furkan ise Galatasaray'a transfer olmuştur. Kiralık olarak forma giyen 2 futbolcu kulüplerine dönerken 7 futbolcu da başka takımlara transfer olmuştur. Kayserispor sezon hazırlıklarına 26 Haziran 2012'de Karpuzatan Tesislerinde başlamıştır. Yurkas Seitaridis Yurkas Seitaridis (Yunan: Γιούρκας Σεϊταρίδης, 4 Haziran 1981, Pire), defans mevkiinde görev yapmıi Yunan eski futbolcudur. Kevin Phillips (futbolcu) Kevin Mark Phillips (d. 25 Temmuz 1973, Hitchin), İngiliz eski millî futbolcudur. Leicester City takımında antrenörlük görevini sürdürmektedir. Phillips, 1999-2000 sezonunda Sunderland formasıyla Premier League'de attığı 30 golle gol kralı oldu ve Avrupa Altın Ayakkabı Ödülü'nü kazandı. Sonra sırasıyla Southampton, Aston Villa, West Bromwich Albion ve Birmingham City takımlarında da oynadı. 1992 yılında Baldock Town takımında profesyonel olan Phillips, 19 Aralık 1994 tarihinde Watford'a 10 bin £ karşılığında transfer oldu. Üç yıl bu takımda oynadıktan sonra 1997 yılında Football League First Division takımlarından Sunderland'e 350 bin £ karşılığında transfer oldu. Sunderland formasıyla ilk sezonunda ligde attığı 29 golle gol krallığında aynı sayıda gol atan Pierre van Hooijdonk ile birlikte ilk sırada yer aldı ve takımı ligi 4. bitirerek Premier League'ye yükselmek için play-off oynama hakkını kazandı. Phillips, play-off'ta iki gol attı ancak takımı Premier League'ye yükselmeyi başaramadı. İkinci sezonunda ise attığı 23 golle takımının ligde şampiyon olmasını ve Premier League'ye yükselmesini sağladı. Phillips, böylece ilk kez Premier League'de oynama şansı yakaladı. Premier League'deki ilk, takımında ise üçüncü sezonunda attığı 30 gol ile ligde gol kralı oldu ve Avrupa Altın Ayakkabı Ödülü'nü kazandı. Phillips, bu ödülü kazanan ilk ve son İngiliz futbolcu oldu. 2003 yılına kadar Sunderland forması giyen Phillips, 14 Ağustos 2003 tarihinde altyapısında yetiştiği takım olan Southampton'a 3 milyon 250 bin £ karşılığında transfer oldu. 2004-05 sezonunda takımı Premier League'ye veda etti ve Phillips, Southampton formasıyla 64 maçta 22 gol atma başarısı gösterdi. 29 Haziran 2005 tarihinde Aston Villa'ya 1 milyon £ karşılığında transfer oldu ve 20 numaralı formanın sahibi oldu. Juan Pablo Ángel ve Milan Baroš'un yedeğinde kalan Phillips, 23 maçta sadece dört gol atabildi ve 22 Ağustos 2006 tarihinde West Bromwich Albion'a 7000 bin £ karşılığında transfer oldu. Phillips, kariyerindeki 200. golünü FA Cup 5. turunda Middlesbrough karşısında attı. Takımı ile ilk sezonunda play-off oynayan Philips, yine takımıyla Premier League yüzü göremedi. 2007-08 sezonunda ligde takım arkadaşları Paul Robinson ve Jonathan Greening ile birlikte yılın takımında yer aldı. Phillips, 9 Temmuz 2008 tarihinde Birmingham City'ye transfer oldu. Birmingham City ile ilk sezonunda attığı 14 golle takımının Premier League'ye yükselmesini sağladı. 27 Mart 2010 tarihinde 1-1 biten Arsenal maçının 90+2. dakikasında kariyerinin 250. golünü attı. Phillips, 18 Haziran 2010 tarihinde takımıyla sözleşmesini bir yıl daha uzattı. Phillips, 27 Şubat 2011 tarihinde Arsenal ile oynanan EFL Cup final maçında yedekteydi ve bu maçta forma giymedi. Birmingham finali 2-1 kazandı ve Phillips, kariyerinde ilk kez bir kupa sevinci yaşadı. Sonrasında Birmingham ligden düştü ve Phillips, takımıyla sözleşme uzatmadı ve serbest kaldı. Phillips, 10 Temmuz 2011 tarihinde Blackpool ile bir yıllık sözleşme imzaladı. Phillips, Sunderland'daki başarısıyla 1999 yılından itibaren İngiltere maçlarına çağrılmaktaydı. Aynı zamanda 2000 Avrupa Futbol Şampiyonası'nda da mücadele etti. Millî formayı en son 2002 yılında Hollanda karşısında giydi. Phillips, millî takım formasını sekiz kez giydi ancak gol atmayı başaramadı. 536||241||41||20||22||9||2||1||601||271 Phillips, Julie adında eşi ile evli ve çiftin Millie, ikizler olan Toby ve Tia ile Alfie adlarında dört çocukları bulunmaktadır. Erol Ã–zkasnak Erol Özkasnak, emekli tümgeneral ve 28 Şubat sürecinde dönemin Genelkurmay Genel Sekreteri. Erol Özkasnak 2000 yılında kadro yetersizliğinden TSK'dan emekli oldu. 21 Nisan 2012 tarihinde, 28 Şubat soruşturması kapsamında Erol Özkasnak hakkında tutuklama kararı çıkarıldı. Erol Özkasnak'ın 28 Şubat sürecinin en etkin askerlerinden biri olduğu iddia edilir. Adı Çevik Bir ile birlikte 1998’de yakalanan PKK'nın üst düzey yöneticilerinden Şemdin Sakık'ın soruşturma zabtına, yalan ifadeler eklenerek basına sızdırılması diye bilinen Andıç skandalında geçti. Çevik Bir ve Erol Özkasnak'ın gönderdiği sahte belgeye göre Sakık ifadesinde bazı gazetecilerin ve sivil toplum kuruluşlarının "para karşılığı PKK’ya destek verdikleri" iddia etmişti. Sabah gazetesi sahibi Dinç Bilgin başta olmak üzere bazı medya patronları adı geçen gazetecilerin işine son verdi. Bu gazeteciler arasında Kürt sorununda devletin resmi politikasına uyum göstermeyen Cengiz Çandar, Ahmet Altan, Mehmet Altan, Mehmet Barlas, Mehmet Ali Birand gibi gazeteciler bulunuyordu. Bu kişilerden Cengiz Çandar'ın yazıları durdurulurken; Mehmet Ali Birand, Sabah'tan atıldı ve Show TV'deki 32. Gün programı yayını askıya alındı. Belgede adı geçen Akın Birdal ise suikasta uğradı. Birdal suikasttan ağır yaralı olarak kurtuldu. Calico kedisi Baskın bir beyaz rengin üstünde sarı ve siyah renkli noktacıkların veya desenlerin bulunduğu kediler Calico kedisi olarak adlandırılır. Bir kedi cinsini değil renk şablonunu tanımlamaktadır. ABD'de Calico kedisi olarak anılan bu tür, İngiltere'de ise "tortoiseshell ve beyaz" olarak adlandırılmıştır. Calico tipinde kediler çoğunlukla dişidir. Zira kedilerin renklerini belirleyen X kromozomlarıdır ve dişilerde X kromozomundan iki adet bulunmaktadır. Erkek kedilerde bir adet X ve Y kromozomu bulunmaktadır ve Y kromozomunda renk özelliği yoktur. Bunun istisnası XXY kromozomlarına sahip kedilerdir. Ancak bu kedilerin de neredeyse tamamı kısırdır. Başta Van kedisi ve Ankara kedisi olmak üzere 40'a yakın kedi ırkı mensupları, calico kedisi tipinde tüy renk ve desenlerine sahip olabilmektedir. Kara Davut (roman) Kara Davut Nizamettin Nazif Tepedelenlioğlu'nun 1928 yılında İstanbul’da yayımlanan tarihi romanıdır. Cumhuriyet devrinde yazılmış Osmanlı tarihi ile ilgili ilk roman kabul edilir. Yazarın en ünlü eseridir. Romanın baş kahramanı, halkın içinden çıkan ve İstanbul’un Türkler tarafında fethinde önemli rol oynayan ""Kara Davut"" adlı kurgu kişidir. Yazar, İstanbul’un Sultan II. Mehmet'in değil de Kara Davut'un kahramanlıkları sayesinde fethedildiğini göstermek ister. Romanda Osmanlı padişahı Fatih Sultan Mehmet acımasız, zalim bir sultan olarak tasvir edilir. Türk edebiyatında ilk kez bu romanla birlikte Fatih'e ve fethe olumsuz bir bakış ortaya konulmuştur Heyecanlı, abartmalı bir anlatımla yazılmış bir eserdir. Roman, 1953 yılında Mahir Canova yönetmenliğinde filme çekilmiştir. Romanda, Kara Davut’un Fatih Sultan Mehmet’i tokatladığı bir sahne vardır:İstanbul’un fethinden sonra karşı karşıya gelen Fatih ve Kara Davut arasında her ikisinin de aşık oldukları Bizans prensesi İrena yüzünden tartışma çıkar. Kara Davut, herkesin önünde padişaha hakaret eder hatta onu tokatlar. Roman kahramanının Fatih Sultan Mehmet’e tokat atması basında tartışmalara neden olmuştur. Romanın tefrika edildiği Vakit gazetesi önünde toplanan gençler bu sahneden ötürü hesap sormuş; tefrika alelacele yayından kaldırılmıştır Kara Davut (anlam ayrımı) Kevin Phillips Kevin Phillips ÅŸu anlamlara gelebilir: Soranice Soranice (سۆرانی "Soranî") veya Orta Kürtçe (کوردیی ناوەندی "Kurdîy nawendî"), Hint Avrupa dil ailesinin Kuzeybatı Hint-İran dilleri grubundan olan bir Kürt dilidir. Ayrıca, Kürdistan Bölgesel Yönetiminin resmî dilidir. Soranicenin yazımı için çoğunlukla Arap - Fars alfabesi kullanılır. Son zamanlarda Kürtçede Latin alfabesine geçme teşebbüsleri de olmuştur. Bu lehçede yazılı kaynak nispeten çoktur. Soranice daha çok Irak ve İran'da konuşulmaktadır. Irak'ta nüfusun 1/4'ü Soranice konuşmaktadır. Soranice, Irak'ta daha çok Erbil, Süleymaniye ve Kerkük'te konuşulmaktadır. Bunun yanında Irak'ta Duhok'taki Kürtler ve Şengal'deki Yezidiler tarafından Kurmanci konuşulmaktadır. Fakat Irak'ta Kürtler'in çoğu Soranice konuşabilmektedir. İran'da ise Soranice daha çok Batı Azerbaycan, Kirmanşah ve Kürdistan vilayetlerinde konuşulmaktadır. Hewlêri (Erbilî), Xoşnaw, Pijdar, Suleymanî (Silêmanî), Warmawa, Rewandiz, Bingird, Mukrî, Kerkukî, Germiyanî. Soranicenin, Kurmanççadan farklı olarak cinsiyet yapısı bulunmamaktadır. Bunun yanında Kurmanççada kişi adılları iki tür iken, Soranicede tek türdür. Örneğin Kurmanççada ben kürdüm "ez kurdim", benim adım "navê min" demektir. Ama Soranicede birincisi "min kurdim" ikincisi "nawi min" demektir. Yani "min" adılı iki durumda da aynı kalmaktadır. İstanbulluyum/Ankaralıyım Ankara'da oturuyorum Okulda çalışıyorum Telefon numaran kaÃ§ Hristos Paçacıoğlu Hristos Paçacoglu (Yunan: Χρήστος Πατσατζόγλου, 19 Mart 1979, Kastoria), defans mevkiinde görev yapan Yunan millî futbolcudur. Nikos Spiropulos Nikolaos "Nikos" Spiropulos (Yunan: Νικόλαος "Νίκος" Σπυρόπουλος, 10 Ekim 1983, Atina), sol bek mevkiinde görev yapan Yunan millî futbolcudur. Vangelis Moras Evangelos "Vangelis" Moras (; d. 26 Ağustos 1981 Larissa, Yunanistan), defans mevkiinde görev yapan Yunan futbolcudur. Üç köşeli ticaret Üç köşeli ticaret veya üç kenarlı ticaret veye üçgen ticaret bir birinci bölgeden (veya bir limandan) ihraç edilebilen mallar için ikinci bir bölgede (limanda) ithal için talep olmadığı, ama aynı zamanda bu ikinci bölgenin ihraç edebileciği mallar için birinci bölgede ithal talebi olduğu hallerde ortaya çıkar. Üç köşeli ticaret sisteminde üçüncü bir bölge (veya liman) bulunur ve bu bölgede gereken nitelik birinci bölgenin ihraç mallarına talep olması ve aynı zamanda ikinci bölgeye ihraç edebileceği mallar olmasıdir. Üç köşeli ticaret sistemi genel bir ticaret şekli olmakla beraber, pratikte bu tip ticarete en bariz örnek 16. yüzyıllar sonlarından 19. yüzyıl başlarına kadar olan dönemde Avrupa, Batı-Afrika, Kuzey Amerika üçgeni üzerinde olan ve Batı Afrika-Kuzey Amerika "orta pasajı"'nda ticari malın "Afrikalı köleler" olduğu ticaret sistemidir. Bu "Üç Köşeli Ticaret"'e en güzel tarihsel örnek 16. yüzyıl sonlarından 19. yüzyıl başlarına kadar İngiltere, Batı Afrika ve İngiliz Kuzey Amerika kolonilerinin üç köşeli ticaretidir. Bu ticareti idare eden İngiliz şirketleri idi. Ticaretin birinci köşesi İngiltere (özellikle Bristol ve Liverpool) idi. İngiltere manifatura fabrika malları ihraç etmek istemekte idi ve Kuzey Amerika'daki kolonilerinden şeker, tütün, pamuk, keten gibi tarım ürünlerine ithal talebi vardı. Ama yeni Karayipler ve Kuzey Amerika kolonilerinde nüfus çok az olduğu mevcut nüfus fabrika manifatura malları talep etmemekte idi. Buna çare olarak "üç köşeli ticaret" ortaya çıkartıldı. İngiliz gemi nakliyatçıları Batı Afrika'da üçüncü bir köşeyi oluşturdular. Batı Afrika ile Amerikan kolonileri arasındaki "orta pasaj" nakliyatı için emtia siyahi Afrika köle idi. Köleler için, ucuz işçi talep eden plantasyon tarımı uygulayıp şeker kamışı, tütün, pamuk, keten üreten İngiliz Kuzey Amerika kolonilerinde büyük talep vardı. Batı Afrika'da, köleleri temin eden Arap köle tüccarları ve asıl Afrikalı idareciler bulundu. Bunlar İngiliz manifatura üretim mallarına büyük talepte bulunmaktaydılar. Böylece Batı Afrika'da (Akra, James Adası, Bunce Adası gibi köle toplama ve ihracı kaleleri oluşturuldu. Batı Afrika'ya İngiltere'den ve Avrupa'dan manifatura fabrika mali ihraç edilmekte idi. Batı Afrika'da kurulan köle merkezlerinde toplanan siyahi köleler Batı Afrika ihraç malı olarak ucuz insan gücü talep eden Karayiplere ve Kuzey Amerikan kolonilerine nakil edilmekteydiler. Bu kölelerin Karayiplerde veya Kuzey Amerika İngiliz kolonilerinden satılmasından elde edilen hasıla karşılığında alınan Karayipler ve Kuzey Amerikan kolonilerinin ihraç tarım malları olan şeker, pamuk, tütün, keten İngiltere'ye nakledilmekteydi. Bu üç köşeli ticaretin birinci nakliyat kenarı İngiltere ile Batı Afrika arasındaydı. Bu ticaret İngiltere hatta Avrupa'dan temin edilen bakır, kumaş, incik boncuk, barut ve diğer patlayıcı maddeler ve küçük ateşli silahlar'ın İngilizler gemi nakliyatçı ve tacirleri tarafından sağlanan çok amaçlı ticaret gemileri ile Afrika'ya nakil edilmesi şeklindeydi. Bu mallara Batı Afrika'da büyük talep bulunmaktaydı. Bu malları İngiltere'de satın almak için ya daha önce ayni şekilde yapılan ticaretten elde edilen karlar gerekmekteydi ya da bu ticaretin başlanması için ilk defa İngiltere'deki mali finansman temin edenlerin bulunması gerekmekteydi. Birçok İngiliz finansman şirketi ve finans temin eden zengin bu üç köşeli ticaretin ikinci kenarındaki Afrikali köle nakliyatının ve ticaretinin "insanlık ahlakına uymadığını" bile bile bu iyi kar getiren ticarete finans sağlamışlardı. Örneğin İngiliz kralı I. Charles bu finasmanı sağlamak için Londra Şehri'nde kurulan "Batı Afrika Şirketi"'ne özel ticaret tekel imtiyazı vermişti. İngiltere'den gelen manifatura mallar Batı Afrika'da kurulan ticaret merkezlerinde satıldığı gibi; çok kere bu getirilen mallar Afrika içlerinden Arap ve diğer Afrikalı köle toplayıcılarının bu merkezlere getirdikleri kölelerle takas edilmekteydi. Böylelikle üç köşeli ticaretin ikinci kenarı ortaya çıkmaktaydı. Bu kenarda ticari nakliyat, Afrikalı siyahî kölelerin Batı Afrika limanlarından Karayiplere ve İngiliz Kuzey Amerika kolonilerine aynı çok amaçlı ticaret gemileri tarafından nakli şeklindeydi. Genellikle bu nakliyatı yapan gemiler çok amaçlı olarak nitelendirilmekle beraber bu gemilerin ambarları gayet çok sayıda köleyi "balık istifi" yerleştirip nakil etmek üzere hazırlanmıştı. Bu ikinci "orta pasaj" nakliyatı kölelere çok büyük fiziksel eziyet etmekle kalmayıp, onlara uygun besin ve hatta temiz hava sağlanmaması dolayısıyla ortaya çıkan sakatlıklar ve hastalıklar nedeniyle birçok kölenin ölmesine yol açmaktaydı. Bu gemiler köleleri Karayiplere veya İngiliz Kuzey Amerika kolonileri limanlarına getirdikten sonra, koleler oralarda bulunan esir pazarlarında genellikle tarım plantasyonu sahiplerine satılmaktaydılar. Bu ticaretin üçüncü kenarı Karayiplerden veya İngiltere'nin Kuzey Amerika kolonilerinde özel tarım mallarının Atlas Okyanusu üzerinde İngiliz limanlarına nakil edilmesiydi. Bu türlü mallara ilk örnek, ilk defa Kristof Kolomb tarafından Kanarya Adaları'ndan Amerika'ya getirilen ve Karayip adalarında kolonicilerin plantasyonlarında yetiştirilen şeker kamışından yapılan şeker ihracatı olmuştu. Genellikle şeker kamışı bu adalarda ezilerek elde edilen içi konsantre şeker dolu "seker suyu (mollasses)" şeklinde nakil edilmekte idi. Bu plantasyon tarım mallarını taşımak için önceleri köle gemileri iyice yıkanıp, kurutulup, dezenfekte edilecek şekilde temizlenmekte idi. Bundan sonra esir ticaretinden elde edilen paralarla satın alınan tarım maddeleri İngiltere'ye nakil edilmekte idi. Bu üç köşeli ticaretin bir örneği olan İngiltere'den manifatura mallar, Batı Afrika'dan köleler ve Karayiplerden şeker ticareti nakliyatının başlanıp bitirilmesi süresinin beş haftadan on iki haftaya kadar değiştiği bildirilmektedir. Fakat bu tip ticaret gelişmeye başlayınca bu nakliyatın şekli de değişmeye başladı. Özellikle çok karli olan "Orta Pasaj" için özel sırf balık istifi köle taşımak ve çok kere diğer kenarlarda daha az mal nakledebilir özel köle gemileri yapılmaya başlandı. "Orta Pasaj" gemilerinin seyahatlerinin süresi tahmin edilemiyecek şekilde idi ve çok kere gemilerin kölelerle Amerikalar limanlarına ne zaman geleceği belirli değildi. Bu üçüncü kenar nakliyatında sorunlar çıkarmaktaydı. Tarım mallarının bilinmedik bir müddet liman entrepolarında bekletimelerine yol açmaktaydı. Diğer taraftan Atlas Okyanusu'nda yelkenli gemilerle nakliyat çok mevsimlik idi ve çok kere bazı mevsimde nakliyat imkânsız olmakta idi. Genellikle bu nakliyata imkânsız mevsim üçüncü kenar olan Amerikalardan İngiltere'ye yapılan taşımalara aksi tesir yapmakta idi. Diğer taraftan üçüncü kenar ticareti için özel nakliyat gemisi filoları da kurulmaya başlanmıştı ve bunlar sadece Avrupa ve Amerika arasında nakliyat için kullanılmaya başlandı. Üç köşeli ticaret yapan gemiler üçüncü kenar nakliyatı için taşıyacak yeterli mal bulamaz oldular ve bu kenar için ticaret karlı olmaktan çıktı. En son olarak "Orta Pasaj" nakliyatının çok "insanlık ahlakına" aykırı olduğu, daha köleliğin insanlık ile bağdaşmadığı hakkındaki protestolardan önce, ortaya çıktılar. Bu protesto grupları, özellikle İngiltere'nin ülke politikası üzerinde çok etkili oldular. Böylelikle bu üç köşeli ticaret 18. yüzyıl sonlarında önemini kaybetmeye başladı ve 19. yüzyıl başlarında, köle ticaretinin İngiltere tarafından yasaklanması ile hemen hemen sona erdi. Bazı Amerikan tarihçilerine göre bu yeni tip üç kenarlı ticaret, İngiltere'nin Kuzey Amerika kolonilerinin gelişmesi ile ortaya çıkmıştı. Bu üç köşeli ticaret şeklinde İngiltere'nin Kuzey Amerika kolonilerinde Rhode Island ve civarında bulunan New England bölgesi İngiltere yerine merkez oldu ve İngiltere ve Avrupa bu ticaret üçgeni devresinden çıkarıldı. New England'e Karaiıplerden getirilen şekerden yüksek alkollü rom orada üretilmekte idi ve New Englanda üretilen bu içki bu bölge limanlarındna Atlantik üzerinden Batı Afrika'ya nakledilerek orada satılmaya başlanmıştı. Oradan da köle satın alınarak Karyiplere getirilmekteydi. Bu New England merkezli ve rom ağırlıklı üç köşeli ticaret teorisi ilk defa 1866'da Amerikan William H. Moore kitabından açıklandı; Amerikan tarihçi George C. Mason tarafından 1872'de ve Amerikan tarihçi William B. Weeden tarafından 1887'de genişletildi . Bu şekildeki üçgen ticaret, "1776" adlı müzikaldeki "Mollaşses to Rum" adlı şarkı ile iyice tanımlanmaktadır. Fakat bu açıklama tenkitlere uğramıştır. Hiçbir nakliyat arşivinde bu üçgen ticaretin tek bir gemi tarafından tamamının yapıldığı bulunamamıştır. Eğer bu üç köşeli ticaret gerçek ise, tek bir gemi ile değil gemi değiştirlerek yapıldığı kabul edilmekte ve tarihçi Clifford Shipton'a göre bu ticaret maddelerinin üçgen nakliyatı ortalama olarak 1 yıl aldığı iddia edilmektedir. Amerika'nın istiklalini kazanmadan önce İngiliz Kuzey Amerika kolonilerinden yakalanan ve tuzlanan morina balığı (belki diğer yiyecek maddesi) Karayiplerde şeker plantasyonlarındaki köleleri beslemek için oraya nakledilmekte; Karayiplerden aynı gemiye yüklenen şeker İngiltere'ye ve Avrupa'ya götürülmekte ve üçüncü kenar olarak İngiltere'den ve Avrupa'dan fabrika üretimi mallar İngiliz Kuzey Amerika kolonilerine getirilmekte idi. Fakat Amerika bağımsızlığından sonra bu türlü ticaret çok gelişmeden sona ermiştir. Diğer bir balıkçılık üçgen ticaret örneği olarak da Kanada'da [[Newfoundland]'daki çok büyük morina balığı havzalarında tutulan ve tuzlanıp kurtulan morina balığının (belki de zahirenin) İngiltere'ye götürülmesi; ikinci kenar olarak oradan da [[Akdeniz]]'de İtalya ve İspanya'ya nakli ve üçüncü kenar olarak aynı gemilerle Güney Avrupa'dan şarap ve zeytinyağı nakli verilmektedir. 182-30 döneminde Amerikan gemilerinin Amerikan tarım maddelerini güneye [[Küba]]'ya götürmeleri; Küba'dan alınan şeker veya kahve yükünü [[Rusya]]'nın Baltık Denizi üstünde limanı olan [[Sankt-Peterburg]]'a taşımaları ve yine aynı yük gemilerinin oradan yükledikleri [[kenevir]] ve [[dövme demir]] yükünü Amerika'da New England limanlarına getirmeleri bir üçgen ticaret örneği olarak açıklanmıştır. [[Kategori:Atlas Okyanusu tarihi]] [[Kategori:Deniz yolları]] [[Kategori:Kuzey Amerika'da kölelik]] [[Kategori:UluslararasÄ± ticaret]] [[Kategori:Ticaret yolları]] [[Kategori:Amerika tarihi]] [[Kategori:Britanya İmparatorluğu'nda kölelik]] Rocky the Flying Squirrel Rocket J. Squirrel, genellikle "Rocky" adıyla anılır, Jay Ward tarafından yapımı gerçekleştirilen 1959-1964 tarihli animasyon televizyon dizileri "Rocky and His Friends" ile "The Bullwinkle Show"'un (her ikisi birlikte "The Rocky and Bullwinkle Show" adıyla anılır) uçan sincap protagonistidir. Rocky'nin yardımcısı çizgi karakter sığın Bullwinkle J. Moose'tur. Rocky ile Bullwinkle karakterlerine verilen isimlerin ortasında yer alan "J", Jay Ward'a bir göndermedir. Veteran karikatür seslendirme sanatçısı June Foray, diğer karakterlerin yanı sıra Rocky'nin dublajını da yapmıştır. Foray, karakteri "The Adventures of Rocky and Bullwinkle" dahil olmaküzere çeşitli medya ürünlerinde seslendirmeye devam etti. Belavia Republic Unitary Enterprise "National Aircompany "Belavia" (Belarusça:Рэспубліканскае унітарнае прадпрыемства «Нацыянальная авіякампанія «Белавія»); (Rusça:Республиканское унитарное предприятие «Национальная авиакомпания «Белавиа»), Belavia Belarusian Airlines Belavia Belarus Havayolları olarak faaliyeti Minsk merkezli Beyaz Rusya'nın ulusal havayolu şirketidir. Belavia Devlet şirketi Beyaz bayrak taşıyıcısıdır. Belavia, Avrupa şehirleri ve Bağımsız Devletler Topluluğu'nun yanı sıra bazı Orta Doğu'ya hedefleri arasında bir yol ağı sunmaktadır. Minsk Ulusal Havalimanı tabanlıdır. Havayolu'nun 1.017 çalışanı bulunmaktadır. Son 6 yılda, havayolunun yolcu sayısı 2009 yılında 700.000'dir. 7 Kasım 1933 tarihinde, ilk Belarus'un Minsk hava terminali açıldı. Gelecek bahar ayında 3 adet Po-2 uçağı Minsk'e indi. Bu uçaklar Belarus hava filosunun ilk uçakları oldu. 1936 yılında Minsk ve Moskova arasındaki ilk düzenli hava yolu kuruldu. 1940 yazında Belarus sivil havacılık grubu resmen kuruldu. 1964 yılında Tupolev Tu-124 uçakları Belarus kaydına alındı. 1973 yılında, daha sonra yeni Tupolev Tu-134A hizmete başladı. 1983 yılında Belarus havacılık yeni Tupolev Tu-154 uçakları dahil oldu. 1998 yılında, Belavia, Tupolev Tu-134 ve Tupolev Tu-154 uçaklarını, mevcut filosuna ek olarak birkaç Antonov An-24, Antonov An-26 ve Yakovlev Yak-40 uçağı satın alarak Minsk Avia ile birleşti. 1998 yılında Belavia, Pekin, İstanbul, Larnaka, Londra, Prag ve Roma'ya düzenli olarak uçuş başlattı. 18 Mayıs 2001 tarihinde, Belavia Tu154s ve Tu134s uçakları ile Minsk-Paris tarifeli uçuş hizmetine açtı. 2003 yılında Belavia uçaklarında İngilizce ve Rusça dilinde uçak içi dergisi yayınlamaya başladı. 16 Ekim 2003'te Belavia, ilk Boeing 737-500 uçağı için kiralama anlaşması imzaladı. 2004'te Belavia daha uzun operasyonlar için birk kez daha Boeing 737 uçağı satın aldı. 26 Haziran 2004'te Belavia, Almanya'nın Hanover kentine yeni bir uçuş rotası başlattı. 2011'de Belavia havayolu, Helsinki ile Finlandiya'nın Vantaa kenti arasında uçuş rotasını açtı. Bu uçuş Finnair ile ortak bir hizmettir. Üç kiralık Bombardier CRJ 100 uçağı Minsk bölgesel hizmetlerine tanıtıldı. İlki 2007 yılında daha sonra diğer ikisi, Şubat 2007'de teslim edildi. Bu uçaklar artık yaşlanan Antonov An-24 ve Tupolev Tu-134 uçaklarının yerini aldı. Belavia Minsk Uluslararası Havaalanı tabanından Asya, Avrupa ve Afrika'ya uçmaktadır. Burada listelenen ve planlanan hedeflere ek olarak, Belavia eğlence mekanlarına ve VIP charter uçuşlar yapmaktadır. Mevcut Belavia filosu çoğunlukla yeni batı bölgesel ve kısa-orta menzilli twinjets ile yaşlanan Tupolev trijets'den oluşur. 2 Kasım 2011 itibarıyla, Belavia filosu şu uçaktan oluşur: Belavia Filosu Julius Schreck Julius Schreck (d. 13 Temmuz 1898 Münih – 16 Mayıs 1936), bir Nasyonal Sosyalist Alman İşçi Partisi (NSDAP) üyesi ve aynı zamanda Schutzstaffel'in (SS) ilk komutanıydı. Adolf Hitler ile aynı zamanlarda 1920 yılında NSDAP'ye katıldı ve bu ikili Nazi tarihinin ilk günlerinde derin bir dostluk geliştirdi. O da Hitler gibi I. Dünya Savaşı'nda görev yapmış ve Freikorps'unda bir üyesiydi. 1921 yılında Sturmabteilung'un (SA) kurucularından biri oldu. 1923 yılında Birahane darbesine katıldı ve diğer üst düzey NSDAP liderleri ile birlikte Landsberg Hapishanesi'nde hapsedildi. 1926 yılında Reichführer SS oldu. SS-Führer olarak Hitler'in özel şoförü olarak çalıştı. 1930 yılında, Heinrich Himmler altında genişlemeye başlamıştı. SS-Standartenführer olarak atandı ancak çok az gücü vardı. 1936 yılında menenjite yakalandı ve 16 Mayıs'ta öldü. Adolf Hitler tarafından yapılan devlet cenaze töreni ile onu onurlandırdı. 1857 Hint AyaklanmasÄ± Hint Ayaklanması, 1857, 10 Mayıs 1857'de Meerut şehrinde bulunan Britanya Doğu Hindistan Şirketi ordusuna bağlı olan sepoy askerlerinin isyanı ile başladı. Fakat bu ayaklanma İngilizlere bağlı olan, Yukarı Ganj Nehri ovası ve orta Hindistan, diğer Hindistan bölgelerindeki askerlere ve sivil halk arasında yayıldı. Esas askeri çarpışmalar günümüzdeki Hindistan eyaletleri olan Uttar Pradeş, Bihar, kuzey Madhya Pradeş ve Delhi'de oldu. Bu ayaklama İngiltere'nin Hindistan'da ana idare yetkilisi görevi yapan Batı Hindistan Şirketi'nin özellikle yukarı Ganj ile merkezi Hindistan bölgesine yayılmış olan iktidarını büyük ölçüde sarsıntıya soktu. 1857'deki olayların en önemli niteliği olayların ciddiyeti, büyüklüğü ve yaygınlığı ile bir kısa dönem için Britanya'nın büyük Ganj Nehri ovası üzerinde olan siyasi hakimiyetini tehlike altına sokmasıdır. Bu ayaklanmanın Britanyalılar tarafından kontrol edilmesi ancak 20 Haziran 1858'de Britanyalıların "Gwalior Devleti"'ni zaptetmelerinden sonra olmuştur. Fakat şu gerçek de doğrudur ki Hindistan'ın Doğu Hindistan Şirketi'nin doğrudan doğruya idaresi altında olan kısımları, Bengal, Bombay Hükümeti ve Madras Hükümeti bölgeleri ve Sih prensleri hükümdarlığı altında bulunan Pencab, Britanya şirketini hem askeri bakımdan hem de moral bakımdan desteklemişlerdir. Hindistan'da bulunan büyük preslik devletleri, yani Hayderabad Devleti, Mysore Krallığı, Travabcore ve Keşmir rajalıkları ve Rajputana gibi küçük devletler ayaklanmaya katılmadılar. Ama Hindistan'ın bazı bölgelrinde, örneğin Avadh devletinde, ayaklanma Avrupalıların ve özellikle İngilizlerin Hindistan'da bulunmasına karşı bir millî Hint ayaklanması şeklinde görüldü. Ayaklanmadan 50 yıl sonra Hindistan'da gelişen milliyetçilik ve bağımsızlık hareketi için bu ayaklanmada büyük rol oynayanlar, örneğin Jhansi Ranisi Lakshmibai, bir millî kahraman olarak görülmeye başlandı; ama bu millî kahramanlar yeni bir Hindistan devleti için uygun ve koordineli bir ideoloji ortaya çıkartmadıkları için tenkit edilmektedirler. Buna rağmen ayaklanma Hindistan'ın Britanya tarafından idaresinde bir devrim yaratmıştır. 1858'de "Doğu Hindistan Şirketi" lağvedilmiş ve Britanya devleti bu şirketin bütün yetkilerini üzerine almıştır. Bu tarihten sonra Hindistan tümüyle resmen Britanya Krallığı hükümetine bağlanmıştır ve bölge krala bağlı devlet yeni bir adla Britanya Raj'ı olarak isimlendirilmiştir. Britanya devleti Hindistan askeri sisteminde, devletin mali kontrol sisteminde ve merkezi ve yerel hükûmet dallanı derinlemesine etki eden reformlar uygulanmıştır. İngiliz ve Avrupa tarihçileri bu olayların meydana gelip ciddileşmesini bir bakıma küçümsemek amacı ile bu ayaklanmaya "Sepoy İsyanı" veya "1857 Hint İsyanı" adını vermekle beraber, Hindistan tarihçilerinin çoğu bu olayları ve ortaya çıkan gelişmeleri kolonicilere karşı Hindistanlıların başkaldırmaları olarak görmekte ve "Birinci Hindistan Bağımsızlık Savaşı", "1857 Bağımsızlık Savaşı" ve "Büyük Ayaklanma" adlarını kullanmaktadırlar. Britanya "Doğu Hindistan Şirketi" Hindistan'a ilk girdiği zaman ticaret maksatları ile kurulan "fabrika alanları"'nı işletmekle uğraşmaktaydı. Ama şirketin kurduğu özel ordu ile 1757'de Plassey Muharebesi'ni kazandıktan sonra Doğu Hindistan'da bir devlet konumunu aldı. Şirketin bu yeni şekli, Şirket'in özel ordusunun 1764'te (Bihar'da) Buxar Muharebesi'ni kazandıktan sonra daha da pekiştirilmiş oldu. Bu muharebede ordusu yenik düşen günün Babür İmparatorluğu İmparatoru II. Şah Alam Şirkete Bengal, Bihar ve Orissa eyaletlerinde "vergi toplama imtiyazı" vermek zorunda kaldı. Bundan sonra Şirket yayılarak kontrolü altında tuttuğu Hindistan arazilerine liman üsleri olan Bombay ve Madras etrafındaki geniş bölgeleri de ilhak etti. 1766-1799 döneminde "Doğu Hindistan Şirketi" İngiliz-Mysore Savaşları ve 1772-1718 döneminde İngiliz-Maratha Savaşları ile Hindistan'da Narama Nehri güneyinde bulunan çok büyük toprakları kontrolü altına aldı. Şirketin bu yayılıp genişlemesine, kontrolü altına aldığı Hindistanlı halk direniş göstermemiş değildi. 1806'da Vellore Ayaklanması sırasında "Doğu Hindistan Şirketi"'nin ordusunda bulunan hem Hindli hem de Müslüman sepoy askerler İngiliz kumanda heyetinin yeni üniformalar giyme kuralları koymasına aksi tesir göstermiş ve isyan etmişlerdi. 19. yüzyıl başlarında Şirket arazilerinde Genel Vali olan Birinci Wellesley Markisi Richard Wellesey, Şirketin kontrolü altına aldığı arazileri daha hızla genişletmek için yeni bir strateji ve politika uygulamaya başladı. Bu strateji ve politika 20 yıl kadar uygulandıktan sonra Şirket'in kontrolü altındaki arazilerin hızla genişleyip hemen hemen tüm Hindistan'ı kapsaması gerçeğini ortaya çıkarttı. Bu stratejinin uygulaması ilk safhasında ya Şirket ile yörel devlet idarecileri arasında bir "Alt-üst hükümdarlık tanımı antlaşması" imzalanması ile Şirket'in üst hükümdar olmasının kabul edilmesi ya da doğrudan doğruya askeri çatışma, işgal ve ilhak şeklinde yapıldı. "Alt-üst hükümdarlık tanımı antlaşması" imzalanması ile Şirketin üst hükümdarlığının kabul edilmesi politikası ile bir sıra Hindu mihraçeler ve Müslüman nevablar tarafından idare edilen "Yerli Devletler" veya "Prenslik Devletleri" ile ortaya çıkartıldı. Buna karşılık Pencap Bölgesi, Puştun Kuzey-Batı Sınırlar Vilayeti ve Keşmir'de 1849'da yapılan İkinci İngiliz-Sikh Savaşı sonunda Şirket ordusunun askeri galibiyeti neticesi olarak bu bölgeler Şirket doğrudan doğruya idare ettiği arazilerine ilhak edildiler. Ancak 1850'de yapılan bir antlaşma ile önceden ilhak edilmiş Keşmir arazileri Jamnu bölgesinde hüküm süren Dogra Hanedanı'na satıldı ve Keşmir, böylece Şirketin üst hükümdarlığı altında bir alt Prenslik Devletine dönüştü. 1801'de ortaya çıkan Nepal ile Şirket arasındaki sınır anlaşmazlıkları gittikçe ciddileşerek 1814-1816 İngiliz-Nepal Savaşları'na yol açtı. Bu savaşta Şirket ordularının galibiyeti, sonradan Britanya ve Hindistan koloni ordusunda çok özel rol oynayacak askerler olan Gurkha'ların Britanyalılar kontrolü altına geçmesine neden oldu. 1854'te Berar Bölgesi Şirket arazilerine ilhak edildi ve iki yıl sonra Avadh devleti arazileri de Şirket'e ilhak edildi. Böylece pratikte "Britanya Doğu Hindistan Şirketi" bir Britanya'dan imtiyaz almış olan şirket olmaktan çok ileri giderek, Hindistan'ın hemen hepsini kontrol eden bir özel hükümetli bir devlet şekline bürünmüş oldu. 1857 Hindistan Ayaklanması, tek bir olay neticesinde ortaya çıkmış değildir ve zaman içinde birçok faktörün birleşip toplanmasından dolayı ortaya çıkmıştır. "Sepoy"lar, Şirket'in silahlı kuvvetleri için, çoğunluğu Hindu ve Müslüman dininde olan, yerel bölgeden toparlanmış askerlerdi. Ayaklanmadan hemen önce bu Şirket silahlı kuvvetlerinde 50.000 Britanya'lı asıllı askerin yanında, 200.000 sayıda "sepoy" askeri mevcut bulunmaktaydı. Bu Şirket silahlı kuvvetleri üç "Başkanlık Ordusu"'na bölünmüş idi: Bombay Başkanlık Ordusu; Madras Başkanlık Ordusu ve Bengal Başkanlık Ordusu. "Bengal Başkanlık Ordusu"na alınan sepoy askerleri Lucknow