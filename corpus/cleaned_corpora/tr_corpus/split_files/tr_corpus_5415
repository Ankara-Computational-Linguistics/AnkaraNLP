Talat Paşa Bulvarı üzerindedir. Salonun inşaatına 1958 yılında başlanmış ve 1964 yılında bitirilebilmiştir. Mimarı, Yüksek Mimar Mühendis Gündüz Güngen’dir. 2.500 seyirci kapasiteli olarak yapılmıştır. Devlet Demir Yolları salonu kendi sporcuları için inşa ettirmiştir. Ancak bittikten 5-6 ay sonra Beden Terbiyesi Genel Müdürlüğü’ne devredilmiştir. Salona Türkiye'de voleybolun altyapısını okullarda kurarak başlatan spor yöneticisi, eğitmen ve sporcu Selim Sırrı Tarcan’ın adı verilmiştir. Salon Nisan 2006’da Gençlik ve Spor Genel Müdürlüğü tarafından kırk dokuz yıllığına Türkiye Voleybol Federasyonu’na devredilmiştir. Ancak Kültür ve Turizm Bakanlığı, başka bir yerde spor salonu yapıldıktan sonra Selim Sırrı Tarcan Spor Salonu’nu yıkmayı planlamaktadır. Galatasaray Lisesi’nde de Selim Sırrı Tarcan adını taşıyan bir spor salonu bulunmaktadır. Dong "Dong", aşağıdaki anlamlara gelebilir: Lübnan lirası Lübnan lirası (Arapça: ليرة لبنانية, ya da kısaca "ليرة"; Fransızca: "livre libanaise"; ISO 4217: LBP), Lübnan'da kullanılan para birimidir. Banque du Liban tarafından çıkarılır ve dağıtılır. Liranın alt birimi, kuruştan türeten "qirş" (قرش) ya da Fransızca ismiyle "piastre", ve bir lira 100 tane qirşe ya da piastreya bölünür, fakat enflasyon nedeniyle alt birimleri kullanılmamaktadır. Beni Suçlu Bulun 17 Mart 2006 tarihinde vizyona giren yönetmenliğini Sidney Lumet 'in yaptığı senaryosunu da Sidney Lumet, T.J. Mancini yazdığı başrolünde ise Vin Diesel’in rol aldığı bir film dir. Lucchese suç örgütünün 20 üyesi mahkemeye çıkartılır. Davalılardan biri olan Jackie, kendi savunmasını üstlenmeye karar verir. 30 yıllık bir cezaya mahkûm olan Jackie’ye aralarında en yakınlarının da olduğu örgüt üyelerine karşı tanıklık etmesi için karşılığında ceza indirimi teklifi getirilir. Ailesine ihanet etmeyi reddeden Jackie, hem davalı hem avukat olarak mahkemeye çıkar. E (video) E, Eminem'in kliplerinin bulunduğu bir DVD/VHS koleksiyonudur. Koleksiyonda şu şarkıların videoları bulunmaktadır: Ayrıca Eminem'in evinin de bir videosu koleksiyona konulmuştur. Yanelis Santos Yanelis Santos Allegne (d.30 Mart 1986-Ciego de Ávila) Kübalı millî voleybolcu. Voleybola 1994 yılında başladı. Ulusal takım formasını ilk kez 2000 yılında giydi. 2007 Dünya Kupası’nda ve 2008 Pekin Olimpiyat Oyunları'nda «en iyi servis» ödülünü kazandı. Küba ulusal takımında toplam 41 kez oynadı. Halen Ciago de Avilas’da voleybol kariyerini sürdürüyor. Thomas Doll Thomas Doll (d. 9 Nisan 1966 Malchin, Almanya) eski Alman millî ofansif orta saha oyuncusu ve teknik direktör. Kariyerinde HSV ve Dortmund gibi yüksek potansiyelli Bundesliga takımlarını da çalıştırmış olan Doll, 2009 ve 2011 yılları arasında Süper Lig ekibi Gençlerbirliği'ni de çalıştırmıştır. Doll kariyerine Alman alt küme ekiplerinden doğduğu kasabanın futbol takımı BSG Lokomotiv Malchin'de başladı. Daha sonra Doğu Almanya 1. ligi DDR-Oberliga takımı Hansa Rostock'a transfer oldu. Sene 1986'yı gösterdiğinde ise dönemin güçlü ekiplerinden BFC Dynamo forması giyen Doll, burada 1987 ve 1990 yıllarında olmak üzere iki lig şampiyonluğu yaşadı. Doğu ve Batı Almanya'nın birleşmesinin ardından Thomas Doll millî takım için Doğu Alman cephesinden gelen en çok rağbet edilen oyuncu konumundaydı. Thomas Doll 1990 yılında Hamburg şehri takımı HSV ile sözleşme imzaladı. Buradaki etkileyi performansının ardından İtalyan futbol devi Lazio'nun dikkatini çeken Doll, İtalya macerasına yelken açtı. Lazio'da üç sezon forma giydikten sonra 1994 yılında Bundesliga ekiplerinden Eintracht Frankfurt'a transfer oldu. Frankfurt'ta sakatlıklarla boğuşup iki sezonda sadece 28 maça çıkabilen Doll, iki yıllık Bari serüveninin ardından HSV'de üç sezon daha oynadıktan sonra 2001 yılında aktif futbolculuk kariyerine son verdi. Thomas Doll, uluslararası seviyede hem Doğu Almanya (29 maç, 7 gol) ve hem de Birleşik Almanya (18 maç, 1 gol) formalarını giymiştir. Son millî maçına 1993 senesinde çıkmıştır. Profesyonal futbola vedasının ardından Bundesliga ekiplerinden HSV bünyesinde antrenörlük yapmaya başladı. 2002 yılından A takıma atandığı 2004 yılına kadar paf takımı çalıştırdı. Hamburg macerasının başlarında bazı önemli başarılara imza attı. İlk sezonunda takımı kümede tuttu, UEFA Intertoto Kupası'nı kazandı ve 2005-06 sezonunda takımını geliştirerek beklenmedik şekilde lig üçüncülüğünü kazanıp UEFA Şampiyonlar Ligi vizesi aldı. 2006-07 sezonu ise kariyeri açısından en kötü sezon olarak tarihe geçti. UEFA Şampiyonlar Ligi'nde 6 maçta alınan tek galibiyet ve Bundesliga'da sezonun ilk yarısında ligin dibine demir atılması sonunu hazırladı. 1 Şubat 2007 itibarıyla HSV yönetimi tarafından görevine son verildi. 2007-08 sezonuna büyük ümitlerle başladığı Borussia Dortmund ile de sezonu ancak 13. sırada tamamlayınca 19 Mayıs 2008'de görevinden istifa etti. Alman teknik adam Süper Lig takımlarından Ankara ekibi Gençlerbirliği'ni de 2009-10 sezonunda ve 2010-11 sezonunun ilk haftalarına kadar çalıştırmıştır. Yerine ise yardımcısı Ralf Zumdick gelmiştir. Thomas Doll hâlen Macar ekiplerinden Ferencvárosi'u çalıştırmaktadır. Thomas Doll iki kız babasıdır. Kızlarından birinin annesi şu anki İtalyan eşi Roberta, diğerinin annesi ise şu anda başka bir eski futbolcu olan Olaf Bodden ile evli olan eski eşidir. Quebec Ulusal Bayramı Quebec Ulusal Bayramı (Fransızca: La Fête nationale du Québec), Kanada'nın Quebec eyaletinde ulusal bayram olarak kutlanan gündür. 24 Haziran günü, Aziz Saint-Jean-Baptiste gününde kutlanır. Quebec eyaleti'nin başbakanı ayrılıkçı lider René Lévesque'in hükûmeti tarafından 11 Mayıs 1977 tarihinde alınan kararla ""La Fête nationale du Québec"" (""Quebec Ulusal Bayramı"") adını alarak ulusal bayram kabul edildi ve Quebec halkının ve eyaletin ulusal bayramı olarak milliyetçi ve hatta bölücü bir yapı kazandı. Hatta bu bayram tüm Kanada'nın ulusal bayramı olan ""Kanada Günü""'ne karşı bir nevi karşıt bir bayramdır. Bu gün içerisinde, Quebec'deki tüm devlet kurumları, okullar ve şirketlerin çoğu tatil edilmektedir. Yarygin PYa Yarygin PYa diğer adıyla MP-443 Grach(Rusça: Пистолет Ярыгина, ПЯ, МР-443 "Грач"), 2003 yılında üretime başlamış tabancadır. Günümüzde Rusya Federasyonu Silahlı Kuvvetleri'nin standart tabancasıdır. Yarygin PYa, çift hareketli, kısa geri tepmeli, yarı otomatik tabancadır. Silah iki çeşit mermiye sahiptir. 9x19mm Parabellum ve 9x19 7N21 +P+. 9x19mm Parabellum standart model, 9x19mm 7N21 +P+ ise zırh delici modelidir. Bu model özel operasyonlarda kullanılır. 1990-91 TÃ¼rkiye 2. Futbol Ligi 1990-91 Türkiye 2. Futbol Ligi, günümüzde 1. Lig olarak adlandırılan ligin 28. sezonudur. "A Grubu", "B Grubu" ve "C Grubu" olarak üç ayrı torba oluşturularak oynanan ligden Samsunspor, Altay ile Adana Demirspor bir üst lige yükselen takımlar olmuşlardır. Gruplarının son sıralarında yer alan Giresunspor, Sümerbank Beykoz, Akçaabat Sebatspor, Kütahyaspor, Kuşadasıspor, Yeni Afyonspor, Nevşehirspor, Niğdespor ve Polatlıspor ligden düşmüşlerdir. Leigh Brackett Leigh Douglass Brackett, (7 Aralık 1915 - 18 Mart 1978) genellikle bilimkurgu türünde yazdığı eserleriyle tanınan Amerikan yazardır. Ayrıca senaristlik de yapan Brackett'ın en bilinen işleri "The Big Sleep" (1945), "Rio Bravo" (1959), "The Long Goodbye" (1973) ve "" (1980) adlı filmlerdir. Brackett'ın ilk bilimkurgu hikâyesi 1940 yılının Şubat ayında "Astounding Science Fiction" dergisinin bir sayısında yayımlandı. İlk romanı "No Good from a Corpse" ise 1944 yılında yayımlandı. Luis FernÃ¡ndez Luis Fernández (d. 2 Ekim 1959; Tarifa), İspanyol asıllı Fransız eski millî futbolcudur. 1993 yılında futbolu bıraktıktan sonra, teknik direktör, TV spikeri ve radyoda çalışmıştır. Aynı zamanda Radio Monte-Carlo'da "Luis Attaque" adındaki kendi programını sunmaktadır. 19 yaşında, Paris SG'de ilk profesyonel kontratını imzaladı. Oynadığı ilk maçlarda, performansını üst seviyeye çıkartarak, Ligue 1'in değişmez orta saha oyuncusu oldu : top çalma becerisi ve hatta oyun kurucu özelliği ona 1992 yılında Fransa millî futbol takımının kapısını açtı. 1982 yılında 23 yaşına basan Fernández, 1982 FIFA Dünya Kupasında Fransa'yı yarı finale kadar taşıdı. Orta sahada Jean Tigana, Alain Giresse ve Michel Platini'yle iyi bir dörtlü oluşturdu. Yabancı basınlar bu dörtlüye "sihirli kare" takma adını vermiştir. Fransa millî takımıyla Fransa'da oynanan 1984 Avrupa Futbol Şampiyonası'nı kazanmış, Meksika oynanan 1986 FIFA Dünya Kupası'nda ise yarı finale kadar yükselmiştir. Bu turnuvada, ilk turda SSCB'ye beraberlik golü, ve çeyrek finalde Brezilya'ya karşı turu getiren penaltı golü atmıştır. 1985-86 sezonunda, Paris SG'le Ligue 1 şampiyonu olmuş, sene sonunda başka bir Paris takımı olan RC France'e transfer oldu. 1989 yılında, takımı genellikle PAF takımdan gelen oyunculara emanet eden AS Cannes'a transfer oldu. 1990-91 sezonunda As Cannes'la avrupa kupasını oynamıştır. Ancak 1991-92 sezonun sonunda Fernández'in takımı 2. Lige düştü. Düşüşle birlikte Luis Fernández oyuncu hayatına son vermiştir. Müge Anlı Müge Anlı (d. 19 Aralık 1973, İstanbul), Türk sunucu ve gazeteci. Marmara Üniversitesi İletişim Fakültesi'nden mezun oldu. Yüksek lisansını ise Kadir Has Üniversitesi Sosyal Bilimler Enstitüsü'nde hukuk üzerine yaptı. Televizyon hayatına ilk olarak magazin alanında başlayan Anlı, diğer bir magazinci Şenay Düdek'le Kanal D'de yaptığı "Dobra Dobra" adlı magazin üzerine sohbetlerin olduğu ve konukların ağırlandığı bir program yaptı. Bir sezon birlikte program yaptıktan sonra, aynı programa Şenay Düdek ile Cenk Eren FOX Türkiye'de, Müge Anlı ise Pakize Suda'yla Kanal D'de devam etti. "Dobra Dobra"da ki sunuculuk deneyimi ile magazinciliği bırakıp sunuculuğa geçti ve atv'de yayınlanan kendine ait Müge Anlı ile Tatlı Sert adlı tartışma programını sunmaya başladı. Programda, kaybettiği yakınlarını arayan kişiler ağırlanmakta, işleyeni belli olmayan veya işleyenin bulunamadığı cinayetler aydınlatılmaya çalışılmaktadır. Yine "Tatlı Sert"'in dışında, 2010 televizyon sezonunda, daha önceden Sinan Çetin'in yapmış olduğu Film Gibi adlı programla aynı formatta bir programı atv'de sundu. "Müge Anlı ile Mektubunuz Var" adlı programda, yaşadığı çeşitli olaylardan dolayı yakınlarıyla görüşemeyen, onları bulamayan kişiler konuk edildi. 2008'de gazeteci Burhan Akdağ'dan boşandı. Bu evlilikten 1 kızı oldu. Tögrög Tögrög ya da Tugrik (Moğolca: төгрөг; simge: ₮, ISO 4217: MNT), Moğolistan'da kullanılan para birimidir. Moğolistan Bankası tarafından dağıtılmaktadır. Tarihî olarak bir tane tögrög, 100 tane "möngö" (мөнгө)'ye bölünürdü, fakat çok az değeri olduğu için artık möngö madenî paraları kullanılmamaktadır. Irak dinarÄ± Irak dinarı (Arapça: دينار عراقي; simge: ع.د, ISO 4217: IQD) ya da kısaca dinar (Arapça : دينار), Irak'ta kullanılan para birimidir. Irak Merkez Bankası tarafından dağıtılmaktadır. Bir tane dinar 1.000 tane "fils" (فلس)'e bölünür, fakat enflasyon sebebiyle artık filsler kullanılmamaktadır. Bahreyn dinarÄ± Bahreyn dinarı (Arapça: دينار بحريني; simge: .د.ب, ISO 4217: BHD), Bahreyn'de kullanılan para birimidir. 1965 yılından bu yana tedavüldedir. Bahreyn Dinarı uluslararası numarası 48'dir. 1 Bahreyn Dinarı 2,65 Amerikan Doları'na ve 1 Amerikan Doları da 0,376 Bahreyn Dinarı'na sabitlenmiştir ve uzun yıllardır bu seviyeden işlem görmektedir. Bahreyn Merkez Bankası tarafından dağıtılır. Dinarın alt birimi "fils" (فلس), ve bir tane dinar, 1.000 tane filse bölünür. "Dinar" sözcüğü, Latince "denarius" sözcüğün türetiyor. Aşağıdaki şekillerde dağıtılır: Somaliland'ın dış ilişkileri Somaliland (, "Arḍ aṣ-Ṣūmāl") Afrika Boynuzu'nda de jure olarak Somali'ye bağlı özerk bölge, de facto olarak bağımsızlığını ilan etmiş yönetim. Somaliland Cumhuriyeti kendisini eski Britanya Somalilandı himayesinde ve ardılı devlet olarak tanımlar. Somali 1991 yılında bölgeyi kendi yerel yönetimi ilan etti, Somaliland günümüzde herhangi bir ülke veya uluslararası kuruluş tarafından tanınmamaktadır. Tanınmayan bir devlet olması nedeniyle, Bölgesel Somaliland hükûmeti herhangi bir ulus ile resmi temasta bulunamamaktadır. Birleşmiş Milletler ve Afrika Birliği'nin mevcut ulusal sınırların korunmasını desteklemesi nedeniyle şimdiye kadar Somaliland'ın egemenliğinin tanınmamasına neden oldu. 2005 senesinde Bir Afrika Birliği inceleme komisyonunun ziyaretinde son bir rapor yayınlanarak Somaliland bağımsızlığını tanımak için dikkate değer olumlu önerilerde bulundu. Somaliland'ın, komşuları olan Etiyopya ve Cibuti ile politik temasları vardır. Bunların yanı sıra Belçika, Fransa, Gana, Kenya, Güney Afrika, İsveç ve ABD ile de temasları vardır. 17 Ocak 2007' de Avrupa Birliği, gelecekteki işbirliğini görüşmek üzere bir dışişleri heyeti gönderdi. Afrika Birliği de uluslararası tanınma geleceğini tartışmak için bir dışişleri bakanını gönderdi ve 29-30 Ocak 2007'de bakanlar kuruluşun üye devletleri ile bildirimi ​​görüşeceklerini belirtti. Haziran 2007'de Etiyopya başbakanı Meles Zenawi, Somaliland başbakanı Kahin ile bir konferans düzenledi. Bu sırada Kahin Etiyopya Dışişleri Bakanlığı tarafından yazılan bir bildiride Somaliland Başkanı olarak yer aldı. Böylece Somaliland ilk kez resmen yabancı bir hükûmet tarafından egemen bir devlet olarak anılır olmuştur. Bu Etiyopya tarafından resmi olarak tanınması için bir hareket olarak talep edilmez iken, ileride bu tek taraflı bağımsızlık, Etiyopya ile birlikte Afrika Birliği'nde bağımsızlıklarının tanınmasına dönüşeceğini düşünmektedirler. 27 Kasım 2007'de, Avrupa Parlamentosu için Liberaller ve Demokratların Dostluğu partisi üyesi Annemie Neyts-Uyttebroeck, Javier Solana'ya (Ortak Dış ve Güvenlik Politikası Yüksek Temsilcisi ve Konsey Genel Sekreteri) ve Somaliland başbakanı Kahin'e yakında Avrupa Birliği'nin Somaliland'ı tanıyacağını belirten bir mektup yolladı. Aralık 2007'de, ABD hükümeti, Mogadişu'da geçici hükûmet ile, Somaliland bölücülerini onaylamak veya desteklemek konusunda tartıştı. 2006 yılının başlarında, Galler Ulusal Meclisi, Cardiff Senedd'de ki kraliyet açılışına katılmak üzere Somaliland hükümetine resmi bir davette bulundu. Bu hareket, ayrılıkçı hükümetin meşruiyetinin Galler Meclisi tarafından tanınmasına yönelik bir hareket olarak görüldü. Dışişleri ve Milletler Topluluğu Ofisi davet üzerine bir yorumda bulunmadı. Galler önemli bir Somaliland göçmen topluluğuna ev sahipliği yapmaktadır. 2002 yılında Almanya Somaliland'ı tanıma ve ülkede bir askeri üssü kurulmasını kabul etti. Fakat bunu yapamadılar ve donanma üslerini Cibuti'ye kurdular. Donanma gemileri zaten Barbera tarafından işletiliyordu. Şubat 2010'da, İsrail'in Somaliland'ı tanıyacağına dair söylentiler çıktı. Sonrasında bu söylentiler yanlış çıktı. Ayrıca, Somaliland'ın, bir İsrailli silah tüccarı ile karıştığı bir silah kaçakçılığı işi vardı. Temmuz 2013 itibarıyla Muhammed Yonis Somaliland Dışişleri Bakanı'dır. Somaliland'ın birçok ülkede temsilcisi (irtibat) büroları vardır. Ancak bu misyonlar, Viyana Konvansiyonu hükümleri çerçevesinde resmi diplomatik statüye sahip değildir. Şu şehirlerde ofisleri vardır: Aşağıdaki yabancı hükümetlerin Hargeisa'da diplomatik ofisleri vardır: Şubat 2010 itibarıyla, Yemen hükûmeti Hargeisa diplomatik bir ofis açmayı planladıklarını bildirildi. 2010 yılının Ekim ayında, Yemenli yetkililer ve Puntland yönetimi ile Puntland bölgesinde benzer bir konsolosluk ve ticari ofis kurmak için anlaştılar. Somaliland'ın Puntland, Sanaag ve Sool alanlarıyla komşu olmaları ve Somali'nin özerk bölgesi olması konusunda tartışmalar vardır. Somaliland nüfusunun bir kesimi Puntland'a sadıktır. Somaliland liderleri, kendilerinden bağımsızlıklarına tehdit olarak gördüğü için Somali Federal Hükümeti'ni uzaklaştırdılar. Somaliland Temsil Edilmeyen Milletler ve Halklar Organizasyonu'na Ã¼yedir. Somaliland'ın kendisine ait pasaportu vardır. Bu pasaportlar hiçbir ülke tarafından tanınmamaktadır, ama Birleşik Krallık, Fransa, Belçika, Güney Afrika, Güney Sudan, Kenya, Cibuti ve Etiyopya pasaportları resmi olmayan seyahat dokümanları olarak kabul etmektedir. Ürdün dinarı Ürdün dinarı (Arapça: دينار أردني; ISO 4217: JOD), 1950 yılından bu yana Ürdün'de kullanılan para birimidir. Ürdün Merkez Bankası tarafından dağıtılır. Bir dinar, 10 tane "dirhem", 100 tane "kirş" ya da 1000 tane "fils"e bölünür. 1 Ürdün Dinarı 1,42 Amerikan Doları'na ve 1 Amerikan Doları da 0,709 Ürdün Dinarı'na denk olacak şekilde konumlandırılmıştır. Gayriresmî olarak Ürdün dinarı, Yeni İsrail Şekeli ile beraber Batı Şeria'da da kullanılmaktadır. Tedavülde olan Ürdün Dinarı madeni paraları aşağıdaki gibidir. Kuveyt dinarı Kuveyt dinarı (Arapça: دينار كويتي; ISO 4217: KWD) ya da sadece dinar (دينار), Kuveyt'te kullanılan para birimidir. Kuveyt Merkez Bankası tarafından dağıtılır. Dinarın alt birimi "fils", ve bir dinar, 1.000 tane filse bölünür. Kuveyt dinarı, dünyanın en yüksek değeri olan para birimidir. Hindistan rupisi Hindistan rupisi ya da sadece rupi (Hintçe: रुपया; ISO 4217: INR), Hindistan'da kullanılan para birimidir. Hindistan Rezerv Bankası tarafından dağıtılır. Rupinin simgesi olarak kullanılmaktadır. Rupinin alt birimi "paisa"'dır (çoğul. "paise") ve bir tane rupi, 100 tane paisa'ya bölünür. Nepal rupisi Nepal rupisi ya da sadece rupi (; simge: ₨, ISO 4217: NPR), Nepal'de kullanılan resmî para birimidir. Nepal Rastra Bank tarafından dağıtılır. Rupinin alt birimi "paisa"dır ve bir tane rupi, 100 tane paisaya bölünür. Rupi için en çok kullanılan simgeler Rs veya ₨. Tuğrul Şener Tuğrul Şener (d. 19 Mayıs 1952, Yalova), Türk eski millî futbolcudur. Beşiktaş ve Mersin İdman Yurdu'nda uzun yıllar forma giymiştir. Özellikle Beşiktaş'la elde ettiği başarılardan dolayı kulübün efsane futbolcular arasında gösterilmektedır. Tuğrul Şener, Yalovaspor'un kurucularından ve eski Başkanlarından Merhum Ali Şener'in oğludur. Futbolu ilk kez mahalle aralarında oynadıktan sonra 12-13 yaşlarında "Esnafspor" altyapısında yazılarak burada başladı. Ardından 16-17 yaşlarına babasının kurucuları arasında olan Yalovaspor'da oynamaya başladı. İki sezon burada oynadıktan sonra 1970-71 sezonunda Bandırmaspor’a transfer oldu. 1. Lig'de mücade eden Bandırmaspor'da oldukça başarılı iki sezon geçırdı ve 1969-70 ve 1970-71 sezonlarında iki kez ligi 2. sırada tamamlayıp Süper Lig'in kapısından döndü. Burada gösterdiği performansl birçok Süper Lig ekibinin transfer listesine girmeyi başardı ve neticesinde 1971-72 sezonunun başında Süper Lig'in köklü ekiplerinden Beşiktaş'a transfer oldu. İki sezon 2. Ligin bu güçlü takımında forma giyen ve Beşiktaş’lı yöneticilerin ilgisini çeken Tuğrul Şener, 20 yaşında Kara-Kartal’a transfer oldu ve tam 7 sezon Beşiktaş formasını giydi. İki kez A Millî (İran, Pakistan maçları) ve 1 kez de ümit millî (İngiltere maçı) olan Tuğrul Şener, Beşiktaş’ta başarılarla dolu futbol yaşamının ardından bir yıl Mersin’de kiralık olarak futbol oynadı. Ardından İskenderunspor’a transfer olan ve 1979-80 sezonunda Kocaelispor’la anlaşan Tuğrul Şener, 1980-81 sezonunda amatör yetiştiği camiasına, Yalovaspor’a geldi. Aynı sezon Levent’i yenerek (2-1) şampiyon olan Yeşil-Kırmızılı Takıma büyük katkı sağlayan Şener, bir süre sonra aktif futbolculuk yaşamını sona erdirdi. Son yıllarda belli aralıklarla Yalovaspor’da değişik görevler alan Tuğrul Şener yaşamını Yalova’da sürdürmektedir. 3 kez millî takımlara çağrılan Tuğrul Şener, 1 kez kez Türkiye U-21 ve 2 kez de Türkiye forması olmak üzere toplam 3 kez millî formayı giymiştir. ümit millî takımı için ilk karşılaşmasına 11 Mayıs 1974 tarihinde İngiltere ümit millî takımına karşı oynanan karşılaşmada çıktı. A millî takım için ilk kar karşılaşmasına 18 Ocak 1974 tarihinde Pakistan millî takımına karşı oynanan karşılaşmada çıktı. A millî takımın 1974 Pakistan'ın Karaçi şehrinde düzenlenen beşinci RCD Kupası turnuvasına katılan kadrosunda yer aldı ve bu turnuvada takımıyla şampiyonluk elde etmeyi başardı. Tunahan AkdoÄŸan Tunahan Akdoğan (d. 19 Ekim 1967, Rize), Türk eski futbolcu, teknik direktör. Yalovaspor'da parlayan Tunahan, takımının 1989-1990 sezonunda 3. Lig şampiyonu olmasında büyük rol oynamıştır. 1990-1991 sezonunda yine Yalovaspor'la 2. Lig'de forma giymiş ve sezon sonu, süper lig takımlarından Bursaspor'a transfer olmuştur. Uzun yıllar Bursaspor forması giyip, takımın kaptanlığını yaptıktan sonra Gaziantepspor, Diyarbakırspor ve Güngören Belediyespor'da oynayıp futbolu bırakmıştır. Futbolu bıraktıktan sonra bir süre ilk antrenörlük deneyimi olarak Oyak Renault'da yardımcı antrnör olarak görev aldı. Ardından Gölcükspor'da teknik direktörlük yapmaya başladı. 2005-06 sezonunun itibaren futbolculuk döneminden Bursaspor'dan takım arkadası olan Nejat Biyediç'nın yardımcı antrenörlüğünü yapmaya başladı. Biyediç'in yanında Bursaspor, Sakaryaspor ve daha sonra Eskişehirspor'u çalıştırdı. Ardından Bayrampaşa ve yeniden Gölcükspor'da teknik direktör olarak çalıştı. 2011-12 sezonunun yaz transfer döneminde 2. Lig ekiplerinden Kızılcahamamspor'u devraldı. 3 Aralık 2014 tarihinde Engin Çalışır'ın yerine Tepecikspor teknik direktörlüğüne getirilmiştir. Animal Farm (anlam ayrımı) Assisi nakış Assisi nakış, antik İtalyan geleneğine dayalı sayılı iplik nakışının bir formu olup, ana motifler boş bırakılarak arka planın nakış dikişiyle doldurularak ana temanın ortaya çıkarılması yöntemidir. Bu isim İtalya'nın Assisi kasabasından türemektedir. Assisi işi, ana motif boş bırakıldığında arka planın doldurulması yönteminin kullanılması metodudur. Arka planın doldurulmasında kanaviçe işi (çapraz dikiş) yöntemi kullanılır ve Siyahişi nakış, Holbein dikiş daha sonra motifin ana hatları için kullanılarak etrafı çevreleyen kıvrık süsleme yaratılır. Ayrıca kullanılan dikiş örneklerinin bilinenleri, çapraz dikiş, İtalyan çapraz dikiş ve Cezayir örgü dikişleridir. İplik renklerinde geleneksel olanlardan kırmızı, mavi, yeşil veya arka plan için altın rengi, ana hatlar için siyah veya kahverenginden biri kullanılırdı. Geleneksel motifler geniş bir şekilde hanedan armacılığına ait hayvanlardı ve bunlar hayvan ve kuş çiftleri şeklinde olup simetrik bir düzende süslü filigramla çevrilmiş bir şekilde gösteriliyordu. En eski parçalarda figürler kumaş üzerine elle çiziliyor ve Holbein dikişiyle çevriliyordu. Yine arka plan mümkün olduğu kadar dolduruluyordu. Daha modern parça örnekleri kâğıt üzerine dikkatlice düzenlenmektedir. Tarihsel olarak İtalya, uzun dönem geleneksel parlak ve renkli nakışa sahipti. Onüçüncü ve ondördüncü yüzyılllarda hanedan armacılığın ait nakış daha basit olan yine şekil ve desenleri geliştirdi. Burada da güzel keten bezi üzerindeki desen ve motifler boş bırakılmakta ve ana hatlar ve arka plan ise renkli ipek ile doldurulmaktaydı. Motifler geleneksel dizayn olan kuş ve hayvan çiftlerinden kuvvetli bir şekilde etkilenmişlerdi. Bu ilk nesneler, daha çok sıklıkla sunak elbiseleri ve ayinde papazın giydiği kolsuz kıyafetler gibi dini amaçlar için kullanıldı. Onaltıncı yüzyıl ile Assisi işi daha çok popüler hale geldi ve geniş bir motif serisi kullanıldı. Bunların çoğu Rönesans betimleme tasvirleri olan satir, demon ve "mitsel yaratık"lara dayanıyordu. Onsekizinci ve ondokuzuncu yüzyılda bu nakış formu inişe geçti ve pek çok desen ve şekil kayboldu. Yirminci yüzyıl döneminde sadece İtalya'nın Assisi kasabasında nakışın bu formu yeniden hayat buldu ve buranın ismini aldı. 1902 yılında 'Laboratorio Ricreativo Festivo Femminile San Francesco di Assisi' kuruldu. Buradaki amaç elsanatları dükkânları yerel geleneksel elsanatını yeniden yaşatacak ve fakir kadınlara kendi gelirlerini elde etme olanağını sağlayacaktı. Bu küçük ev endüstrisi gelişti ve bu modern dizayn sayılı iplik nakışını kullanarak çabuk bir şekilde İtalya, Avrupa ve daha sonra diğer ülkelerde yayıldı. Son yirmi yıl içinde, Assisi nakışının modern versiyonu evrim geçirdi. Pek çok farklı renkler ve desenler arka plan örneği için kullanıldı ve motifler tamamiyle farklıydı. Buna rağmen geleneksel versiyon Assisi kasabasında hala uygulanmaktadır. Burada evinin önünde oturup yerel nakış kooperatif dükkânlarına Assisi nakış işi işleyen kadınlar görülür. Kirpi (anlam ayrımı) Kirpi, kirpigiller familyasından böcekçil bir memeli türüdür. Şu anlamlara da gelebilir: Lawrence Kasdan Lawrence Kasdan, (doğum: 14 Ocak 1949) Amerikalı film yapımcısı, yönetmeni ve senaristidir. Kasdan, Florida eyaletinin Miami kentinde doğdu. Michigan Üniversitesi'nden mezun olan Kasdan'ın planı İngilizce öğretmeni olmaktı. Profesör Kenneth Thorpe'un öğrencisi oldu. Leigh Brackett'ın ölümünden sonra George Lucas onu "" filminin senaryosunu tamamlaması için görevlendirdi. Kasdan'ın yazdığı senaryodan hoşlanan Lucas, "Kutsal Hazine Avcıları"'nın senaryosunu yazması için onunla anlaştı. Ardından Lucas ve Kasdan, "" filminde üçüncü kez iş birliği yaptı. Kasdan'ın ilk yönetmenli deneyimi ise 1981 yılında gösterime giren "Body Heat" filmi oldu. Kasdan ayrıca James L. Brooks'un komedi filmi "As Good As It Gets" filminde küçük bir rolde yer aldı. Lawrence Kasdan'ın oğulları Jake ve Jon Kasdan'ın ikisi de yönetmen ve oyuncudur. Ken Saro-Wiwa Kenule "Ken" Beeson Saro-Wiwa (10 Ekim 1941-10 Kasım 1995) Nijeryalı yazar, televizyon yapımcısı, çevreci ve Goldman Çevre Ödülü sahibi. Saro-Wiwa, Nijerya'daki etnik azınlıklardan olan Ogoni halkından gelmektedir.Bu halkın Nijer Deltasındaki toprakları ise 1950'li yıllardan beri petrol arama ve çıkarma faaliyetleri yüzünden çevre felaketi boyutlarında kirletilmiştir. Önce temsilci daha sonra da başkanı olduğ "Ogoni Halkının Yaşaması için Hareket" (MOSOP)ile şiddete başvurmaksızın Ogoniland'de yaşanan çevre felaketine karşı kampanya başlattı. Bu kampanya bölgede petrol faaliyeti yürüten petrol şirketlerine ve özellikle de Shell'e karşıydı. Aynı zamanda yabancı şirketlerin ülkenin yağmalanmasına izin verdiği gerekçesiyel Nijerya hükümetlerini de eleştiriyordu. Kampanyasının hız kazandığı bir dönemde General Sani Abacha önderliğindeki askeri yönetim tarafından tutuklandı, görülmemiş hızla askeri mahkemede yargılandı. Siyasi gerekçelerle ve mesnetsiz ithamlarla suçlu bulunarak 1995 yılında idam edildi. Öldürülmesi tüm dünyada yankı yaptı ve Nijerya'nın İngiliz Milletler Topluluğu'ndan çıkartılmasına yol açtı. Güncel olarak da Ken Saro-Wiwa'nın ani yargılanmasında karşı çıktığı petrol şirketlerinin başında olan Shell'in parmağı olduğu düşünülmektedir ve bu mevzuya ait dava,günümüzde de sürdürülmektedir. GladyatÃ¶r Gladyatör (Latince: "gladiator": kılıç ustası silahşör, "gladius": kılıç), Eski Roma'da genellikle savaş esirleri ve kölelerden oluşturulan, Romalı insanları eğlendirmek, Roma halkını askerliğe, dövüşlere ve olası savaşlara hazırlamak amacı ile halkın seyirciliği refakatinde birbirleri veya vahşi hayvanlarla dövüşmek zorunda bırakılan insanlardır. Gladyatörlerin her biri farklı silahlara sahiptir. Hemen her gladyatör elinde bir kılıç veya mızrak, başında ağır metalden siperli miğferle ve üstü çıplak olarak dövüşürdü. Altta bir kasık örttüğü ve onu tutan bir kemer bulunurdu. Arenanın kumlu zemininde ayakkabı ya da sandalet giyilmez, ayak bileklerini destekleyici kısa tozluk kullanılırdı. Teçhizatları hangi sınıftan veya milletten olduklarını ele verirdi. Thraex küçük köşeli kalkan Eques ise küçük yuvarlak kalkan taşır, Retiarius ağ ve mızrak ile dövüşmeyi yeğler, çoğunlukla görüş ve işitmeyi zorlaştırdığından miğfer kullanmazdı. Büyük dikdörtgen Lejyon kalkanlarına benzer kalkan kullananlar Murmillo, Secutor ve Provocator adıyla anılırdı. Kalkan kullanan gruplar kılıç boyutlarına ve kullanım şekillerine göre değişirdi. Çiftlerin oluşturulmasında kesin, net ve değiştirilemez kurallar vardı. Equites, Provocatores ve Essedari sadece kendi sınıfından bir rakiple dövüşebilen sınıflardı. Bunun sebebi, bazı ekipmanların diğer ekipmanlardan üstün olması ve gladyatörlerin bu silahlarla eğitim almamasından kaynaklanırdı. Murmillo olan Thraex ya da Hoplomachus sınıfından olanlarla, Retiarius ise Secutor ya da nadiren Scissor'a karşı dövüşürdü. Bir gladyatörün azat edilmesi için bir devlet yetkilisinin onu tahta kılıçla (rudis) kutsaması gerekirdi. Önceleri sadece aşağı tabakadan seçilen gladyatörlük, daha sonra bir meslek haline geldi ve gladyatör yetiştirmek amacı ile akademiler açıldı. Bu akademilerin genel adı da Ludus'dur. Ayrıca Roma imparatorlarından Commodus'un da gladyatör oyunlarından hoşlandığı ve bu dövüşlere katıldığı bilinmektedir. "Gladyatör" filmi, gladyatörlüğün tarihine ve Marcus Aurelius devrine ışık tutmaktadır. Yıl içinde Nisan, Temmuz, Eylül ve Kasım aylarındaki dört hafta içinde gerçekleştirilen gladyatör oyunları, Büyük Sirk (Circus Maximus) ve Kolezyum'un neredeyse sürekli olarak açık kaldığı bir boyuta ulaşmıştır. MÖ 264'teki tarihi kanıtlara geçmiş ilk oyunlarda üç çift köle, öldüresiye dövüşmüştür. Dört yüzyıl sonra İmparator Trajan, 10.000 insan ve 11.000 hayvanın öldürüldüğü abartılı bir festival düzenlemiştir. Profesyonel gladyatörler, öldürücü dövüş gösterileri sunarlar. Düzenli sıralar halinde yürüyerek Yaşam Kapısı'ndan geçip arenaya girerler ve şu geleneksel sözlerle imparatorluk podyumuna seslenirler: ""Ave Caesar! Morituri Salutamus"" ("Selam Ceasar! Ölmek üzere olanlar seni selamlarlar"). Ağ ve üç dişli mızrakla donanmış Rhetariler, kılıç ve kalkanla ağır silahlanmış Seuctorelerle karşılaşır. Bazen tutsaklar veya egzotik barbarlar takımına karşı bu iki grup güçlerini birleştirir. Karşılaşmada kaybedenlerin cesetleri, et çengelleriyle sürüklenerek Ölüm Kapısı'ndan dışarı atılır. Bir gladyatör yaralanırsa, imparator veya oyunlara başkanlık eden bir başkası, "başparmak yukarı" veya "başparmak aşağı" işaretiyle cezanın tecil edilmesine veya öldürülmesine karar verir. Oyunları düzenleyenler, gladyatör okulları arasındaki rekabeti kullanmış ve ünlü oyuncuların kazandığı karşılaşmaların reklamını yapmıştır. Günümüze kalan bir Oyun programı, T.v Pugnax Ner III ve M.p Murranus Ner III, yani Capua'daki Neron gladyatör okulundan üçer galibiyeti olan, biri Trakya silahlarıyla, yani küçük kalkan ve eğri kılıç (rhomphaia), öteki Galyalılara özgü Mirmillo stili Pugnax kullanan iki dövüşçü arasındaki mücadelenin ayrıntısını vermektedir. Pugnax muzaffer olurken, Murranus'un sonu ölüm olmuştur. Müthiş manzaralar görme isteği, gladyatör gösterilerinin, gerçek boyutlarına eş bir askeri çarpışmayla, hatta su basmış arenalarda deniz mücadeleleriyle, vahşi hayvan avına ("venationes") dönüşmesine yol açmıştır. Nihayet büyük müstehcenlik, vahşilik, kitlesel zalimlik eylemleri istenmiştir. Popüler öyküler, Hristiyan tutsakların diri diri kızartıldığı, çarmıha gerildiği, aslanlara bindirildiği veya aslanların önüne atıldığı, timsahlarla dolu sularda yarı batmış sandallarla gezmeye zorlandığı örnekler ince ayrıntılarıyla anlatılmıştır. Bunlar sadece sonsuz bir kurban ve işkence çeşitliliği içinde geçen örneklerdir. Hristiyan İmparator Honorius, Senatoyu lağvedip MS 404 yılında oyunlara son verinceye kadar devam etmiştir. Gladyatör oyunları sadece Roma İmparatorluğu'na özgü değildir. Benzer oyunlar ve karşılaşmalar barbar Avrupa kavimleri, İspanyollar ve bazı Asya kavimleri tarafından da yapılmaktadır. Komando Dadı Komando Dadı, Adam Shankman'ın yönettiği başrolünde Vin Diesel'in oynadığı 2005 yapımı aksiyon, komedi türünde bir film. Üst düzey bir sualtı komandosu olan Shane Wolfe, anneleri hükûmet görevlisi olan beş çocuğa bakıcılık yapmakla görevlendirilir. İlk başta böyle bir görev aldığı için içerlenen Wolfe, karşısındakilerin çocuktan çok canavarlara benzediğini fark edince görevinin hiç de kolay olmayacağını anlar. Andrey NikolayeviÃ§ Bolkonskiy Savaş ve Barış romanında bir karakterdir. Prens Bolkonsky'in oğludur.Austerlitz Savaşı sırasında,Avusturya'ya yardım eden Rus birlikleri arasında yer almış ve bu savaşta yaralanmıştır.Savaş bittikten sonra yarası dolayısı ile,evine geç dönmüştür ve karısı Liza'nın doğum sırasında ölmesi onu yaralamıştır.Daha sonra Nataşa ile nişanlanmış ancak, Nataşa,ona ihanet edip Anatole'i tercih etmiştir.Bu olaydan sonra tekrar savaşa katılmış ve Borodino Savaşı'nda,Rusya'yı savunan yedek güçlerde yer almıştır.Ancak yaralanmış ve Kont İlya'nın kervanının Rusya'dan,yaralı askerleri de kaçırmayı kabul edişi doğrultusunda,kervana katılmış ve tekrar Nataşa ile barışmıştır.Sonunda ağır yarası,ablası Marie'in ziyaretinden sonra daha da kötüleşmiş ve ölmüştür. Zihgiri Kemal Mescidi Zihgiri Kemal Mescidi, İstanbul'un Fatih ilçesine bağlı Çapa semtinde bulunan tarihi Osmanlı camilerinden birisidir. Zihgir; "ok atanların yay kirişlerini çekebilmek için baş parmaklarına taktıkları halkalar" anlamına gelir; zihgiri kelimesi de bu kelime kökünden türemiştir. Zihgiri Mehmed Kemaleddin tarafından yaptırılan mescidin 16. yüzyıla ait bir vakıf kaydından bu tarihlerde inşa edildiği anlaşılmaktadır . Zamanla yenilenen eser 1839 yılından itibaren rıfai tekkesi olarak kullanılmıştır. Tekkelerin kapatılmasıyla birlikte mescid-tevhidhane dışındaki bölümler yok olmuştur. 1967-70 yıllarında restore edilen mescidin ahşap duvarları ve çatısı yenilenmiştir. Eserin duvarları ve minaresi ahşap olup haziresinde Osmanlı Dönemine ait mezarlık bulunmaktadır. İç kısmı iki katlı olup hâlen cami olarak kullanılmaya devam edilmektedir . Klatrin Klatrin, hücre dışı veziküllerin belirli bir şekle kavuşması için rol oynayan temel proteinlerdir ve sitoplazmada küçük vezilküller oluşmasını kolaylaştırır. Klatrin ilk olarak 1975'te Barbara Pearse tarafından saflaştırılmış ve tanımlanmıştır. Klatrin, hafif ve ağır zincirlerden oluşan üçlü bir iskelet yapısına sahiptir. Pakistan rupisi Pakistan rupisi (simge: Rs; ISO 4217: PKR) ya da sadece rupi (Urduca: روپیہ), Pakistan'da kullanılan resmî para birimidir. Pakistan Merkez Bankası tarafından dağıtılır. Rupi için en çok kullanılan simge Rs. Pakistan'da rupiler "rupee", "rupaya" ya da "rupaye" olarak bilinir. Afganistan'da da Afgani ve Amerikan doları ile Pakistan rupisi gayriresmî olarak kullanılmaktadır. Hong Kong doları Hong Kong doları (Çince: 港元, Pinyin: "gǎng yuán"; İngilizce: "Hong Kong dollar"; simge: $; ISO 4217: HKD) Hong Kong'da kullanılan resmî para birimidir. Dünyada borsada en çok işlem gören 9. para birimidir. İngilizce'de genellikle dolar simgesi $ ile, ya da diğer dolar-temelli para birimleri arasında ayrım yapmak için HK$ olarak gösterilir. Doların alt birimi "cent", ve bir dolar 100 cente bölünür. Resmî olarak 5, 10, 20, 50 cent madeni para olarak vardır; ama 5 cent günümüzde kullanımdan kalkmıştır. 1, 2, 5 Hong Kong Dolar'ları da madeni para olarak kullanılmaktadır. En küçük kâğıt para 10 Hong Kong Doları'dır ve 10 HKD ile birlikte kullanımda olan 20, 50, 100 ve 500 HKD vardır. Nisan 2016 itibarıyla, Hong Kong doları, dünyada en çok işlem gören on üçüncü para birimidir. Hong Kong’da kullanılmasının yanı sıra, Hong Kong doları, Hong Kong dolarının Makao patakaları ile birlikte dolaştığı komşu Makao’da da kullanılıyor. Hong Kong Doları ile Amerikan Doları arasında sabit kur rejimi bulunmaktadır. 1 Amerikan Doları 7,80 Hong Kong Doları’na denk gelecek şekilde sabitlenmiştir. Buna ek olarak 1 Hong Kong Doları 1,03 Makau Patakası’na denk gelecek şekilde de sabit kur uygulanmaktadır. Pervaneler (roman) Pervaneler, Müfide Ferit Tek'in 1924 yılında yayımladığı romanıdır. Romanda, İstanbul'da bir Amerikan kolejinde eğitim gören genç Türk kızlarının milli benliklerinden nasıl uzaklaştıkları ve kolejin nasıl bir misyoner faaliyeti yürüttüğü anlatılır; ailede ve eğitimde Batılılaşmanın kötü etkilerini vurgulanır. Yazarın edebiyat tarihine geçmiş iki eserinden birisidir (Diğeri Aydemir). Burhan Ahmet Bey millî duyguları kuvvetli genç bir doktordur. Fransa'daki tahsil görmüş ve bir Fransız Hanım'la evlenmiştir. Kızkardeşi Leman Bizans Kolej'den aldığı kozmopolit eğitiminin sonucu onu etkiler. Leman ve okul arkadaşları Nesime ile Bahire okuldaki telkinler sonucu Amerika'ya bağlılık duyan, milli duyguları güçlü olmayan gençlerdir. Görmedikleri, fakat işite işite anavatanlarından çok sevdikleri Amerika için çıldırırlar. Nihayet günün birinde, bir şeyh kızı olan Nesime, bir Protestan sıfatıyla Amerika'ya kaçar; Leman da bir Amerikan zabiti ile beraber aile ocağını terk eder. Katar riyali Katar riyali (Arapça: ريال قطري; ISO 4217: QAR) ya da sadece riyal (ريال), Katar'da kullanılan resmî para birimidir. Katar Merkez Bankası tarafından dağıtılır. Riyalin alt birimi "dirham" (درهم) ve bir tane riyal, yüz tane dirhama bölünür. Katar riyalini simgeleştirmek için İngilizcede QR, Arapça'da ise ر.ق. Benjamin Button'Ä±n Tuhaf Hikayesi Benjamin Button'ın Tuhaf Hikayesi Amerikalı yazar F. Scott Fitzgerald'ın ilk kez 1921 tarihinde Colliers dergisinde yayımlanan kısa hikâyesinin adıdır. Özgün adı The Curious Case of Benjamin Button olan öykü 1922'de ABD'de "Tales of the Jazz Age" ("Caz Çağı Hikayeleri") adlı kitabın içinde Fitzgerald'ın diğer öyküleriyle birlikte yayımlanmıştır. Bu kitap zaman zaman "The Curious Case of Benjamin Button and Other Jazz Age Stories" ("Benjamin Button'ın Tuhaf Hikayesi ve Diğer Caz Çağı Hikayeleri") adı altında yeni baskılar yapmıştır. Eserin film ve benzeri haklarını elinde bulunduran Hollywood kodamanı ve tefecisi Ray Stark bu hakları uzun süre kimseye kullandırtmadı. Ancak Stark'ın 2004'teki ölümünden sonra mirasçıları film haklarını satınca öykü nihayet 2008 yılında sinemaya aktarılabildi. Kitap Türkiye'de 2009 yılında Zeynep Ertan'ın Türkçe çevirisiyle "Profil Yayıncılık" tarafından yayımlandı.(ISBN 9759961862) Kitabın kapağında öykünün sinema uyarlamasından alınmış bir fotoğraf karesi kullanılmıştır. Birçok romanı ve öyküsü daha önce de sinemaya aktarılmış olan Amerikan edebiyatının bol ödüllü yazarı Scott F. Fitzgerald kısaca "hayatı tersten yaşamak" temasını işlediği bu çarpıcı, şaşırtıcı ve adı gibi tuhaf öyküsünde, herkes gibi bebek olarak değil de esrarengiz bir şekilde çok yaşlı ve sakat bir adam olarak doğan ve yıllar ilerledikçe gençleşen, sıhhatini kazanan ve daha sonra da çocuklaşan Benjamin Button'ın yaşam öyküsünü anlatır. Bu fantastik öykü keskin bir sosyal hayat eleştirisi de sunar. Amerikalı yazar Scott F. Fitzgerald'ın 1921 tarihli bu çarpıcı öyküsü 2008 yılında aynı adla (The Curious Case of Benjamin Button) sinemaya da uyarlanmıştır. Senaryosunu Eric Roth'un uyarlayıp yazdığı filmi David Fincher yönetmiştir. Başlıca rollerinde Brad Pitt, Cate Blanchett, Taraji P. Henson, Julia Ormond ve Tilda Swinton'un oynadıkları film 6 Şubat 2009 tarihinde Benjamin Button'ın Tuhaf Hikayesi adıyla Türkiye'de de gösterime girmiştir. Filmin öyküye sadece ana hatları ile sadık kaldığı, genelde öykünün serbest bir uyarlaması olduğu belirtilmiştir. Suudi Arabistan riyali Suudi Arabistan riyali (Arapça: ريال سعودي; ISO 4217: SAR) ya da sadece riyal (ريال), Suudi Arabistan'da kullanılan resmî para birimidir. Riyalin alt birimi "halala" (هللة), ve bir tane riyal, 100 tane halalaya bölünür. Suudi Arabistan riyali için kullanılan simgeler ر.س ya da SR. 2003 yılında 1 Amerikan Doları 3,75 Suudi Arabistan Riyali'ne denk olacak şekilde konumlandırılmıştır. Bahse konu tarihten bu yana Amerikan Doları ile Suudi Riyali arasında sabit kur uygulanmaktadır. Korolar Çarpışıyor Korolar Çarpışıyor, 2009'da Show TV'de yayınlanan bir yarışma programı. Yedi ünlünün kendi memleketlerinden seçtikleriyle 20 kişilik bir koro kurulması ve her hafta bir elenmesi üzerine kuruludur. Ödül olarak birinci olan ünlünün(koronun) memleketine bir ilkokul yapılması belirlenmiştir. Programın Sunucusu Behzat Uygur'dur. Şimdiye kadar bu programa katılan ünlüler: Nalan-Bursa korosu, Kutsi-Malatya Korosu, Rojin-Mardin korosu, Ferdi Tayfur-Adana korosu, Öykü ve Berk-Trabzon korosu, Ferda Anıl Yarkın-Çanakkale korosu ve Pınar Aylin-İzmir korosu. Yarışmanın sonucunda finale kalan korolar Rojin-Mardin ile Kutsi-Malatya oldu. Bu yarışmayı kazanan koro Malatya Korosu oldu. https://web.archive.org/web/20120329122917/http://www.showtvnet.com/eglence/korolar-carpisiyor/ Yemen riyali Yemen riyali (Arapça: ريال يمني; ISO 4217: YER), Yemen'de kullanılan resmî para birimidir. Yemen Merkez Bankası tarafından dağıtılır. Yemen riyalinin alt birimi "fils", ve teknik olarak bir riyal, yüz tane filse bölünür, fakat Yemen'in birleşmesinden beri fils madenî paraları dağıtılmamaktadır. Kargo gemisi Kargo gemisi veya şilep, bir limandan başka bir limana kargo, mal veya malzeme taşıyan herhangi bir gemi veya tekne türüdür. Binlerce kargo taşıyıcısı her yıl dünyanın deniz ve okyanuslarında sefer yapmaktadır; Uluslararası ticaret hacmini genişletmektedirler. Kargo gemileri genellikle belirli bir görev amacıyla tasarlanmış; yükleme ve indirme yapmak için vinç veya başka makinelerle donatılmıştır. Paketlenmiş halde (paletli, kutulu, çuvalda)yükler taşıyabilen gemilerdir. Ringgit Ringgit ya da resmî olarak Malezya ringgiti (Malay dili: "Ringgit Malaysia", ريڠݢيت مليسيا; ISO 4217: MYR), Malezya'da kullanılan resmî para birimidir. Bank Negara Malaysia tarafından dağıtılır. Ringgitin alt birimi "sen", ve bir tane ringgit, 100 tane sene bölünür. VÃ¤nersborg Vänersborg, İsveç'in güneybatı kuşağında bulunan bir kenttir. Şehir, Göller Yöresi'nin güneybatısında, Göta älv Nehri'nin Vänern Gölü'yle birleştiği kıyılarda kuruludur. Vänersborg, Brätte vatandaşları tarafından 1642-1644 yılları arasında bir zamanda kuruldu. 1644 yılında kent konumuna alınan Vänersborg'daki Brätte kalıntıları günümüzde ilgi çeken yerlerden biridir. Vänersborg, "Vänern Kalesi" anlamına gelmekte olup, adını göl kıyısında 1644'te yapımına başlanan bu kaleden almaktadır. 19. yüzyılda kentin nüfusu 1,500 kadardı. Ancak Trollhättan Kanalı'nın inşa edilmesiyle önemi daha da arttı. Ancak 1834 yılında şehirde yer alan ahşap evlerin büyük kısmı yandı. Ancak kent sonrasında tekrar inşa edildi. 1683 yılından 1999 yılına kadar Älvsborg Belediyesi'nin merkezi olarak kalan Vänersborg, bu belediyenin Västra Götaland ili ile birleştirilmesiye bu özelliğini kaybetti. Şair Birger Sjöberg (1885-1929) bu kentte doğmuş olup, kent hakkında birçok esere imza atmıştır. Özellikle 1922 yılında yayımladığı "Fridas bok" adlı kitapta kente ilişkin birçok imge yer alır. Kentte bugün, şairin bir heykeli yer almaktadır. VÃ¤rnamo Värnamo, İsveç'in güney kuşağında bulunan bir kenttir. Şehir, Göller Yöresi'nin güneyinde ormanlık bir arazide kuruludur. Värnamo, tarihi Ortaçağ'a kadar uzanan bir yerleşimdir. Kentin adının geçtiği en eski yazılı kaynaklar 13. yüzyıla kadar uzanır. O dönemde gemiyle ulaşımın zor olduğu Lagan Nehri'nin doğu yakasında kurulu olan ve ladin ağaçlarının oldukça fazla olduğu bölge, bunun yanında dış etkilere karşı korunaklı bir alandı. Ticaretin zamanla geliştiği şehir en sonunda 1659 yılında Jönköping'in altında ticaret kenti konumuna alındı. Ancak bunlara rağmen kent uzun yıllar boyunca değersiz bir yerleşim olarak kaldı. 19. yüzyılda İsveç'te yayılmaya başlayan sanayileşme dönemiyle beraber kent tekrar gelişmeye başladı. Sonunda 1859 yılında tek başına bir ticaret kenti oldu. Çevrede yer alan geniş ormanlar ve hidroelektrik enerji, ayrıca mobilya sanayisinin de gelişmesine önayak oldu. Bunların bir sonucu olarak kent nüfusu 1910'da 1,141'e ve 1920'de 3,664'e yükseldi. Bu da yerleşimin kent konumuna yükselmesine yetecek kadar fazla bir sayıydı. Bu nedenle Kasım 1920'de Värnamo kent konumuna alındı. The High End of Low The High End of Low, Marilyn Manson'ın yedinci stüdyo albümüdür. 20 Mayıs 2009'de tüm dünyada yayınlanmıştır.Albümle ilgili ilk açılmalar 29 Kasım 2007'de geldi. "Rape of the World" turnesinden sonra şarkı yazmaya başlayan Manson önceki albümlerinde beraber çalıştığı Tim Skold'la yollarını ayırdı. Grup arkadaşları Ginger Fish ve Chris Vrenna'nın yanında eski gitaristi Twiggy Ramirez'i de yanına alarak albüm için çalışmaya başladı. "We're From America" grubun websitesinden dijital single olarak 7 Nisan'da yayınlandı. Albümün ilk single'ı ve klibiyse "Arma-Goddamn-Motherfuckin-Geddon" şarkısı oldu. Albüm listelere 4 sıradan girip Eat Me, Drink Me'ye göre daha başarılı olsa da, The Last Tour on Earth albümüden bu yana aldığı en düşük ilk hafta rakamına ulaştı. Manson, 2007'de çıkardığı "Eat Me, Drink Me"'yi takip eden "Rape of the World" turnesi devam ederken yaptığı açıklamada 2008 yılının başında grubun o dönemki kadrosu (Manson, Sköld, Fish, Vrenna ve Holliday) ile yeni kayıtlara başlayacağını açıkladı. Manson ayrıca yeni albümde o dönem beraber turneye çıktıkları Slayer gitaristi Kerry King, eski The Smashing Pumpkins gitaristi James Iha ve Yeah Yeah Yeahs'ten Nick Zinner'ın da katkılarının olacağını söyledi. Ancak bu çalışmalar gerçekleşmedi. Aralık 2007'de Manson, grubun eski bas gitaristi Jeordie White (Twiggy Ramirez) ile görüştü ve Ocak 2008'de Twiggy'nin tekrar Marilyn Manson'a bas gitarist olarak katılacağı ve turnenin devamında çalacağı açıklandı. Ancak Twiggy ve Sköld'ün beraber çalışamaması nedeniyle Sköld gruptan ayrılma kararı aldı. Mart 2008'de Twiggy ile yeni albümün çalışmaları başladı. Eski Limp Bizkit gitaristi Wes Borland grubun Güney Kore'de Ağustos 2008'de verilecek konseri için gruba dahil edildi. Ancak bu konserden sonra bir kez daha grupla çalan Borland, Limp Bizkit'e geri dönmek için Marilyn Manson'dan ayrıldı. Borland, daha sonra grubun yeni albümü için dokuz tane şarkı getirdiğini ancak bunların kabul edilmemesi nedeniyle grupla yola devam etmek istemediğini açıkladı. Manson ise albümü Twiggy ile yazmak istediğini ve kayıt sırasında ise farklı gitaristler kullanmayı planladıklarını söyledi. Manson ve Twiggy, Ekim 2008'de albümün neredeyse bittiğini ve albümün "Antichrist Superstar"'a grubun yeni çalışmalarından daha fazla benzediğini söyledi. Albümün yapımı Manson, Twiggy ve Vrenna'nın yanı sıra "Antichrist Superstar" ve "Mechanical Animals" albümlerinin prodüktörü Sean Beavan tarafından üstlendi. Manson, vokalleri Kasım 2008 ile doğum günü olan 5 OCak 2009 arasında Hollywood Hills'teki ev stüdyosunda kaydetti. Albümün aşırı bir şekilde otobiyografik olduğunu söyleyen Manson, Dita von Teese ile evliliğinin bitmesi ve bunun ardından 19 yaşındaki aktris Evan Rachel Wood ile yaşadığı ilişkiden ilham aldığını açıkladı. Manson, evinin odalarını Wood ile yaşadığı ilişkiden geri kalanlarla süslemişti ve albümün fotoğraflarının çoğu bu evde çekilmişti. "The High End of Low"'deki şarkılar yazılma tarihlerine göre sıralanmıştır. Albüm, endüstriyel metal, glam rock, garage rock, blues, country ve synthpop gibi birçok tarzdan oluşmaktadır. Albümün ilk şarkısı "Devour" akustik gitar ile başlayan ve daha sonra sert davulların ve çığlıkların ön plana geçtiği bir rock şarkısıdır. "Metal Hammer" daha sonra bu şarkıyı Marilyn Manson'ın gerektiğinden daha az ilgi görmüş 10 şarkısı listesine dahil etti. İkinci şarkı "Pretty as a Swastika" bir heavy metal şarkısı olup, şarkının sözleri Manson tarafından en gurur duyduğu şarkı sözlerinden biri olarak adlandırılmıştır. Interscope Records'un baskısı ile şarkının adı albüm kapağında "Pretty as a ($)" olarak sansürlenmiştir. "Leave a Scar", Wood'un Manson'dan ayrıldığı gün yazılmıştır. "Four Rusted Horses" blues etkileşimli bir şarkı olup, The Doors ve Johnny Cash'in çalışmalarına benzetilmiştir. Manson'a göre herkesin düşündüğünün aksine şarkıda kıyamet değil, bütün zorluklara rağmen hayatta kalmayı başaran grup elemanları anlatılmaktadır. "Arma-goddamn-motherfuckin-geddon", hızlı bir rock şarkısı olşmakla beraber "Metal Hammer" dergisi tarafından Diana Ross'un "Chain Reaction" ve Depeche Mode'un eserlerine benzetilmiştir. "Blank and White" sansürcülük hakkında yazılmış bir şarkıdır. Şarkının sözlerinin bir kısmı Interscope tarafından albümün bütün versiyonlarında sansürlenmiştir. Manson ise sansürcülük hakkındaki bir şarkının sansürlenmesinin onu bir sanatçı olarak mutlu ettiğini belirtmiştir. "Running to the Edge of the World", David Bowie'den esinlemiş bir ballad olup, şarkının ortalarında Manson'ın falsetto kullandığı bir şarkıdır. "I Want to Kill You Like They Do in the Movies" bas gitarın öne çıktığı, 9 dakikadan fazla süresiyle albümün en uzun şarkısıdır. Sözleri Manson ile Wood'un biten ilişkisini anlatmaktadır. Albüm için kaydedilen ilk şarkılardan biri olan bu şarkının ilk versiyonu 25 dakika sürmektedir. Ancak albümü 2 CD olarak yayınlanamak istemeyen grup, albümün son şarkısı "15"i kaydettikten sonra bu şarkının daha kısa bir versiyonunu kaydetti. CD'de 9 dakika kaldığını öğrenen Manson, bu performansı bir kerede çalıp kaydetti. "WOW" bir endüstriyel dans şarkısı olup, Manson tarafından ilk yarısı acı ve öfke dolu olan albümün dönüm noktası olarak adlandırılmıştır. Bu şarkıda Manson tek telli bir gitar çalmaktadır. "Wight Spider" albümün en sert şarkılarından biri olup, Mastodon şarkılarına benzetilmiştir. "Unkillable Monster" ise yavaş tempoda bir rock şarkısıdır ve geneli sessiz giden şarkının nakaratları tam tersine gürültülüdür. "We're from America" albümün en politik şarkısı olup, sözlerinde neo-muhafazarlığın birçok görüşüne gönderme yapmaktadır. "I Have to Look Up Just to See Hell" melankolisi ile dikkat çekmektedir. "Into the Fire" vokalistin bir Noel günü Wood ile konuşmak için Wood'u 158 kez araması ve her denemesinde ellerini ve yüzünü bir jilet ile kesmesini anlatmaktadır. Albümün son şarkısı "15", Manson'ın doğum günü olan 5 Ocak'ta tamamlandı. Manson bu şarkıyı grubun yazdığı en önemli şarkı olarak tanımladı ve albümü tamamladığını düşünürken doğum gününde söyleyemeyip içinde kalanlar olduğunu hissettikten sonra bir günde bu yeni şarkıyı yazdığını söyledi. Albümün adı "Rolling Stone" dergisinde 2 Şubat 2009'da duyurulurken, ilk klibin "I Want to Kill You Like They Do in the Movies" şarkısına geleceği açıklandı. Mart ayında albümden beş şarkının ilk versiyonları internete sızdı. "We're from America" grubun websitesinde 27 Mart'ta ücretsiz olarak indirime açıldı ve 7 Nisan'da online platformlarda satışa sürüldü. 14 Nisan'da ise CD olarak yayınlandı. Billboard'un Hot Single Sales listesinde üç numaraya kadar çıktı ve listede altı hafta kaldı. "Arma-goddamn-motherfuckin-geddon" albümün ilk resmi single'ı oldu. Şarkının single olarak yayınlanmasına Manson'ın albümün enstrümental versiyonunu plak şirketine çalmasından sonra karar verildi. Fazlasıyla küfür içeren şarkının "Arma...geddon" olarak aşırı bir şekilde sansürlenmiş hali 13 Nisan'da ABD radyolarına sunuldu. Şarkı Billboard'un Mainstream Rock listesinde sadece 37 numaraya çıkarak grubun en kötü liste performanslarından birini yaşattı. 14 Mayıs'ta İngiliz müzik dergisi "NME"'nin sitesinde Los Angeles'lı sanatçı Delaney Dishop'un çektiği klip ilk kez yayınlandı. "The High End of Low", ABD'de yayınlamadan dört gün önce grubun MySpace sitesinden ücretsiz olarak dinletilmeye başlandı. Albüm "The High End of Low" turnesi ile tanıtıldı. Rob Holliday grubun turnesine katılmazken, Twiggy gitarları çaldı. Bas gitarda ise eski Wired All Wrong üyesi Andy Gerold yer aldı. Albümün yayınlanmasından sonra Manson, Interscope ve sansürcülüğü hakkında bir takım eleştirel yorumlarda bulunurken şirketin CEO'su Jimmy Iovine'i ise grubun yaptıklarını anlamamakla suçladı. Albüm yayınlandıktan birkaç gün sonra ise Iovine'in iş ortağı ve arkadaşı Trent Reznor, Manson'a "palyaço" diyerek şarkıcıyı daha başarılı olmak için önüne geçen herkesi ezen ve onlara kötü davranan biri olarak tanımladı. Manson ise Reznor'ı kıskançlıkla suçlayarak Reznor'ı aynı şeyi Kurt Cobain ve Billy Corgan'a da yaptığını söyledi. 3 Aralık'ta grup Interscope ile yollarını ayırdı. Manson, bu ayrılık sonrası üstündeki baskıdan kurtulup rahatladığını açıkladı ve turne esnasında grubun yeni şarkılar üstünde çalışmaya başladığını söyledi. Ayrıca Wood ile ilişkisini tekrar düzelttiğini belirtti. Şubat 2011'de grubun uzun süreli davulcusu Ginger Fish gruptan ayrıldığını açıkladı. AllMusic ve "The High End of Low" albüm kitapçığından alınmıştır. Marilyn Manson Yasal Teknik En İyi Özgün Şarkı Akademi Ödülü En İyi Orijinal Şarkı Akademi Ödülü her yıl Sinema Sanatları ve Bilimleri Akademisi (ingilizce kısaltması AMPAS) tarafından film sektöründe çalışan insanlara verilir. Ödül, bir film için en iyi özgün şarkıyı yapmış şarkı yazarlarına sunulur. Şarkıyı seslendiren kişinin şarkının yapımında adı geçmiyorsa, Akademi Ödülü'nde de geçmez. Ödül kategorisi ilk kez 1934'te 7. Akademi Ödülleri'nde oluşturulmuştur. Ödül için adayları şarkı yazarı ve besteci olan Akademi üyeleri seçerken, kazananı tüm üyeler birlikte belirler. Plaj futbolu Plaj futbolu, plaj ya da kumlu bir alanda oynanan ve futboldan türetilen takım sporu. Plaj futbolu olarak adlandırılan bu futbol türü uzun yıllar önce oynanmaya başlamışsa da, 1990'lı yıllarda belirli kurallara bağlanarak resmîleşti. Plaj futbolunun yıllar önce Brezilya sahillerinde oynanmaya ve tanınmaya başlaması nedeniyle, bu ülke plaj futbolunun anavatanı kabul edilir. 1990'lı yıllarda Avrupa ve Amerika Birleşik Devletleri'nde şirketlerin düzenlediği turnuvalar ile ünlü ve emekli futbolcuların yardımıyla tanınmaya ve yayılmaya başladı. Boyu 35-37, eni 26-28 metre arasında değişen ölçülerde olan, ayak bileği seviyesinde batan hareketli kumdan oluşan sahalarda oynanır. Kaleler 2,20-5,50 m ebadında ve sarı renklidir. Takımlar, kaleci de dahil sahada toplam beşer oyuncuyla mücadele eder. Oyuncu değiştirme hakkı sınırsızdır. Oyuncular çıplak ayakla mücadele etmek zorundadır, dizlik takabilirler. Her takım yedekler de dahil toplam 10 oyuncudan oluşur. Bir plaj futbolu maçında 4 tane hakem görev yapar. Bunlardan ikisi oyunu yönetirken, üçüncü hakem yedek kulübelerinden sorumludur. Dördüncü hakem zaman hakemidir. Aynı futbolda olduğu gibi sarı ve kırmızı kart uygulaması vardır. Kırmızı kart gören oyuncu oyunu terk eder, cezalandırılan oyuncunun takımı iki dakika süreyle sahada 4 kişi mücadele eder, iki dakika sonunda cezalandırılmış oyuncunun yerine başka bir oyucu girebilir. Herhangi bir nedenden dolayı takımlardan birinin sahada mücadele eden oyuncu sayısı 3'ün altına inerse rakip takım hükmen kazanır. Ofsayt kuralı yoktur. Kaleci degaj yapamaz, oyunu eliyle başlatır. Taç atışı el veya ayak ile kullanılır. Kaleciye 1 defa geri pas serbesttir, ikinci defa rakibe değmeden pas verilirse rakip takım orta sahadan direkt vuruş yapar. Bir plaj futbolu maçı, on ikişer dakikalık üç devreden toplam 36 dakika sürer. İki taraftan birinin üstünlüğüyle tamamlanmak zorunda olan maç, 36 dakikalık süre sonunda beraberlik ile biterse 3 dakikalık ekstra süre verilir. Ekstra sürede de beraberlik bozulmaz ise birebir penaltı atışlarına gidilir. Aşağıdakiler plaj futbolundaki ana turnuvalardır: AFC (Asya Futbol Konfederasyonu): CAF (Afrika Futbol Konfederasyonu): CONCACAF (Kuzey Amerika ve Karayipler Futbol Konfederasyonu): CONMEBOL (GÃ¼ney Amerika Futbol Konfederasyonu): OFC (Okyanusya Futbol Konfederasyonu): UEFA: Goal! 3: Taking on the World Goal! 3: Taking on the World (Dünya'yı Sallamak) ,Gol film üçlemesinin 3. filmidir. İlk iki filmde olduğu gibi 3. filmde de yönetmenliği Steve Renolds, senaryo ve yapımcılığı ise Mike Jefferies üstlenmiştir. İlk iki filmden farklı olarak 3. film sinemalarda oynamayacaktır. Ama 15 Haziran 2009'da İngiltere'de DVD ve Blu-Ray olarak satışa sunulacaktır. Bu filmde Tamer Hassan isimli bir Kıbrıs Türk'ü de rol almaktadır. Serinin üçüncü ve son filminde konu bu sefer FIFA Dünya Kupasında geçmektedir.Filmin kadrosuna 2 yeni oyuncu eklenmiştir. 2006 FIFA Dünya Kupası Finalleri'nde ise İngiltere oyuncuları Charlie Braithwaite (Leo Gregory) ve Liam Adams (JJ Feild) gibi dünyanın en büyük futbol organizasyonunda başarıya odaklanmıştır. Santi FIFA Dünya Kupasında madalya kazanmaya odaklanmıştır. Aynı zamanda, İngiliz oyuncular Charlie and Liam da İngiltere'nin “40 yıllık bekleyişini” bitirmeye kararlıdır. Bu 3 karizmatik oyuncunun, başarıya giden yolu zorluklarla doludur. Ayrıca bu üçünün de saha dışındaki meseleleri onları saha içinde etkilemektedir.Santiego Munez talihsizlik sonucu bir trafik kazasıyla sakatlanır.Ve oyuncusu olduğu Meksika millî takımında oynayamaz FIFA Dünya Kupasının futbol dolu anlarıyla birlikte saha dışında futbolcuların da bir hayatı olduğunu; taraftarın beklentilerini, holiganları bu filmde izlenecektir. Lose Yourself "Lose Yourself", Amerikalı rapçi Eminem'den bir rap şarkısıdır. 2002 yılında Eminem'in başrolde oynadığı "8 Mil" filminin soundtrackinin içinde yayımlandı. Şarkının yapımında Luis Resto ve Jeff Bass'ın da emeği vardır. Şarkı dünya çapında birçok listede zirveye çıkmayı başardı. Bu listeler arasında "Billboard" Hot 100 ve UK Singles Chart da bulunmaktadır. En İyi Özgün Şarkı Akademi Ödülü ve iki Grammy Ödülü kazanan şarkı, iki Grammy ödülüne de aday gösterilmiş ancak kazanamamıştır. VH1, Lose Yourself'i son 25 yılın en iyi 100 şarkısı listesinde 4. sıraya koymuştur. Ayrıca "Rolling Stone" dergisi de şarkıya Tüm zamanların en iyi 500 şarkısı listesinde 166 numarada yer vermiştir. Mart 2009'da, "Lose Yourself" Amerika Birleşik Devletleri'nde internetten 2 milyon kez indirilme barajını geçerek bu seviyede satan ikinci en eski şarkı oldu. Ayrıca Eminem'in bu kadar çok indirilen ilk şarkısıdır. Amerika Birleşik Devletleri'nde 13 hafta boyunca 1.sırada kalması ayrı bir rekordur. Premier League'de maçlardan önce soyunma odasında futbolculara dinletildiği iddiası, İngiliz futbol kamuoyunu uzun süre meşgul etmiştir. Muhteşem Gatsby (anlam ayrımı) Muhteşem Gatsby ("The Great Gatsby"), 1925 tarihli F. Scott Fitzgerald romanı. Aynı zamanda şu anlamlara da gelebilir: Ali Arslan (tarihçi) Ali Arslan (d. 1961, Yayladağı, Hatay), Türk akademisyen, tarihçi ve stratejist. İlk ve ortaöğrenimini Yayladağ'da yaptı. 1981 yılında İstanbul Üniversitesi Edebiyat Fakültesi Tarih Bölümü'nde başladığı yüksek öğrenimini 1985 yılında tamamladı. Osmanlı Müesseseleri ve Medeniyeti Tarihi Anabilim Dalı'nda başladığı Yüksek Lisans programını 1988 yılında tamamladı. 1988 yılında başladığı doktora programını 1992 yılında bitirdi. 1987 yılında İstanbul Üniversitesi Edebiyat Fakültesi Yakın Çağ ve Türkiye Cumhuriyeti Tarihi Ana Bilim Dalı'nda araştırma görevlisi olarak göreve başladı. 1989 yılında Türkiye Cumhuriyeti Ana Bilim Dalı kurulunca bu ana bilim dalında çalışmaya başladı. 1995 yılında Yardımcı Doçent, 1997 yılında doçent oldu. 2000 yılında Atatürk Araştırma Merkezi Muhabir Üyeliği'ne seçildi. 2005 yılında Profesör oldu. 2011 yılında Tarih Bölüm Başkanlığı'na seçildi. Halen İstanbul Üniversitesi Edebiyat Fakültesi Tarih bölümündeki öğretim üyeliği görevine devam etmektedir. Merkezi Hazar Diktatörlüğü Merkezi Hazar Diktatörlüğü, (Rusça: Диктатура Центрокаспия; Diktatura Tsentrokaspiya) 1 Ağustos 1918 tarihinde Bakü'de Taşnaklar ve Menşevikler tarafından kurulan İngiliz destekli Sovyet karşıtı hükümettir. Hükümetin adı, Hazar Askerî Filosu Merkez Komitesi ("Центральный комитет Каспийской военной флотилии")'nin kısaltmasından gelmektedir. Christopher Tolkien Christopher Reuel Tolkien (21 Kasım 1924, Leeds - 15 Ocak 2020), yazar J. R. R. Tolkien'in (1892–1973) en küçük oğludur. En çok, babasının ölümünden sonra yayımlanan eserlerinin yayım yönetmeni olarak bilinir. Babasının eseri "Yüzüklerin Efendisi"’nin haritalarını bizzat çizmiş ve C. J. R. T. şeklinde imzalamıştır. J harfi John'un kısaltmasıdır. John, yazarın vaftiz adıdır, Christopher Tolkien bu ismi günlük hayatta kullanmaz. Daimi Ramirez Daimí Ramírez Echevarría (8 Ekim 1983-Camagüey) Kübalı millî voleybolcu. 2008 World Grand Prix’de “en iyi smaçör” ödülünü aldı. Küba ulusal takımında toplam 33 kez oynadı. 2005-2006 sezonunu Rusya Süper Ligi takımlarından NTMK Uraloçka'da geçirdi. Voleybol yaşamını Ciudad Habana’da sürdürüyor. And Then There Were 10 And Then There Were 10 (Türkçe: "Ve Sonra 10 Oldu") 27 Aralık 2005 'te gösterime giren Amerikalı animasyon televizyon dizisi "Ben 10" 'in pilot (ilk) bölümüdür. İlk olarak Cartoon Network 'un Cumartesi sabahı çizgi filmlerinde gösterildi fakat ikinci bölümü özel olarak 13 Ocak 2006 'dan itibaren her Cuma Cartoon Network 'te gösterildi. Bölümün içeriği dünyanın en büyük silahı süper saat Omnitrix , Benjamin Tennyson adlı 10 yaşındaki bir çocuğun bileğine kilitlenir. O saatle başına gelen tüm olaylar bu seridedir. Dünya'ya yakın bir yerde, iki uzay gemisi arasında bir savaş vardır. Açık bir şekilde üstünlük maçıdır, büyük geniş gemi iki lazerle küçük gemiyi parçalar, küçük gemi o andaki kargaşa nedeniyle Dünya'ya kabuklu bir şey atar. Geniş geminin kumandanı Vilgax mavi küçük gemiyi neredeyse parçalar fakat mavi küçük gemi tamamen parçalarla ortaya çıkar. Dünya'da, Ben Tennyson kuzeni Gwen, ve büyükbabası Max ile yaz tatilindedirler. Ben çarpmış bir kabuk görür ve orada durmuştur. Süper uzaylı yaratıklar ile. Ona uzanarak dokunmak ister, saat bileğine zıplar ve oradan hiç çıkmayacak şekilde, isteği olmadan DNA'sıyla birleşir. Ben kazara değişen çeşitli uzaylı yaratıkları keşfeder ve onu kullanmayı çabuk öğrenir. Ben süperkahramanlarla gerçekten insanlara yardım etmeyi kararlaştırır, Ben saati, Vilgax'ın Omnitrix'i geri almak için gönderdiği robotları yok etmek için kullanır, böylece onun, Gwen'in ve Max'in yaz tatilindeki maceraları başlar. Nancy Carrillo Nancy Carrillo de la Paz (d. 11 Ocak 1986, Havana) Kübalı millî voleybolcu. Voleybola 1995 yılında başladı. Ulusal takım formasını ilk kez 2000 yılında giydi. 2002 Dünya Şampiyonası’nda «en iyi servis», 2005 World Grand Prix’de “en iyi blok”, 2006 World Grand Prix’de “en iyi servis” ve 2007 Dünya Kupası’nda “en iyi smaçör” ödüllerinin sahibi oldu. Küba ulusal takımında toplam 63 kez oynadı. 2005-2006 sezonunu Rusya Süper Lig takımlarından Uraloçka'da geçirdi. Voleybol kariyerini Ciudad Habana’da sürdürüyor. Endonezya rupiahÄ± Endonezya rupiahı (Endonezce: "Rupiah Indonesia"; simge: Rp, ISO 4217: IDR) ya da sadece rupiah, Endonezya'da kullanılan resmî para birimidir. Bank Indonesia tarafından dağıtılır. Her nakit ve madenî parada kullanılan simge Rp. Hint para birimi olan rupiden türetiyor. Rupiahın alt birimi "sen", ve bir tane rupiah 100 tane sene bölünür, fakat enflasyon nedeniyle artık senler kullanılmamaktadır. Endonezya rupiahı, gayriresmî olarak Doğu Timor'da da kullanılmaktadır. Madeni paralar: 50, 100, 200, 500, 1000 (yeni) Rp Kağıt paralar: 1000, 2000 (yeni), 5000, 10000, 20000, 50000 (yeni), 100000 (yeni) Rp Bangladeş takası Taka (Bengalce: টাকা, "ṭaka"; ISO 4217: BDT) ya da resmî adıyla Bangladeş takası (বাংলাদেশী টাকা), Bangladeş'te kullanılan resmî para birimidir. Bangladesh Bank tarafından dağıtılır. Takanın alt birimi "poişa" (পয়সা, "pôeşa"), ve bir tane taka 100 tane poeşaya bölünür. ৳, ৲, ve İngilizcede Tk, takayı simgeleştirmek için kullanılır; örneğin ৳৫০, ৳50 ya da Tk 50, 50 takayı simgeleştirir. Gravitasyon merkezi Yer çekimi formülü olan formula_1 ifadesindeki formula_2 kütlesi, gerçekte sahip olduğu her parçası ile formula_3 kütlesine çekim uygular. Aslında formula_4 ile gösterilen gravitasyon değeri, bu parçacıkların birbirine uyguladıkları çekim etkilerinin toplamıdır. Gravitasyon merkezi, kütleçekime sahip maddelerin diğer maddelere uyguladığı çekim gücünde, hesaplamalarda merkez olarak alınabilecek bir noktadır; formula_5 ile gösterilir. Hesaplama yÃ¶ntemi: Gravitasyon merkezi hesaplanacak formula_6 cisminin dışında bir noktada m kütlesi seçilir. Her formula_7 kütlelerinin m noktasına göre gravitasyonları hesaplanır. Toplam gravitasyon değeri bulunur. Çıkan değer, formula_1 gravitasyon formülünde formula_4 yerine konulur. Bu değeri veren "R" mesafesi, gravitasyon merkezinin m kütlesine olan uzaklığını verir. Medyum (roman) Medyum, Amerikalı yazar Stephen King'in 1977 yılında yayımladığı korku romanının adıdır. Özgün adı The Shining olan roman aynı yıl Türkiye'de Mehmet Harmancı'nın Türkçe çevirisiyle Altın Kitaplar tarafından yayımlandı. Yayınevi 1980, 1984, 1997, 1999 ve 2004 yıllarında olmak üzere romanın beş baskısını daha yaptı.(ISBN 975-405-585-8) Stephen King, romanın "The Shining" olan ismini koyarken John Lennon'ın 1970 tarihli şarkısı "Instant Karma!" dan esinlenmişti. Lennon'ın bu solo single 45'lik plağının adının alt başlığı "We all shine on…" şeklinde devam ediyordu. Sıfat olarak "olağanüstü meziyetlere sahip olan" gibi bir anlam da taşıyan "shining" kelimesi, romanda fiil olarak kullanılmaktadır ve romanın psişik güçlere sahip bazı kahramanlarının eylemlerini tanımlamak için kullanılmıştır. "The Shining" (Medyum) Stephen King'in yayımlanmış üçüncü romanıdır ve kağıt kapaklı (paperback) olmadığı halde (ciltli piyasaya verilmişti) bestseller olabilmiş ilk romanıdır. Bu romanın başarısı Stephen King'in korku romanları yazarı olarak ününü pekiştirmiş ve piyasadaki yerini sağlamlaştırmıştır. Roman, alkolizm sorunları ve sinirli yapısı yüzünden öğretmenlik işini kaybetmiş Jack Torrance adında bir yazarın alkolü bırakarak kendisi ve ailesinin hayatını yeniden düzene koyma çabaları sırasında bir arkadaşının önayak olmasıyla dağ başındaki bir otelin bakıcılık işini kabul etmesiyle başlar. Kış aylarında müşterisi olmadığı için birkaç aylığına kapatılan bu ücra ama büyük lüks otelin bakıcılığını yapacaktır. Jack Torrance hem ailesiyle birlikte yerleştikleri bu bomboş otelin kış bakımını yapıp hem de yarım kalan kitabını tamamlamaya çalışırken otelin karanlık geçmişiyle ilgili garip ve korkunç şeyler olmaya başlar. Stephen King'in 1977 tarihli üçüncü romanı "The Shining", 1980 yılında Amerikalı yönetmen Stanley Kubrick tarafından aynı adla sinemaya aktarılmıştı. Yapımcılığını da Kubrick'in üstlendiği filmin baş rollerinde Jack Nicholson ve Shelley Duvall oynamışlardı. Filmin senaryosunu Diane Johnson ve Stanley Kubrick birlikte uyarlayıp yazmışlardı. Film birçok kaynağa göre Türkiye'de özgün ismiyle gösterilmiş olmakla birlikte, bazı kaynaklarda ayrıca "Cinnet" adıyla gösterildiği de not düşülmüştür. Sandcastles in the Sand ABD yapımı durum komedisi "How I Met Your Mother" dizisinin üçüncü sezonunun on altıncı bölümü ve Kanadalı genç pop yıldızı Robin Sparkles'a ait bölüme adını veren aynı adlı parçadır. Bahsi geçen şarkıcı hayal ürünü olup, dizide Cobie Smulders tarafından canlandırılmaktadır. Dominant Records'tan çıkan Make It Sparkle albümünün "Let's go to the mall"'dan sonra bilinen ikinci parçasıdır. Sözlerinin ve müziğinin kime ait olduğu bilinmemektedir. Klip adından da anlaşılabileceği gibi, mekan olarak kumsalda, kumdan yapılmış kalelerin arasında geçmektedir. Robin Sparkles ve sevgilisi (oynayan James Van Der Beek) klibin başrol oyuncularıdır. Aynı zamanda "Let's go to the mall" şarkısının klibinde gördüğümüz robot bu klipte de unutulmamıştır. Parantez içindeki sözler klibin içinde geçen konuşmalar ya da vokallerdir. Didn't know how far I would fall My friends said I was a fool 'Cuz you were older and got kicked out of school Together we were gonna travel the globe From Alberta to Ontario But now I'm building Sandcastles in the sand Thought I could fly when you held my hand Eternity turns to black and white It was the greatest week and a half of my life. We used to go to the beach Back when happiness was in our reach On our favorite bench We'd sit and talk and you taught me to French You're good at pull-ups and have radical hair I hate my dad, he's so unfair But now I'm building Sandcastles in the sand Thought I could fly when I held your hand Eternity turns to black and white It was the greatest week and a half of myâ€”Life is crazy No one gets me Castles wash away Come back please I've changed my mind Let's go all the way Sandcastles in the sand Thought I could fly when I held your hand Sand castles wash away and all that's left is some sand the next day Sand castles may be cute But now all they do is remind me of you Londra Antlaşması (1913) Londra Antlaşması, 30 Mayıs 1913 tarihinde Osmanlı İmparatorluğu'nun yenilmesiyle sonuçlanan I. Balkan Savaşı sonunda Bulgaristan Krallığı ile imzalanmıştır. Bu antlaşmaya göre; Londra Antlaşması'ndan en kârlı çıkan devlet Bulgaristan Krallığı olmuştur. Savaş sonunda Osmanlı İmparatorluğu'nun yalnızca Bulgaristan ile sınırı kalmış, Bulgaristan Batı Trakya'nın büyük bir bölümünü (Kavala ve Dedeağaç arası) ele geçirerek Ege Denizi'nde hakimiyet kurmuştur. Ancak II. Balkan Savaşı'nda Enver Paşa komutasındaki Türk ordusu Midye-Enez hattını geçerek, bu antlaşmayı ihlal edecek ve Edirne ve Kırklareli'yi geri alacaktır. Medyum (anlam ayrımı) Senragadha YanardaÄŸÄ± Hindistan'ın Kaşmir kentinde bulunan aktif bir yanardağı. En son 6 Mart 1999'da püskürtmüştür. 23 Şubat 2000'de Dakka'da yapılan bir kongrede,Senragadha eteğinde ev kurulması yasaklandığını belirtti. Asya'nın Vezüv'ü olarak da bilinir. Rhona Mitra Rhona Natasha Mitra (d. 9 Ağustos 1976), İngiliz aktris, manken ve şarkıcıdır. Mitra kariyerine manken olarak başladı. Bu alanda şöhretini 1997 ve 1998 yılları arasında yaptığı Lara Croft modelliği ile kazandı. Lara Croft mankenliğinden sonra oyunculuk kariyeri başladı. Oyuncu olarak "Party of Five" (1999–2000) dizisinin altıncı sezonunda canlandırdığı Holly Marie Begins karakteri, en bilinen rolü oldu.2004 yılında yayınlanan Spartacus filminde oyuncudur. "The Practice" (2003–2004) dizisinin son sezonunda, "Boston Legal" (2004–2005) dizisinin ilk iki sezonunda Tara Wilson; Nip/Tuck dizisinin üçüncü sezonunda Dedektif Kit McGraw karakterini canlandırdı. Başrolde görev aldığı bilim kurgu-aksiyon filmi "Doomsday"'de (2008) Binbaşı Eden Sinclair, "" (2009) filminde Sonja ve "Strike Back" (2012–2013) dizisinin üçüncü ve dördüncü sezonunda Binbaşı Rachel Dalton karakterine hayat verdi. Şu anda TV dizisi The Last Ship'te Dr. Rachel Scott karakterini canlandırmaktadır. Mario Balotelli Mario Barwuah Balotelli (d. 12 Ağustos 1990, Palermo), Gana asıllı İtalyan millî futbolcudur. Forvet mevkiinde görev yapmaktadır. Profesyonel futbol kariyerine Lumezzane'de başladı. Daha önce 2 kez Barcelona altyapısında denendi. 2007 yılında Internazionale ile sözleşme imzaladı. Balotelli'yi takıma getiren Roberto Mancini'ydi fakat Balotelli'nin disiplinsiz davranışlarından dolayı takımdan ayrılma kararı aldı. Balotelli, yeni koçu José Mourinho ile zoraki ve pek de iyi olmayan ilişkiler içerisindeydi. Mart 2010'da İtalyan TV şovu Striscia la notizia'da Milan taraftarı olduğunu söylemesiyle sorunları daha da büyüdü. Bu olay onun Inter'de uzun bir kariyer olasılığını bitirmişti. Balotelli, Ağustos 2010'da Manchester City ile sözleşme imzaladı, kariyeri esrarengiz bir şekilde sürprizlerle devam etti. Balotelli, ilk kez Ağustos 2010'da Fildişi Sahili ile yapılan dostluk maçında İtalya millî takım formasını giydi. İtalya'nın Palermo şehrinde, Gana kökenli bir ailenin çocuğu olarak dünyaya geldi. Futbola 5 yaşında "San Bartolomeo'da başladı ve 12 yaşında Lumezzane ile devam etti. Mario çok çabuk gelişerek birkaç yıl sonra A takıma yükselecek seviyeye ulaştı. Nisan 2006'da, 15 yaşındayken Serie C1'e yükselen takımda boy gösterdi. Lumezzane ile ilk resmi maçına Padova karşısında çıktı. Aynı yıl haziran ayında üvey kardeşinin girişimleriyle denenmek üzere Barcelona'ya gitti. 3 maçta attığı 8 golle Barcelona'nın dikkatini çekti ama Mario'nun vatandaşlık durumu konusundaki belirsizlik sorun yarattı. Mario 18 yaşına kadar Balotelli ailesinin resmi oğlu olarak değerlendirilmiyor, Ganalı sayılıyordu. Ancak, İtalyan kulüpleri onunla ilgileniyordu. Fiorentina ve Inter onun için kıyasıya bir mücadeleye girdi ve sonunda bu yarıştan galip çıkan ekip mavi-siyahlılar oldu. Milano şehri kendi evine daha yakındı ve İnter kulübü onu her gün Concesio'daki evinden aldırıp bıraktırmayı vadetmişti. Altyapıdaki bir sezonun ardından Inter'in genç takımını Viareggio'daki gençler turnuvasında şampiyonluğa taşıdı. Balotelli, A takımı formasını ilk kez 16 Aralık 2007 tarihinde giydi. Teknik direktör Roberto Mancini, İnter'in 2-0'lık Cagliari galibiyetiyle sonuçlanan maçın 90. dakikada onu oyuna aldı. Üç gün sonra Reggina ile oynanan kupa maçında deplasmanda sahaya ilk 11'de çıktı ve 2 gol attı. Balotelli, 1 ay sonra Coppa Italia çeyrek finali rövanşında Juventus karşısında forma şansı buldu. İnter'in 3-2'lik galibiyetinde kilit isim oldu. Serie A'da ilk golünü 6 Nisan 2008'de deplasmanda 2-0 kazanılan Atalanta maçında kaydetti. Balotelli, 4 Kasım 2008'de UEFA Şampiyonlar Ligi'nde Kıbrıs takımı Anorthosis Famagusta'ya gol atarak, "UEFA Şampiyonlar Ligi'nde gol atan en genç İnter Milanlı futbolcu" unvanına 18 yıl 85 günlükken sahip oldu. Daha önceki rekorsa, 18 yıl ve 145 günle Obafemi Martins'e aitti. Nisan 2009'da İnter Milan formasıyla Juventus'a gol attığı 1-1 berabere biten maçta Juventuslu taraftarların "O... çocuğu Balotelli" gibi bir ırkçı tezahürata maruz kalması sonucu İtalya Futbol Federasyonu tarafından Juventus'a sahasındaki bir maçı seyircisiz oynama cezası verilmiştir. 2010-11 sezonu öncesi 20 yaşında Manchester City'ye transfer oldu. Manchester City kulübünün resmi internet sitesinden yapılan açıklamada Balotelli 5 yıllık sözleşme imzalamıştı. Balotelli, 2 Ekim 2010'da bir hapishanede kadınlar koğuşunu basmak istmesi sonucu gözaltına alındı ve yarım saat sonra serbest kaldı. Balotelli en son olarak Fa Cup 3. turunda Watford ile karşılaşacak olan City yaptığı idmanda Mancini ile kavga etmiştir. 2012-13 sezonunda Milan'a transfer oldu. Roberto Mancini ile yaşadığı sıkıntılar nedeniyle Manchester City'den ayrılmasına karar verildi. Internazionale'da oynarken arkadaş ortamında kulübün rakibi Milan'ın formasını giymesiyle gündeme gelen Mario,2013 devre arasında AC Milan ile anlaştı. AC Milan, Balotelli'nin 45 numaralı formayı giyeceğini açıkladı. Milan formasıyla çıktığı ilk resmi maçta 2 gol kaydetti. Liverpool FC 2014-2015 sezonunda Liverpool FC'ya 20 Milyon € karşılığında transfer oldu. 31 Ağustos 2016'da, yaz transfer döneminin son günü, Balotelli bonservissiz transfer üzerinde Nice takımına katıldığını açıklandı. 23 Ocak 2019'da Balotelli Nice ile sözleşmesini feshetti ve sezonun sonuna kadar Marsilya ile sözleşme imzaladı. 18 Ağustos 2019'da Balotelli, Brescia ile bedelsiz olarak transfer oldu ve "çok yıllı sözleşme" imzaladı. Teknik direktör Pierluigi Casiraghi, Balotelli'ye İtalya 21 yaş altı millî futbol takımında ilk kez 15 Kasım 2006'da Danimarka karşısında forma şansı vermiştir. İtalya 21 yaş altı millî futbol takımıyla toplamda 8 kez millî olup 4 gol atmıştır. 28 Haziran 2012 tarihinde oynanan 2012 Avrupa Şampiyonası Yarı final maçında attığı 2 golle İtalyan futbol tarihine geçti. Avrupa Futbol Şampiyonalarında bir maçta iki gol atabilen ilk İtalyan oyuncu 1996 yılında Rusya'ya iki gol atan Pierluigi Casiraghi idi. Balotelli bu maçta attığı iki golle bunu başarabilen 2. oyuncu oldu. Ayrıca İtalya millî takımı bu iki golle Almanya'yı 2-1 yenerek 2012 Avrupa Futbol Şampiyonası finalinde İspanya'nın rakibi oldu. Finalde ise İspanya'ya 4-0'lık bir skorla yenildiler. Gerçek soyadı "Barwuah" olan Mario, 1990 yılında Ganalı göçmen bir ailenin çocuğu olarak dünyaya geldi. İki yaşındayken Brescia'nın hemen dışındaki Bagnolo Mella'dan "Balotelli" ailesi tarafından evlat edinildi. Onu evlat edinen aile Mario'nun ünlü bir futbolcu olması için daha büyük bir kent olan Concesio'ya taşındı. Henry Adams Bellows Henry Adams Bellows (d. 1803 – ö. 1873) bir avukat, eyalet meclisi üyesi ve hukukçudur. Rockingham, Vermont'ta dünyaya geldi. 1839'da, Littleton, New Hampshire'dan New Hampshire Vekiller Meclisi'ne seçildi. 1856-1857'de bu defa Concord, New Hampshire'dan eyalet meclisine seçildi ve Yargıçlar Komitesi Başkanı olarak görev yaptı.