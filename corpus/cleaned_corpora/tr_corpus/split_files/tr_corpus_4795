albümün devamı yayınlandı. Ayrıca bu albüm, WWF/WWE'nin Columbia Records ile yayınladığı ilk albümdür. Slow Chemical müziği sadece Kanada ve FYE Stores tarafından yayınlananlarda bulunmaktadır. Sōtō Sōtō Zen (Çince: Caodong), ya da Sōtō okulu (Japonca: 曹洞宗, "Sotoshū"), Japonya'daki üç büyük Zen Budist mezhepten biridir. Diğer iki mezhep ise Rinzai okulu ve Ōbaku'dur. Okul ilk defa Çin'de Tang Hanedanı döneminde Dongshan Liangjie tarafından Caodong adıyla kurulmuş, 13. yüzyılda Dogen Zenji tarafından Japonya'ya getirilmiştir. Günümüzde Japonya'da Dogen, Keizan Jōkin ile birlikte Sōtō Zen'in iki kurucusundan biri olarak kabul edilir. Okulun ayırt edici özelliklerinden biri olan shikantaza uygulaması ("yalnızca oturmak" veya "sessiz aydınlatma" olarak çevrilir), zazen'e farklı bir yaklaşımı ifade eder. Tarihsel perspektiften bakıldığında, kitlelere hitap etmesinden dolayı Soto Zen'i aşağılamak için sıklıkla "çiftçi Zeni" yakıştırması yapılırken, Rinzai ise samuray sınıfından rağbet görmesi nedeniyle "samuray Zeni" olarak adlandırılmıştır. Son Düş (roman) Son Düş Amerikalı yazar F. Scott Fitzgerald'ın yazdığı bitmemiş romanıdır. Özgün adı The Last Tycoon ("Türkçesi: Son Kodaman") olan roman yazarın ölümünden bir yıl sonra 1941'de yayımcısı tarafından dağınık notları bir araya getirilerek yayımlanmıştır. Romanın özgün adlarından biri de The Love of The Last Tycoon'dur. Roman Türkiye'de Ocak 1994 tarihinde Tomris Uyar'ın Türkçe çevirisiyle 'Son Düş' adıyla İletişim Yayınları 'ndan çıkmıştır. (ISBN 975-470-393-0, EAN 9789754703931) Roman 1930'ların Hollywood'unu anlatmaktadır. F. Scott Fitzgerald'ın çok yakından tanıdığı sinema dünyasının acımasız iç yüzünün ortaya serildiği romanın baş karakteri Monroe Stahr, gerçek hayatta MGM Film Stüdyosunun ünlü genç yapımcısı olan Irving Thalberg'den alınmıştır. Filmde bu karakteri Robert De Niro canlandırıyordu. Roman 1976 yılında Elia Kazan tarafından aynı adla (The Last Tycoon) sinemaya aktarıldı. Türkiye'de Son Patron adıyla gösterilen film çok kalabalık ünlü oyuncu kadrosuna rağmen başarılı olamadı. Bu başarısızlıkta uyarlandığı romanın tamamlanmamış oluşunun da katkısı vardır. Kitabın arka kapağından alıntı: Marlee Matlin Marlee Beth Matlin, (d. 24 Ağustos 1965, Illinois, ABD), Amerikalı oyuncu. Marlee Matlin, Illınois - Morton Grove'da bir Yahudi ailesinin çocuğu olarak dünyaya geldi. Sağ kulağı hiç duymayan ve 18 yaşına geldiğinde sol kulağının işitme yeteneğini de % 80 oranında yitiren sanatçı, liseden sonra Harper College'den mezun oldu. Yedi yaşındayken okulunda bir çocuk tiyatrosuna katıldı. Öğrenimi boyunca yer aldığı bu tiyatro topluluğunda yönetmen ve yapımcı Henry Winkler tarafından keşfedildi. 1986 yılında ona ""En Genç Akademi Ödüllü Sanatçı"" unvanını kazandıran Başka Tanrının Çocukları adlı filmde başrol oynadı. Bu filmle aynı zamanda Altın Küre Ödülü kazandı. Marlee Matlin, 2002 yılında çocukluğunu bir roman halinde yazdı, aynı zamanda dansçılık yaptı, "softball" adlı sporla ilgilendi, art arda sinema ve tv filmlerinde rol aldı. Sağırların konuşma dili üzerine etkili çalışmalar ve AIDS vakıfları ile ilgili etkinlikler ve çalışmalar yaptı. Bir polis memuruyla evlilik yapan oyuncu, bu evlilikten dört çocuk sahibi oldu. Başka Tanrının Çocukları Başka Tanrının Çocukları, 1986 yılı yapımı, bir sinema filmi. Marlee Matlin'in "En Genç Akademi Ödüllü Sanatçı" unvanı aldığı ilk filmi olan "Başka Tanrının Çocukları", neredeyse tamamen gerçek olaylara dayalıdır. Yönetmen Randa Haines'in filmi, Akademi ve Altın Küre ödülleri kazanmıştır. Duyma engellilere özel eğitim veren bir okulda öğretmenlik yapan James Leeds, öğrencileriyle iyi bir iletişim kurmuştur. Ancak daha sonra aşık olacağı Sarah üzerinde başarılı olmakta zorlanır. Sarah konuşmak istememektedir. Sonunda James'in hatalı olduğu ortaya çıkar. Evita (anlam ayrımı) Evita ÅŸu anlamlara gelebilir: Bir Hadise Var Bir Hadise Var, Nazan Öncel'in 11 Ekim 1991 tarihinde çıkardığı ikinci stüdyo albümüdür. "Aynı Nakarat", "Gitme, Kal Bu Şehirde" ve "Aşık Değilim, Olabilirim" klipleriyle birlikte '90'ların en bilinen hitleri haline gelirken "Boncuk", "Leylim Yar", "Nokta Nokta" ve "Bir Hadise Var (Mühürledim Seni Kalbime)" gibi şarkılar da klip çekilen diğer şarkılardır. Kıbrıs Türktür Partisi Kıbrıs Türktür Partisi, Kıbrıs Milli Türk Birliği Partisi'nin 15 Ağustos 1955 senesinde, partinin ismini kongre sonucunda "Kıbrıs Türktür Partisi" şeklinde değiştirmesi ile kurulan siyasi parti. Partinin genel başkanlığını Fazıl Küçük yaptı. Fazıl Küçük ve beraberindekiler 18 Nisan 1943 yılında Kıbrıs Adası Türk Azınlığı Kurumu'nu kurdu. Daha sonra ise Küçük, KATAK'tan ayrılarak 23 Nisan 1944 tarihinde Kıbrıs Milli Türk Halk Partisi'ni kurdu. Kısa bir zaman içinde birçok yerleşim bölgesinde şubeler açtı. 23 Ekim 1949 günü KMTHP ve KATAK, Kıbrıs Millî Türk Halk Partisi adı altında birleşti. Kıbrıs Milli Türk Birliği Partisi olan Fazıl Küçük başkanlığındaki siyasi parti, 15 Ağustos 1955 tarihinde gerçekleşen kongre ve Kıbrıs Türktür Derneği'nin başkanı Hikmet Bil'in temasları sonucunda ismini "Kıbrıs Türktür Partisi" şeklinde değiştirdi. Kıbrıs Türktür (anlam ayrımı) Kıbrıs Türktür şu anlamlara gelebilir; Roger Myerson Roger Bruce Myerson (d. 29 Mart 1951) Amerikalı ekonomist. 2007 yılında, Leonid Hurwicz ve Eric Maskin ile birlikte, Nobel Ekonomi Ödülü'nü kazanmıştır. Ödülü kazanma nedenleri ""Mekanizma tasarım teorisinin temellerini atmaları"" olarak açıklanmıştır." Roger Myerson 29 Mart 1951'de Yahudi bir ailenin çocuğu olarak doğdu. Harvard Üniversitesi'nde yüksek lisans, master ve doktorasını tamamladı. Doktora tezi "İşbirlikçi Oyunların bir teorisi" ("A Theory of Cooperative Games") idi. 1976 ila 2001 yıllarında, Northwestern Üniversitesi'nin Kellogg School of Management bölümünde ekonomi bölümünde öğretim üyesiydi. 1978-1979 yıllarında Bielefeld Üniversitesi'nde konuk araştırma görevlisiydi. 1985-86 ve 2000-01 yıllarında da Chicago Üniversitesi'nde konuk öğretim görevlisi olarak görev yaptı. 2001 yılında Şikago'da ekonomi profesörü oldu. Myerson 2007 tarihinde Nobel Ekonomi Ödülünü kazanan üç kişiden biridir, diğer iki kişi Minnesota Üniversitesi'nden Leonid Hurwicz ve Institute for Advanced Study'den Eric Maskin'dir. Mekanizma tasarım teorisine katkıları nedeniyle bu ödüle layık görülmüşlerdir. Bu teori ekonomistlerin; oylama prosedürleri, düzenleme programları ve etkin ticaret mekanizmalarını belirlemesinde yardımcı olamaktadır. Günümüzde bu teori, siyaset biliminin ve ekonominin birçok alanında önemli bir role sahiptir. 1991 yılında oyun kuramı hakkında genel bir kitap yazmış ve ayrıca oyun kuramının tarihçesini kaleme almıştır. On yıldır "International Journal of Game Theory" dergisi yayın kurulunda görev yapmaktadır. Myerson politik kuruluşların ekonomik analizi hakkında çeşitli makaleler de yazmıştır: Batı dünyası Batı dünyası, Batı medeniyeti ya da kısaca Batı, dünyanın diğer medeniyetlerine kıyasla Avrupa ve Kuzey Amerika'yı kastetmek için kullanılan siyasal kavram. Soğuk Savaş esnasında Batı kavramı Batı Bloku olarak Avrupa'daki ve Kuzey Amerika'daki komünist olmayan ülkeleri kastetmek için kullanılmıştır. Soğuk Savaş döneminde, komünist olmayan ülkelerde, komünist ülkelere kıyasla daha fazla hak ve özgürlük olduğu iddiası ile oluşturulan Özgür dünya kavramı da zaman zaman özellikle Batılı ülkeler tarafından "Batı dünyası" anlamında kullanılır. Ancak "Özgür dünya" tanımı genelde Japonya gibi Avrupalı olmayan ancak müttefik olan demokratik ülkeleri de kapsamakla birlikte, demokratik olmayan fakat Soğuk Savaş esnasında Batı ile müttefik olan özellikle Güney Amerika, Asya ve Afrika'daki ülkeleri kapsamaz. Birçok tarihçiye göre Batı medeniyetinin kökleri Antik Yunan ve Roma medeniyetlerine dayanır. Avrupalıların Yeni Dünya'ya ulaşması ile Avrupa medeniyeti, ABD ve Kanada kültürlerinin de temelini oluşturmuştur. Günümüzde Batı dünyasının büyük bir kısmı Hristiyan geleneğinden gelmektedir. Maça Kızı (opera) Maça Kızı () Op.68, Peter İlyiç Çaykovski'nin bestelediği operadır. Eserin librettosu, bestecinin kardeşi Modest Çaykovski tarafından şair ve yazar Aleksandr Puşkin'in öyküsünden uyarlanarak Rusça hazırlanmıştır. Eserin prömiyeri 19 Aralık 1890'da Sen Petersburg'da Mariinski Tiyatrosu'nda yapılmış ve daha sonra 31 Aralık 1890'da Kiev ve 4 Kasım 1891'de Moskova'da prömiyerler yapılmıştır. Bir zamanlar bu opera yapımlarında librettonun Fransızca tercümesi kullanılmış ve opera "Pike Dam" olarak hala hatırlanmaktadır. Fakat sonraki yapımlarda Rusça kullanılmıştır. Birçok ses ve video kayıtları bulunmakta ve dünya opera evlerinde çok kez sahnelenmektedir. "Not": Milovzor ve Polina kontralto sesli rolleri ve Zlatogor ve Tomski bariton sesli roller ayni şarkıcılar tarafından oynanabilir. Bazen Prilepa ve Liza aynı şarkıcı tarafından oynanır. Çaykovski'nin orijinal partisyon notaları şu çalgıları kapsayan bir orkestra öngörmektedir. "Zaman": 18. yüzyıl sonları "Mekan": St. Petersburg, Rusya "1. Sahne" Güneşli bir yaz günü gezinti yeri olan bahçe yürüyüş yapanlarla doludur. Orduda subay olan Surin ve Çekalınski subay olan arkadaşları Herman'ın alışılmadık davranışları üzerinde konuşmaktadırlar. Herman boş vaktini bir kumarhanede geçirmektedir ama oynadığı oyunlarda hiç riziko almak istememektedir. Sahneye Albay Tomski ile Herman birlikte girer. Herman Tomski'ye çok samimi şekilde problemini açar. Uzaktan gördüğü ve ismini bile öğrenemediği bir kadına sırılsıklam aşık olmuştur. Başka subaylar da onların yanına gelirler. Prens Yeletski yakında olacak düğününden söz acar. "Bu güzel melek kaderini benimkiyle birleştirmeye razı oldu." Herman prensin evlenmek üzere olduğu kadının kendinin aşık olduğu kadın olduğunu dehşete kapılarak anlar. Kontes ve torunu sahneye girerler. Her iki kadın da Herman'ın görünüşüne hayran olmuşlardır. Tomsky kontesin hikâyesini anlatmaya başlar. Kontes Moskova'da genç bir dişi "aslan" iken bütün servetini "Faro" adlı bir kumar oyunununda kaybetmiştir. Fakat "Kont Sen Germain" ile birleşip seviştikten sonra ondan bu oyunda bulunan üç kartın sırları hakkında bilgileri öğrenmiş ve böylece servetini tekrar elde elde etmiştir. Bu sırları önce kocasına ve sonra da çok yakışıklı bir genç adama vermiştir. O akşam odasına bir hayalet girmiş ve bu sırları verdiği üçüncü kişiden kendini öldürecek bir darbe yiyeceğini bildirmiştir. Herman bu hikâyeyi çok ilgi ile dinler. Surin ve Çekalışkı alaylı bir şekilde bu yaşlı kadının sırlarını kumar masasında öğrenmesini tavsiye ederler. Bu sırada gökgürültülü fırtına başlar ve bahçe boşalır. Fakat Herman tek başına bu öfkeli doğaya sanki karşı koyarcasına bahçede açıkta ayakta durur ve kendisi hayatta oldukça, adını bile bilmeden aşık olduğu kadının prensle evlenmesini önleyeceğine haykırarak and içer. "2. Sahne" Güneş batmaktayken Lisa'nın odasında kızlar, prensle nişanlanmış olmasına rağmen üzgün görünen arkadaşlarını eğlendirmek için müzik çalmaktadır. Tek başına kaldığında Lisa gözlerinde yakıcı ihtiras alevi gördüğü gizemli yabancıyı sevdiğini kendine itiraf eder. Birdenbire balkonda Herman görünür. Kendini öldürmeden önce son bir defa sevdiği kızı görmeye gelmiştir. Onun çok istekli davranışları Lisa'nın da heyecanlanmasına neden olur. Odanın kapısının çalınması Herman'ı yerinde durdurur ve Herman odanın köşesinde saklanır. İçeri giren ihtiyar kontesin ölmüş bir hayalet gibi görünüşü Herman'ın istekelerini daha da canlandırır. O gittikten sonra Lisa artık kendi hislerini saklayamaz olur ve kendini Herman'a teslim eder. "1. Sahne" Baloyu vermekte olan zengin bir mevki sahibi beydir. Lisa'nın kendine karşı soğuk davranmasından rahatsız olan Yeletsky ona karşı olan aşkının ne kadar çok olduğundan emin olmasını istediğini belirtir. Maske takmış olan Chekalınsky ve Surin, Herman'ı alaya alırlar ve ona üç kartın sırrını öğrenecek üçüncü kişi olduğu düşüncesinin hala devam edip etmediğini sorarlar. Bu laflar Herman'ın hayal gücüne sanki bir kıvılcım tesiri yapar. Pastoral Intermezzo: "Çoban Kızın İçtenliği" İntermezzo'nun bitmesinden sonra Herman Kontes'i görür. Lisa kontesin yatak odasının yanında olan ve ona bağlı olan kendi yatak odasının anahtarını Herman'a verince Herman bunun bir iyi alamet olduğuna inanır. Bu gece hem üç kartın sırrını öğrenecek hem de Lisa'yı kendine bağlayacaktır. "2. Sahne" Herman kontesin yatak odasında saklanır. Kontes girer. Zamanın davranış şekillerinden çok hoşnutsuzdur ve geçmiş zamanı bir melankolik hava ile hatırlamaktadır. Koltukta otururken uykuya dalar. Herman saklandığı yerden çıkar ve onun önüne gelerek üç kartın sırrını kendine vermesi için yalvarmaya başlar. Fakat Kontes bundan çok korkmuş, korkudan sanki buz kesmiştir ve tek bir söz bile söyleyecek takatte değildir. Herman tabancasını çekip onu tehdit edince korkudan şok geçirip ve hayatını kaybeder. Lisa bu ölümün kabahatini Herman'da bulur ve onun oradan ayrılmasını ister. Bu perdede eski bir Fransız şarkısı olan "Vive Henri IV (Yaşa Dördüncü Henri)" şarkısını duyarız ve bunun yanında Getry'nin "Aslan Yürekli Rişar" operasından "Laurette'in Aryası, yani "Je crains de lui parler la nuit(Ben onun geceden konuşacağından korkuyorum)" aryası duyulur. "1. Sahne" Herman kışladadır. Kendisini affettiğini ve rıhtımda onunla buluşmak istediğini bildiren Lisa'nın mektubunu okur. Hayalinde yaşlı kadının cenaze töreni görüntüleri belirir. Ağır matem şarkıları duymaktadır. Bir beyaz kefene sarılmış olan Kontes'in hayaleti görünür. "Lisa'yı kurtar. Onunla evlen. O zaman elindeki üç kartın sırları arka arkaya sana kazandıracaktır. Hatırla! Üç! Yedi! Aş!" "2. Sahne" Lisa şüpheler içinde Herman'ı beklemektedir. Saat geceyarısını bulduğunda Herman'ın kendini göstermesi sonunda onu ferahlatır. Fakat, Herman ona aşık olduğunu itiraf ettikten sonra, aklını hep üç kartın sırrını kullanma fikrine takmıştır. Lisa onunla kumarhaneye gitmeyi reddettiğini bildirince Herman kızı bir kenara itip hemen oradan ayrılır. Lisa asla kaçınılamayacak sonucun ortaya çıktığını anlayıp kendini nehre atar. "3. Sahne" Kumarbazlar oyun salonunda kumar oynamaktadırlar. Tomsky onları eğlendirmek için neşeli bir şarkı söylemektedir. Herman girer ve önce üç ve sonra yedi üzerine bahse para yatırarak iki defa büyük miktarda kazanç sağlar. İntikam almak için fırsat kollayan Prens Yelentsky bahsedilen miktarı karşılayabilecek tek kişidir. Ama beklediği aş yerine Herman'a iskambil kartlarının dağılımı sonunda bir kupa kızı gelir. Herman bu kupa kızı resminde ölü kontesin hayaletini görür gibidir ve hayalet gülerek onunla alay etmektedir. Bu Herman'ı çok feci etkiler ve hemen kendisini öldürmeye karar verir. Son nefesini vermekte iken prensten kendisini affetmesini ister; Lisa'nın da hayaletini görür; kız onu affetmiştir. NGC 7331 Grubu NGC 7331 Grubu (ayrıca Deer Lick Grubu olarak da bilinir), Kanatlıat takımyıldızı yönünde bulunan bir gökada grubu. Grubun en parlak üyesi sarmal gökada NGC 7331'dir. Il Redentore Il Redentore, İtalyanca kurtarıcı anlamına geldiğinden daha çok Chiesa del Santissimo Redentore uygun gelir. Yapı, Andrea Palladio'nun Venedik'in adalarından biri olan Giudecca üzerinde yapmış olduğu büyük kubbeli bir kilisedir. "Canale della Giudecca" nın liman bölgesi üzerinde yer alır. Yapı, adanın silüetine egemen durumdadır. Redentore, 1575-1576 yılları boyunca Venedik'i tırpanlayan veba salgınından kurtuluşa bir şükran borcu olarak inşa edildi. Bu salgın süresinde nüfusun yüzde 25-30 una eşdeğer sayıda 46.000 den fazla kişi öldü. Senato, büyük mimar Andrea Palladio'yu kiliseyi dizayn etmesi için görevlendirdi. Yapım işi 1577 yılı Mayıs ayında başladı. Yapı doyurucu seviyedeydi ve 1592 yılında kutsandı. Her yıl Venedik Dükü ve senatörler, özel olarak inşa edilmiş duba körüler üzerinden yürüyerek Zattere'den Giudecca'ya geçerler ve kilisede kuddas ayinine katılırlar. Venedik takviminde "Kurtarıcı Bayramı" büyük bir festival olarak bulunur ve Temmuz'un üçüncü Cumartesi ve Pazar günü kutlanır. Önceki akşamın büyük bir havai fişek gösterimini duba köprü üzerinden yoğun bir tören alayının geçişi takip eder. Redentore, Palladio'nun yapmış olduğu eserleden en önemlilerinden biridir ve onun kariyerinin tepe noktası olarak kabul edilir. Geniş, beyaz bir yapı olup, kubbe kurtarıcı heykeli ile süslenir. Yapının ön cephesinde üçgen bir alınlık vardır. Yapının ön yüzünün dizaynı Palladio'nun San Francesco della Vigna yapıtını anımsatır ve sonraki iki yüzyıl içinde diğer mimarlar tarafından sıkça tekrarlanan bir örnek olacaktır. Yapının iç kısmını üzerinde biraz Türk etkisinin olduğu ileri sürülür.. Tabii ki, yapı dönemin duygularını kısıtlı anlatımında klasik değildir. Hac vazifesinin yerine getirildiği bir kilise olması dolayısıyla halkın oturduğu yer olan orta kısmın geniş olması beklenir. Bu nedenle bu durum Palladio için klasik mimariye bağlı kalmasıyla bir meydan okuma gibi bir şeydi. Sonuç, bir dereceye kadar ekletik yani bir sistem ve düşünceye bağlanmadan hepsinden yarararlanılan bir durum. "Redentore" Francesco Bassano, Lazzaro Bastiani, Carlo Saraceni, Leandro Bassano, Palma the Younger, Jacopo Bassano, Francesco Bissolo, Rocco Marconi, Paolo Veronese, Alvise Vivarini gibi ressamların tablolarını veTintoretto'nun atelyesini içerir. Ayrıca kilisede kutsal eşyaların muhafaza edildiği oda 1710 yapımı Franciscanların bal mumundan yapılmış olan bir seri başlarını içerir. Idaho Stampede Idaho Stampede NBA D-League'de Batı Grubu'nda yer alan Boise, Idaho takımıdır. 1997 yılında kurulmuştur. Polibios Polybius (Yunanca: "Πολύβιος"; İngilizce: "Polybius"), (d. MÖ 203 – ö. MÖ 120), Helenistik dönemi ayrıntılarla ele alan antik Yunan tarihçisi. Yunanca (Ἱστορίαι - Historíai) (Tarihler) adını taşıyan 40 ciltten oluşan ama günümüze ancak ilk 4 cildi kalmış olan tarih eserinde MÖ 264 - MÖ 146 dönemindeki Akdeniz havzasındaki tarihsel gelişmeleri antik Grekler ve Romalılar görüş açısından ve evrensel tarih anlayışı ile ayrıntılı olarak incelemiştir. Bu dönemde Polibios, Antik Roma Cumhuriyeti'nin antik dönemde Akdeniz havzası dünyasında hakim devlet olmasına doğru gelişmeleri anlatmaktadır. Bu Romalılar üstünlüğünün en zirveye eriştiği Üçüncü Pön Savaşı'nı ve şahsen katıldığı MÖ 146'da Kartaca Muharebesi ve Kartaca'nın Romalılara tarafından alınıp talan edilip harap edilişini anlatmaktadır. Polibios, Mora yarımadasında bulunan Arkadya bölgesinin Megalopolis kentinde doğup yetişmiştir. Babası o bölgede bulunan bağımsiz şehir devletleri ve orta ve kuzeydeki şehir devletleri tarafından idare koordinasyonu için kurulmuş bir konfederasyon olan Achaea Ligi askerî gücü ve devlet idaresinde önemli rol oynamakta idi. Polibios da babasının yanında ve onu takiben Kuzey ve orta Mora yarımadasında yaşadığı dönemde yüksek bir yönetmen olmuştur. Tam bu sırada Roma Cumhuriyeti ile Makedonya Kralı Pirus ile Piros Savaşı'ina girişip Balkanlar, Atik yarımadası ve Mora yarımadası'nı eline geçirmek amacıyla Antik Romalılar saldırılarına şahne olmuştur. Achaea Ligi'ni ellerine geçiren Romalılar bu devletin önemli yöneticilerinden 1000 küsur Achea Ligi idareci asilini, bu arada Polibios'u, rehine olarak Roma'ya götürmüşlerdir. Polibios bundan sonra antik Roma'da 17 yıl yaşamıştır. MÖ 146'da Romalıların isyan eden Korint kentini alıp talan etmesinden sonra Polibios Mora yarımadasına dönmüştür. Roma'da önemli politikacıları tanımış olan Polibios bu bölgenin Roma'ya bağlı olarak yönetilmesi için atanmıştır. Polibios bu bölgenin Roma'ya bağımlı olarak idare edilebilmesi için yeni politik düzenleri ortaya çıkarmış ve bunların ilk işleyişlerinde devlet idaresini üzerine almıştır. Bu dönem yaşamı hakkında İskenderiye ve şart'ta gittiği; önemli Romalı genç Scipio Aemilianus ve Rodoslu Panetiatus ile siyaset hakkında mektuplaştığı ve Afrika Ekvator havzasında yaşananlar hakkında elimize geçmemiş bir risale yazdığı ancak bilinmektedir. Değişik kaynaklardan öğrenildiğine göre 80 yaşlarında iken Polibios attan düşerek ölmüştür. Polibios'un hazırlamış olduğu tarih eseri ve bu eserinde analitik olarak ele aldığı konular, yaşadığı dönemlerden itibaren ve sonraki yüzyıllarda Antik Roma tarihi yazarlarını yakından etkilemiştir. Özellikle bu tarih kitabında ilk defa ele alınan devlet yönetiminde kuvvetler ayrılığı prensibine göre yaşama, yürütme ve yargı güçlerinin birbirinden ayrılmasını içeren "karışık anayasal" idare hakkındaki fikirleri daha sonra 18. yüzyılda Montesquieu tarafından " De l'Esprit des Lois (Kanunların Ruhu)" ilkesi olarak ayrıntılı olarak ifade edilmiş ve ABD Anayasası'nın hazırlanmasında kullanılmıştır. Polibios'un tarih eserindeki siyasi anlayışı, bugün Siyaset Bilimi ve Uluslararası İlişkiler gibi çeşitli disiplinlerde çalışma malzemesi olarak kabul edilmektedirler. Polibios'un yazdığı eserlerin çoğunluğu yüzyıllar geçtikçe kaybolup günümüze kadar gelememişlerdir. İlk eserlerinden biri, MÖ 253 – MÖ 183 döneminde yaşamış Yunan devlet adamı olan Philopoemen hakkındadır. Polibios'un bu eseri kaybolmakla beraber bu eserin içeriğinin Plutarkhos'un MS 2. yüzyıl sonunda yazmış olduğu Paralel Yaşamalar adlı tanınmış biyografi eserinde bulunan Philopoemen hayatına ait bölümün ana kaynağı olduğu kabul edilmektedir. Polibios'un gayet ayrıntılı olarak işleyip "Taktikler" adını verdiği uzunca bir deneme eseri de kayıptır. Bu eserinde Polibios'un Antik Yunan ve Roma ordularının kullandıkları askerî taktikleri hakkında uzun detaylı tasvirler yaptığı bilinmektedir. Bu eserin bir kısmının Polibios'un "Tarihler" adlı eseri içeriğinde bulunduğu; ama Tarihler eserinin bu kısmının da kayıp olduğu kabul edilmektedir. Polibios'un diğer bir kayıp olmuş eseri bir tarihi monograf olan Romalıların İspanya'da yaptıkları Kaltibriyan Savaşları'nın son safhasında Ebro Nehri kıyılarında yaşayan bir kabile ile yaptıkları Numentiyen Savaşı hakkında olduğu bilinmektedir. Polibios'un en büyük ve en önemli eserinin adı "Tarihler"'dir. Bu eserin 40 cilt olduğu bilinmektedir. Fakat elimizde tümüyle detaylı olarak sadece ilk beş kitap (Kitap I 'den Kitap V'e kadar) bulunmaktadır. Kitap VI'nın bazı kayıp kısımları hariç önemli kısımları da elimize geçmiştir. Fakat diğer 34 kitaptan ancak kısa parçalar günümüze gelebilmiş ve diğer parçalar kaybolmuştur. Bununla beraber elimize geçen kısımlara dayanarak Polibios'un Roma tarihinin incelemesi ve analizinde, tarihçi Yaşlı Çato (MÖ 234-149) ile birlikte tarihçiliğin babası olduğu kabul edilmektedir. Polibios'un "Tarihler" eseri MÖ 264-MÖ 146 dönemini kapsamaktadır. Bu dönemin içinde eserinin teksif olduğu dönem MÖ 220 - MÖ 167'de Roma'nın baş düşmanı olarak kabul ettiği Kartaca ile yaptığı Pön Savaşları ve bu savaşlarda etap etap Kartacalıları yenip Roma'nın Akdeniz'de en güçlü egemen devlet olması dönemidir. "Tarihler" eserinin Kitap I ile Kitap V bölümü, Polibios'un yaşadığı dönemde Akdeniz'de kıyıları olan önemli devletlerin, bunlar arasında özellikle mevcut olan antik Yunan şehir devletleri ve Ptolemaios Hanedanı altında Mısır'ın politikalarına devlet devlet ayrıntılarla hasredilmiştir ve bundan sonra bunların birbirleri ile olan "karşılıklı ilişkileri" ortaya çıkartılmaktadır. Polibios Kitap VI'da antik Romlıların en sonunda Akdeniz'de en güçlü egemen devlet olmayı başarmasına önemli neden olan politik, askerî ve moral kurumları ele almaktadır. Birinci Pön Savaşı ve İkinci Pön Savaşı'nı Polibios bu eserinde incelemektedir. Polibios Hannibal ile Publius Cornelius Scipio Africanus Major arasında yapılan Ticinus Muharebesi, Trebia Muharebesi, Sağüntum Kuşatması, Lilybaeum Muharebesi ve Ren Nehri Geçişi Muharebesi gibi askerî çatışmaları kronik olarak ele almıştır. Polibios, Roma'nın Akdeniz'de tek egemen güç olması sonucunun meydana çıkmasını, Romalıların gelenekleri ve kurumları ile asil faaliyetlere önem vermeleri, erdemliliği sevmeleri; ailelerine ve yaşlılarına hürmet göstermeleri ve tanrılarından korkmaları olarak açıklamaktadır. Kitap VII'dan ele geçen kısımlarda Polibios bu kitapta bir tarihçinin baş görevini belgelerin analizi, coğrafi bilgilerin yararlı olanların tekrar gözden geçirilmesi ve siyasi tecrübelilik olarak tanımlamaktadır. Polibios tarihinde kronik olarak ele aldığı olayların ancak bunlara katkıda bulunmuş olanların anlatıları ile teyit edilmesinden sonra yazıya geçirilebileceğini savunmakta idi. Böylece tarih yazmada tarihçinin aynı iyi ahlaklı bir gazeteci gibi ancak gerçekleri aksettirmesini savunanlardan ilki olmuştur. Polibios, tarih yazdığı dönemde profesyonel bir tarihçinin gerçeği ve uydurmayı birbirinden ayrıma gücünü kazanmak için politika tecrübesi gerektiğini ve yine bir profesyonel tarihçinin olayların doğruluğunu yargılayabilmesi için ele alınan konunun içinde geçtiği coğrafi mevkıleri iyi bilmesi gerektiğini iddia etmiştir. Bu prensiplere uyan Polibios'un şahsen siyaset ve askerlik tecrübeleri bulunmaktaydı ve geniş olarak Akdeniz havzasında seyahat etmişti. Polibius tarihini yazmakta iken antik Yunan ve Romalı yazılı kaynakları da elden geçirip bunlardan faydalandığını bildirmektedir. Ama faydalandığını iddia ettiği bu kaynakları hazırlayanların isimleri eserinde bulunmamaktadır. Ancak Kitap XII'den elimize geçen parçalarda kendinin ele aldığı dönemin tarihini ele alan Timaeus'un yazdığı eseri incelemektedir. Polibios Timeaus'un tarihinin Romalılar tarafında yanlı olduğunu ve doğruluğu şüpheli ve gerçeklere uymayan kısımlar ihtiva ettiğini iddia etmektedir. Antik Yunanistan'da askerî ve ticari bilginin güvenli bir şekilde iletimini sağlayabilmek için Yunanlar bazı şifreleme sistemleri geliştirdiler. Polybius damatahtası denen bir cihaz kullanarak metin şifrelemenin temellerini ortaya koydu. Polybius damatahtasının, alfabenin harflerini içeren beşe beşlik bir ızgaradan oluştuğu bilinir. Ancak bu ızgara, kullanılan alfabenin, hatta şifrelenecek metnin içerdiği alfabe harfleri sayısına bağlı olarak istenen boyutta (n × m , n,m ) tasarlanabilir. Her harf, ilki harfin bulunduğu satır ve ikincisi de sütun olmak üzere iki sayıya dönüştürülür. A için 11, B harfi için 12 ve sonraki harfler için ilgili sayılar eşleşir. Polybius şifrelemesinde her sayı (ya da simge) tek bir harfi ifade ettiğinden, dilin yapısından hareketle böyle bir şifreyi çözmek zor değildir. Şifreli metnin boyunun uzun olması da deşifrelemeyi kolaylaştırır. Daha büyük damatahtaları kullanılarak ve alfabe bitiminde alfabeyi yeni baştan yazarak, aynı harfi birkaç sayıyla da göstererek şifreyi çözmek daha zorlaştırılabilir. Dilbilim kurallarına uymayan ya da çok sık şifreleme hatası yapan birinin şifresini çözmek zaman alabilir ama yine de metin çok uzunsa deşifrelemek zor değildir. Şifrelenecek metnin her harfi için, damatahtasında o harfe denk gelen satır ve sütun numarası ile bir sayı bulunur. Örneğin; şifrelenecek metin poliybius ise, Sonuçta bu değerler birleştirildiğinde şifreli mesaj aşağıdakine benzer şekilde elde edilmiş olur. polybius --> 4561... Şifrelenmiş metin deşifrelenirken bu defa tablo, tersten kullanılır.Açmak istenilen metin 456123 olsun.Bu metni deşifrelemek için satır /sütun sırası kullanılır. şeklinde devam edilerek açık metin elde edilir. PTH PTH ÅŸu anlamlara gelebilir: Eric Maskin Eric Stark Maskin (d. 12 Aralık 1950) Amerikalı ekonomist. 2007 yılında, Leonid Hurwicz ve Roger Myerson ile birlikte, Nobel Ekonomi Ödülü'nü kazanmıştır. Ödülü kazanma nedenleri ""Mekanizma tasarım teorisinin temellerini atmaları"" olarak açıklanmıştır." Maskin, New York, New York'ta 12 Aralık 1950 tarihinde Yahudi bir ailenin çocuğu olarak doğdu, ve Alpine, New Jersey şehrinde büyüdü. 1968 yılında Tenafly, New Jersey'deki Tenafly High School'dan mezun oldu . Harvard Üniversitesi'nde yükseklisans ve doktorasını matematik alanında yaptı. Doktorasını bitirdikten sonra 1976 yılında Cambridge Üniversitesi'nde araştırma görevlisi olarak çalışmaya başladı. 1977-1984 tarihlerinde Massachusetts Teknoloji Enstitüsü ve 1985-2000 yıllarında Harvard Üniversitesi'nde çalıştı. 2000'de Princeton, New Jersey'deki Institute for Advanced Study'ye geçti. Maskin; iktisat dalında oyun kuramı, ekonomik teşvikler ve sözleşme teorisi gibi çeşitli konularda çalıştı. Özellikle mekanizma tasarım teorisi/uygulama teorisi ve dinamik oyun kuramı hakkındaki yayınları ile tanınmaktadır. Selçuk Alagöz Selçuk Alagöz, (d. 5 Ağustos 1944, İstanbul), Türk pop-rock şarkıcısı, besteci, söz yazarı ve aranjör. Alman Lisesi'nin ardından İstanbul Üniversitesi'nde ekonomi bölümünde okudu ve sonrasında turizm işletme mastırını bitirdi.1964 yılında "Hürriyet" gazetesinin düzenlediği "Altın Mikrofon" yarışması ile ismini duyurdu. Kendi adını taşıyan orkestrası ve orkestranın solisti olan kızkardeşi Rana Alagöz ile birlikte müzik çalışmalarını sürdürdü. Alagöz kardeşler 1967 yılında yapılan Altın Mikrofon'a aralarında Cahit Berkay ve Engin Yörükoğlu'nun da bulunduğu bir orkestra ile katılmışlardır. 1970 yılında kardeşleri Rana ve Ali Alagöz ile beraber 3. Appollonia Uluslararası Müzik Festivali'nde Türkiye'yi temsil etmiştir. 23 adet 45'lik, 7 Albüm (2 adet yurt dışında yayınlamıştır) ve 6 toplama albüme eser vermiştir. Kardeşi Rana Alagöz ile beraber 4 adet altın plak sahibidir. Belleklerde kalan çalışmaları arasında "Kemerin Naftaları", "Kaleden İndir Beni", Bahçelere Geldi Bahar, Edremit Van'a Bakar,"Malabadi Köprüsü" ve "Deliyim Seviyorum" sayılabilir. 1979 yılından itibaren kardeşleri Rana Alagöz, Ali Alagöz ve sonradan gruba dahil olan Nilüfer Alagöz ile beraber turistik showlar düzenlemekte olup 80 dilde şarkı söyleyerek tarihe geçmiş bir Türk müzisyendir. Müzik kariyeri yanı sıra vakıf ve dernek çalışmalarında faaliyetler göstermiştir. Türk Kalp Vakfı icra kurulunda görev almıştır. POPSAV başkanlığı yanı sıra Müzik Yorumcuları Derneği (MÜYORBİR) kurucu başkanlığını yıllarca başarı ile yürütmüştür. Ayrıca sigara ile savaşanlar derneğini kurmuş ve aktif pasif sigaranın tüm zararlarını tüm topluma anlatarak bu konuda bir öncü olmuştur. Müzik hayatı boyunca almış olduğu sayısız ödüllere eklediği 2010 Altın Kelebek Özel ödülü ile, müzik kariyerini taçlandırdı. 4 Ağustos 2010 tarihinde daha küçük bir çocuk iken karar verdiği "İki Kez Yaşadım"(Dharma Yayıncılık) adlı kitabını, yıllardır kendisini ve kardeşlerini severek dinleyenlere kazandırmıştır. South Bay Lakers South Bay Lakers (eski Los Angeles D-Fenders), NBA D-League'de Batı Grubu'nda yer alan Los Angeles takımıdır. 2006 yılında kurulmuştur. Video oyunları tarihi Video oyunları ABD, Japonya ve Avrupa'da 70'lerin sonu ve 80'lerin başlarında oluşacak yeni eğlence sektörünün temellerini, 1971 yılı ortalarında ticari bir eğlence olarak ortaya çıkmasıyla atmıştır. Kuzey Amerika video oyun çöküşü olarak da bilinen ve 1983 yılında Kuzey Amerika'daki oyun şirketlerinin birer birer iflas ettiği ve 2 sene sonra toparlandığı dönemden sonra video oyun endüstrisi 10 yıllık bir dönemden fazla süren büyüme dönemine girmiştir. Video oyun piyasası 11 milyon USD'lik bir büyüklüğe ulaştığında, eğlence sektöründeki en karlı endüstri olan sinema endüstrisine rakip olmaya başlamıştır. Thomas T. Goldsmith Jr. ve Estle Ray Mann Cathode-Ray Tube Eğlence Cihazı (Amusement Device) adlı bir cihaz için patent başvurusu yapıldı, patent 25 Ocak 1947'de alındı ve 14 Aralık 1948'de yayımlandı. Sekiz adet lambadan (vacuum tube) oluşan oyun belirli bir hedefe füze atılmasını simüle eden ve füzenin hızı ve atış eğimini belirlemek için düğmeler ihtiva eden bir cihazdı. O dönemde bilgisayarın henüz elektronik olarak grafik çizme yetenekleri olmadığı için, küçük hedefler basit bir ekran üzerinde çizgi ile gösteriliyordu. 1949-1950 yıllarında, Charly Adams "Bouncing Ball" (Zıplayan Top) programını MIT's Whirlwind computer adlı şirket için yazdı. Program etkileşimli (interaktif) olmamakla birlikte, yakınca ortaya çıkacak oyunların bir göstergesiydi. Şubat 1951'de Christopher Strachey, İngiliz Ulusal Fizik Laboratuvar'ının programı olan Pilot ACE için dama oyunu (draughts) programı yazdı ve çalıştırmayı denedi fakat program Pilot ACE'nin tüm hafıza kapasitesini aşacak kadar hafızaya ihtiyaç duyuyordu. Ekim ayında oyun Manchester'da daha büyük bir hafızaya sahip bir makinede çalıştırabildi. 1952 yılında A.S. Douglas Cambridge Üniversitesinde insan-bilgisayar etkileşimi üzerine verdiği tezde kullanmak üzere tic-tac-toe (Türkiye'de SOS olarak oynanmaktadır) oyunun grafik versiyonu olan "xox" yazdı. OXO, EDSAC adı verilen ve görsel olarak kullanılacak için ampuller kullanan bir bilgisayar üzerinde geliştirildi. Oyunda, oyuncu bilgisayara karşı oynuyordu. 1958'de William Higinbotham osiloskop ve analog bilgisayar kullanarak bir oyun geliştirdi. Oyuna uygun bir ad olan "Tennis for Two" (İki kişilik tenis) denildi ve oyun New York'taki Brookhaven National Laboratuvarında ziyaretçileri eğlendirme amaçlı kullanıldı. "Tennis for Two" adlı oyun bir tenis kortunun basitleştirilmiş bir yandan görünüşü gibiydi, daha sonrakilerden farklı olarak yerçekimi kontrollü bir top ağın üzerinden oynanılabilecek şekildeydi. Oyun iki adet kutu şekilli kumanda (kol) ile oynanıyordu, kollar üzerinde bir adet topun izi (yolu) için ve bir adet de topa vurmak için olmak üzere iki düğme bulunuyordu. "Tennis for Two" oyun cihazı 1959'da sökülmesinden önce iki sezon boyunca sergilenmişti. İlk bilgisayar oyunlarının çoğu ABD'de üniversitelere ait Anaçatı bilgisayarlarda (mainframe computers) ve bireyler tarafından hobi olarak yaratıldılar. Sınırlı çevrelerin erişebilmesi nedeniyle birçoğu yaygın bir şekilde kullanılmamış ve tanınamamıştır. 1959-1961 yılları arasında, Massachusetts Teknoloji Enstitüsü'ndeki (MIT) TX-0 makinelerinde bir dizi grafik tabanlı program yazıldı: 1961 yılında, MIT'de aralarında Steve Russell'ın da olduğu bir grup öğrenci o dönemin yeni bilgisayarlarından olan DEC PDP-1 üzerinde çalışan "Spacewar!" adında bir oyun programladılar. Oyun da iki kişi karşılıklı oynayabildiği, bir siyah ekranın ortasında çarpılmaması gereken yıldızlar olan ve her bir oyuncunun ateş edebilen kendi uzaygemisini kontrol ettiği bir oyundur. Oyun başlangıçta yeni DEC bilgisayarları ile birlikte dağıtılmaya başlandı ve ilkel internet diyebileceğimiz ağlarda paylaşıldı. "Spacewar!" ayrıca ilk yaygın ve etkili oyun olarak da değerlendirilmektedir. 1966'da, Ralph Baer standart televizyonlarda çalışabilen ve türünün ilk örneği olan "Corndog" adında basit bir video oyunu yaptı. Baer'in yardımıyla, Bill Harrison da ışık tabancasını (light gun) yarattı ve 1967 yılında Bill Rusch ile çeşitli video oyunlar geliştirdi. Ralph Baer geliştirme projelerine devam ettirdi ve 1968 yılında masa tenisi, hedefe ateş etme gibi çeşitli oyunları çalıştırabilen bir prototip tamamlandı. 1969'da, AT&T'de çalışan bilgisayar programcısı Ken Thompson MULTICS işletim sistemi altında çalışan "Space Travel" adında bir oyun yazdı. Bu oyun güneş sistemini ve sistemin hareketlerini simüle ediyor ve bir uzay gemisinin yüzeye indirilmesini konu alıyordu. Daha sonra AT&T'nin MULTICS projesinden çekilmesi üzerine Thompson oyunu General Electric'e ait GE 635 anaçatı bilgisayarında çalışan GECOS işletim sistemi için FORTRAN programlama diline dönüştürdü. Bu sistem üzerinde çalışmanın bir saatlik maliyeti 75 $ civarındaydı. Bu nedenle Thompson daha küçük ve daha az masraflı bir bilgisayar aramaya başladı. Kapasitesinin altında kullanılan bir PDP-7 buldu ve Dennis Ritchie ile birlikte oyunu PDP-7 çevirici dilinde yazdılar. Makine için yazılım geliştirmeyi öğrenme sürecinde, UNIX işletim sisteminin gelişim süreci başladı ve "Space Travel" ilk UNIX uygulaması olarak kayda geçti. Bu dönemlerde, bilgisayar ve video oyun gelişimi atari makineleri, üniversite bilgisayarları, elde oynanabilen (kullanılabilen) cihazlar ve ev bilgisayarları gibi çeşitli alanlara ayrıldı. Eylül 1971'de, Stanford Üniversitesi'nde bir öğrenci derneğine "Galaxy Game" adlı oyun kuruldu. Galaxy Game ilk jetonlu video oyunuydu. Oyun ayrıca DEC PDP-11/20 bilgisayarında çalışan ve vektörel grafik terminali barındaran tek oyundu. 1972'de dörtten sekiz konsola kadar kaldırabilecek şekilde gelişitrildi. Ayrıca 1971'de Nolan Bushnell ve Ted Dabney, "Spacewar!" oyununu "Computer Space" adıyla jetonlu makinelere uyarladılar. Oyuna sahip olan Nutting Associates adlı şirket 1.500 adet jetonlu "Computer Space" makinesi imal etti. Oyun uzun bir öğrenme süreci gerektirmesi nedeniyle pek başarılı olamadı fakat ticari olarak satılan ve seri olarak üretilen ilk video oyunu olması nedenleriyle bir köşetaşı olarak kabul edilir. Bushnell ve Dabney "Computer Space" oyununun lisans gelirlerinden fazla kazanamadıklarını düşünüyorlardı. Bu nedenle Nutting Associates'den ayrılarak 1972 yılında Atari adlı şirketi kurdular. Şirketin ilk geniş çaplı yayılan oyunu aynı sene piyasaya sürülen "PONG"'du. Atari, daha sonra birçok benzerleri de çıkacak olan 19.000 adet "PONG" makinesi imal etti. Atari oyunları endüstrisi 1978 yılında Taito adlı şirketin "Space Invaders" oyununu piyasaya sürmesi ile Altın Çağına girdi, ki bu başarı onlarca şirketi piyasaya girmesi için ikna etmeye yetmişti. 1979'da, Atari şirketi "Asteroids" adlı oyunu piyasaya çıkardı. 1979'da renkli atari oyunları daha popüler olmaya başladı ve 1980'de Pac-Man gibi oyunlar piyasaya çıktı. Atari oyunları altın çağ'ında büyük alışveriş merkezlerinde, barlarda ve köşebaşı dükkânlarda çok fazla bulunuyordu. 1972 yılında ilk video oyun konsolu olan Magnavox Odyssey ABD'de piyasaya çıktı. Konsolun üstüne oyunlar için kartuş yuvası yoktu; bazı oyunlarla birlikte geliyordu. Odyssey'de, kartuş yerine kartuş yuvasına benzer bir yuvaya takılıp çıkarılabilen devre kartları kullanıyordu. Bu devre kartları herhangi bir elektronik bileşen içermemekle birlikte, üzerlerinde kartın konektör pinleri arasında çok sayıda (jumper) bağlantı köprüsü içeriyordu. Philips satın aldı ve 1974'te Avrupa'da Odyssey markasını kullanarak farklı bir oyun çıkardı, ABD'de ise Magnavox'da üzerinden gelişimini sürdürdü. Toplamda tüm Odyssey sistemi 2 milyon adetlik satış rakamına ulaşmıştı. Üniversite anaçatı (mainframe) bilgisayarlarında oyun geliştirme işleri 1970'lerde başladı. Bu çeşit oyunlar hakkında, çok popüler olmasına rağmen, bir pazarlama faaliyeti dahilinde yapılmış olmaması nedeniyle çok fazla kayıt yoktur. Bu oyunları geliştirenler genelde okullarında kaçamak olarak çok pahalı olan bilgisayarların kaynaklarını kullanıyor olmaları nedeniyle yaptıkları işleri ve geldikleri aşamaları başkalarıyla paylaşmak konusunda çok da hevesli değilllerdi. Yine de o dönemde, bu şekilde oyun geliştirmeye çalışan öğrenciler için iki çeşit dağıtım kanalı mevcuttu. PLATO sistemi; Illinois Üniversitesi'nde eğitim amaçlı bilgisayar ortamı için dizayn edilmiş bir sistemdi. Oyunlar farklı PLATO sistemleri arasında sıklıkla paylaşılırdı. DECUS; Digital Equipment Corporation (DEC) tarafından yapılan bilgisayarlar için oluşturulmuş kullanıcı grubuydu ve bu grupta DEC bilgisayarlarında çalışan çeşitli programlar ve oyunlar dağıtılmaktaydı. Ayrıca Hewlett Packard içinde HP2000 gibi çok sayıda kayda değer oyun yazılmıştı. Mehmet Aksın Mehmet Aksın (d. 1968, İstanbul) Türk görüntü yönetmeni. Sinema eğitimini Mimar Sinan Güzel Sanatlar Üniversitesi Sinema-TV Bölümü'nde aldı. Prof. Sami Şekeroğlu, İlhan Arakon ve Duygu Sağıroğlu'nun öğrencisi oldu. Profesyonel hayatına öğrenciliği sırasında kamera asistanlığı ile başladı. 1992 yılında reklam filmlerinde görüntü yönetmenliği yapmaya başladı. Solomon Okoronkwo Solomon Ndubisi Okoronkwo (d. 2 Mart 1987), BFC Dynamo takımında forvet pozisyonunda görev yapan Nijeryalı millî futbolcudur. Profesyonel kariyerine Gabros International kulübünde başladı. Daha sonra sırasıyla Hertha Berlin, Rot-Weiss Essen, Saturn Moscow Oblast, Aalesund, Pécsi MFC, Erzgebirge Aue, SV Sandhausen, 1. FC Saarbrücken, TSG Neustrelitz ve BFC Dynamo kulüplerinde oynadı. 1992-93 TÃ¼rkiye 2. Futbol Ligi 1992-93 Türkiye 2. Futbol Ligi, günümüzde 1. Lig olarak adlandırılan ligin 30. sezonudur. "Grup 1", "Grup 2", "Grup 3", "Grup 4" ve "Grup 5" olarak beş ayrı torba oluşturularak oynanan ligden Yükselme Grubu'nu ilk üç sırada tamamlayan Samsunspor, Zeytinburnuspor ile DÇ Karabükspor bir üst lige yükselen takımlar olmuşlardır. Düşme Grupları'nı son sıralarda tamamlayan İnegölspor, Bandırmaspor, Küçükçekmecespor, Manisaspor, Yeni Nazillispor, İzmirspor, Keçiörengücü, Mudurnuspor, Çaykur Rizespor, Akçaabat Sebatspor, Bafraspor, Kahramanmaraşspor ve Batman Belediyespor ligden düşmüşlerdir. Ayrıca sezon öncesinde "Emlak Bankası Eyüp Spor Kulübü" adını değiştirerek Eyüpspor Kulübü adını, "Nazillispor Kulübü" Yeni Nazillispor Kulübü adını, "Bozokspor Kulübü" de Yeni Yozgatspor Kulübü adını almıştır. Bu grupların puan tablolarında yer alan bilgiler Kademe Grupları ile birleştirilerek verilmiştir. Kademe Grupları'nda 18 maç, Klasman Grupları'nda ise 14 maç oynanmıştır. TFF'nin lig kurallarına göre bu iki grubun puan tabloları birlikte ele alınmış, play off oynayacak takımlar ile ligden düşecek takımlar bu şekilde belirlenmiştir. SÃ¶lvesborg Sölvesborg, İsveç'in güney kuşağında bulunan bir kenttir. Şehir, Baltık Denizi kıyısında ormanlık bir kıyı üzerine kuruludur. Sölvesborg, eski bir İsveç kentidir. Kent, adını kent kalesini yapan "Sölfwitz" veya "Sölvitz" adındaki birinden almıştır. 12. yüzyılda Ryssberget Dağı civarında kurulan liman ile resmi olarak kurulmuş sayılan kent, buna rağmen kilise ve kent kalesinin inşa edilmesine kadar bir kent özelliği göstermedi. 1445 yılında Bavyera kral Kristofer tarafından kent konumuna alınan Sölvesborg, bu tarihten itibaren ivmeyle gelişti. 16. yüzyılda önemli bir kent olan Sölvesborg, sonrasında yaşanan Danimarka ve İsveç savaşları sonucunda yıkıma uğradı. Danimarka en sonunda 1637 yılında kent kalesini İsveç'e verdi. Günümüzde kent az nüfuslu ve küçük atölyeler barındıran bir İsveç kasabası konumundadır. Halkın bir bölümü tavukçuluk ile geçinirken, bir kısmı da ormancılık ve balıkçılıkla geçinmektedir. 19. yüzyılda yapılan demiryolu hattı, günümüzde önemli bir ulaşım öğesidir. Enis BerberoÄŸlu Kadri Enis Berberoğlu, (d. 5 Haziran 1956, İstanbul) Türk gazeteci, yazar ve siyasetçi. CHP Parti Meclisi Üyesi ve Genel Başkan Yardımcısı. 1975 yılında Avusturya Lisesi'nde mezun oldu. Boğaziçi Üniversitesi İktisat Bölümü'nü bitirdi. Ekonometride yüksek lisans eğitimi aldı. 13 Haziran 2017 tarihinde MİT Tırları davasında suçlu bulunarak 25 yıl hapis cezasına çarptırıldı. Enis Berberoğlu’nun milletvekilliği 4 Haziran 2020 tarihinde düşürülmüştür. Gazeteciliğe 1981 yılında Dünya Gazetesi'nde başladı. CNN Türk ekonomi müdürü, "Hürriyet" ve "Radikal" gazetelerinde yazar olarak çalıştı. 29 Aralık 2009 tarihinde Hürriyet Gazetesi Genel Yayın Yönetmenliği'ne getirildi. Bu görevi 5 yıl sürdürdükten sonra siyasi baskılar yüzünden 10 Ağustos 2014 tarihinde Hürriyet Gazetesi Genel Yayın Yönetmenliği'nden istifa etti. Ekim 2014'te "Sözcü" yazar kadrosuna katıldı. Cumhuriyet Halk Partisi'nin 5-6 Eylül 2014 tarihleri arası Ankara'da yapılan 18. Olağanüstü Kurultayı'nda Parti Meclisi'ne seçildi. 14 Eylül 2014 tarihinde CHP Genel Başkanı Kemal Kılıçdaroğlu tarafından İletişim ve Medya ile İlişkilerden Sorumlu Genel Başkan Yardımcılığı görevine getirildi. TBMM XXV., XXVI. ve XXVII. dönem İstanbul milletvekilidir. 14 Haziran 2017 tarihinde MİT TIR'ları görüntülerini eski Cumhuriyet gazetesi genel yayın yönetmeni Can Dündar'a verdiği suçlamasıyla yargılandığı davada yirmi beş yıl hapis cezası ve tutuklama kararı verildi. "Devletin gizli kalması gereken bilgi ve belgelerini askeri ve siyasal casusluk amacıyla temin etme" ve "FETÖ/PDY silahlı terör örgütüne bilerek ve isteyerek yardım etme" suçlarından yargılanan Berberoğlu'na ilkin müebbet ardından "failin geleceği üzerindeki olası etkileri" sebebiyle indirim takdiri kullanılarak ceza yirmi beş yıla indirildi. Aynı gün CHP, meclisi terk etti. Parti grubuyla olağanüstü gündemle toplanan CHP lideri Kemal Kılıçdaroğlu 15 Haziran'da Ankara'daki Güvenpark'ta saat 11.00'de bir araya geleceklerini duyurdu. CNN Türk'te "Ne Oluyor?" programında canlı yayına katılan Kılıçdaroğlu, adalet yürüyüşüne dair şu bilgileri verdi: "Elimde sadece 'Adalet' yazan afiş olacak. Yürüyeceğim. Bıçak kemiğe dayandı. Adalet sağlanıncaya kadar yürüyeceğim. Güvenpark'tan başlayacak, (Berberoğlu'nun tutuklu bulunduğu) İstanbul Maltepe Cezaevi'ne yürüyeceğiz. Kaç gün sürer bilmiyorum. Durmadan yürüyeceğiz." 4 Haziran 2020 tarihinde TBMM Genel Kurulu'nda, mahkemece onanan cezasına ilişkin TBMM'ye sunulan Cumhurbaşkanlığı tezkeresinin okunmasıyla milletvekilliği düşürülmüştür. Kendisi gibi gazeteci olan Oya Berberoğlu ile evli ve bir kız çocuk babasıdır. Almanca ve İngilizce bilen Berberoğlu'nun, "Susurluk: 20 Yıllık Domino Oyunu", "Kod Adı: Yüksekova. Susurluk, Ankara, Bodrum, Yüksekova Fay Hattı" ve "Öbür Türkler" adlı kitapları vardır. Boş zamanlarında matematik, tarih ve gerilim tarzı kitaplar okumayı seviyor. 24 Nisan 2005 tarihli köşe yazısında, aile boyu suç ve meziyete inanmadığını kaydedip, çarpıcı örneği kendi köklerinden verdi: "Berberoğlu (cumhuriyetten önce Berberzade) soyadının geçmişi, vakıf kayıtlarında 200 yıl geriye kadar takip edilebiliyor. Dedem İzmir’de Rufai ve Kadiri tekkesinin şeyhiydi, babam imanlı bir sosyalist. Ablam siyasete hiç bulaşmadı, bendeniz tescilli sosyal demokratım." Lejyon X Gemina Lejyon X "Gemina" (10. "İkiz" Lejyon), Jül Sezar tarafından Galya'nın MÖ 58 yılında işgali sırasında kullanılan dört lejyondan biridir. X "Gemina" adlı lejyonun 5. yüzyıl başlarında da bile Viyana'da görev yaptığına dair kayıtlar mevcuttur. Lejyonun sembolü boğadır. Lejyon, Sezar lejyonerleri süvari olarak kullandığı için başlangıçta X "Equestris" ("bindirilmiş") adıyla bilinir. Galya savaşları sırasında, X "Equestris" lejyonun Sezar'ın askeri başarılarında etkin bir rol oynadığı, bu sebepten dolayı zaman zaman onun en gözde lejyonu olduğu söylenir. Lejyon Sezar'ın Sabis savaşı, Britanyanın işgali ve Gergovia kuşatması gibi seferlerinde göze çarpar. Sezar'ın Pompey'e karşı yürüttüğü iç savaş sırasında ona sadık kalarak Farsalus ve Munda Savaşlarına katılmıştır. Lejyon MÖ 45 yılında askerlere Narbonne yakınlarında tarım arazileri verilerek Sezar tarafından terhis edilmiştir. Lejyon MÖ 42 yılında Sezar'ın katillerine karşı Filippi savaşında kullanılmak üzere Augustus (o zaman Octavian), Marcus Aemilius Lepidus ve Marcus Antonius tarafından yeniden oluşturulmuştur. Bu olayın ardından Marcus Antonius ile birlikte Part seferine çıkmış ve sonra da Aktium Savaşında yenilmişlerdir. Lejyonun kontrolünü ele geçiren Augustus askerleri Patras'a yerleştirmiştir. Bu olay üzerine isyan eden lejyonun "Equestris" olan "cognomen'i" ceza olarak kaldırılmıştır. Geri kalan askerler diğer lejyonlara dağıtılmış, lejyon "Gemina" adıyla yeniden kurulmuştur. Yeni oluşturulan X "Gemina", Augustus tarafından Hispania Tarraconensis eyaletine konuşlandırılmıştır. Uzun yıllar bu eyalette kalan lejyonun emekli askerleri modern Zaragoza kentinin ilk sakinleridir. 70 yılında, Batavi isyanının Vespasian tarafından bastırılmasının ardından, X "Gemina" yeni isyanların çıkmasını önlemek ve bölgede güvenliği sağlamak amacıyla Germania Inferior eyaletine gönderilmiştir. 71'den 103'e kadar II "Adiutrix" tarafından inşa edilen "Oppidum Batavorum" (şimdi Nijmegen) adlı üs'de konuşlandırılmıştır. . X "Gemina" Germania Inferior ordusunun bir parçası olarak imparator Domitian'a karşı isyan eden Germania Superior eyaleti valisi L. Antonius Saturninus'a karşı savaşmıştır. Bu sebepten dolayı ordunun diğer lejyonları I "Minervia", VI "Victrix" ve XXII "Primigenia" ile birlikte "Domitian'a sadık ve vefalı" anlamına gelen "Pia Fidelis Domitiana" unvanı ile onurlandırılmıştır. 103 yılıyla birlikte önce "Aquincum" sonra da 5. yüzyıla kadar kalacağı Pannonia Superior eyeleti başkenti "Vindobona"da (şimdi Viyana) konuşlandırılmıştır. X "Gemina"ya bağlı "Vexillatiolar" Simon bar Kokhba'nın 132-135 arasında Yahudiyede kalkıştığı isyan'a karşı mücadele etmiş diğer bir birliği ise Lucius Verus'un 162 tarihli Part seferine katılmıştır. Lejyonun bir diğer büyük seferi ise İmparator Marcus Aurelius tarafından Quadi,Marcomanni ve Longobardilere karşı giriştiği mücadeledir. X "Gemina", valileri Septimius Severus'un taht mücadelesinde onun tarafını tutumuş ve sonradan lejyonerlerin pek çoğu Roma'ya gelerek Praetorian muhafızlara katılmıştır. 3. yüzyıl boyunca lejyon pek çok imparator için savaşmış ve bu sebeple İmparatorlar tafından sadakatlerine istinaden onurlandırıldıklarını gösteren isimler almışlardır. Bunlardan bazıları "Antoniniana" (Caracalla ya da Elagabalus tarafından), "Gordiana" (Gordian III tarafından), "Deciana" (Decius tarafından), "Floriana" (Florianus tarafından), ve "Cariniana" (Carinus tarafından) şeklindedir. İmparator Gallienus'u Postumus'a karşı desteklemeleri karşılığında "Gemina", Pia VI Fidelis VI, "altı kez sadık, altı kez vefalı" unvanı almıştır. "Notitia Dignitatum"un yazıldığı 4. yüzyıl başlarında "Decima Gemina" lejyonun ilk kıtası bir "Magister Militum per Orientem" komutasındadır ve comitatensis birliğidir. Diğer kıtaları hala Vindobona'da, "Dux Pannoniae primae et Norici ripensis" komutası altındadır. Detroit Lions ]] Detroit Lions, ABD'nin Detroit, Michigan şehrinde bulunan profesyonel bir Amerikan futbolu takımıdır. Takım National Football League (NFL)'nin NFC Konferansı'nda Kuzey grubundadır. SWOT analizi SWOT (Strengths, Weaknesses, Opportunities, Threats - Güçlü yönler, Zayıf yönler, Fırsatlar, Tehditler) SWOT Analizi, bir projede ya da bir ticari girişimde kurumun, tekniğin, sürecin, durumun veya kişinin güçlü (Strengths) ve zayıf (Weaknesses) yönlerini belirlemekte, iç ve dış çevreden kaynaklanan fırsat (Opportunities) ve tehditleri (Threats) saptamak için kullanılan stratejik bir tekniktir. Bu teknik projenin ya da ticari girişimin hedeflerini belirlemeyi ve amaca ulaşmak için olumlu ya da olumsuz olan iç ve dış faktörleri tanımlamayı gerektirir. Bu yöntem 1960' lar da Harvard Üniversitesi'nin profesörleri olan Learned, Christensen, Andrews ve Guth tarafından geliştirilmiştir. SWOT analizi, çevresel faktörlerin incelenmesini, işletmenin geleceği açısından önemli olan fırsatların saptanmasını, işletmeye tehdit unsuru oluşturabilecek faaliyetlerin (örneğin rakip firmaların atılımları, tüketici tercihlerindeki ani değişiklikler) önceden fark edilip önlem alınmasını, işletmenin güçlü yönlerinin ortaya çıkmasını ve bunların hangi durumlarda, koşullarda ve ortamlarda kullanılması gerekebileceğinin saptanmasını, işletmenin zayıf yönlerinin belirlenerek önlem alınmasını, zayıf yönlerin olası tehditler karşısında işletmeyi düşürebileceği zor durumlarını analiz edilmesini vb. stratejik ve planlamacı yaklaşımları kapsamaktadır. SWOT analizi sonucunda işletmeye çeşitli kazanımlar elde edebilir. Bunlardan başlıcaları şunlardır: Nesir Yazıları Nesir Yazıları, Türk şair Orhan Veli Kanık'ın ilk kez 1953 yılında Varlık Yayınları tarafından toplanarak yayınlanan kitabının ismi. Orhan Veli, şiirlerinin dışında makale, edebiyat eleştirisi ve hikâyede yazdı. Ankara Lisesi'nde okurken arkadaşları Oktay Rifat ve Melih Cevdet ile birlikte çıkardığı "Sesimiz" dergisinde de yazarın düzyazısı yayımlanmıştı. "Nesir Yazıları"'nda da şairin 21 makalesi, yedi eleştiri yazısı ve altı hikâyesi bir araya getirilerek basıldı. Güzin Dino, "Hikâyeci Orhan Veli" isimli makalesinde kitapta yayınlanan altı öyküden beşini inceledi. Dino'ya göre Orhan Veli hikâyelerinin ortak yönü tek bir temayı işlememeleridir. Şair, fakirlik, işsizlik, zenginlik, hayaller, tabiat, yaşam sevgisi, ölüm gibi temaları tek bir mesele gibi değil, hayatın akışı içinde olagelen sakin ve ahenkli olaylar gibi anlattı. Daha sonraki senelerde Asım Bezirci, Orhan Veli'nin nesirlerini farklı biçimlerde derleyerek yayınlamıştır. Örneğin, 1982'de Bilgi Yayınları tarafından Bezirci'nin derlediği "Edebiyat Dünyamız" isimli kitap yayınlandı. Jerzy Grotowski Jerzy Marian Grotowski (d. 11 Ağustos 1933 - ö. 14 Ocak 1999), tiyatro kuramcısı, yönetmen, eleştirmen, oyuncu, eğitimci. Polonya'da Marion ve Emilia Grotowski'nin çocuğu olarak dünyaya geldi. Babası ressam ve heykeltıraş, annesi öğretmendi. 1951 yılında "Gelişmiş Dramatik Sanat Okulu'na girdi. Tiyatro eğitimini Rusya ve Çin'de yaptı. 1957'de küçük bir rolle ilk kez sahnede yer aldı. 1958 yılında "Tanrıların Yağmuru" adlı, Jerzy Krzyszton'a ait eserden oyunlaştırılan yapıtı yönetti. 1959'da, "13 Dize" adlı (13 Rzedows) tiyatro işliğini kurarak uzun soluklu çalışmalarına başladı. 1964 yılına kadar "yoksul tiyatro" kavramı üzerinde çeşitli uygulamalar yaptı. 1969'da ürettiği "Apocalypsis Cum Figuris", 20. yüzyılın en iyi eserleri arasında kabul edilir. Çalışmalarında temelde ruhu açığa çıkaran arı ve yalın bir yöntemi savundu. Opole kentinde kurduğu "tiyatro laboratuvarını", 1965'te sansür nedeniyle Wroclaw'a taşıdı. Tiyatro sanatında önemli ve yepyeni bir sayfa açan en önemli yapıtları; "Akropolis", "The Constant Prince" ve "Apocolypsis Cum Figuris"`tir. Grotowski, dünyanın birçok yerini dolaşarak deneysel tiyatro kuramına öncülük yaptı. Oyun ve yazılarında düşüncelerini materyalist bir dille aktardı. Çalışmalarında Brecht'in aksi yoğunlaşarak; kent-dışı yaşam ve doğa konularına eğildi. Grotowski, 1984 yılında kurduğu laboratuvarı kapattıktan sonra tiyatro üzerine çalışmalarını sürdürdü. 1986 yılında davet edildiği İtalya'ya giderek burada oluşturduğu bir ekiple çalışmalar yaptı. Eugenio Barba, Peter Brook gibi isimlere öğretmenlik yaptı. 1999 yılında kanser nedeniyle yaşamını yitirdi. Akdeniz sakanguru Akdeniz sakanguru ("Hemidactylus turcicus"), Gekkonidae familyasÄ±ndan Balkanlarda, Anadolu ve Akdeniz'de yaşayan bir tür sakangur türü.Görünüş itibarıyla rahatsız edici olsa da insanlara hiçbir zararları yoktur.Halk arasında "Süleymancık" ve "Türk Keleri" olarak da bilinirler. Ortalama boyları 9–10 cm kadar olur, gözbebekleri dikeydir. Sırt bölgesinin renkleri açık kahverengiyle gri arasında değişir. Sırtta ayrıca koyu renkte benekler bulunur. Bunlar kuyruk üzerinde de devam eder. Alt tarafı kirli beyaz renktedir. Ayak parmaklarının dip kısmı dar, uç kısımında genişlemiş plaklar vardır. Geceleri renkleri oldukça saydamlaşır. Tehlikeli bir durumda kuyruklarını yukarı doğru bükerek beklerler.Aynı zamanda geceleri insanların evlerine girerek sivrisinek ve böceklerle beslenirler. Taş altı, kaya yarıkları ile evlerde ve harabelerde yaşar. Besinlerini böcek ve örümcek türleri teşkil eder. Daha çok geceleri avlanırlar. Dişiler bir defada 2 tane yumurta bırakırlar. Bu olay yılda birkaç defa tekrarlanabilir. Yavrular yumurtadan 3 ay içerisinde çıkarlar. Yavrular 6 ay içinde erginleşir. Yumurtalarını kayalıklardaki oyuklara, yarıklara, uygun taş altlarına bırakırlar. Akdeniz ve Karadeniz sahillerinden Hindistan’a kadar yayılmıştır. Dikey dağılışı 1000 m’ye ulaşır. Meksika'da da bulunur ve burada "egzotik" hayvanlar kategorisindedir. Türkiye’nin bütün sahil bölgelerinde bulunur. RovaÅŸ alfabesi Rovaş alfabesi (Székely Rovásírás), Göktürk runik yazısına dayanan Macar runik alfabesidir. Macarların ilk Hristiyan kralı olan Istvan tarafından, "Hristiyanlık öncesi tüm yazıtların yok edilmesi" emri doğrultusunda yasaklanmasına rağmen, Transilvanya'nın bazı bölgelerinde 1850'li yıllara kadar kullanılmıştır. Macar runik yazısı genellikle bustrofedon usulü ile tahta-taş parçalara yazılırdı. Bu usulde yazı birbirini takip eder şekilde sağdan sola ve soldan sağa yazılırdı. Runik yazı Macarcadaki her ses birimi için ayrı harfler içermekteydi ve bu açıdan Macarcaya Latin alfabesinden daha uygun idi. Trtuning TRTUNING, modifiyeli otomobil ve drift dergisi. Modifiye ve modifiyeli otomobiller içerekli aylık bir dergidir. Southsea Southsea Birleşik Krallık, İngiltere ülkesinin Portmouth Şehri tek-seviyeli-yerel idaresine bağlı olan bir deniz sahili kasabasıdır. Törensel Hampshire kontluğuna bağlı olan Portmouth şehrinin güney ucunda bulunan "Portsea" adasında yerleşik bulunur. Portmouth'un şehirleşmiş alalnları ile Southsea şehirleşmiş alanı birleşik olup bu şehirsel bölge içinde Southsea kasabası Portmouth şehir merkezine yaklaşık 1,5 km uzaklıktadır. 1999da çok az yetkili ikinci seviyede bir "mahalle/köy (parish)" yerel idare kutulmuş ve bu kurum "Southsea Kasaba Meclisi" adını almıştır. Sadece küçük bir kasaba olmasına rağmen Southsea merkezinin ticari bölümü iyi gelişmiş olup; iki millî büyük mağaza branşı ile birçok millî şirketlerin branşı olan dükkanlar bulunmaktadır. Ayrıca birçok bağımsız tüccarlara ait dükkanlar da (örneğin hayırseverleri topladığı ikinci elden eşyalar mağazaları , perakendeci gıda mağazaları, mobilyacılar ve ev eşyaları mağazaları) Soiuthsea çarşısında bulunur. Southsea da sosyal hayat çok canlı ve renkli olup; her türlü bütçeye ve zevke uygun olan lokantalar ve barlar buna büyük katkıda bulunmaktadırlar. Southsea'nin bulunduğu mevkiye 1544 İngiltere Kralı VIII. Henry "Southsea Kalesi" adı verilen bir kıyı savunma kalesi inşa ettirdi. Bu yapı şimdi "Southsea Kalesi" olarak adlandırılmakla beraber, zamanında bu isim kullanılmaktaydı ve bu isim ilk defa 1724 tarihinde bir haritada kayda geçmiştir. 1809 yılında bu kale etrafında Portmouth'un yeni varoşu büyümeye başladı. Bu yeni mahalle yakında bulunan Southsea Kalesinden mulhem olarak Southsea adı ile bilinir oldu. Bu mahaldeki ilk evler vasıflı işçiler için "maden" isimleri verilen sokaklarda (Gümüş Sokağı, Nikel Sokağı vb.) kurulmuşlardır. Bu "maden isimli sokaklar" İkinci Dünya Savaşı içinde en çok bomba isabetine uğrayan mahalleler olmuşlardır. 1810 larda şehir duvarlarına bileşik olarak iki katlı birbirine bitişik "teras" adı verilen evlerden oluşan sokaklar (Hampshire Teras, Landport Teras, Kral Teras, Jübilee Teras ve Bellevue Teras) inşa edilmiştir. Günümüzde bu sokaklar Şehir Merkezi ile plajı birbirine bağlayan devamlı tek bir yol oluşturmaktadır. Southsea 1835 kadar küçük kalmıştır. 1835 ve 1860 arasında Güney Kale Yolu ve Victoria Yolu arasındaki orta sınıflar için konutlardan oluşan mahalle kurulmuştur. Bu dönemde tanınmış bir mimar olan Thomas Ellis Owen, Kent Road, Queen's Teras, Sussex Teras, Grove Road South, Clarendon Road, Osbourne Yolu ve Portland Teras sokaklarında yeni, güzel binalar inşa edilmesine katkıda bulunmuştur. 1860li yıllara kadar Southsea varaos kasabası Clarendon Sokaki yanlarıyla ta Grenada Yolu'na kadar büyümüştür. 1857'de Southsea varoşuna sokaklarının kaldırımlarından, temizlenmesinden ve ışıklandırılmasından sorumlu olarak "İyileştirme Komisyonu Üyeleri" tayin edilmeye başlanmıştır. 1870li yıllardan sonra, Victoria Road'un doğuşndaki Campbell Yolu / Outram Yolu arası yeni bina yapım alanı olmuştur . Tipik olarak, Portsmouth da olduğu gibi, yapım alanlarıı çok sınırlı olduğu için, binalar sanki birbiri üzerine ve birbirine çok yakın bir şekilde yapılmışlardır. Hovertravel , Ryde da düzenli hovercraft la (yani bir basınçlı hava yastığı üzerine gidebilen taşıtla) Wight adasına yolcu seferleri yapmakta ve bu servis Southsea sahilindeki özel terminalden çalışmaktadır. 1898 yılında "Southsea Demiryolu" adı verilen bir demiryolu yan branş hattı Fratton demiryolu istasyonundan Southsea sahiline yakın olan "Doğu Southsea Garı"na açılmıştır. Sonra da iki tane biletçi gişesiz tren istasyonu, Albert Yolu ve Jessie Yolu/Devonshire Avenue, kurulmuştur. Fakat bu demiryolu Portsmouth Şehri tramvay şirketi hizmetleriyle ile rekabet edemediği için 1914'te bir daha hiç açılmadan kapanmak zorunda kaldı . Kafkas keleri Kafkas keleri ("Laudakia caucasica") , Kafkaslarda ve Doğu Andolu'da yaşayan bir tür keler türü. Vücut boyu 35 cm kadar veya daha fazla, başın üstü simetrik dizilmemiş küçük ve düz plak ve pullarla örtülüdür. Göz bebekleri yuvarlak, sırt ortasında uzunlanasına bulunan büyük pul sırası, düz veya hafif karinalı ve kiremit gibi birbirini örten pullardan oluşur. Vücut yanlarındaki pullar az dikenlidir. Karın ve baş altı pulları düz, dikenli kuyruk pulları halkalar halinde dizilir ve iki halkası bir segment teşkil eder. Kuyruk çabuk kopmaz. Sırt bölgesinin renkleri zeytini grimsi ve zeytini kahverengi olabilir. Sırttaki beneklerin rengiyse, koyu kahverengi ve sarımsı. Karın bölgesi dişilerde pembemsi, erkeklerde daha koyu özellikle üreme zamanında, erkekte siyahımsı mavi. Kış uykusuna, yüzlercesi bir araya gelerek yatarlar. Esas besinlerini böcek ve örümcekler teşkil eder. Kayalık, taşlıklar, taş duvarlar başlıca yaşam alanlarıdır. 0-3000 metre yükseklikler arasında bulunurlar. Dişiler Nisan - Temmuz ayları arasında yumurtalarını (8-14 tane), kayalar arasındaki yarık ve oyuklara bırakırlar. Yavrular yumurtadan 2 ay kadar sonra çıkarlar Gürcistan, Ermenistan, Azerbaycan, Türkmenistan, Tacikistan, Dağıstan , Türkiye, Irak ,İran, Afganistan,Pakistan ve Kaşmir'dir. Türkiye'de Doğu Anadolu Bölgesi Bölgesi'nde Van, Kars ve Ağrı illerinde yaşar. Vordonos Adaları Vordonos Adaları; 13. yüzyılda meydana gelen Bizans depreminde battığı belirtilen, İstanbul'un kayıp adasıdır. "Büyük Vordonos" ve "Küçük Vordonos" isminde iki adadan oluşmaktadır. Üstündeki manastır ile battığı bilinmektedir. Bostancı Çöken Ada olarak da bilinen bu eski adanın bulunduğu yere şimdilerde "Höreke" ya da "Manastır Kayalıkları" denmektedir. Sasha Cohen Alexandra Pauline "Sasha" Cohen (d. 26 Ekim, 1984) Yahudi kökenli Amerikalı buz patenci. 2006 ABD şampiyonu ve 2006 Kış Olimpiyatları ikincisidir. Finlandia Trophy Finlandia Trophy her yıl büyükler düzeyinde yapılan buz pateni yarışması. Finlandiya'da 1995'ten bu yana yapılır. Patenciler dört disiplinde kadınlar, erkekler, çiftler ve buz dansında yarışır. Bütün kategoriler aynı yıl yarışmada yer almayabilir. Örneğin 2008 Finlandia Trophy'de çiftlerde yarışma yapılmamıştır. 2002-2003 ISU Junior Grand Prix 2002–2003 ISU Junior Grand Prix ISU Junior Grand Prix serisinin altıncı sezonu. Büyükler düzeyindeki patenciler için 2009-2010 Grand Prix of Figure Skating düzenlenir. Patenciler dört disiplinde kadınlar, erkekler, çiftler ve buz dansında yarışır. Her kategoride ilk 8 içinde yer alan patenciler Junior Grand Prix Finali'ne katılır. Junior Grand Prix Finalinde bronz madalya alan Miki Ando bir yarışmada dörtlü salchow yapan ilk kadın sporcu oldu. The following skaters qualified for the 2002â€“2003 Junior Grand Prix Final, in order of qualification. San Giorgio Maggiore Kilisesi San Giorgio Maggiore İtalya, Venedik'te San Giorgio Maggiore adasında yer alan ve Andrea Palladio tarafından dizayn edilmiş bir Bazilika dır. Kilisenin ön yüzü San Marco meydanından bakılan panoramasında merkezi bir rol oynar. İlk Aziz George'un kilisesi 8-9ncu yüzyıla tarihlenir. 982 yılında tüm ada Benedict rahibine devredildi. Kendisi yakınında San Giorgio Manastırı'nı kurdu. Günümüzdeki kilisenin yapımı 1566 yılında başladı ve Palladio'nun 1580 yılında ölümünden önce tamamiyle bitirilemedi. Yapının ön cephesi ilk mimarın dizaynına sadık kalınarak Vincenzo Scamozzi tarafından 1610 yılında tamamlandı. Kilise bazen bir bazilika olarak belirtilir. Bu yapı Palladio'nun mimarlık stinin en önemli örneklerinden ve dizayn ettiği kiliselerin en zariflerinden biridir. Çan kulesi, ilk 1467 yılında yapıldı ve 1774 yılında çöktü. 1791 yılında ise yeniden inşa edildi. Benedict rahipleri hala kilisede resmi gÃ¶revlerini yerine getirmektedirler. Kilise klasik mermer yüzü ve yoğun sutunlar üzerindeki büyük üçgen alınlığıyla kendisinden önce inşa edilmiş olanlara benzemez. The Unusuals The Unusuals, ABC kanalında yayınlanan bir komedi-drama dizisi. Başlangıç olarak 10 bölüm sipariş edildi. Dizinin senaristi Noah Hawley, dizinin 2. sezonunun olmayacağını duyurdu. Sludge metal Sludge metal (diğer adları ile sludgecore veya sludge) doom metal ve hardcore punk tarzlarını birleştiren bir ekstrem metal türü. Swans'ın ilk dönem işlerinden ve endüstriyel müzik ile noise rock gibi tarzlardan öğeler taşıyan tarz, bu türlerin deneysel ve gürültülü özelliklerini de içermektedir. Genel olarak ağır ve sert olmakla beraber hardcore punk tarzı gürültülü brutal vokaller, distorsiyon ve değişen tempolar içermektedir. Her ne kadar Washington'lı grup Melvins sludge metal ile grunge türlerinin kökenini 1980'li yıllarda oluşturmuş olsa da ayrı bir tarz olarak sludge 1990'lı yıllarda New Orleans, Louisiana'da ortaya çıkmıştır. Eyehategod, Crowbar ve Acid Bath gibi bu bölgenin yerel grupları aynı zamanda Southern rock'dan etkilenmiştir. Daha sonra gelen bazı gruplar ise stoner rock ile post-metal tarzlarına kaymışlardır. Karadere, Aydıncık Karadere, Mersin ili Aydıncık ilçesine bağlı bir mahalle Aydıncık merkeze 27 km. mesafededir. Revolution OS Revolution OS, 2001 ABD yapımı bir belgeseldir. Yönetmeni J. T. S. Moore'dur. GNU, Linux ve özgür yazılımı anlatmaktadır. Belgeselde Richard Stallman, Michael Tiemann, Linus Torvalds, Larry Augustin, Eric S. Raymond, Bruce Perens, Frank Hecker and Brian Behlendorf gibi kişilerle röportajlar da yer almaktadır. Free Software Magazine Free Software Magazine, genelde iki ayda bir yayınlanan ücretsiz elektronik dergidir. Yayın hayatına 2004 yılında başlamıştır. İçeriği Power-up, User space, Hacker's code adlı üç bölümden oluşur. İçindeki makalelerin pek çoğu özgür lisanslara sahiptir. Amerika Birleşik Devletleri'ndeki başkentler listesi Aşağıdaki liste ABD'deki eyaletlerin başkentlerinin listesidir. Nüfus yoğunluğuna göre Amerika Birleşik Devletleri eyaletleri Bu liste 50 ABD eyaletinin nüfus yoğunluğuna göre listesidir. Nüfuslarına göre Amerika Birleşik Devletleri eyaletleri Bu liste, nüfusa göre ABD eyaletlerinin listesidir. Juri Ueno Centuria Centuria (Latince çoğulu "centuriae") Latince "centum" (yüz) kökünden türetilen ve 100 kişiden (başlangıçta aşağı yukarı) oluşan birliğe karşılık gelen isim. Aynı zamanda alan ölçü birimi olarak da kullanılır ve 1 "centuria" = 100 "heredia'ya" karşılık gelir. Politik bağlamda "centuria" Roma Cumhuriyetinde halk meclisinin eski bir formu olan "comitia centuriata" da bir toplu oy hakkına sahip tamamlayıcı oylama birimi anlamına gelir. Bu ismin yerleşmesinin nedeni Roma yurttaşlarının Gaius Marius'un reformlarına kadar aynı zamanda asker olarak da görev yapmak zorunda olması olabilir. "Centuria", MÖ 107 yılındaki Marian reformlarının ardından Roma lejyonlarının asıl taktik birimi haline gelmiştir. Her ne kadar 100 askerden oluşan bir grubu işaret etse de sonra da bu sayı önce 60'a, sonra da (ideal olarak) her biri 8 askerden oluşan 10 "contubernia"ya bölünmüş 80 askere düşürülmüştür. 100 kişiyi tamamlayacak asker sayısı lejyonla birlikte hareket eden idari, lojistik ve diğer muharip olmayan birliklerden sağlanmıştır. Her bir "contubernium" (Roma lejyonlarının en küçük birliği), sefer sırasında aynı çadırda ya da barakalarda aynı koğuşta yatardı. Bir istisna olarak, ilk kohort lejyonun en cesur adamlarına sahip ve her biri iki kat mevcutlu yani 160 askere sahip 6 "centuria"dan oluşurdu ve bu durumda birinci kohort 960 askerlik bir mevcuda sahip olurdu. Bu Centuria'nın Centurionları "primi ordinis" olarak çağrılır ancak içlerinden en kıdemli olanı "primus pilus" olarak adlandırılırdı. Kitosan Kitosan, kitin'in deasetilasyonu ile elde edilen lineer bir aminopolisakkarittir. Kitin ise, kabuklu deniz hayvanlarının kabuklarında çok miktarda mevcut olan ve yeryüzünde selülozdan sonra en fazla bulunan doğal bir biyopolimerdir. Kitin, bir N-asetil-D-glukozamin polimeri ve kitosan ise bir D-glukozamin ve N-asetil-D-glukozamin kopolimeridir. Deasetile edilmiş kitin, kitosan olarak adlandırılır. Deasetilasyon işlemi, kitinin üzerindeki asetilamino (-NH-CO-CH) gruplarının amino (-NH) gruplarına dönüştürülmesi işlemidir. Bu deasetilasyon sonunda N-asetil-D-glukozamin grupları tamamen dönüştürülemez ancak sayıları D-glukozamin gruplarına göre azalır. Deasetilasyon derecesi, amino gruplarının sayısının, asetilamino gruplarının sayısına oranı olarak tanımlanır. Deasetilasyon işlemi sonunda kitin, kitosana %80-90 deasetilasyon derecesine kadar yaklaşabilir. Kitosan çok etkili bir adsorbent olduğu için kullanım alanları genelde bu amaca yöneliktir. Endüstriyel atıksularda bulunabilen ve çöktürülerek uzaklaştırılması zahmetli olan Cr gibi ağır metallerin kitosanla adsorplanarak uzaklaştırılması mümkündür. Ayrıca toksik olmaması ve biyoaktif özelliklerinin de bulunmasından dolayı kitosan, ilaç sanayi ve medikal uygulamalarda da sıkça kullanılmaktadır. Kitosanın günümüzdeki en yaygın kullanımı, sindirim sistemindeki yağları tutarak bloke etmesi sebebiyle zayıflama haplarındadır. Tıp ve askeri alanda kullanımı; Kitosan, kanama olan bölgeye uygulandığında elektrostatik etkileşimler sayesinde eritrosit hücrelerini yara ağzına doğru çekmek suretiyle pıhtılaşmayı sağlamaktadır. Bu sebeple ameliyatlarda ya da askeri alanda yaralanmalarda kan durdurucu olarak kullanılmaktadır. Tüm bu özelliklerinin yanı sıra, toksik olmaması nedeniyle kitosanın gıda endüstrisinde antimikrobiyel ve antioksidan etki sağlamak, durultma, esmerleşme inhibisyonu, emülsiyon oluşturma, yenilebilir film oluşturma, nem tutma, kıvam arttırma, absorbsiyon vb. amaçlarla gıda katkı maddesi olarak kullanımı giderek yaygınlaşmaktadır. Kanama Durdurucu Celox'un bulunmasında etkin rol alan bilim adamı Edwim Lee Johnson'nun Washington eyaletinin değişik okyanus kıyılarında yaptığı şaşırtıcı gözlemleri sonucunda bulunmuştur. Sahil boyunca parçalanmış ve bacakları kopmuş yengeçlerin herhangi bir kanamaya maruz kalmadıklarını tespit ettikten sonra araştırmalarını bu yönde yoğunlaştıran Dr. Edwim Lee Johnson yengeçlerin kanamalarının olmadığını ve de yaraların hızlı, temiz ve sorunsuz iyileşmesinin nedeninin crustaceousların kabuklarındaki () kitosan () maddesinin olduğunu belirledikten sonra CELOX Kanama Durdurucu'nun geliştirilmesi için çalışmalara başlamış Haziran 2006 tarihinde de FDA'den onay alarak Acil Tıp için olmazsa olmaz olan kanama durdurucuyu bulmuştur. Celox markasının anlamı hücre kitlemedir. Ürünün ilk kullanıcılarının silahlı kuvvetler olması yapılan birçok araştırmaların askeri kökenli hastaneler olması dikkat çekmektedir. Özellikle ABD donanmasının bağımsız çalışmasında 48 denek femoral arter tam kesisini p=0,001 olmak kaydıyla %100 durdurması, 180 dakika süresince tekrar kanama yapmaması ve ürünün anti bakteriyel, anti mikrobik ve fungisit olması ürünün ABD, NATO ve birçok ülkenin silahlı kuvvetlerinin envanterine girmesini sağlamıştır. (14) Shizuka Arakawa Shizuka Arakawa (d. 29 Aralık, 1981) Japon buz patenci. 2006 Olimpiyat şampiyonu ve 2004 Dünya şampiyonudur. Arakawa Olimpiyatlarda altın madalya kazanan ilk Japon artistik buz patencidir. Bu madalyadan önce Japonya, artistik buz pateninde sadece Midori Ito ile 1992 Kış Olimpiyatları'nda gümüş madalya almıştı. Arakawa Kış Olimpiyat Oyunları çerçevesinde kayak dalında yarışan Tae Satoya'nın 1998'deki altın madalyasından sonra altın madalya almış olan ilk Japon kadın sporcudur. Aldığı altın madalya Japonya'nın 2006 Kış Olimpiyatlarında kazandığı tek altın madalyadır. Arakawa Olimpiyat şampiyonu olduktan sonra aktif sporu bırakmıştır. Ä°lk video oyunu İlk video oyununu kimin yarattığı konusunda özellikle de video oyunu kelimesinin nasıl tanımlandığına bağlı olarak birçok görüş bulunmaktadır. Video oyunlarının gelişimi bilim, bilgisayar endüstrisi, atari ve tüketici elektroniği gibi çeşitli sektörlerin birbirinin alanına girmiş gelişmelerinden doğmuştur. "Video oyunu" kelimesindeki video kelimesi geleneksek olarak taranmış grafikleri (raster) gösteren cihaz anlamına gelir. Bununla birlikte, popüler olarak video oyun teriminin kullanımı , bütün görüntü türlerini , biçimlerini ve platformlarını ifade eder. Konunun tarihçileride ayrıca daha kapsamlı bir anlam ihtiva eden "dijital oyun" kelimesini kullanarak bu konuyu aşmaya çalışmışlardır. Fakat, bu terimde ilk analog bilgisayarlarda çalışan oyunları kapsamamaktadır. Cl 0024+17 CL0024+17, Balıklar takımyıldızı yönünde bulunan bir gökada kümesi. Başlıktaki fotoğrafın merkezi etrafında görülen mavi renkli çizgiler, çok uzaklardaki gökadalardır ve kümeye dahil değildir. Uzaktaki gökadaların görüntüsü ışık büküldüğü için bozulmaktadır ve buna, kütleçekimsel merceklenme etkisi olarak bilinen Cl 0024+17'nin çok güçlü kütleçekim etkisi neden olur. Karanlık madde görülemez çünkü parlak değildir ve ışığı yansıtmaz. Gökbilimciler, sadece kendi çekim etkisinin ışığı etkilemesi sonucunda bunu algılayabilirler. Kütleçekimsel merceklenmenin oluşturduğu ışık bozulmasının haritası, küme içindeki karanlık maddenin nasıl dağıldığının izlerini göstermektedir. Bu karanlık madde haritalanmasıyla gökbilimciler küme merkezi yakınlarında, aşağıdaki fotoğrafta da görülebileceği gibi bir karanlık madde halkası bulmuşlardır. Bu halkanın keşfi karanlık madde için çok güçlü bir kanıt oluşturmuştur. Viva Zapata (film) Viva Zapata 1952 ABD yapımı biyografik dramatik western filmdir. Filmin adı İspanyolcada "Yaşasın Zapata" anlamına gelmektedir. Film Türkiye'de ilk kez Aralık 1953'te sinemalarda, son olarak da 4-19 Nisan 2009 tarihleri arasında yapılan 28. Uluslararası İstanbul Film Festivali'nde gösterilmiştir . Senaryosunu Pulitzer ve Nobel Edebiyat Ödüllü Amerikalı yazar John Steinbeck'in, Edgecumb Pinchon'ın 1941 yılında yayımladığı "Zapata the Unconquerable" ("Yenilmez Zapata") adlı biyografik kitabına dayandırarak yazdığı (bu durum jenerikte belirtilmemiştir) filmi Elia Kazan yönetmiş başlıca rollerinde Marlon Brando, Jean Peters ve Anthony Quinn oynamışlardır. Yapımcılığını Darryl F. Zanuck'un üstlendiği filmin özgün müziğini Alex North bestelemiş, siyah beyaz görüntülerini ise Joseph MacDonald çekmiştir. Film 1910'dan 1917'ye kadar süren Meksika Devrimi'nin en önemli kişiliklerinden biri olan köylü lider Emiliano Zapata'nın, Meksika'nın gaddar diktatörü Porfirio Díaz'ın yozlaşmış ve baskıcı rejimine karşı başlattığı mücadelenin öyküsünü anlatmaktadır. Filmin tanıtım sloganı şöyledir: "Efsane olmuş bir haydut!... Meksika'nın beyaz atlı kaplanının kükreyen öyküsü" 1953'te Anthony Quinn'in "en iyi yardımcı aktör" Oscar'ını kazandığı Sinema Sanatları ve Bilimleri Akademisi töreninde film 4 dalda daha ödüle aday gösterilmişti. Bunlar "En iyi aktör" (Marlon Brando), "en iyi senaryo" (John Steinbeck), "en iyi müzik" (Alex North) ve "en iyi dekor" ödülleriydi. Marlon Brando'ya ayrıca Cannes Film Festivali ve BAFTA "en iyi aktör" ödülleri verildi. 1909 yılında aralarında Emiliano Zapata (Marlon Brando)'nın da bulunduğu bir grup Meksikalı köylüden oluşan heyet, yaşadıkları bölgedeki adaletsizlikleri aktarmak üzere Meksika'nın devlet başkanı Porfirio Diaz (Fay Roope)'ın huzuruna çıkarlar. Üzerleri hakaret edilircesine aranarak huzura kabul edilen bu pejmürde kıyafetli insanlar oldukça ezik tavırlar içindedirler. Hükümete yakın toprak ağaları tarafından verimli topraklarına el konmuş ve çorak kayalık bir bölgede yaşamaya zorlanmışlardır. Çekinerek arzettikleri bu şikayetleri Diaz tarafından kulak ardı edilir. Bu duruma heyettekilerden bir tek Zapata itiraz eder ama bu karşı gelmesi Diaz tarafından mimlenmesinden başka işe yaramaz. Yasal yollardan haklarını alamayınca Emiliano Zapata, kardeşi Eufemio Zapata (Anthony Quinn) ile birlikte Meksika'nın güneyinde bir isyanı başlatırlar. Meksika'nın kuzeyinde de aynı şekilde Pancho Villa (Alan Reed) ayaklanmıştır. Her iki isyancı da naif reformcu Francisco Madero (Harold Gordon)'nun liderliği altında güçlerini birleştirirler. Sonunda Diaz ülkeyi terk etmek zorunda kalır ve yerine Madero geçer. Madero iyi niyetli ve inançlı bir reformcudur ama işleri kısa sürede çözecek gibi gözükmemektedir. Zayıf karakterli bu lider Zapata'nın köylülerinin toprak sorununa köklü bir çözüm getiremediği gibi hemen General Huerta (Frank Silvera)'nın etkisine girer. Durumdan hoşlanmayan ve kendine sunulan nimetleri de geri tepen Zapata güneye, bölgesine geri döner. Bir darbeyle Madero'yu öldürüp idareyi ele alan General Huerta Zapata'nın peşine düşer ama Zapata'ya yenilir. Artık General rütbesi almış olan iki devrimci, Zapata ve Pancho Villa merkezde buluşurlar. Zapata'ya saygı duyan ve onun gerçek bir lider olacağına inancı tam olan Villa, ülkenin başına geçmekte çekimserdir. Pancho Villa'nın ısrarı ile bir süreliğine ülke yönetimini alan Zapata'nın, mevcut rejimin de en az öncekiler kadar yozlaşmış olduğunu anlaması uzun sürmez. Politik veya askeri gücü eline geçirenlerin, uğruna savaştıkları halkı unutup, tıpkı devirdikleri despot liderler gibi halka zulmetmeyi sürdürdüklerine şahit olur. Kendi bölgesinden gelen bir köylü heyetini kabul ettiğinde onlardan kardeşi Eufemio Zapata'nın bölgesinde diktatör kesildiği ve kendi kanunlarını uyguladığını, köylülerin topraklarına ve hatta kadınlarına el koyduğunu öğrenir. Bıkkın bir şekilde sorunla ilgileneceğini söyleyip köylüleri başından savmaya çalışırken filmin başındaki Diaz gibidir. Hatta köylülerden biri (Henry Silva) de tıpkı onun yıllar önce yaptığı gibi ısrarcı davranınca köylünün adını tıpkı Diaz'ın yıllar önce kendisine yaptığı şekilde kalemle işaretlerken birden kendine gelir. Her şeyi olduğu gibi bırakarak bölgesine döner ve kardeşinden hesap sorar. Kardeşi karısını elinden aldığı köylü tarafından gözlerinin önünde öldürülür. Kardeşinin haksız olduğunu bilen Zapata buna ses çıkarmaz. Köylülere kendi topraklarını kendi silahlarıyla savunmalarını, bunu yaparken de sadece kendilerine güvenmelerini, asla liderlerden veya kurtarıcılardan medet ummamalarını salık veren Zapata mücadelesine kaldığı yerden devam ederken yalnız başına gittiği bir köyde kendisine tuzak kurulur ve delik deşik edilerek öldürülür. Tanınmaz hale gelmiş cesedi ibret için kendi köyünün meydanına bırakılır. Ancak köyün sağduyulu yaşlıları