müzisyen ve besteci. Özellikle romantik müzik ve sinema film müziği besteleri ile tanınmıştır. Max Steiner ve Alfred Newman gibi bestecilerle birlikte Amerikan Hollywood film endüstrisi için film müziğini ortaya çıkartan ve geliştiren bestecidir. Yaşamının sonuna doğru uzmanlaştığı beste akımı ve katkı yaptığı müzik janrı pek değerli olarak görülmemekteydi. Fakat son yıllarda müziksel katkıları tekrar değerlendirilmiş ve eserlerine yeniden yakın bir ilgi doğmuştur. Erich Korngold Yahudi asıllı müzik kritiği Julius Korngold'on oğluydu. Viyana'daki müzik eğitimi sırasında Alexander von Zemlinsky ve Robert Fuchs ona hocalık yapmışlardı. Daha 12 yaşındayken bir piyano üçlüsü bestelemiştir. 1910da hocası Zemlimsky tarafından orkestraya uyarılan ve Viyana Devlet Operası tarafından yapımlanana "Der Schneemann" adlı iki perdeleik bir bale eseri bestelemiştir. 1913de bestelediği "Sinfonietta" Viyana Filarmoni Orkestrası eşliğinde virtüöz "Felix Weingartner" tarafından bir konserde çalınmıştır. Bu nedenle bir harika çocuk olarak nitelenmiş ve onunla tanıştıktan sonra Gustav Mahler onu çok üstün zekalı ve gayet yetenekli bir müzisyen olarak tanımlamıştır. 1920de Avrupa'da ilk operası olan "Die Totte Stadt" büyük bir başarı sağlamistir ve bu başarılı başlangıcı diğer eserleriyle takip etmistir. 1929da ilk defa bir tiyatro eseri sahnelenmesi için arka plan müziği sağlayarak ünlü Alman tiyatro yapımcısı Max Reinhardt ile birlikte çalışmis bu birlikte çalışmalar sonra da devam etmistir. Bu donemde ayrica Viyana Müzik Akademisinde müzik hocalığı da yapmaktaydı. Fakat Hitler'in Nazi Almanya'sının Yahudi aleytarlığı nedeniyle Avrupa'dan ayrılıp 1934de Amerika Birleşik Devletleri'ne yerleşti. Bu ülkede Warner Bros film şirketinin Hollywood filmleri için hazırlamış olduğu sinema müziği klasik olma niteliktedir ve bu film müziği eserleri sesli sinema sanatı janrının evrensel olarak bir temeli olmuştur. 1934de Mendrlssohn'un bestesini Hollywood'da ıMax Reinhardt'in yapımladıği Bir Yaz Gecesi Rüyası (film, 1935) filmi için adapte etti. 1935de vizyona giren "Captain Blood" ve 1936da vizyona giren "Anthony Adverse" adlı filmler için hazırladığı müzik, müzik bestelemesi için (Music Scoring) için En İyi Özgün Müzik Akademi Ödülü almıştır. 1938de (Türkiye'de 1939da Vatan Kurtaran Aslan (film, 1938) olarak vizyona giren) "Robin Hood'un Maceraları" adlı film için bestelediği film müziği olarak önemli bir dönüm noktası olarak tanımlanmıştır ve bu film müziği ile "orijinal müzik bestesi" için En İyi Özgün Müzik Akademi Ödülü kazanmıştır. Bu film müziği Amerikan Film Enstitütüsü tarafından yapılan Amerikan film müziği sıralamasında 11. sırayı almıştır. 1942 ile 144 döneminde New York'ta operet yapımcısı ve rejisörü olarak birkaç başarılı operetin sahnelenmesini sağladı. 1943de Amerikan vatandaşlığına geçti. Ama 1945den sonra zamanını ABD ile Avrupa'da ortak geçirmeye başladı. Hayatının geriye kalan kısmını çok renkli ama romantik stilde müzik bestelemekle geçirdi. Korngold'un bu eserleri melodik, ritmik ve harmonik olarak 19. yy. romantik Viyana müziği akımının son nefesleri olarak belirlenmektedir. Bunlar arasında hazırladığı "Keman Konçertosu" bir şaheser olarak görülmektedir. Ama bu besteler, müzikseverlerin ilk defa ilgilerini çekmekle beraber, müzik kritikleri ve bir kısım profesyonel müzikçiler tarafından, beğenilmemektedir ve günümüzde orkestra repratuvarlarından kaldırılmıştır. Buna karşılık film müziği olarak hazırladığı besteleri ölümünden çok sonra da, özellikle hazırlanan teyp ve disk ses kayıtları ile, ilgi çekmeye devam etmiştir. 1960dan sonra isim yapan sinema müziği bestecileri, John Williams, Jerry Goldsmith, Patrick Doyle vb. Korngold'un senfonik film müziğinin takipçileri olmaktan kıvanç duyduklarını ifade ettikleri belirtilmektedir. FC Barcelona C FC Barcelona C FC Barcelona takımın üçüncü takımıdır. Tercera División'da boy göstermektedir. Evindeki maçlarını Mini Estadi, Barselona'da oynar ve teknik direktörlüğünü Juan Carlos Rojo yapmaktadır. Camp de Les Corts Camp de Les Corts FC Barcelona kulübünün Barselona, Katalonya, İspanya'daki eski stadyumudur. FC Barcelona 1957 yılına kadar ev maçlarını bu stadyumda oynamıştır. Stadyum 60.000 kişi kapasitesi taşımaktaydı. Santiago Mestres ve Josep Alemany tarafından inşa edilen stadyum, 2 Şubat 1966 tarihinde yıkılmıştır. Sanayi SahasÄ± Camp de la Indústria Barselona, Katalonya, İspanya'da bulunan stadyumdur. FC Barcelona tarafından 1909 ve 1922 yılları arasında kullanılmıştır kullanılmıştır. 1992 yılında kapanmıştır, yerine Camp de Les Corts açılmıştır. Alessandra Torresani Alessandra Torresani (Alessandra Olivia Toreson; 29 Mayıs 1987), Amerikalı oyuncu. 2007 öncesi çalışmalarında Alessandra Toreson ismini kullandı. Torresani, Palo Alto, Kaliforniya'da İtalyan göçmeni bir ailenin kızı olarak doğdu. Annesi bir teknoloji şirketinde CEO'ydu, babası ise başlangıç seviyesinde teknisyendi. İki yaşından önce şarkı ve dans eğitimi almaya başladı. 8 yaşındayken WB Network ile iş görüşmesi yaptı. Tekvando'da siyah kuşak sahibidir. 9 yaşındayken ilk kez San Fransisco'daki KBWB(Kanal 20)'deki Kids WB Club programını sundu. Bir Disney Channel Original Movie projesi olan Going to the Mat filminde yan rol aldı. Diğer televizyon çalışmaları ise şöyle sıralanabilir: Even Stevens, JAG, Acil Servis (dizi), The War at Home, Malcolm in the Middle, Arrested Development, ve Kanıt Peşinde Mayıs 2008'de Torresani, Syfy'de yayınlanan ve bir Battlestar Galactica alt dizisi olan Caprica'nın pilot bölümünde Zoe Graystone karakterini canlandırması için dizi kadrosuna katıldı. Dizi, Ocak 2010'da yayına başladı ve Torresani bu karakteri canlandırmaya devam etti. Torresani 2010'da Maxim kızı seçildi. Bilal Åžar Bilal Şar (15 Ocak 1968, İstanbul), Türk futbolcudur. Alibeyköyspor'da yetişti ve 23 Aralık 1985'te Yunanistan'a karşı Balkan Gençler Şampiyonası'nda ilk kez genç millî formayı giydi. 1986'da Fenerbahçe'ye transfer oldu ve sarı-lacivertli takımda 1990 yılına kadar forma giydi. Fenerbahçe'de 1988-89 Süper Lig, 1990 Cumhurbaşkanlığı Kupası, 1989 Başbakanlık Kupası ve 1986 Türkiye Spor Yazarları Derneği Kupası sevinçleri yaşadı. Şar, 1990 yılında Karşıyaka'ya transfer oldu, 1995-96 sezonunda Erzurumspor, 1996-97'de Giresunspor, 1997-98'de Beykoz ve Uşakspor'da oynadı ve aktif sporculuk yaşantısını bu takımda sonlandırdı. Şar, toplam 4 kez genç millî formayı giydi. Futbolu bıraktıktan sonra antrenörlüğe başlayan Şar, 2010-11 sezonunda Fenerbahçe'in U-18 takımını çalıştırmaktadır. Serdar SusmuÅŸ Serdar Susmuş (d. 23 Ekim 1967), Türk basketbolcu. Eczacıbaşı'nda yetişti ve genç yaşında bu takımda ilk beşte oynamaya başladı. 1986 Temmuz'unda İzmir'de yapılan Balkan Gençler Basketbol Şampiyonası'nda tarihinde üçüncü kez şampiyon olan Aydın Örs'ün antrenörlüğündeki Türkiye genç millî basketbol takımında yer aldı . Mehmet Baturalp'in antrenörlüğündeki ve Tamer Oyguç, Larry Richard ve Orhun Ene'nin önderliklerindeki Eczacıbaşı takımı 1987-88 sezonunda şampiyon olurken Susmuş da ilk kez bu sevinci yaşadı . Aynı sezon Klasman Ligi lideri Fenerbahçe'ya karşı alınan 89-87'lik galibiyetle Cumhurbaşkanlığı Kupası'nın kazanılması bu şampiyonluğu perçinleyen bir başarı olmuş, Serdar bu maçta bütün sezonki skorer oyununu 15 sayıyla süslemişti. Bu başarılarıyla Susmuş millî takıma da yükseldi. 1988-89 sezonunda Eczacıbaşı ile bir Lig şampiyonluğu daha kazanan Susmuş sezon sonunda iddialı bir kadro kuran Fenerbahçe'ye transfer oldu. Sarı-laciertli takımla Klasman Ligi liderliği ve Cumhurbaşkanlığı Kupası sevinci yaşayan Susmuş, 1991-92'de eski takımına döndü. 1992'de Eczacıbaşı'nın basketbol takımını kapamasından sonra sırasıyla Oyak Renault (1992-93 ve 1998-99), Yıldırımspor (1993-94), Ortaköy (1994-95 ve 1996-98), Antalyaspor (1995-96) ve İTÜ (1999-2000) takımlarında forma giydi . El Clásico El Clásico (Türkçe: "Klasik"), "El derbi Español" ve "El Clàssic" adlarıyla da bilinen, Katalan takımı FC Barcelona ile İspanyol takımı Real Madrid CF'nin karşılaştığı futbol maçlarına verilen addır. Bu iki takım şimdiye kadar La Liga dışında Copa del Rey, Supercopa de España, UEFA Şampiyonlar Ligi ve UEFA Süper Kupası'nda da karşılaşmışlardır. Bu karşılaşma UEFA Şampiyonlar Ligi Finali'nden sonra yüz milyonlarca insanlanın izlediği, dünyada en çok takip edilen kulüp futbol maçıdır. Bu rekabet Madrid ve Barselona gibi İspanya'nın en büyük iki şehrinden çıkan ve ülkenin en başarılı ve etkili iki futbol kulübü arasında geçmektedir. Ayrıca bu iki takımın karşılaşmaları siyasi bir nitelik de taşımaktadır. Katalan milliyetçilerin desteklediği Barcelona ile İspanyol milliyetçilerin desteklediği Real Madrid bu anlamda da bir rekabet içerisindedir. Rekabetin ilk yılları sayılabilecek 1930'lu yıllarda Barcelona, Madrid merkezli baskıcı yönetime olan muhalefeti ile tanınmıştır. Franco diktatörlüğü yıllarında Barcelona kulübüne transfer olmak veya kulüp üyeliğine girmek rejime olan muhalefeti göstermenin de bir yoluydu. Bu dönemde Barcelona başkanı Josep Sunyol Franco askerleri tarafından öldürülmüştür. Yazar Phil Ball bu olayı "Morbo: The Story of Spanish Football" adlı kitabının El Clásico bölümünde "İspanya İç Savaşı'nın başlangıcı" olarak belirtmiştir. İspanya'da ilk sosyalist partinin Madrid'de kurulmuş olmasına rağmen, ülkenin modern tarihindeki tüm fikir akımları —cumhuriyetçilik, federalizm, anarşizm, sendikalizm ve komünizm gibi— Katalonya bölgesinin Barselona şehrinde gelişmiştir. Miguel Primo de Rivera ve Francisco Franco'nun diktatörlük döneminde tüm etnik unsurlara karşı baskıcı bir politika izlenmiştir. Bu politika karşısında muhalefetin en büyük simgesi olan FC Barcelona ise ""més que un club"" (Türkçe: "bir kulüpten daha fazlası") adıyla anılmaya başlanmıştır. Rekabet Alfredo di Stéfano'nun Real Madrid'e imza atması ile 1950'lerde yoğunlaşmıştır. Di Stéfano, 1953 yılında Kolombiya'nın Club Deportivo Los Millonarios takımının formasını giyerken Real Madridli ve Barcelonalı yöneticilerin dikkatini çekmiştir. Santiago Bernabéu Yeste ise neredeyse Di Stefano'nun transferini bitirecek olan Barcelona'dan önce davranarak onu takımına getirmiştir. Bu durum iki kulüp arasında anlaşmazlığa neden olmuş ve konu FIFA'ya taşınmıştır. FIFA temsilcisi Muñoz Calero ise Di Stéfano'nun Barcelona ve Real Madrid'de dönüşümlü oynamasını karara bağlamıştır. Ancak Franco'nun baskıları sonucu Barcelona, Di Stéfano üzerindeki haklarından vazgeçmiş ve oyuncu tamamen Real Madrid'de forma giymeye başlamıştır. Di Stéfano, Barcelona'ya karşı oynadığı ilk maçta iki gol birden kaydetmiştir. Onun kulüpte bulunduğu dönemde Real Madrid Şampiyon Kulüpler Kupası'nın ilk beş sezonunda şampiyonluğa ulaşmıştır. İki takım 2002 UEFA Şampiyonlar Ligi yarı finalinde karşılaşmış ve ilk maçı Real Madrid 2-0 kazanmıştır. İspanyol medyası tarafından "Yüzyılın Maçı" olarak nitelendirilen maç, 500 milyondan fazla kişi tarafından izlenmiştir. Kasım 2005'te Madrid'de oynanan karşılaşma ise 3-0 Barcelona lehine sonuçlanmıştır. O maçta Barcelona'da forma giyen Ronaldinho çok iyi bir performans sergilemiş, maç sonunda Real Madrid taraftarları tarafından ayakta alkışlanmıştır. Ronaldinho, Diego Maradona'dan sonra Real Madrid taraftarları tarafından bu şekilde saygı gören ikinci Barcelonalı futbolcu olmuştur. İki kulüp arasında futbolcu transferi rekabeti de yaşanmaktadır. Özellikle kulüplerin birbirlerinden futbolcu transfer etmeleri bu rekabetin önemli bir parçasıdır. Örneğin, 1988'de Barcelona'dan Real Madrid'e transfer olan Bernd Schuster, 1994'te Barcelona'dan Real Madrid'e transfer olan Michael Laudrup gibi isimler o dönemlerde büyük tartışmalar yaratmıştır. Bu tartışmaların en büyüğü ise Barcelona ikinci kaptanı olan Luís Figo'nun 2000 yılında Real Madrid'e transfer olmasıyla gerçekleşmiştir. Figo, Barcelona taraftarları tarafından ""hain"" şeklinde nitelenmiş ve sahaya Barcelona taraftarları tarafından Figo'yu protesto amacıyla domuz kafası atılmıştır. "Centro de Investigaciones Sociológicas" 2007 yılında İspanya çapında bir araştırma gerçekleştirmiştir. Bu araştırma sonucuna göre tüm İspanya çapında Barcelona'nın %25, Real Madrid'in ise %32'lik bir taraftar kitlesi vardır. Üçüncü sırada ise %5 ile Valencia vardır. Avrupa'da ise Barcelona Real Madrid'e göre daha popülerdir. Alman araştırma şirketi Sport+Markt tarafından 2010'da yapılan bir ankete göre Real Madrid'in tüm Avrupa'da 31.3 milyon kişilik bir hayran kitlesi var iken bu durum Barcelona adına 57.8 milyon kişiye çıkmaktadır. Ä°statistik Aşağıda Barcelona ve Real Madrid'in karşılaştığı tüm Copa del Rey maçları listelenmektedir. 1901 yılında başlayan turnuva 1929 yılında La Liga kurulmadan önce İspanya'nın en önemli turnuvası idi. Ayrıca ülke çapında düzenlenen ilk turnuvadır. Zaman sıkışıklığı, yoğunluk ve kulüplerin baskısı nedeniyle İspanya Lig Kupası sadece dört yıl düzenlenebilmiş, 1986 yılında iptal edilmiştir. 1982'den beri düzenlenen Supercopa de España, La Liga şampiyonu ile Copa del Rey şampiyonu arasında iki maç üzerinden oynanan karşılaşmayla sahibini bulan kupadır. Barcelona ve Real Madrid Avrupa'nın en prestijli futbol turnuvası olan Şampiyonlar Ligi'nde birkaç kez karşı karşıya gelmişlerdir. Aşağıdaki tabloda "El Clásico"'da en fazla gol atan 20 futbolcu gol attığı turnuvalara göre listelenmiştir. Kalın yazılan futbolcular halen La Liga'da forma giymektedir. Real Madrid'den Barcelona'ya giden Luis Enrique ve Barcelona'dan Real Madrid'e giden Luís Figo gibi takımlarında kaptanlığa kadar yükselmiş futbolcular bir takımdan diğerine transfer olurken kulüpler ve taraftarlar arasında büyük kargaşaya neden olmuşlardır. Çoğu zaman ise hiçbir sorun olmadan transfer gerçekleşmiştir. August von Mackensen Anton Ludwig August von Mackensen (6 Aralık 1849 - 8 Kasım 1945), Alman mareşal. Generaloberst Eberhard von Mackensen'in babasıdır. I. Dünya Savaşı sırasında başarılarından dolayı Alman İmparatorluğu'nun en önde gelen askeri liderlerinden biri hâline geldi. Gönüllü olarak 1869 yılında askerliğe başladı. Fransa-Prusya Savaşı sırasında teğmenliğe terfi etti ve İkinci Sınıf Demir Haç madalyası aldı. Halle Üniversitesi'nde okumasına rağmen 1873 yılında Alman ordusuna geri döndü. 1901 - 1903 yılları arasında Süvari Tugayı (Leib-Husaren-Tugayı) komutanlığını, 1903-1908 yılları arası Danzig'de 36. Tümenine komuta etti. 1906'da emekli olan Alfred von Schlieffen'in olası halefi olarak gösterildi. 1908 yılında, 27. Kolordu komutasını devraldı ve bu kolordu komutanlığını I. Dünya Savaşı'nın başına kadar sürdürdü. 1914 yılında savaş patlak verdiğinde altmış beş yaşındaydı. İlk olarak General Maximilian von Prittwitz'in komutası altında ve daha sonra General Paul von Hindenburg'un komutası altında, 8. Alman Ordusu'nun parçası olarak 27. Kolordu komutanı olarak kaldı. 19 Ağustos 1914 tarihinde öğleden sonra Doğu Prusya işgal onun kolordu Rus İmparatorluk Ordusu'na karşı savaştı. Daha sonra Ruslara karşı Gumbinnen ve Tannenberg muharebelerinde kolordusuyla beraber büyük başarılar gösterdi. 2 Kasım 1914 tarihinde Doğu Başkomutanı (Oberbefehlshaber Ost) olan Hindenburg'un yerine 9. Ordu komutanlığına atandı. 27 Kasım 1914'te ordusuyla Łódź ve Varşova'yı ele geçirdi. Bu başarısı nedeniyle Prusya'nın en yüksek askeri nişanı olan Pour le Mérite ile ödüllendirildi. Daha sonra Galiçya Cephesi'nde Przemyśl ve Lemberg'in ele geçirilmesinde önemli rol oynadı. 11. Ordu ve Kiev Ordular Grubu (Heeresgruppe Kiev)'nun komutasını aldı. Ayrıca Nisan 1915'e kadar 9. Ordu'ya komuta etti. O 3 Haziran 1915 tarihinde Meşe Yapraklı Pour le Mérite ile ödüllendirildi. 22 Haziran 1915 tarihinde mareşal rütbesine terfi etti ve Prusya'nın en yüksek nişanı olan Siyah Kartal Şövalyelik Nişanı ile ödüllendirildi. 4 Haziran 1915'te aynı zamanda Bavyera Krallığı'nın en yüksek askeri nişanı olan Max Joseph Büyük Haç Askeri Nişanı dahil olmak üzere diğer Alman devletleri ve Almanya'nın müttefiklerinden çok sayıda ödül verildi. Ekim 1915 yılında, (11. Alman Ordusu, 3. Avusturya-Macaristan Ordusu ve 1. Bulgar Ordusu) yeni kurulan Mackensen Ordular Grubu komutanlığına atandı. Sırbistan'a düzenlediği seferle bu ülkeyi büyük ölçüde savaş dışı bıraktı. Belgrad'a girerken kuvvetli Sırp direnişiyle karşılaştıysa da şehir İttifak kuvvetlerinin eline geçti. 1916 yılında General Erich von Falkenhayn komutası altında Romanya'ya karşı başarılı bir sefer düzenledi. Bulgar, Türk ve Alman birliklerinden oluşan çok uluslu ordunun komutanıydı. Buna rağmen yaptığı taarruzlarıyla karşılaştığı her orduyu yenerek Romanya'yı büyük ölçüde savaş dışı bıraktı. 9 Ocak 1917 tarihinde, I. Dünya Savaşı'nda sadece 5 kişinin aldığı Büyük Demir Haç ile ödüllendirildi. 1917'den itibaren Merkezi Güçler kontrolündeki Romanya (özellikle Eflak) parçalarının askeri valisi oldu. Onun son seferi Kerenski Taarruzu olmuştu. Bu seferle Rumen ordusunu yok etmeyi ve ülkenin geri kalanı (kuzey-doğu kısmı) işgal etmekti. Ama girişimi Marasesti Muharebesi'nde her iki tarafın ağır kayıplar vermesi ve Rumen ordusunun direnişi nedeniyle başarısız oldu. Savaşın sonunda General Louis Franchet d'Esperey komutasındaki Müttefik ordusuna teslim oldu. Kasım 1919'a kadar Macaristan'ın Futog şehrinde esir olarak tutuldu. 1920 yılında ordudan emekli oldu. Yeni kurulan cumhuriyet sistemine karşı kampanyalar başlattı. 1924 civarında fikrini değiştirdi ve muhafazakâr, monarşik grupları desteklemek için "savaş kahramanı" imajını kullanmaya başladı. Askeri muhafazakâr kuruluşlarda, özellikle Stahlhelm ve Schlieffen Topluluğu'nda çok aktif oldu. Alman hükûmeti ya da Nazi Partisi tarafından yapılan bazı kamu etkinliklerde siyah üniformasıyla görünse de, Haziran 1934'teki Uzun Bıçaklar Gecesi tasfiyesi sırasında, Generaller Ferdinand von Bredow ve Kurt von Schleicher cinayetlerine ve Eylül 1939'daki Polonya Seferi sırasında işlenen zulümlere karşı çıktı. 1940'lı yılların başında Adolf Hitler ve Joseph Goebbels, Mackensen'in sadakatsizliğinden şüphelendiler ama hiçbir şey yapmadılar. Kararlı bir monarşist olarak kaldı ve Kayzer II. Wilhelm'in 1941'deki cenazesinde (Doorn, Hollanda) üniformalı olarak hazır bulundu. Eşiyle birlikte 1945 yılının başlarında, Kızıl Ordu'dan korunmak için Aşağı Saksonya'ya kaçtı. 8 Kasım 1945 tarihinde, doğum gününden 1 ay önce, 95 yaşında öldü ve Celle şehir mezarlığında toprağa verildi. Åžadi Olcay Şadi Olcay, (d. 29 Haziran 1957, İzmir) Türk basketbolcu. Basketbola Ege Üniversitesi basketbol takımında başladı ve Karşıyaka'ya taransfer oldu. Bu takımda yıldızlaşan Olcay, millî takıma da yükseldi. Ay-yıldızlı forma ile yakaladığı ilk önemli başarı 1976 Balkan gençler şampiyonluğu oldu . 1977 yılında Avrupa şampiyonu olan genç millî takım kadrosunda yer aldı . A millî takımla 1980'de İslam Oyunları'nda şampiyonluk kazandı . A millî takımla kazandığı bir başka şampiyonluk ise 1981 Balkan şampiyonluğu oldu . 1981 Avrupa Şampiyonası'na katılan millî takımda forma giydi. 1985'te Hilalspor'a transfer oldu ve 1986-87'de takımın Birinci Lig' yükselmesinde pay sahibi oldu. 1987'de ise Fenerbahçe'ye transfer oldu ve sarı-lacivertli takımda Klasman Ligi liderliği, Gençlik ve Spor Genel Müdürlüğü Kupası şampiyonluğu ve Cumhurbaşkanlığı Kupası finalistliği başarılarını yaşadı . 1988-89'da Sümerbank Beykoz'a transfer oldu, daha sonra döndüğü Karşıayaka'da 1991 yılında aktif sporculuk yaşantısını noktaladı. 2010-11 sezonunda Unibasket Basketbol Takımı'na antrenörlük yapmaktadır. Yüz Gün Yüz Gün, Birinci Fransa İmparatorluğu imparatoru Napolyon Bonapart’ın 1814 Fontainebleau Antlaşması gereğince sürgün edildiği Elba Adasındaki sürgünden kaçarak Paris’e döndüğü 20 Mart 1815 tarihiyle, kral XVIII. Louis’nin Fransa tahtına döndüğü 8 Temmuz 1815 tarihleri arasındaki 111 günlük dönemi anlatır. Bu dönemde Napolyon Savaşları yeniden başlamış ve Waterloo Muharebesi yaşanmıştır. Yüz Gün deyimi ilk kez kralın dönüşünü kutlayan Paris valisi Gaspard de Chabrol tarafından kullanılmıştır. 1814 Paris Muharebesi sonucu toplanan galip devletler Viyana Kongresinde meşgulken Napolyon Fransa’ya döner. Kongre haberi alır almaz Napolyon’u bir kanun kaçağı ilan eder. Birleşik Krallık, Rus İmparatorluğu, Avusturya İmparatorluğu ve Prusya Krallığı Napolyon’a karşı derhal 150 bin kişilik bir ordu kurulmasına karar verir. Napolyon Savaşlarının belirleyici muharebesi Waterloo’da yaşanır ve Napolyon yenilir. Fransa monarşisi yeniden kurulur ve Napolyon 1821 yılında öleceği Saint Helena Adasına sürgüne gönderilir. Ardı ardına gelen Fransız Devrimi ve Napolyon Savaşları nedeniyle 1792 yılından itibaren Avrupa’da Fransa’ya karşı sürekli olarak farklı uluslar müttefik olarak karşı koymaya çalışmıştır. Özellikle XVI. Louis’nin idam edilmesinden sonra Avrupa hanedanları devrimci fikirlerin kendi ülkelerine yayılmasını engellemek için Fransa’nın yenilmesini istiyordu. Ancak sonuç bunun tam tersi oldu ve 18 Brumaire olarak anılan darbeyle 1799 yılında başarılı şekilde iktidarı alan Napolyon Bonapart Avrupa’yı istila etmeye başladı. Kendisine karşı kurulan ittifaklara rağmen ilerleyen Napolyon Avrupa’nın çoğunu ele geçirmeyi başardı. Ancak başarısız Rusya Seferiyle beraber düşüşe geçen Napolyon ordusunun çoğunu burada kaybedince zayıfladı. Leipzig Muharebesi ile önemli bir yenilgi aldı. Yarımada Savaşındaki mağlubiyeti ile Portekiz ve İspanya topraklarında da atılan Napolyon artık Fransa topraklarında savunma savaşı yapma durumunda kalmıştı. 1814 yılına gelindiğinde artık müttefik orduları Paris önlerindeydi. 1814 Paris Muharebesi sonucu yenilen Napolyon tahttan feragat etmek durumunda kaldı. Tahta geçen XVIII. Louis Restorasyon olarak adlandırılacak dönemi başlatacaktır. Yenik Napolyon Elba Adasına sürgüne gönderilecek ve galip devletler Viyana Kongresinde bir araya gelerek Avrupa’nın yakın vadedeki gelceğine şekil vermekle meşguldüler. Napolyon sürgün edildiği Elba Adasında yaklaşık 9 ay kalacak ve siyasi gündemi takip edecektir. Sürmekte olan Viyana Kongresi kararlarınca Fransa’nın topraklarının küçülmesi Fransız halkında büyük bir tepki almaktaydı. Ayrıca Restorasyon döneminde Napolyon yanlılarına ve gazilere kötü davranıldığı haberleri de yeni rejime muhalefeti artırıyordu. Avrupa kıtasına şekil vermek isteyen galip devletler kongre sırasında birbirleriyle didişmekte, hatta anlaşmazlıklar nedeniyle silahlı çatışmanın eşiğine gelmekteydi. Durumu siyasi iktidarı almak için uygun gören Napolyon, halihazırdaki durumdan memnun olmayan halkın kendisini görünce ayaklanacağını öngörüyor, başta Rusya İmparatorluğu olmak üzere diğer galip devletlerin esir düşmüş Fransız askerlerini serbest bırakmasıyla savaşmaya hazır deneyimli bir orduya sahip olacağını düşünüyordu. Durumun farkına varan monarşi yanlıları Napolyon’u daha uzak bir yere sürgüne göndermeyi veya gizlice öldürmeyi bile düşünüyorlardı. Kasım 1814-Haziran 1815 tarihleri arasında toplanan Viyana Kongresi katılan her ülkenin kendi çıkarları için uğraştığı bir mücadele alanına dönüşmüştü. Rus Çarı I. Aleksandr Polonya topraklarını ilhak ederek sadece simgesel bir devlet olarak kalmasını istiyor, bu şekilde gelecekte Avrupa’dan gelebilecek istilalara karşı tedbir almış olmak istiyordu. Prusya Krallığı ise Saksonya’yı toprakları arasına katmak isterken, Avusturya İmparatorluğu bu iki talebi de reddederken İtalya’nın kuzeyini ilhak etmek istiyordu. Birleşik Krallık Dışişleri Bakanı Robert Stewart ise yeni Fransız Dışişleri Bakanı Talleyrand’ı ve Avusturya destekliyordu. Açmaz durumuna gelen görüşmelerde bir ara çelişkiler silahlı çatışma çıkma aşamasına bile gelmiş, Çar I. Aleksandr Polonya bölgesinde bekleyen 450 bin Rus askeri olduğunu hatırlatarak Britanya’yı tehdit etmiş, Polonya’yı alacağını, Prusya’nın da Saksonya’yı alacağını sert bir dille iletmiştir. Kongredeki Britanya temsilcisi Stewart gizlice Prusya ile temas ederek Polonya’nın bağımsızlığının tanınmasına destek vermeleri durumunda Britanya ve Avusturya’nın Prusya’nın isteklerine destek vereceğini iletmiştir. Görüşmenin ortaya çıkmasıyla Çar çok sinirlenmiş, Avusturya temsilcisi Metternich’ı düelloya davet etmiş, araya Avusturya kralının girmesiyle durum yatıştırılmıştır. Avam Kamarası Britanya temsilcisi Stewart’ın kongre sırasında yetkisini aştığını ilan etse de Rusya ve Prusya Britanya’nın emelleri ile ilgili sürekli olarak şüpheci davranacaklardır. Müttefik devletler kendi aralarında anlaşmazlık içindeyken Napolyon kendisine has bir atılganlıkla sorununu çözer. 26 Şubat 1815 tarihinde Britanya ve Fransız gemileri yokken Elba Adasındaki Portoferraio kentinden 600 yandaşıyla kaçmış ve 1 Mart 1815 tarihinde Antibes yakınlarında karaya çıkmıştır. Monarşi yanlısı Provence hariç gittiği her yerde destek gören Napolyon, Bourbon iktidarına karşı ilerler. Özellikle Provence bölgesine uğramadan başkente doğru ilerlemeyi seçen Napolyon, bugün Napolyon Yolu olarak yol üzerinden güç kazanarak ilerler. Hiçbir direnişle karşılaşmayan Napolyon, küçük birliğini çığ gibi büyüyen bir ordu haline getirmeyi başarır. 5 Mart günü Napolyon’a saldırması için görevlendirilen 5. Piyade Alayı toplu olarak ona katılır. Ertesi gün 7. Piyade Alayı, komutanı Albay Charles-Angélique-François Huchet de la Bedoyère kendisine destek veren ilk önemli rütbeli olarak yine onun saflarına geçer. Önceden Napolyon karşıtı tutumuyla tanınan Mareşal Michel Ney 6 bin askeriyle Napolyon’a katılacaktır. Kırsal bölgede ilerlerken anaysal reform yapacağını ve meclis seçimlerini yenileyeceği propagandasını yapan Napolyon başkent Paris’e girince kral XVIII. Louis şehirden kaçar. Monarşi yanlılarının kurmaya çalıştıkları ordu daha savaşmadan eriyecek Napolyon için esas sorunu Vendée’deki monarşi yanlıları oluşturacaktır. 13 Mart 1815 tarihinde Lyon’da bir duyuru yayınlayan Napolyon, aldığı kararla halihazırdaki meclis yapısının lağvedildiğini ve yeni bir anayasa yapılması için ulusal bir iradenin aranacağını ilan eder. Yeni anayasa çalışmaları Benjamin Constant tarafından yürütülmüştür. XVIII. Louis Anayasasına göre daha liberal unsurlar içeren belge temelde aynı doğrultudadır. Savaşın eşiğinde olan Fransa’da yapılan halk oylamasında katılım çok düşük olacak ve sadece 1.5 milyon kişi oy kullanacaktır. Ancak büyük çoğunluğun yeni değişikliklere onay vermesi Napolyon’un yaptığı düzenlemeye destek olarak algılanmıştır. Napolyon’un yeniden iktidara gelmesiyle beraber hem müttefik devletler hem de Napolyon hızla güçlerini toplamaya koyulacaktır. Napolyon elinin altındaki silahlı kuvvetin oldukça azaldığını görür. Kral XVIII. Louis ordusundaki 56 bin askerden 46 bini savaşa hazırdır. Mayıs ayı sonuna gelindiğinde ilan edilen seferberlik sayesinde Fransız asker sayısı 198 bine çıkacaktır. Mayıs sonunda Kuzey Ordusu oluşturulacak ve bu ordu Waterloo’da çarpışacaktır. Ayrıca Fransa’nın savunulması ve iç direnişin ezilmesi için de hazırlık yapılır. Haziran ayına gelindiğinde Fransa Ordusu şu şekilde örgütlenmiştir: Arşidük Karl Avusturya ve Almanya birliklerini toplarken, Schwartzenberg Prensi Karl Philipp başka bir Avusturya Ordusu oluşturmaya çalışır. İspanya kralı VII. Fernando askerlerini savaş alanında yönetmesi için Britanyalı subaylardan destek isterken, Çar I. Aleksandr 250 bin kişilik ordusunu Ren üzerine göndermeye hazırlanır. Prusya iki ordu oluşturur. Bir tanesi Gebhard Leberecht von Blücher komutasında Britanya Ordusunun olduğu bölgeye gönderilirken, diğeri ise Friedrich Graf Kleist von Nollendorf komutasındadır. Napolyon tarafından yapılan durum tahliline göre çok yakın tehdit oluşturmakta olan müttefik orduları şunlardı: Fransa sınırlarında bulunmakla beraber Napolyon tarafından ikincil önemde olarak değerlendirilen müttefik ordular: Ayrıca seferberlik halinde olan ordulardan belli başlıları şunlardır: Napolyon’un yeniden iktidara gelmesinin ardından Viyana Kongresi ve dolayısıyla Avrupa’nın önde gelen devletleri olan Avusturya, Britanya, Prusya ve Rusya Napolyon’u yasadışı ilan ettiler. Ardından 13 Mart 1815 tarihindeki bu ilanın ardından Yedinci Koalisyon oluşmuş oldu. Artık savaş kaçınılmaz olmuştu. Müttefik devletler kendi aralarında yaptıkları 25 Mart günkü görüşmelerde her ülkenin 150 bin askerle katkıda bulunmasına karar verdiler. Ancak diğer devletlere göre silahlı kuvvetleri daha az olan Britanya, bu sayının sağlanabilmesi için paralı asker kiralanması için mali destek verecektir. Müttefik devletlerin seferberliğinin sürdüğü bir sırada Fransa’nın işgal edilmesi için 1 Temmuz 1815 tarihi hedef olarak saptanır. Wellington ve Blücher bu tarihin Haziran ayına çekilmesinde ısrarcı olsalar da oldukça uzakta bulunan Rusya ve Avusturya Ordularının gelmesi için bu tarihin beklenmesi önerilir. Bu sayede sayıca sütünlüğünü kullanacak olan müttefikler Napolyon’u kolayca bertaraf edecektir. Ancak savaş tarihinin ertelenmesiyle Napolyon zaman kazanmış, ordusunu güçlendirmiş ve sınırdaki mevzilerini kuvvetlendirme fırsatı yakalamıştır. Napolyon, savunma veya saldırı savaşı verme şansının olduğunu biliyordu. Eğer savunma savaşı vermeyi seçerse 1814 yılında yaşanan muharebelerin bir devamı yaşanabilirdi, ancak bu kez elindeki asker sayısı o döneme göre daha çoktu. Ayrıca iki ordu tarafından savunulan ve müstahkem iki büyük şehir olan Paris ve Lyon direnebilir ve Fransa topraklarının derinliklerindeki müttefik ordular gerilla savaşıyla yıpratılabilirdi. Ancak Napolyon saldırmayı seçer ve müttefik orduları birleşip kendisinden sayıca daha kalabalık olmadan onlara saldırmayı planlar. Belli başlı müttefik ordularını yenebilirse müttefikleri barış görüşmelerine zorlayabileceğini öngörür. Eğer barış görüşmeleri başlamaz veya sonuç vermezse diğer müttefik ordularını da yenmek zorunda kalacaktır. Napolyon’un Belçika üzerinden saldırma tercihinin birden çok gerekçesi vardır. Bunlardan birincisi Britanya ve Prusya Ordularının birbirinden çok uzakta ve dağınık durumda olmalarıdır. Ayrıca Britanya Ordusunun elindeki birlikler Yarımada Savaşı deneyimi olan askerler değildir. Bu gerekçelerin dışında Belçika’da başarılı olacak bir Fransız Ordusu Hollanda’dan bağımsızlığını isteyen Fransızca konuşan Belçikalılar tarafından da desteklenebilecektir. Napolyon tahta yeniden çıktığında elinde savaşabilir durumda yaklaşık 46 bin asker bulur. Mayıs ayı sonunda artık hızla büyüyen ordusunu yukarıda belirtildiği şekilde konuşlanmış, İmparatorluk Muhafızları da Paris’te toplanmaya başlamıştır. Haziran ayına gelindiğinde yaklaşık 200 bin asker sayısına ulaşan Napolyon hızla savaşa hazırlanır. 1815 Haziran ayı başlarında Wellington ve Blücher’in kuvvetleri birbirinden ayrı durumdadır. Wellington komutasındaki Britanya ve müttefik orduları toplam 93 bin askerden oluşmakta ve Brüksel merkezinde yerleşmiştir. Namur’da merkezi olan Prusya Ordusu ise 116 bin askerden oluşmaktadır. Bugünkü Belçika boyunca yayılmış olan bu kuvvetlerin bir araya gelmesinin yaklaşık 6 gün süreceği tamin edilmekteydi. Napolyon 128 bin kişilik Kuzey Ordusuyla Belçika sınırına doğru ilerler. Sol kanat Mareşal Ney, sağ kanat ise Mareşal Emmanuel de Grouchy komutasındadır. Seferde bizzat yer alan Napolyon aralarında imparatorluk muhafızlarının da yer aldığı yedeklere komuta eder. Birlikler birbirlerini destekleyerek ilerler. Napolyon sınırı Charleroi yakınlarında 15 Haziran günü geçer. Müttefik ordularınının öncülerini geri çekilmek zorunda bırakan Napolyon iki ordunın birleşmesine izin vermeyecek şekilde yer almaya başlar. Charleroi’nın düştüğünü geç haber alan Wellington, Napolyon’un amacını anlayarak Quatre Bras’a doğru ilerler. Prusya kurmay heyeti Napolyon’un hareket tarzını Britanya kurmay heyetine göre daha iyi tahmin etmiş ve ordu toplanmaya başlamıştır bile. Napolyon, esas tehlike olarak gördüğü Prusyalılara karşı ilk olarak hareket etmiş, Napolyon’un ilerleyişi Graf von Zieten’in başarılı savunma savaşıyla yavaşlatılmıştır. Napolyon tarafından Quatre Bras’yı ele geçirmekle görevlendirilen Mareşal Ney o gece bölgeye varacak, hızla oraya gelen Wellington ile karşılaşacaktır. Bölgeye gelen Mareşal Ney, Quatre Bras’nın Wellington’a bağlı Hollanda birliklerince tutulduğunu görür. Bölgeyi savunan birliklere karşı olan sayısal üstünlüğünü kullanamayan ve dağınık şekilde saldıran Ney, kavşak bölgesi konumundaki mevkiyi alamaz. Akşama doğru bölgeye gelen Wellington, komutayı doğrudan alacak ve sürekli mühimmat ve asker desteği yapılmasını sağlayacaktır. Taktik olarak yenişemeyen iki taraftan Britanya Ordusu Brüksel’e doğru disiplinli bir geri çekilmeyle daha iyi bir mevziye geçmeyi tercih eder. Aynı gün Napolyon ordusunun sağ kanadıyla Prusyalıların üzerine yürür ve Blücher’in Ordusunu Ligny’de yenmeyi başarır. Dağılan Prusya merkezinin aksine kanatları dağılmayan Prusya Ordusunun ağır süvarileri Fransızların geri çekilen Prusya Ordusunu takip etmesine izin vermeyecektir. Quatre Bras ile Ligny arasında kalan Jean-Baptiste Drouet komutasındaki I. Kolordu plansızlık nedeniyle hiçbir muharebeye katılmaz. Prusyalıların yenilgisinin ardından daha uygun bir mevki arayan Wellington kuzeye ilerler. Quatre Bras’daki mevzileri sayesinde Prusyalıların kendi birliklerinden ayrılmadan geri çekilmesini sağlar. Napolyon’un müttefik ordulara ayrı ayrı saldırıp yenme planı işler görünse de planın başarılı olması için Britanya ve Prusya Ordu merkezlerinin farklı yönlere geri çekilmeleri gerekmekteydi. Kuzey yönünde geri çekilen Prusya Ordusu Wavre kasbasına gelince tüm ordunun burada toplanmasına karar verilir. Fransızlar tarafından sürekli olarak baskı altına bulunan bölgede kargaşa hakimdir ve toplanmaya uygun değildir. I, II ve IV. Prusya Kolorduları Britanya Orduları ile birleşmek üzere doğuya dönerken III. Kolordu Fransız kuşatma saldırısına karşı bölgede kalmak durumundadır. Quatre Bras’dan ayrılan Napolyon yedeklerle beraber ordunun sol kanadıyla Wellington’un peşine düşer ve Waterloo kasabası bölgesinde yığınak yapmaya başlar. Sağ kanattan ilerleyen Grouchy ise Napolyon’a Prusyalıların durumuyla ilgili bilgi verir. Wellington ile Prusya birliklerinin bir araya gelip gelemeyeceği çok belirleyici bir hale gelmiştir. Yüz Gün’ün belirleyici muharebesi 18 Haziran 1815 günü Waterloo’da yapılır. Önceki gece yağan yağmurdan dolayı ıslak yerlerin kurumasını bekleyen Napolyon saldırısını saatlerce geciktirir. Saldırı başladıktan sonra savunma halinde savaşan Britanya Ordusunu Fransızlar yerlerinden sökememiştir. Akşam üstüne gelindiğinde durum değişmez. Muharebeye Prusya askerleri de katılınca Napolyon’un müttefikleri birbirinden ayrı tutma stratejisi çökecek ve sayısal üstünlüğünü kaybedecektir. Prusyalıların bölgeye ulaşmasını engelleme görevini almış olan Grouchy ise top seslerini duysa da muharebeye katılmayacak, Napolyon Waterloo Muharebesini kaybederek geri çekilmek zorunda kalacaktır. Napolyon’un emri üzerine Wavre yakınlarındaki Prusya Ordusuna saldıran Grouchy geri çekilmekte olan Prusya Ordusunun artçılarına saldırdığını sanmaktadır. Oysaki I, II ve IV. Prusya Kolorduları toplanarak Waterloo Muharebesine katılmak üzere ilerlemektedir. Grouchy Wavre Muharebesini kazansa da bu galibiyetin artkı bir anlamı yoktur. Gelişmelerden haberdar olan sol kanat diğer ordu birlikleriyle birleşerek Paris yönünde geri çekilişe katılır. Waterloo yenilgisinin ardından üç gün sonra başkente dönen Napolyon hala ulusal bir direniş örgütleme hayalleri kurmakta yenilgiyi kabullenememekteydi. Ancak kamuoyunun etkisi ve halkın muhalefeti buna engel oldu. Başkente doğru gelmekte olan müttefik ordularının etkisiyle Napolyon artık sonun geldiğini görecektir. 22 Haziran günü o sırada Avusturya’da bulunan 4 yaşındaki oğlu Napoléon Francis Joseph Charles Bonaparte lehine tahttan feragat eder. 25 Haziran günü oluşturulmuş olam geçici hükûmet yetkililerin telkiniyle Paris’i terk eder. ABD’ye kaçmaya çalışsa da abluka altında olan Fransa’dan ayrılamaz. Sonunda Fransa’da kalamayacağını ve kaçamayacağını görerek Britanya savaş gemisi Bellerophon kaptanı Amiral Frederick Lewis Maitland’a teslim olur. Önce İngiltere’ye götürülen Napolyon, daha sonra 1821 yılında sürgünde öleceği Atlas Okyanusundaki Saint Helena Adasına gönderilir. Napolyon’un tahtı bırakması üzerine iktidarı alan geçici hükûmet Napolyon döneminde savaş bakanı olan Louis-Nicolas Davout başkomutan ilan edilir. Paris’i savunma görevini üstlenen Davout Temmuz ayının ilk günlerinde Prusya Ordusuna karşı direnir. 1 Temmuz günü yapılan Rocquencourt Muharebesinde Prusya hafif süvari alayı Fransız süvarilerince ezilse de 3 Temmuz günü yapılan Issy Muharebesinde Prusyalılar galip gelince şehrin tutulması çabalarının boşa çıkacağı anlaşılır ve Fransız Ordusu geri çekilir. 7 Temmuz günü Graf von Zieten komutasındaki Prusya birlikleri Paris’e girer. Napolyon iktiadarı geri aldığında acil olarak gündeme aldığı Britanya ve Prusya Orduları dışında henüz muharebe alanına gelmemiş olan 150 bin kişilik Rusya İmparatorluğu Ordusu, Ren Nehrini geçmeye hazırlanan 210 bin kişilik Avusturya İmparatorluğu Ordusu ve seferberliğini tamamlamak üzere olan İspanyol Ordusu ile sonra hesaplaşmayı planlamıştı. Bu kuvvetlere karşı izleyeceği plan olası Waterloo zaferinden sonra gündemde olacaktı. Napolyon, eniştesi olan komutanlarından Joachim Murat’ı 1808 yılında ele geçirdiği topraklarda Napoli Kralı ilan eder. Ancak 1813 yılında Napolyon’un Rusya İmparatorluğuna karşı başarısız olmasının ardından çöküşe geçmesiyle beraber tahtını korumaya çalışan Murat Avusturya İmparatorluğu ile anlaşma yoluna gitmeye çalışır. Ancak galiplerin toplantı halinde olduğu Viyana Kongresinin kendisini tahttan alaşağı edeceğinden emindir. Henüz Napolyon’un iktidara dönmediği dönemde Murat İtalyan yurtseverlerine çağrı yaparak Avusturyalılara karşı savaş çağrısı yapacaktır. Napolyon’un Paris’e dönüşünden 5 gün önce Murat 15 Mart 1815 günü Avusturya İmparatorluğuna savaş ilan eder. Ancak Avusturya savaşa hazırdır. Lombardiya bölgesinde birliklerini yoğunlaştıran Frederick Bianchi, Murat’I 2-3 Mayıs günü savaşılan Tolentino Muharebesinde yener. 20 Mayıs günü imzalanan Casalanza Antlaşmasının ardından tahta I. Ferdinando geçecek ve İtalya’daki Avusturya silahlı varlığı İtalya'nın birleşmesi fikrini besleyen etkenlerden olmuştur. Önce Korsika’ya kaçan, sonrasında ise Calabria’ya gelerek ayaklanma çıkartmak isteyen Murat, yakalanacak ve kurşuna dizilecektir. Napolyon’un yeniden iktidara gelmesi üzerine Fransa’daki krallık yanlısı bölgelerden Bretagne, Provence’in ayaklanması beklenirken ayaklanma Vendée’de patlak verir. Bressuire ve Cholet’yi ele geçiren ayaklanmacılar 20 Haziran günü Jean Maximilien Lamarque komutasındaki Loire Ordusuna Rocheserviere Muharebesinde yenilecektir. Haziran ayının başlarında Fransız komutan Jean Rapp’ın Ren Ordusu 23 bin askerle Prusya Ordusunun ilerleyişini kesmek için hareket etse de Waterloo mağlubiyetinin haber alınması üzerine Strasbourg yönüne döner. Burada 28 Haziran günü La Suffel Muharebesinde ileride Württemberg kralı olacak Wilhelm’i yener. Yüz Gün’ün son muharebesi ve son Fransız galibiyetinin ardından Strasbourg’a çekilen Rapp, daha sonra savaşa devam etmeyecek ve monarşiye boyun eğecektir. Avusturya Ordusuna ait Bavyera Kolordusu Fransız sınırını aşacak ve 27 Haziran günü yerel direnişe rağmen Nancy ele geçirilecektir. Güneyde ise Fransız General Lecourbe komutasındaki Jura Ordusu, bölgedeki Hieronymus Karl Graf von Colloredo-Mansfeld komutasındaki Avusturya Kolordusuna karşı başarıyla karşı koyacak, sonunda 11 Temmuz günü ateşkese razı olacaktır. Alpler Ordusu komutanı Suchet saldırıya geçerek 14 Haziran günü Savoya Dükalığını işgal eder. Karşısında 75 bin kişilik Avusturya-Sardinya Ordusu bulunmaktadır. Ancak saldırı Waterloo mağlubiyetinin haber alınmasıyla durdurulur. Suchet ateşkes ister ve Lyon’a çekilir. Şehri 12 Temmuz günü Avusturyalı komutan Johann Maria Philipp Frimont’a teslim eder. Ligurya sahilini koruyan Fransız Var Ordusu komutanı Brune, karşısındaki Britanya, Sicilya, Sardinya ve Avusturya Orduları karşısında Toulon’a çekilir. Brune şehri ve şehirdeki çok önemli mühimmat depolarını 31 Temmuz gibi geç bir tarihe kadar elinde tutmayı başarır. Rus Ordusunun ana gövdesini oluşturan ve Mihail Bogdanoviç Barclay de Tolly komutasındaki yaklaşık 168 bin askerden oluşan kuvvet ilerleyişini sürdürerek 25 Haziran günü Mannheim’da Ren Nehrini geçer. Temmuz ayında Paris’e veren Rus birlikleri şehre gireceklerdir. Napolyon’un teslim olmasından sonra yerel bazı direnişler olsa da bunlar Longwy’nin 13 Eylül 1815 tarihinde düşmesiyle sona erecektir. 20 Kasım 1815 tarihinde imzalanan Paris Antlaşması ile Napolyon Savaşları resmen sona erecektir. Viyana Kongresi kararları uyarınca Fransa 1790 yılı sınırlarına dönüyor, 1790-92 dönemi kazanılan topraklar yitiriliyordu. Yüz Gün’den önceki antlaşma metinlerinde bu topraklar Fransa’da kalmaktayken Napolyon’un yeniden iktidarı alması müttefikler tarafından affedilmemişti. Ceza uygulamalarının arasında Fransa’nın zorla ödemeye mecbur bırakıldığı, 700 milyon frank değerindeki savaş tazminatları, Fransa topraklarında 5 yıl süreyle kalacak olan 150 bin kişilik müttefik işgal ordusunun masraflarının karşılanması yer almaktaydı. Antlaşmada işgal ordusunun varlık sebebi hem Fransa’nın yükümlülüklerini yerine getirmesi hem de komşu ülkelerin Fransa’daki olası ihtilallerden korunması olarak açıklanmıştı. Aynı gün ayrı bir belgeyi imzalayan Britanya, Rusya, Avusturya ve Prusya müttefikliklerini kâğıt üzerinde onaylarken, yazılı metin Osmanlı İmparatorluğu hariç tüm Avrupa’da uzunca bir süre var olan düzenin korunması olarak görülmektedir. Yap覺m tasar覺mc覺s覺 Yapım tasarımcısı veya diğer kullanımıyla prodüksiyon tasarımcısı, sinema ve televizyon yapımları endüstrisinde kullanılan terim. Sinema filmi, televizyon programı, müzik videosu veya reklam yapımında sorumlu olan kişiyi tanımlar. Yapımın fizikselliği ve görselliğiyle ilgili bölümlerini tasarlamaktan sorumlu olduğundan yönetmen ve görüntü yönetmenine yakın çalışır. İngilizce terimden doğrudan doğruya çeviri yapmak yerine, yapılan işin tanımına uygun olarak Yapım Sorumlusu demek belki daha doğru olacaktır. Bu alanda 1929 yılından itibaren Akademi Ödülü verilmeye başlandı. Yapım tasarımcı görevi tanımlanmayan bir sinema filminde sanat yönetmeni bu ödül için değerlendirilir. Filmlerin sanat bölümlerinde, yapım tasarımcısına bağlı olarak çalışan temel ekip elemanları şöyledir: Ä°ZBAN İZBAN, İzmir Banliyö Sistemi ya da diğer adıyla Egeray, Türkiye'nin üçüncü büyük şehri İzmir'de hizmet veren banliyö treni sistemidir. Proje, İzmir Büyükşehir Belediyesi ve TCDD ortaklığında hayata geçirildi. İzmir'in Aliağa ile Selçuk ilçeleri arasındaki 136 kilometrelik demiryolu hattı üzerinde kırk bir istasyon bulunmaktadır. Hat bu özelliği ile Türkiye'nin en uzun şehir içi banliyö hattı konumundadır. İZBAN'da yolcu taşımacılığı 30 Ağustos 2010'da başladı. Hattaki son genişletme 8 Eylül 2017'de tamamlandı. Hatta 2017'de 98 milyon yolcu taşındı. İZBAN'ın geçmişi, 2005'te İzmir Büyükşehir Belediyesi ile TCDD arasında imzalanan protokole dayanmaktadır. Temeli 3 Mart 2006'da atılan hattın işletmeciliğini yapacak olan İZBAN A.Ş. 2007'de kuruldu. Deneme seferleri 1 Temmuz 2010'da başlayan Halkapınar-Cumaovası arasındaki kısım, 30 Ağustos 2010'da açıldı. 29 Ekim 2010'da ise Halkapınar-Aliağa arasında yolcusuz seferler başladı. 5 Aralık 2010'da Çiğli-Cumaovası, 30 Ocak 2011'de de Aliağa-Cumaovası arasında yolcu taşınmasına başlandı. 6 Mart 2011'de otuz bir istasyonu bulunan 80 kilometrelik hattın resmî açılışı yapıldı. Mayıs 2013'te Uluslararası Toplu Taşımacılar Birliği, İZBAN'a "En İyi İş Birliği" kategorisinde birincilik ödülü verdi. 4 Ağustos 2013'te hattın güneyinden İzmir metrosuna aktarma yapılabilmesi için Hilal istasyonu açıldı ve istasyon sayısı otuz ikiye yükseldi. İZBAN'ın güneyde Cumaovası'ndan Tepeköy'e uzatılması için 14 Mart 2011'de taraflar arasında protokol imzalandı ve 7 Ekim 2011'de temel atıldı. 30 kilometre uzunluğunda olan ve altı istasyonu bulunan bu hattın 6 Şubat 2016'da hizmete girmesiyle İZBAN'ın toplam uzunluğu 110 kilometre, istasyon sayısı ise otuz sekize yükseldi. Tepeköy'den Selçuk'a uzatılan hat ise 8 Eylül 2017'de hizmete girdi. 8 Nisan 2019'da hattın güneyinde yer alan Belevi istasyonu açıldı. Son genişletme ile uzunluğu 136 kilometreye ve istasyon sayısı kırk bire çıkan İZBAN, Türkiye'nin en uzun şehir içi banliyö hattı konumundadır. Hattın kuzeyde Bergama'ya kadar 50 km daha uzatılması ve yedi yeni istasyon yapılması için çalışmalar 11 Haziran 2018'de başladı. 2030'a kadar hattın güneyde Tire, Ödemiş ve Bayındır'a uzatılması planlanmaktadır. Aliağa ile Selçuk arasındaki 136 kilometrelik hat üzerinde hizmet veren İZBAN, 1858'de hizmete giren ve Anadolu'daki ilk demiryolu hattı olan İzmir (Alsancak)-Aydın demiryolu ile 1865'te hizmete giren İzmir (Basmane)-Kasaba (Turgutlu) demiryolu hatlarının üzerinde inşa edildi. Aliağa-Menemen arası kuzey, Menemen-Cumaovası arası merkez, Cumaovası-Selçuk arası ise güney aksı olarak nitelendirilmektedir. Ayrıca hat üzerinde 3.260 metre uzunluğundaki Karşıyaka Demiryolu Tüneli ve 2.000 metre uzunluğundaki Şirinyer Demiryolu Tüneli yer almaktadır. Sistem haftanın her günü Aliağa ve Tepeköy istasyonlardan sabah 5.37'de kalkan ilk trenden gece 23.55'te kalkan son trene kadar hizmet vermektedir. Tepeköy-Selçuk arasında ise günde on sefer düzenlenmektedir. Cumaovası, Menemen ve Tepeköy istasyonları akslar arasındaki aktarma merkezleridir. Cumaovası-Menemen arasında seferler 22.10'a kadar 10 dakika arayla, sonrasında 20 dakika arayla düzenlenmektedir. Cumaovası-Aliağa ve Menemen-Tepeköy istasyonları arasında aktarmasız seferler her 20 dakikada bir gerçekleştirilmektedir. Aliağa-Tepeköy arasında günlük 300.000'den fazla yolcu taşınmaktadır. 2017'de taşınan yolcu sayısı 98 milyon olarak gerçekleşti. İZBAN, İzmirim Kart ile biniş yapılan diğer toplu taşıma sistemleriyle entegre durumdadır. Yolcular bir kez ücret ödedikten sonra 90 dakika boyunca tüm toplu ulaşım araçlarına ücretsiz aktarma yapabilmektedir. Ayrıca yolcular günün her saatinde bisikletleri ile trenlere binebilmektedir. 15 Şubat 2018'den itibaren yolcular, gittikleri mesafenin ücretini ödemektedir. İZBAN'ın Çiğli'de bulunan 77.000 m² büyüklüğündeki depo ve bakım atölyesi, Türkiye'nin bu alandaki en büyük tesisidir. Tesiste İZBAN trenlerine ek olarak ülkedeki diğer trenlerin de bakımı yapılmaktadır. 136 kilometrelik İZBAN hattı üzerinde tamamı engelli erişimine sahip kırk bir istasyon bulunmaktadır. Kuzeyden güneye sırasıyla Aliağa, Biçerova, Hatundere, Menemen, Egekent 2, Ulukent, Egekent, Ata Sanayi, Çiğli, Mavişehir, Şemikler, Demirköprü, Nergiz, Karşıyaka, Alaybey, Naldöken, Turan, Bayraklı, Salhane, Halkapınar, Alsancak, Hilal, Kemer, Şirinyer, Koşu, İnkılap, Semt Garajı, Esbaş, Gaziemir, Sarnıç, Adnan Menderes Havalimanı, Cumaovası, Develi, Tekeli, Pancar, Kuşçuburun, Torbalı, Tepeköy, Sağlık, Belevi ve Selçuk istasyonları hizmet vermektedir. Alaybey, Karşıyaka, Nergiz ve Şirinyer istasyonları yer altında, diğer istasyonlar yer üstündedir. Halkapınar ve Hilal istasyonlarından İzmir metrosuna; Alsancak, Biçerova, Cumaovası, Çiğli, Egekent, Esbaş, Halkapınar, Hatundere, Kemer, Mavişehir, Menemen, Salhane, Sarnıç, Semt Garajı, Şirinyer, Turan ve Ulukent istasyonlarından otobüslere aktarma yapılabilmektedir. Adnan Menderes Havalimanı'na hattın güneyindeki aynı adlı istasyondan ulaşılabilmektedir. Alaybey, Alsancak, Halkapınar ve Mavişehir istasyonlarından ise tramvay hatlarına aktarma yapılabilmektedir. 2014 verilerine göre İZBAN'ın en yoğun istasyonları sırasıyla Halkapınar (9,5 milyon), Şirinyer (8,1 milyon), Karşıyaka (5,6 milyon), Çiğli (4,3 milyon) ve Hilal (4,2 milyon) oldu. Mart 2008'de yapılan otuz üç adet EMU tren ihalesini İspanyol CAF firması kazandı. Nisan 2010'da trenler Türkiye'ye gelmeye başladı. 30 Ağustos 2010'da hizmete giren İZBAN'da o tarihte yirmi dört vagon bulunmaktaydı. Ağustos 2011'de TCDD'den geçici bir süre için on adet E23000 tren seti kiralandı. Mart 2012'de Güney Koreli Hyundai Rotem firmasından kırk adet EMU tren satın alındı. Üç yıl içinde teslim edileceği açıklanan bu trenlerin tasarımını İzmirliler belirledi. İZBAN'ın şu andaki set sayısı 73, vagon sayısı ise 219'dur. İZBAN tren setleri üç vagondan oluşmaktadır, 2.250 kişi kapasitelidir ve saatte maksimum 140 kilometre hıza çıkabilmektedir. Tren setlerinin uzunluğu 70 metre, genişliği 2,95 metre, yüksekliği ise 3,85 metredir. Seferler ikili veya üçlü setlerle yapıldığı için trenlerin uzunluğu en az 140, en çok 210 metreyi bulmaktadır. Marmaray için üretilen on vagonlu E32000 tren setlerinin Ağustos 2017'den itibaren İZBAN'da kullanılacağı açıklandı. Hatta kullanılmak üzere dokuzu çift katlı yetmiş beş vagon alınacağı duyuruldu. Şirinyer şu anlamlara gelebilir: Evciler, Çayıralan Evciler, Yozgat ilinin Çayıralan ilçesine bağlı bir köydür. Yozgat il merkezine 150 km, Çayıralan'a 25 km uzaklıktadır. Aşağıseyit, Çal Aşağıseyit, Denizli ilinin Çal ilçesine bağlı bir mahalledir. Aşağıseyit’in tarihiyle ilgili kesin bir bilgi yoktur. Ancak, Mahmut Gazi Köyü’nün alt kısmında bulunan eski mezarların bizim atalarımızın mezarları olduğu, Pamukkale Üniversitesi’nde görevli bilim adamları tarafından kanıtlanmıştır. İsabeyoğulları ile anlaşamayan ve Danişment Türkmenleri soyundan olan atalarımız 300 yıl önce geldiği bu topraklarda dışlanmışlardır. Dışlanan atalarımız, köyümüzün şu anki yerine yaklaşık 250 yıl önce gelmiştir. Erzurum’dan, Hatay Ovası’na inen atalarımız, tarım toplumuna uyum sağlamamış, Toros Dağları’nı aşarak önce Honaz’a, oradan da köyümüze gelmiştir. Atalarımız, bölgedeki yaylalarını koyun karşılığı akrabalarına vermiştir. (Honaz’da akrabamız vardır ama bilinmez) Biz hiç keçi beslememişiz. Yörükler genelde keçi etini sever ama biz hiç koyun etinden şaşmamışız. Atalarımızda keçi eti yemezmiş, keçi beslemezmiş. Çobanlarımız hiç keçi gütmemiştir. Aşağıseyit Köyü’nde kurban bayramlarında hala keçi kesilmez. (Kesen çok azdır). Bu gerçekten yola çıkarak, bizlerin Yörük olmadığı, avrat ve silahından sonra en kutsal değerin koyun olduğunu söyleyebiliriz. Koyun yarışlarının asırlardır sürmesi de bunun en önemli kanıtıdır. En yakın akrabalarımızın Eskişehir Seyitgazi İlçesi, Sivas’ın bir bölümü, Adana’da hala Danişment kültürüyle yaşayan bazı köyler, Honaz’ın bir bölümü, Dedeköy (Baklan) ve Çivril’in bazı köylerinde olduğu tahmin ediliyor. Türk kültürünün canlı olarak yaşatıldığı Çal yöresinin önemli kültür etkinliklerinden biri de Aşağıseyit Köyü'nde yüzyıllardan beri sürdürülen " Koyunu Suya Çekme"yarışlarıdır.Koyun " Türk kültür tarihinde önemli bir yere sahiptir.Orta Asya Türk kurganlarında yapılan kazılarda koyun figürlerine sıkça rastlanır.Komşu devletlerin hakanları birbirlerine koyun hediye ederler.Anadolu Yörük Türkmen kültüründe koyun ve koyunculuk önemlidir.Koyunun suya çekilmesi Yörüklük geleneğinin bir parçasıdır.Çal - Aşağıseyit Köyü'nde yüzyıllardan beri sürdürülen bu gelenek insanımızın hayvana verdiği değerin, hayvan sevgisinin ve toplumdaki birlik ve beraberlik ruhunun gösteresidir.Bu yarışlar, tarih boyunca başta, Yukarıseyit, Baklan, Hançalar olmak üzere bölge köyleri tarafından devam ettirilmiştir.Şölene Aşağıseyit Köyü, hudutları içerisinde bulunan Şehit Kurt Ali'nin mezarı ziyaret edilerek ve dualar okunarak başlanılır.Sabahların erken saatlerinde, sürülerin elkoyunlarının öncülüğünde Menderes ırmağına girmeleri ile yarışlar başlar ve ikindiye kadar devam eder. Aşağıseyit, Yukarıseyit kız bulamazsan Çal’a seyit Anası sarar, kızı koyar iki sarmaylan garın mı doyar Bir okka pekmez, derdimi develer Ã§ekmez Babası oğluna bir dönüm bağ vermiş de, oğlu babasına bir salkım üzüm vermemiş Adı ne budu ne, tarana aşının dadı ne Evde hasırı yok halı beğenmez, küpte pekmezi yok balı beğenmez Kız anasından öğrenir sofra yazmayı, oğlan babasından öğrenir sokak gezmeyi Her şey yakışığı, tarana aşı kaşığıyla Üzümü küpten, kızı kökten al Sac kıvamını bulur hamur tükenir, yaş kıvamını bulur ömür tükenir Çalın devesi çölde yürümez Kurt katırın fiyatını mı sorar Esebey ile Yazır, delikli heybe hazır Allah’ın yakmayacağı ocağa, Çökelez çırası vursan yanmaz Elin öldürüverdiği yılan, kalkarda bir daha sokar Ana gezer kız gezer, ala köpek ev düzer Kız anasından öğrenir sofra yazmayı oğlan babasından öğrenir sokak gezmeyi Palçıklı kadın çok koca değiştirir Düşün deli gönül düşün, adam beygir mi alır kışın Kesmez bıçak ele yağsız, hünersiz garı dile yağsız Denizli, Anadolu Yarımadası’nın güneybatı, Ege Bölgesi’nin doğusunda yer almaktadır. Ege, İç Anadolu ve Akdeniz Bölgeleri arasında bir geçit durumundadır. Denizli İli’nin her uç bölge üzerinde de toprakları vardır. Denizli ili 28o38′ – 30o05 doğu meridyenleri (doğu uç noktası; Çivril ilçesi Gümüşsu – Gökgöl Koyu Dinar sınırında Efekli Tepe, bati uç noktası; Buldan ilçesi Alandız Koyu, Manisa – Sarıgöl sınırında Tezek tepe) 38o29′ – 38o52′ kuzey paralelleri (Kuzey uç noktası; Çivril Çapak Koyu, Afyon sınırında Avgan Damları mezarlığı, güney uç noktası; Çameli – Muğla sınırında Karabayır Koyu) arasında yer alır. Denizli ili doğuda Burdur, Isparta, Afyon; batıda Aydın, Manisa; güneyde Muğla; kuzeyde Uşak illeri ile komşudur. Yüzölçümü 11.868km2, denizden yükseltisi ise 428m’dir.’) Çörek Çörek, az yağlı, yumurtalı, bazı çeşitleri şekerli bazıları ise tuzlu, gevrekçe bir hamur işi türü. En bilinen örnekleri ay ve paskalya çörekleridir. Çörek, Eski Türkçe kökenlidir ve "yuvarlak ekmek" anlamına gelir. Bu ad Osmanlı coğrafyası ve komşularında da küçük farklılıklar taşıyan şekillerde kullanılır: "Tsoureki" (Yunanca τσουρέκι), "choreg" (Ermenice չորեկ), "çörək" (Azerice) gibi. II. Leo Papa II. Leo (d. 611 – ö. 28 Haziran 683), diğer adı Leo Maneius, 17 Ağustos 682'den 28 Haziran 683 tarihine kadar Papalık yapmıştır. Kısa papalık dönemindeki en büyük başarısı kendisinden hemen önce 680 ile 681 yılları arasında Monotelitizm karşı toplanan Üçüncü İstanbul Konsili'nin kararlarının, İmparator tarafından onaylandıktan sonra Batıdaki ulusların bu karardan haberdar olmasını sağlamasıdır. CEV Kadınlar Kupası Avrupa Kadınlar CEV Kupası (CEV Cup), CEV'e üye ülkelerin takımlarının katıldığı ilk kez 1972-73 sezonunda düzenlenen, ulusal liglerdeki kupa şampiyonlarının mücadele ettiği kupa. 1972'den 2000 yılına kadar CEV Kupa Galipleri Kupası adı altında düzenlendi. 2000'de isim değiştirerek CEV Top Teams Kupası adını aldı ve 2007'ye kadar bu isimle düzenlendi. 2007 yılında CEV Kupası olarak isim değiştirdi. 2007 yılına kadar Avrupa'nın üç numaralı kupası iken, bu yıldan itibaren iki numaralı kupa olmuştur. "Konfederasyon Kupası" (Avrupa Voleybol Konfederasyonu-CEV) olarak da bilinir. Aksoy Film Production Aksoy Film Production, yapımcı ve yönetmen Faruk Aksoy önderliğinde, 1996 senesinde İstanbul'da kurulan bir film yapım şirketidir. Kenan Tozak Kenan Tozak (d. 1960, Manisa) Türk akademisyen, araştırmacı-yazar. Celal Bayar Üniversitesi öğretim üyesi ve Aydınlar Ocağı eski genel sekreteridir. I. Dünya Savaşı, Çanakkale Cephesi konularında çalışmalar yapmıştır. Mustafa Kemal Atatürk'ün I. Dünya Savaşı'nda ve Çanakkale Cephesi'nde komutanlığını yaptığı 57. Alay’ı 90 yıl sonra anmak üzere “Ata’nın yolunda 57. Alay yürüyüşü” faaliyetini başlatmış ve bu faaliyeti geleneksel hale getirmiştir. Ayrıca çok sayıda Türkiye genelinde konferans vermiş ve ulusal yayın yapan televizyon programlarına canlı yayın konuğu olarak katılmıştır. Hayat Benim Elimde (ÅŸarkÄ±) Hayat Benim Elimde, Zeynep Dizdar'ın 30 Haziran 2010'da çıkardığı Hayat Benim Elimde albümünün çıkış şarkısıdır. Hayat Benim Elimde şarkısının söz ve bestesi Zeynep Dizdar'a aittir. Şarkının düzenlemesi Erman Tazegül tarafından gerçekleştirilmiştir. Bu şarkıda Zeynep Dizdar hayata dair birçok mesajlar vermeye çalışmıştır. Şarkı, 20 Haziran 2010'da Türkiye radyolarına verilmiştir Video klibin yönetmeni Mustafa Uslu'dur. Video Klip stüdyoda çekilmiştir. Klibin senaryosunu Zeynep Dizdar kaleme almıştır. Klip çekimleri 12 saat sürmüştür. II. Benedictus Papa II. Benedictus (İngilizce: Benedict II)(asıl adı "Benedictus Sabellus")(d. 635, Roma, Bizans İmparatorluğu (günümüzde İtalya)– ö. 8 Mayıs 685, Roma, Bizans İmparatorluğu (günümüzde İtalya)). 26 Haziran 684'ten 8 Mayıs 685 tarihine kadar Papalık yapmıştır. Bizans İmparatoru IV. Konstantinos'un ölümünden sonra evlatları II. Justinianos ve Herakleios'u sembolik olarak evlat edinmiştir. 680 ile 681 yılları arasında toplanan Üçüncü İstanbul Konsili'nin Monotelitizm'e karşı aldığu kararları uygulamıştır. Marius Alexe Marius Silviu Alexe (d. 22 Şubat 1990, Bükreş, Romanya), forvet pozisyonunda görev yapan Rumen millî futbolcudur. Spor Toto Süper Lig ekiplerinden Kardemir Karabükspor takımında oynamaktadır. Chelsea 2009-10 sezonu başında transfer etmek istemiş, ancak gerçekleşmemiştir. 1961 Football League Cup Finali 1961 Football League Cup Finali, 1960-61 Football League Cup'ı kazanan takımı belirlemek için iki ayak olarak düzenlenen final. 22 Ağustos 1961'de, Millmoor'da oynanan maçı Rotherham United 2-0 kazandı. 5 Eylül 1961'de Villa Park'ta oynanan finalin ikinci ayağının ise normal süresi 2-0 Aston Villa galibiyetiyle sona erdi. Uzatmalarda Peter McParland'ın golüyle öne geçen Aston Villa, ilk kez düzenlenen EFL Cup'ı kazanan taraf oldu. Srpski film Sırp Filmi (Sırpça: Српски филм / Srpski film), Srđan Spasojević'in yönettiği, 2010 yapımı Sırp korku filmidir. Filmde emekli bir porno oyuncusunun son olarak bir sanat filminde rol almayı kabul etmesi, ancak ardından aslında bu filmin pedofili, nekrofili, çocuk istismarı gibi temaları içeren ve gerçek ölümlerin kaydedildiği sapkın bir film olduğunu anlaması işlenir. Miloš, genç karısı ve küçük oğluyla sade bir hayat süren emekli bir porno oyuncusudur. Ekonomik olarak zor bir dönemden geçmesine rağmen ev yaşantısı oldukça mutludur, en büyük problemi ise Miloš'un aile yaşantısını kıskanan polis memuru erkek kardeşi Marko'dur. Eski bir iş arkadaşı olan Lejla, porno endüstrisine tamamen veda etmek ve ailesinin ekonomik geleceğini garanti altına almak adına son bir büyük ödemenin peşinde olan Miloš'a, Vukmir tarafından yönetilecek bir sanat filminde yer alması önerisini sunar. Vukmir, iyi bağlantıları olan varlıklı bir porno yönetmenidir ve oyuncuları arasına, hiçbir görsel ya da fiziksel uyaran olmadan ereksiyon olabilme ve bunu sürdürebilme konusunda efsanevi bir yeteneği olan Miloš'u da katmak istemektedir. Filmin başında Vukmir büyük bir teklifle gelir, Miloš pek gönüllü olmasa da Vukmir'in teklifini kabul eder. Ertesi sabah Miloš, film ekibince evinin önünden alınır, bir kulaklık temin edilir ve eski bir yetimhaneye götürülür. Bu kulaklıktan bir ses ona bazı direktifler vermektedir. Bir film ekibi de kameralarla onu takip ederek onu çeşitli seksüel durumlara maruz bırakıp nasıl tepki vereceğini gözler. Miloš bir "gerçeklik pornosu" filminde rol aldığını zannetmektedir, ta ki bir odaya getirilip Alice Harikalar Diyarında öyküsündeki Alice gibi giyinmiş genç bir kız onları izlerken, fiziksel olarak yaralanmış bir kadınla seks yapması söylenene kadar. Miloš devam etmeyi reddeder, ama film ekibi tarafından kalması için zorlanır. Ardından Vukmir, Miloš'a projelerinden bir diğerini izletir. Görüntülerde bir adam, hamile bir kadının doğum yapmasına yardımcı olur, hemen sonra da yeni doğan kız çocuğuna tecavüz eder. Yönetmen Vukmir, bu projesine "yeni doğan pornosu" adını vermiştir. Miloš öfkeyle arabasına biner, burada yönetmenle işbirliği içerisinde olan çekici bir kadın yanına gelir ve onu tahrik etmeye çalışır. Üç gün sonra Miloš, kanlar içinde, dövülmüş ve ne olduğuna dair hiçbir şey hatırlamaz hâlde yatağında uyanır. Film setine döndüğünde bazı kayıtlar bulur. Bu kayıtlardan üç gün içinde cinsel olarak istekli, öfkeli ve gaddar davranışlar sergilemesi için çeşitli uyuşturucuların etkisinde bırakıldığını anlar. Uyuşturucuların ve Vukmir'in telkinlerinin etkisiyle, Miloš yatağa kelepçlenmiş çıplak bir kadını oldukça sert bir biçimde döver ve ona tecavüz eder, Vukmir kadının, eski bir Sırp savaş kahramanı olan kocasını aldattığı için bunu hak ettiğini söylemiştir. Bu sahnenin en can alıcı noktasında, Vukmir, Miloš'a kadının kafasını kesmesi ve başsız cesediyle cinsel ilişkiye girmeye devam etmesi direktifini verir. Bir diğer kasette Miloš bir yatağa zincirlenmiş olarak yüzükoyun yatmaktadır. Biri kamera tutan iki adam odaya girer. Kamerası olmayan adam, bilinçsizce yatmakta olan Miloš'a anal olarak tecavüz etmeye başlar. Son kasette Lejla, bir odanın ortasında zincirlerle asılmıştır. Maskeli bir adam, tüm dişleri sökülmüş olan Lejla'nın yanına gelir ve genç kadın boğulana kadar, ereksiyon hâlindeki penisini onun boğazına sokar. Miloš son üç gün hakkındaki korkunç detayları hatırlamak için kasetlerdeki ipuçlarını takip eder. Bir odaya alınan Miloš, örtülerin altında gizli birine isteği dışında anal seks yapmaya zorlanır. Maskeli bir adam odaya girer ve Miloš'un tecavüz ettiğinin hemen yanında yatmakta olan bir diğer bilinçsiz kişiyle seks yapmaya başlar. Sonradan maskeli adamın, Miloš'un kardeşi Marko, Marko'nun tecavüz ettiği kişinin de Miloš'un uyuşturucunun etkisinde olan karısı olduğu anlaşılır. Miloš'un tecavüz ettiği kişinin üzerindeki en son örtü de kalkınca, bunun Miloš'un kendi oğlu olduğu ortaya çıkar. Miloš'un karısı bilincini kazanmaya başlayınca bir karmaşa olur, Miloš korumalardan birinin silahını alır. Genç kadın, Marko'yu öldürecek şekilde sert bir cisimle ona vurur, Miloš da Vukmir'i ve biri dışındaki tüm korumalarını silahla vurmuştur. Miloš son korumanın güneş gözlüğünü düşürünce bir gözünün olmadığını görür. Onu vurmaya çalışır, ama silahında mermi kalmamıştır. Miloš ereksiyon hâlindeki penisini korumanın göz boşluğuna sokarak onu öldürür. Miloš, oğlu ve karısını evin bodrumuna taşır ve onları buraya kilitler. Her şeyi hatırlamaya başlayan Miloš, ailesini yatakta bir araya getirir ve önce eşiyle oğlunu, sonra da kendini öldürür. Bir süre sonra, bir başka film yönetmeni, başka bir porno yıldızı ve yeni bir film ekibi görünür. Yönetmen aktöre "küçük olanla başlamasını" söyler ve ona fermuarını açtırır. Konuşmadığımız Şeyler Var Konuşmadığımız Şeyler Var, Türk şarkıcı Sıla'nın üçüncü stüdyo albümü. 24 Kasım 2010'da Sony Music Entertainment etiketiyle yayımlanmıştır. Şarkıcının 2009 yılında yayımlanan "İmza" albümünden sonra satışa sunulan ilk çalışmasıdır. Pop, soft rock ve caz ritimleri içerir. Sıla, albümdeki şarkılardan on tanesinin sözlerini tek başına, bir tanesini Gözde Kansu ile birlikte yazmıştır. Ayrıca, on şarkıyı Efe Bahadır ile birlikte, bir şarkıyı Bahadır ve Kerem Türkaydın ile birlikte bestelemiştir. Toplam 12 şarkıdan oluşan "Konuşmadığımız Şeyler Var", müzik eleştirmenlerinden olumlu geri dönüşler aldı. Sıla'nın yorum tarzı ve yazdığı sözler övgü topladı. Albümün ilk duyulan şarkısı "Acısa da Öldürmez" oldu; Kasım 2010'un başında Sıla'nın resmî sitesi üzerinden yayımlandı ancak site, yapılan yoğun ziyaretler sebebiyle çöktü. Sıla, "Acısa da Öldürmez" şarkısının klibini yayımladıktan sonra sırasıyla "Oluruna Bırak", "Kafa", "Boş Yere" ve "Tam da Bugün" şarkılarına çekilen klipleri de yayımladı. Bu şarkılardan "Acısa da Öldürmez", "Kafa" ve "Boş Yere", Türkiye resmî listesinde zirveye oturdu. "Oluruna Bırak" ise iki numaraya kadar yükselebildi. Sıla, hazırlıkları bir yıl içinde tamamlanan "Konuşmadığımız Şeyler Var"da, önceki albümleriyle karşılaştırıldığında daha olgun bir müziğin bulunduğunu söyledi. Albüm, Türkiye'de çok satan albümler listesinde zirveye oturdu ve yaklaşık bir yıl boyunca listenin üst sıralarından inmedi. 2010 yılı sonuna kadar 100.000 kopya sattı ve Kadir Has Üniversitesi tarafından düzenlenen ödüllerden En İyi Albüm ödülünü aldı. 2011 TRT Müzik Ödülleri'nde ve 2011 Kral Müzik Ödülleri'nde ise Yılın Albümü kategorisinde aday gösterildi ancak ödülleri alamadı. Şarkıcı, albümdeki bazı şarkıları yeniden yorumlayarak 2012 yılında yayımladığı "Joker" albümünün şarkı listesine ekledi. Sıla, ilk stüdyo albümünden sonra 2009 yılında ikinci stüdyo albümü "İmza" ile sevenlerinin karşısına çıkmış; albümdeki "Sevişmeden Uyumayalım", "İnşallah", "Bana Biraz Renk Ver" ve "Yara Bende" şarkılarına klip çekmişti. Bu şarkılardan ilki Türkiye resmî listesinde zirveye oturmuş, diğerleri ilk dört içinde yer almıştı. Şarkıcı, Haziran 2010'da Doğan Music Company etiketiyle yayımlanan Ozan Doğulu'nun ilk albümü "130 Bpm"de ise "Alain Delon" şarkısını seslendirmişti ve bu şarkı da Türkiye'de bir numaraya yükselmişti. Kasım 2010'un başında Sıla, yeni albümünün tamamlanmak üzere olduğunu ve şarkılarını müzikseverlerle paylaşmayı sabırsızlıkla beklediğini duyurdu. 9 Kasım 2010'da, albümün çıkış şarkısı "Acısa da Öldürmez", Sıla'nın resmî sitesi üzerinden paylaşıldı ancak site, yapılan yoğun ziyaretler sebebiyle çöktü ve bir sonraki gün eski haline getirilebildi. 24 Kasım 2010'da Sıla, üçüncü stüdyo albümü "Konuşmadığımız Şeyler Var"ı Sony Music Entertainment etiketiyle yayımladı. Albümde toplam on iki şarkıya yer verdi ve "Öndeyiş" adını verdiği açılış şarkısında yalnızca ud sesi kullanıldı. Bu udu, Fatih Ahıskalı çaldı. Bunun dışında albümde on bir şarkı daha yer aldı; Sıla bu şarkılardan on tanesini tek başına, bir tanesini çocukluk arkadaşı Gözde Kansu ile beraber yazdı. Albümdeki bestelerden on tanesini Efe Bahadır ile birlikte hazırladı, bir tanesinin bestelenmesinde Bahadır'ın yanı sıra Kerem Türkaydın da görev aldı. Şarkıcı, üçüncü sırada yer alan "Kafa" şarkısının Ozan Doğulu tarafından yeniden düzenlenmiş sürümüne onuncu sırada "Kafoz" adıyla yer verdi. Kapanış şarkısı için ise ilk kez Ferhat Göçer'in "Yolun Açık Olsun" (2007) albümünde seslendirdiği ve demoları albüm yayımlanmadan önce duyulan "Vur Kadehi Ustam" şarkısını tekrar yorumladı. Sıla, albümünde önceki albümlerine göre daha olgun bir müziğin varlığından söz etti ve "Konuşmadığımız Şeyler Var" adını albüme vermesinin nedenini "Birbirinin yüzüne gülen insanlar kapıdan çıktıktan sonra gereksiz konuşmalar yapıyor. Ben de bunların altını çizmek istedim." sözleriyle açıkladı. Ayrıca albümde en çok kendisini anlatan şarkının dokuzuncu sırada yer alan "Cam" olduğunu, bu şarkıyı "lise yıllarındaki haline dışarıdan bakarak" yazdığını söyledi. Gözde Kansu ile beraber yazdığı "Zamanında" şarkısını ise bütün sevdiklerinin ruhuna hediye etti. Pop müzik, soft rock ve caz ritimleri içeren "Konuşmadığımız Şeyler Var", bir yıl içinde hazırlandı ve stüdyo kayıtları Doğulu Stüdyoları'nda Arzu Alsan tarafından yapıldı. Türkiye'de D&R tarafından derlenen çok satan albümler listesinde zirveye oturdu ve yaklaşık bir yıl boyunca satış listelerinin üst sıralarından inmedi. 2010 yılında Türkiye'de çıkan albüm satış rakamlarının açıklandığı MÜYAP raporuna göre yıl içinde 100.000 kopya satışı yaptı. Kadir Has Üniversitesi tarafından düzenlenen ödüllerde En Has Albüm (Kadın) kategorisinde ödül aldı. 2011 Kral Müzik Ödülleri ile 2011 TRT Müzik Ödülleri'nde ise Yılın Albümü kategorisinde aday gösterildi; ilkini Tarkan'ın Temmuz 2010 çıkışlı "Adımı Kalbine Yaz" albümüne karşı, ikincisini Emre Aydın'ın Nisan 2010 çıkışlı "Kağıt Evler" albümüne karşı kaybetti. Ayrıca Sıla, albümdeki "Boşver", "Cam" ve "Vur Kadehi Ustam" ("Vur Kadehi" adıyla) şarkılarını yeniden yorumlayarak Haziran 2012'de yayımladığı "Joker" albümünün şarkı listesine ekledi. "Konuşmadığımız Şeyler Var", müzik eleştirmenlerinden olumlu eleştiriler aldı. Sıla'nın yazdığı sözler övgü topladı. "Sabah" gazetesinden Alper Bahçekapılı olumlu bir eleştiri sundu, albümün "ince elenip sık dokunduğunu" ve son yıllarda dinlediği "en özel yerli pop" çalışmalarından biri olduğunu yazdı. Müzik sitesi Gerçek Pop, albümün "orta-iyi arasında şarkılardan" oluştuğunu belirterek 5 üzerinden 3,5 notunu verdi ve olumlu bir eleştiri sundu. Site, Sıla'nın giriş parçasına "Öndeyiş" adını vermesini şık buldu, "Boş Yere" şarkısının Türkiye'de bir Grammy Ödülleri düzenlenseydi En İyi Kadın Vokal Performansı kategorisinde aday gösterilebileceğini, "Gol"ün nakaratının kendisine has olduğunu ve "Vur Kadehi Ustam"ın orijinalinden daha güzel olduğunu yazdı. Ayrıca Sıla'nın kendisine "en yakışan" sesleri bulduğunu ve "daha güzel sözler yazıp yolunu" belli ettiğini ekledi. "Milliyet" gazetesi köşe yazarlarından Gülüm Dağlı, albüme çok ısındığını yazdı ve albümü "üzücü bir aşk filmi" ile "sürükleyici bir romana" benzetti. Dağlı, albümde "Gol" şarkısı dışında "Sevişmeden Uyumayalım" ("İmza", 2009) gibi "slogan" şarkılarının bulunmadığını ve "Zamanında" şarkısının favorisi olduğunu ifade etti. Aynı gazete yazarlarından Güneri Cıvaoğlu, albümdeki şarkı sözlerini "yalın ve derin" olarak niteledi ve Sıla'nın şarkılarında "Ege meltemi, Fransız şanson esintileri ve Portekiz fadolarının" renklerinin bulunduğunu yazdı. Yine aynı gazete yazarlarından Mehmet Tez de olumlu bir eleştiri sundu ve albümü eleştirdiği yazısına Sıla'nın sesinin güzel olduğunu not düşerek başladı. Tez, şarkıları güçlü buldu ve albümün "düzenleme odaklı" olmadığını, "bestelerin öne çıktığını" yazdı. Ayrıca "Gol" şarkısının bu albüme uymadığını ekledi. Radyocu Michael Kuyucu, albümde Sıla'nın "daldan dala" konduğunu belirtti, yorumculuğunu övdü, "çok gerçekçi" sözler yazdığını ve "kimsenin bugüne kadar kullanmadığı ama yaşadığı kavramları" kullandığını yazdı. Ayrıca, Efe Bahadır ile Sıla'nın iyi bir ikili olduğunu ve "Konuşmadığımız Şeyler Var"ın arşivde bulunması gereken bir albüm olduğunu ekledi. "Hürriyet" gazetesinden Onur Baştürk ise "Tam da Bugün" şarkısının kendisinin favorisi olduğunu not düştü. "Konuşmadığımız Şeyler Var" albümündeki toplam beş şarkıya klip çekildi, bu şarkıların tamamını Sıla yazdı ve Efe Bahadır ile birlikte besteledi. İlk klip, albüm çıkmadan önce tanıtım single'ı olarak yayımlanan "Acısa da Öldürmez"e çekildi. Şarkı için Murat Onbul yönetmenliğinde "sade" bir klip oluşturuldu ve albüm yayımlandığı sıralarda gösterime girdi. Şarkı, Türkiye resmî listesinde Aralık 2010'un başında zirveye yükseldi ve sekiz ardışık hafta boyunca bu sırada kalmaya devam etti. Avrupa'da yayımlanan Euro Airplay Top 100 listesinde ise 79 numaraya kadar ilerledi. Ayrıca Kral Müzik Ödülleri'nde En İyi Şarkı, "Siyaset Dergisi" Ödülleri'nde ve TRT Müzik Ödülleri'nde Yılın Şarkısı kategorisinde aday gösterildi ancak ödüllerin sahibi olamadı. İlkini ve üçüncüsünü Tarkan'ın "Sevdanın Son Vuruşu" ("Adımı Kalbine Yaz", 2010) şarkısına karşı, ikincisini Gülşen'in "Sözde Ayrılık" şarkısına karşı kaybetti. İkinci klip, Sıla'nın hayranlarından gelen istek üzerine "Oluruna Bırak" şarkısına çekildi. Klibi, albüm fotoğraflarını da çeken Kemal Doğulu yönetti, çekimler New York'ta tamamlandı ve "sade" bir klip oluşturuldu. 28 Ocak 2011'de televizyonda gösterilmeye başlandı. Şarkı, Türkiye resmî listesinde iki numaraya kadar yükseldi, bu sırada üç hafta boyunca kaldı. Avrupa'da ise 83 numaraya kadar ilerledi. Ocak 2011'de, "Konuşmadığımız Şeyler Var" albümünün üçüncü klip şarkısının "Gol", dördüncü klip şarkısının "Kafa" olacağı haberi basına yansıdı. Ancak daha sonra üçüncü klibin "Kafa" şarkısına çekildiği öğrenildi. Şarkının klibini Tamer Başaran yönetti, çekimler Büyükada, Heybeliada ve Suadiye'de iki günde tamamlandı. 9 Ağustos 2011'e gelindiğinde klibin gösterimi başladı. "Kafa", Türkiye resmî listesine üç numaradan giriş yaptı ve ikinci haftasında zirveye yükselerek üç hafta boyunca bu sırada kalmaya devam etti. Böylece "Konuşmadığımız Şeyler Var" albümünün bu listede bir numaraya yükselen ikinci şarkısı oldu. Avrupa'da ise 74 numaraya kadar ilerledi. Dördüncü klip, albüm sıralamasında beşinci sırada yer alan "Boş Yere" şarkısına çekildi. Çekimler Yunanistan'ın Santoron adasında tamamlandı ve yönetmenliğini Sıla üstlendi. 6 Ekim 2011'de müzik kanallarında yayınlanmaya başladı. Şarkı ise Türkiye resmî listesinde zirveye oturdu, ardışık olmayan dört hafta boyunca bu sırada kaldı. Avrupa'da Euro Airplay Top 100 listesinin 72 numarasında yer aldı. Beşinci ve son klip, dinleyicinin istekleri göz önüne alınarak, albümde sekizinci sırada yer alan "Tam da Bugün" şarkısına çekildi. Klip, Sıla'nın Çek Cumhuriyeti'nin başkenti Prag'da yaptığı gezi sırasında çekilen görüntülerden oluştu. Yapım görevlileri, "Konuşmadığımız Şeyler Var" albüm kitapçığından alınmıştır. Oslobođenje Oslobođenje (Türkçe: "Kurtuluş" Telaffuz: "Oslobodyenye"), Bosna-Hersek'in başkenti Saraybosna merkezli popüler bir günlük gazetedir. "Oslobođenje", Nazi karşıtı bir gazete olarak 30 Ağustos 1943 tarihinde Ugljevik yakınlarındaki Tırnova'da kuruldu. Gazetenin 1992'deki Bosna Savaşı ve Saraybosna Kuşatması'nın ilk aylarında 1979'da inşa edilen 20 katlı ana binası, Sırplar tarafından bombardıman sonucu yıkıldı. Buna rağmen gazete çalışanları binanın bodrum katındaki bir sığınakta yayın hayatına devam etti. Savaş öncesinde yirmi dört sayfa olarak basılan ve yetmiş bin olan gazetenin tirajı, savaş sırasında ancak iki bine ulaşabilirken, yedi-sekiz sayfa olarak basıldı. Savaş sırasında Boşnaklar, Bosnalı Sırplar ve Bosnalı Hırvatlar'dan oluşan bir ekip, gazeteyi bir gün hariç her gün yayımladılar. Savaşta gazetenin beş çalışanı hayatını kaybederken, 25 çalışan da yaralandı. Gazete, 1993 yılında Sovyet bilim adamı ve 1975 Nobel Barış Ödülü sahibi Andrei Sakharov'un adına verilen Sakharov Düşünce Özgürlüğü Ödülü'ne layık görüldü. Aynı yıl "Oslobođenje"'nin editörleri Kemal Kurspahić ve Gordana Knezević, Dünya Basın Eleştirmenleri tarafından "cesaret, azim ve gazetecilik ilkelerine bağlılıklarıyla", Yılın Uluslararası Editörleri seçildi. 2006 yılında gazete, Saraybosna Tütün Fabrikası ve Sarajevska Pivara tarafından satın alındı. Deneyim hediyesi Deneyim hediyesi veya diğer adıyla hediye deneyimi, 90'lı yıllarda Birleşik Krallık'ta ortaya çıkmış ve günümüzde 253 milyar dolar değerinde olan hediye pazarının en hızlı büyüme ivmesine sahip dilimidir. Deneyim hediyesi klasik hediye geleneğinin aksine, hediye sahibine yunuslarla yüzme, rafting veya şarap tadımı gibi farklı seçenekler sunmaktadır. Deneyim hediyesi ürün gamı aşağıdaki gibi kategorilere ayrılabilir: Sektörün öncüsü, sanal iflasın yıkımına uğramadan önce hızlı bir yükseliş tablosu çizen İngiltere menşeli Red Letter Days şirketi olmuştur. Red Letter Days fikri, babasının doğumgünü için satın aldığı kriket maçını yaratıcı bir şekilde hediye etmek isteyen girişimci Rachel Elnaugh tarafından geliştirilmiştir. Red Letter Days'in başarısı Rachel Elnaugh'ya 2002 yılında Ernst&Young yılın en başarılı girişimci ödülünü ve BBC'de yayınlanan Drangon's Den adlı televizyon programında Dragon rolünü getirmiştir. Red Letter Days Ağustos 2005'te Theo Paphitis ve Peter Jones tarafından satın alındı. Red Letter Days ve Avustralya menşeli Red Balloon'un ticari başarısından sonra Avrupa'da bu sektörde birçok şirket kurulmuştur. Avrupa ve Avustralya'daki başarısına rağmen deneyim hediyesi fikri 2004 yılına kadar Amerika'da çok etkili olmamıştır. 2004-2005 yılları arasında 3 büyük deneyim hediye şirketi olan Cloud 9 Living (2005), Xperience Days (2004) ve Excitations (2004) kurulmuştur. Günümüzde hala faaliyet içerisinde olan bu şirketler ülke genelinde hizmet vermektedirler. Asya'da ise, deneyim hediyesi sektörünün öncüleri 2010 yılında kurulan Hong Kong menşeli Red Packet ve VIP Box şirketleridir. Deneyim hediyesi, kullanıcıların eğilimlerini takip eden Trendwatching.com tarafından; sıradan bir eğlence yerine keşfederek, sıkıcılıkla savaşarak, geçici hayat tarzını benimseyerek, kendini kalıcı mülkiyet ve mülkiyet sorunlarından özgür bırakarak deneyim yaşamayı tercih eden tüketiciler olarak tanımlanmıştır. Sıradanlık yerini şimdi ve hemen yaşanmak üzere kısa süreli memnuniyet, deneyim ve deneyimlerin sonucunda oluşan hikâyelere bırakmıştır. 2009 yılına gelindiğinde deneyim hediyesi Birleşik Krallık, Avustralya ve Amerika'da yüksek rekabetin yaşandığı multi-milyon dolarlık bir pazar haline gelmiştir. Kasım 2005'te American Express tarafından yapılan bir ankette deneyim hediyesi pazarı yükselme eğilimini ortaya koymuştur. Ankete göre katılımcıların %30'luk bir bölümü aynı yıl içerisinde deneyim hediyesi alacaklarını belirtmiştir. Bu oran bir önceki yıla göre %7 lik bir artış göstermiştir. Aynı araştırmanın verilerine göre deneyim hediyesi tüketicileri önemli bir bölümü 18-44 yaş grubunda yer almaktadır. 2007 yılında Mintel tarafından yayınlanan bir ankete göre Birleşik Krallık deneyim hediyesi pazarının 98 milyon pounda ulaşması beklenmiştir. Deneyim hediyesi aynı zamanda internet üzerinden alışveriş yapmanın verdiği avantajlardan da yararlanılmasını sağlamıştır. TNS tarafından Kasım 2006 yılında yapılan bir ankette tüketicilerin %35'lik bir bölümü tatil ve özel günler için hediyelerini internet aracılığıyla satın almaktadır. Medya DerneÄŸi Medya Derneği, 23 Mart 2010 tarihinde Salih Memecan’ın başkanlığında daha demokratik bir toplum için medyanın kalite standartlarının yükseltilmesini teşvik etmek, desteklemek ve yönlendirmek amacıyla kurulan bir sivil toplum kuruluşudur. 2014 Haziran ayından bu yana derneğin genel sekreterliğini İbrahim Altay yürütmektedir. Derneğin proje direktörü ise Erge Özcan'dır. ""Kaliteli Medya, Kaliteli Demokrasi"" amacıyla yola çıkan Medya Derneği, dijital teknolojideki ilerleyişin medyayı yeni bir döneme taşıdığına ve bu dönemin medyayı güçlendireceğine inanmaktadır. Gazeteciliği yeniden sorgulamak, eğitimi sürekli hale getirmek, meslek içi etiğini yerleştirmek, gençlere yol göstermek, akademik çalışmaları desteklemek, özgür ve çok sesli olmak misyonlarıyla birleşen dernek üyeleri düzenledikleri eğitimlerle medyaya yeni bir soluk getirmeye çalışıyor. Medya Derneği ve İstanbul Şehir Üniversitesi işbirliği ile düzenlenen Medya Okulu medyanın farklı alanlarının anlaşılmasına yardımcı olmayı hedefleyen bir gazetecilik eğitim programı. Kendi alanlarında deneyimli isimlerin ders verdiği Medya Okulu 7 hafta sürüyor. İlk olarak 2011 yılında düzenlenen Medya Okulu her yıl Nisan ve Mayıs aylarında düzenleniyor. Derslerin notları Medya Derneği sitesinden paylaşılıyor. Program bitiminde ders