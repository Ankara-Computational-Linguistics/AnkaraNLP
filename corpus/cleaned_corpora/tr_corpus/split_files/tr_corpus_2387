evlilik kaderlerimizi birleştirmeden önce bitecek. Sen her şeyi yapmakta serbestsin, diyordu Jenny vedalaştıkları gün. Artık reşit... Ama Marx'ın canı hesap yapmak istemiyordu. O kendi istediği gibi yaşıyordu. Hayatta hiçbir şeyden korkmuyordu ve yaptığı hiçbir şeyden pişmanlık duymuyordu. Hayat harika, zevkli problemler ve hedeflerle doluydu. Bauerler'e, günü onlarla geçireceğine dair söz verdiğini hatırlayınca, ağzına kadar dolu olan sarsıntılı bir arabayla Charlottenburg'a doğru yola çıktı. Ağaçlar hâlâ kışın olduğu gibi çıplak ve ölüydü. Bu yıl Berlin'de bahar gecikmişti. Omnibüste de sadece bu konudan bahsediyorlardı. Büyük savaştan sonra iklim değişti, diye emin bir şekilde konuşuyorlardı Berlin'in yerlileri. İhtiyar Fritz zamanında daha nisanda sıcak günler gelir ve ağaçlar çiçek açardı. Hayır, sebep savaş değil. Sebep dumanlar, yeni buluşlar. Duman, gökyüzüne kadar yükselip güneşi kapatıyor, diyorlardı daha genç şüpheciler. Beyler, mesele hiç de bunda değil, diye söze karıştı uzun süredir susan papaz. Tanrı bizi sınamak için kuyrukluyıldız gönderiyor. Bu kuyrukluyıldız dünyayı yıkımla tehdit ediyor. Kadınlar ah çekmeye başladılar, ne teolojiden, ne astrolojiden haberi olan erkekler ise pipolarına sarıldılar. Araba Charlottenburg'a girdi. Karl, papazın konuşkan olmamasına çok üzüldü Omnibüslerde yapılan bu garip tartışmaları seviyordu. Yolcular, bavul ve sepetlerini indirmeye hazırlanıyorlardı. Boğuk bir sesle kontrol borusu çaldı. Karl, yüzündeki toz ve teri silerek çıkışa doğru seğirtti. Bauerler, onu selamlar ve kucaklamalarla karşıladılar. Özel öğle yemeği harikaydı. Edgar, rakipsiz Bavyera birasıyla dolu küçük bir fıçı getirmişti. İyiniyetli Egbert ise kirli mavi matbaa elbisesini çıkarıp Bayan Bauer'in tezgahın arkasında kullandığı beyaz önlüğü giymeyi kabul etti. Egbert, sıkı bir tütün pazarlığı yaparken ihtiyar kadın mutfakta yemek pişirmeyi ve ikinci katta bulunan tertemiz yemek odasındaki masanın düzenlenmesini yönetiyordu. Neşeli yemek ve taşkın gece, misafirleri ve ev sahiplerini daha şimdiden heyecanlandırıyordu. Yemekten sonra bahçede dans edip Ren ve Mosel türküleri söylenmeye karar verilmişti Trierli'nin şerefine. İhtiyar Bauer ve Rutenberg, akşam şenliği için ağaçlara renkli fenerler astılar. Karl, ailenin girdiği bu zahmetlerden utanmıştı. Cinsi bilinmeyen ihtiyar köpek, Karl'ı sevgiyle karşıladı ve birkaç kez yüzünü onun dizine sürttü. İnsanları iyi tanıyan hassas yaratıklar, çocuklar ve hayvanlar, Marx'ı daha küçüklüğünden beri hep sevmişlerdi ve onunla iyi ilişkiler kurmuşlardı. Herkesten sonra en geç olarak Köppen ve iki kız arkadaşıyla birlikte Luisa Aston gelmişlerdi. Berlinlilerin kurallarına göre anne ve teyzeleriyle geliyordu kızlar. Ama Karl, Bruno'yu kızların tek başına ziyaret etmelerine alışmıştı. Genç Hegel sempatizanları arasında Luisa Aston, önyargıları olmayan, erkeklerle tamamen eşit ve ileri görüşlü bir kız olarak tanınıyordu. Bazen itici bir şekilde cırlak ve ukalaydı. Özellikle kendinden emin olmadığı zamanlarda. İlk başlarda Karl, ona karşı soğuk davranıyordu. Kadında ağırbaşlılık, sadelik ve kültürlü bir incelik arıyordu. Ama yavaş yavaş Luisa'nın davranışlarını doğru ve normal bulmaya başladı ve birden onda hiç de fena olmayan bir tartışmacı ve çok iyi bir dost gördü. Luisa'nın kız arkadaşları, sıradan ve hiçbir özellikleri olmayan kızlardı. Onlar, Gutzkow okuyup kitaptaki kahramanlar gibi olmayı hayal ediyorlardı. Birer puro isteyip gerçek birer tiryaki gibi oturdular. Ama içtenmiş gibi söyledikleri her sözcükte yüzleri kızarıyordu. Bruno ve Karl kısa bir süre içerisinde onlara acımaya başladılar. Ne zekâları, ne de kadınlık gururları var. Zavallılar koca avına çıkmışlar ama, en kötü yoldan. Onları günahkâr biliyorlar ama onlar tertemiz. Temiz masumluğu sevenler onlardan kaçıyor, onları ahlâksız olarak görüyorlar. Günahkâr arayanlar ise onların iyi birer Alman kızı olduklarını ve onlarla evlenmeyi kabul ettikleri anda yeni fikirlerini kilise mumunun ateşinde yakacaklarını anlamak için yeterince tecrübeliler, dedi fısıltıyla Bruno Bauer ve laubali bir şekilde Karl'a göz kırptı. Aşk melodramınızın kaçıncı sahnesini oynuyorsunuz senin Grethen'le. dedi Karl alçak sesle ve şakacı bir şekilde gözlerini kısarak. Maalesef daha birinci sahnede donduk. Benim rol arkadaşımın monologlara zaafı var ve o yüzden piyes çok öğretici olacağa benziyor. Maalesef iyilik ve zekâ, bu iki özelliği aynı anda bir kadında bulmak çok zor. Eğer birincisi tez olursa diğeri antitez oluyor. Herkes, öyle senin Trier'deki nişanlın gibi bir sentez bulamaz. Tabii senin bana anlattıkların doğruysa. Yemek odasının eşiğinde Bauer'in bayram neşesi içindeki annesi göründü. Elinde, dumanı tüten kocaman bir çorba kasesi vardı. Yemeğe oturdular. Karl'ın yanına Bayan Bauer oturdu. Karl bundan daha iyi bir şey isteyemezdi, çünkü çok iyi arkadaştılar. Edgar, bira fıçısını şölensi bir tavırla içeri getirdi ve masaya birkaç şişe Ren şarabı koydu. Kadeh kaldırdılar, bardaklar ve kadehler çınladı. Yaşasın bizim Karl, yaşasın ve düşmanları yok etsin Trier'in sadık oğlu. Marx, cevap vermeye ve tokalaşmaya zor yetişiyordu. Bayan Bauer, onu öptü ve oğlum dedi. Luisa tabağına gül attı. Bruno ise Jenny'ye kadeh kaldırdı. Görünüşe göre, arkadaşları bugün gürültülü bilimsel tartışmaları terk etmişti ve espriler, kahkahalar ve anlamsız gürültülerden başka, eğlenceyi hiçbir şey zorlaştırmayacaktı. Ama yemeğin sonuna doğru aniden içeri somurtkan Althaus ve büyük alınlı Schmidt girdi. Schmidt, aristokrat kızlarının gittiği okulda öğretmendi. Her ikisi de somurtarak masaya oturdu, şarap aldılar ve arkadaşlarına hemen yetiştiler. Dinle Schmidt, diye takılıyorlardı öğretmene, hadi itiraf et zaferlerini. Sanki öğrencilerinin hiçbiri sana mektup göndermiyor mu. Schmidt, gizemli bir şekilde gülümsüyor ve bunu kabul etmiyordu, ama yüzü memnuniyetsiz görünmüyordu. Bu iltifatlardan hoşlanıyordu. Althaus, Bruno'yu sinirlendirmek için iğnelemeye başladı. Bruno'nun İncil eleştirisinin dördüncü cildiyle dalga geçiyordu. Daha bir dakika geçmemişti ki, ihtiyar Bauerler ile Luisa Aston'un iki kız arkadaşı ve sessiz Egbert'in dışındakiler, kahve ve kaymaklı pastayı unutup masayı terk ettiler. Althaus, bayram yapan Mephisto'nun gülümsemesiyle tatlısını bitirmekle meşguldü. Dördüncü İncil'den, hemen Hıristiyan ve Yahudi tanrıları arasındaki farklılıklara atladılar. Bruno ve Karl odada dolaşmaya başladılar ilk önce yan yana, sonra farklı yönlere, en sonunda karşı karşıya. Karl ellerini arkasında birleştirmiş, ayaklarına bakarak yavaş yavaş yürüyor ve sessizce dinliyordu. Yehova, diye ateşleniyordu Bruno, ellerini sallayıp yemek odasının bir köşesinden diğer köşesine zıplayarak koşuyordu. Yehova acımasız, katı bir intikamcı. İnsanların yarattıkları tanrılar arasında en acımasızı Yahudi Tanrısı. O ceza, o hâkim, o belaların kara habercisi. Ondan korkuyorlar. Korku ise inancı doğurup güçlendiriyor. Yahudi cenazelerinden daha korkunç ne olabilir ki. Muhammedciler gibi Yahudiler de ölümden tiksiniyorlar. Ceset, canlıların ağlamaları arasında bir leş gibi tabutsuz, sadece bir kefenle toprağa gömülüyor. Yehova korkunç. Evet Hıristiyan Tanrısı çok daha çekici. İsa öylesine iyi ki, ben Magdalena olmaya hazırım. diye söze karıştı Luisa. Sonra da sallanan bir koltuğa oturdu, açık renk elbisesini yaydı ve arkasına yaslanarak en muhteşem pozlarından birini verdi. Ama onun dolgun, geriye doğru uzatılmış ellerini ve aldatıcı bakışını fark eden olmadı. Bayan Bauer susuyor ve korkuyla etrafına bakınıyordu. Bu evde sık sık yapılan ateist konuşmalar hiçbir zaman hoşuna gitmemişti. Oğlunun bilgilerine ve konuşma yeteneğine hayran kalıyor, onun için endişeleniyordu. Kimbilir, gökler onun bu inançsızlığını nasıl cezalandırırdı. Budizmi tanıdıkça onun din olarak ne kadar çekici olduğunun farkına varıyorum, dedi birden Köppen. Herkes ona baktı. Budizm insana kendisini geliştirmeyi öğretiyor. Onda bir sürü materyalist şey var. Ve ondan daha fazla da bencillik, diye hatırlattı Marx. Haklısın. Kendi ‘ben'ini bulmak. İşte her yönelişin en güzel hedefi. Kendi ‘ben'inle arkadaşlık içerisinde bulunmak işte bu en gerçek ve en yüce dostluk. Buda, insanlardan bunu istiyor. ‘Kendi ‘ben'inin yardımıyla kendi ‘ben'ini geliştir, kendi ‘ben'inin yardımıyla kendi ‘ben'ini takip et ve böylece büyük bir çabayla kendi ‘ben'ini koruyarak ferah içerisinde yaşa ey rahip. Çünkü ‘ben'imizin savunması ‘ben'imizin ta kendisi. Tüccarın, asil atın yularını sıkıca tuttuğu gibi sen de kendi ‘ben'inin yularını sıkıca tut...' diye öğretiyor Buda. Ama bu, Tanrı'nın iktidarını sarsıp yerine ‘ben'i koymak. dedi birileri. Bruno Bauer sabırsızca omuzlarını kıpırdattı. Köppen bu geri kalmışlığıyla çekilmez. Buda'nın saldırısı Almanya'yı en az tehdit eden şeylerden birisi, dedi Bruno. Her zamanki gibi sadece kendisiyle ve kendisinin ilginç bulduğu şeylerle meşguldü. Genç doçent oldukça kendini beğenmişti ve insanlara, kendisinin önemli bulmadığı, kendisiyle ilgili olmayan hiçbir konuyla ilgilenme hakkı tanımıyordu. Oh, lütfen, diye yalvardı Luisa çocuksu bir ifadeyle. Bırakın da Köppen Hindistan'ı anlatsın. Şehrazat kadar güzel konuşuyor. Ama Bruno bize çok önemli bir şey söylemek istiyordu, diye söze karıştı çekingen bir şekilde Bayan Bauer. Buna rağmen, Luisa'dan da güç almış olan Köppen geri çekilmiyordu Buda, Rahip Savguta'ya İsa'nın sözleriyle ‘İyi ol ve...' Buda hayatında romantik maceralar yaşamış mı. diye aniden sordu cesaretini toplayan Luisa'nın arkadaşı Lothen. Sözü yarıda kesilmiş olan Köppen kızgın bir şekilde somurttu ama yine de cevap verdi. Buda'nın da tıpkı İsa gibi insan olduğunu düşünülüyor. Altıncı yüzyılın ortasında Sakii'lerin sülalesinde doğmuş ve ona Siddharta adını vermişler. Ah, diye iç çekti herkesin unuttuğu Rutenberg. Boşluktan faydalanarak Edgar'ın hediye ettiği fıçıdaki tüm biraları içmişti. Ah, neler bekliyor bizi, Köppen bu arzusuna gönül vermişken. Bizim, iyiniyetli Almanlar olarak aç Hintliler ve onların tanrılarıyla ne alâkamız var. Daha sonra, diye ısrarla sürdürüyordu Köppen, ‘yüceler' anlamına gelen Sakii sülalesinden olan çocuk, Gotama lakabıyla tanınıyormuş. Buda uyanmış, bilen anlamına geliyor. Köppen, gittikçe artan bir heyecanla konuşuyordu. Her zaman sakin olan elleri, havada belirsiz figürler çizmeye başlamıştı. Bazen ellerini çiçek gibi birleştiriyordu düşünen adam simgesi gibi. Gautama'yı seviyor muymuş. diye havalı bir şekilde sordu Lothen. Ona Sakiya Muni de diyorlarmış, yani Sakii sülalesinin bilgini. Onun memleketi Himalaya'nın önündeki tepeler ve Ranta nehrinin orta akımı. İnsan seni dinlerken onun köylüsü sanacak, diye şaka yaptı Marx. Budanın annesinin ismi Mayya'ymış. Oda mı kutsal bir piç. diye sordu Bruno. Hayır. Buda'nın babası yakışıklı ve çapkın Sudhodana'ymış. Mayya'nın ölümünden sonra onun kız kardeşiyle evlenmiş. Mahanacanata'yla. Ama Buda evli miymiş. diye artık alınarak ısrar ediyordu Lothen. Hatta birkaç kadınla, diye en sonunda öfkeyle cevap verdi Köppen. Karılarının birisinden oğlu Rahula olmuş. Ama Buda, yirmi dokuz kadın ve zenginlikten hayal kırıklığına uğramış ve dünya işlerinden çekilmeyi istemiş. Öyle doğmuş Tanrı. Tanrıların doğuşu çağımızın en önemli etkinliği. Kim karşı çıkabilir buna. Of, demek ki Buda ahlâksız biriymiş, diye vurguladı Lothen. Diğer Tanrılar kadar. Hıristiyanlığın ahlâksızlığına hiçbirisi yetişemez. Ama bundan şüphe duyanlara, Voltaire'in ‘Bakire'sini okumalarını tavsiye ederim, diye cevap verdi Marx esneyerek. Buda... diye başladı yine Friedrich ama onu engellediler. Bay Köppen'in dersinin devamı yarın Doktor Kulübü'nde. Bayanlar da gelebilir, diye ilan etti Edgar Bauer. En sonunda Bruno, tekrar konuşmaya başlayabildi. Hava çoktan kararmıştı. İhtiyar Bayan Bauer masayı toparlayıp iki lamba yaktı. Althaus ve Rutenberg, domino oynuyorlardı. Althaus karamsar, kısık bir sesle konuşuyordu Rosenkranz'ı satın aldım ve işte kaygıya düştüm. Onda birçok şey doğrudan benim için, senin için de. İnsanın sınırlı bir vicdanı var. Vicdan da içsel uyum ihtiyacının sonucudur. Ama bizim, aynı zamanda, bizi çabuk, genelde düşünmeden karar almaya iten sınırsız bir vicdanımız da var. Bunun sonucunda da kötü şeyler yapabiliriz. Bunun ortasını nasıl bulalım. Rutenberg, Althaus'un derin düşüncelere dalmasını kullanarak oyunu kazandı. Hiç vicdanımız olmasa ne olacak. diye soran Rutenberg Althaus'u şok etti. Sen Hegel'i çok az ve derine inmeden tanımışsın. Onun öğretisinin yüceliği zayıf karakteri öldürüp güçlü, dayanıklı bir karakter yaratmasında. Demek benim öldürülmem gerekiyor. dedi komik bir hüzünle Rutenberg. İkisi de susup yeni bir oyuna başladılar. O anda, Köppen köşede, büfenin yanında punçunu içiyordu. Bahçede Bauer'in kendi elleriyle hazırladığı renkli fenerleri yaktılar. Lothen, eski, dar piyanonun kapağını kaldırdı ve bravour bir vals çalmaya başladı. Karl, Bruno'ya cevap vermeye çalışıyordu ama müzik sesi onu engelliyordu ve düşüncesini kesiyordu. Gençler dans etmek için bahçeye koşunca aniden tütün dükkânından Egberg çıktı. Sinirliydi ve önlüğünü çekiştiriyordu. Arkadaşlar, dedi heyecanını gizlemek için kendisine ait olmayan bir kabalıkla, korkunç bir şey olmuş. Bir üniversiteli, Berlin'den korkunç bir haber getirdi. Profesör Gans, bugün bizim partimize gelmeye hazırlanırken aniden ölmüş... Gans mı. Yukarıda, ikinci katta, Lothen hızla piyanonun kapağını kapattı. O, uzun süredir ümitsiz ve karşılıksız bir aşkla çekici profesörü seviyordu. Luisa, zarif görünmeyi falan unutarak ağır bir şekilde banka düştü. Bruno, garip garip bakınıyordu. Karl'ın yüzünde de garip bir ifade belirdi ağrı veya sinirli bir gülümseme gibi. Bir yıl önce, Heinrich Marx'ın cenazesinde, Jenny, Karl'ın yüzündeki bu aynı ifadeyi gördüğünde korkunç bir şekilde etkilenmişti. Karl'ın alt çenesi titriyordu. Yanaklarındaki kaslar ise dişlerini sıkmaktan kabarıyordu. İyiler erken ölüyor, dedi kendine gelen Rutenberg. Her zaman, hayatının kötü anlarında bile, alıntılarla konuşuyordu. Bu da Köppen'i son derece rahatsız ediyordu. Köppen ona doğru döndü ve kızgınlıkla paltosunun eteklerini çekti. Seni gidi şiş göbek. Canlı sözcükler bulamadın. Alıntılar okuyorsun ezberinden. Luisa'nın Gans'ı hiçbir zaman görmemiş olan isimsiz kız arkadaşı surat asarak Ne kadar rahatsız edici bir şey bu Bay Marx. Bu ölüm, yaş gününüze gölge düşürdü. Oysa akşamı pek iyi geçirebilirdik. Karl, ona öyle anlamlı, kin dolu bir bakışla cevap verdi ki, kız bir bahane bulup hemen ortadan kayboldu. Orada bulunanların şoku bir anda geçti. On yıl içinde iki renkli insanı kaybettik. Allah kahretsin, Gans artık yok. Bu bizim için korkunç bir darbe. Yüce Patrokles düştü, lanet Tersitos hâlâ yaşıyor... Gans öldü, Savigny yaşıyor. diye patetik bir şekilde bağırdı Rutenberg. Yine iğrenç bir alıntı, diyen Köppen'in tüyleri diken diken oldu. Evet Gans öldü. Oysa daha dün sapasağlamdı ve her zamanki gibi gücü ve iştahıyla övünüyordu. Akşam Dorothea sokağındaki meyhanede birlikteydik. Daha en az yüz yıl yaşamayı düşünüyordu ve Matusail'e kadeh kaldırdı. Doğayı sen anla, anne gibi olsun senin için. Sonra daha sakince Koynunda uyuyabilmem için... diye okudu yine Adolf. Bu şiir de ne. diye sordu Köppen. Onu bir yerlerde okumuştum. Ludwig Feuerbach'ın. İşte ünlü olacak bir insan, dedi emin bir şekilde Rutenberg. Zavallı Gans ise fırtınayı görebilecek kadar yaşamadı... Devrim sırasında katkısı olacağına inanıyordu, diye sessizce ekledi Marx. Son dersinde her zamankinden daha heyecanlı konuştu, o mesut an için. Bir bilgin gibi halkın yüce bir ayaklanma yapacağını, haktan ve mülkiyetten yoksun olanların isyan edeceğini söylüyordu. Sonunda da şunları söyledi ‘Devrim geldiğinde tüm dünya titreyecektir..' Elbette. dedi sıkılmış, kızgın bir şekilde Bruno. Amin. diye devam etti Rutenberg. İhtiyar Bauer, rengarenk kâğıt fenerlerin içindeki mumları söndürdü. Büyük ev çok karanlık ve sessiz olmuştu. Gece geç saatlerde Karl eve dönüyordu. Ağır bir gün geçirmişti. Öylesine güzel başlayan gün trajediyle bitmişti. Karl tanımadığı sokaklara girerek kenar mahallelere doğru yürüdü. Evler uyuyordu. Ne hakka ne de mülke sahip olmayanların evleri. Karl, Gans'ın Genç arkadaşım diyen sesini duyar gibi oldu. Siz nasıl bir zamanda yaşadığımızı soruyorsunuz. Dünyanın iğrenç suratını değiştirip yenileyecek olan devrimler çağında yaşıyoruz... Aniden köşeden çıkan bir işçi, düşüncelere dalmış olan Karl'a çarptı. İşçinin gömleği ter ve çamsakızı kokuyordu. Biz, işçi gömlekleri giyenlerin yapacağı devrimler çağında yaşıyoruz, diye düşündü Marx ve işçiye geçmesi için yol verdi. Bu delikanlı gibileri 1830 yılında devirdiler. Bourbonlar'ın tahtını ustaca Sokak yine ıssızlaştı. Bir yerlerde bir fener titrek ışıklarını saçarak yanıyordu. Karl aniden derin bir acıyla Bauerler'in ve Doktor Kulübü'ndeki diğer arkadaşlarının konuşmalarını hatırladı. Bulutları kin ve mürekkebe batırıyorlar... diye düşündü Karl umursamaz bir biçimde. Dünya kendi hayatını yaşıyor. Dünya ve gökyüzünü tanrılarla doldurmuş olanlar, insanlar... Gece soğuğuyla birlikte Karl'ın içine hüzün ve belli belirsiz kendinden memnun olmama duygusu çöktü. Karl anlamayarak durdu. Tarih yolunda, Bauerciler gibi uçuk bilginler değil, bu küçük sokaklardaki insanlar, bunlar, düşünceleri ve eylemleri arasında fark olmayan insanlar... yarın Gans'ı gömecekler... Çok ölümler geldi bu yıl içerisinde... Eduard'la başladı... Karl'ın düşünceleri gittikçe daha karışık, karamsar ve daha karanlık bir hal alıyordu. Tıpkı bu mayıs gecesinde dolaştığı başkentin sokakları gibi. 2 Bettina von Arnim yarı uzanmış bir halde pencerenin yanındaki divandaydı. Yıldızlar, gökyüzünde sık örülmüş bir balıkçı ağı gibi yatıyorlardı. Uzaklarda, tepenin altında Mosel'in suları sessizce akıyordu. Trier sessizdi. İçinde beyaz ve pembe güller bulunan vazo, pencere pervazının yanındaydı. Yüksek şamdandaki mum hafifçe tütüyordu. Bettina, günlüğünü tekrar tekrar okuyordu. Loş odada yüzü daha genç ve daha çekici görünüyordu. Hafif nemli ve pembe delikleriyle kedi gibi burnu, ışığın gölgesinden dolayı daha uzun görünüyordu. Antikçağ kızlarının taş heykellerdeki burunlarına benziyordu. Yarı karanlık bir sihirbazdı. Omuzlarına düşen saçları güzeldi. Mumun alevi onlara altın bir renk veriyordu. Beyaz saç telleri uyuşuk kahverengi tellerle birleşiyordu. Bettina, günlüğün anlattığı eski günler için ağlamak istiyordu. Uzun zamandır hiç kimseyi sevmiyordu ve hatta Goethe'ye duyduğu çocuksu aşkın anısı bile renksizleşip kayboluyordu. Ama yine sevmek istiyordu. Gözlerinin altındaki kırışıklıklar, saçlarındaki beyazlar acaba kalbini soğutuyor muydu. Sevgi ve ilgi için bir yasak mı koyuyorlardı. Gözyaşları Bettina'nın okumasını engelledi. Dulluğu öyle uzun sürmüştü ki... Ama bu gözyaşları acıdan dolayı akan gözyaşları değildi. Kendini beğenmişlik duygusu, hiç dinmeyen kadınlık hüznü nü yenmesine yardım ediyordu. Ne kadar güzel yazıyorum. diye hayran kaldı Bettina. Düşüncelerinde kendisini Madam de Stael ve eşsiz Savigny'ye benzetiyordu. Yeraltı kahramanlarını ise Paris hovardası George Sand'ın metaforlarına benzetiyordu... Bettina von Arnim, uzun süredir George Sand hayranıydı. Muhteşem yazmışım, diye düşünüyordu Bettina, bir zamanlar düşüncelerini ve duygularını yansıttığı bu sayfaları karıştırırken. Hareketsiz Trier havası, hayalleri, tatlı hüznü ve okşayıcı melankoliyi besliyordu. Yazar, günlüğünün bu değerli sayfalarını bir profesyonel dikkatiyle inceliyor ve düzeltiyordu. Sanki basılmaya ve onu meşhur etmeye hazır bir yazıymış gibi. Bir zamanlar yazdığı bu sözcükler, duyguları, havası ona abartılı gelmiyordu. Sabaha kadar kendine hayran kaldı. Teker teker, ona, yüce Goethe'ye adanmış satırları okudu. Sevgili Goethe'ye adanmış satırlar. Ben, ‘Şarkıların Şarkısı'nın ölümsüz ritmini keşfettim, ben Sulamita'yım, diye coşuyordu Bettina, boynuzdan yapılma tokasını çıkardı ve saçlarını tamamen omuzlarının üzerine bıraktı. Gecenin bu saatinde onu hiç kimsenin göremeyecek olmasına, odada tek başına olmasına rağmen, kulağının biraz altı hizasında saçlarına beyaz bir çiçek batırıyor ve yarı dönük bir vaziyette aynaya bakıyordu. Şalını üzerine alıp elinde günlüğüyle divana uzanıyor ve İncil'deki gibi bir madonna pozu veriyordu. Aşığını bekleyen bir madonna... Genellikle yüzünde her zaman bulunan kendini beğenmişlik ifadesinden şimdi eser yoktu. Kendisinden öyle memnundu ki. Yine başlıyordu okumaya, kendisine hayran kalmaya... İnsanın geceleri uyuması ne kadar kötü bir alışkanlıktı. Oysa insan geceleri zevkle geleceği tadabilirdi. Trier'in o sihirli havası sen hayal kurmaya ve kendi kendini kandırmaya öyle çok yardım ediyorsun ki. Başkent yazarı, prenslerin ve şairlerin arkadaşı, karısı ve kız kardeşi, uykusuzluktan uyuşturucu gibi zevk alıyordu. Aşk, karşılıklı etkileşimdir seni sevdiğim sürece seninleyim... Ne kadar yorgun olsam da seninle konuşmadan uyumaya gitmeyeceğim. Gözkapaklarım düşüyor ve beni senden ayırıyor. Beni senden ayıran, ne tepeler, ne nehirler, ne zaman, ne senin soğukluğun, ne de seni sevdiğimi bilmeyişin. Rüya da beni senden koparabilir mi ki. Ama neden. Senin göğsüne yaslanıyorum, senin kalbini aşk ateşi yakıyor ve ben uyuyorum... Ama benim aşkımı tanı ve düşün, zaman uçuyor ve bir tek şey kalıyor değişmeden, bir tek an sonsuzluğu kapsayabilir. Aşk bilmek, tanımaktır. Ben seni düşüncelerimde sevebilirim düşüncelerim bana seni anlamayı, kabul etmeyi öğretiyor ama seni tamamen anladığım zaman seni anlamayan birisine ait olabilir misin ki. Anlamak, sevdiğine kavuşmanın o eşsiz zevki değil mi... Anlamak, sevmek demektir sevmediğimizi anlamıyoruz demektir anlamadığımız, bizim için yok olandır. Bu dış dünyada sen benim değilsin, senin sadakatinle başkaları övünüyor yakınlığınla, inancınla, seninle birlikte ruhunun labirentine giriyorlar bunlar onlara ait olduğundan, sana sevinç getirdiklerinden emin olanlar. Ben bir hiçim, senin gereksindiğin hiçbir şey yok bende sabah, seni, beni sorman için uyandırmıyorum akşamlar seni bana getirmiyor benim yanımda evinde değilsin. Ama bu iç dünyada ben sana güven ve bağlılık duyuyorum ruhumun tüm güzel yolları sana varıyor, o yollar senin yardımınla geçildi... Gece sessiz, ben yalnızım, uzaklar geniş, sonsuz sadece sevdiğinin yaşadığı yer memleket ve uzak yok eğer sen sevseydin, uzağın nerede bittiğini ben bilirdim... Sana çocukluğumdan bir şey anlatacağım, seni henüz tanımadığım zamanlardan. Bütün hayatım, senin için bir hazırlıktı seni ne kadar uzun bir süredir tanıyorum, gözlerimi kapatarak öylesine sık görüyordum ki seni. Ve ne kadar harikaydı, en sonunda gerçek dünya senin önünde uzun süredir özlenen bekleyişle birleşince... Orada fantastik dalları ve geniş kadife yaprakları olan yüksek bir ağaç vardı. Yaprakları bir oturma yerini örtecek kadar serpilmişti Ben sık sık ağacın serin gölgesi altında yatıyordum ve gölgenin içinden ışığın nasıl gülümsediğini seyrediyordum. Bazen öylece, derin uykuya dalıyordum rüyamda aşkın tatlı hediyelerini görüyordum, çünkü öyle olmasaydı uyandığımda ağacı anlayamazdım. Onun dallarından düşen olgun meyvelerinin suyu göğüslerime sıçrıyordu o muhteşem koyu incir şiresi, daha önce hiç incir görmemiştim ama dudaklarım güvenle onun içine dalıyordu, tıpkı seven insanın ilk öpücüğü kabul ettiği gibi. Ben biliyorum artık, incir tadını andıran öpücükler var. ... Elin, yanağımda yatıyordu dudakların alnımda dinleniyordu ve öyle sessizdi ki nefesin, ruhun nefesi gibi esiyordu. Mutlular için zaman genelde sonsuzlukmuş, bitmeyen sonsuzluk, o öyle kısaymış ki herhangi bir ölçüt uygulanamazmış onun için... Ruh hissediyor ki iyi olanın içerisinde kalmak, derin, çözülmez bir sırra götürüyor. Goethe, sen bunu bana dün akşam, açık pencerenin yanında, yıldızlı gökyüzünün altında, rüzgârın esintisi odaya dolup tekrar dışarı uçarken açıkladın. Bu gurur, güzellikteki bu kutsal gurur. Bugün birileri, onu ilk defa gördüğümde, ben taze bir gül gibiyken onun yetmiş yaşında olmasının mümkün olmadığını söyledi. Ama gençliğin tazeliği ve güzellik arasında fark var. Güzelliği insan hatlarına Tanrı ruhu verir o solmaz, sadece onu taşıyan gövdeden kopar, ama çiçekler toza düşmez. Onlar kanatlı ve göklere yükselirler.. Güneşin doğmasıyla Bettina uyudu ve notlarını yere düşürdü. Ancak öğleden sonra karamsar, sıkkın ve memnuniyetsiz olarak uyandı. Sinir krizlerine karşı ilaç aldı ve bu uzun, boş günde ne yapacağını düşünmeye başladı. Bettina von Arnim'in Trier'deki az sayıda tanıdığı arasında Westphalenler de vardı. Trier'e gelişinden kısa bir süre sonra onları ziyaret etmiş ve Jenny'yi sadece yazarlık yeteneğine hayran olan bir insan olarak değil, sadık ve iyi bir arkadaş olarak görmüştü. Daha ilk görüşmelerinde ikisinin de konuşacak çok şeyi vardı. O yüzden Karolina ve Ludwig, birisi elişinin, diğeri gazetenin üzerinde uyuyakalınca, fırsatı değerlendirip misafir odasından Jenny'nin odasına geçtiler. Jenny'nin odası içten sohbetlere, itiraflara öyle müsaitti ki. Yazar, ayaklarını, pek temiz olmayan ayakkabılarının içine soktu ve büyük koltuğa yerleşti. Jenny ise onun yanına, küçük, yumuşak, kadife bir sandalyenin üzerine oturdu. Bettina çoktan beri konuşulacak en ilginç konu olarak kendisini gördüğü için hemen planlarından, Prens'le ilişkisinden, edebi başarılarından ve kıskanç düşmanlarının entrikalarından bahsetmeye başladı. Jenny tüm bunları çok ilginç buluyordu. Ne de olsa Bettina von Arnim sadece basit bir ölümlü değildi doğa, ona olağanüstü bir yetenek vermişti. Zaten başkentteki hayat da Jenny'nin çok fazla ilgisini çekiyordu. Berlin'de Karl yaşıyordu ve aynı ortamlarda bulunuyordu. Odada, köşedeki kadife divanın üzerine çekingen bir şekilde büzülmüş olan Jenny'nin çok yakın arkadaşı olan Trierli bir hanımefendi sessizce oturuyordu ve gelen bu ünlü kadını büyük bir ilgiyle izliyordu. Trierli hanımefendi geniş kalçalıydı, yuvarlak, olağanüstü berrak ve iyimser gözleri vardı üst dudağı kabarık, yüzünden gülümseme asla eksik olmayan iri yapılı bir kızdı. Bazı kadınlar sırdaş olmak, başkalarının sırlarını dinleyip gizlemek için yaratılmışlardır. Onlar, itirafları, başkalarının yaşadıklarını, acılarını, kaygılarını mükemmel birer kasa gibi kilitlerler içlerine. Onlar öğüt veremezler ama çok iyi dinleyicidirler ve duyguları paylaşabilirler. Jenny'nin en sevdiği arkadaşı da böyle bir sırdaştı... Başkent haberlerinden bıkmadınız mı. diye havalara giriyordu yazar. Hayır, kesinlikle. Tüm bu anlattıklarınız çok ilginç. Üstelik anlattığınız birçok şeyi daha önce de duymuştum ve sanki Berlin'de bir arada bulunduğunuz ve birlikte yaşadığınız insanları tanıyormuşum gibi geliyor. Lütfen devam edin. Bettina, kendini övmekten ve kendi yaptıklarını anlatmaktan bıkınca lütfedip kibar dinleyicisine birkaç soru sordu. Jenny'nin cevapları ilgisini çekti. Güzel taşralı, edebiyat konusunda çok bilgili çıktı, düşünceleri de çok cesur ve orijinaldi. Bettina insanları çok iyi anlıyordu. Siz Trier'de, edebiyattaki tüm yenilikleri takip ediyorsunuz. Raflarınızda, ancak saygı ve korku uyandıran felsefe kitapları da görüyorum. Hegel, tartışmasız çok büyük bir beyinmiş ve sadece bilimi değil, yöneticilerin beyinlerini de oldukça zenginleştirmiş ama onu okumak düşünülemez. Maalesef o şair değilmiş ve söze, tıpkı bir terzinin elde dokunmuş kaba bir kumaşa davrandığı gibi davranıyormuş... İtiraf ediyorum, benim için çok kolay olmadı. Ama Kant ve Fichte bana uçuk düşünceler ve yeni terimler öğrettiler. İleride kocam olacak adamın hayatını belki de tamamen dolduracak olan şeyleri anlamak isterim. Üstelik siz bunu kendi çıkarlarınızı gözetmek için yapmıyorsunuz. Ama sizin eğitim düzeyinizle ve ince yazı stilinizle –itiraz etmeyin sizin mektuplarınızı okumuştum.– gerçekten hayatım, siz edebiyatta çok iyi bir yere gelebilirsiniz, hatta daha fazlasını... Jenny bitirmesine fırsat vermeden karşı çıktı Ben, ün düşkünü değilim bu anlamda ve gerçekten de sizin düşündüğünüzden çok daha bilgisizim. Ben kocamın rakibi değil onun yardımcısı, eşit bir dostu, yoldaşı olmak istiyorum. Bu küçük bir görev mi. Kaç kadın böyle bir mutluluğa erişebilmiş. Bettina, niçin onun başarıları ve sevinçlerinin beni en azından kendi başarı ve sevinçlerim kadar mutlu edemeyeceğini düşünüyorsunuz. Kadınların eşitlik mücadelesinde sık sık intikam ve hayal kırıklığı alevini seziyorum. Erkekler birçok kez George Sand'ı kırdılar, onun özel hayatı çok mutsuzdu. Dudevant'de görülen boşanma davası onun evliliğinin tüm acılarını önümüze sermedi mi. Ama ben mutlu olacağıma inanıyorum. Belki de o yüzden düğün için acele etmiyoruz. Bir insanla hayatını sonuna dek paylaşmaya karar vermişsen, beş veya yedi yıl gibi bir süre sana çok kısa ve çok gerekli bir sınama gibi geliyor... Karl'ın benimle mutlu olmasını istiyorum, tıpkı benim de onunla mutlu olmayı istediğim gibi. Ama bunun için ben sadece iyi bir eş ve onun çocukları için iyi bir anne değil onun dostu, sırdaşı olmalıyım. Sadece güven değil, saygı da kazanmak istiyorum. Çünkü kalbim ona ait. Aksi takdirde evlilik sadece alçakça bir alışveriş, paslı bir zincir ve karşılıklı işkence çektirmektir. Sizin o küçük kalbiniz tıpkı zavallı Charlotte Schiglitz'inki gibi ilginç bir maddeden yapılmış. Tüm bunlar bana yabancı. Ben o kadar altruist değilim. Zaten öyle çok da sevemem. Goethe'yi bile eğer çocukken değil de daha sonra görmüş olsaydım yine öyle sevemezdim. Hatta Arnim bile benim için o kadar değerli değildi. Sevdiğimin sönmüş ilhamını tekrar uyandırmak için kendimi kurban edebilir miyim bilmiyorum, dedi sessizce Jenny, sanki sesli düşünüyordu. Ben o kadar romantik değilim. Hayır, şair Schiglitz gibi iradesiz insanlar benim hayal gücümü rahatsız edemezler. Onlar, uğurlarına yapılacak bir kahramanlığı hak etmiyorlar. Ama Karl'ın acı ve sevinçleri benim de acı ve sevinçlerim olacak. Onun yolu benim yolum, onun idealleri benim ideallerimdir. Onunla birlikte olarak ben ona inanıyorum, hedeflerimizin ortak olduğuna inanıyorum. Yoksa niye Karl da, bir başkası değil. Ruhları birleştirmeden vücutları birleştiremezsin. Biz hayvan değil, insanız. Zayıf ama değişmeye çalışan insanlar. İşte bunlardan dolayı evlilik benim için gizemli, yüce ve çok insanca bir şey. Evlilik aslında aşktan başka bir şey değil. Jenny'nin dudakları heyecandan titriyordu. Bu akşamki gibi nadiren konuşurdu. Bettina von Arnim, kollarını dizlerine dolayarak başını eğdi ve kaşlarının altından küçük, her zaman yapmacık melankoli belirten gözleriyle, konuşana gizlemediği bir hayretle bakıyordu. Nişanlınızı daha yakından tanımak isterdim. Onun hakkında birbirine çok zıt şeyler duydum. Ama zeki biri olduğunu, orijinal ve cesur düşünceleri olduğunu herkes kabul ediyor. En son Mendelson Bartholdi'lerde, müzikli bir ‘çocuk sabahı'nda karşılaşmıştık. Bay Marx'ın bayanlara karşı çok nazik olduğu söylenemez. Hatta daha fazlası, onları fark etmiyor. Aslında bunu anlamak zor değil. Böyle mükemmel bir nişanlısı varken diğer tüm bayanlardan vazgeçmesi çok normal, diye bitirdi sosyetik bir biçimde Bettina. Jenny dinlemiyordu. Şöminenin saati, sekiz çeyreği gösteriyordu. Oysa Westphalenler'in evi, Trier'deki tüm saygıdeğer evler gibi saat onda uykuya dalmak zorundaydı. Trier'i beğeniyor musunuz. diye sordu çekingen bir şekilde Jenny'nin arkadaşı, sessizliği bozmaya çalışarak. Ah, burası çok sıcak. dedi Bettina yine yapmacık bir şekilde. Küçük mavi bir bezle serinlemeye çalışıyordu. Bu sırada Jenny saatin yayını takip etmeye devam ediyordu. Karl'ın yedide gelmesi gerekiyordu. Hâlâ yoktu. Jenny'nin heyecanı artıyordu. Geç kalmasının nedenini tahmin ediyordu... Her ay, her yıl Karl onun için daha değerli oluyordu. Belleğinde büyük bir arzuyla nadiren birlikte olabildikleri saatleri topluyordu. Babasının ölümünden sonra Karl daha rahat davranabiliyordu ve Trier'i daha sık ziyaret edebiliyordu. Ama burada uzun süre kalmıyordu. Jenny elinde olmadan iç çekti. Onun sıkıntısını hiç fark etmeyen Bettina tasasızca Berlin'i, Mendelsonlar'ın salonunu anlatıyordu. Orada sadece ev sahipleri Abraham Mendelson Bartholdi ve karısı, Bayan von Arnim'e göreydiler. Ev sahipleri sanatta uzmandılar ama onların çocukları, özellikle Felix, gerçek bir Wilhelm hizmetkârıydı. Wilhelm Henzel'den ise söz etmeye bile gerek yoktu. O sadece müzisyen değil aynı zamanda ressam ve şairdi. Bilim ve sanatta isim yapmış herkes, toplumda iyi bir konumda olan herkes yükselmeye çalışıyor. Sanat dehalarının ve gerçek ustaların sundukları ince zevkler, toplumun moralini yükseltiyor. Ruhunun ince olmasına özen gösterenlere zevk tattırıyorlar. Jenny sabırsızlıkla sandalyeden kalkıp odada dolaşmaya başladı. Bettina, Catalini'nin sesini yargılıyordu. Nerde kaldı Karl. diye düşündü Jenny, neredeyse sesli bir şekilde. Saat dokuza geliyordu... Jenny'nin de tahmin ettiği gibi Marx, annesiyle acı ve can sıkıcı anlaşmazlığı yüzünden gecikiyordu. Bu anlaşmazlıklar öylesine sık tekrarlanıyordu ki Karl, yerli pazarın yanındaki evde kopan kavgalardan dolayı Trier'den nefret etmeye başlamıştı. Ama Roma sokağı, Jenny'nin sokağı ise onun için bir o kadar daha değerli olmuştu. Annesinin yeni evini, yeni insanlar, çevredeki komşular, küçük tüccar ve memurlar, ikiyüzlüler ve dedikoducular ziyaret etmeye başlamıştı. Onların arasında, Heinrich Marx'ın dul karısı, kendisini, ölen kocasının arkadaşları arasında hissettiğinden çok daha iyi hissetmeye başlamıştı. Yavaş yavaş eski tanıdıklarını kaybetmişti ve bunun için hiç mi hiç üzülmüyordu. Yakınlarını çok rahatsız eden bir ihtiyarlık bencilliğine kapılmıştı tamamen. Henriette, yaşları ilerleyen kızlarını başından savmaya, onları mutlaka evlendirmeye bakıyordu. Onu, o korkunç vurdumduymazlığından, yavaş yavaş ölmekte olan, çocukluğundan beri hastalıklı Hermann bile çıkaramıyordu. Onu huzursuz eden bir tek parasız kalma korkusuydu. Karl ve Jenny'nin düğününü büyük bir sıkıntıyla bekliyordu. Karl'ın, babasının bıraktığı mirastan kendine düşeni almasından korkuyordu. Henriette, isyanını kinle dile getirerek Fräulein Westphalen'e çeyizsiz kız diyordu. Bir seferinde Karl, eğitimine devam etmek için gerekli olan, ona bırakılan payı almayı düşündüğünü söylediğinde annesinin kin ve gözyaşları son bulmak bilmemişti. Nasıl. diye ağlıyordu, şapkasını indirip oğlunu acındırmak için tepesine bağlanmış beyaz saç örgüsünü göstererek. Nasıl alırsın son paraları, ihtiyar, zavallı anneni ve savunmasız kız kardeşlerini mahvederek. Üstelik şimdi ölüm, senin küçük erkek kardeşini almak için eşikte beklerken. Yoksa babanın bir Rothschild gibi miras bıraktığını mı düşünüyorsun. Yirmi iki bin yüz on taler, yıkık dökük bir ev ve iki bağ... Yirmi iki bin taler. Çocuklarıma yük olmamak için ölmek isterdim ama Tanrı beni yanına almıyor ve kimbilir ne zaman alacak. İstikballeri belirsiz bu kadar insan için yirmi iki bin taler. Karl kulaklarını tıkayarak uzağa kaçtı. O zamandan beri para konusu, annesinin odasının eşiğine bastığı andan itibaren her zaman gündeme geliyordu. Kız kardeşleri, Karl'ın yanından sessizce, suçlayarak geçiyorlardı. Batmış bir tüccar olan erkek kardeşi Hermann, hızla öksürüyor ve kan tükürüyordu. Şişman çöpçatanlar, dolgun papazlar, sinsi küçük memurlar ve karıları aptal suratlarıyla Henriette Marx'ın evine doluşuyorlardı onun arkadaşları ve öğüt vericileri olarak. Karl, sıkıntı ve mide bulantıları içerisinde bu gugukkuşunun karanlık evinden kaçıyordu. Öksüz kalan baba evi artık ona öyle gözüküyordu. Bazen Henriette, gözyaşlarıyla ve değişeceğine söz vererek onu orada tutmayı başarabiliyordu. Kızarmış gözkapaklarını oynatarak ihtiyar güçsüzlüğüne ve yalnızlığına acındırmaya çalışıyordu. Küçük serveti için ne kadar çok korkuyor ve yapmacıklaşıyor, diye düşünüyordu Karl kabullenerek... Sakinlik ancak bir an sürüyordu ve sonra çözümsüz bir kavgaya dönüşüyordu, özellikle ihtiyar kadın Jenny'yi anıp Westphalenler'e kendince yeni bir şekilde hakaret etmeye çalıştığında. O zaman Karl'ın kızgınlığı sınırsız oluyordu. Bu sefer de tam öyle olmuştu. Nişanlının yanına gidiyorsun değil mi. dedi Henriette oğluna en masum sesiyle, onun şapkasını aldığını görünce. Anlıyorum, senin için, o sevimli kızla birlikte olmak annenle birlikte olmaktan çok daha önemli, ama bu iki gün içerisinde seninle iki saat konuşmakla bile şereflendirilmedim. Oysa her zaman konuşulacak bir şeyler var. Ama annelerin sabrı sonsuzdur. Biz anneler, çocuklarımızı affediyoruz, tüm acılarımıza onlar sebep olsalar bile. Ne söylemek istiyorsan hemen söyle, dedi Karl dişlerinin arasından. Artan kızgınlığını geniş, yumuşak şapkasından çıkarıyordu. Baban öldükten sonra beni avutmak için hiç çaba göstermeyen, sanki beni daha önce hiç tanımıyorlarmış gibi davranan Westphalenler'e tabii ki kırılmıyorum. Kasabada Jenny'yle aramızdaki ilişkinin kopacağı söylentileri dolaşıyor. Bunu sana söylememin tek sebebi sonsuz anne sevgim. Bunun senin için ne kadar kötü olacağını düşünerek ben o kadar çok acı çektim ki... Karl, bir adım öne çıktı. Sapsarı olan yüzü kıpkırmızı oldu. Oğlunun halini fark etmiyormuş gibi yapan anne hiçbir şey olmamış gibi devam ediyordu Gerçekten, tercih ettiğin bu ailenin, senin ailene neler yaptığını bilemezsin. Senin için, onların, annen ve kardeşlerinden daha değerli olduklarını biliyorum. Olsun, benim sabrım, uzun süredir insan sabrının sınırlarını aştı. Ama ben sana söylemek zorundayım Karl. Aşk insanın gözlerini kör etse de, tüm Westphalenler'in karakteristik ve çok tehlikeli bir özelliğe sahip olduklarını sen nasıl fark etmezsin anlamıyorum. Onların hiçbirisi tutarlı değil. Bir bakmışsın göklerde uçuyorlar, bir bakmışsın uçuruma yuvarlanıyorlar. Yeter. dedi Karl, fısıldayarak ve dış kapıya doğru yürüdü. Karl sokağa sıvıştı. Ağır ağır soluyordu. Kısa parmaklı, geniş, güçlü elleri heyecanla açılıp kapanıyordu. Rüzgârın kırdığı küçük bir dalı kaldırdı ve bir anda ezdi. Bu, onu biraz sakinleştirdi ama Roma sokağına gitmek istemiyordu Mosel'e doğru yürüdü. Trier arkada kaldı. Katoliklerin, Protestanların ve Yahudilerin kutsal evlerinin, memurların ve küçük burjuvaların küçük kasabası... İsyancıların yatağı. [46] ve devrimcilerin Prokrustes Trier, Karl'ın karşısında, filisten fikirleriyle hesaplaşmanın bir ifadesi olarak çirkinliğin, adiliğin, bayağılığın, çürümüşlüğün son safhası gibi yükseliyordu. Bu insanlarla savaş, dünya çapında bir savaş. Nefret ve lanet. Nehre giden yol, Karl'a çocukluğunu hatırlattı. Buradaki her dönemeci, her çalıyı ve ağacı tanıyordu. Ahşap yapılardaki tozlu madonnalar aradan geçen yıllar boyunca oldukça yıpranmışlardı. Marx, yollarda bir saatten fazla dolaştı. Kendine geldi, kızgınlığını yendi, annesiyle ilgili düşüncelerden kurtuldu. Şimdi, tüm bunlar, ona sıkıcı günlük sorunlar, zararsız bir ısırılma gibi geliyordu hepsi bu kadardı. Hayatın başka başka sıradan heyecanları onu pençesine aldı. Bonn'a gitmeye hazırlanan Bruno'yu, Rutenberg ve Köppen'i, artık başlaması gereken tezini düşünüyordu. Üniversite öğrencisi Karl, yakında Doktor Marx olacaktı. Kendisini akademik bir perukla kürsüde hayal etti. Gelecek hakkında düşüncelere dalmış olan Karl, Mosel kıyısındaki küçük bir köye giden dik bir yolda buldu kendisini. Yürümeyi çok severdi. Artık orada burada ışıklar parlamaya başlamıştı. Bir demirci dükkânında, düzenli aralıklarla çekiç, örsün üzerinde inip kalkıyordu. Bir kadın, sopa ile güdük bir ineği yürütmeye çalışıyor, keçiler meleşiyor, çocuklar ağlıyordu. Marx zapt edilmez bir istekle yaklaşıp bu tanımadığı, uzun süredir kendisini ilgilendiren dünyayı tanımak istedi. Ama kararan gökyüzüne baktığında Jenny'ye verdiği sözü hatırladı. Bir çözüm bularak karara bağladı nişanlısı Trier'den çıkıp akraba ziyaretine gidince, o da Mosel ve Ren kıyılarında dolaşacaktı. Tatilin bitmesine daha birkaç hafta vardı. Karl hemen koşarak şehre, Roma sokağına ulaştı. Büyük bir kaygıyla ayakkabılarının ve dar pantalonunun ne kadar çok tozlandığını fark etti. Hemen misafir odasının eşiğine gelecek olan Karolina von Westphalen'in suçlayıcı bakışlarını görür gibi oldu. İhtiyar Barones, damadı olacak delikanlıyı uyarmaktan çekinmiyordu. Onun kusursuz ve temiz olmasını istiyordu. Karl, evin avlusunun yanında durup çınar yapraklarıyla hain tozu sildi. Sonra boyun bağını düzeltti. Annesiyle münakaşası sırasında oldukça yıpranan şapkayı da düzeltmeye çalışıyordu, ama boşuna. Genç üniversiteli, mutsuzca iç çekerek Westphalenler'in evinin meşeden yapılma dış kapısının üzerindeki çıngırağın ipini çekti ve usulca eleştirilmeyi beklemeye koyuldu. Nihayet, dedi Jenny rahatlamış bir şekilde, Karl'ı kendi odasının eşiğinde görünce. Bettina gözlerini kısarak gülümsüyordu Daha önce karşılaşmış mıydık. Karl eğildi. çekiyordu. Ünlü kadın yazar ilgisini Bu kadının, edebiyattaki ününden ziyade, Goethe'yle ve müstakbel Prusya kralı prensle arkadaşlığı ilgi çekiyordu. Üstelik yetenekli Arnim'in karısı, bir kadın olarak ün yapmaya çalışıyor ve cesur, ileri görüşlü biri olarak anılıyordu. Mendelson Bartholdi'lerde karşılaşmıştık, diye onayladı Marx ve topluluk içerisindeki kısa görüşmeleri sırasında Bettina'yla hiç konuşma fırsatı olmadığını düşündü. Jenny'ye döndüğünde, onun bakışındaki soru işaretini gördü ve cevap verdi. Birbirlerine her şeyi anlatmayı alışkanlık edinmişlerdi. Günün büyük bir bölümünü Montini'yle geçirdim. Gerçekten, ne kadar iyi bir ihtiyar o. İhtiyarlık onun yanına bile yaklaşmamış. Eskisi gibi, tüm önemli olayları takip ediyor ve ruhunun ayıklığını, berraklığını koruyor. Bunu, gençleri ve yetişkinleri kıskandıracak kadar iyi yapıyor. Dükkânında bir yığın en son Fransız gazeteleri ve dergileri buldum... Paris bir sürü başkent çılgınlıkları, saray entrika ve dedikoduları, bankerlerin yükselişleri ve iflasları dışında son yılların en ilginç olayıyla da meşgul. Başında Blanqui ve Barbés olan Mayıs Ayaklanması gibi. Kanlı başlayan bu on yıl, başladığı gibi kanlı bitecek. Siz gazete okuyor musunuz. diye sordu kışkırtıcı bir şekilde Bettina. Jenny ve Karl ona hayretle baktılar. Gazeteler, sadece plebler için yaratılmıştır, bunlar ruhun plebleri olsalar bile. İnsancıl fikirler tartışılmazdır ve bir insanın, yüce idealleri bilmesi ve gerçekleşmelerini istemesi için, ellerini alçak gazetecilerin pis yazılarıyla kirletmesine gerek yok. Ben duygunun ve kalbin politikacısıyım. Gerçek dünyada değil, kendi yarattığım dünyada yaşıyorum. Benim ideallerim hiç değişmeyen ideallerdir. Ama insanların büyük bir kısmı sizin dünyanızın tam zıttı bir dünyada, yani gerçek dünyada yaşıyor... Üstelik tüm idealler zamanla çoraklaşıp yıpranma özelliği taşıyorlar, dedi kuru bir şekilde Karl. Birden, içinde bu başkent yıldızından kurtulma isteği duydu. Paris'te tutuklananların mahkemesi yakında yapılır mı acaba. diye sordu Jenny. Karl son ayaklanmanın tüm ayrıntılarını anlatırken, onu dikkatle izliyordu. Bu bir yıl içerisinde ne kadar çok değişmiş. diye düşünüyordu Jenny. Yanaklarındaki eski, çocuksu şişkinlik yok, zamanından önce belirmiş olan kırışıklıklar olağanüstü düşünür alnına işaretler koymuş, bu işaretler gözlerinin çevresine de yayılmış. Gözlerinde ne kadar çok cesaret, güç, kahkaha ve kin var. Köy ağasının saçlarına benzeyen bu siyah, çelik gibi parlak saçlar ne kadar güzel ve gür... Düşünceleri, götürüyordu. Jenny'yi Trier'den uzaklara Çok boğucu, nefes alınamıyor günümüz Almanyası'nda. Biz buradan gideceğiz. Ben ve Karl. Ama bizim hayatımızın sessiz ve sakin olacağını hiç sanmıyorum. Karl bir savaşçı. Bayram yapan esnaflar, sömürücüler, despotlar uzun süredir onun düşmanı. Jenny, nişanlısıyla yaptığı uzun sohbetleri aklından geçiriyordu Ancak insanı en fazla mutlu edebilen kişi, gerçekten yücedir, demişti Karl. Küçük bencillikler ona yabancıydı. Prusya Krallığının despotluğuna karşı duyduğu nefret, onu özgürlük savaçılarının ön saflarına taşıyacaktı. Jenny bundan emindi. Almanya'da kanlı savaş ve devrim kaçınılmaz mı. diye soruyordu kendi kendine. Birden titreyip gözlerini kapattı. Yine de umudun bunda olduğunu hissediyordu. Devrim imkânını, gizli bir heyecan ve belirsiz bir ilgiyle düşünüyordu. Karl birçok kez ona heyecanla ‘93 yılındaki kahramanları anlatmıştı. Devrim, kahramanlık ama aynı zamanda da ölüm, diye fısıldıyordu Jenny. Belki Almanya, kendi yeni yolunda yürüyecek. Belki Karl etrafımızdaki her şeye Jakoben kışkırtıcılığı saçmayacak, diye düşünüyor ve hemen kendisini bundan dolayı yargılıyordu. Ne kadar korkak ve alçak duygular. Neden korkuyorum. Ruhu kemiren yaşam yapmacıklığı her şeyden korkunç değil mi. Karl haklı, binlerce kez haklı başına buyrukluğa, eşitsizliğe, bayram eden ikiyüzlülüğe duyduğu nefretten dolayı. Ben onun arkasından her yere gideceğim, ruhun özgürlük savaşının götürdüğü her yere... Şöminenin üzerinde bulunan, porselenden bir maymun heykelinin üzerine oturtulmuş olan saat, gecenin onu olduğunu bildirdi. Duvar saati, alt kattaki misafir odasından seslenerek, üç ritimli eski Braunschweig askeri marşıyla ve on vuruşla ona cevap verdi. Yerli Pazar meydanındaki Valilik binasında, kilden yapılmış on piskopos kafası on kez eğildi. Trier uykuya hazırlanıyordu. Bürger saati gelmişti. Karl hüzünle kalktı ve Westphalenler'in evinde oturan herkese iyi akşamlar dilemeye hazırlandı usulca. Bettina ve Jenny, karamsar gece lambasının aydınlattığı merdivende birbirlerini öptüler. Görüşürüz sevgili Bettina. Yarın görüşürüz sevgili Karl. Kapı kapandı. Trier'in yaz gecesi doğanın cömert bir hediyesiydi. Yıldızlar parlarken, rüzgârsızlık ve sıcaktan deliren çiçek ve ağaçlar kokular yayarken, uyumak çok zordu. Trierliler, güzel kokular ve yıldızlardan, ağır perdelerin ve gıcırdayan korkulukların arkasına çekilerek gizleniyorlardı. Evler sıkı sıkıya kapalıydı. Gece uyku, aile kavgaları, koyu karanlıkta perdelerin arkasındaki ölçülü okşamalar içindi. Oh, gece. diye fısıldayan Bettina, genç olmayan ellerini dokunaklı bir şekilde yukarıya kaldırdı. Oh, çetin düşünceleri ve ruhunu izlemenin yüce saati. Oh, gökyüzü.... Kahkaha atmamak için kendini tutmak, hiç de kolay değildi Karl için. Kendini beğenmişlik ve yapmacıklık onu neşelendirdiği kadar, öfkelendiriyordu da. Hangisi daha az onda basitlik mi, zekâ mı. diye düşündü Karl tiksinerek. Bayan Arnim, siz sosyal ideallerinizden bahsettiniz. Eğer gece, düşüncelerinizi engellemiyorsa bu sözcüklerle ne kastettiğinizi öğrenmek isterim, dedi Karl kararlı bir şekilde Bettina'nın yapmacık hareketini yarıda keserek. Ah ne kadar kaba bir genç, diye karar verdi Bettina, hayal kırıklığına uğrayarak. Olağanüstü, neredeyse artistik bir ustalıkla ses tonunu değiştirdi ve sözcüklerin yüce katından tekdüze ve sıkıcı bulduğu yeryüzüne indi. Ben ideallerimi saklamıyorum tam tersine, onları tüm dünyaya bildirip insanları peşimden sürüklemek isterdim... Siz tabii benim Prens'le olan arkadaşlığımı biliyorsunuz. Tanrının yüksek yetenekler verdiği, bizim gelecek hükümdarımıza ümit bağlıyorum. Almanya'nın hayal edebileceği en güzel şeyleri, o gerçekleştirebilir. IV. Friedrich Wilhelm halkın reisi olmak için doğmuş. Ülkeyi güçlendirip kahramanlığa doğru götürecek. Kral, işte bunun içindir. Bir seferinde, sizin, ancak bir dahinin gelecekte kral olabileceğini söylediğinizi duymuştum... Evet ve Prens de beklentilerimizi gerçekleştirebilecek tüm özelliklere sahip. O tahta oturmuş bir dahi olacak. Karl yüksek sesle güldü. Saflık. İtiraf edeyim ki daha önce ben de bilgili bir monarşinin mümkün olduğuna inanıyordum. Ama bu sadece çocuk masalı ve bürgerlerin güçsüzlüğü ve ikiyüzlülüğü için bir avuntu. Karl, Bettina'nın yıpranmış profiline doğrudan bakıp sustu. Bettina deliye dönmüştü. Pürüzlü, gri cildi üzerinde kırmızı lekeler oluştu. Yapmacıklığın izi bile kalmamıştı. Kendini kaybetti. Çığlık atarak, neredeyse histerik bir biçimde konuşuyordu. Prens onun tanrısıydı. Hipnotik transtaymış gibi falcılık yapıyor ve arzulanan yöneticinin yüce bir geleceği olacağını iddia ediyordu. Biliyorum, bürokratların ve saraylıların koyduğu tüm kısıtlamaları kaldıracak. Ülkeye anayasa verecek, din özgürlüğü ilan edecek, eğitimle yoksul ve cahilleri, açları kurtaracak. Onlar, suç yoluna öyle kolay sapabiliyorlar ki. Ölüm cezasını kaldıracak. Yüce Friedrich'in geleneklerini bize geri verecek. Teşekkür ederim, şimdi artık ‘benim ideallerim' derken neyi kastettiğinizi anladım, dedi Karl umursamazca, Bettina en sonunda sustuğunda. Ondan çok sıkılmıştı. Bahaneler uydurarak Rheingraf kayalığına kadar yapılacak olan gezintiden vazgeçti Bayan Arnim'le onun evinin önünde vedalaştı. *** 1840 yılının Mayıs ayında, IV. Friedrich Wilhelm tahta çıktı. Haftalar ve aylar geçiyordu. Berlin'de ve Almanya'nın her köşesinde anayasa bekleniyordu. Yeni yönetici, hiçbir şey vaat etmeyen bir gülümsemeyle kabul ediyordu dilekçeleri. Ve en sonunda bu bunaltıcı sessizliği bozdu. Saray erkânına yaptığı konuşmasında, ona güven besleyen sabırlı liberallerin tüm hayallerine cevap verdi. İyi biliyorum ki, diye başladı genç kral gül suyu boca edilmiş olan kafasının üzerindeki tacı düzelterek, kral olarak ülkeyi yönettiğim her gün, her saat için Tanrının önünde sorumluyum. Vaatlerin geleceğini garanti altına almak isteyenlere sesleniyordu. Bana tacı Tanrı verdi. Ne ben, ne de başka bir insan bundan daha iyi bir garanti verebilir. Bu garanti, kâğıt üzerine yazılmış tüm vaatlerden daha güvenilirdir, çünkü o hayatın kendisinden geliyor ve hayatın içinde barınıyor. Sade, babadan kalma eski Hıristiyan yönetimiyle yetinmek isteyen herkes, bana güvensin. Aristokratlar ve burjuvalar, bağlı kalacaklarına ant içtiler ve Kral'a bakarak geri geri yürüyüp taht salonunu terk ettiler. Uzun süredir kurdukları anayasa hayali, monark sözlerinin ışınları altında böyle eridi. Karl, Hippel'in meyhanesinde iki bardak siyah bira arasında Kral'ın konuşmasını okudu. Hayal kırıklığına uğramadı, çünkü Kral'dan farklı açıklamalar beklemiyordu. Tarihin tekerleği, koşulların belirlediği bir sarmal içerisinde hareket ediyordu. Aslında Karl, kralları ve üst tabakayı, hareketin, gelişmenin ve ilerlemenin belirleyici gücü olarak görmüyordu. İnsancıl Bettina gibi cırlak liberallerin hak ettikleri tokatı yemeleri Karl'ı eğlendiriyordu. Bir Friedrich Willhelm'in daha taç giymesinin Almanya'ya getireceği kaçınılmaz hayal kırıklıklarını düşünerek birbiri arkasına puro yakıyordu. Ama kısa sürede düşünceleri başka bir konuya atladı. Bu yıl sorunlar hiç de az değildi. Bruno Bauer sonbahardan beri Bonn'daydı ve sabırsızca Karl'ı da oraya çağırıp duruyordu. Ama Marx gitmeyi erteliyordu. Ertelemesinin nedeni, üniversiteden mezun olmak için hazırlaması gereken tezdi. Tezi bitirmesine az kalmıştı. Üniversite kürsüsü gittikçe belirgin bir hal alıyordu Karl için. Karl, tozlu, saygın bir peruk ve zamanla solacak olan koyu renk bir pelerinle kürsünün üzerinde duracaktı. Babası daha hayattayken, Karl, kendini akademik kariyere adamaya karar vermişti. Felsefe ve hukukun gerici sistemlerini, Bruno'nun İncil eleştirilerinden çok daha yeni, cesur bir gerçekle mahvetmeyi hayal ediyordu. Ama Kültür Bakanı ihtiyar liberal Altenstein öldü ve Bruno'yla birlikte bilimdeki tüm genç, cesur insanlar koruyucularını kaybettiler. Bonn'dan gelen mektuplar gittikçe daha küskünleşiyordu. Bauer'i takip ediyorlardı. Yeni bakan ise İncil'e yapılan ateist saldırıdan ürkmüştü, çekiniyordu. Ve öğretmene hiçbir şekilde yardım etmek istemiyordu. Bonn'lu tanrıseverler, bu ateisti aforoz ederek aralarından atmak için tam da bu anı bekliyorlardı. Marx, arkadaşına yapılanlardan, üniversitenin, duvarların arkasındaki gerçek durumunu daha iyi anlıyordu. Prusyalı profesörler bilimsel araştırmaları sırasında bağımsızlık isteme hakkına sahip değildiler. Bruno, nefretle şikayet ediyordu genç arkadaşına. Mektupları kin doluydu. Bilimadamı çaresizdi ve üniversite kurbağalarının bayram eden viyaklamaları arasında boğuluyordu. Ama Bauer vazgeçmek istemiyordu. Karl'ın, tüm kokuşmuşluklara karşı nasıl cesur bir savaşçı olduğunu biliyordu. Karl'ın zekâsının ne kadar keskin bir silah olduğunu biliyordu. Gel, bitir şu lanet sınavı ve hemen gel, diye yalvarıyordu Bauer, Karl'a yeni hayatını anlatarak. Neşesiz itiraflar. Bonn'dan gelen mektupları okurken, Marx, Puge'nin ölümünü, Schlegel'in derin uykusunu, hükümet tarafından takip edilen Welker'i, üniversite hayatının iğrençliğini hatırladı aniden. Belirlediğim dersler, İncil'in eleştirisi, yerli profesörleri artık paniğe düşürüyor. Özellikle eleştiriyi rezil bir sansasyon olarak görüyorlar, diye anlatıyordu Bruno. Birçok üniversiteli, gelecekte din adamı olmayı hedeflediklerini, bir Hegelci olduğum için benim derslerime devam edemeyeceklerini bildirdiler... Ama ben eleştirinin üzerine öyle gideceğim ki onlar korkudan derslerime koşacaklar. Sen henüz burada değilsin ama sonra bunlara tekrar dönmemek için, sana anlatmak zorundayım. Buraya geldiğinde benimle görüşmeden önce herkesle sadece havadan sudan konuşmalısın. Ben sadece şu prensibe sadık kalıyorum Her şeyi sadece kürsüde anlatıyorum. Bu kış öyle yaptım, ileride de aynısını yapmayı düşünüyorum. Çünkü böyle bir durumda içten konuşabileceğin tek yer kürsü. Doğal olarak da divitin yaşayabileceği tek yer kürsü. Ama bu insanlarla ciddi sorunları tartışmamak gerekiyor Anlamıyorlar. Veya önyargılı ve sınırlı düşünüyorlar... Burada başka yerlerde olduğu gibi belirli bir süre muhalefet rolünü oynamamız, kısa bir süre sonra da onu derinleştirmemiz gerekecek. Felsefeyle devlet arasındaki ilişki konusunda zerre kadar bilgileri yok sadece pietistlerin [47] koku alma yetenekleri var. Bu da bir çeşit korku onlar için. Kötülerin reddedileceği günün yakın olduğunu hissederek aralarında homurdanıyorlar. Krizin kokusunu, tıpkı hayvanların doğa felaketlerinin kokusunu aldıkları gibi alıyorlar. Ama bunu ciddiye almamak gerekiyor. Çünkü homurdanmak, ıskartaya çıkmış eski bir kilise formülü. Berlin'de kişi olarak kabul etmek istemediğim, belki de ancak mücadele sonucu kabul edebileceğim bir şeyi burada anladım Her şeyin yok edilmesinin ne kadar çok gerekli olduğunu. Çarpışma korkunç olacak ve geniş çapta da olması gerekiyor. Hıristiyanlığın dünyaya gelişinden daha güçlü ve daha büyük bir çarpışma olacağını iddia etmeye neredeyse hazırım... Bonn'a geldiğinde bu yuva belki de tüm dikkatleri üzerine çekecek. Gel, acele et. Bruno, Marx'ı sekizinci sömestrin son sınavlarını bitirip Berlin Üniversitesi'yle ilişiğini kesmesi için ikna etmeye çalışıyordu. Ama buna hiç gerek yoktu. Karl da, bir an önce üniversiteli ceketini atıp doktor unvanını almak istiyordu. Hazırladığı tezi, üzerine hızla gericiliğin karanlığı düşen Prusya üniversitesinde değil de Jena'da savunmak istiyordu. Sonra da, ilk önce sadece özel doçent olarak ders verme hakkını kazanmak istiyordu. Marx'ın, bir bilimsel çalışmaya başladığı zaman onu şöyle böyle bitirmek gibi bir alışkanlığı yoktu. Daha çok erken yaşta bile kolay başarılar onu asla mutlu etmiyordu. Öylesine tükenmez ve büyük bir bilgi açlığı vardı ki... Öte yandan, doğa, kendisine çok iyi bir gözlem gücü vermişti. Yirmi iki yaşındaydı. Hiçbir engelden korkmuyordu ve asla geri çekilmiyordu. Karl'ın ilgisini çeken bilim dalı, disiplin, onun dikkatinin tamamını yutuyordu. Tıpkı gökyüzünü tanımaya dalmış astrologlar gibi, bir yıldız ararken binlerce küçük ışık kaynağı buluyordu. Ama bu ani keşif bolluğu ona her şeyi başarmış hissi vermekten uzaktı sadece gerçeğin sayısız, küçük verilerinden bir tanesini bulduğunu anlamasını sağlıyordu. Karl'ın çalışma gücü her yıl daha da fazla artıyordu, onunla birlikte öğrenme hevesi ve her şeyi kavrayıp anlama isteği de... Tez konusu olarak Demokritos ve Epiküros'un doğa felsefelerinin kıyaslanmasını seçmişti. Daha sonra Stoacılığın, Epikürcülüğün ve septisizmin tüm felsefi süreçlerini işlemeyi düşünüyordu. Çalışmasının daha ilk günlerinde Berlin Üniversitesi'ndeki Antik dünya ilgisini çekmişi. Marx, Aiskhylos'a saygı duyuyordu, özgürce konuşan Epiküros'e ise tapıyordu. Tezinin üzerindeki yoğun çalışmalarıyla eşzamanlı olarak İtalyanca'yı da öğrenmeye koyuldu. Köppen ve tabii ki Rutenberg, Bauer gittikten sonra da hemen hemen her akşam Trierli Karl Heinrich'le birer şişe Ren şarabı içmeye devam ettiler. Köppen, arkadaşının masasında birkaç İtalyanca gramer kitabı bulunca çok şaşırdı. Sen bir köpekbalığı kadar doyumsuzsun. Bu kadar yeni ve eski diller bildiğine göre burada biraz dinlenebilirdin. Bir insan beyninin kapasitesini ölçmek gerçekten çok zor. Eh, bu kafa için ben, bizim tanınmış on bilginimizin kafasını veririm. dedi Adolf Rutenberg. Eskisi gibi, Karl'ın ilerleyişini büyük bir hayretle izliyordu. Dil bilmeden bilimi bilmek çok zor, dedi Marx, somurtarak. Onu övmelerinden hoşlanmıyordu. Çünkü elde ettiği başarıların değerini çok iyi biliyordu. Kendini geliştirme çabası onda öylesine büyüktü ki. Hedefleri ise henüz tam bir kesinlik kazanmamış olmakla birlikte, kafasında belirli bir biçim kazanmıştı. Hedefleri, şu anda elde ettiklerinden çok daha büyüktü. Ama Karl bugün elde ettiğine de önem veriyordu. Gelecekle yaşıyordu. Bugün, onun için sadece hızla atlayabileceği bir basamaktı. Dillerini bilmediğim halkların kültürlerinin gerçek ruhunu, ulusun nefesini, tarihi yakalayamam. Latince bildiğim için, Antik dilin evrimini, onun ölüşünü ve yeni dilin doğuşunu anlamak istedim. Dante ve Petrarcha'nın dili Çiçero, Brut ve Gracchus kardeşlerin dili kadar muhteşem. Diderot, Rousseau ve Balzac'ın eserlerinin Almanca tercümeleri tamamen iğdiş edilmiş. Sahip olduğun sabır ve bellekle kolayca yabancı dilleri öğreniyorsun, dedi Adolf, her zamanki belli belirsiz kıskançlığıyla. Adolf yabancı dil öğrenme konusunda hiç yetenekli değildi. Her dili, öğrendiğim bir öncekinden daha kolay öğreniyorum. Ama en önemlisi dilin özünü, doğuşunu, gelişimini ve yapısını anlamak. Ben küçüklüğümden beri filolojiyi seviyorum. Grimm'in ‘Alman Grameri', Couvie'nin ‘Mamut ve Dinazor' kitabı kadar iyi ve ünlü. Burada da, ötekinde olduğu gibi kemikler birer birer eklenerek o ilginç iskelet oluşuyor. Ama artık bir sürü dil öğrenmiş olmana rağmen hâlâ Ren aksanından kurtulamıyorsun ve bizimle iyimser bir Moselli şarap üreticisi gibi konuşuyorsun, diyen Köppen Karl'ı sinir etmeye çalışıyordu. Karl gülmekten kıpkırmızı kesildi. Karl, Berlinlilerin korkunç bir kusur saydığı böyle bir aksanı olduğunu biliyordu. Daha da fazlası, diye ekledi Rutenberg, Demosten gibi Karl da tek başına olduğu zamanlar Goethe'nin monologlarını sesli bir şekilde okuyup onların yardımıyla yanlış vurgulamalardan kurtulmayı deniyor. Sözcükleri yutmamak, kekelememek, diye itiraf etti neşeyle Karl, ve doğrusunu söylemek gerekirse, Çin hiyerogliflerini öğrenmek bile benim için daha kolay olurdu. Ama başaracağım, bana zaman tanıyın. Her zaman olduğu gibi bu kez de başaracak, dedi Adolf emin bir şekilde. Kışın, Berlin'de uzun süredir beklenen karnaval başladı. Karnaval yılbaşından Paskalya'ya kadar devam ediyordu. Karl, bu dönemlerde, hava aydınlanana kadar devam eden danslar ve sağır edici itişip kakışın olduğu halka açık balolara uğramayı seviyordu. Kendisi dans etmiyordu galeriye çıkıp tütün içiyor, arkadaşlarıyla içki içiyor ve bu çok renkli kalabalığı izliyordu. Ama üniversitelilerin düzenlediği kızak kayma partilerine en aktif biçimde katılıyordu. Genelde kış sezonunun açılışını tahtın varisi yapıyordu. Tüm şehir sokaklara dökülüyordu. Süslü Kraliyet arabalarının önünden koşan jokeyleri izlemekten ziyade, sakallı Rus arabacıları ve kıvrılan kamçıyı ustaca sallayan kısa ceketli küçük Kazak'ı görmek için geliyorlardı. Bakın. diye bağırıyordu Alman kadınları baygın bir şekilde kaldırımlardan, Ruslar. Aman Tanrım ne kadar yakışıklı vahşiler... Yüksek sosyetenin kervanlarına karşılık bir parodi olsun diye, üniversiteliler kendi kervanlarıyla geçit resmine katılıyorlardı. Her kızağa bir çiftin düşmesi için yarısı kadın kılığına girmişti. Çok az sayıdaki üniversiteli buraya kız arkadaşlarını davet ediyordu. Onlarla taşkınlık yapıp çılgın olmak oldukça zordu. Üniversiteliler tersine çevrilmiş montlar, bornozlar ve bayan şapkaları giyiyorlardı. Bazıları ceketlerinin altına veya devrilmiş mutfak çömleklerine devekuşu tüyleri dikmişlerdi. Sokakları savaşçı naraları, çığlıklar ve şarkılar çınlatıyordu. Tanıdık bir çamaşırcının elbiselerini giyen, karnının üzerine de bir yastık yerleştiren Köppen derin bir kızağın oturağına yerleşmişti. Onun yanında ters çevrilmiş pelerini, başına geçirdiği aşçı şapkası, omuzunda fırça ve elinde gong yerine bakır el tavasıyla Marx oturuyordu. Ürkmüş ve korkmuş olan at, kulaklarını oynatıyor ve kâh dörtnala kalkıyor kâh ısrarla yerinden kımıldamıyordu. Karl maşayla el tavasına vuruyor ve fırçayı sallıyordu. Kızağın ağırkanlı sahibi iç oturağa oturmuş ağır ağır kamçıyı salladı. Kızak şehir dışına uçuverdi. Ama bir kavşakta Marx, dikkatsizce yuları çekince korkunç bir gıcırdama duyuldu. Tutun. diye bağırdı Rutenberg ve kızaktan yuvarlandı. Onun arkasından, pelerinine dolanmış, elinden fırçayı düşürmüş vaziyette Karl da kendini yerde buldu. Çok eğleniyorlardı. Kardan ve balçıktan kurtulmaları hiç de kolay olmadı. Bağırarak ve lanetler yağdırarak, ama olanlardan tamamen memnun, bir ara sokakta onları bekleyen kızağa yetiştiler. Gezinti gecenin geç saatlerine kadar sürdü. Berlin'de kış çok neşeli bir mevsimdi. Yine sıralanmıştı İtalyanca çalışmalar, tez. Ve işte bir tane daha Her zaman Hermesçilik hakkında kitap yazma düşüncesi. Zeki Doçent Hermes, ‘bilim'inde, mistik kilise dogmasıyla Kantçı felsefeyi ustaca birleştirmişti. Karl, Bonn'da kaldığı süre içinde, dikkatle, kendisine yağ çeken bilimadamını izliyor ve bir teoloji polemiği sırasında onun silahını yok etme arzusuyla yanıp tutuşuyordu. Bu arzu gittikçe güçleniyordu. Berlin Üniversitesi'ni bitirme döneminde kitabın planı olgunlaştı. Konu, uzun süre önce düşünülmüş, divit sivriltilmişti... O sene yaz çok sıcak geçti. Karl, geceleri yazmayı tercih ediyordu. Gündüzleri, sıcaklarda yatakta yuvarlanıp okuyordu, akşamüstü Doktorlar Kulübü'ne gidiyor veya Friedrich ve Adolf'la görüşüyordu. Alçak, küçük bir meyhanede, restoranlarda veya biracıların teraslarında buluşuyorlardı. Bir süredir çok yakın dostluk kurdukları Köppen, Karl'a, cesur bir taşlamadan kısık sesle parçalar okuyordu. Bu taşlama İhtiyar Fritz in, Kral Friedrich Prusyalının doğum günü hakkındaydı. Bu kitap Marx'a adanacaktı. Sıcaktan kuruyan boğazını bira ve dondurmayla serinletirken Karl, dikkatle arkadaşını dinliyordu. O sıralar, ihtiyar kısrak , keçi , düve gibi çirkin lakâpları olan hafif kızlarla doluydu küçük meyhaneler. Bu kızlar, tezgahın arkasına geçiyor, garsonluk yapıyor veya parlak kırmızı konsomatris elbiselerini giyip masaların çevresinde fırıl fırıl dönüyorlardı. Buraya üniversitelilerin geçici kız arkadaşları da geliyordu. Üniversitelilerin, konuşmaları ve ders notları üzerinde ineklemeleri, onları sadece aşk felsefesinin değil, Schelling ve Hegel felsefelerinin içerisine de çekiyordu. Karl, artık, onlardan birinin, onunla Yunanca konuşmasına, Roma Hukuku veya kendini bilinçlendirme felsefesinin temellerini tartışmaya koyulmasına şaşmıyordu. Boğazındaki oldukça büyük adem elması göze çarpan, Rutenberg'in kibarca tahtacık dediği cılız bir kız kendisini frenoloji[48] uzmanı olarak tanıtınca, Karl boyun eğdi ve başını yoklamasına izin verdi. Kız ince parmaklarıyla uzun süre Karl'ın kafatasını yokladı, sonra abartılı bir samimiyetle kulaklarını çekip onun kesinlikle bir dahi olduğunu söyledi. Sen dünyayı şaşırtacaksın, dedi boğuk bir sesle. Karl bu sonucu kahkahayla karşıladı ama yine de ondan şakaklardaki ve kafatasının tepesindeki çıkıklığın ne anlama geldiğini sordu. Verdiği ders için, Tahtacık, iki porsiyon dondurma, puro ve bir şişe resling istedi. Karl onu dikkatlice dinliyordu ama kız öyle konuşkan çıkmıştı ki Rutenberg arkadaşlarını ondan zor kurtardı. En sonunda Köppen, taşlamasını okumaya devam edebildi. Ona göre, bu taşlama, geçen yüzyıl aydınlanmasının mutlu dönemine geri dönüş çağrısı yapan bir çan olsa gerekti. İnançsız, vicdansız, ne sevmeyi ne nefret etmeyi bilen iki ayaklı solucanların acımasız karanlıklarına karşı Friedrich, iyiniyetli, bilgili ve özgür düşünen ateistlerin uzaktan arkadaşıydı. Vızıldayan kalabalığa, tabak, çatal ve bardaklardan çıkan gürültüye, müziğe aldırmadan okuyordu Köppen. Gittikçe daha fazla ateşleniyor, Karl da daha dikkatle dinliyor, keskin sorularla metni irdeliyordu. Seni gidi şeytan. dedi Karl yine dayanamayarak. Emin misin. Büyük Fransız ansiklopedi yazarlarını aşağılayıp, kendini serserilerin derekesine düşürmeye çalışan ihtiyar kendini bilmez hovardanın böyle bir sahiplenişi hak ettiğinden emin misin. Bunu sana ispatlamam zor. Şimdilik tarih, onun kulübelerine girmeme müsaade etmedi ama krallar felsefeciden ziyade, en iyi ihtimalle usta hizmetkârlar olmuşlardır her zaman. On sekizinci yüzyılın felsefesi bambaşka bir şey. Doğal olarak birçok harika düşünceyi ona borçluyuz. Ama Köppen haklı olduğundan emindi. Bu yüzden bu konuda pek konuşmak istemiyordu. Yüce Friedrich bu konuda bir istisna. Ondaki Kral asla felsefede geri kalmamış. Bakacağız, dedi Karl. Soğuk bir şekilde verilmiş olan bu söz, Karl için sonsuz araştırmalar demekti Yüzlerce kitap, uykusuz geceler, alıntılar, karalamalar, karşılaştırmalar, bir yığın düşünce ve yeni buluş Bakacağız. Karl çok bilgili biri olan Köppen'le konuşmayı seviyordu. Yetenekli tarihçi, Dorothenstadt'ta genel eğitim veren bir yüksekokulda aynı zevkle Buda'yı anlatıyor, kutsal kitaplardan alıntıları ezberden söylüyor ve dokunaklı bir şekilde yine ezberden Robespierre'in, Mirabeau'nun ve Desmoulins'in muhteşem konuşmalarını okuyordu. Fransız Devrimi'nin komik şarkılarını kaba bir şekilde söylüyordu ve rakkase kadınların yorulmaz kıvırtmalarını taklit ediyordu, Brahmanların şarkı gibi, monoton, ritmik dualarını buruk bir sesle okuyordu... Sık sık Kuzey destanlarını anlatmaya koyularak Karl'ı muhteşem kahramanlar ve halk söylenceleriyle hayretlere düşürüyordu. İşte mükemmelin beşiği, diyordu Karl. Dil mağarada, yeraltı evinde, köyde doğmuş. Epos erişilmez. Ama Friedrich Köppen, bilimadamı olmaktan ziyade bir sanatçıydı. Yüzeysel bir insan olarak sadece olayları hatırlıyordu. Genellemeler yapmıyor, sonuç çıkaramıyordu. Karl ise tarihi, bilimi tanımaya çalışıyordu. Halkların ve ülkelerin geçmişini öğrenmeye koyulmuştu. Nasıl birkaç yıl önce, Nimwegen'de, Birleşik Hollanda devletinin geçmiş yılları düzgün sıralanmış mezar taşları gibi karşısına dizilmişse Antik, Ortaçağ ve çağdaş Avrupa'daki yok olmuş ve sonra yeniden doğmuş onlarca uygarlık da sırayla olaylı kaderlerini öyle anlatıyorlardı. Mısır, Makedonya, Bizans, özgürlüğüne düşkün İspanya, onun yorulmak bilmeyen gözlerini aynı şekilde üzerlerine kilitliyorlardı. Buluş üstüne buluş. Bir süredir Marx'a, artık tanınmayacak kadar kocaman gelmeyen gezegenin geçmişi, bir anatomi uzmanının masasında yatıyordu. Karl ameliyat bıçağıyla kasların hücrelerini açıyordu. Geçmişte, dünya olaylarını ve geleceği belirleyen itici güçlerin sırrını arıyordu. Bu, meraklı beyni zenginleştiren çok sürükleyici bir çalışmaydı. Aynı anda hem alet, hem de kimyasal maddeler gibi kullandığı kitaplar, şimdiye kadar böylesine acımasız bir kullanıma maruz kalmamışlardı. Onları, kirlenene, parçalanana kadar kullanıyor, kurumuş, grileşmiş ovalarını çiziklerle karalıyor, boş sayfalarını, içindekiler sayfasını yazılarla dolduruyordu. Uzun süredir üzerinde yoğunlaştığı Antikçağ tarihini bitirdi ve Ortaçağ'da da pek fazla oyalanmadı. Roma papaları, engizisyon ve Luther'in seferi Fransız feodalizminin aydınlanma çağı, İngiliz kralların ticaret kurtluğu ve Doğu'da Tatar çarlığı kadar ilgisini çekmişti onun. Hayatı hor görmeye kim cesaret edebilir. diye soruyordu sarhoş olmuşçasına. Bu arada Rutenberg, karşısında, karamsarca şarap yudumlayarak kendisini kemiren can sıkıntısından bir çıkış, bir kurtuluş yolu arıyordu. Dünyanın ilginç olmadığını söylemeye kim cesaret edebilir. Evet, eğer kendi evinin girişinde, kendi zavallı ‘ben'inin girişinde saplanıp kalmışsa, kaldırıma eğilsin ve düşünsün Acaba bu taş yüzyıllık varoluşu boyunca neler yaşamış. Bizim açımızdan hayatın bir tek kusuru var Çok kısa. Doktor Kulübü'nün en genç üyesi olan Karl'ın, kendisini çevresindeki genç bilimadamları, hukukçular ve doçentlerden daha az tecrübeli hissettiği zamanlar geçmişte kalalı çok olmuştu. Ne kulübün başkanı Bauer, ne Köppen, ne de kendini beğenmiş kıskanç Althaus artık Karl'ı tıfıl olarak görüyorlardı. Hatta açıkça onun üstünlüğünü kabul ediyorlardı. Bazen Rutenberg, özellikle içkiliyken, buna karşı çıkmaya çalışıyordu. Ama genelde bu konuda tartışmaya bile giremiyordu ve hemen Trier'in küçük şeytanı nın söylediği her şeye katılıyordu. Vurdumduymaz ihtiyar üniversiteli, çok ciddi bir şekilde Karl'a bağlanmıştı ve artık ikisi birlikte bol bol vakit geçiriyorlardı. Çılgınlıklar düşünüyorlar, ciddi Köppen'e takılıyorlar, Gaudemus u ve Ren şarkılarını söylüyorlardı. Karl'da, afacanca bir ruh vardı. Bu, Karl'ın çocukluğundan beri birçok kez Wittenbach'ın rahatını bozmuştu. En sonunda, Bruno, Bonn'dan Berlin'e koşunca, daha ilk gece Charlottenburg'da kendilerine bir şenlik düzenleyip sabaha kadar eğlenmeye karar verdiler. İyice içtikten sonra, danstan ve bu arada şarkı yerine geçen bağrışmalardan sonra yorulmak bilmeyen Karl, hava aydınlanınca köylülerin pazara giderken uğradığı küçük bir birahaneye gitmeyi önerdi. Bu birahaneler şehrin dışındaydı ve Karl geceyi orada tamamlamayı önerdi. Neşeli grubun tüm üyeleri bu öneriyi harika buldular. Üstelik kulübün üyeleri tam kadro buradaydı. Bu, çok nadiren sağlanan bir bileşimdi. Karl, Bauer kardeşler, kulübün toplantılarını asla kaçırmayan Köppen ve Rutenberg'den başka yaramaz, genç, çenesi düşük Bul havalı estetik bilimci Karl Kyorder hatta tüberkülozdan ateşi yükselen, tatminsiz şöhret düşkünü, kendini beğenmiş Althaus da gelmişlerdi Charlottenburg'a. Datça doğumlu, Prusya görüşlü, kindar, bunalımlı bir tip olan profesör Peter Federsen Stur bile oradaydı. Profesör sözde Genç Hegelcilerin yanındaydı. Eylemde ise geri kafalı Schelling'e yaranmaya çalışıyordu. Bir birahaneye gitmeye artık kesin karar verilmişti. Issız sokaklarda yürürken direklerin çevresinde oyunlar oynamadan, fenerleri kırmadan yapamadılar. Karl, taşları, fenerin tam fitiline isabet ettirmekte büyük ustaydı. Edgar Bauer yaramazlıkta ondan geri kalmıyordu. İkisi birlikte öylesine çıldırdılar ki, bahçede unutulan bir sulama aletiyle, derin hayallere dalmış olan Adolf'u ıslattılar. Sonunda meyhaneye geldiler. Meyhane, yolcuları, şehir surlarının tam yanında bekliyordu. Meyhaneci tezgahın arkasında uyukluyordu, bir hizmetçi boş bir bira bardağının başında kukumav gibi düşünüyordu. Hizmetçi, beyaz saçlı büyük kafasını, kısa parmaklı kırmızı ellerine dayamıştı. Kaftanı, sırtından ve dirseklerinden yırtıktı, pantalonu ise dizlerden yamalıydı. Bu da onun uzun süre sabırla hizmet verdiğini ve kötü havalarda dolaştığını gösteriyordu. Arabalarını sokakta bırakan iki köylü, bankların üstünde tamamen açılmış ağızlarla horlayarak uyuyorlardı. Zemin, masalar ve tezgah ıslak ve pisti. Yüce Almanya'nın evlatları uyanın. Kalkın ve halkın zaferine kadeh kaldırın. diye bağırmaya başladı Edgar ve usulca dinlenen ziyaretçileri korkuttu. Meyhaneci şaşkınlıktan sandalyeden düştü. Köylüler, gürültüyle ayaklarını banklardan yere bıraktılar ve bunun bir polis baskını olduğunu düşünerek hemen hazırola geçtiler. Sakin olun kardeşler. Karşınızda düşmanlar değil, dostlar duruyor. diye bağırmaya devam ediyordu Edgar ve güçlükle ayakta duruyordu. Bira. diye emretti Bruno, paralı olduklarını hissettirerek. Özgürlüğe, eşitliğe, kardeşliğe. diye ilan etti Karl, on şişe bira tezgaha konulunca. Herkese birer bardak verilince, köylüler de korkuyla ve beceriksizce, neşeli grupla kadeh tokuşturdular. Tüm isteksizliğine rağmen, somurtkan hizmetçi bile içmeye zorlanmıştı. O, sadece grubun her bir üyesiyle içki içmek zorunda olmayıp kendi hayat hikâyesini kendi isteği dışında gezgin olan, iş arayan, evini ve ailesini özleyen hiçbir zaman olmamış, olmayan ve olmayacak olan ailesini ve evini özleyen bir Almanın kısa hikâyesini anlatmak zorundaydı. Dinle beni, emekçi. diye bağıran Bauer, hizmetçinin canını sıkıyor, onu yırtık ceketinden çıkmış dirseğinden çekiyordu. Daha korkunç ve bir o kadar da şanlı günler yaklaşıyor. Prusya bir çelişkiler yumağı. Protestanlık ve Katolik kilise... Beni rahat bırakın. diyen işçi, kızgın bir şekilde tükürdü. Ben sizin gibi sarhoş değilim bayım. Ama Bruno'nun, anlamadığı sözcüklerden dolayı alınan dinleyiciyi kaçırmaya hiç niyeti yoktu. İnan ki, mücadelenin başına bir filozof geçecek. Bu arada devlet de yönetimi elinden kaçıracak. Karl, dargın işçinin yardımına koşarak onun yerine profesörün karşısına geçti. Felsefe. dedi Karl, alaycı bir şekilde ve aniden iyice ayılıp kendi kontrolünü yine ele aldı. Göklerde uçan bu korkunç yaratığı yere indirmenin zamanı geldi. Bunu ilk defa söylemiyorum. İnsan yanılgılarının mezarları üzerinde toz olmaya zaten mahkûm olan dinle savaştığımız yeter artık. Felsefe, pratik savaş için bir silah olmalı. Bruno tartışamayacak kadar sarhoştu. Hayal kırıklığına uğrayan Marx, Köppen'in yanına gitti. Köppen ise kaygan masanın üzerine tırmanmış, bir Tirol çoban dansı yapmaya hazırlanıyordu. Carmagnole. diye bağırdı Karl ve Althaus'u kolundan tuttu. Rutenberg bir şarkı başlattı. Meyhaneci kurnazca, kırık eşyalar için uzun bir hesap listesi çıkarıyordu... Tan, alçak cam kapıdan başını uzattı. Edgar meyhanenin bir köşesinde, sobanın arkasında, hizmetçinin yanında uyuyordu. Sokakta, gece bekçilerinin yerini ellerinde süpürgeleriyle çöpçüler alıyordu. Eğlence bitmek üzereydi. El ele yürüyen arkadaşlar, Bauerler'in konuksever evlerinde uykularını alabilmek için Charlottenburg'a gidiyorlardı. Gece böyle bitmişti. Bir gün sonra Karl, Bruno'ya tezinin elyazmalarını gösterdi ve ondan onay alamadı. Bauer, başlangıç bölümünde kullanılmış olan Aiskhylos'un ölümsüz şiirlerini bile acımasızca eleştirdi. Marx'ın çalışmasındaki bir şey, teoloji profesörünün aniden parlamasına neden oldu. Prometheus ve yine Prometheus. ‘Felsefenin en soylu, en kutsal ıstırap çekeni', demişsin onun için. Bu kışkırtıcılık neden. Ama bunlar çok değerli satırlar, diye Karl onun sözünü kesti. Harika sözcükler. Sesleri, gök gürültüsünü andırıyor. Gök gürültüsünün sesi, asırlarla birlikte değişmiyor... Bilmelisin ki –ben asla değişmem acıları köle kaderine. Daha acı çekeyim burada sonsuza dek Zeus'a köle olmaktansa. Haklı değil miyim, Epiküros'le birlikte şunları söylerken ‘Şerefsiz olan kalabalığın tanrılarını reddeden değil, kalabalığın Tanrı konusundaki görüşlerine katılandır.' Karl, başını gururla geriye atmış, öylece duruyordu. Bruno, birden onun gücünü, haklı olduğunu hissetti ama geri çekilmedi. Hayır ve yine hayır. Senin geleceğinin nasıl düzenleneceğini bilmediğimiz halde, niçin kazları sinir edelim. Sen, net bir felsefi gelişimin sınırlarından dışarı taşmamalısın. Kürsüye çıkmak, bir profesör olarak hayatını düzene koyup evlenmek için bir şeylerden ödün vermen gerekiyor. Ne. Bruno, Marx'ın, gök gürlemelerinin tanrısı olduğunu bilmiyordu. Şimdiye kadar onun sinir krizlerini ve zapt edilmez öfke patlamasını hiç görmemişti. Şaşırdı. Ne. Sen bana yağcılığı, kariyer peşinde koşmayı mı öneriyorsun. Bunlar birer kusur ve bende büyük bir tiksinti yaratıyorlar. Yağ çekeyim, yalan söyleyeyim, yaranmaya çalışayım bunu ne özel ne de sosyal hayatımda yaparım. Sadece aptalların gizemli bulduğu böyle bir kalın felsefe üniforması altında, kendi görüşlerimi saklamak istemiyorum. Sen daha sivrisinek ısırmalarının verdiği acıyı bilmiyorsun. Bu öğütleri sana, çok dikkatli olmak gerektiğine inandığım için veriyorum. Kürsüye çık, sonra yine atıl mücadeleye. Hangi silahla. Sürahi ve tahta silgisiyle mi. Hayır. Esnaflara ve korkaklara yaranmak için İncil'i anlatmayacağım. Ben Aiskhylos'ta sadece yüce şairi değil, insanlık için mücadele eden devrimciyi de sevdim. Onun Prometheus'u, eşi bulunmaz bir sembol. Umarım sen de Prometheus olmazsın. zincire vurulmuş bir Bana iltifat ediyorsun. Görüyorum ki Karl, pratik faaliyet seni gittikçe büyük fikirlerden uzaklaştırıyor. Anlamsızlık. Sen doğuştan bir bilimadamısın. Üstelik günümüzde en güçlü pratik, teoridir ve biz henüz onun gücünün ne derecede büyüyeceğini bilemiyoruz. Altenstein'ın ölümüyle, profesör unvanının en çekici yönü de kayboldu. Bu çekici yön, çokça itici yönü olan profesör unvanını katlanmaya değer kılıyordu. Felsefi görüşlerini sunma özgürlüğü yok artık. Aiskhylos'un