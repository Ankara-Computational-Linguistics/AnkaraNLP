arasındadır. Kristal haldeyken 140 °C nin üzerine de çıkabilir. Erime noktası (Kristalizasyon derecesi ve polimerizasyon derecesine bağlı olarak 235 ve 260 °C arasındadır. PET, 1941 yılında Calico Printer’s Ortaklığı tarafından Manchester'da patentlenmiştir. PET şişe ise 1973 yılında patentlenmiştir. PET PET ÅŸu anlamlara gelebilir: Katil Doğanlar Katil Doğanlar (İngilizce özgün adı:Natural Born Killers) 1994 yapımı, Oliver Stone tarafından yönetilmiş ve başrollerinde Juliette Lewis ve Woody Harrelson'ın oynadığı bir filmdir. Rodney Dangerfield, Robert Downey Jr., Tom Sizemore ve Tommy Lee Jones yardımcı karakterleri canlandırmışlardır. Film iki katilin hikâyesini anlatmaktadır. Mallory (Juliette Lewis) kendisine cinsel tacizde bulunmuş babası (Rodney Dangerfield), annesi ve hiç geçinmediği küçük kardeşi Kevin ile yaşamaktadır. Bir gün Mickey Knox (Woody Harrelson) isimli bir adam onların evlerine et getirirken, Mallory ile karşılaşır ve ona karşı kendisinde bir şeyler hisseder. Ki aynı gün ikili Mallory'nin babasının arabasını çalıp giderler. Bu sebepten Mickey hapse girer fakat oradan kaçar. Kaçınca hemen Mallory'nin yanına gelir. İkili bir anda kendilerini kaybeder, Mallory babasını ve annesini öldürür fakat kardeşini sağ bırakır. Babasını ve annesini öldüren Mallory kendisinde bir rahatlık hisseder, sanki öldürmek ona kendisini daha iyi hissettirmeyi başarmıştır. Ve sevgilisi Mickey'ye de öyle. Fena halde aşık olan ikili daha sonra ardı arası kesilmeyen cinayetlere başlar. 666 nolu otoparkta öylesine hiçbir öldürme sebepleri olmadan, yolda geçeni ve kendilerini küçücük bir haksızlık yapanları bile öldürülürler. Ancak öldürdüklerin insanların arasında mutlaka bir kişiyi serbest bırakırlar ki, Mickey ile Mallory hikâyesini tüm dünyaya anlatsın. Jack Scagnetti (Tommy Lee Jones) isimli detektif ikilinin kimi nasıl öldürdüğüne dair şeyler öğrenirler. Jack kendisinin annesi de bir seri katil tarafından öldürüldüğünden dolayı nefret eder. Bu sırada ikili evlenmiş ve Mickey-Mallory Knox katil çiftleri olmuştur. Medyada özellikle de Wayne Gale (Robert Downey Jr.)in programında tanınınca bazı insanlar bu iki katilin hayranı olmuşlardır. İnsanlar şöyle diyorlardı "Eğer bir katil olursam Mickey ve Mallory Knox gibi olmak istiyorum.". Gale'in ise en büyük amacı bu ikiliyle röportaj yapmaktadır. Bir gün Mickey ve Mallory Knox çifti bir kızılderilinin yanında kalırlar, ancak Mickey rüyasında gördüğü bir şeyden dolayı uyanarak yanlışlıkla aynı kızılderili adamı torununun gözleri önünde vurur. Adam öldükten sonra yanına beslediği yılanlardan biri her ikisini de ısırır. Bir eczaneye giren ve burada bir adamı da öldüren ikili ilk defa kendilerini ele verirler ve polisler tarafından yakalanırlar. Şimdi iki aşık ilk defa bir birilerinden ayrılacaklardır. Film sevişme sahnesi, aşırı cinsellik ve bağlantılı sahneler, küfürler, aşırı şiddet/korku/kan içerdiğinden dolayı 16 yaş ve üzerine uygun görülmektedir. Film, ABD'de "R" ile işaretlenmiştir. Film gösterime girdiği ilk hafta sonunda (1.510 sinemada), 11.166.687 $ gişe hasılatı elde etmiştir. 2007 Ocak itibarıyla ise toplam olarak 50.282.766 $ kadar bir gişe hasılatı elde etmiştir. Soundtrack'in yapımcılığını Nine Inch Nails'in lideri Trent Reznor yapmıştır. Hayat GÃ¼zeldir Hayat Güzeldir (İtalyanca: La vita è bella), İtalyan yönetmen Roberto Benigni'in yönettiği 1997 yapımı İtalyan drama filmidir. II. Dünya Savaşı zamanında karısı ve oğlu ile birlikte Yahudi kamplarına götürülen Yahudi bir babanın ve peşinden giden İtalyan bir annenin, çocuğunu korumak için yaptığı sayısız özveriyi anlatıyor. Film 1998 Cannes Film Festivali'nde Büyük Ödül'ü kazandı. 1999'da 7 dalda Oscar'a aday olan film, en iyi yabancı film, en iyi erkek oyuncu ve en iyi müzik dallarında bu ödülü kazandı. Filmin ilk yarısı romantik ve slapstick türde olup, II. Dünya Savaşından birkaç yıl öncesinde geçmektedir. Guido Orefice (Roberto Benigni), Arezzo'dan gelen genç bir İtalyan Yahudisidir, amcasının çalıştığı otelde garson olarak işe başlayıp kitap evi açmayı planlamaktadır. Guido neşeli ve karizmatiktir, yerel bir okulda öğretmen olan Dora ("gerçek hayatta eşi olan Nicoletta Braschi") adında birine aşık olmuştur. Dora zengin, aristokratik ve Yahudi olmayan bir ailenden gelmektedir. Dora'nın annesi kendisini hali vakti yerinde memurla evlendirmek istemektedir fakat Dora nişan töreninde kibirli ve zengin nişanlısını terk edip Guido ile atın üzerinde kaçmıştır. Birkaç yıl geçer Guido ve Dora evlenir ve Giosuè (Giorgio Cantarini) adında bir de çocukları olur. Dora ve annesi (Marisa Paredes) arası bu evlilikten dolayı açılmıştır. Geçen zaman içinde Giosue'nin dördüncü doğum gününde tekrar birleşirler. Filmin ikinci yarısında ise, II. Dünya Savaşı başlamıştır. Guido, Eliseo Amca ve Giosue zorla trene bindirilip Giosue'nin doğum gününde toplama kampına götürülür. Yahudi olmamasına rağmen Dora ailesiyle birlikte aynı trene binmek ister ve farklı vagonlarda toplama kampına götürülürler. Kampta, Guido oğlunu Alman askerlerinden saklar ve ona gizlice yemekler verir. Oğluna kampta olup bitenleri oyun olduğunu eğer oyunu kazanırlarsa ödül olarak doğum gününde almasını istediği tankı vereceklerini söyler. Oyunun şartlarını, almanca bilmemesine rağmen Alman Nazi subayının kamptaki talimatları söylemek için "Almanca bilen var mı?" sorusuna "Almanca biliyorum" diyerek Alman subayının söylediklerini oğluna İtalyanca olarak çevirir ancak kamptaki talimatları değil kendi uydurduğu oğluna söylemek istediği şeyleri anlatır. Savaş bitip Amerikan askerleri kampı ele geçirince Giosue babasına söz verdiği gibi saklandığı dolaptan çıkar. Tank ile kampa gelen Amerikan askeri Giosue'yi kurtarır. Dora hayattadır fakat babası bir Alman askeri tarafından vurularak öldürülmüştür. Giosue 4,5 yaşında iken kurtulur film biterken yaşlı Giosue sesinde konuşup, film için Ailesi için çok fedakarlık yapan bir babanın hikâyesidir. der. Filmin müziklerinin bestecisi olan Nicola Piovani 1997'de En İyi Özgün Müzik Akademi Ödülü almıştır. PA Amistad (film) Amistad 1997 yılında yapılmış yönetmenliğini Steven Spielberg'in yaptığı, konusu gerçek bir olaya dayanan bir Hollywood yapımı sinema filmi. 1839 yılında yaşanmış olan siyahi köleleri taşıyan aynı adlı gemide kölelerin çıkardığı isyan sonrası yaşananlar konu edilir. 1830'ların ABD'sinde sanayileşme yanlısı kölelik karşıtları ile güneyli toprak sahiplerinden oluşan kölelik yanlıları arasında hızla yükselen ve ilerleyen yıllarda Amerikan İç Savaşı'na yol açacak olan gerginliği işleyen bir filmdir. 1998 Akademi ödülleri (AMPAS): TÃ¼rkiye faunasÄ± Türkiye direyi (Latince: Fauna), hayvanlar âleminin Türkiye sınırları içerisinde yaşayan üyelerinin tümüdür. Birçok farklı hayvan türünü barındırması ile dikkat çeker. Anadolu'nun Asya ile Avrupa arasındaki konumu bunda başlıca etkendir. Farklı iklim özelliklerinde coğrafi bölgelere sahip olduğu için, bitki örtüsünün diğer Orta Doğu ülkelerine göre daha zengin (850 cins altında toplanan 9.000 tür bitki) olması ise diğer önemli etkendir ve bu yüzden, farklı iklim ve besin ihtiyacı olan birçok hayvan türü kendisine uygun yaşam alanı bulabilmektedir. Böylece, Türkiye'de yalnızca Akdeniz direyinin değil, Orta ve Doğu Avrupa, Orta Doğu, Kafkaslar ve Arap Yarımadası direylerinin de tipik türleri bulunmaktadır. Ayrıca Avrupa ülkeleri ile karşılaştırıldığında, çok daha fazla memeli tür barındırır ve bu da Türkiye direyinin ne tipik Avrupa direyine ne de tipik Orta Doğu direyine sınıflandırılabildiğini gösterir. Türkiye direyine ait 160 memeli, 466 kuş, 120 sürüngen, 22 kurbağa, 127 tatlısu balığı, 384 deniz balığı olmak üzere toplam 1279 civarında omurgalı tür tanınır. Ama bu türlerin bazıları tamamen tükenmek üzeredir, bazıları da tehlike altında bulunmaktadır. Bilimsel verilere göre, dünyanın tüm kıtaları günümüzden 250 milyon yıl önce Pangea adı verilen tek bir kara parçasından koparak oluşmuştur. Bu tek kıta parçası zamanla parçalanmış ve böylece canlı biçimlerin kıtalardaki dağılımı gerçekleşmiştir. Bu parçalanma sürecinde ilk memelilerin görülmeye başladığı 65 milyon yıl öncesi, Anadolu yarımadası için de önemli bir tarihtir. Bu süreçte Anadolu yarımadası defalarca Avrupa ile bağlantı kurmuş ve tekrar ayrılmıştır. Böylece Anadolu yarımadasının denizleri de çok kez görünüm değiştirmiş, denizin defalarca yükselip alçalması sonucu, Karadeniz bazen Hazar denizi ile birleşmiş, bazen de diğer denizlere bağlantısı olmayan bir göl hâline gelmiştir. Avrupa'nın son iki milyon yılda geçirdiği buzul devirlerinde soğuktan kaçan hayvan türleri Balkanlar ve Kafkasya üzerinden Anadolu'ya gelmişlerdir. Kuzeyden gelen bu göçlerin yanı sıra güneyden ve doğudan da bazı hayvan türleri Anadolu'ya göç edip yerleşmiştir. Güneyden gelen bazı çöl hayvanları, Anadolu'nun güneyinde bulunan sıradağları aşamayıp sadece güneye yerleşmiştir. MÖ 300 yıllarında gittikçe büyüyen Roma İmparatorluğu Anadoluyu da sınırları içine almıştır. Romalılar da, kendilerinden önce hüküm sürmüş halkların başlattığını sürdürerek silah, ev ve gemi yapımı için Anadolu'nun uçsuz bucaksız ormanlarını daraltmaya devam etmişlerdir. Ayrıca Romalıların meşhur sirk gösterilerinde savaş tutsaklarının yanında çok sayıda vahşi hayvan insanlara karşı dövüştürülüp öldürülmüştür. İmparatorluk topraklarından vahşi hayvanların yakalanıp Romaya götürülmesi bol para getiren bir uğraş olmuştur. Aylarca süren yolculuklara çoğu hayvan katlanamayıp yolda ölmüş, sadece onda biri canlı olarak Roma'ya varmış, Roma'da her hafta sonu binlerce vahşi hayvan gösterilerde katledilmiştir. Bu dönemde batı ve güney Avrupa'da, ama özellikle Anadolu'da birçok hayvan türünün soyunun tüketilmiş olduğu kabul edilir. Örneğin: Asya fili. (Türkiye'de nesli tükenen diğer türler) Yukarıda tarih başlığı altında, Türkiye'de bulunan tür zenginliğinin nedeni açıklanmıştır. Böylece Türkiye'de 160 civarında Memeli Hayvan türü yaşamaktadır, ve yapılan araştırmalarla bu sayı her an artabilir. Anadolu, tarihinde daima geçiş noktası ve sığınak olmuş olması nedeniyle çok sayıda türü barındırır. Türkiye'nin Avrupa ülkeleri ile karşılaştırıldığında, çoğu diğerlerinden daha fazla memeli türleri barındırdığı göze çarpar. Bazı örnekler: "Türkiye'de bulunan balık türlerinin ayrıntılı listesi için buraya bakınız:" Türkiye'de 127 tatlısu balığı ve 384 deniz balığı türü bulunmaktadır. Türkiye'nin tatlı sularında en yaygın olan balık türleri hiç şüphesiz alabalıklar ve sazangiller familyasına ait olan ak balık ve üç ayrı türü ile Bıyıklı balık türleridir, ve neredeyse Türkiye'nin her bölgesinde her derede ve çayda bulunurlar. Bunların yanında sazangiller familyasına ait sazan balığı, çapak balığı, tahta balığı, kadife balığı, kızılkanat, kızılgöz gibi türler bulunur. Türkiye'de birçok alabalık türü mevcuttur. Bunlardan Abant alası, Anadolu alası gibi bazıları sadece Türkiye'de bulunurlar. Tatlı suların en yaygın yırtıcı balıkları yayın balığı, turna balığı, sudak balığı, yılan balığı ve tatlısu levreğidir. Türkiye'nin güneydoğusunda yayın balığının bir de Mezopotamya yayını diye ikinci bir türü bulunur. Ayrıca Türkiye'nin diğer bir yerlisi olan kangal balığı, cilt hastalıklarına karşi şifalı olması ile dünyaca ün kazanmıştır. Kefal adını taşıyan ama aslında sazangiller familyasına mensup olan inci kefali sadece Van Gölünde bulunan bir yerli balık türüdür. Ticari açıdan en önemlileri sazan, gökkuşağı alabalığı, ak balık ve yayın balığıdır. 1970li yıllarda gökkuşağı alabalığının Kuzey Amerika'dan Türkiye'ye getirilmesi ve devlet tarafından üretimi desteklenmesinden sonra Türkiye'de büyük kapsamlı yetiştirilmeye başlanmıştır. Türkiye'nin her yerinde alabalık yetiştiriliciğine rastlamak mümkündür. Ayrıca yayın balığı da havuzlarda üretilmeye başlanmıştır. Bazı örnekler: Türkiye'nin denizlerinde bulunan en büyük balıklar boyu 7-8 metreye ve ağırlıkları 1,5 tona varabilen Mersin morinası, 500 kiloya varan mavi kanatlı orkinos ve sadece Akdeniz'de Mersin ve İskenderun körfezlerinde nadir rastlanan ve eti yenilmeyen ay balığı (3 ton). Bunların yanında bazı köpek balıkları da çok büyük olabilirler: özellikle beyaz köpek balığı (7 metre, 1,5 ton). Ticari açıdan en önemli balıklar hamsi, kefal, istavrit, barbunya, sardalya, uskumru, mezgit, sargan, kalkan ve çipura türleridir. Ayrıca çipura Türkiye'nin Ege kıyılarında çok başarılı bir şekilde suni olarak da yetiştirilmektedir. Bazı örnekler: Türkiye'de yaşayan 34 amfibyum türü bilinmektedir. Bunların yarısı kuyruklu kurbağalar (Urodela) takımına, diğer yarısı da kuyruksuz kurbağalar (Anura) takımına aitdir. Bazı örnekler: Türkiye'de varlığını sürdüren 120 civarında sürüngen türü tanılmaktadır. Bunlardan yaklaşık 40'ı yılan türüdür. Türkiye'nin yılanlarının 10'u farklı derecede zehirli, diğerleri ise zehirsizdir. Türkiye'nin en zehirli 5 yılanından 4'ü Engerekgillerden Şeritli engerek, Benekli engerek, Koca engerek ve Boynuzlu engerek türleridir.Kobragillerden Mısır kobrası'da Türkiye'de bulunur."Coluber" cinsine ait olan türlerde, zehirli olmamalarına rağmen fazla üzerilerine yürünüldüğünde agresif olabilirler. Zehirsiz dişleri ile ısırıp, ısırdıktan sonra bile dişlerini etin içinde oynatıp, açtıkları yarayı ve insana verdikleri acıyı büyütmeye çalışırlar. Ama genelde hiçbir yılan nedensiz olarak ısırmaz ve insanlardan mümkün oldukça kaçmaya çalışır. Türkiye'nin en yaygın kertenkele türleri "Lacerta" cinsine aitdir. Kaplumbağaların en yaygını ise tosbağadır. Bazı örnekler: Türkiye'nin farklı iklimli bölgeleri birçok farklı kuş türlerinin yaşamaları için elverişlidir. Türkiye'de 453 kuş türü tespit edilmiştir. Bunların 302 türü Türkiye'de yumurtlamakta, diğerleri ise ziyaretçi göçmen kuşlardır. Türkiye'de geçici veya kalıcı olarak barınan kuş türü çeşitliliğinin 3/4'ü kızılırmak ve Bafra ovası deltasında bulunmaktadır. Türkiye'de, Avrupa ve Kuzey Asya'nın göçmen kuşlarının kışladığı önemli bölgeler bulunmaktadır. Birçok göçmen kuş, Avrupa'dan Afrika'ya giden yolculuklarında Türkiye'yi adeta köprü olarak kullanır. Örneğin deniz üzerinden uçmamaya çaba gösteren Avrupa leylekleri ("Ciconia ciconia") İstanbul Boğazı'nın en dar noktasından geçerek, Anadolu ve İsrail üzerinden Afrika'ya doğru devam eder. Türkiye'de en çok kuş türünün bir arada bulunduğu ve kuşlar için en önemli sayılan bölgeler şunlardır: Dünya genelinde olduğu gibi Türkiye'de de kuş türlerinin büyük çoğunluğu ötücü kuşlar (Passeriformes) takımına aittir. Küçük kuş türleri daha başarılı ve daha yaygınken, büyük kuş türleri tehlike altındadır. Toy ("Otis tarda") ve kelaynak ("Geronticus eremita") Türkiye'de tehlike altında olan türler için örnek olarak gösterilebilir. Bazı örnekler: Hayvancılığın Türk Kültüründe çok eski kökleri bulunduğunu ve hatta günümüzde tanıdığımız bazı ev hayvanlarının Türklerin elinde evcilleştiğini biliyoruz. Eski göçebe Türkler gittikleri her yere çok sayıda hayvan ve bitki türü de taşımışlardır. Örneğin Akkoyunlu devletini ziyaret eden bir Venedik elçisinin, Anadolu'ya o zamanlarda daha yeni girmiş olan, göçebe Osmanoğulları üzerinde yaptığı bir sayısal listede, Osmanlıların sayıları yanında binlerce at, eşek, katır, deve, sığır, koyun, keçi, kaz, ördek, tavuk, köpek, kedi, kartal, şahin ve hatta 12 adet evcil av leoparı gözükmektedir. Türk tarihinde çok önemli bir rolü olan ve Türklerde çok eski bir geleneği olan at yetiştiriciliği göçebelikten yerleşik kültüre geçişte önemini kaybetmiş ve 20. yüzyılda otomobillerin yayılması ile kaybolacak kadar azalmıştır. Bunun yanında, deve ve manda (camuz) gibi taşıyıcı hayvanlar da motorlu tarım araçlarının yayılması ile azalmaya başlamıştır. Türkiye'de ev hayvanı olarak yetiştirilen mandaların sayısı 1982 yılında 1.002.000 iken, 2002 yılına kadar 138.000'e düşmüştür. Günümüzde en yaygın ev hayvanları koyun, sığır, keçi, tavuk, kaz ve ördektir. Manda, eşek ve at, artık nadir rastlanan ev hayvanları olmuşlardır. Bunların yanında alabalık, yayın balığı, sazan, çipura gibi balık türleri; arı ve ipek böceği gibi böcek türleri de Türkiye'de yetiştirilmektedir. Türkiye'de birkaç deve kuşu yetiştiricisi bulmak da mümkündür. Bazı örnekler: Türkiye'de birçok böcek türü yaşar. Bunlardan Malatya keleği ve bombus arısı Türkiye'ye özgü olup yurt dışına kaçırılarak Türkiye'ye satılmaktadır. Türkiye birçok böcek türüne ev sahipliği yapmaktadır. Bunlardan kızılkarınca, yalancı apollo kelebeği, bombus arısı ve ateş böceği örnek olarak gösterilebilir. Ayrıca Türkiye'de ev karıncası, tahta kurusu ve yusufçuk (helikopterböceği) da(de) yaşar. Türkiye aynı zamanda birçok yengeç türüne de ev sahipliği yapar. Bunlara keşiş yengeci (İngilizce hermit crab) ve mavi yengeç örnek olarak gösterilebilir. Akdeniz ve Ege denizi başta olmak üzere Türkiye'nin çoğu denizinde Deniz şakayıkları, süngerler, mercanlar, denizanaları ve ahtapotlar yaşar. "Bu alt başlığın ana maddesi:" Türkiye'de nesli tükenen memeliler arasında en ilginçleri Asya aslanı ("Panthera leo persica"), Asya fili ("Elephas maximus"), kafkas öküzü ("Bison bonasus caucasicus"), Hazar kaplanı ("Panthera tigris virgata"), Anadolu parsı ("Panthera pardus tulliana") türleridir. Asya fili ve yaban öküzü, Anadolu'da, MÖ 1. yüzyıl başlarına kadar yaşamışlardır. Türkiye'nin en son kaplanı 1970'te Hakkâri Uludere'de, en son Anadolu parsı da yine 1970'li yıllarda vurulmuştur. Ancak 2000'li yılların başlarında Doğu Karadeniz'de görüldüğüne dair veriler vardır. Anadolu'nun batı, orta, güney ve güneydoğu bölgelerinde yaşamış olduğu bilinen aslan ise en son 19. yüzyılın ikinci yarısında görülmüştür. Güneydoğu Anadolu'da yaşayan çita da 19. yüzyıldan sonra bir daha görülmemiştir. Türkiye'de 8 kuş türü son 50 yıl içinde ortadan kaybolmuştur. Bunlardan orman horozu, yakalı toy ve yılanboyun kuşlarının soyunun tükendiği resmen açıklanmıştır. Bunların haricinde, yeterince araştırılmadığı için soyu tükenip tükenmediği kesin olarak bilinmeyen türler vardır; buna en iyi örnek kunduzdur. Bazı örnekler: "Bu alt başlığın ana maddesi:" Ankara Üniversitesi Fen Fakültesi Zooloji Bölümü Öğretim Üyesi Prof. Dr. Erkut Kıvanç Türkiye'de önemli bir yaşam alanı habitat tahribi hâlâ devam etmekte ve birçok hayvanın neslinin tehlike altında olduğuna dikkati çekmektedir: Onsekizmart Üniversitesi Su Ürünleri Fakültesi'nden Doç Dr. Ali İşmen de denizlerde kirliliğin her geçen gün türleri tehdit ettiğini, Karadeniz ve Marmara'dan sonra, son zamanlarda Akdeniz'de de kirliliğin arttığına dikkati çeker. Yaşamın son 500 yıllık evriminde, biyosferin hiç bu kadar tahribata uğramadığını vurguluyan Ege Üniversitesi Fen Fakültesi Zooloji Bölümü Öğretim Üyesi Prof. Dr. Mehmet Sıkı ise bu konu hakkında şunları söylemiştir: Türkiye'de 8 kuş türü son 50 yıldır gözlenmezken, bunlardan 4 türün soyunun tükendiği kabul edilmiştir. Biyologlara göre, orman horozu, hubara ve yılanboyun artık yok. Kelaynak, telliturna, su çulluğu gibi türler ise büyük tehlike altındadır. Bilimciler denizlerde de aynı tehlikenin devam ettiğini söylemektedirler. Yunuslar, Akdeniz foku, deniz alaları, mersinbalıkları, beni balığı, büyük ve küçük ayı istakozları, deniz kaplumbağaları, süngerler, pina, denizyıldızı, triton, denizatı, denizkulağı, yumuşak mercanlar, posidonai ve zostera da tükenme tehlikesi içindedirler. (Kaynak: 08.08.2003 Hürriyet Gazetesi) Türkiye faunasından IUCN'nin kızıl listesinde 20 memeli, 16 kuş, 13 sürüngen, 10 amfibiyen, 52 balık, 11 omurgasız ve toplamda 122 hayvan türü vardır. Türkiye'nin en tehlikeli hayvanları aslında düşünüldüğü gibi Boz ayı ya da Kurt gibi yırtıcı memeliler değil, zehirli yılan, akrep, kırkayak, örümcek ve denizanası gibi küçük türlerdir. Ayı,leopar, kurt, vaşak ve çakal gibi hayvanlar daima insanlardan mümkün oldukça uzak durmaya çaba gösterirler. Yıllık istatistiklerde Türkiye'de yırtıcı bir hayvan tarafından öldürülen kimse görülmezken, her yıl onbinlerce insanlar sivrisinek ve kene gibi küçük haşerelerin insanlara geçirdikleri hastalıklara yakalanıp, insanlar bazen bu hastalıklara yenik düşerler. Bu ufak zararlı hayvanların sayılarının artmasının sebebi; çoğunlukla, insanlar tarafından doğal düşmanlarının sayılarının azaltılıp, tabiatın dengesinin bozulmasıdır. Özellikle yılanların tehlikeli hayvan olarak görülmesinden dolayı, Türkiye'de her yıl onbinlerce yılan katledilir. Oysa Türkiye'deki 40 yılan türü arasında sadece 10 tanesi farklı derecede zehirlidir ve avlanırken zehirlerini fare ve sıçan gibi hayvanları uyuşturmak için kullanırlar. Yılanların azaltıldıkları bölgelerde, kemelerin ve farelerin sayılarında patlama olmakla birlikte, asıl zarar o bölgenin tarım alanında meydana gelmektedir. Kurtlar ve ayılar da, eğer yaşadıkları çevrenin dengesi bozulmamışsa ve kuduz değillerse insanlardan korkar ve uzak dururlar. Ancak fazla sert kış aylarında uzun süre aç kaldıklarında yerleşim yerlerine yaklaşıp, orada köpek ve diğer ev hayvanları avlayıp ya da insanların (onlar için) iştah açıcı kokan çöplerini karıştırarak açlıklarını gidermeye çalışabilirler. Bazı örnekler: Küreselleşmenin hızla ilerlediği dünyamızda kıtalar arası taşımacılığın istemeyerek türleri yaymakta yardımci olması dünyanın her yerinde mühim bir sorun olmuştur. Yabancı türler ait olmadıkları bir doğa çemberine katıldıklarında çoğunlukla sorun yaratırlar. Memleketlerindeki ortamda, evremlerinin sürecinde kendilerine uyum sağlamış türlerle bir çemberin içinde yaşarlar, ama ait olmadıkları bir ortamda onların kabiliyetlerine karşı kendini koruyamayan türlerle karşılaşır, kendilerinin sayılarını kontrol altında tutan doğal düşmanlarından uzak kalır ve böylece diğer türlerin soyunu tüketip hızla yayılabilirler. Yabancı türler çoğunlukla üç yol üzerinden dağılırlar: Örneğin bir Çin limanında yükünü boşaltan bir gemi dengesini sağlamlaştırmak için orada geminin depolarına oranın denizinden tonlarca balast suyu pompalar. Bu suyun içinde balıklar, yumuşakçalar ve kabuklular gibi yüzlerce tür bulunur. Sonra örneğin Seyhan limanına vardığında bu suyu denize boşaltıp tekrar yük almaya başlar. Ya da bir kıtadan diğer kıtaya giden karton paletleri ya da meyve-sebze kasaları aralarında da böcek, örümcek, fare ya da yılan türleri bulunabilir. Avrupa Birliği'nin limanlarında bunu önlemek için görevlendirilmiş memurlar vardır. Bunlar başka kıtalardan gelen paletleri incelerler. Karadeniz’de, Pasifikten gelen bir çeşit deniz anası "Mnemiopsis leidyi" Karadenizin en önemli ticari balığı olan hamsinin stoklarına zarar vermiş ve toplam 26 balık türünün yok olmasına sebep olmuştur. Tropikal bir alg olan "Caulerpa taxifolia" orijinal yetişme sahası olan Monako'daki akvaryumundan çıkıp, Akdeniz kıyılarının 40 milyon metre karelik kısmına yayılması ve günümüze kadar hâlâ önlenememiş olan bir ekolojik felakete yol açması bunun diğer bir örneğidir. Son onyıllarda Türkiye'de yayılan koypu veya Süveyş Kanalı aracılığıyla Kızıldeniz'den Akdeniz'e geçen 20 çeşit balık da örnek olarak gösterilebilinir. Kuzey Amerika'dan balık yetiştiriciliği için getirilen Çelikbaş, yerli alabalık türlerinden daha obur ve daha çeviktir. Diğer balık türlerinin yumurtalarını ve yavrularını yiyerek yerli türleri tüketebilen bu alabalık türü, yetiştirildiği dalyanlardan kaçıp Türkiye'nin tatlısularına yayılmayı başarmıştır. Chrysaora hysoscella (pusula denizanası) adlı medüz türü ise son günlerde azalsada özellikle 2009 yazında çoğalan tehlikeli bir türdür. Türkiye'de yaşadığı 2003 yılında keşfedilmiştir. TAF TAF kısaltması ile şunlardan biri kastedilmiş olabilir: Kraliçe Sisi (roman) Kraliçe Sisi (Yaprak Yayınları-1991) (Yasaklı) Ümit Oğuztan'ın müstehcen olduğu gerekçe gösterilerek mahkeme kararıyla yakılarak imha edilen belgesel romanı. Bir zamanın travestiler kraliçesi Sisi ile onun hizmetlerini kullanan ünlülerin adının yer alması nedeni ile popüler olmuştur. "Siz okurlarım için, Araştırdım..İnceledim..Anlattırdım..Yazdım. Masa başında (düşlerin kurgularıyla) yazılmamış olmasına karşın bu bir (ROMANDIR) Kahramanlarının içimizden birilerinin olduğu.. Kraliçe Sisi hariç lütfen hiç kimse üzerine alımasın.. ÜZÜLÜRÜM.." diye, romanına giriş yapan yazar Oğuztan; elit tabakanın tüm kirli çamaşırlarını ortaya serdiği bu belgesel romanıyla edebiyatımıza, aykırı elitlerin yaşamını kazandırmıştır. Yakılarak imha edilmesinin gerçek nedeni romanın içeriğinde gizlidir." Kraliçe Sisi romanında yer alan kahramanlar kripto Yahudiler/Sabetaylar, Kripto Ermeniler, beyaz Türkler, ari/elitler süreç içinde teker teker hukuk önünde sanık sandalyesine oturmuş, kimileri de çareyi yurt dışına kaçmakta bulmuştur. Roman toplatılıp yasaklanmış ise de yazar hedefine ulaşmış görünmektedir. TAF (meteoroloji) Meydan hava tahmini veya TAF ("Terminal Aerodrome Forecast"), orta ve uzun süreli bir hava tahmini. Hava meydanlarında yapılan gözlemlere dayanarak ilgili meteoroloji otoritesi tarafından tayin edilen meteoroloji ofislerince hazırlanır ve kısa mesaj formatında yayınlanır. TAF, belirli bir süre esnasında bir havaalanında beklenen meteorolojik şartların uluslararası kısaltmalar kullanılarak yazılan kısa ve öz ifadesidir. Genellikle 9-24 saatlik periyotları kapsar ancak 30 saatlik TAF yayınlayan meydanlar da vardır. Raporun kapsadığı periyot çoğunlukla, yayımlanma zamanından en az 8 saat sonra başlar. 9 saati kapsayan TAF'lar genellikle her 3 saatte bir, 12 saat ve daha uzun süreliler ise her 6 saatte bir güncellenerek yeniden yayımlanır. Bunun yanı sıra gün boyunca gerekli görüldüğünde raporlarda değişiklikler yapılabilir. Birden fazla meydanın TAF'larının bulunduğu bir raporun başında TAF kısaltması ya da forecast sözcüğünü temsil eden FC veya FT harfleri ile birlikte ülke kodu bulunabilir. Örneğin FCUK kısaltması "Forecast United Kingdom" (Birleşik Krallık hava tahmini) anlamına gelir. FC kısaltması kısa periyotlu TAF'larda, FT uzun periyotlu TAF'larda kullanılır. Tüm TAF meteoroloji kodları AIP GEN 3-5'te bulunabilir. Kodlanmış şeklinden ve belirlenen periyot boyunca bu elemanların biri ya da daha fazlası için beklenen önemli değişiklikleri içerir. MotÃ¶rhead Motörhead, 1975 yılında bas gitarist, solist ve besteci Lemmy Kilmister (gerçek adı Ian Fraser Kilmister) tarafından kurulan İngiliz heavy metal grubudur. İngilizce argoda Motorhead, amfetamin kullanan kişi anlamındadır. Grubun kurucusu Lemmy Kilmister, 2015 yılında 28 Aralık'ı 29 Aralık'a bağlayan gece, bir süredir kanser tedavisi gördüğü hastanede vefat etmiştir. Lemmy'nin ölümünün ardından grubun bateristi Mikkey Dee yaptığı açıklamayla Lemmy olmadan Motörhead'in devam edemeyeceğini duyurmuştur. Lemmy 1975 yılında Kanada sınırı üzerinde kokain taşıması nedeniyle 5 günlüğüne tutuklanır. Hawkwind bütün Kuzey Amerika turlarını iptal etmek zorunda kalır ve Lemmy gruptan kovulur. Lemmy, İngiltere'ye döndüğünde gitarda Larry Wallis, davulda Lucas Fox'un olduğu Motörhead'i kurarlar. Motörhead ise Lemmy'nin Hawkwind için yazdığı son şarkının ismidir. Hawkwind'ın da bağlı olduğu United Artists ile anlaşırlar. Monmouth'daki Rockfield Stüdyoları'nda çalışmaya başlarlar. Fox'un yerine ise Phil "Philthy Animal" Taylor geçer. Nisan 1977'de Taylor ve Clarke gruptan ayrılmadan önce Londra'daki Marquee Club'da veda konserini yapmaya karar verirler.Chiswick Records'tan Lemmy'nin de tanıdığı Ted Carroll'dan taşınabilir bir stüdyo getirip konseri kaydetmesini istediler. Carroll stüdyoyu Marquee Club'e getiremez ancak 2 günlüğüne albüm yapımcısı Speedy Keen ile Escape Stüdyoları'nda 1 adet single kaydetme teklifinde bulunur. Grup bunu fırsat bilerek 1 single yerine hazırdaki 11 şarkılarını kaydeder. Carroll biraz daha süre verir ve grup Olympic Stüdyoları'nda 13 şarkılık 1 albüm hazırlar. Motörhead teklisi Haziran, Motörhead albümü ise Ağustos'ta yayınlanır. Ã–zbekistan Sovyet Sosyalist Cumhuriyeti Özbekistan Sovyet Sosyalist Cumhuriyeti (; ), diğer ismiyle Özbekistan SSC, 1917 Ekim Devrimi ile kurulan Sovyetler Birliği'ni oluşturan 15 cumhuriyetten biriydi. Cumhuriyet, 1924 yılında kuruldu. 1991 yılında Özbekistan Cumhuriyeti adıyla bağımsızlığını ilan ederek Sovyetler Birliği'nden ayrıldı. 1925 yılında, Orta Asya'da siyasi birimlerin sınırları etnik unsurlar dikkate alınarak Bolşevik lider Vladimir Lenin'in hükümetinde Milliyetler Komiseri olarak görev yapan Joseph Stalin tarafından belirlendi. Türkistan Özerk Sovyet Sosyalist Cumhuriyeti, Buhara Sovyet Halk Cumhuriyeti ve Harezm Sovyet Halk Cumhuriyeti kaldırıldı ve bu topraklarda 27 Ekim 1924 tarihinde Özbekistan Sovyet Sosyalist Cumhuriyeti (Özbekistan SSC) oluşturuldu. Bölge, beş ayrı Sovyet Sosyalist Cumhuriyetine bölündü. Bir sonraki yıl Özbekistan SSC, Sovyet Sosyalist Cumhuriyetler Birliği cumhuriyetlerinden biri oldu. 1929 yılına kadar Tacikistan Özerk Sovyet Sosyalist Cumhuriyeti bağlı olan Özbekistan SSC o yıl bu cumhuriyetten bağımsız hale getirildi. 1930 yılında başkent, Semerkand şehrinden Taşkent şehrine taşındı. 1936 yılında, Sovyetler Birliği'ndeki ulusal sınırlandırılmanın son aşamalarında Kazakistan SSC'den alınan Karakalpak Özerk Sovyet Sosyalist Cumhuriyeti, Özbekistan SSC'ye katıldı. II. Dünya Savaşı'ndan sonra bazı toprak ve araziler, Kazakistan SSC ve Özbekistan SSC arasında birkaç kez el değiştirdi. 1928 yılında başlayan arazileri devlet çiftlikleri haline kolektifleştirme, 1930'ların sonunda kadar devam etti. 1937-38 yıllarındaki Büyük Temizlik sırasında sözde milliyetçi bir grup insan, "ilk başbakan Feyzullah Hocayev de dahil olmak üzere" idam edildi. Özbekistan topraklarında ve idari sisteminde 1920 ve 1930'lu yıllarda pek çok düzenlemeler yapıldı. 1939 yılında yapılan nüfus sayımında ülkenin nüfusu 6.271.269 olarak tespit edildi. II. Dünya Savaşı sırasında, birçok sanayi kuruluşu güvende tutulmak için, SSCB'nin batı bölgelerindeki savunmasız yerlerden Özbekistan SSC'ye taşındı. Ruslar, Ukraynalılar ve diğer milletlerden çok sayıda insan cumhuriyet değiştirerek bölgeye geldi. Özbekistan SSC, Mihver güçleri ile işbirliğinden şüphelenilen bazı etnik grupların Joseph Stalin tarafından tehcir ettirildiği yer oldu. Bu etnik gruplara Koreliler, Kırım Tatarları, Çeçenler ve çok sayıda etnik grup dahildi. Sovyet döneminde, Komünist yetkililerin din karşıtı çalışmaları için bir odak noktası oldu. Hükûmet camileri kapattı ve din okullarını din karşıtı müze haline getirdi. Okuma-yazma kırsal kesimler de dahil olmak üzere her yere yayıldı. 1917 yılında nüfusunun çok küçük bir bölümü okuma yazma bilen ülkede okuma yazma yüzdesi Sovyetler Birliği döneminde %100'e ulaştı. Bir başka önemli gelişme, gelecekte felakete etkisi olan pamuk üretimini artırmak için 1960'ların başında başlatılan çalışmalar oldu. Pamuğun suya ihtiyaç duyması ve suyun Amu Derya ve Aral Denizi'nden karşılanması ekolojik felakete giden yolu açtı. Komünist Parti 1990 yılına kadar Özbekistan SSC'nin tek yasal partisi oldu. Özbekistan Komünist Partisi birinci sekreteri, ya da başkanı sürekli bir Özbek oldu. Şerif Raşidov, 1958-1983 yılları arasında bu görevi en uzun süre yürüten lider oldu. İslam Kerimov, 1989 yılından bu yana Özbekistan Komünist Partisi lideri ve bu partinin değişmesinden de sonra ortaya çıkan Demokratik Halk Partisi (PDP) başkanı olarak 1990 yılında Özbekistan SSC başkanı oldu. Sovyetler Birliği'nin dağılma sürecinde 17 Mart 1991'de yapılan referandumda (bkz. 1991 Sovyetler Birliği referandumu) Özbek halkının % 94.73'ü Sovyetler Birliği'nde kalma yönünde oy kullandı. Ancak referanduma göre 20 Ağustos'ta birlik anlaşması imzalanması gerekirken 19 Ağustos 1991'de Moskova'da gerçekleşen darbe girişimi anlaşmanın iptal edilmesine sebep oldu. Darbe girişimi diğer cumhuriyetler gibi Özbekistan'ın da ayrılığa yönelmesine sebep oldu. 1 Eylül 1991 tarihinde ülkenin ismi, resmen 26 Aralık 1991 tarihine kadar Sovyetler Birliği'nin bir parçası olarak kalan Özbekistan Cumhuriyeti olarak değiştirildi. Sovyetler Birliği'nin çöküşü ile Özbekistan adıyla bağımsız ülke oldu. Kerimov, ülkenin bağımsızlığından Eylül 2016'daki ölümüne kadar devlet başkanı olarak görev yaptı. Kerimov'un ölümüyle bu görevi Şevket Mirziyoyev devraldı. Vinson Dağı Vinson Dağı veya Vinson Masifi, 4892 m (2004) (çok zaman 5140 metre olarak da geçer) yüksekliği ile Antarktika'nın en yüksek dağı. Bu yüzden Yedi Zirveler (İng."Seven Summits") kategorisine girer. Dağ, Antarktika araştırmalarını teşvik etmiş Amerikalı senatör Carl Vinson'un adını almıştır. Dağ, 1957 yılında "Amerika Birleşik Devletleri Hava Kuvvetleri" 'nin Sentinel Sıradağları üzerindeki bir uçuşu sırasında keşfedilir. İlk tırmanış, National Geographic Society'nin ve ABD Donanması'nın finasal desteği ile American Alpine Club tarafından 17 Aralık 1966'da bir keşif gezisi ile gerçekleştirlir. Tırmanışın zorlukları (yüksek maliyetleri saymazsak), teknik zorluklardan değil, bilakis Güney Kutbu'na 1200 km mesafesi, soğuk ve fırtınaların yol açtığı, dağın sıra dışı koşullarından kaynaklanır. Ümit Oğuztan Ümit Oğuztan, Türk romancı. Hicabi Rüya, yazar Ümit Oğuztan'ın "Haftanın Sesi" Gazetesinde yayınlanan makalelerinde kullandığı takma ismidir. Söz konusu makaleler daha sonra, TGS Yayıncılık tarafından yayınlanan, yazarın çeşitli araştırma dosyaları ile öykülerinden derlenen ""Elçiye Zeval Olmaz"" isimli kitabında yer verilmiştir. Ahlaksızlar adlı belgesel romanı 1991 yılında yaprak yayınları tarafından yayınlandı. Haftalık siyasi aktüel dergi "Nefes"in genel yayın yönetmeni. Haftalık siyasi aktüel dergi "Strateji"nin kurucusu ve genel yayın yönetmeni. (1998) Vizyon Yayıncılığın kurucusu ve sahibidir. Yayınevi yalnızca sanat kitapları yayınlamış daha sonra kapanmıştır. Tarikat şeyhi Ali Kalkancı'nın yaptıklarını kamuoyuna duyurarak, tarikat-siyaset bağlantılarını televizyon ekranlarına taşımıştır. Edebiyatçı olarak ülke ve toplumsal sorunlar karşısında duyarlı davrandığı, sansüre karşı mücadele ettiği düşünülmektedir. TBMM Susurluk Araştırma Komisyonu ile TBMM Uğur Mumcu Cinayeti Araştırma Komisyonları'na verdiği bilgiler ilgili komisyonlarca düzenlenen resmi raporlarda yer almıştır. "Captagon" üreticisi Mehmet Ali Yaprak'ın kaçırılması, Eroin kaçakçılığı yapan ünlü aileleri ve Kuzey Irak'a gönderilen 100 bin silah gerçeğini cesaretle gündeme taşıması ve kayıtlara geçmesini başarmış olmasıyla da dikkate değer çalışmalar gerçekleştirmiştir ki; burada sözü edlen konuların her birisi başlı başına mayınlı bir sahadır. Yazar; sansüre karşı verdiği mücadelenin yanı sıra, güç odaklarına karşı da örnek mücadeleler sergilemiştir. Tanrı öldü "Tanrı öldü" (; ya da tanrının ölümü), Alman filozof Friedrich Nietzsche'nin yaygın olarak alıntısı yapılmış bir sözüdür. İlk kez 1882'de "Şen Bilim"`de (Almanca: "Die fröhlinche Wissenschaft") 108. ("Yeni Çabalar"), 125. ("Deli") ve üçüncü olarak 343. ("Keyifliliğimizin Anlamı") kısımlarda ortaya çıkar. Ayrıca Nietzsche'nin 1883 yılındaki, deyişin yayılmasına en büyük katkıyı sağlamış olan eseri "Böyle Buyurdu Zerdüşt"`te de görülür. Düşünce, "Deli"`de şöyle ifade edilmiştir: 8 Nisan 1966 tarihli "Time" dergisi kapağına "Tanrı Öldü mü?" sorusunu sordu ve eşlik eden makalede de o zaman için Amerika'da yükselmekte olan ateizme değiniliyordu. O zamanlar, Amerikan teolojisinde "tanrının ölümü" adında bir akım doğuyordu. Tanrının ölümü akımı kimi zaman teknik olarak Yunanca "theos" (tanrı) ve "thanatos" (ölüm) sözcüklerinden türemiş olan ""theothanatology"" olarak adlandırılıyordu. Bu teolojinin ana taraftarları Hristiyan teologlar Gabriel Vahanian, Paul Van Buren, William Hamilton, John A.T. Robinson, Thomas J. J. Altizer, John D. Caputo ve haham Richard L. Rubenstein gibi kişilerdi. 1961'de Vahanian'ın kitabı "Tanrının Ölümü" yayımlandı. Vahanian, çağdaş seküler kültürün, kutsal anlamın yokluğunu çekerek kutsallık bilincini tamamıyla yitirdiğini, metafizik bir amaç ya da sezgi anlayışından yoksun kaldığını savunuyordu. Çağdaş akıl için "tanrının öldüğü" sonucunu ortaya koydu. Vahanian'ın görüşüne göre yenilenmiş bir tanrısallık deneyimi için, dönüştürülmüş bir post-Hristiyan ve postmodern kültür gerekiyordu. Cafer Tayyar EÄŸilmez Cafer Tayyar Eğilmez (1878, Priştine - 3 Ocak 1958, İstanbul), Türk asker ve siyasetçi. Balkan, I. Dünya savaşlarında önemli görevler üstlenmiş ve Millî Mücadele döneminde “"Trakya Millî Kumandanı"” olarak tanınmıştır. Kırmızı-Yeşil şeritli İstiklâl Madalyası sahibidir. Millî Mücadele sonrasında TBMM'de II. dönem Edirne Milletvekili olarak yer aldı. 1924'te Terakkiperver Cumhuriyet Fırkası’na katıldı. Fırka kapatıldıktan sonra bağımsız olarak milletvekilliğini 1 Kasım 1928'e kadar sürdürmüş ve sonra aktif siyasetten çekilmiştir. 1877’de Osmanlı Devleti'nin Kosova Vilayeti’ne bağlı olan Priştine Sancağı’nda dünyaya geldi. Babası Plevne Savunması'nda hayatını kaybeden Yüzbaşı Emin Bey'dir. 1 Ocak 1901 tarihinde Harp Okulu'ndan Teğmen, 4 Ocak 1904 tarihinde Harp Akademisi'nden Kurmay Yüzbaşı rütbesiyle mezun oldu. İlk görev yeri olan Makedonya'dayken İttihat ve Terakki Cemiyeti'ne girdi. Rumeli'de çeşitli çatışmalara katıldı. 24 Ocak 1904 tarihinde 3. Ordu emrinde Kumanova bölgesinde eşkıya takibinde görevlendirildi. 27 Eylül 1909 tarihinde Genelkurmay Başkanlığı 3. Şubeye atandı. 3 Ekim 1909 tarihinde eşkıya takibiyle görevli Sait Paşa'nın refakatine atandı. 27 Nisan 1910 tarihinde Binbaşı rütbesine terfi etti. 3 Ağustos 1910 tarihinde İpek Sancağı Mutasarrıflığına atandı. 21 Eylül 1911 tarihinde mutasarrıflıktan istifa ederek Genelkurmay Başkanlığı 4. Şubeye tayin edildi. 14 Kasım 1911 tarihinde Rumeli Müstahfız birliklerinin teşkiliyle görevlendirilerek Selanik ve Kosova bölgesine gönderildi. 29 Aralık 1911 tarihinde tekrar İpek Sancağı Mutasarrıflığına tayin edildi. 2 Ağustos 1912 tarihinde mutasarrıflık görevinden istifa ederek Genelkurmay 4. Şubeye atandı. Balkan Savaşları sırasında 29 Eylül 1912 tarihinde Mürettep 2. Kolordu Kurmaylığına, 29 Ocak 1913 tarihinde Garp Ordusu'na tayin edildi. Savaştan sonra İstanbul'a geri döndü. 14 Haziran 1913 tarihinde Üsküdar Bölge Komutanı, 10 Aralık 1913 tarihinde Askerî Mahkeme üyesi, 8 Ocak 1914 tarihinde 4. Kolordu Kurmay Başkanı olarak görevlendirildi. 29 Kasım 1914 tarihinde Kaymakam rütbesine terfi etti. I. Dünya Savaşı'nın başlaması üzerine 3 Aralık 1914 tarihinde Çanakkale Cephesi'nde 1. Tümen Komutanlığı görevine atandı. 14 Aralık 1915 tarihinde Miralay rütbesine terfi etti. 5 Eylül 1916 tarihinde 2. Kolordu Komutanı, Nisan 1917 tarihinde 18. Kolordu Komutanı olarak görevlendirildi. Daha sonra Kuzey Kafkas Ordu Komutanlığı'na tayin edildi. Ancak 20 Temmuz 1918 tarihinde bu görevinden vazgeçilerek 1. Kolordu Komutanı olarak atandı. Mustafa Kemal Paşa'nın Samsun'a çıkmasından itibaren kendisiyle temas kurması sonucu Trakya'da Müdafaa-i Hukuk teşkilatına katıldıi. 12 Kasım 1919 tarihinde Mustafa Kemal Paşa'ya çektiği telgrafla bağlılığını bildirdi. 16 Mart 1920 tarihinde İstanbul'un işgalini protesto eden bir beyanname yayımlayarak Edirne'de sıkıyönetim ilan etti. 20 Nisan 1920 tarihinde İstanbul Hükümeti'nin kendisini görevden alması üzerine kuruculuğunu Edirne Milletvekili Faik Kaltakkıran, Edirne Belediye Başkanı Şevket Dağdeviren, Avukat Şeref Aykut ve Tüccar Kasım Yolageldili'nin yaptığı Trakya-Paşaeli Müdafaa-i Hukuk Cemiyeti Merkez Heyeti'nin kararıyla ""Trakya Millî Komutanı"" olarak görevine devam etti. TBMM I. dönem Edirne milletvekili seçildi. Ancak görevi dolayısıyla Edirne'den ayrılamadı. Yunan ordusunun 20 Temmuz 1920 tarihinde başlayan taarruzunun beşinci gününde Havsa-Bostanlı arasında Yunan kuvvetlerine esir düşerek Atina'ya gönderildi. Esaretin mahiyetini şöyle tasvir eder; ""Rumeli'nin bütün münevverleri (aydınları), eşrafı (şanı şerefi olanları), muteberanı (itibarlı kişileri), ağzı düzgün lakırdı yapanları, hemen kâmilen geceleri evlerinden gecelikleriyle kaldırılarak, parasız, pulsuz, sevk edilerek; yollarda her türlü işkence ve hakarete maruz bırakılmış, pek çokları vapurda pek çok işkenceler yüzünden vefat etmiş veya suveri mahsusa da öldürülmüşlerdir."" Mart 1923 sonuna kadar esarette kaldı. Serbest bırakılınca 11 Nisan 1923 tarihinde Ankara'ya gelerek TBMM'ye katıldı. 12 Ağustos 1923 tarihinde 7. Kolordu Komutanı olarak atandı. 24 Eylül 1923 tarihinde Mirliva rütbesine terfi etti ve Paşa oldu. 1924 yılında Güneydoğu Anadolu’da çıkan Nasturi Ayaklanması’nı bastırmakla görevlendirildi. İsyan 26 Eylülde bastırıldı. Cafer Tayyar Paşa, hareket sırasında Musul’a yönelmek için Ankara’yla görüştüğünü ancak bu sırada yeni bir savaşı göze alamayan Türkiye Cumhuriyeti Hükümeti’nin kendisine izin vermediğini zaman zaman dile getirmiştir. II. dönem TBMM'de tekrar Edirne Milletvekili seçildi. Ancak görevi sebebiyle izinli sayıldı. 31 Ekim 1923 tarihinde kolordu komutanlığı görevine son verildi. Savaştaki hizmetlerinden ötürü 21 Kasım 1923 tarihinde Kırmızı-Yeşil şeritli İstiklâl Madalyası ile taltif edildi. 17 Kasım 1924 tarihinde kurulan Terakkiperver Cumhuriyet Fırkası'nın kurucuları arasında yer aldı. 1926 yılında Mustafa Kemal Paşa'ya karşı düzenlenen İzmir Suikastı olayına adı karıştığından İstiklal Mahkemesi'ndeki yargılama sonucu aklandı. 1 Kasım 1927 tarihinde milletvekilliği görevi sona erince orduya döndüyse de tekrar ordu açığına alındı. 9 Ocak 1928 tarihinde askerlikten emekliye ayrıldı. 3 Ocak 1958 tarihinde İstanbul'da öldü. Cenazesi Karacaahmet Mezarlığı'na defnedildi. Camlıkahve Camlıkahve, Bahçelievler, İstanbul'da Soğanlı'nın Bağcılar Caddesi üzerinde bulunan bir semtidir. Camlıkahve'de Kaplamacılar, Keresteciler, Orman Ürünleri satan dükkânların çokluğu ile bölge bu açıdan sektörün merkezlerinden biridir. Camlı kahveden geçen İETT güzergahları : KarakÃ¶y Karaköy, İstanbul'un Beyoğlu ilçesine bağlı semt. Bankaları ve iş hanlarıyla ünlü en eski ticaret merkezlerinden biridir. Eski Galata semtinin modern adıdır. Tarih boyunca bir liman ve ticaret merkezi olma özelliğiyle ön plana çıkmıştır. Boğaziçi'nin Avrupa tarafında Haliç'in ağzında yer alır. Karaköy, şehrin çok tarihsel bölgelerinden ve en eskilerinden biridir. 19. yüzyılın son çeyreğinde Osmanlı Devleti'nin finans merkezi haline gelmişti. Bugün ise, önemli bir ticaret ve ulaşım merkezidir. Bölge Karaköy Meydanı'ndan kendisini çevreleyen semtlere bağlanır. Güneybatıda Galata Köprüsü Karaköy'ü Eminönü'ne bağlar. Tersane Caddesi batıda Azapkapı'ya, Voyvoda Caddesi kuzeybatıda Şişhane'ye, Yüksek Kaldırım Caddesi kuzeyde Beyoğlu'na, Kemeraltı ve Necatibey Caddesi kuzeydoğuda Tophane'ye açılır. Karaköy bölgesi 19. yüzyılda, bankaların ve sigorta şirketlerinin toplanma yeriydi. Ayrıca günümüzde mekanik, elektrik, elektronik ve su tesisatı ekipmanlarının kolaylıkla bulunabileceği yerlerden biridir. Karaköy, Bizans zamanından beri bir liman alanına sahipti. Haliç'in kuzey sahili yerleşim için ayrıydı. Yaklaşık MS 1000 civarında, Bizans İmparatoru Cenovalı tüccarlara bu bölgede yerleşme ve iş yapma iznini vermiş ve garantilemişti. Cenovalılar kendilerini ve ambarlarını korumak için dayanıklı istihkamlar yaptılar. Ceneviz duvar kalıntıları hâlâ görülebilir. Fakat Galata Kulesi onların içinde görülebilen duvarlardaki en yüksek ve en kuvvetli noktadır. 15. yüzyılda Galata bir İtalyan şehrine benziyordu. 1453'te İstanbul'un Fethi'nden sonra, bölge üç yerleşim kategorisine sahipti; Ceneviz, Venedik ve Katalan tüccarları; Ceneviz ve Osmanlı vatandaşları ile Rum, Ermeni, Gürcü ve Yahudiler. Nüfus kompozisyonu kısa zaman içinde değişti. 1478 nüfus sayımı'na göre bölgenin hemen hemen yarısı Müslüman idi. 1500 yılından itibaren, daha çok İspanyol engizisyonundan kaçan Sefarad Yahudileri buraya yerleşti. Karaköy, 1854-1856 Kırım Savaşı için savaşmaya gelen Avrupalıların ikinci akınına maruz kaldı. Savaş için gelen Büyük Britanyalı, Fransız ve İtalyan birleşik güçlerinin akınıydı. Rıhtım eksikliği, ordunun ve askeri ekipmanlarının boşaltılmasını zorlaştırdı. Bir Fransız şirketi 1879'da Karaköy'e bir iskele yapmak istedi, ancak 1895 yılında bitirilecekti. 19. yüzyılın son on yılında Karaköy kendini bankacılık bölgesi olarak geliştirdi. Osmanlı Bankası buraya merkezini kurdu. İtalyan ve Avusturya sigorta şirketleri şube ofislerini açtılar. 20. yüzyılda ticaret aktivitelerinin artması ile liman gümrük binaları, yolcu terminali ve deniz antreposu ile genişledi. Karaköy ayrıca, iskele boyunca yer alan Yunan tavernaları ile meşhur hale geldi. Ekim Devrimi (1917) sonrası Rusya'dan kaçan binlerce Beyaz Rus bu alana geldi ve yerleşti. Karaköy, bugün uluslararası ve şehir içi yolcu trafiğinde büyük taşımacılık merkezidir. Galata Köprüsü Karaköy ile tarihî yarımadayı birbirine bağlar, köprü üzerinden geçen tramvay hattı Zeytinburnu-Kabataş arasında çalışır ve Karaköy istasyonu bulunur. Yeraltı füniküler hattı (Tünel) 1875 yılından beri insanları Karaköy'ün alt ucundan İstiklal Caddesi'na taşır. İstanbul'un tek yüzen iskelesi olan Karaköy İskelesi'nden vapurlarla Boğaziçi'nin Anadolu Yakasındaki Haydarpaşa Garı ile Kadıköy'e ulaşım sağlanır. Karaköy Limanı'ndan feribotlar, Karadeniz limanları; Odessa, Yalta, Sivastopol, Kırım, Kezlev, Herson, Novorossisk, Köstence çalışır. Büyük lüks seyahat gemileri Akdeniz limanlarından Atina, Dubrovnik, Civitavecchia ve Venedik limanlarına seyrederler. Yüzyıllardır aktif bir iş merkezi olan Karaköy, İstanbul'un en önemli ticaret merkezidir. Tersane Caddesi etrafındaki Perşembe Pazarı'nda bütün çeşitli makine parçaları ve aletler satışa sunulur. Elektrik parçaları satan dükkânlar Voyvoda Caddesi'nde yer alır. Kemeraltı Caddesi'nde çeşitli tesisat malzemeleri bulunabilir. Selanik Pasajı, Karaköy alanının alışveriş merkezidir. Dükkânlar elektronik parçalar üzerinde ihtisaslaşmışlardır. Üzerinden yoğun trafiğin geçtiği bir yeraltı çarşısı olan Karaköy Alt Geçidi, Karaköy İskelesi'ne alttan ulaşımda emniyetli bir geçiş sağlar. Karaköy, ayrıca deniz ürünleri, börek, muhallebi ve baklava yemek için popüler bir yerdir. Çeşitli küçük balık restoranları, pub ve kafeler Galata Köprüsü'nün Karaköy tarafında yer alır. Yolcu terminal binasında yer alan Liman Lokantası akşam yemeği ile meşhurdur. İstanbul'un genelevleri de Karaköy'dedir. Karaköy'de, çeşitli eğitimsel ve dinsel yerler Latin-Katolik, Rum-Ortodoks, Ermeni ve Bulgar kiliseleri, zamanında Gürcüler tarafından da kullanılan sinagog ve Yunan, Yahudi, Fransız, İtalyan ve Avusturya okulları var olup kendi tarihsel kozmopolit karakterlerini yansıtırlar. Karaköy'de Avrupalı toplulukların bıraktığı zengin büyük tarihsel anıtlar bulunur. Bu eserler, Osmanlı döneminden beri zenginleşmektedir. Oligopol piyasasÄ± Oligopol piyasası, genelde 2, 3 veya 4 oyuncunun (üretici, aracı veya satıcı) hakimiyetinde şekillenen piyasa. Doğal nedenlerin etkili olmadığı durumlarda çoğu piyasa oligopol piyasasına dönüşür. Zira tekel piyasasındaki büyük kâr imkânlarının çekiciliği yeni oyuncuların katılımına yol açar. Aynı şekilde, tam rekabet piyasasındaki kâr imkânlarının zorluğu oyuncuların kaçmasına yol açar. Bu yüzden, özellikle büyük sermaye isteyen piyasaların çoğu kendiliğinden oligopole döner. Fazla oyuncunun veya tek oyuncunun hakim olduğu piyasalarda fiyatın oluşturulmasıyla ilgili kolay teknikler bulunur. Ne var ki, oligopol piyasalarında fiyatın belirlenmesi ile ilgili teoriler son derece karmaşıktır. Hatta, oligopol piyasasında fiyat belirlenmesine dair oyun teorisi, ünlü Amerikalı matematikçi John Nash'e Nobel Ödülü kazandırmıştır. Saf oligopol piyasasında firmaların ürünleri birbirlerine oldukça benzerdir. Petrol üreticileri, çelik fabrikaları saf oligopollere örnek olarak gösterilebilir. Bu tip piyasada firmalar özellikle fiyat konusunda birbirlerinin davranışlarından oldukça etkilenmektedirler. Farklılaştırılmış oligopol piyasasında firmaların ürettiği ürünler homojen değillerdir. Bu tip bir piyasada firmalar birbirlerinin fiyat değişimlerinden çok etkilenmezler, çünkü ürünler farklılaştırılmıştır. Eğer birkaç firma bir araya gelme, üretimi azaltma ve fiyatları yükseltme konusunda anlaşırlarsa -yani rekabet yapmaktan vazgeçerlerse - toplam kardan daha fazla pay elde edebileceklerdir. Bir grup firmanın bir araya gelmek suretiyle fiyat ve miktar konusundaki kararları beraberce alıyor olmalarına kartel denir. Günümüzde en belirgin kartel Petrol İhraç Eden Ülkeler Organizasyonudur. OPEC Ancak OPEC bir hükûmet kartelidir. Firmalar tarafından oluşturulmuş karteller kanunlara göre yasaklanmıştır. Çünkü fiyat ve miktar üzerine yapılmış herhangi bir anlaşma mahkeme tarafından fiyat sabitleme olarak kabul edilir ve yasadışıdır. Piyasada hakim tek bir büyük firmanın olduğu; buna karşılık belli sayıda küçük firmanın ise lider konumundaki bu firmanın fiyat politikasını izlediği durumdur. Eğer lider firma, diğer küçük firmaların kendisini izlediklerini bilirse ,bu küçük firmanın belli bir fiyattan mal satmak suretiyle tatmin olacakları üretim miktarlarını toplam piyasa talebinden çıkararak kendi piyasa talebini oluşturur. Oligopolist bir piyasada firmaların birbiriyle bağlantılı olduklarını ifade eden model. 19. yüzyılda, bir matematikçi olan Antoine Augustin Cournot tarafından ortaya çıkarılan modeldir. Peter Gabriel Peter Brian Gabriel (d. 13 Şubat 1950), İngiliz kült müzisyen. Gelmiş geçmiş en iyi ve en çok etki bırakmış sanatçılardan biri olarak kabul görür. İngiltere'de Chobham, Surrey kasabasında doğmuştur. Şöhreti progressive rock grubu Genesis'de baş vokalist, flütçü ve perküsyoncu olarak yakalamış, bu dönemde progressive rockun teatral boyutlara ulaşmasında önemli bir rolü olmuştur. Gabriel 1977 yılında grubu terk etmiş, solo kariyerinde söz yazarı olarak daha karanlık konulara dokunmuş, bestelerinde ise elektronik, dünya müziğine el atmış ve eleştirmenlerin favori sanatçılarından biri olmuştur. Gabriel kısa bir süre içinde videoları ve şarkılarıyla adından söz ettirmeyi başarmış, "So" albümü ileyse kariyerinin zirvesine çıkmıştır. Şarkıcının "Sledgehammer" videosu hâlen MTV tarihinde bir yılda en çok ödül alan müzik videosudur. Klip, Rolling Stone dergisi tarafından gelmiş geçmiş en iyi müzik videosu seçilmiştir. Gabriel aynı zamanda her zaman dünya müziğini Batı ülkelerine tanıtmak için uğraşmıştır. Türk halk müziği sanatçısı Selda Bağcan, Gabriel'in desteklediği Womad Vakfı tarafından çıkarılan Dünya Dans ve Müzik Festivali albümünde bir şarkısıyla yer almıştır. Gabriel Türk müziğinden etkilenmiş, Kudsi Ergüner ile de çalışmıştır. Peter Gabriel insan hakları üzerinde birçok çalışma yapmış, 1986 senesinde Amnesty turnesinde U2, Bryan Adams, Sting ve Lou Reed ile birlikte turneye çıkmıştır. "Biko", "Games Without Frontiers", ve "Shaking the Tree" gibi politik-insan hakları temalı ünlü şarkıları da mevcuttur. Gabriel müziğe yaptığı katkılardan çok prestijli BMI Icon ve Polar Müzik ödülleriyle onurlandırılmış, Genesis üyesi olarak Rock N Roll Hall of Fame'de yer almıştır. Sanatçı 6 Grammy ödülü, 3 BRIT, Cannes'da Grand Jury ödülü kazanmış, Akademi Ödülü'ne aday gösterilmiştir. Ivor Novella Ödülleri'nde Yaşam Boyu Başarı Ödülü kazanmıştır. Gabriel'in klasikleşmiş şarkıları arasında "Don't Give Up", "In Your Eyes", "Red Rain", "Solsbury Hill", "Big Time", "Digging in the Dirt", "Blood of Eden", "Games Without Frontiers", "Sledgehammer" ve "Here Comes the Flood" gibi parçalar vardır. Yakın dönemde ise yerel müziklere gerek yapımcı olarak gerekse kişisel düzeyde destek olup birçok uluslararası insani yardım çalışmasında rol almıştır. Peter Gabriel turneleri ve enerjik sahne performanslarıylada adından söz ettirmiştir. Tony Banks, Anthony Phillips, Mike Rutherford gibi isimlerle 1967 yılında Genesis'i kurdu. İlk döneminde bir "Soul" müzik hayranı olarak sevdiği isimlerden bazıları; Nina Simone, Gary Brooker ve Cat Stevens'tır. Grup kısa zamanda önce İngiltere'de olmak üzere İtalya, Belçika gibi ülkelerde tanındı. Performansı sırasında gösterişli sahne elbiseleri kullanması, şarkılarından önce anlattığı kısa, hayal ürünü hikâyeler ve kullandığı ışık efektleri ün kazanmasında önemli rol oynadı. Çok sonraları birçok rock ve metal grubunun kullanacağı, vokalistin seyircilerin arasına atladığı hareketin bir benzerini The Knife adlı parçasında yaparak akıma öncülük etti. Genesis'ten ayrılma nedeni de yine gösterişçi tavırları ve grup içinde sivrilmesine dayanmaktadır. Hastalanmış olan kızı Anna ile ilgilenmek istemesi, grupla birlikteliğine son noktayı koydu. Gabriel ilk solo albümlerine isim koymayı reddetmiş, sadece kendi adını vererek kapaklarda farklı temalar kullanmıştır. İlk albümünde yapımcı Bob Ezrin ile çalıştı ve ilk solo başarısı Solsbury Hill adlı parça ile geldi. O dönemde içe dönük bir yaşam tarzı edinen müzisyen şarkı sözlerine de bunu yansıtmıştır. Gitarist Robert Fripp'le beraber 1978 yılında ilk uzun çalarını çıkardı. Deneysel ve karanlık yapıdaki çalışma önemli bir başarı elde etmedi. 1980 senesinde Steve Lillywhite ile gelen çalışma ise beraberinde Games Without Frontiers ve Biko (Steve Bantu Biko) gibi "hit" parçalar getirdi. Gabriel bu çalışmalarında sıradışı kayıt teknikleri ve ses efektleri kullanmıştı. Intruder çalışması da Phil Collins'in de katkısıyla yepyeni bir davul kayıt tekniğiyle gerçekleştirildi; bateri takımında gelenekselleşmiş olan ziller de kullanılmadı. IV albümünde ise örneklenmiş ve yeniden düzenlenmiş seslerle alışıldık enstrümanları bir araya getirdi. Shock the Monkey hem tek başına hem de video klip olarak ses getirmiştir. Sahne performanslarında görsel zenginliği ve kurguyu ön plana çıkardı. Daha önce önemli adımlar atmasına rağmen Gabriel, zirvedeki popülaritesini 1986'da çıkardığı So albümüyle kazandı. Listelerde bir numaraya kadar yükselen Sledgehammer, Big Time ve Kate Bush ile düet yaptığı Don't Give Up adlı parçası albümde yer alan parçalardan bazılarıdır. Sledgehammer 1987 yılında MTV Video Müzik Ödülleri tarafından birkaç dalda ödüle layık görüldü. 1988'de dünya çapındaki Human Rights Now! (İnsan Hakları Şimdi!) turlarına önemli destek verdi. Martin Scorsese'nin filmi The Last Temptation of Christ için 1989 yılında Passion albümünü hazırladı. Bu albümünü 1992 yılında çıkardığı Us takip etmiştir. Us'ın kayıtları sırasında ilk evliliğinin sona ermesi ve kızından uzaklaşması gibi zor bunalımları yaşıyordu. Come Talk To Me (Gel konuş benimle) adlı parçada kızına yakınlaşmak için olan çabasını dile getirdi, Sinead O'Connor vokalde ona eşlik etti. Eylül 2002'de çıkardığı Up ile, 70'lerin sonlarında ona hakim olan karanlık atmosfere geri döndü. Ticari başarısı pek yüksek olmayan bu albümü kendi imkânlarıyla çıkardı. "Real World Stüdyoları"'nın kurucusudur. Stüdyonun amacı, yerel müzik yapan belirli sanatçıları desteklemek ve onların yaptığı müzikleri batı kültürüne tanıtmaktır. Yungchen Lhamo, Nusrat Fateh Ali Khan ve Youssou N'dour bu sanatçılardan bazılarıdır. Son yıllarda sanatçı video oyunları üreten Cyan Worlds ve Ubisoft gibi şirketlerle de beraber çalışmakta, çıkardıkları oyunların ses tasarımlarında onlara destek olmaktadır. Salmastra Biri hareketli, diğeri sabit bulunan iki makine parçası arasında sızdırmazlık sağlayan parçalara salmastra denir. Genelde pompa, musluk, mil yatağı gibi yerlerde kullanılır. Başka bir tarifle, eğer bir makine parçasının içinden kuvvet geçmesini istiyorsanız, fakat akışkan geçmesini istemiyorsanız, araya salmastra koymalısınız. Zira salmastranın alternatifi son derece pahalı yöntemlerle işlenmiş ve yine de uzun süre sızdırmazlık garantisi bulunmayan, hassas yüzey işleme yöntemleridir. Bu yöntemlere mahkûm olmak yerine salmastra konulur ve sızdırmazlık ucuz ve güvenli bir şeklilde sağlanmış olur. Hareketli parçalar arasında sızdırmazlığın sağlanması, hız, basınç, sıcaklık, ortam akışkanının kimyasal özellikleri gibi faktörlere bağlıdır. Ayrıca, salmastra kutusu dizaynı, mil ve yuvanın yüzey temizliği, salmastra yerleştirme şekli ve mil salgısı da salmastranın sızdırmazlık özelliğini etkiler. Ä°deal bir salmastra: Kovan Tipi Salmastra: Salmastra kovanı vana mili boyunca olabilecek sızdırmazlığı önlemek amacıyla dizayn edilir. Yaygın salmastralar birçok malzemeden yapılır. Salmastralarda en çok kullanılanı uygun bir yağlayıcı ile yağlanmış örgü şeklindeki asbest salmastralardır. Dolgu mili fazla sıkıştırıp, çalıştırmasını zorlamadan sızdırmazlığı sağlanmalıdır. Salmastra sıkılmayacak kadar incelince değiştirilmelidir. Çift Cıvata ile Sıkılan Salmastra: Bu tip sızdırmazlığı sağlayan dolgu malzemesi karşılıklı iki yönden eşit baskı uygulanarak sıkılır. Şayet salmastradan kaçak olursa daha fazla sıkılır. Sıkıştırma anında mil hareketinin kısaltılmasına dikkat edilmelidir. Salmastra aşınıp kullanılmaz hale gelince değiştirilir. Fanus Tipi Salmastra: Vana sıcak serviste kullanılıyorsa dolgu arasına içinden soğutma akışkanı geçen bir fanus yerleştirebiliriz. Bazı yüksek basınçlı servislerde de salmastranın ilk bölümünden geçebilecek olan akışkanı tutmak için bu yöntem uygulanabilir. Fanus tipi salmastra düzeneği akışkanın partiküllü olduğu durumlarda verimli olarak kullanılabilir. Çünkü fanus sayesinde sızdırmazlık azalır ve vana mili aşınması ve kirlenmesi önlenir. Enjeksiyon Tipli Salmastralar: Bu salmastra tipinde vana normal operasyon şartlarına geldiğinde enjeksiyon sıvısı verilmez. Salmastra düzeneği içinde bilyeli bir çek vana mevcuttur. Buna rağmen daha güvenli bir operasyon için çek vana ve enjeksiyon noktası arasına bir vana konulması uygun olacaktır. Sızdırmazlık sıvısının enjeksiyonu için ayarlama vidası çekilir, sıvı hatta verilir ve küçük vana açılır. Kacak kesilinceye kadar ayar vidası sıkılır. Bundan sonra vana sıkılır. Eksilen sıvı yerine ikmal yapılır. Dilenci Yakın anlamlılar Dilencilik Dilencilik, yardıma muhtaç olduğu gerekçesiyle başka insanlardan para, yiyecek vb. şeyler isteme. Geçimini bu şekilde sağlayan kişiye dilenci denir. Dilencilere, geri kalmış ve gelişmekte olan ülkelerde daha çok rastlanır. Dilencilik dünyanın en eski mesleklerinden biridir. Dilencilik bazen dinî gerekçelerle yapılır. Bazı din ve mezheplerde din adamları dilenerek veya sadece bağışlarla geçinirler. Bu tür dilenme, din adamlarının dünya işlerinden ellerini çekerek dinî çalışma ve meditasyonlarına daha fazla zaman ayırmalarına imkân verir. Dilencilerin bir kısmı gerçekten yardıma muhtaç olmakla beraber bir kısmı da toplumun insaf, yardımseverlik ve dindarlık duygularını sömürerek kolay ve haksız kazanç elde etmeye çalışırlar. Bu amaçla genellikle yoksul görünümlü olmaya dikkat ederler. Engelli olmak veya engelli çocuğu olmak avantaj sağladığı için engelli veya hasta taklidi yaparlar. Bazı durumlarda dilenci çetelerinin eline düşmüş çocuklar sakat bırakılır veya engelli rolü oynamaya zorlanır. Gelişen teknoloji ile birlikte dilencilerin çalışma şekilleri de değişmiştir. Günümüzde dilenci çeteleri cep telefonu ile haberleşerek zabıta veya polis kontrollerine karşı birbirlerini uyarmakta, aynı bölgelerde dilenmemeye dikkat etmektedirler. Polisler tarafından gözaltına alınan dilencilerin yüklü miktarda meblağ elde ettiği görülmektedir. Dilenmek pek çok ülkede suç olmamakla birlikte dilenciliğe zorlamak ya da aklı baliğ olmayan kimseleri suistimal etmek suçtur ve cezaî yaptırımla karşılaşılabilir. Kamu huzurunu bozduğu durumlarda dilenciler, polis, zabıta gibi kamu görevlileri tarafından dilendikleri mekândan uzaklaştırılabilirler. Birleşik Krallık'ta 1824 yılında çıkarılan Evsizler Yasası'na göre dilencilik suçtur ancak hapis cezası yaptırımı yoktur. Bununla birlikte genellikle, toplu taşım araçları haricinde dilencilere müdahalede bulunulmaz. Romanya'da 1991 yılında çıkarılan 61 no.lu yasaya göre dilencilik suçtur. TCK'ya göre dilencilik suç olmamakla birlikte dilenciliğe zorlamak ya da aklı baliğ olmayan kimseleri suistimal etmek suçtur. TCK madde 229 şu şekildedir: (1) Çocukları, beden veya ruh bakımından kendini idare edemeyecek durumda bulunan kimseleri dilencilikte araç olarak kullanan kişi, bir yıldan üç yıla kadar hapis cezası ile cezalandırılır. (2) Bu suçun üçüncü derece dahil kan veya kayın hısımları ya da eş tarafından işlenmesi hâlinde verilecek ceza yarı oranında artırılır. (3) Bu suçun örgüt faaliyeti çerçevesinde işlenmiş olması hâlinde, verilecek ceza bir kat artırılır. T.C. devleti, yardıma muhtaçları Çocuk Hizmetleri Genel Müdürlüğü'ne yönlendirerek ihtiyaçlarının karşılanmasına yardımcı olmaktadır. Asgari Ã¼cret Asgari ücret veya minimum ücret, yasal bakımdan işçilere ödenebilecek en düşük seviyedir; işçilerin belirlenen sınırın altında emeğini satamayacaklarını belirtir. Çoğu ülke 20. yüzyılın sonuna doğru asgari ücret mevzuatını uygulamaya başlamıştır. İşçinin gıda, konut, giyim, sağlık, ulaşım, kültür vb. gereksinimlerini günün fiyatları üzerinden en az düzeyde karşılayacak biçimde hesaplanır. Ülkelere göre asgari ücret açıklamaları değişkenlik gösterebilir; kimileri sadece saatlik bazda açıklarken diğerleri doğrudan belirli bir saatlik çalışmanın karşılığı olarak aylık bazda açıklar. Asgari ücret çalışma süresiyle yakından bağlantılıdır. Klasik liberal ve liberteryen ekonomistler, asgari ücretin işsizlik oluşturduğu görüşünü benimsemiştir. Asgari ücretler ne kadar yükselirse, bu ücretleri karşılayamayacak küçük işletme sahipleri o kadar artacaktır. Bunun sonucunda küçük işletmeler daha az işçi çalıştıracak ve bu durum işsizlik oluşturacaktır. Yandaki grafik bu durumu arz talep doğrularıyla göstermektedir. Asgari ücret hem okuyup hem çalışabilecek lise öğrencilerini okuldan ettiği gibi, küçük işler yaparak en azından az bir maaşa çalışabilecek işçileri de pazar dışında bırakmaktadır. Kaçak işçi çalıştırılmasının bir sebebi de asgari ücrettir. Bu sistemle hem kaçak işçiler daha kötü şartlarda çalıştırılmaktadır, hem de devlet bu işçilerden ufak hesaplı ("ama geniş hacimli") vergi kaybına uğramaktadır. Locarno Locarno, İsviçre kantonu Ticino'daki Maggiore Gölü'nün (Lago Maggiore) kuzey ucunda, Ascona yakınında bulunan 15,000 nüfuslu bir İsviçre şehridir. Puncak Jaya Puncak Jaya Dağı ayrıca Mount Carstensz veya Carstensz Piramidi de denir, (Endonezyaca: Puncak Jaya). ""Zafer Zirvesi"") 5.030 metre yüksekliği ile Okyanusya'nın en yüksek dağı. Bazı verilere göre sadece 4.884 m yüksekliğe erişse de her halükarda, Himalayalar ile Andlar arasında bulunan en yüksek noktadır. Papua Yeni Gine Adasının Endonezya'ya ait batıdaki Batı Papua kısmında, Maoke Sıradağları'nın bir bölümü olan Sudirman Range'de bulunur. Maoke Sıradağları, Pasifik Plakasının batarak İndo-Avustralya Plakasının altına girmesiyle oluşmuştur. Puncak Jaya'nın Avustralya ve Okyanusya'nın bir temsilcisi olarak Yedi Zirveler'e dahil olup olmadığı tartışılmaktadır. Politik olarak bakıldığında dağ, Endonezya'ya, dolayısıyla Asya aittir. Diğer yandan ise dağ, Pasifik ve İndo-Avustralya plakalarının sınırında bulunup, böylelikle coğrafi olarak Avrasya'a ait değildir. Carstensz Piramidi ismini, 1623 yılında dağı ilk defa tasvir edip tanımlayan Hollandalı denizci ve kâşif Jan Carstensz'den alır. İlk tırmanış 13 Şubat 1962'de, Heinrich Harrer, Philip Temple, Russel Kippax ve Albert Huizenga tarafından , kuzey duvarı üzerinden gerçekleştirilmiştir. Puncak Jaya, "Yedi Zirve" içinde nispeten küçük olmasına rağmen, tırmanışı en zor olanlardan biridir. Zorluk derecesi V ile, tırmanış tekniği açısından Everest Dağı ya da Denali'den de çok daha zordur. Ancak yükseklik şartlarından, daha doğrusu orada hüküm süren iklim şartları sebebiyle bu son ikisi dağcılık bakımından, çok daha fazla büyük bir meydan okumadır. Puncak Jaya'ya tırmanış, ordu, polis, bakanlıklar gibi çok sayıda makamın iznine bağlıdır. Bu izinlerin elde edilmesiyle ilgili kriterler, kısa zaman dilimi içinde değişebilmektedir. Çevrede, yabancı ziyaretçiler için pek de uygun olmayan mayıncı gruplar aktiftir. Bunların dışında resmi makamlarla, yörenin ilk sakinleri arasında ihtilaflar vardır. Bu problemler, tırmanışları çok zorlaştırır. Yıldız Usmonova Yıldız Usmonova (d. 12 Aralık 1963, Margilan), Özbek şarkıcı-şarkı yazarı, siyasetçi. Taşkent Devlet Konservatuvarı mezunudur. 2009 yılı Ekim ayında Türkçe bir albüm yaptı. Kariyerinde 20 milyon albüm satışı yapmayı başaran sanatçı, Özbekistan'ın en önemli sanatçısıdır. Türkiye'de müzik marketlere sunduğu "Dünya" albümünde çok önemli isimleri bir araya getirdi. Prodüktörlüğünü Şafak Karaman'ın yaptığı albümün müzik direktörlüğünü ise Mustafa Ceceli üstlendi. Yıldız Usmonova "Dünya" isimli albümünde Fatih Erkoç, Levent Yüksel, Yaşar ve Hüsnü Şenlendirici ile düet çalışmalara imza attı. Albümün ilk klibi ise Fatih Erkoç ile birlikte seslendirdiği "Görmesem Olmaz" isimli şarkıya çekildi. Çok büyük ilgi gören şarkıcı sırasıyla Yaşar ile "Seni Severdim" , Levent Yüksel ile "Yalan" ardından sözleri kendisine ve Günay Çobanoğlu'na müziği yine kendisine ait olan "Beni kovma kalbinden" adlı şarkıya klip çekti. Inadim Uzay Yolu: Derin Uzay Dokuz Uzay Yolu: Derin Uzay Dokuz (Deep Space Nine) Uzay Yolu evreninde geçen bir bilimkurgu dizisidir. 1993 yılından başlayarak 7 sezon boyunca yayınlanmıştır. Gene Roddenberry'nin Uzay Yolu temel alınarak Rick Berman ve Micheal Piller tarafından yaratılmıştır. Kısaca ST:DS9 veya sadece DS9 olarak da anılır. DS9, yayındayken başladı. İki dizi arasında sık sık geçişler vardır. Selefi 'nin aksine DS9 Gene Roddenberry tarafından konmuş kuralları sık sık çiğnemiştir. Gene diğer Uzay Yolu dizilerinin aksine DS9 bir yıldız gemisinde değil bir uzay istasyonunda geçer. Türkiye'de Cine 5 Kanalı yalnızca İlk Sezonunu 1997-1998 yılları arasında yayınlamıştır.. Sevara Nazarhan Sevara Nazarkhan (Sevara Nazarxon (Nazarxonova) Anvarjonovna) Özbek şarkıcı, söz yazarı, müzisyen. Özbekistan'ın Andijan (Andican) şehrinde Fergana Vadisi'nde 1978 yılında doğdu. Orta Asya'ya özgü bir çalgı olan "dutar" ı kullanmaktadır. Halk müziğini modern müzikle harmanlayarak kendi tarzını oluşturmuştur. 2003'te Fransız yapımcı Hector Zazou ile çalışarak çıkarttığı albüm "Yol Bo'lsin" ile övgü toplamıştır. Ayrıca BBC Radyo 3'ten aldığı "En iyi Asyalı Sanatçı" ödülü bulunmaktadır. TRT Avaz kanalının resmi açılış (21 Mart 2009) ve kanalın adının Türkiye Cumhurbaşkanı tarafından kamuoyuna açıklandığı gala gecesinde sahne alan altı sanatçıdan bir tanesidir. Gala gecesinde Özbekistan'ı temsil etmiştir. Andican ili Andican ili (Özbekçe:Andijon viloyati / Андижон вилояти), Özbekistan'ın 12 ilinden birisidir. Ülkenin doğu ucunda yer alan ve Kırgızistan'a sınırı bulunan vilayetin 2005 yılı resmi nüfusu 1.899.500, yüzölçümü 4.200 km²'dir. Yönetim merkezi vilayete adını veren Andican şehridir. Büyük şehirleri Andican, Asaka, Şahrihan, Hanabad, Karasu v.b. IRC komutlarÄ± listesi Bu liste tüm ülkelerde kullanılan IRC in geleneksel komutların listesidir. Kullanımı: Bağlanılan sunucudaki veya belirtilen sunucudaki yönetimsel detayları verir. Kullanımı: Mevcut IRC komutlarının listesini gösterir. Kullanımı: İstemciniz bahsi geçen kullanıcıdan gelen mesajları göstermeyecektir. Bu komut istemciden istemciye değişiklik göstermektedir, daha fazla bilgi için irc istemcinizin yardım dosyalarını inceleyin. engellemeyi kaldırmak için kullanılır. Kullanımı: Belirtilen a girersiniz. Gerektiği durumlarda kanalın şifresi ([anahtar]) de girilir Kullanımı:Sunucu içerisinde aktif en az 1 kullanıcıya sahip kanalları ve kanal başlıklarını listeler. Sunucudaki kanalları listeler. Listede ayrıca kanal başlıkları da görünür ve listeden istediğiniz kanala tıklayarak giriş yapabilirsiniz. Kullanımı: Bağlanılmış olan sunucunun bağıntılı olduğu bütün sunucuların listesini, ve hangi biçimde/sırada olduğunu gösterir. Büyük IRC ağlarında DDOS ataklarını engellemek için, /links komutu kullanımdan kaldırılmıştır. Kullanımı: Yerel kullanıcıları biçimlenmiş halleri ile ve ayrıca çevrimiçi operator/admin leri, kanal sayılarını ve kaç tane sunucu olduğunu listeler. Bunun mIRC da görüntüsü şu şekilde olacaktır: "1 sunucuda 3 görünmez ve 1014 kullanıcı var" "6 operator çevrimiçi" "32 kanal oluÅŸturuldu " "1017 kullanıcı ve 0 sunucum var" Kullanımı: Önce nick, daha sonra gelecek şekilde ekrana mesaj gönderir. Örneğin, kullanıcı "HERO", "/me televizyon izleyecek" şeklinde bir komut kullandığı zaman ekranda "HERO televizyon izleyecek" şeklinde gözükür. Komutun girişi ve gösterdiği mesaj istemciden istemciye değişmektedir. Kullanımı: Kullanıcının bağlı olduğu veya istenilen bir sunucu için günün mesajını (ing. motd=Message Of The Day'den gelmiştir) Kullanımı: Kanaldaki nick lerin listesini @ veya + (operator ve voice) ön ekiyle birlikte gösterir, Kullanımı: Nickinizi olarak değiştirir. Kullanımı: Belirtilen kanal veya kullanıcıya bir uyarı mesajı gönderir. Genel olarak, bu servis botları ve IRCop lar haricinde kullanılmaz.Gereksiz kullanımlar serverdan Gline yemenize (engellenmenize) sebep olabilir. Kanalda operator konumunda iseniz, /mode #kanal +T yaparak, kanal uzerinde notice kullanmayi yasaklayabilirsiniz. Kullanımı: Belirtilen, eğer belirtilen yoksa aktif haldeki kanaldan ayrılmada kullanılır. Eğer sebep belirtilmemişse, varsayılan ifade(genellikle kullanıcı tanımlı) kullanılır. Kullanımı: Seçilen kullanıcı ile özel sohbet başlatır. Kullanımı: Bu komut sunucu ile bağlantıyı keser. Bazı zamanlar sunucu ile bağlantı yavaş ise sunucudan ayrılmak bir süre alabilir. Bu sebeple bazı istemcilerde /disconnect komutu istemciyi sunucudan çıkmaya "zorlar". Eğer sebep belirtilmemişse, varsayılan ifade(genellikle kullanıcı tanımlı) kullanılır. Mozilla'nın IRC istemcisi Chatzilla'da bu komut programı kapatır. Kullanımı: Belirtilen komutu istemci programı aşıp direkt sunucuya göndermede kullanılır. Örneğin /connect komutu /quote connect komutundan değişik fonksiyon gösterir. Kullanımı: Verilen e bağlı olarak sunucunun istatistik bilgilerini listeler. (Sözgelimi: "/stats o" komutu sunucu konfigürasyonundan operatörleri listeleyecektir.) Sık kullanılan sunucu istatistikleri: Not: /stats k ve g komutları için genellikle IRC-Operator yetkisi gerekir. Syntax: Kullan覺c覺 ad覺 hakk覺nda bilgi getirir bkz. Whois Bu komutlar yaln覺zca operator veya half-op yetkisindeki kullan覺c覺lar taraf覺ndan verilebilir. Kullanımı: Belirtilen i a bağlanmak üzere davet eder. Kullanımı: Belirtilen i dan atar. Doğal olarak kanaldan atılan kullanıcı yeniden bağlanabilir, bu nedenle bir kullanıcıyı kanaldan sürekli uzaklaştırmaktan çok uyarı amacı ile kullanılır. Son kısma istenirse kullanıcının kanaldan atılma gerekçesi belirtilebilir. Kullanımı: Mevcut başlığı olarak değiştirir. Kanal mode'u +t ise yalnızca operatörler ya da half-op'lar kullanabilir; aksi halde bu komutu herkes kullanabilir. Herhangi bir girilmezse, kanalın mevcut başlığını gösterir. Kullanımı: Belirtilen [#kanal], veya [nick] e değişkenle verilen mode'u atar. Gereken yetki düzeyi mode'a bağlıdır. Herhangi bir kanal mode'u atanmaksızın kendi üzerinizde bu komutu kullanabilirsiniz (mIRC kullanıcıları mode atamak için //mode $me komutunu verebilirler). En sık mode'lar: Bu mode'lar farklı ağlarda değişiklik gösterebilir. Sürekli sarı basın kartı Sürekli sarı basın kartı, Türkiye'de Basın Kartları Yönetmeliği hükümleri gereğince, gazeteciliğe başladıktan sonra, mezun olduğu okula göre 1-3 yıl sonra alınan sarı basın kartını, aralıksız olarak 20 yıl fiilen gazetecilik yaparak taşıyan gazetecilere, bu tarihten sonra fiilen gazetecilik yapmasalar bile ömür boyu taşıma hakkı veren karttır. Bu kartın daha önceki ismi, "basın şeref kartı" idi. "Başbakanlık Basın Yayın ve Enformasyon Genel Müdürlüğü" 'nce yürütülen Basın Kartı Yönetmeliği hükümlerine göre Sarı basın kartı veya Sürekli sarı basın kartı taşıyan gazetecilere sağlanılan kolaylıklar şunlardır: "...Madde 46 Basın kartı hamilleri, Ağrı eşiği Ağrı eşiği, kronik veya geçici rahatsızlıktan dolayı oluşan ağrının zaman içerisinde hasta tarafından daha az algılanması veya ağrı duygusunun geçici bir süre algılanmamasıdır. Bir başka şekilde aynı derece rahatsızlığı olan hastalarda ağrı duygusunun farklı şiddetlerde algılanması olarak da tanımlandırılır. Örneğin bir hasta ağrıdan bayılabilirken diğeri aynı tepkileri göstermeyebilir veya çok dayak yiyen biri hiç dayak yemeyen birine göre ağrıyı daha az algılar. Guarana Guarana (Portekizce "guaraná") ("Paullinia cupana"), sabunağacıgiller (Sapindaceae) küçük kırmızı meyveli, yüksek dozda kafein içeren tropik bir bitki türü. Brezilya'nın Amazon bölgesinde yaşayanlar guarana tohumlarını çiğneyerek ya da toz hale getirilip suda eritip içerek enerji sağlarlar. Ayrıca günümüzde enerji içecekleri sektöründe kullanılmaktadır. Alman botanikçi F.C. Paullini tarafından keşfedildiği XVIII. yüzyıldan beri Avrupalılar tarafından tanınmaktadır. Taneleri, yüksek yoğunlukta kafein maddesine sahiptir ki bu onu dünyada en yüksek oranda kafeine sahip olduğu bilinen bitki yapmaktadır. Uyarıcı özellikleri için ister taneleri kurutularak, ister ayıklanan tanelerden öğütülerek elde edilen tozu suda veya meyve suyunda eritilerek tüketilir. Toprağı anımsatan tadı acıdır, ama lezzeti çok özeldir. Kırmızı renkteki meyvesi, olgunlaştığında, tanesi gibi beyaz etlidir. Brezilya’da, guarana, (yabani halde) Amazonya Bölgesinde, Mato-Grosso ve Bahia’da yetiştirilir. Amazonya’da, Maués bölgesinin yakınında, onun özelliklerini ilk defa keşfeden Sateré-Mawé ulusundan Kızılderiler, bitkinin kaynağı konusunda efsaneler üretmeye devam etmektedirler. Guarana, bitkisel ilaç olarak da çok popüler bir bitkidir. Kafeine ve kuşkusuz zihinsel yetenekleri etkileyebilecek diğer maddelere, özellikle de teobramin gibi diğer ksantinlere bağlı uyarıcı etkisi ile tanınır. Konsantrasyonu, hafızayı, zihinsel hesaplamayı geliştirir. Brezilya’da çok popüler ve aynı şekilde guarana olarak isimlendirilen sodalı bir içecek türü, bitkinin özlerinden sentezlenmektedir. Portekiz’de, hatta Almanya’da ve İsviçre’de, -başlangıçta ithal edilen- bu tür bir içeceğin, 1990’lı yıllardan beri ticareti yapılmaktadır. Taneler, çok yüksek dozda kafein içerir (100 gramında 4,5 gr.dan fazla) (pazarlama nedenlerinden dolayı bazen guaranin olarak da isimlendirilir), ancak teofilin (0,4 g) ve teobromin (0,005 g) gibi diğer alkoloidler ile aynıdır. Böylece, Güney Amerika yerlilerinin de (tonik, antidiareik, antinevraljik) birçok hastalığı iyileştirmek için geleneksel tıpta kullandıkları uyarıcı bir psiko-tropik maddedir. Hatta diyete ek olarak da yararlıdır. Birçok hastalığı iyileştirmek için Kolomb öncesi dönemde, Tupi-Gurani kolundan çeşitli kabileler (Andira, Satéré-Mawé) tarafından bitkisel ilaç olarak kullanıldı. Bitkiyi kullanmak için, Kızılderililer, bir hamur elde etmek için kavrulan ve soyulan taneleri az bir suyla ezerlerdi, sonra bu hamuru yoğurur ve bir sopa şeklinde yuvarlarlardı. Bu sopa, koruma sağlanması için birçok ay boyunca bir ateşin üzerine yerleştirilirdi. Daha sonra, Amazon Nehri’nin dev balığı olan pirarucunun ıslak diliyle bir su kabağının içine rendelenir. Satéré-Mawé ‘lerin geleneksel içeceği olan çapo yapmak için üzerine su eklenir. Taneleri, erojen stimülayona neden olarak, merkezi beyin sinirleri üzerine etki yapan yatıştırıcı tonik içerdiğinden, bazıları guaranaya afrodizyak özellikler atfeder. Tane, adenin, kafein, guanin, hipoksantin, teofilin, teobromin, laksantin gibi farklı alkaloidler ve haberciler içermektedir. Aynı zamanda başka elemanlar da içerir: zamk, pektin, tanenler, amino asitler, esansiyel yağ asitleri, mineral tuzlar (kalsiyum, potasyum, fosfor, demir, bakır, çinko, magnezyum), eser elementler (selenyum, germanyum, stronsiyum) ve vitaminler (A, E, B1, B3 ve PP). Olgunluktan hemen önce, Guarana salkımının garip bir görünümü vardır. Bu meyvenin kırmızımsı kabuğu şaşırtır ve gözbebeği gibi ortasında siyah çıkıntısı bulunan beyaz bir çekirdek görünür. Bu nedenledir ki Mawé’ler Guarana’yı «Ormanın Gözü» olarak isimlendirirler. Öncelikle meyve, etli kabuğundan ayrılır. Sonra 6 gün 6 gece boyunca açık havada kurutulur. Kuruyan salkımlar, biraz su ile havanda dövülür. Hamur, Guarana hamurundan küçük somunlar şeklinde elde yuvarlanır. Bu somunlar, 40 gün boyunca tütsülenir. Tütsülenen somun artık uzun yıllar boyunca saklanmaya hazırdır. Guarana, aynı zamanda, bitkinin tanelerinden üretilen, tatlandırılmış, sodalı şekerli bir içeceğin adıdır. Bu içecek, başta Brezilya ve Almanya (Kicos)’da üretilmekte ve satılmakta, içecek olarak çok popülerdir. 350 ml.lik metalik kutularda ve 500 ml ila 2,5 litrelik şişelerde (Almanya’da: 700 ml.lik şişelerde) paketlenmiştir. Bu içeceği üreten başlıca dört marka vardır: Antarctica, Brezilya, Sarandi’de, ülkenin güneyinde satılan guaranalı içeceğin büyük çoğunluğunu üretmektedir; Brezilya’da Hristiyan işçiler derneğinin adil ticaret kooperatifinin ürettiği Guaranito, ve Artisans du Monde şebekesi tarafından Fransa’da dağıtılan, ve (Coca-Cola’ya ait marka) Kuat. Ayrıca İsviçre’de de kooperatife dağıtılan, Guaraná Antarctica adıyla da bulunmaktadır. Enerji verici özellikleri nedeniyle bugün, gazlı içecekler, meyve suları, « enerji » içecekleri gibi (smart drink tipi) birçok içecek (Son zamanlarda (03/2011), FAB de Forever Living Products ,Dark Dog, So WOW, Guru veya Burn ve red bull ) ve hatta biralar da (Vores Øl, Desperados Red, Bière Sedania, Bière Propaganda, Kick de Molson ve Shok de Labatt) guarana içermektedir. Sateré-Mawé ‘nin kendi guarana kültürünü korumak ve geliştirmek için, Presidio üreticileri, Sateré-Mawé yerlilerinin temsil organı olan Conselho Geral da Tribo Sateré Mawé (CGTSM) himayesinde bir kooperatif olarak gruplanmışlardır. Genetik programlama Genetik programlama, ele alınan problemin yapı taşlarından oluşturulan muhtemel ilkel çözüm tarzlarının belli bir uyum kriterine göre evrilerek mükemmelleşmesini amaçlayan bir evrimsel algoritma tekniğidir (Koza, 1992; Koza, 1994). Kısırlar, Milas Kısırlar, Muğla ilinin Milas ilçesine bağlı bir mahalledir. Mahallenin adinin koye yerlesen yoruklerin surulerinde bölgedeki diğer surulere oranla daha çok kısır hayvanları olduğu için adının kisirlar olduğu bölgede rivayet edilmektedir Muğla iline 98 km, Milas ilçesine 29 km uzaklıktadır. Ä°zole dil Yalıtık dil ya da izole dil, başka hiçbir dil ile akrabalığı olmayan bir doğal dildir. En önemli örnekleri: Sümerce, Baskça, Aynuca, Buruşaskidir. Bunun dışında: Kelt dilleri Hint-Avrupa dil ailesi'nin bir koludur. Yaşayan dilleri Bretonca, Galce, İrlandaca, İskoç dili, Kernevekçe, Manksça'dır. Emmanuel Benbihy Emmanuel Benbihy, 6 Kasım 1969, Paris, Fransa doğumlu yapımcı, yönetmen ve yazar. Galasını Cannes Film Festivali'nde yapan ve Türkiye'de de ilk gösterimi Filmekimi 2006 etkinliği çerçevesince yapılacak olan "Paris, je t'aime" "(I Love You Paris)" adlı filmin konseptini Tristan Carné ile oluşturmuş ve filmin geçiş