şansımız trilyonda birden az. Buna karşın çağımızın beslenme ve hareketsiz hayatı sonucu hepimizde ortaya çıkan kolesterol yüzünden ölüm oranı, yılan sokması ile ölüm oranından binlerce kat fazla. Yani kötü beslenme ve kolesterol sonucu ölüm neredeyse kesinken hiçbirimiz yıllardır şehirde yılan sokmasından ölen birini ne gördük ne de duyduk. Tamam. İyi de niçin hala yılandan korkuyoruz ancak hamburger gördüğümüzde böyle irkilmiyoruz? Neden DNA’mız genlerimize kolesterole sebep olan hamburgerden korkmamızı yazmıyor? Aslında yazıyormuş. Ancak evrim teknolojimize oranla çok yavaş ilerlediğinden bu etkiyi henüz göremiyoruz ve hala yılandan korkuyoruz. Bunun tersi de geçerli. Günümüzün hareketsiz ve kolay ulaşılan birçok besin değeri yüksek yiyeceği varken, hala atalarımız gibi “basit şeker” peşinde koşmamız da bundan. Bunları neden yazdığıma gelince. Bunlar apaçık ortada olmasına rağmen benim anlamadıklarım. Belki siz anlıyorsunuzdur. Damla VURAL Kadri Onuk, 21301827 Onuk, 1"Gel" diyor içimden bir ses...Doğa içimde her zaman bir tutkudur. Yaşam kaynağımdır bir nevi. Onu keşfetmek onun içinde bulunmak her zaman beni mutlu eder. Bundandır ki apartmanlar, sanayi kentleri her zaman beni bunaltır. İnsan yapısından uzaklaşmak kaçmak ister ruhum her zaman; fakat hayat her zaman izin vermiyor buna. Fırsat buldukça bedenimin ruhumu takip etmesini sağlıyorum. Bu takip her zaman güzel sonuçlar doğuruyor hem ruhum hem bedenim için. Her biri ayrı bir macera oluyor, ayrı bir keşif. Bu keşiﬂeri en büyüğünü de suda buluyorum. Benim özgürlüğüm, ferahlığım, rahatlığım, mutluluğum. The Big Blue ﬁlminin de beni bu kadar etkilemesi bundandır sanırım. Filmin baş kahramanı Jacques gerçek deniz ruhuyla tanışmış ve onunla dost olmuş bir adam. Deniz ruhu kendini herkese açmaz, herkes de denize kendi ruhunu açmaz. Denize bir olabilmek için ona güvenmek gerekir. Jacques bu güvenin en büyüğünü gösterir. Babasının denizde boğularak ölmesi onun denize olan sevdasını yitirmemiştir. Denize daha da bağlanmasını sağlayarak onu bir serbest dalgıç yapmıştır. Serbest dalış, denizle kurulan en çıplak bağ. Bu bağ Jacques'i her zaman denize ve su canlılarına çekmiştir. Yunusların insanlara en yakın deniz canlıları olması onları daha fazla merak etmemizde büyük etkendir. Jacques'in yunusları araştıran bir bilim grubunda yer alması beni şaşırtmadı. Yunuslar denizdeki en muazzam canlılardır. Onlar da birer serbest dalgıçtır Onuk, 2aslında. Bizim gibi nefeslerini tutarlar ve dibe dalarlar. Tabiki bizden daha derine giderek ve daha uzun süre dipte kalarak. Jacques kendisini denizde bir yunus olarak hayal eder. Onlardan da geri kalmaz. Onlarla yüzer, oynar, dalar; dost olur bir bakıma. Jacques'in kendisini kanıtlaması gerekir serbest dalış alanında. Bu yüzden serbest dalış yarışmalarına katılır. Yarışmalarda en büyük rakibi aynı zamanda çocukluk dostu Enzo'nun aralarındaki rekabet yüzünden Jacques'in kucağında ölmesi insanın yüreğinde büyük bir acı uyandırıyor. Enzo da bir deniz aşığı, son sözlerinin " Ben derinlere aitim. Beni derinlere bırak." olması üzerine Jacques Enzo'yu derinlere bırakarak ruhsal huzura kavuşması sağlıyor. İşte böyle bir tutkudur deniz, hep orda olmak istersin ölü olsan bile. Hayat her zaman insana destek olmuyor. Bazen öyle sıkıntılar geliyor ki insanın başına yaşam zevk vermiyor artık. Jacques de böyle bir sorunla karşılaşıyor. Bir kalp problemi yaşıyor ve bu problem onun dalmasını engelliyor; fakat psikolojisi bunu kaldırmıyor ve ona oyunlar oynamaya başlıyor. Sürekli halüsinasyonlar görüyor ve sağlığı gün geçtikçe bozuluyor. Halüsinasyonlarında denizin içinde yunuslarla yüzdüğünü görüyor. Ruhu denizlerde gezen Jacques bedeninin azizliğine uğruyor. Ne acı verici bir gerçek, dünya gerçeği. Film çok dramatik bir şekilde bitiyor çoğu insanın kalbini sızlatacak bir şekilde. Jacques ruhu ve bedeni arasındaki kavgayı yenik düşüyor. Bedenini de ruhu ile birlikte özgür bırakması gerektiğini biliyor ve bunu yapmak gerçekten acı veriyor . Sevgilisinin hamile olmasını öğrenmesi bile onu durduramıyor. Ruh özgürlüğü bir kere tattıktan sonra sürekli onu ister ve bedensel sıkıntılardan dolayı özgürlüğe kavuşamayınca çatışmalar başlar. Jacques bu özgürlüğü denizde buluyor. Bedenini denizlerin derinliklerine bırakıp ruhunu memnun etmesi gerektiğinin farkına varıyor. Sevgilisi, Jacquesi anlıyor ve kendi elleriyle onu denizin derinliğine gönderiyor. Derinlerdeki ses onu çağırıyor "Gel!" diye. Derinde bekleyen yunusu karşılıyor ve görünmeze doğru uzanıyorlar.Onuk, 3Herkesin bir özgürlük kaynağı, ruhunu serbest bıraktığı kendisini rahat ve güvende hissettiği alanı vardır. Günümüzün sanayileşen, şehirleşen dünyasında ruhumuza hak ettiği özgürlüğü vermeliyiz. Bu kişisel mutluluğumuz, gelişimimiz için gereklidir. Günümüzdeki suç olaylarının artmasının en büyük sebebi olarak bunu görüyorum. İnsanların mutsuzluğu olması onları suça itiyor. Ruhumuzu güzelliklerle beslemeliyiz ona özgürlük vermeliyiz. Ruhumuz özgürlüğün merkezinden geliyor. Dünyaya katlanabilmesi için ona özgürlüğü göstermemiz gerekir. Ruhunuzun özgür kalması dileğiyle.Abdullah Emir Öztürk Kendimizi Sınırlamak mı? Yoksa Mutlu Olmak mı? Bazen düşünüyorum da, karşılaştığımız bazı sorunları aşmak için gerçekten çabalıyor muyuz? Yoksa sadece belli bir seviyeye gelip orda pes edip, her gün aynı şeyleri mi tekrarlıyoruz? Kral için Hologram kitabında da bu konu üzerinde ilginç bir şekilde durulmuş. Dave Eggers bu kitapta her gün işe geç kalan, her gün şoförünü arayan ve her gün iş görüşmesi için gittiği yerden pes edip geri dönen, iş, aile sorunları arasında benliğini kaybetme noktasına gelmiş Alan isimli birini anlatıyor. Alan bir bisiklet firmasında üst düzey yöneticiyken yaptığı bir seçim yüzünden işini kaybediyor ve tüm hayatı alt üst oluyor. Sonrasında onun tüm bu sorunlarla nasıl mücadele ettiğine şahitlik ediyoruz. Dave Eggers’ın bu kitapta, sorunlar karşısında pes etmemenin ve çabalamanın önemini anlatmayı amaçladığını düşünüyorum. Bazen kendinizi hiç beklemediğiniz bir durumun içinde bulabiliyorsunuz. Yaptığınız tek bir tercih bile bir şekilde hayatınızı kökünden değiştirebiliyor ve nasıl bu hale geldim diyebiliyorsunuz. Böyle durumlarda eğer tek başınızaysanız sırtınızdaki yük büyüyerek sizi daha da zor bir durumun içine sokabiliyor. Zamanla o yükler altında eziliyorsunuz. Tıpkı Alan gibi… Kitapta da Alan’ın sırtında bir kitleden bahsedilmişti. Bu kitlenin Alan’ın mücadele ettiği sorunların somut bir örneği olduğunu düşünüyorum. Patronunun sürekli araması, kızından gelen mesajlar ve kral ile görüşme stresi, tüm bunlar yük onun için. Zamanla tüm bu sorunlar insanın düşünme gücünü ve olaylara müdahale edebilme gücünü elinden alabiliyor. Eğer siz de kedinizi böyle bir durumda hissediyorsanız size iyi bir haberim var. Cesaret edip bu sorunlarla tek başınıza korkmadan yüzleşirseniz eğer, en azından size yol gösteren birini bulabilirsiniz ve zamanla bu sorunların üstesinden gelebilirsiniz. Tıpkı Alan’ın bıçak kullanarak kitleyi kesmesi ve ona yol umut veren, yol gösteren Doktor Zahra ile karşılaşması gibi… Sorunlardan bahsetmişken, bunları kökünden çözmek için biraz daha derine inmek gerek diye düşünüyorum. Şöyle ki, biraz durup düşünürsek sorunlarımızı çözemememizin altında yatan en önemli faktörlerden birini görebiliriz. Monotonluk. Başka bir deyişle, sorunlarla yüzleşmeyi ertelemek… Her sabah uyanıp gün içinde aynı şeyleri yaptığınızı düşünün. Hep aynı şeylere sinirlendiğinizi ve bunun böyle devam ettiğini… Sinirlendiğiniz bu şeyler zamanla insanı tüketmez mi? Tüketir elbette. Peki, her gün aynı sorunlarla yüzleşerek ve her gün aynı şeyleri yaşamayı seçerek kendimize neden eziyet ediyoruz? Bu şekilde davranmak zorunda değiliz aslında. Bence her gün yeni bir sabaha uyanmalıyız. Sorunlarla karşılaşırsak da cesaret edip güçlü adımlar atmalıyız. Böylece hiçbir şeyi ertelememiş oluruz ve küçük sorunlar üzerimizde Alan’da olduğu gibi yük oluşturmaz. Ben de bazen sorunları biriktirdiğimi düşünüyorum. Önemsiz olayları o an çözmek yerine başka bir zamana erteliyorum. Böylece küçük sorunlar bile çok yorucu, etkileyici olabiliyor. İşin ilginç yanı birkaç kez ertelediğinizde alışıyorsunuz ve ertelemek size daha kolay geliyor. Ben bu kitap sayesinde bunun farkına vardım. Artık kaçmak yerine onlarla savaşmayı seçeceğim ve böylece daha mutlu olacağımı düşünüyorum. Sonuç olarak, sorunlarla yüzleşmek ya da onları ertelemek bizim elimizde diye düşünüyorum. Her şeyin kaynağı ve bittiği yer biziz. Monotonluğumuz ve korkaklığımızla kendimize sınırlar çiziyoruz. Küçük şeyleri büyütüp sınırladığımız bu küçük dünyamızda kayboluyoruz. Sadece bir kez bu sınırların ötesine geçsek bile bir daha o eski dünyamıza dönmeyeceğimizi düşünüyorum. Bu kitapta Dave Eggers bize, kendi çizdiğimiz sınırlarımızı kaldırdığımızda hayatımızın nasıl da güzelleşeceğinden bahsediyor. Alan ve Doktor Zahra arasındaki ilişki gibi… Mutluluğun ve mutsuzluğun arasında sadece ince bir zar olduğunu ve bu zarın ötesine geçmenin bizim elimizde olduğunu gösteriyor. Keşke hayatımızda da her şeyin elimizde olduğunu görebilsek… Kaynakça Eggers, Dave. Kral için Hologram. Siren yayınları, 2015. Bağlandıkça Düşündüren Düşündükçe Bağlandıran Eser: # TAHT OYUNLARI Hepimizi monotonluğuyla sıkan hayatlarımıza, biraz olsun farklı bir bakış açısı getirebilen, hatta farklı bir bakış açısına ittirebilen; Nasreddin Hoca fıkralarında olduğu gibi güldürerek olmasa da, bazen üzerek bazen de sevindirerek düşündüren; kitabını okurken ya da dizisini izlerken sizi de sanki oradaki karakterlerden, aileden biriymişçesine kendine bağlayan ve satır aralarına hapseden bir başyapıt, Taht Oyunları. Kitapla tanıştığım ilk günü hatırlıyorum. Sıra arkadaşım (bay kitap kurdu) yeni yeni popüler olmaya başlamış oldukça kalın ama bir o kadar da hoş, değişik ebatlarda bir kitabı sırasına bırakmış ve teneffüse çıkmış. Kitabı biraz elime alıp inceledikten sonra çabucak ilgimi çekti ( kapağından ve adından ötürü olsa gerek) ve beni doğruca en yakındaki kitabevine koşturttu. Birkaç küçük uğraştan sonra şükürler olsun ki evime ulaştım çayımı kahvemi hazırladım ve sonunda kitabımın kapağını açmaya hazırdım. İşte her şey o an başladı diyebiliriz. Kitaplar vardır, okursunuz sizi kendine bağlar, zamanla karakterlere ısınırsınız ve zamanla kendinin bir parçası eder ve düşünmeye başlatır sizi, eğer yeterince şanslıysanız tabii. Güzel kitaplardır bunlar ama Taht Oyunları bunlardan biri değildi. Daha ilk sayfalarını o ilk okuduğum anları düşünüyorum. (İlk okuduğum anları diyorum çünkü o ilk okuduğum anlar son okuduğum anlar değildi ve düşünüyorum da son üçte bile değiller.) Neden söylendiğini anlayamadığım kelimeler, bağdaştıramadığım olaylar… Bunlar o kadar fazlaydı ki (ve inanın kitap Türkçeydi) saatlerce içinde kaybolmuştum kitabın. Suç bende de sayılmaz tabii daha birinci sayfaya yazılmış bir cümlenin, söylenmiş bir sözün neden yazıldığını ya da söylendiğini serinin son kitaplarında yazarın ipuçlarıyla ancak anlayabiliyoruz. Tabii kitapla geçirilen bu uzunca saatler, uykusuzluğa ve el emeği zor bela yaptığım kahvemin soğumasına neden oluyor. Kitabın içinde kayboluşum her ne kadar hoşuma gitse de yine de olayların gidişatını tahmin edebilmek, gizemleri biraz olsun çözebilmek iyi olur diyordum tabii bu da beni Taht Oyunları Duvarıma götürüyor. Taht Oyunları Duvarımı kısaca açıklamak gerekirse kitabın bu yoğun ve dolu anlatımından doğan eşsiz bir olaylar topluluğunu birbirleriyle bağdaştırmanın benim için tek yolu. Söylenmiş her sözün, bahsedilmiş her olayın kısacası birbiriyle bağlantılı olabilecek her bilginin yer bulduğu bir duvar. Günlerce üzerinde düşünüp notlar aldığımı, yeni yetişmiş bir Sherlock Holmes gibi davrandığımı bilirim. Tabii böyle bir kitaba da böyle bir duvar yakışırdı zaten. Yine de tüm bunlara rağmen anlayamadığınız olaylar olmuyor mu? Oluyor. Mesela kralın Lord Eddard Stark’ın kellesini vurdurması gibi. Bu olay bir neslin aklına kazınmış olsa gerek çünkü ana karakterlerden birinin kellesinin vurulduğunu her gün işitmiyoruz değil mi? O an hissettiğim duyguları, önceki gecesinde kuzenlerimle go-karta gittiğim edebiyat yazılısının sonuçlarını beklediğim günden beri hissetmemiştim. Yine de Taht Oyunları ilerleyen sayfalarında beni, bu ve benzeri olaylarla şaşırtmaya daha çok devam edecek. (Küçük bir örnek daha; Prens Oberyn’in Dağ ile –neredeyse- dans ederek yaptığı düelloyu o kadar hazin bir şekilde kaybetmesi şaşırtıcı olduğu kadar içler acısıydı da.) Taht Oyunları hakkında blog yazıp da o unutulmaz repliklerinden bahsetmemek olmaz değil mi? Her bir bölümde yüksek ihtimalle karşılaşabileceğiniz bu replikler günlük hayatta da sizin peşinizi bırakmaz. İşte, okulda, arkadaşlarınızla birlikteyken kitaptakiyle benzer(!) bir durumla karşılaştığınızda ki mesela bu durumda; ekmek kuyruğuna sizden çok daha sonra gelip, önünüze geçen bir gence laf eden yaşlı bir amca olsun, amcanın yanına gidip bir Tyrion Lannister edasıyla “Eğer adalet istiyorsan, yanlış yere geldin.” dediğimizi hayal ettirir işte bize bu unutulmaz replikler. İyiyle kötünün, güvenle ihanetin, sevgiyle nefretin aynı kalpte bulunabileceğini anlatan bir kitaptır Taht Oyunları ve sizi bunlarla düşündürecek olandır okuduğunuz her an. Unutmadan: ”The Lannisters send their regards.“ Ayşenur Feyza Dilsiz 21402280 HARCIYORUZ VE EKSİLİYORUZ Şuursuzca harcıyoruz. Tüm insanlığı, tüm benliğimizi, dünyayı harcıyoruz. Hiç durmuyoruz. Ne çok kavramı yetiyor bize ne de daha çok kavramı. Bir şeyler yetmiyor, onlar yetmedikçe biz yetemiyoruz. Ya da öyle zannediyoruz. Evet, harcamak eylemini hayatımızdan çıkartamayız fakat biz ne zaman gözümüzü böyle karartıp dünyayı harcamaya, insanlığı harcamaya başladık bilmiyorum. Öyle harcıyoruz ki bu bizi müthiş bir rekabet ortamına sürüklüyor. Çevremizdekiler ne kadar kazanmış biz daha çok kazanalım, çevredekiler ne kadar harcamış biz daha çok harcayalım çerçevesi dışına çıkamıyoruz. Ve bu döngü bizi, insanlığımızı eksiltiyor. Kendimizle birlikte koca dünyayı, dünyamızı da eksiltiyoruz. Philip Roscoe Harcıyorum Öyleyse Varım kitabı insana acaba ben bu acımasız tablonun neresindeyim diye sordurtuyor. Acımasız tablonun ta kendisi yaşadığımız bu yüzyıl. Kişisel çıkarlarımızla süslediğimiz yüzyılımız. Acımasız ve gittikçe eksilen yok olan bir tablo içinde yaşıyoruz. Kitabın sayfalarını çevirdikçe bunu daha iyi fark ediyorsunuz. Ben bu tabloda neredeyim ve neleri eksiltiyorum diye düşünüyorsunuz. Maalesef cevabı üzücüde olsa kendi ellerimizle hazırladığımız bu tablonun her noktasında ben, siz ve onlar var. Tüm insanlığımız var. Philip Roscoe kitabında daha cömert, daha bereketli ve bolluk içinde bir yaşamın hayalini kuruyor şu sözleriyle “Aslında özverili ve iyi niyetli davranışlar paylaşıldıkça filizlenir: İyilik yap, iyilik bul, derler.”(14). Paylaşmanın bu şuursuzca harcamanın çözümü olabileceğini düşünüyor Philip Roscoe ve bu acımasız tablo ancak böyle bir iyi niyetle dağılabilir. İnsanların üzerindeki bu puslu karanlıklar bulutlar ancak böyle dağılabilir. Ancak böyle ben merkezli dünyamızdan kurtulabiliriz. Ekonomi insan hayatının kaçınılmaz bir gerçeği ve onsuz bir yaşamın devam edemeyeceğini herkes farkında. Buna bağlılıkla birlikte insanların davranışları ve öncelikleri değişiyor. Arkadaşlarınızla geçirdiğiniz keyifli dakikalarda büründüğünüz karakterinizle işinize gittiğinizde büründüğünüz hal ve tavırların ne kadar farklı olduğunu farkındayız. İş deyince rekabet ve yırtıcı olma fikrinden de uzak kalamıyoruz. Sebep sorgulamaya lüzum bile yok. Bir şeyi harcayabilmek için kazanmamız gerek ve Ayşenur Feyza Dilsiz 21402280 herkesin amacı bir olduğunda oluşan rekabet ortamı bizi böyle yapıyor. Bu sebepler yaptıklarımızı haklı çıkartmıyor tabii ki. Bazen öyle acımasız oluyoruz ki hayatımızın her yerine bulaştırıyoruz bu vahşeti. Evlilik gibi duygularımızla hareket etmemiz gereken tek ve büyük kararımızı verirken dahi ekonomiyi işin içine katıyoruz. Okuyacağımız kitap, alacağımız çiçeği dahi seçerken bunları düşünmek zorunda kalıyoruz kendi yarattığımız sebepler yüzünden. Bundan büsbütün kaçmak mümkün değil fakat paylaşmak ve merhamet duygumuzu köreltmemekle ekonomi denen o kavramı daha arka plana atabiliriz hayatımızda. Piyasanın erdemlerine bürünmeden bizi biz yapan değerleri korumak yine bizim elimizde. İnsanı erdemlerin piyasanın gücü altında şekillenmesine izin vermeden cömertçe yaşamak da bizim elimizde ve yaşadığımız bu yüzyılın belki de ihtiyacı olan şey bunları farkına varmak. Ekonomiden paraya, paradan da içinde bulunduğumuz yüzyılın en büyük sorunu olan borç konusuna çevirmek istiyorum konuyu. Kitapta borç on dokuzuncu yüzyılın açlığına benzetilmiş. İnsanlara boyun eğmeyi öğretiyor. En büyük çaresizliğe dönüşmüş borç dediğimiz şey. Para merkezli yaşamanın en ağır sonucudur belki de bu, insanoğlunun ödediği en ağır bedel. Harcarken aslında kendini de nasıl harcadığını, eksilttiğini gösteren en büyük işaret bu. Yaşadığımız bu acımasız tabloda farkındalık yaratmak zorundayız. Eksilttiğimiz dünyaya eksilttiğimizden daha fazlasını katmak zorundayız, paylaşmak zorundayız. Tabloya insanlığın erdemi olan merhameti, sevgiyi katmamız gerek. Yaptığımız işe hırsımızın yanında insanlığımızı katmamız gerek. Birer birer yok olan parçalardan olmamak kendimizi yok etmemek için bu erdeme ulaşmamız gerek. KAYNAKÇA Roscoe, Philip. Harcıyorum Öyleyse Varım.İstanbul: Ayrıntı Yayınları. 2015. Teknoloji Kurtaracak Mı Bizleri? Teknolojik ilerlemenin beraberinde gelişmiş yaşam standartları getireceği düşünülür çoğu zaman. Medikal gelişmelerin ömrümüzü hiç olmadığı kadar uzatacağı, son derece hızlı ulaşım araçları ile sınırların ortadan kalkacağı, ilerleyen yapay zeka teknolojisi sayesinde çalışmak yerine robotların ürettiklerinin zevkine varacağımız bir dünya. Belki uzay seyahatleri gündelik bir durum haline gelir, uzay madenciliği başlar, başka gezegenler üzerinde koloniler kurmaya başlarız. Bütün bunlar gerçekleşirken de, fakirlik, kıtlık gibi sorunlar da kalıcı olarak ortadan kalkar. Bu beklentiler kulağa son derece doğal gelişmeler gibi gelmekte, öyle de olmaları gerekir. Ama ne yazık ki, gerçek hayat bu son derece doğal beklentileri karşılayamayacak kadar adaletsiz ve acımasız olabilir. Teknolojik gelişmeler tek başlarına, hiçbir kontekst olmaksızın incelendiklerinde elbette insanlar için iyi bir haber gibi görünür çoğu zaman. Öyle de olurlardı, eğer bu gelişmeler toplumun genelinin yararına kullanılsalardı. Ama ne yazık ki, bireylerin işbirliği yapmaktansa birbirleri ile mücadele ettikleri, sosyal ve ekonomik sınıfların olduğu, ve bu sınıfların derin uçurumlar ile birbirlerinden ayrıldıkları toplumlarda teknolojik gelişmeler toplumsal gelişmeleri beraberinde getirmeyebilir. Robotları ele alalım. İlerleyen yıllarda pek çok sektörde robot iş gücünün insanlardan çok daha ucuza ve çok daha üretken bir şekilde çalışacak duruma gelmesi bekleniyor. Bu, normal şartlar altında, son derece iyi bir haber olurdu herkes için. Düşünsenize, insan eli gerektiren işler o kadar azalacak ki, herkes hayatının büyük bir kısmını çalışmakla geçirmektense, hobilerine, arkadaşlarına, kendine vakit ayırabilecek! Bir enstrüman çalmak isteyip de hiçbir zaman kendini adayacak zamanı bulamayan insanlar birer virtüöz olabilecek. Bütün sanatlarda bir patlama yaşanacak, kültürel bir altın çağa girilecek. Seyahat edip farklı toplumları görmek isteyenlerin önünde hiçbir engel olmayacak. İşlerinden nefret eden intihara meyilli bireyler ortadan kalkacak. Çocuk işçiler sağlıksız şartlarda saatlerce çalışmaktansa, çocuk olabilecekler. Bütün bu gelişmelerin mümkün olabileceği günler çok yakın, ama bir o kadar da uzak. Gerçekte bu durumun tam zıttı bir etkiye sebep olma potansiyeline sahip robotlar ne yazık ki. İnsanlar işlerini ve gelir kaynaklarını robotlara kaybetme korkusu ile yaşayacak, maddi yetersizlikten ötürü bir aile kurup çocuk sahibi olmaktan bile kaçınacak. Toplumun büyük bir kısmı ekonomik olarak ihtiyaç duyulmayan bireylere dönüşecek. Ekonomik değerin her şeyi belirlediği toplumda bu durumun tam anlamı ile bir felaket olacağını görmek çok da zor değil. Neredeyse hiçbir insanı istihdam etmeyen küresel şirketlerin ekonomiyi ve insanları domine ettiği, orta sınıf, sosyal program gibi kavramların tarihe karıştığı, işsizliğin ve umutsuzluğun tavan yaptığı bir toplum gözler önüne serilmekte bu gelişmeler incelendiğinde. Toplumsal harmoninin tamamen ortadan kalktığı, bireylerin hiç olmadıkları kadar yalnızlaştıkları, ayrışmış ve umudunu yitirmiş bir dünya. İçleri kararmış nihilist insanların, küresel şirketlerin devasa neon reklam panoları ile ışıklandırılmakta olan kirli ve düzenden yoksun sokakları, yağan yağmurdan korunmak için tek kullanımlık şemsiyelerini başlarının üzerinde tutarak adımladığı, ufuk çizgisinde şirketlerin devasa ve göz korkutan merkezlerinin bulunduğu bir şehir belirmekte gözlerimin önünde. Gelişmiş teknolojilerle donatılmış düşük bir yaşam standartına sahip insanlar. Ekonomik düzenimiz toplumsal fayda yerine bireysel çıkarları destekleyen ve ödüllendiren bir yapıda olduğu sürece bütün teknolojik gelişmeler, her ne kadar muhteşem görünürse görünsünler, distopik bir dünya yaratmak için kullanılabilir. Sahip olduğumuz her alet, her araç, içerisinde bulunduğu kontekstin dışında incelendiğinde nötrdür. Onları distopik veya ütopik yapan toplumun bu araçları hangi amaç uğrunda kullandığıdır. Taylanumut Doğan 21702360 Deniz EsenDünyanın En Pahalı AynasıHer ne kadar para bizim efendimiz değildir desek de, bugünlerde para harcamadan kaç saatgeçirebilirsiniz? Ulaşımı, elektriği bir kenara bırakın, içtiğimiz su bile bedava değil. Bu durum,şehirlerde sürdürmeyi seçtiğimiz yaşam biçiminin bir yansıması; modern insan bulduğunu değilumduğunu elde etme şansına sahip ve suyumuzu bile atalarımızın aksine tadına, kokusuna,kalitesine ve markasına göre seçme lüksümüz var. Ve bu seçimler de vücudumuza giren suyutanımlamanın ötesine geçip, bizi başkalarına da tanıtıyor. Eğer pahalı ürünler kullanıyorsak, demekki cüzdanımız bunu karşılayabilecek durumda. Ama sadece belli başlı ürünlerin pahalısınıseçiyorsak, hayatta karşılığını daha yüksek tuttuğumuz değerler var. Satın almamak bile bir kişilikgöstergesidir; kişi cimri de olabilir, kişisel prensiplerinden veya eski yaşanmışlıklarından ötürü omarka ve o ürünü kullanmak istemiyor da olabilir. Aynı şekilde düşünen ve hisseden insanlarınalışverişleri, o toplumun tüketim tercihlerini belirleyerek genellemeler yapmamıza izin verir.Kısacası, market fişlerine bakarak insanlar hakkında pek çok şey söylenebilir.Para, Lidyalılardan bizlere miras kalmış eski bir metot, fakat fikir olarak aslında orijinaldeğil. Tüm biyolojik canlılar, hayatta kalmak için bulundukları ortamla alışveriş yapmayamecburdur. Para ise sadece, alışverişi standartlaştıran bir araçtır. Ama tabii ki kimse herkesletamamen aynı olmak istemez, bu nedenle binbir türlü para birimimiz var. Para birimi, uluslarıtanımlar, onları diğerlerinden ayrı kılar. Eminim siz de yurtdışına seyahate çıktıysanız, elinizeonların değişik değişik renkli ve resimli paraları elinize geçtiğinde bir çocuğun oyuncağınıkurcaladığı gibi paraları evire çevire incelemişsinizdir. Bir turist olarak dolaşırken kendinizi yabancıgibi hissettiren sadece yerel halkın dilleri ve gelenekleri değil, paraları, sokakları, eşyaları, araçlarıve gereçleridir.Mülk ve para hem günümüzün, hem de geçmişin aynasıdır. Günümüzde tanıdığımızdevletler kurulmadan önce, asil ve nüfuzlu birinin adına para bastırması, bir egemenlikgöstergesiymiş. Hatta batı dünyası demokrasiye ilk geçerken, oy verme hakkını bile kişinin sahipolduğu gayrimenkule göre belirlemiş. Yani, “paran kadar konuş” denilmiş. Para ve mülke göresınıflandırma, bu kadar açıkça gözümüzün içine sokulurken tabii buna duyarsız değiliz. Son yıllardaTürkiye'de sayısız marka boykotları oldu. Toplumun bir kesiminin hep beraber birilerine paravermeyi reddetmesi, ekonomik dengeleri pekala etkileyecek bir olay.Birlik olarak dünyayı değiştirmek, bilinçli bir birlik kurarak değiştirmekten çok daha kolay.Evet, kişisel sebeplerimizi sıralayarak başkalarını da bizim gibi davranmaya itebilir ve bu şekildeçevremizi etkileyebiliriz, ancak şu anda içinde bulunduğumuz statülerin çoğunluğunu bilinçli olarakdeğil, içimizdeki dürtülerle edinmişizdir. Örneğin bugünlerde küreselleşmenin ve çevre kirliliğininönüne geçmek ve eski değerlerimizi yaşatmak için yerel üreticilerden alışveriş yapmak, el emeğiürünlere daha çok ilgi göstermek çok moda, fakat bunun gibi net ve doğrudan amacı olmayıncainsan niye aynı şeyin işlevsel, dayanıklı ve kullanımı rahat versiyonu varken, esasen başkasınınçıkarını gözeterek alışveriş yapsın? Fabrikasyon ürünlere ulaşmak günümüzde çok daha kolay, hemde el emeği göz nuru versiyonlarına göre epey ucuzlar. Herkes küçük üreticinin, küçük esnafınçektiği çileyi istediği kadar dile getirsin, zamanın aleyhlerine işlemesi kaçınılmaz.Modern dünyada ekonomiyi kontrol eden sadece kişiler veya ülkeler değil, şirketlerhayatımızı yönlendirmede çok büyük güç sahibi. Aslında bir nevi hepsi aracı olarak çalışıp, birindenkendi gelirimizi kazanmamızı, diğerlerine de bu gelirimizi yatırmamızı sağlıyorlar. Tabii direk işiniçinde olmadığımızdan kolayca görmediğimiz birçok bilginin de sahibiler, örneğin hammaddelerinfiyatları, hangi kesimlerin daha çok hangi ürünü tercih edecekleri ve daha önemlisi, bunlarıngelecekte büyük ihtimalle nasıl değişecekleri. Para bizim efendimiz olmasa da, geleceği tahminetmeyi sağlayacak kadar kudretli bir araç. Para, insanların ve kurdukları her şeyin dürüst bir aynası. İnsanların alım gücü ve bu gücünasıl kullandıkları onların kişiliğini, hangi ürünlerin seçildiği çoğunluğun tercihini, ülkelerin parasaldöngüleri ise onların kimliğini ve gücünü belirler. Ama parayı efendimiz olarak kabul etmemeçabamızda önemli olan, parayı bir araç olarak kullanmaya devam etmek ve amaç halinegetirmemek. Belki de şirketlerin çıkar için yol açtığı duygusuz ve hatta çoğu zaman zararlıskandallar, insanların içindeki en üstü kapatılmış yönelmeleri ayna gibi karşımıza sermelerindendir.Kaynakça:Saramago, José. Mağara. Çev. Sıla Okur. İstanbul: Kırmızı Kedi Yayınları, 2014. 1. BaskıGaye HakkıoğluKürk Mantolu Madonna Üzerine“İnsanlar birbirini tanımanınne kadar güçolduğunubildiğiiçinbuzahmetliişeteşebbüsetmektense, körler gibi rastgeledolaşmayı veancak çarpıştıkçabirbirinin mevcudiyetindenhaberdarolmayı tercih ediyorlar.”Bu dolu veağırsatırlarbir çocuğa nehissettirebilirki?İştetam da seneler öncekitaplığımızınrafından bana gülümseyen mavi kapaklı kitabı ilkdefa elimealdığımdaben dehiçbirşeyhissetmemiştim. Bugünise hakkındayazıyazacak kadar beni etkileyen,insanlara derin baktıran başucu kitabım oldu;anladımki insan tek birkimliklesınırlandırılmamalı,hepimizin içdünyası rengarenk vebilinmezliklerledolu ama neyazıkki insanlara siyah ya da beyaz etiketi yapıştırmaya çokalışmışız.Bufarkındalıkla kitabıgerçekten yaşayıpanlayarak aklımınbaşköşesine koydum.Öyle ki hayatımınkesitlerinden birfilm yaptığım bukitap benim içdünyamınaynasıhalinegeldi. Başkarakter,yan karakterler,hepsindebiraz kendimi birazda her günkarşılaştığımız,hayatlarımızabelki dokunan belki deumursamazlıklarımız vebirbirimizekarşı kuşandığımız görünmez zırhlarımızyüzündenyakınımızdan bilegeçmesineizinvermediğimizinsanları gördüm.Oysa hepimizunuttukki insanınen çokinsanaihtiyacıvardı.KimdiRaifEfendi? İçinekapanıkküçükbirçocuk mu?Ailesininsadecepara kaynağıolarak gördüğü saygı dahi göremeyen birbaba figürümü?İşyerindekendisinden yaşçaküçükmüdürlerinin istediği gibi bağırıpçağırdığı yaşlı,hastalıkhastası zavallıadam mı?YoksaMaria Puder’in aşığı mı? SabahattinAli okadar güzel tavsiretmiş kiRaifEfendi’yi; belki hepsi belki dehiçbiri.Neredeyse birasırolacak Kürk MantoluMadonna’nınkaleme alınışınınüzerinevehâlâinsanı veiç dünyasını anlatmada üzerinebirroman çıkamayışına.Anladım ki buhayatta insanlara etiket yapıştırmak hatalarınenbüyüğü.Herkesin yaşadıkları,buhayattan çıkarımları okadar farklıdırki bugünkükimliğinebürünene kadar kaç kere olduğukişiden vazgeçmiştirbilinmez. Ne yazıkki bizotakındığımızzırhtan neonlarıniçini görebilirolmuşuzne dekendimiziaçabilmişiztamamen onlara. Umursamamışızkim nehissetmiş,gününasılgeçmiş,aslında kimmiş…Bazen bir günaydındemek bilezorgelmişbize. Peki, neydi insanları böyle olmaya iten?Kimisinihırsları,kibri, kendini diğerlerinden üstüngörüşüinsanlara karşı umursamazyapmıştı; kimisini deinsanlarıniçindeki kötülüğü görmek. Belki de RaifEfendi gibi yarıyolda bırakılmak -bırakıldığını sanmak sevdikleri tarafından. Dürüst olalım. Hangimizinyok hayatındakeskin dönüşler yapmasına, kendini baştan yaratmasınasebep olan böyleanıları.Ama şunudaunutmamalıyızki herolayın-bilhassa insan ilişkilerinde- iki tarafıvardır.Hiçbirkonuhakkındakesin kararlar vermemeyi öğretti banaKürkMantoluMadonna.Bir kezolsun mağdurpsikolojisine kapılmadan, sinirlerimize aldanmadantarafsızca bakabilmeyi öğrenmeliyizolaylara. Hayat öyle biryer ki hiçummadığı birandabambaşkagerçeklerle karşı karşıya kalabiliyorinsan.Peki,kimdi MariaPuder? Hiçbir erkeğeaşıkolmayan güçlükadınmı? RaifEfendi’yibırakan mı?Yoksainsanlarınondaninanmaduygusunu aldığınısöyleyen odürüst vemasumkadınmı? Belki hepsi belki de hiçbiri.Fakat şüphesizki RaifEfendi için zatenürkek olduğuinsanlara karşı son ümidini deyitirdiği son kapıydı.Kimsekimseninsonkapısıolmamalı bence, hayat hergünbizeyepyeni şeylergösteriyor.Bu sorularınhepsi bizi tek birkapıya yönlendiriyor,bizkimiz?Sorgulamakta geçkaldığımı fark ettiğim, biryerlerden cevaplanılmaya başlanılması gereken soruya.Gerçekte nehissediyoruz? İyi miyiz sahiden? Dışardan gelecek birdarbeyi dahakaldıramayacağımızı bildiğimizden soğukmuyuz insanlara? Bence yarınımızbugünümüzden daha farklı ve güzelolsun istiyorsak vehatta daha ciddisiilerideyaşamımızıngidişatını derinden etkileyecek pişmanlıklarımız olsunistemiyorsak içimiznasılsadışımızda öyle olmalı.Korkarak vebirşeylerden kaçarak ne kendimizi garantiyealabiliriznedemutluluğuyakalayabiliriz. Kendimizidüşündüğümüzünondabiri kadardüşünsek veumursasak belki ohiç tanımadığımız,zorunda kalmasak iletişimedahigeçmeyeceğimizinsanları herkesin hayatı birnebzedaha mutluve umutluolur.SabahattinAli, (1943), Kürk MantoluMadonna,İstanbul:YapıKrediYayınlarıZeynep YARDIMCI Korkusuzca Uçabilmektir Hayat Varlığımızı korumamız ve onu sürdürebilmemiz için hayatımızda var olan, daha küçücük yaşımızda beynimizde “öcü” ismiyle oldukça büyük bir yer edinmiş duygu: Korku. İnsan kimi zaman bilinçsizce, kimi zaman da farkında olarak kendini bu duygunun kollarına bırakıverir. Belki daha güvende hissettiğinden, belki de kolay yolu tercih ettiğindendir, bilinmez. Bilinen tek şey ise insanın her daim zor olmayan ve güvenli yolu seçme eğilimidir. Bu noktada belki korku denilen, bazen hayatta kalmamızı sağlayan, bazen ise tembelliklerimizin ve bastırılmış duygularımızın kaçış noktası olan bu duyguyu ikiye ayırmak daha doğru olacak: varlığımıza gelebilecek fiziksel hasarlardan korkmak ve korkunun kendisinden korkmak. Varlığımıza gelebilecek fiziksel hasarlardan korkmak diyince aklımıza hep ilk insanların zorlu yaşam koşulları gelir. Ancak içinde bulunduğumuz teknoloji çağı artık avcılık, toplayıcılık ve mağarada yaşamak gibi zorlu ve her gün insana ölüm kalım savaşı verdiren kavramları hayatımızdan çıkardı. Dolayısıyla insanlığın içgüdüsel davranışı olan korkma tepkisi günden güne evrilmeye başladı. Başkalarının düşüncelerinden korktuğumuz, korkmanın bizzat kendisiyle psikolojik savaş verdiğimiz bir döneme girdik. Peki, korkmaktan korkmanın yani bu kısır döngünün sonu nereye varacak? Yeni nesil korkularımız hayatta kalmamıza destek mi yoksa köstek mi? Usta yazar Yaşar Kemal bile “Korkudan çok korktum.” (Kemal 32) demiş ise bir zamanlar, biz sıradan insanlar korkularımızla nasıl başa çıkacağız? İncecik bir mum ışığının bile üzerine gittikçe küçülen, uzaklaştıkça büyüyen bir gölgesi vardır. Bizim ışığımızın gölgesi ise korkularımızdır, kaçtıkça artan, üzerine gittikçe azalan. Küçük bir mumun, bir iki adım ötesindeki etkisinin büyüklüğünü hiçe saymamız mümkün mü? Bugün “Korkmuyorum!” diyen her insanın en büyük korkusunun, korkunun ta kendisi olması korkutucu değil mi yeterince? Bu noktada her duyguyu yerinde ve gerektiği kadar yaşama taraftarıyım. Çünkü, nefes almadan yaşayamayacağımız gibi duygularımızı özgürce yaşamadan da hayatta var olamayız. Korkmak, gülümsemek, merak etmek, heyecanlanmak... Hepsi kişiyi farklı kılan unsurlardır. Ancak günden güne kendimize dâhi yabancılaşıyor, bizi biz yapan bu duygularımızı hürce yaşamak yerine, ayıpmışçasına örtbas ediyoruz. Kimi zaman heyecanlarımızı dile getirmekten korkuyor ve gülümsemekten çekiniyoruz. Mesela en son ne zaman hiç korkusuzca “Seni seviyorum!” dedik? Ya da toplumun onaylamadığı şeylere korkusuzca gülümsedik? Korkmanın kendisi ise bizzat düşmanımız, ona dokunamıyoruz bile. Aslında duygularımızı hiçe sayarak benliğimizi görmezden geldiğimizin farkında bile değiliz. Hiçe saydığımız duygularımızla ne kadar yola devam edebiliriz peki? Çoğu insan amacına ulaşmak için çıktığı yolda çeşitli zorluklarla karşılaşır. Çok az kişidir korkularını yenip tüm zorlukların altından kalkarak amacına ulaşan. Yaşar Kemal’in Tek Kanatlı Bir Kuş isimli eserinde yarattığı baş karakterler Posta müdürü Remzi Bey, karısı Melek Hanım ve ardından yolda tanıştıkları dört güzel insan gibi amaçlarına ulaşmak için tüm insanların korkularını hiçe sayıp esrarengiz kasabaya gidebilmektir kimi zaman hayat. Herkesin korktuğundan korkmadığımız zaman bir şeylerin farkına varırız ve sonuca ulaşırız. Bir kuş hiç çift kanata sahip olmazsa nerden bilecek tek kanatla uçamayacağını değil mi? Herkesin korktuğundan korkmamalıyız dedik ancak korkmak tamemen bizim elimizde olan bir duygu mudur? İçgüdüsel olarak edindiğimiz korkma ve sonucunda korkumuzu tepkiye çevirme eylemimizi, bugün somut tepkilerden çok psikolojik tepkilerle yanıtladığımız aşikâr. Görmezden geldiğimiz duygularımızın korkularımızın temelini oluşturuduğunu varsayarsak korkularımızın temelinin aslında kendi yaratılarımız olduğunu görüyoruz. Yaşar Kemal en çok kaleminin başına geçtiği zaman korkularından arınırmış, korkuyu anlattığında ise korkuya dair bir şey kalmazmış elinde. Belki kaçmak yerine korkularımızın üzerine bir şekilde gitmek çözümün en kısa yolu olacaktır. Ya da korkuyu tanımlamak kendimizce bir şekilde, bize yol gösterici olacaktır. Başarılarımıza hatta belki tutkularımıza giden yola bir adım kalmıştır belki korkularımızın üstesiden geldikten sonra, bilemeyiz. Bu yüzdendir ki tek kanatlı kalsak dâhi her daim korkusuzca ve hürce uçmaya devam etmeliyiz. Referans Kemal, Yaşar. “Tek Kanatlı Bir Kuş”. İstanbul: Yapı Kredi Yayınları,2013. Baskı. GALAKSİLER ARASI AKRABA ZİYARETİ Dün elime Dave Eggers'ın Kral İçin Hologram adlı eseri geçti. Çok ilginç bir kitaptı. Galaksiler arası yolculuk, kolonileşme ve uzay üzerine çok tuhaf fikirlerle dolu bir bilim-kurgu kitabıydı bu. Astronomi her zaman ilgimi çeken bu konu olmuştur. Bu yüzden kitabı yaladım yuttum resmen. Bittiğinde zihnimde şöyle bir soru belirdi. Acaba yakın gelecekte, bir elli ya da yüz yıl sonra, gezegenler arası bir yolculuk, kolonileşme ve benzeri keşifler yapılabilir miydi? Şimdi bilim-kurgu dediğimiz, okuyup geçtiğimiz şeyler, insanoğlunun gerçeği olur muydu? Bir an durup düşündüm ve dedim ki neden olmasın. Sonuçta bugün bizim cepte saydığımız, kabullendiğimiz şeyler, bir yüzyıl önce neredeyse imkansızdı. İnsanlar, bizim bugün geldiğimiz noktayı hayal dahi edemezlerdi. Öyleyse bir yüzyıl sonrası da bizim hayallerimizin ötesinde bir geleceğe açılıyor olabilir. Peki böyle bir gelecekte neler olurdu? Yani uzayı keşfettik. Gezegenlere koloniler kurduk. Galaksiler arası yolculuk yapıyoruz. Böyle bir dünyada, bugün yaşadığımız hayatın hangi yönleri değişirdi? Böyle sorunca, bir üniversite öğrencisi olarak elbette, aklıma ilk gelen şey şu; yeni fakülteler açılırdı. Galaksiler tarihi gibi bir kürsü kurulurdu mesela. Her gezegenin tarihi üzerine çalışan öğrenciler türerdi. Kimisi Mars tarihi çalışırdı, kimisi Venüs. Gezegenlerin kolonileşme öncesi dönemdeki tarihini anlamak için galaksiler arası arkeoloji çalışmaları başlardı. İnsanlar Mars'ın gezegen olarak gelişiminin nerede başladığı üzerine entelektüel tartışmalara girerlerdi. Akademisyenler, kolonileşmenin gezegenler üzerindeki çevresel etkilerini tartışırdı. Neptün'ün dengesini bozan koloni şirketlerine karşı davalar açılırdı. Uzay kirliliği, önemli bir mevzu olurdu. Ulaşım sağlayan şirketler yağmurdan ve kardan değil, meteor yağmurundan ya da kuyruklu yıldızlardan şikayet ederlerdi. İnsanlar bir diğer gezegendeki farklı bir kolonide yaşayan yakınlarını ziyarete giderdi. Gazeteler, Mars'da enflasyonun daha düşük olduğundan dem vururlardı. Gezegenler arası ihracat gibi yeni bir ekonomi tabiri türerdi. Serbest ticaret, galaksiler arası ticareti kapsayacak şekilde genişlerdi. Venüs'te vergi oranlarının daha yüksek olduğunu konuşurduk. Galaksiler arası telefon hatları kurulurdu. İnsanlar bu hattın diğer galakside çekmediğinden şikayet ederlerdi. Gezegenler arası adalet divanı gibi bir şey kurulurdu. Muhtemelen gezegenler arası hukuk adında yeni bir uluslarası hukuk dalı türerdi. Jetgiller'deki gibi uçan arabalarımız olur mu bilmem ama insanların hayatı hiç şüphesiz geri dönülmez bir biçimde değişirdi. Tabi değişim, iyi ve kötü olmak üzere çift yönlü gelişen bir şey. Bu uzay çağının da kendince negatif yanları olurdu elbette. Galaksiler arası aranan suçlular türerdi mesela. Teröristler, uçak değil, gezegenler arası transfer sağlayan taşıtları kaçırırlardı. Interpol'ün gezegenler arası hizmet veren bir versiyonu türerdi. Uzun vadeli kolonileşme için uygun olmayan gezegenlere hapishaneler kurulurdu. Belli gezegenlerden sürülmüş insanlar olurdu. Daha fazla gelişmiş gezegenlere doğru orantısız bir göç başlardı. Kolonilere insan kaçıran kaçakçılar türerdi. Sahtecilik de yeni bir boyut kazanırdı. Farklı gezegenlerde ve kolonilerde kullanılan kimliklerin ve paraların sahteleri türerdi. Sanırım pasaport dediğimiz şey, sadece ülkeler arası geçişler için değil, gezegenler arası, galaksiler arası geçiş için de kullanılırdı. Uzaya güvenlik istasyonları kurulurdu. Uzay mekiği süren yeni nesil polisler, suçluları ve kaçakçıları kovalardı uzayda ve bir grup suçlunun Venüs yörüngesi civarında izlerini kaybettirdiklerinden bahsederdi güvenlik güçleri. Bildiğimiz dünya, yeni bir boyut kazanmış olurdu yani. Yeni bilim dalları, yeni sanat dalları ortaya çıkardı. Teknoloji, bildiğimiz hayatın ötesine geçerdi. Ama bir yandan da hayat, aynı hayat olurdu. Gene iyiyi ve kötüyü birbirinden ayırmaya çalışırdı insanoğlu. Hem aynı, hem başka bir dünya... Sizce de enteresan olmaz mıydı? Kaynakça Eggers, Dave. Kral İçin Hologram. Siren Yayınları, İstanbul: 2015. Aysu SarıbaySon ZiyaretHayatımızı hiç ölmeyecekmişiz gibi sürdürüyoruz. Günümüzü gün ediyoruz demek istemiyorum, aksine sanki dolu dolu yıllarımız varmış gibi herşeyi erteliyoruz. Her günümüzü aynı tempoyla sonlandırıyoruz; sabah uyan, işe git, yemek ye, çalış, uyu... Peki en son ne zaman kendin veya çevrendekiler için iyi birşeyler yaptın? Farkında değil misin onca yıl ne kadar çabuk geçti? En kötüsüde, tüm bunların farkında olup hala hiç birşey yapmadan oturmak. Bir kere geliyoruz dünyaya ve ne zaman burdan göç edeceğimiz meçhul. Madem ki öyle, neden tadını çıkarmayalım, neden her zaman istediğimiz o şeyleri yapmayalım, anne-babalarımıza daha çok zaman ayırmayalım? Elbette yerine getirmemiz gereken sorumluluklarımız var, hala para kazanıp bizden sonra gelecek olan nesillere iyi bir ülke, dünya bırakmalıyız ama tüm bu sorumlulukların ardında istediğimiz gibi, tabii ki kimsenin yaşamını etkilemeden, davranmalı ve yaşamalıyız.Hiçbir zaman elde etmek istediğimiz şeyleri ertelememeliyiz, hayallerimizin peşinden koşmalıyız ve biran bile durmamalıyız çünkü her durduğumuzda, vazgeçtiğimizde o şeyi elde etmemiz zorlaşır ve belkide o zevki tatmadan öleceğiz. Kimse bunları düşünmüyor, bu yüzdende sanki ölümsüzlük iksirini bulmuş gibi zamanlarını boşa harcıyorlar. Diyelim ki feci bir hastalığa yakalandın, mesela kanser ve yaşamın 10 gün içerisinde sona ercek. Ne yapardın? Ben sana söyleyeyim; o 10 gün içerisine şu yaşına kadar her ne yapmak istediysen eğer her birini teker teker yapardın! hayatın işte bu kadar kısalabileceğini insan o zaman anlıyor. "Başına gelmeden anlayamazsın!" derler ya hep, bu da öyle bir durum. Mesela ben de 15 Kasım tarihine kadar herşeyi monoton bir şekilde, sanki herşeyin garantisi varmış gibi yaşıyordum. O gün çok büyük bir trafik kazası atlattım ve kazayı yaparkenki her saniye o kadar yavaş ve pusluydu ki, sanki o anda hey şey onca yıl bitmiş gibi hissettim. O gün benim için önemli olan o kazadan sağsalim çıkmak değildi. O gün ben anladım ki hayat gerçekten çok kısa ve ellerimizden kayıp gidiyor. Hiç birşeyin garantisi yok bu hayatta, özellikle ölümün hiç yok. Yıllar boyu kayıplar veriyoruz, acılarımız oluyor. Kimse demiyor; " Belki de sıradaki benim." diye. Her günümüzü, her saatimizi, her dakikamızı dolu dolu yaşamalıyız. Birşeylerin olması için beklememliyiz, o farklılıkları bizler yaratmalıyız. Aklımıza koyduğumuz işi ertelememeliyiz, bir an önce harekete geçmeliyiz. Örneğin; çok sevdiğin, takip ettiğin ve tanışmak için can attığın bir sanatçı senin bulunduğun ülkeye gelmiş, hemen ilk uçla yanına gitmeli ve tanışmalısın. Ona kendi hikayeni anlatıp, onunkileri dinlemelisin ve hatta hatıra için bir fotoğraf çekinmelisin ama bu sana yetmemeli! Onca yolu sadece tek bir hedef için gelmedin, şehri gezmelisin! Bazen o manzara fotoğrafını paylaşmak için fotoğraf çekmemelisin ve sadece ana hakim olmalısın, bakmayı öğrenmelisin. Gitgide sende göreceksin ki hayatında boşuna, bir hiç uğruna yaptığın alışkanlıklar varmış mesela az önce bahsettiğim fotoğrafı çekip, sosyal medyada paylaşmak gibi. Bunun yerine hafızana kazısan herşeyi, sence de çok daha güzel ve özel olmaz mı? Hayat tüm bunları gözardı edemeyecek kadar kısa.Kısacası demek istediğim, hayat yapmak istediklerimi erteleye erteleye sonunda tükeniyor ve biz bunları yapmadan bu dünyadan göz ediyoruz. Kimse bir hiç için yaşamak istemez. Eğer hala harekete geçmek için, istediğini yapmak için bir sebep arıyorsan ben sana büyük bir memnuniyetle söyleyeyim; NEFES ALIYORSUN! Melis Oktay 21401294 TURK 102-42 10.02.2016 SİYAH BEYAZ YANLIŞ DÖNEM BİRAZ Yanlış devirde doğdum ben çok yanlış. Dünyanın bitişine yetiştim, oysaki ne çok görmek istemiştim başını, en heyecanlı yerini kaçırdım. Bir şansım olsaydı ve 1920’lerdeki şuursuz Amerikan cazına atsaydınız ya beni veya 1970lerdeki gibi kıyafetlerimde her rengi kullansam ama zevksiz sayılmasam hatta utanmayıp üzerine tarz olsam ya da ne biliyim Nazım Hikmet ile sürgüne gitmeye bile razıyım şu renklendiğini düşünen ama gün geçtikçe ölen dünyada. Nedenini bilmesem de uzun zamandır fark ettiğim ama kabullenmek istemediğim bir gerçek var neden insan ırkı olarak üç adım atıp beş adım geri gitmeye bu kadar meraklıyız. Sağlam temellerle yaptık sanıyoruz bu dünyayı, insan denen en gelişmemiş canlıyı ama üzgünüm bunu görmemek için taktığınız tozpembe gözlükleriniz bile size yardımcı olamaz bu saatten sonra. İnsanlık da Türklerin sevdiği gibi ajitasyon yapmaya ve yapana bayılıyor olsa gerek ki bu durumdayız çünkü kimsenin gülmeye niyeti yok aksine ağlamaya gelmişler gibi. Eskiye özenmemin nedenleri çok başka aslında… Eskiden her şey gerçekmiş, üzüntüler, mutluluklar hatta ve hatta acılar. İnsanlar en acı şey olan savaşı görmüşler mesela, savaşın iyi bir şey olduğunu tabiki savunmayacağım ama en azından o zamanlar için kendilerine göre mantıklı sebepleri varmış. Kazansalar da, kaybetseler de arkada bıraktıklarına üzülmüşler, insanın bir değeri varmış çünkü o zamanlar. Koparılan papatyalarla seviyorum, sevmiyorum oynamak gibi aslında şuan insanın gerçek değeri, sadece çıkar için kullanılıp bir kenara o kadar kolayca atılıyoruz ki. Ne biliyim müzik bile daha gerçekmiş sanki. Gerçek acılara, yoksulluğa, hak edilen zafere ve en saf aşka yazılıp bestelenirmiş şarkılar. Biliyorsunuz şimdilerde aşk Serdar Ortaç’a göre kızılötesi, yaralı müzesi gibi bir şey. Anlamını bilmesek de ezbere bildiğimiz ve gerçek şarkıları kendi ellerimizle öldürdüğümüz o anlamsız mısralarla doldu etrafımız. Sanat güneşimiz Zeki Müren’in de söylediği gibi, ah bu şarkıların gözü kör olsun! Yavaş yavaş at gözlüklerimizi çıkarıyorduk, ruhlarımızın birbiriyle tanışmasını izliyorduk, kıyafetlerimiz gibi zihinlerimiz de yerine göre açılıyordu, renkleniyordu ki ne olduysa dünyadaki güzel şeylerin indirilmesi bir anda durdu, internetimiz bitti herhalde tam o sıralarda. Güler yüzlü insanlar, ışıl ışıl parlayan zihniyetler bir anda göz kamaştırmış olsa gerek ki herkes gözlüklerini yeniden taktı. Geliştikçe ilkelleştik bir bakıma ama üzücü olanı her konuda. Artık içinden geçeni direk söyleyen insanları tebrik eder hale geldim, elimde olsa madalya bile takarım. Çünkü nesilleri yavaş yavaş tükeniyor mesela içten gülen insanlar gibi onlardan da az kaldı. Ama o insanlara gerçekten sahip çıkmaya çalıştığımızı düşünmüyorsunuz değil mi? Tükenseler de biz de göze batmasak diye ne çırpındınız! Keşke ‘kendi’ yarattığımız hastalıklara çare aramakla bu kadar uğraşmasak vaktimizi daha güzel şeylere harcasak. Yetenek sizsiniz de son elli yılın maç skorlarını ezbere söyleyen adam keşke edebiyat yapsaydı, ne biliyim şiir okusaydı o güzelim ezbere. Hep inanmışımdır şiir okuyan adamdan zarar gelmeyeceğine, ne olurdu hep beraber okusaydık. Her neyse zaten yetenek sizsinizi bile insanlar kazanamaz oldu. Yeteneksizleştik sevmeye, sevilmeye, 32 diş gülmeyi unuttuk, komşudan bir fincan kahve istemeyi de ya da ne biliyim Robin Hood karakterli insanlardık biz nasıl bu hallere geldik. Anlayacağınız insanlıkta işler kesat şu aralar, en azından bu dönemde. Zaten insan olmaya da pek hevesimiz kalmadı, hayvanlardan tek farkımız düşünmekti madem artık onu da yapmıyoruz, en iyisi topluca istifa edelim bu dönemden. Toplanır zaman makinasını buluruz, emin olun siyah beyaz fotoğrafların olduğu zamanlar gerçekte daha renkli… H"azel ŞENEL"Bizi Renkli Kılan" Hedeﬂerimizdir""İstediklerimizi elde etmek için ne kadar sabredebiliriz? Kaç dakika, saat, gün, hafta, ay, yıl? Belki"çoğumuz dakikalar içinde bile vazçebiliriz. Teller’ın yönettiği ‘Tim’in Vermeer’i’ ﬁlminde, Tim Jenison"istediği resmi elde edebilmek için tam beş yıl uğraşmıştır. Filmin ilginç yanı tam olarak bu nefes kesebilen koca beş yıl bence. Filmi izlerken Tim Jenison’dan öğrenmem g"ereken çok şey olduğunu hissettim.""Varoluşumuz gereği bir şeyleri"düşünme, merak etme ve yorumlama"ihtiyacı duyduğumuzu düşünmekteyim."Şuan bile belki yanımızda oturan"insanların düşüncelerini merak"ediyoruzdur, veya etrafımıza sadece"bir dakika hatta daha az bir süre"baktığımızda ilgimizi çeken ve nasıl"varolduğunu merak ettiğimiz yüzlerce"şey sayabiliriz. Fakat benim görüşüme"göre, özellikle bulunduğumuz toplum"içerisinde bu yorumlama ve merak"duygusu, kısa sürede cevap bulamadığında koybolup gidiyor, unutuluyor. Tim’i izlemek belki sırf"bu yüzden zevk verdi bana. Filmde Tim karakterinin, istekleri doğrultusunda takvim ve saatleri unutarak hedeﬂerine büyük bir uğraşla erişebildiğini gördüm. Tim, ﬁlm boyunca kendi yeteneklerini f"ark edebilmek hedeﬁyle yola çıkarak, inanılmaz sonuçlar elde ediyor.""Belgeselden anladığım kadarıyla Tim, merak ettiği ve anlamaya çalıştığı bir konu üzerine tüm"özverisini ortaya koyarak çalışıyor. Merak ettiği konu ise eski dönemlerdeki yağlı boya sanatlarıyla"ilgili. Biz nasıl hayatı anlamaya ve yorumlamaya çalışıyorsak, Tim’in de"kendini, ünlü yağlı boya sanatlarını ve sanatçılarının tekniklerini anlamaya ve yorumlamaya"adadığını rahatlıkla görebildim. Benim için dikkat çeken notka ise; ﬁlmi izledikten sonra, ﬁlmde yer alan ’Vermeer Portresi’ gibi çok ünlü yağlı boya eserlerine değil, Tim’e hayran kalmam oldu. Çünkü,"tüm ﬁlm boyunca Tim’in dikkatimi çeken birçok davranışını gözlemledim. Bunlardan biri, başrol"oyuncusu Tim Jenison’ın hedeﬁ doğrultusunda yıllar da geçse soğukkanlılığını koruması ve tüm"olaylara sakin bakabilmesi. Çalıştığı resim üzerinde tam iki yıl sadece nokta koyduğunu ve bunu her geçen gün gülerek açıkladığını gördüm. Bu, beni müthiş bir motivasyonun içine sürükledi."Düşündüm ki, yaşamım boyunca iştediğim şeylere ulaşabilmek için bazen sadece küçük adımlar"atacağım fakat bu beni hedeﬂerimden uzaklaştırmamalı. Çünkü atacağım küçük adımların b"üyüyerek beni en büyük adım olan hedeﬂerime kavuşturacağını biliyorum.""Tim, ﬁlmde söylediği kadarıyla kendini test etmeyi ve eski ressamlarla aynı portreleri yapıp"yapamadığını görebilmeyi, ayrıca bu işlerin ne tarz tekniklerle ortaya çıkabileceğini anlamayı hedef"edinmiş. Bence bu düşünce ve dinamiklik onun hayatını çok daha renkli bir hale getirmiş. Filmde"gördüm ki, kahramanımız Tim, eski resimlerle aynı rengi ve aynı ışık açısını yakalayabilmek için"elinde ne imkan varsa hepsini kullanmış. Hatta ﬁlmin bir karesinde evinin bir bölümünü yıkıp,"çizmek istediği nesneleri bu alana koyarak eski resimlerle aynı ortamı oluşturmaya çalıştığını"görüyorum. Bu kareler her aklıma geldiğinde ben de kendim için verdiğim kararlara bir yenisini ekliyorum; ben de tıpkı Tim gibi, yaşamım boyunca koyduğum hedeﬂere ulaşmak için elimdeki tüm imkanları kullanmalıyım. Hedeﬁm için ulaşmak istediklerimle kafayı bozmalıyım. Tüm bu düşüncelerle, çok açık bir şekilde söyleyebilirim ki, Penn Jillette’nin kaleme aldığı ‘Tim’in Vermeer’i’ ﬁlmi hayatıma anlam katarak beni hedeﬂerim doğrultusunda vazgeçmemem gerektiği konusunda motive etti. Artık kendimi yaşamın küçük bir parçası olarak görmüyorum; aksine yaşamımı ve hedeﬂerimi gözümün önüne getirip, korkmadan onları yenebilmeye gücüm olduğunu hissediyorum. Ayrıca biliyorum ki, hedeﬂerim beni canlı tutan öğeler. Onlara zor aktiviteler gibi bakmak yerine, hayatımın renkleri olarak adlandırıyorum. Her karşıma çıkan hedefe veya isteğe doğru kendimden bir şeyler katarak ve elimdeki tüm imkanları kullanarak ilerlemeyi planlıyorum.İKİRCİKLİ YALNIZLIĞIN PORTRESİ Caspar David Friedrich, Deniz Kenarında Keşiş (Monk by the Sea), 1809 civarı, tuval üzerine yağlı boya, 43" x 67 1/2" /110 x 171,5 cm (Nationalgalerie, Staatliche Museen, Berlin) Öyle bir şeydir ki yalnızlık; ya huzur verir sahibine denizin kenarında, ya da özendirir onu ufukta beraber uçan martılara. Hayatım boyunca bu iki duyguyu da tattım, ne var ki Friedrich’in Deniz Kenarında Keşiş’ine bakınca ne hissettiğimi anlamam mümkün değil. Bir yandan melankolinin büyüsü beni resmin içine çekiyor, öbür yandan bu adama ne kadar benzediğimi gördükçe kafamı çevirmek, resimden kaçmak istiyorum. Böyle mi hisseder her yalnız insan, yoksa resmin basitliğine aldanıp değersiz olduğuna mı karar verir? Gösterdiği şey çok basit gerçekten ressamın, keşiş o kadar küçük ki resme göre ve dünya öylesine büyük ki… Keşişi anlamak da öylesine kolay mı peki? “Belki de bir tanrısallık var işin içinde, devleşmiş eserinin yanında küçücük kalmış bir ilahi figür bu” diye düşünüp hüzünlendiğim oluyor; çünkü ben istiyorum ki bu küçük siluet mükemmel olmasın. Gizli gizli yalnızlığın kusursuz olmamasını istiyorum, onu basitleştirip insana özgü kılmak tek olmanın üzerime bindirdiği yükü hafifletiyor belki de; bilemiyorum. Tablonun renkleri en sevdiğim renk olan mavi ve görmekten tiksindiğim gri tonları arasında değişiyor. Mavi huzuru arayanların rengidir, belki de mutludur keşiş denizin kıyısında. Öbür yandan gri göğe başını kaldırdığında bir hüzün çökmez mi omuzlarına? Hayatta da böyle kararsızım… Ne mutlu ki keşiş de kararsız, Khan Academy’de figürü bir soru işaretine benzetmiş yazar. Bu benzetmeyi görünce sevindim, çünkü görüşümde “yalnız” değildim. Kararsızlığı başkalarının yardımıyla yenebilmek kötü bir şey, çoğu zaman yenemediğim için çok benziyoruz keşişle. Keşişin yüzü tabloyu izleyen, onun bu özel yalnızlık anına şahit olan bizlere bile dönük değil. Neye benzediğini, ne hissettiğini bilemiyoruz. Silik bir figür sadece o ve resmin bütünüyle anlamlanıyor. Çoğu zaman diyorum ki, neredeyse hayatımıza giren her insan bir soluk figür bizler için. Kalabalıklar bizi yalnız olmadığımıza inandırıyor, ama ben yalnızlıkla içli dışlı biri olarak söyleyebilirim ki en beter, en keyifsiz şeydir kalabalıklardaki yalnızlık; ikiyüzlülük barındırır içinde. Bu yüzden mutluyum ki keşiş sofistike bir yalnızlık yaşıyor, üzülüyor belki ama bir maskeli balo dönmüyor etrafında. Düşünüyorum da Murathan Mungan’ın Yeni Türkü için yazdığı Maskeli Balo adlı şiirin Anatolian Rock sitesinden aldığım aşağıdaki dizelerinde yaşadığı buhranı yaşamıştır belki de keşiş; “Yaktım gemilerimi Dönüş yok artık geri Tak etti canıma bu maskeli balo Bu maskeli balo ve onun sahte yüzleri” Her ne olduysa, başından acıklı bir olay geçtiyse de ne mutlu atlatmış ve dingin denizin karşısında istirahate çekilmiş keşiş. Kim bilir manastıra kapanmaktan bile daha dindar bir yolculuktur belki de bu… Üzüntünün ağırlığıyla da olsa, bu olmuşluğa ermek güzel olsa gerek. Onca kelam ettim, görüyorsunuz ki kendimi özdeşleştiriyorum keşişle… Oysa hala tablonun anlamıyla ilgili “kesin” olduğuna inandığım bir iki kelime etmedim. Çünkü etmem gerekmiyor da ondan! Tabloda ben bana benzeyen, yalnız bir adam görüyorum ve bu yazarın iç dünyasıyla ya da onu çizerken kapıldığı hislerle doğrudan bağlantılı olmak zorunda değil. Bence değil. Bir şeyleri keskin çizgiler içinde anlamlandırmaya çalıştığımız için esas değerli olanı yitiriyoruz. İlla kesin bir şeyler duymak istiyor, “ben bu yazıyı neden okudum şimdi?” diye mi düşünüyorsunuz? Buyurun size tablo hakkındaki asıl fikrim: “Yalnızlık nedir?” sorusunun yanıtıdır bu resim. Nasıl yalnızlık herkes için farklı manalara bürünüyorsa, tablo da o manaları üzerine takınır ve her özde ayrı bir iz düşüm yaratır bence; ruhumuzun en kuytusunu aydınlatır ve kendi gözlerimizin önüne serer sadece. Melin Okandan Kaynakça: Friedrich, Caspar David. Deniz Kenarında Keşiş (Monk by the Sea). 1809 civarı. Tuval üzerine yağlı boya. Nationalgalerie, Staatliche Museen, Berlin. Politt, Ben “Friedrich, Deniz Kenarında Keşiş” y.y. t.y. Web. 27 Ekim 2017 Busella, “Maskeli Balo” y.y. 22 Haziran 2006. Web. 27 Ekim 2017 Gülce Tekin BİR ZAMANLAR ANLAMIYDIM BİR EVİN Eve dönmekten ziyada eve dönme düşüncesinin güzel olmasının sebebi aile olgusundaki doğal sıcaklıkla açıklanabilir sanırım. Eve dönme düşüncesinin en güzel olduğu yıllar ise ilkokul yıllarıydı benim için. Okul, oturacak yer olmadığı için ayakta gitmek zorunda kaldığım ve her dersle savrulduğum bir otobüsün içinde hissettirirdi beni. Birilerinin ayağına basmamak veya birisinin ayağıma basmasından kaçınmak, bir şekilde tek parça kalmayı başarmak, yani ruhen yaralanmamak için geçen ve saatler süren bir otobüs yolculuğu. Nihayet ineceğim durağa geldiğimde hissettiğim o rahatlık; okuldan eve döndüğüm an böyle bir şeydi işte. Her şeyin sonunda evime gideceğimi bilmek her şey karşısında daha güçlü durmama yeterdi çünkü ev demek, doğal bir aile sıcaklığı demekti, şarkılara bile konu olmuştu o sıcaklık: “Kalbini aç, yuvama dönüyorum.”1 İnsanın verili koşulları sorguladığı ve tüm olan bitenlerin aslında ne kadar değerli olduğunu anladığı büyüme döneminde anlamıştım ailemin değerini. Aile bir açık çek gibiydi çoğu konuda, bir sınırı yoktu, her şey her zaman telafi edilebilirdi, orada sonsuz bir kredim vardı ve dürüstçe sorguladığımda ev dışında hiçbir yerde bu kadar ayrıcalıklı olamayacağımı anlamıştım. Aile üzerine yapılmış en güzel tanımlamaya Wilhelm Schmid’in Anne, Baba ve Büyükanne, Büyükbaba Olmanın Sevinçleri Üzerine kitabında rastladım. “Korunup kollanmanın mekânıdır aile, olağan hâlde hiçbir şeyden korkmayacağınız yerdir, karşılıklı bol iyi niyete güvenebilecek ruhların meskenidir. Şu anlaşılmaz koca dünyada aile, anlaşılır bir küçük dünya inşasıdır.” (s.27). Schmid’in ebeveynlik sevinçlerine üzerine kaleme aldığı eserde etkileyici olan şey, baba, anne, büyükanne ya da büyükbaba olmayı sevinçli kılan nüvelerin bu sıfatların ötesinde “aile olma” düşüncesiyle bir ilgisi olmasıydı. Buradaki sevinçle eve dönme düşüncesindeki sevinç benzeşiyordu. Bir evin çocuğu olmanın da sevinçli tek yanı yine aynı yerde büyüyordu. Güzel olan şey ev içindeki rol değil, bir evin 1 “Open your heart / i’m coming home” – Pink Floyd, Hey You. Gülce Tekin uyumlu üyesi olmaktı bu yüzden; anlaşılmaz koca bir dünyanın bir köşesinde anlaşılır bir küçük dünya inşasının parçası olmak. Aile üzerine düşüncelerimin derinleşmesi, daha önce söz ettiğim gibi, verili koşulları sorgulamam sonucunda gerçekleşmişti. Tuhaf bir bağlantı olarak gözükebilir ama ilk sorgulama arkadaşımda kaldığım bir gün bana bir sweatshirt vermesi sonucunda zihnimde uyanmıştı. Bana büyük gelen o sweatshirtü giydiğim anda sanki küçükken annem tarafından uyumaya hazırlandığımı hissetmiştim. Kıyafetin içinde kaybolduğum için olmuştu sanırım bu. Birisi yorganımı üzerime örtmüştü sanki. O anda çocuğunun üzerini örten anne mizansenindeki inanılması güç güzelliği fark etmiştim. Orada evde olmamamın eksikliğini hissetmiştim. Bu, aynı zamanda evde olmanın ve ailenin değerini kavramam anlamına geliyordu. Zamanın bir yerinde iki insanın yaşamı anlamlı kılma çabası olarak dünyaya gelmiştim. Bir zamanlar o evin anlamıydım ve bugün de öyleydim. Schmid’in sevinç hâli ile kastettiği şeyde bir hüzün de vardı bana göre. Bir aileye uzaktan baktığımda, çetin kış şartlarında ısınmak için çareyi birbirlerine yakın oturmakta arayan bir grubu görüyordum; çabaları o kadar samimi, uyumları o kadar güzeldi ki böyle insanların bir zorluk karşısında kenetlenmeleri insanda hüzün yaratıyordu. Aile Gülce Tekin denen şey zaten böyle bir şeydi. Ailenin ısınmak gibi bir anlamı vardı, bir arada olmanın kendisi bir anlamdı. İçinde kaybolduğum sweatshirtün üzerimde yarattığı his komik ya da tuhaf gelse de işte bunlardı. Çünkü bir sıcaklığın içindeydim. Birazdan mutlu bir şekilde uyuyacağımı bilmek, eve dönme düşüncesinin sevincini çağrıştırıyordu. Zamanın bir yerinde gözlerimi kapatmış, dünyanın en güzel rüyalarından birisini görmek üzere olduğumun bilinciyle yatmıştım, aileye dair her şey sabah mutlu uyanmayı sağlayan bir rüyayı görmeye benziyordu. Gülce Tekin KAYNAKÇA: Schmid, Wilhelm. Anne, Baba ve Büyükanne, Büyükbaba Olmanın Sevinçleri Üzerine. İstanbul: İletişim Yayınları, 2018. Selin Büşra ÖzbedenKALBEN’İN SESİNİ DİNLEYapılan her işteki başarıyı öncelikle iki anahtar kavrama bağlıyorum, özgürlük ve tutku. Her ne kadar bu iki temel eğilim düşünce bazında birbirlerine ters düşseler de, belli durumlarda birlikte sürdürüldüklerinde aradığımız birçok şeyin sırrı olabilirler. Evet, başarı dedim. Aslında bu durumu ifade eden kelime tam olarak bu değil. Çünkü bu tür etkinliklerde mutlak bir başarıdan veya başarısızlıktan söz etmek mümkün değil. Ama bir süredir etkisinde olduğum bu sanatçının yapıtlarını kendimce başarılı olarak değerlendiriyorum. Kimden mi bahsediyorum? Kalben Sağdıç. Bu isimle ilk karşılaşmam yanılmıyorsam altı ay önce oluyor. O özgün müzik kulaklarıma dolduğundan beri dinlemeyi bırakamıyorum. Kalben’i yeni tanımaya başladığım zamanlar, üniversite sınavlarına hazırlandığım dönemle kesişiyordu. Bütün o stresten bir an olsun uzaklaşmak için en iyi kurtarıcımdı. Beni en çok etkileyen yönü de tutkusuydu. Müziğini yaparken takındığı ifade, mimikleri, her bir ritimi hissetmesi, bunu aynı şekilde dinleyicilerine yansıtması… Yaratıcılığıydı belki de. Kendini bu kadar iyi ifade etmesi de olabilir elbette. Nasıl demişti Kalben “Yıkılırken kumdan kalelerim birer birer karşında, zırhı paslanmış bir kahraman gibiyim… ” İşte böyle güzel dile getirmişti duygularını. Tüm bunlara bu kadar bağımlıyken bir kuş gibi özgür olmasıydı aynı zamanda beni etkileyen yönü. Kendi müziğini yaparken hiç umursamıyordu sanki elinin kolunun nerede olduğunu ya nasıl gözüktüğünü. Canı nasıl isterse öyle söylüyor, öyle çalıyordu. Bir kadın sanatçı olarak saçının düzgün gözüküp gözükmediğini, makyajının yerinde olup olmadığını, kıyafetlerinin beğenilip beğenilmediğini umursamıyordu sanki. Onun kendi havasını yaratmasındaki en büyük etken buydu belki de. İşte tam da o dönemlerde benim için bir şeylerin sembolü olmuştu. Ankaralı olduğunu öğrendiğimde tamam demiştim, tamam artık birlikteyiz zor zamanlarımda. Belki biraz anlamsız ama küçüklüğümden beri hep Ankara’da yaşayacakmış gibi hissederdim kendimi, benim için hep özel bir şehir olmuştu. İşte tüm bunlara bağlanarak ders çıkardım, ilham aldım. Perspektiﬁmi genişlettim ve sorguladım. Neyi mi sorguladım? Neden umursadığımı. İnsanların birbirlerini daha ilk gördükleri andan itibaren yaptıkları etiketlemelerin farkına vardım. Evet, elbette yeni tanıştığımız bir insanın kendisi hakkında bize ﬁkir veren temel şey dış görünüşüdür. Ama bunları ele alarak kesin bir yargıya varmak ne kadar doğrudur tartışılır. Sabretmenin farkına vardım. Karşımdaki insanlara saygı çerçevesinde yaklaşmayı öğrendim.Bir diğer farkına vardığım şey de, neler yapabileceğine bakıp kendi iyi yapabileceğimizi bulup o alanda ilerlemek. Zorla yapılan işte ne alınan verime ne de harcanan zamanda elde edilen hazza inanıyorum. Günümüzde kabul gören, herkes tarafından onaylanmış meslekler için kendimizi kalıplara koymanın ne anlamı var? Bir de şu komşunun çocuğu örnekleri var hepimizi aynı kalıba sokmaya çalışıp anlamsızca yargılayan. Bırakalım insanlar istedikleri işleri yapsınlar, sadece alacakları paranın miktarını değil ben bu işten kendime ne gibi şeyler katabilirim diye düşünsünler. Eğer zevk alıp bir de üstüne emeklerini katarlarsa doğru yerdelerdir demektir. Kendi adıma konuşmam gerekirse sadece bir şey üretmek bazında olmadığında müzik konusunda her türlü gelişime açık olduğumu söyleyebilirim. Yeni müzikler keşfetmekten, onları art arda dinleyip yeni yönlerini hissetmekten büyük zevk alıyorum. Örneğin resim. Resim çizmeye bayılıyorum. Her bir fırça darbesinde kendimi buluyorum, zihnimi yeniliyorum. Sonuç ise tam da buna bağlı gelişiyor, güzel şeyler çıkıyor ortaya. Ama biliyorum ki eğer aynı işi herhangi bir zorunluluk veya kısıtlamayla yapsaydım aynı sonuçları elde edemezdim.Fazlasıyla yararını gördüğüm bir diğer şey ise azim. Hırs kelimesini kullanmak istemedim çünkü benim burada tam olarak bahsettiğim olumlu bir devamlılık eğilimi. Hırs benim için kontrolsüz isteğin tanımıdır. Azim ise istenilen herhangi bir olgu ya da nesneye ulaşma yolunda kesintisiz biçimde devam etme durumudur. Azimli olmak, ne olursa olsun yılmamak, başarıya giden yolda en büyük adımlardandır. Biliyorum, bazen öyle zamanlar oluyor ki dipte hissediyoruz kendimizi. Bir çıkış yolu yokmuş gibi, sanki her şey bitmiş gibi düşünüyoruz. Aslında bir adım geriye çekilip baktığımızda durumun sandığımız kadar vahim olmadığını görebiliriz. Ben demiyorum ki hep güçlü olun. Aksine, hayatın tadı tuzu oluyor o olumsuz durumlar. Şöyle bir dünya düşünelim; hep mutlu olduğumuz, her istediğimizin anında elimizde olduğu, hiçbir zorluğun veya engelin olmadığı… Çok değil, kısa bir süre sonra sıkılırdık ve vazgeçerdik yaşamaktan. Ama hayatta karşılaştığımız olumsuzluklarla başa çıktığımızda elde ettiğimiz haz paha biçilemez, işte o duygudur her şeyi anlamlı kılan. İnanıyorum ki tüm bunları bir araya getirdiğimizde ortaya güzel bir iş çıkacak. Diyelim ki çıkmadı; olsun, en azından yaparken zevk aldık, güzel vakit geçirdik. Bir gün ders arasında Bilkent Üniversitesi’nin İktisadi İdari ve Sosyal Bilimler Fakültesi koridorlarında dolanırken telefonumda Kalben Sağdıç konseri için bilet arıyordum, tam o sırada sanatçının biyograﬁsine denk geldim. Gördüğüm manzara beni şaşırtmadı desem yalan olur, çünkü o zaman fark ettim bundan bir süre önce şu an ilgilendiğim sanatçı, benimle aynı üniversitede aynı bölümü okumuş. Aynı sıralarda oturduk, belki de aynı hocalardan ders alacağız. Bu düşüncelerle gittiğim konserde de hayal kırıklığına hiç uğramadım. Karşımda kendinden emin, mütevazı, özgür, tutkulu, ne yapmak istediğini bilen bir kadın vardı. Üstüne biraz daha düşündükçe bu duruşunu oluşturan elementleri hayatıma nasıl yansıtacağımın farkına vardım. Cesur olalım, bağlanalım, korkmayalım o veya bu ne der diye, zorunluluktan yapmayalım her şeyi, elimizdekinin tadını çıkartalım, farkında olalım yaşananların, düşünmekten çekinmeyelim. Sevelim işimizi, sevmedik mi? Başka bir şey yapalım o zaman. Azimli olalım, yeri gelsin umursamayalım en ufak şeyi bile, yeri gelsin bir çocuğun yüzündeki tebessümü sorgulayalım. Ve devam edelim, ne olursa olsun vazgeçmeyelim…ALMİNA SAGUŞ SANATLA PARA, PARAYLA SANAT Sanat, özgür bireyin özgür yaratımı iken para başkaları üzerinde tahakküm kurmanın en iyi aracıdır. Bir başka deyişle para, özgürlüğü ortadan kaldıran bir şeydir. Hal böyle olunca sanat ve para aynı cümle içinde ne kadar da abes kaçıyor, değil mi? Yani, sanat ve para yan yana düşünülmesi mümkün olmayan iki kavram olarak çıkıyor karşımıza. Peki, gerçekte durum ne? Bu iki kavramın uyuşmazlığına rağmen insanın dünya üzerinde yarattığı düzen içerisinde sanat da erken tarihlerden beri diğer tüm faaliyetler gibi ürünlerinin alınıp satıldığı ve yapanların sömürüldüğü bir alan haline geldi. Monarşilerin hüküm sürdüğü zamanlarda kraliyetin himayesinde ve onların isteklerine tabi olan sanatçı aristokratların ve büyük tüccarların siparişlerini yerine getirerek geçimini sağlamaktaydı. Modern dönemde ise sanatçının tasmasını tutanın galeri sahipleri, kapitalist iş adamları ve sanat piyasasının hâkimiyetini elinde tutan 'büyükler' olduğunu görmekteyiz. Tüm bu sanatın metalaştırılması olayı 1960'larda dünyayı kasıp kavuran devrimci dalga ile birlikte sanat alanında oluşan yeni akımlarla sorgulandı. Bu sorgulama sürecinde yapılanlar ise yeni bir türü-kavramsal sanatı-doğurdu. Ortaya çıkan sanat eserinin maddeleşmiş değerinden çok, fikrin ön planda olduğu bu tür, başlı başına sanat piyasasının sert bir eleştirisiydi. Peki ya sonra ne oldu? Her şeyi kendine mal etmekte üstüne olmayan bu kara düzen önceleri şiddetle karşı çıktığı kavramsal sanatı bile alınıp satılan bir şeye dönüştürdü. Sergilerin katalogları, biletler, yapılan reklamlar ve daha nice şey... Yüzyıllar boyu kökleşmiş bu sanat-para ilişkisini belki de en iyi şekilde bozan eylem sokak sanatı. Aynı zamanda bana kalırsa sokak sanatı, sanatın en yalın, en heyecan verici, en şaşırtıcı ve en herkese hitap eden hali. Görmek için para vermek zorunda kalmadığımız duvar resimleri ve grafitiler, dar bir sokaktan geçerken dinlediğimiz paha biçilemez açık hava konserleri, bir meydanda otururken dilediğimizce izleyip ruhumuzu doyurduğumuz pandomim gösterileri... Örneğin, son zamanların en gizemli ve dikkat çekici sanatçısı Banksy de bir sokak sanatçısı. Muhalif duruşu hem sanatı yapış şekline hem eserlerinin içeriğine yansıyor. Fakat o da ne? Geçenlerde internette Banksy'nin eserlerinden oluşan bir serginin açıldığını okudum. Acı bir şekilde şöyle düşündüğümü hatırlıyorum; sokakların sınırsız duvarlarının özgür sanatçısı da sonunda dört duvar arasına kapatılmış, küratörlerin tutsağı olmuştu. Yine içinde bulunduğumuz sistem -bu korkunç canavar- koca ağzıyla ona karşı çıkanları yutmuştu. Nasıl ki bu canavar, kapitalist sistemin en önemli karşıt figürü Che Guevara'yı bile tişört, poster, anahtarlık haline getirip satıyorsa ve bundan elde ettiği karla insanları sömürmeye devam ediyorsa yapısı gereği sistem karşıtı olması gereken sanatı da aynı şekilde piyasalaştırıyor. Ve bunun karşısında duran bireysel eylemlerin hepsi ya eziliyor ya sisteme uyum sağlamaya mahkûm oluyor. Peki, sanatçı ezilmeden, sanatını paranın zincirleri olmadan özgürce nasıl sergileyebilir? Sanatı ve parayı aynı cümlede kullanmamak mümkün olabilir mi? Olmalı! Bir şeyler yapmalı! Yalnız, çözüm kurulu düzen içerisinde yatmıyor. Çözüm, düzenin dışında bir yerlerde. Bu dışarıyı görebilmek için ise çevremize örülmüş duvarın tuğlalarını yerinden oynatmak gerekiyor ki her şey de böyle başlayacak. Herkes birer tuğlayı kaldıracak yerinden ve onların yerine birer çiçek bırakacak. Çünkü kurulu düzen bozulmadan ne atılabilecek bir adım ne de görülebilecek bir gelecek var. KAYNAKÇA: Cemal, Ahmet. “Sanat ve Para”. Biz Sevmeyi Ne Zaman Unuttuk? İstanbul: Aylak Adam Yayınları, 2014. 157-159. Savaş Mağdurları“Savaş; korku ve sefaletten başka bir şey veremez. Yakar, yıkar, öldürür, yok eder.” yazıyordu Nazım Hikmet yıllar önce okuduğum bir kitabında. O zamanlar yalnızca mantıklı gelen bu sözün doğruluğuna bir gün şahit olacağımı ise düşünemezdim. Ta ki sokakta yürürken acıyarak baktığım insanların gittikçe arttığını fark edene kadar. Kimlerden bahsettiğimi tahmin etmişsinizdir sanırım. Suriyeliler... Ülkelerindeki savaştan, zulümden kaçıp Türkiye'ye sığınan yedisinden yetmişine mülteciler... Böyle dediğime bakmayın, içlerinde henüz birkaç aylık olanlar da var; şans eseri Türkiye'ye kadar gelebilmiş, ağzında diş kalmamış olanlar da. Evleri yıkılan, sevdikleri öldürülen, bir anda yersiz, yurtsuz ve istenmeyen konumuna düşmüş milyonlarca mağdur insandan bahsediyorum... Savaştan kaçtıklarına bile sevinemeden kendilerini büyük bir sefaletin içinde bulan insanlardan... Eğer ortada bir sorun varsa ve ben bunu düzeltmek için bir şeyler yapmıyorsam kendimi suç ortağı gibi hissederim. Bu nedenle kendimi bildim bileli gönüllülük faaliyetlerinde olabildiğince aktif olmaya çalışmışımdır. Hasta çocuklara yardımdan tutun, kendi evlatları tarafından istenmeyen yaşlılara manevi evlat olmaya kadar kendimi böyle şeylerle tatmin etmeye çalışırım. Fakat şimdiye kadar hiçbir şey beni geçen hafta ziyaret ettiğim Suriyeli aile kadar etkilememişti. Yardım etmenin verdiği huzurla mutlu ayrılırım diye düşündüğüm yerden gözyaşlarımı silerek çıkmam bunun en büyük ispatı sanırım. Bir ev düşünün, ev demeye bin şahit ister ya! , içinde sadece bir kanepe var. Duvarlarda boya, yerde halı yok. Bir hapishane hücresinden farksız, tek odalı bir yer yani. Ve burada hayatta kalmaya çalışan beş kişilik bir aile... En büyüğü altı yaşında, en küçüğüyse henüz üç aylık olan çocuklarını hayatta tutmaya çalışan anneyle babanın çaresiz bakışları öylesine işledi ki derinlerime, nasıl siler atarım bilmiyorum. Ama daha da acısını başlarından geçenleri dinlerken hissettim. Şu an kendisine bir iş bulamayan evin babası, Suriye'deyken oranın en büyük firmalarının birinde mühendis olarak çalışıyormuş. Oldukça güzel bir evde, oldukça lüks bir hayat süren bu ailenin şu an ise yakacak kömüre paraları yetmiyor. Beni en çok etkileyen de bu oldu ya zaten. Benim yaşadığım hayatın neredeyse aynısını yaşayan, maddi hiçbir sıkıntısı olmayıp tek derdi tatilde gidecekleri yeri seçmek olan bu aile, şu an bayat bir ekmek için dilenmeye razılar. Demek ki bu savaş orada değil de Türkiye'de çıksaydı benim ve ailemin düşeceği durum da onlarınkinden farksız olacaktı. Düşüncesi bile korkunç... Kafamdaki bu düşünceleri atıp aileye baktığımdaysa dertlerinin sadece aç kalmak veya üşümek olmadığını fark ettim. Bu aile de tıpkı diğer Suriyeliler gibi vatansız kaldılar. Düşünsenize vatanınız gözlerinizin önünde yok oluyor. Yurt dışına her çıktığımda hissettiğim ülke özlemi geldi aklıma. Ya da her döndüğümde toprağı öpme isteği. İşte bu ailelerin dönüp öpebilecekleri bir vatanları yok artık. Bu ne kadar büyük bir acı, nasıl bir çaresizlik tahmin bile edemiyorum. Bunlar yetmezmiş gibi bir de buradaki insanların onlara karşı bazı tutumları var ki insanlığımdan utandığım oluyor. Mesela bu ailenin en büyük oğlu, ki kendisi sadece altı yaşında, Suriyeli olduğu için mahalledeki çocuklardan sık sık dayak yiyormuş. Veya mahalle bakkalı bir şeyler çalar diye evin hanımını dükkanına sokmuyormuş. Bize sığınan bu insanların sanki hiç dertleri yokmuş gibi bir de bizden zulüm görmeleri insanlık ayıbı değildir de nedir?Suriyeli bu aileye yaptığım ziyaretten sonra fark ettim ki ülkemizde fazlalık gibi görülüp zulmedilen bu insanların aslında bizlerden hiçbir farkları yok. Kendilerini bir savaşın ortasında bulup evlerini, vatanlarını terk etmek zorunda kalmış mağdur insanlar sadece. Bize güvenip sığınan bu insanların ellerinden tutup yüklerini olabildiğince hafifletmek insanlık görevinden başka bir şey değil. Bu yüzden lütfen ama lütfen imkanınız varsa bu mağdur insanların ellerinden tutup olabildiğiniz kadar destek olmaya çalışın!Pınar DÖKÜCÜ21503147Kim Akıllı Kim Deli Hiç hayatınızda bir şey yapıp deli muamelesi gördüğünüz bir an oldu mu? Mesela araba sürerken diğer araçtaki sürücünün hatası üzerine küplere binmek gibi veya sevgiliden ayrılıp blinçsizce içki içip gece yarısı sokaklarda bağırmak gibi? Belki biraz uçuk örneklerden bahsetmiş olabilirim ama hepimizin deli muamelesi görecek kadar çılgın şeyler yaptığımız olmuştur. Aslında bunlar ne kadar kulağa bir delinin yapacağı eylemler gibi gelse de bunları yapıyoruz. Peki bu eylemlerimiz bizi deli yapar mı? Elbette ki cevabımız hayır olacaktır. Peki, bu tip hareketleri neden bazı insanlar yaptığı zaman akıl hastası oluyor da bazı insanlar yaptığı zaman toplum tarafından normal karşılanıyor? Turgut Özakman’ın Deli Bayramı oyununu izledikten sonra bunun hakkında düşünmeye başladım. Çıkardığım sonuç ne derseniz cevabım şu olacaktır; koca bir hiç! Bütün insanlar bir kar tanesi gibidir, hiçbirimiz birbirimizin aynısı değiliz, peki o zaman neden bazılarımız, eylemleri, duyguları ve düşünceleri diğerlerinden farklı diye deli muamelesi görüyor? İşte beni düşündüren soru da bu. İlk olarak toplumda “deli” olarak etiketlenen insanları bir düşünelim. Burada örnek olarak amcamı göstermek istiyorum, kendisi şizofreni teşhisi konulmuş bir insan ve turp yemediği zaman kendini güvende hissedemiyor. Her ne kadar insanı güvende tutan şeyin turp olmadığının farkında olsak da ve bir insanın kendini turplar ile güvende hissetmesini delilik olarak yorumlasak da, bence burada iğneyi kendimize çuvaldızı başkasına batıruyoruz. Şimdi çocukluğumuzu düşünelim, geceleri yalnız uyumaktan korktuğumuz zamanlarda, oyuncak ayımıza sarılıp, sanki oyuncak ayımız bizi gecenin kötülüklerinden koruyormuş gibi hissederek rahat uyumadık mı? Veya Deli Bayramı’ndaki Boncuklu Deli İbrahim karakterini düşünelim. Boncuklu Deli İbrahim’e haremindeki kadınları havuzunda dans ettirip para saçtığı için deli muamelesi yapıyorlardı. Fakat verdiği cevaplar gerçekten insanı delilik hakkında düşünmeye itiyor. Gerçekten Boncuklu Deli İbrahim’e seksomanyak gözüyle baksak da kendimizde de aynılarını görebiliyoruz. Düğünlerimize dansöz çağırıp, açık kıyafetler giydirip, bir güzel dans etmesini izledikten sonra bir de üzerine para takıp eğlenmiyor muyuz? Peki, bir de anlık bir olay nedeniyle deli muamelesi gören insanları düşünelim. Örneğin bir insanın bir olay karşısında çok sinirlenmesi ve üzülmesi sonun intihara kalkışması bu insanı “deli” olarak nitelendirmemiz için yeterlidir. Veyahut sinirlenip arkadaşını döven bir insan da bizim gözümüzde bir delidir. Oysaki hepimiz hayatımızda anlık delirmeler yaşarız öyle değil mi? Saçma sapan bir şey için sinirden deliye döndüğünüz anları bir düşünsenize. Örneğin, bilgisayar oyunu oynarken sinirlenip, sağa sola küfürler savurarak bilgisayarını yumruklayan insanları düşünün (League of Legends isimli oyunu oynayanların beni gayet iyi anlayacaklarını umuyorum.). Veya sevgilimiz ile gereksiz bir konuda; örneğin akşam yemeği, konusunda tartışıp duvara yumruk atıp kendimize zarar vermemiz gibi. Üstelik , dünya tarihi kendine zarar veren veya sinirinden başkalarını öldüren liderlerle dolu. Peşlerinde binlerce insanı da sürükleyen ve etrafına düşüncesizce saldıran insanlar dünyayı yönetirken, sinirini kavga ederek çıkaranlara deli gözüyle bakıyoruz ve gerçek delileri göremiyoruz. Deli Bayramı’ndaki Atilla karakteri için de aynı şey geçerli. Atilla ne kadar sinir hastası birisi gibi davransa da aslında perdenin sonunda doktorun deli olduğunu ve divanı için Atilla’yı yaka paça dışarı atmasını görüyoruz. Buradan anladığım şey de, aslında delilik olarak gördüğümüz eylemleri zaman zaman biz de gerçekleştirdiğimizdir. Sonuç olarak, tıpkı Deli Bayramı adlı eserdeki şu söz ile; “Kim akıllı kim deli, nasıl ayırt etmeli.” çok güzel özetlendiği gibi, deli olarak nitelendirdiğimiz insanları neden böyle nitelendirdiğimiz hakkında bir kez daha düşünmeliyiz. Çünkü deli olarak nitelendirdiğimiz insanları deli yapan şeyleri kendimizde de rahatlıkla bulabiliyoruz. Öyleyse insanlar hakkında ön yargılı olmayı bırakıp aslında kimin ne kadar deli olduğunu ve bu bağlamda kendimizin ne kadar deli olduğunu düşünmek gerek. Ateş Bilgin Göksu Aydoğan Bu romanı hepimiz ağzımız açık okumuşuzdur. Türünün en orjinal örneğidir; distopik bir dünyada gençlerin yaşayışları ve düşünme biçimlerini yansıtır. Romana yön veren en ağır duygu öfkedir. Alex’in ve arkadaşlarının günlük yaşamdaki vahşetini okuruz romanda. Bizler; sabah kalkıp okula/işe gidip, sonrasında eve dönüp rahatlamak için dizi izleyen bir nesiliz. Bakıldığı zaman çok monoton ve robotik bir yaşam standardımız var. Fakat romanda ise Alex’i sokakta çocukları döven, yaşlılarla alay eden ve bir yabancının evine girip kadına acımadan şiddet uygulayan biri olarak okurken, nedenini sorguluyoruz. Alex neden bütün bunları yapıyor? Dünyadaki bunca güzellik ve olumlu duygular arasından nasıl bunca vahşi ve öfke dolu davranışları yansıtıyor?Alex, toplumumuzun gölge yönüdür. Hepimiz kendi içimizde, en derin korkularımızı