üyeleri ulusal ve uluslararası çok sayıda bilimsel yayında eserlerini yayınlamaktadırlar. Ayrıca üniversitenin yayınlamakta olduğu Yönetim Bilimleri Dergisi (Journal of Administrative Sciences) de tanınmış bilimsel hakemli dergilerdendir. Dergi 2012 yılı itibarıyla 11. cildini yayınlamaktadır. Üniversite ayrıca Girişimcilik ve Kalkınma adlı 6 ayda bir çıkan akademik bir süreli yayın da yayımlamaktadır. Yılda 2 kez yayınlanır. Başta uluslararası ilişkiler, işletme, kamu yönetimi, maliye, iş hukuku, uluslararası hukuk, iktisat ve çalışma ekonomisi olmak üzere sosyal bilimlerin çeşitli alanlarından Türkçe ve İngilizce makaleler ve kitap tahlilleri yayınlar. Yönetim merkezi Biga İktisadi ve İdari Bilimler Fakültesi'dir. Dergi 16 ayrı bağımsız ve bilimsel uluslararası indeks tarafından taranmaktadır. Yılda 2 kez yayınlanan hakemli, bilimsel dergi. St. Louis Hawks St. Louis Hawks, bugün NBA'de bir Atlanta takımı olan Hawks takımın 1955-1968 arasında St. Louis'de olmasıyla aldığı isimdir. Hawks yönetimi Milwaukee'de bulunan takımı 1955 yılında St. Louis'e taşımış ve 13 yıl bu şehirde kalmıştır. Takım bu dönem içinde 1957-58 sezonunda NBA Finali'nde Boston Celtics'i 4-2'yle geçerek tek şampiyonluğunu kazanmıştır. Hawks tarihinin en önemli başarıları bu dönemde yakalanmış ve Boston Celtics'le rekabet yaşanmıştır. Dağ çamı Dağ çamı ("Pinus mugo"), çamgiller (Pinaceae) familyasından Orta ve Güney Avrupa'nın dağlık bölgelerinde yetişen bir çam türü. 5–10 m boylu piramidal bir yapıya sahiptir. Dallar çevrel olarak dizilmiştir. İğne yapraklar koyu yeşil, 3–8 cm uzunlukta ve sık dizilmiş, ucu küt, kalın, sert, düz veya tırpan biçiminde ve ikilidir. Ağaç üzerinde 5-10 yıl kadar kalır. Kozalaklar 2–6 cm uzunlukta, yumurta biçiminde, kısa saplı, tek veya 2-3 tanesi bir arada bulunur, 3. yılda olgunlaşır. Güneşli yerleri sever, soğuk ve rüzgarlara karşı dayanıklıdır. Ancak kurak, taşlık ve kayalık yerlerde yetişenlerde odun fazla reçineli, sulak yerlerde yetişenlerde ise az reçinelidir. Vancouver Grizzlies Vancouver Grizzlies, 1995 yılında NBA'in genişleme kararı sonucunda Kanada'da kurulmuş basketbol takımıdır. 1946 yılında NBA'de yer alan Toronto Huskies'den sonra NBA ilk defa ABD dışına taşıp Toronto Raptors'la beraber Grizzlies kurulmuştur. Zaman zaman kadrosuna Mike Bibby, Shareef Abdur-Rahim gibi önemli oyuncular katabilen takım yine de başarılı olmamamış ve Vancouver'da yeterli ilgiyi görmemesini sebep göstererek 2001 yılında Memphis'e taşınmıştır. Amanita pantherina Amanita pantherina, Amanitaceae familyasından sinek mantarına ("Amanita muscaria") çok benzeyen halüsinojen ve zehirli bir mantar türüdür. Çok miktarda mantar zehirlenmesinden sorumludur. İlkbahardan sonbahara kadar bulunabilir. Büyük, gösterişli ve hoş kokuludur. Genelde çocuklar ve hayvanlar tarafından kazara yense de, bazen yetişkinler halüsinojen etkileri için tüketirler. "Amanita muscaria" ya nazaran çok daha etkili bir zehirli mantardır. "Psilocybe" türleri gibi az zararlı halüsinojenlerden değildir, içerdiği kimyasallar (müsimol ve ibotenik asit gibi) tehlikeli sonuçlar doğurabilir. Bill Russell William Felton Russell "(Bill Russell)", (12 Şubat 1934, Louisiana) NBA'in efsanevi pivot oyuncularındandır. Boston Celtics'in 13 sezonda kazandığı 11 şampiyonlukta önemli role sahip basketbolcudur. NBA'de oynadığı dönemlerde büyük pivot Wilt Chamberlain'le karşılaştırılmıştır. Her ne kadar bireysel anlamda ona karşı zayıf kalsa da elde ettiği şampiyonluklar sayesinde onu geçmiştir. 2.08 m boyunda olan ve pivot pozisyonunda oynayan Bill Russell 1955 ve 1956 yıllarında San Francisco Üniversitesi ile NCAA şampiyonluğu kazanmıştır. Bu dönemde 55 maç üst üste kazanarak inanması güç bir performans göstermişlerdir. 1956 Melbourne Olimpiyatları'na ABD Basketbol Takımı'nın kaptanı olarak çıkmış ve altın madalayayı takımına kazandıran en önemli oyunculardan biri olmuştur. 1956 yılında Boston Celtics'le NBA kariyerine başlamıştır. 1969'a kadar oynadığı NBA'de 1958 ve 1967 yılları hariç tüm sezonlarda şampiyonluk yaşamıştır. Koçu Red Auerbach yönetiminde bu başarılar ulaşırken ABD'nin bu denli önemli bir ligde bu kadar önemli rol alan ve başarılı olan ilk Afroamerikalı oyuncu olmuştur. 1966 ile 1969 yılları arasında aynı zamanda antrenörlük yaptığı Celtics'le iki şampiyonluk kazanmıştır. Antrenörlük kariyerine 1973-1977 arası Seattle SuperSonics'de, 1987-1988 yıllarında ise Sacramento Kings'te devam etmiştir. Bill Russell hâlen NBA'in en çok yüzük kazanan oyuncusu konumundadır. Washington Bullets Washington Bullets, şu anda ismi Wizards olan Washington'da kurulu basket takımının eski ismidir. Daha önceden bulunduğu şehirlerin isimleriyle Chicago Bullets ve Baltimore Bullets gibi de anılmıştır. 1997/1998 sezonuna kadar ise Washington Bullets ismiyle anılan takım Bullet'in (mermi) şiddeti çağrıştırdığı gerekçesiyle isim değişikliğine gitmiş ve 15 Mayıs 1997 tarihinde yeni ismini (Wizards) ve logosunu tanıtmıştır. Fort Wayne Pistons Fort Wayne Pistons, bugün NBA liginde Detroit'te kurulu bulunan Pistons takımının 1941 ile 1957 arasında anıldığı isimdir. O dönemde Pistons takımı İndiana eyaletinin Fort Wayne şehrinde bulunduğu için takım bu isimle anılmaktadır. Yüzüklerin Efendisi (anlam ayrımı) Fatih KÄ±saparmak Fatih Kısaparmak (d. 31 Ocak 1961; Maden, Elazığ), Türk halk müziği sanatçısı, müzisyen, besteci ve söz yazarı. Elazığ, Maden’de doğdu. Annesi Yıldız Hanım, emekli bir ilkokul öğretmeni; babası Necip Bey ise, sırasıyla ortaokul ve öğretmen okulu müdürü, il millî eğitim müdürü, ortaöğretim genel müdürü ve bakanlık teftiş kurulu başkanı olarak hizmetler vermiş; basılı beş eseri de bulunan bir bürokrattır. 1991 yılında, TRT, Kanal 6, TGRT, Kanal 7, Star, Samanyolu ve Fox televizyonlarının ana haber spikerliği ve program sunuculuğu görevini yürüten, ekonomist Şebnem Ergür (Kısaparmak) ile evlendi. Bu evlilikten, Ozan ve Kaan adlı iki erkek çocukları dünyaya geldi. Fatih Kısaparmak, temel eğitim döneminden itibaren, Ankara Devlet Konservatuvarı ve TRT Ankara Radyosu'nda müzik; Devlet Güzel Sanatlar Galerisi'nde ise resim çalışmalarında bulundu. Ankara Bahçelievler Deneme Lisesi'ndeki öğrencilik yıllarında, Tasvir Gazetesi adına TBMM foto muhabirliği yaptı. Üniversite döneminde ise, başta Varlık olmak üzere çeşitli edebiyat-sanat dergilerinde şiirleri, röportajları ve araştırmaları yayımlandı. Yukarı Fırat Havzası'ndaki inceleme ve derlemelerini topladığı "Dil Folkloru Açısından Harput Ağzı" isimli bilimsel çalışması, ayrıca, "Ve Ağır Sevdam" adını taşıyan bir şiir kitabı da bulunmaktadır. 1985 yılında besteci, söz yazarı ve yorumcu olarak profesyonel sanat yaşamına atıldı. İlk çalışması olan “Kilim” büyük kitlelere ulaştı. Daha sonra ürettiği 17 müzik albümüyle de müzik kariyerini sürdüren Kısaparmak, 200’den fazla besteye imza attı. "Çağdaş Ozan", "Bay Kilim" ve "Türkü Baba" olarak da tanındı. Fatih Kısaparmak, sırasıyla "Grup Kilim" ve "Grup Mozaik" adlı iki ayrı konser orkestrası kurdu. Erzincan, Gölcük ve Pakistan depremzedeleri ile Zonguldak grizu faciasında hayatını kaybedenlerin yanı sıra Darülaceze, Unicef vb. kurumlar yararına "Toplumsal Dayanışma ve Yardım Konserleri" düzenledi. Türkiye'nin yanı sıra ABD, Rusya, Avustralya, Almanya, Avusturya, Fransa, Hollanda, Belçika, İsveç, Kuzey Kıbrıs Türk Cumhuriyeti, Bosna-Hersek, Venezuela, Kazakistan ve Özbekistan'da çok sayıda konser verdi. Malatyaspor ve Elazığspor’da, toplam 3 dönem yönetim kurulu üyeliği görevinde bulunan Fatih Kısaparmak, İstanbul-Elazığ Kültür Vakfı’ndaki kurucu üyeliğinin yanı sıra, Elazığlılar Dayanışma Derneği'nde de yönetici ve genel sekreter olarak çalıştı. Türkiye'nin önde gelen kurum ve kuruluşlarınca 70'e yakın ödüle layık görülen sanatçıya, 2000 yılında, halk müziğine ve folklora katkılarından dolayı Fırat Üniversitesi Senatosu tarafından Fahri Doktora unvanı verildi. Bob Cousy Bob Cousy "(Robert Cousy)", (9 Ağustos 1928, New York) Boston Celtics'in efsanevi kadrosunda yer almış ve NBA'in en başarılı oyun kurucularından biri kabul edilen basketbolcudur. Bostons Celtics'in ligin hakimi olduğu yıllarda takım en önemli posizyonlarından birinde oynayan Cousy, 1951'den 1963'e kadar bu takımda oynamıştır. Takımının kazandığı 6 şampiyonlukta büyük pay sahibidir. Bunun 5 tanesi Celtics'in 8 Şampiyonluk art arda kazandığı dönemin ilk 5 senesidir. Bob Cousy, 6.955 asist ile Boston Celtics tarihinin bu dalda rekortmenidir. Toplamda 16.960 sayı atmış ve 13 kez üst üste NBA All Star Kadrosuna seçilmiştir. 1954 ve 1957 yıllarında olmak üzere 2 kez All Star karşılaşmasında MVP ödülünün sahibi olmuştur. 1962/1963 yılında emekli olmasına rağmen yedi yıl sonra, 1969/1970 sezonunda geri dönmüş ve Cincinnati Royals ile 7 maç oynamıştır. 1969 ile 1974 yılları arasında Royals'a koçluk da yapmıştır. Everest Dağı Everest Dağı, (Tibetçe: Çomolungma, Nepali: Çonnolugma Sagramata), dünyanın en yüksek dağı. Himalayalarda, yaklaşık 28 derece kuzey enlemi ile 87 derece doğu boylamında, Çin–Nepal sınırı üzerinde yer alır. Çıplak Güneydoğu, Kuzeydoğu ve Batı sırtları en yüksek noktalara Everest (8.848 m) ile Güney doruğunda (8.748 m) ulaşır. Everest Dağı Kuzeydoğudaki Tibet platosundan (yaklaşık 5.000 m) tam olarak görülebilir. Dünya'da en çok ilgi çeken yerlerin başlarında gelmektedir.Eteklerinden yükselen Çangtse, Khumbutse, Nuptse ve Lhotse gibi doruklar Nepal'den görülmesine engel olur. İngiltere'nin Hindistan sömürge yönetiminin kadastro genel müdürü George Everest'ten sonra yerine göreve gelen Andrew Waugh, dağa isim olarak selefi Everest'in adını öneren bir teklifi Londra Kraliyet Coğrafya Cemiyeti'ne sundu. Teklif kabul edildi. 1865'te, daha önce yapılan itirazlara rağmen dünyanın en yüksek dağının adı Everest olarak belirlendi. Dönemin en güçlü imparatorluğunun kültürel nüfuzuyla bütün dünyada bu dağ için Everest adı yaygınlık kazandı. Türkçede dağa Everest denmeden önce dağın Tibetçe yerel adı Çomolunma'nın Osmanlı Türkçesine uyarlanmış versiyonu kullanılmaktaydı. Büyük Himalayaların oluşumu, Miyosen Bölümde (yaklaşık 26-27 milyon yıl önce) Hindistan yarımadasıyla Tibet yaylasının birbirine yaklaşmasının yol açtığı, jeolojik tortul havzalardaki sıkışmayla başladı. Bunu izleyen evrelerde Katmandu ve Khumbu napları (kırık ve devrik yamaç kıvrımları), sıkışıp yukarı doğru çıkarak birbirlerinin üzerine kıvrıldılar ve ilkel bir dağ sırası oluşturdular. Kuzeydeki arazi kütlesinin toptan yükselmesi, bölgenin yüksekliğini arttırdı. Napların yeniden kıvrılmasıyla bölgenin tümü yeni bir tabakayla örtüldü ve Pleyistosen Bölümün (yaklaşık 2,5 milyon yıl önce) Mahabarat Evresinde Everest Dağı ortaya çıktı. Karbonifer Dönemin (yaklaşık 345-280 milyon yıl önce) sonu ile Permiyen Dönemin (280-225 milyon yıl önce) başından kalan ve başka yarı-kristalleşmiş tortullarla ayrılmış olan kireçtaşı katmanları, senklinal katmanlaşma yoluyla biçimlendi. Günümüzde de süren bu biçimlenmenin yol açtığı sürekli yükselme aşınımla dengelenmektedir. 25 Nisan 2015'te gerçekleşen Nepal depremi sonrasında kısaldığı iddia edildi. Mayıs başında yapılan incelemelerde ise sıradağlar üzerinde 0,7 ile 1,5 arasında yükseklik kaybı olduğu açıklandı. Çin Harita Müdürlüğü, 2015 depreminin ardından Everest'in kuzeydoğuya meyilli zirvesinin kaydığını iddia etti. Depremden önce Everest'in, son 10 yılda toplam 40 cm meyil oluştuğunu belirten Çin Harita Müdürlüğü, depremle birlikte bu kaymanın terse döndüğünü ve dağın da 3 cm uzadığını açıkladı. Everest Dağı, troposferin üçte ikisini geçerek oksijenin az olduğu üst katmanlara ulaşır. Oksijen eksikliği, hızı saatte 100 km ye varan sert rüzgarlar ve zaman zaman -70 dereceye kadar düşen aşırı soğuklar yukarı yamaçlarda herhangi bir hayvan ya da bitkinin yaşamasına olanak vermez. Yaz musonları sırasında yağan kar rüzgarla ufalanarak yığılır. Bu kar yığıntıları buharlaşma çizgisinin üzerinde olduğundan genellikle buzulları besleyen büyük buzkar çanakları oluşmaz. Bu nedenle Everest’in buzulları yalnızca sık sık düşen çığlarla beslenir. Ana sırtlarla birbirinden ayrılan dağ yamaçlarındaki buz katmanları dağın eteklerine kadar bütün yamacı kaplamakla birlikte, zaman içinde iklimin değişmesiyle ağır ağır çekilmektedir. Kış aylarında kuzey batıdan gelen güçlü rüzgarlar karları süpürerek doruğun daha çıplak bir görünüm kazanmasına yol açar. Everest Dağındaki başlıca buzullar Kangşang Buzulu (doğu), Doğu ve Batı Rongbuk Buzulları (kuzey ve kuzeybatı), Pumori Buzulu (kuzeybatı), Khumbu Buzulu (batı ve güney) ve Everest ile Lhotse-Nuptse sırtı arasında kapalı bir buz vadisi olan Batı Buzyalağıdır. Dağdan çıkan sular birbirinden ayrılan kollarla güneybatı, kuzey ve doğu yönünde akar. Khumbu Buzulu eriyerek Nepal’de Lobucya Khola Irmağı'na karışır. İmca Khola adını alarak güneye doğru akan bu ırmak Dudh Kosi Irmağıyla birleşir. Çin Halk Cumhuriyetindeki Rong Çu Irmağı Everest’in yamaçlarında Pumori ve Rongbuk buzullarından Karma Çu Irmağı ile Kangsang Buzullarından doğar. Ä°lk denemeler Everest´i feth etme girişimlerinin tarihi 1904 senesine dayanır. Ancak ilk deneme tarihi olarak her ne kadar zirveye varma amacı olmamasına, sadece jeolojik ölçüm ve olası zirve yolunun tespitine dayalı olmasına rağmen 1921 senesi olarak alınabilir. Zamanın İngiltere Krallığı adına görevlendirilen George Mallory ve Lhakpa La yaklaşık 31 bin kilometrekarelik bir alanın Jeolojik ve topoğrafik analizlerini yapmışlar ve olası zirve tırmanışı için kuzey yamacı rotasını tespit etmişlerdir. Bu denemeler sırasında George Mallory zirveye yakın bir yerde hayatını kaybetmiştir. Cesedi ancak 1999'da bulunabildi. 1922 ile 1924 seneleri arasında zirve tırmanışı birçok deneme olmasına rağmen hepsi başarısızlık ile sonuçlanmıştır. 1930 ile 1950 yılları arasında kayda değer bir zirve tırmanış denemesi olmamıştır. Buradaki etken sebep ise 2. Dünya Savaşı ve bölgenin siyasi yapılanması olarak adlandırılabilir. İlk başarı 1953 senesinde İngiliz Kraliyet Coğrafya Derneği desteği ile John Hunt liderliğinde iki ekip oluşturulmuştur. İlk ekip Tom Bourdillon ve Charles Evans den oluşmuştur. Kapalı oksijen sistemi kullanan bu ekip 26 Mayıs'ta güney zirvesine ulaşmalarına rağmen Bourdillon´un babası tarafından geliştirilmiş olan kapalı oksijen sisteminin donması sebebi ile tırmanışın son aşamasını gerçekleştiremeden geri dönmek zorunda kalmışlardır. İkinci ekip ise Edmund Hillary, Tenzing Norgay ve Ang Nyima dan oluşmuştur. Açık oksijen sistemi kullanan bu ekipten Edmund Hillary ve Tenzing Norgay 29 Mayıs saat 11:30 da Everest zirvesine ulaşmışlardır. ( Ang Nyima 8510 metrede tırmanışı bırakıp tekrar inişe geçmiştir.) Everest tırmanışının en zorlu etaplarından bir tanesi günümüzde Edmund Hillary anısına Hillary Step olarak anılmaktadır. Sergey Rahmaninov Sergey Rahmaninov (Rusça: "Сергей Васильевич Рахманинов"; d. 1 Nisan 1873 - ö. 28 Mart 1943), Rus besteci, orkestra şefi, piyanist. 20. yüzyılın en büyük piyanist ve bestecilerinden birisidir. Rus romantizminin son büyük bestecisi unvanını taşır. Ülkesindeki Ekim Devrimi'nden sonra ABD'ye yerleşmiş ve ABD vatandaşı olmuştur. Sergei Rahmaninov Rusya'nın kuzeybatısında Novgorod şehri yakınlarındaki "Semyonovo"’da Tatar kökenli aristokrat bir ailenin beşinci çocuğu olarak 1 Nisan 1873'te doğmuştur. Ordudan emekli bir subay olan babası ve bir generalin kızı olan annesi amatör olarak müzikle uğraşmışlardır. Oğullarını da bu yönde yetiştirmişlerdir. Rahmaninov ailesinin maddi durumundaki kötüleşme, Sankt-Peterburg’a yerleşmelerini gerektirmiştir. Bu nedenle Sergei Rahmaninov konservatuvara bu şehirde devam etmiştir. Ancak St. Petersburg'daki difteri salgınında kızkardeşi Sofiya’nın ölmesinden sonra anne ve babası ayrılan Rahmaninov, bu olaya tepkisini okuldaki tüm derslerinden kalarak göstermiştir. Bunun üzerine Moskova’ya gönderilen ve sert bir öğretmen olan "Nikolay Zverev"’in evine yerleştirilen Rahmaninov, bu evde diğer öğrenciler ile birlikte yoğun bir tempoda çalışmıştır. Burada Zverev’in müzisyen arkadaşları ile tanışma fırsatı bulmuştur. Yine burada Çaykovski ile tanışması ve öğütler alması ona yeni ufuklar açmıştır. Aşırı disiplinden hoşlanmadığı için Zverev ile geçinemeyen Rahmaninov, beste yapabilmek için kendisine özel bir oda istediği için evden kovulmuştur. Sonrasında Moskova yakınlarındaki bir akrabalarının yanına taşınarak daha rahat bir ortama kavuşan Rahmaninov, çalışmalarına Franz Liszt’in öğrencilerinden olan kuzeni "Siloti" ile burada devam etmiştir. Rahmaninov, 19 yaşında iken yazdığı "Do diyez minör prelüd" ile dikkatleri üstüne çekmiştir. Bu eser, piyano edebiyatının en çok çalınan eserlerinden birisi olarak anılmaktadır. Mezuniyet projesi olarak Puşkin’in "Çingeneler Şiiri" üzerine bestelediği tek sahnelik operası olan "Aleko" 'yu yazan Rachmaninov, böylece büyük altın madalyayı kazanarak okuldan mezun olduğu gibi yayıncı Gutheil ile de bir sözleşme yapmıştır. Mezuniyet sonrasında iki yıl öğretmenlik yaparak geçimini sağlamıştır. Bu arada çeşitli eserler besteleyen sanatçının bu dönemde yazdığı "Do-diyez Majör Prelüd" daha sonra dünyanın en bilinen piyano parçalarından birisi olmuştur. İlk önemli eseri 1895 - 1896 yıllarında yazdığı "Re Majör 1. Senfoni"’dir. İlk bestelerine yönelik eleştirilerle bağlantılı olarak sıkıntılı ve zorlu bir süreç yaşayan sanatçı bu süre zarfında geçici bir süre için zengin bir işadamının özel operasında yardımcı şef olarak orkestra şefliği yapmıştır. 1900’de "Dr. Nikolai Dahl" adlı hipnozcudan 3 ay boyunca terapi gördükten sonra yeniden besteciliğe dönmüş ve "İkinci Piyano Konçertosu"nu yazmıştır. Rahmaninov, doktoruna ithaf ettiği bu eseri Moskova Filarmonisi’nin konserinde çalarak besteci-yorumcu kimliğini tanıtmıştır. 1902’de kuzeni "Natalia Satina" ile evlenen Rahmaninov, İsviçre’de geçirdikleri balayı sırasında "12 Şarkı"’yı bestelemiştir. Rusya’ya döndükten sonra ardı ardına eserler bestelemiş ve eserleri 1904’te şef olarak çalışmaya başladığı "Bolşoy Tiyatrosu"’nda seslendirilmiştir. 1903'te büyük kızı Irina, 1907'de küçük kızı Tatyana dünyaya gelmiştir. Rahmaninov, Bolşoy Balesi'nde orkestra şefliği yapmakta iken 1905 Devrimi gerçekleşmiştir. Ülkenin siyasi koşullarının özgürce beste yapmasını önlediğini hissedince 1906 yılının Kasım ayında ikinci vatanı kabul ettiği Dresden’e giden sanatçı, "Mi Minör İkinci Senfoni" (1907), "Birinci Piyano Sonatı", "Re Minör Üçüncü Piyano Konçertosu" (1909), "Ölüler Adası" adlı senfonik şiirini (1909) ve eserlerini bu dönemde bestelemiştir. Rahmaninov, 1909’da yeni eseri "3. Piyano Konçertosu" ve diğer eserlerini seslendirmek üzere Gustav Mahler ve Walter Damroch ile ABD’ye gitmiştir. ABD turnesi için özel olarak bestelediği 3. Piyano Konçertosu’nu New York Senfoni Orkestrası eşliğinde başarıyla icra eden sanatçı, Boston Senfoni Orkestrası’ndan sürekli şef olma önerisi almış, fakat Rusya'da getirildiği yeni görevden ötürü bu öneriyi kabul edemeyerek 1910 yılının Şubat ayında Rusya’ya dönmüştür. Rachmaninov, Rusya'da Moskova ve St. Petersburg konservatuvarları da dahil olmak üzere ülkedeki tüm müzik okullarını yöneten Rus Kraliyet Müzik Topluluğu'nun başkanı olarak görevlendirilmiştir. Küçük yöresel okulları geliştirmeye odaklanan sanatçı, Kiev'de önemli bir okul kurmuştur. Bunun yanı sıra Moskova Filarmoni Orkestrasını'da yönetmiş ve beste yapmayı sürdürmüştür. Rusya’da müzik alanındaki zıtlaşmada hayranlık duyduğu Çaykovski’nin yanında yer alan Rahmaninov, artık beste çalışmalarında insan sesine ağırlık vermeye başlamıştır. Özel yaşamında ise şair "Marietta Shaginyan" ve şarkıcı "Nina Koshetz" ile ilişkiler olmuştur. Marietta Shaginyan tarafından kendisine bestelemesi için liberettolar yazılan Rahmaninovun Nina Koshetz ile birlikteliği evliliğini tehdit etmiş fakat bazı eserlerine de ilham vermiştir. 1917’deki "Bolşevik Devrimi"’nden 2 ay sonra, Rahmaninov'un müziği "burjuva tarzında müzik" olarak nitelenip aşağılanmış ve bu nedenle sanatçı İskandinavya'daki bir konser turnesine çıkarak Rusya’yı terk etmiştir. Ailesini de yanına getirtmiş ve ülkesine dönmemiştir. Bir süre İsveç ve Norveç’te konser piyanisti olarak yaşadıktan sonra Kasım 1918'de ABD’ye gitmiş, eşiyle birlikte 1 Şubat 1943'te bu ülkenin vatandaşlığına geçmiştir. ABD'de özgün yapıtlar üretemeyen Rahmaninov, eski yapıtlarını gözden geçirip yeniden yazmış ve kariyerine bir konser piyanisti olarak devam etmiştir. ABD'de kendisine ün getiren konser dizilerine başlamış ve albümler çıkartmıştır. Amerika, Avrupa, Kanada ve Küba’da konserler vermiş ve kısa zamanda maddi servetini arttırmıştır. Kızları için Paris’te bir yayınevi kuran sanatçı, yazlarını da yine Paris'te geçirmiştir. 1931 yılında Rus göçmenlerle birlikte Paris'te bir müzik okulu açılmasına katkıda bulunan Rahmaninov'un adı daha sonra bu okula verilmiştir (Rahmaninov Konservatuvarı). Konser piyanistliği kendisine beste yapacak zaman bırakmadığından neredeyse 10 yıl boyunca hiçbir şey besteleyememiştir. 1918 - 1943 arasında sadece 6 yeni eser tamamlayabilen sanatçı bunu, İsviçre'de Luzern gölü kıyısında yaptırdığı ve ona Rusya'daki evini hatırlatan evinde geçirdiği zamana borçludur. 1926’da Dresden’de geçirdiği bir tatil sırasında "4. Piyano Konçertosu"’nu yazmıştır. 1934 yılında bestelediği "Paganini’nin Bir Teması Üzerine Rapsodi", en çok çalınan eserlerinden biri olmuştur. 1936'da yazdığı "La Minör Üçüncü Senfonisi" yurdun, ayrılığın hüznünü taşıyan eserlerinden birisidir. Aynı yıllarda, Bolşeviklerce, rejime yaptığı eleştirilerden ötürü Rahmaninov’un eserlerinin Rusya’da çalınması yasaklanmıştır. Rahmaninov'un borsada tüm varlığını yitirmesi ve 1939’da II. Dünya Savaşı'nın çıkması Avrupa turnelerinin iptal edilmesine neden olmuştur. Bu süre esnasında sağlığı bozulan Rahmaninov’a kanser teşhisi konulmasına rağmen sanatçı, beste yapmaya ve orkestra yönetmeye devam etmiştir. En son büyük eseri olarak "Senfonik Danslar"ı bestelemiştir. 28 Mart 1943‘te Kaliforniya, Beverly Hills'te kanser nedeniyle hayatını kaybetmiştir. Rahmaninov, 4 piyano konçertosu ile 3 senfoni yazmıştır. Diğer senfonik eserleri arasında Ölüler Adası adlı senfonik şiiri, Senfonik Danslar adlı yapıtı sayılabilir. Paganini’nin Bir Teması üzerine Rapsodi, piyano ve orkestra için yazılmış bir eserdir. Solo piyano için 24 prelüd ve 2 sonatın yanı sıra, 6 Müzikal An, Chopin’in Bir Teması Üzerine Varyasyonlar, Corelli’nin Bir Teması Üzerine Varyasyonlar adlı yapıtları bestelemiştir. 2 piyano için ve dört el için eserler de veren sanatçı, Birinci Senfoni’sini dört-el piyanoya uyarlamıştır. 2 önemli akapella eser vermiş, 3 opera yazmıştır. 1907’de başladığı dördüncü operası yarım kalan sanatçının bu eseri Igor Buketoff tarafından tamamlanıp 1984’te sahnelenmiştir. Oda müziği için iki piyano tirosu ve bir çello sonata yazdı. Tolstoy, Puşkin, Goethe, Hugo gibi yazarların metinleri üzerine şarkılar bestelemiştir. Doğal dil işleme Doğal Dil İşleme, yaygın olarak NLP ("Natural Language Processing") olarak bilinen yapay zekâ ve dilbilim alt kategorisidir. Türkçe, İngilizce, Almanca, Fransızca gibi doğal dillerin işlenmesi ve kullanılması amacı ile araştırma yapan bilim dalıdır. NLP yani Doğal Dil İşleme, doğal dillerin kurallı yapısının çözümlenerek anlaşılması veya yeniden üretilmesi amacını taşır.Bu çözümlemenin insana getireceği kolaylıklar, "yazılı dokümanların otomatik çevrilmesi, soru-cevap makineleri, otomatik konuşma ve komut anlama, konuşma sentezi, konuşma üretme, otomatik metin özetleme, bilgi sağlama" gibi birçok başlıkla özetlenebilir. Bilgisayar teknolojisinin yaygın kullanımı, bu başlıklardan üretilen uzman yazılımların gündelik hayatımızın her alanına girmesini sağlamıştır. Örneğin, tüm kelime işlem yazılımları birer imlâ düzeltme aracı taşır. Bu araçlar aslında yazılan metni çözümleyerek dil kurallarını denetleyen doğal dil işleme yazılımlarıdır. Batı dillerinde SAPI (Microsoft şirketinin konuşma sentezleyici üretmek amacı ile satışa sunduğu geliştirici program) tabanlı Konuşma sentezleyici bileşenleri, yazılımcıların multimedia (çoklu ortam) sunuları hazırlamaları için hizmete sunulmuştur. Konuşma ve komut anlama yazılımları ise gelecekte insan ve bilgisayar arasındaki klavye, fare gibi veri girişi aygıtlarını ortadan kaldıracak yazılımlardır. Bu gelişmeler makine-insan iletişiminde yeni ve devrimci değişimlere yol açacak ve bilgisayarların daha çok insan tarafından kabul görmesine yol açacaktır. Gelecekte, konuşma sentezleyiciler ve konuşma anlama alanındaki gelişmeler ve makine-insan iletişiminin gelişmesi, insanın makineden beklentilerini yükseltecektir. İnsanlar makinelerin kendisini anlamalarını isteyecek, karmaşık kullanımı olan makineler pazar bulamayacaktır. Giderek gelişen ve insanı anlayan makinelerin daha zeki olması insanın yaşam kalitesini yükselteceğinden, vazgeçilmez olması kaçınılmazdır. Zeki makine kavramı, yapay zekâ çalışmalarının hızlanmasına yol açmıştır. Geleceğin en önemli sektörlerinden biri olan yapay zekâ ile insanın iletişim kuracağı tek araç dildir. Dil, insanoğlunun uygarlaşmasını sağlamakla kalmamış, onun zekâsının doğada daha önce görülmemiş şekilde parlamasını sağlamıştır.Kültür dediğimiz insanlık birikimi, dil kullanan ve iletişim kuran insanın sosyalleşme sürecinin ürünüdür. Dilin işlenmek üzere çözümlenebilmesi için, matematik modelinin oluşturulması gerekmekteydi. ATN Genişletilmiş Geçiş Ağları ("Augmented Transition Network"),Woods tarafından 1970 ve 1973 yılları arasında geliştirilmiş bir yaklaşımdır. Genişletilmiş geçiş ağları (GGA) üç bileşenden oluşur: Genişletilmiş geçiş ağlarında, bir durumdan diğer bir duruma geçmek için gerekli harf okunur ve bu harf geçilecek olan duruma geçmek için gereken harfle karşılaştırılır; uygun ise diğer duruma geçilir. Geçiş ağlarında doğru bir yol, bir başlangıç durumundan başlayıp, son duruma ulaşan geçişler sağlandığında tamamlanır. Harflerin birbirine eklenmesiyle oluşan metin, ağın kabul etmesi için verilen metin ise, bu metin ağ tarafından kabul edilmiş demektir. Yanda : "Bal" metnini kabul eden Genişletilmiş Geçiş Ağı. Fonetik, konuşulurken, dil, gırtlak, ses telleri, damak, dişler ve dudaklar ile çıkarılan sesleri ve bu seslerin dil ile olan ilişkilerini tanımlamak için kullanılan bir terimdir.Doğal dillerde anlam ayırıcı olarak kullanılan en küçük ses fondur ("phon" ) dur. Fonetik terimi bu kökten gelmektedir. Fon kavramı evrensel değildir ve her dilde farklı seslere kaşılık gelir. Farklı dillerdeki fonların tek ortak özelliği ayırıcı temel sesler olmalarıdır.Sesle ifade edilen dili, yani konuşmayı kaydetmek için yazı icad edilmişti.Konuşmayı yazı ile ifade etmek için ses birim veya fonları harflerle eşleştirmek gerekmekteydi. Bazı dillerde, örneğin Türkçe, Fince ve Japoncada, sesbirimler doğrudan harflere karşılık gelmektedir. Bu tip dillere fonetik diller denir.İngilizce, Almanca, Fransızca gibi dillerde ise Fonlar harflere kaşılık gelmezler.Bu yaklaşımın yerine uluslararası olarak geçerliliği olan fonetik bir alfabe ses birimleri ifade etmek için kullanılır. Ses birimlerin simgesel olarak ifade edilmesi sonucu olusan simgeler fonem (phoneme) olarak adlandırılır. Bir başka deyişle aslında fonemlerin seslendirilmesiyle ses birimler (phon) oluşur. Dildeki ses birimler belirlenirken iki yaklaşım kullanılır.Bunlar, Dil bilime terim olarak 1859 yılında August Schleicher tarafından kazandırılan morfoloji, dilde biçimi oluşturan ögelerin türlerini tanımlamak ve özetle dil bilgisi kuralları denen biçimsel ögelerin sınıflandırmasını yapmaktır. Doğal dil işleme çalışmalarında anlam bütünsel çözümleme yapabilmek için, bazı yaklaşımlar belirmiştir. Bu yaklaşımlar aşağıdaki süreçlerden oluşur. Sözdizimsel analiz, sözdizimini (syntax) veya cümleyi oluşturan morfolojik ögelerin hiyerarşik kurallara uyumunu karşılaştırarak ölçümlemektir. Böylece söz dizimin anlamlı olup olmadığının ölçülebilmesi için düzenleyici bir süreç gerçekleşmiş olur. Türkçede cümleler en genel şekliyle özne, nesne ve yüklem bileşenlerinden oluşur. Cümleye eklenmek istenen anlamlar arttıkça cümleler, özne, yer tamlayıcısı, zarf tamlayıcısı, nesne ve yüklem gibi bileşenleri içerir.Ayrıca cümlenin anlamını kuvvetlendiren cümle dışı bileşenler de (bağlaç, edat, vb) cümlede bulunabilir.Bunlara örnek olarak "ile, için, ama, çünkü" kelimeleri verilebilir. Türkçede özne ile yüklem cümlenin temel bileşenleridir ve genelde tüm cümlelerde yer alırlar. Yer tamlayıcısı, zarf tamlayıcısı, nesne gibi bileşenler bazı cümlelerde yer almayabilirler veya bazı cümlelerde sadece biri, bazılarında sadece ikisi bulunabilir. Bu bileşenlerin cümle içindeki sıralanışları da değişebilir. Bilgisayarla doğal dilin modellenmesinde anlamsal analizden önce kelimelerden oluşturulan yapının cümle olup olmadığının test edilmesi faydalıdır.Bu işlem sentaktik eşleştirme işleminde anlamsız eşleşmelerin önlenmesine faydalı olur. Yandaki Şekil : "Sözdizimsel Analiz." Simgeler: Ö: özne, D: dolaylı tümleç, Z: zarf tümleci, N: nesne, Y: yüklem, İG: isim grubu, SG: sıfat grubu, İN: isim nesnesi, SN: sıfat nesnesi, DZ: diğer zarflar, S: sıfat, İ: isim, ZB: zaman belirteçleri, T: tamlayan, TN: tamlanan, ZM: zamir, NE: nesne eki, TE: tamlayan eki, TNE: tamlanan eki, KE: kip eki, ZE: zaman eki, DE: dolaylı tümleç eki, EF: ek fiil Anlambilimsel analiz, sözdizimini oluşturan morfolojik ögelerin ayrılması, yani sözdizimsel analiz ile anlam taşıyan kelimelerin sınıflandırılması işleminden sonra gelen anlamlandırma veya anlama sürecidir.Bu süreçte anlam taşıyan kelimelerin, ekler ve cümle hiyerarşisi içindeki konumlarının saptanması sayesinde birbirleri ile ilişkileri kurulabilir. Bu ilişkiler anlam çıkarma, fikir yürütme gibi ileri seviye bilişsel fonksiyonların oluşturulmasında ham bilgi olarak kullanılacaktır. Morfolojik çözümleme aşamalarından sonra sözdizimsel kurgu veya yapay konuşma süreci ile yapay zekâ ya veya uzman sistemlere iletişim becerisi kazandırılacaktır. Sözdizimsel çözümlemenin tersi süreçlerden oluşan birleştirme sürecinde, önceki süreçlerde ele geçen bilgi yine morfolojik kurallar dahilinde birleştirilir. Pyotr İlyiç Çaykovski Pyotr İlyiç Çaykovski (Rusça: Пётр Ильич Чайкoвский, d. 7 Mayıs 1840; Votkinsk - ö. 6 Kasım 1893; Sankt-Peterburg), Romantik Dönem Rus klasik müzik bestecisidir. Senfoni, opera, bale, enstrümantal ve oda müziği ile şarkı gibi birçok tarzda eser vermiştir. Günümüz klasik müzik repertuvarında yer alan en popüler konser ve gösteri müziklerini yazmıştır. Bunların arasında "Kuğu Gölü", "Uyuyan Güzel", "Fındıkkıran" bale müzikleri, "1812 Uvertürü", "ilk Piyano Konçertosu", son üç senfonisi ve "Yevgeni Onegin" opera müziği sayılabilir. Çaykovski orta sınıf bir ailenin çocuğu olarak dünyaya gelmiştir. Müziğe karşı erken yaştan itibaren yatkınlık göstermesine rağmen devlet memuru olmak için eğitim almıştır. Ailesinin istememesine rağmen müzik alanında kariyer yapmayı seçerek 1862 yılında Sankt Peterburg Konservatuvarına girdi ve 1865 yılında buradan mezun oldu. Bu formül, Batı'ya yönelik eğitim Çaykovski'yi döneminin Rus Beşleri olarak bilinen ve genç Rus bestecilerden oluşan ulusalcı akımından ayırmıştır. Her ne kadar önemli başarılara imzasını atmış olsa da duygusal anlamda kendini hiçbir zaman güvende hissetmemiş ve yaşamı boyunca kişisel krizlerle karşılaşmış ve dönem dönem depresyona girmiştir. Bunun etkenleri arasında bastırılmış eşcinselliği ve bunun açığa çıkma korkusu, kötü evlilik hayatı ve hiçbir zaman yüzünü görmediği,sadece maddi destek aldığı zengin bir dul olan Nadejda von Meck ile 13 yıl süren mektuplaşmasının sona ermesi sayılabilir. Özel hayatındaki hengâmeye rağmen ününü günden güne artırmış, Çar tarafından yaşam boyu maaşa bağlanmış ve dünya çapında konser salonlarında eserleri takdir görmüştür. 53 yaşında ani ölümüne kolera salgınının sebep olduğunu söylense de bazı kaynaklar bunun intihar olduğunu ileri sürmüştür. . Dünya üzerinde konser izleyicileri arasında çok popüler olmasına rağmen Çaykovski zaman zaman eleştirmenler, müzisyenler ve besteciler tarafından sert eleştirilere maruz kalmıştır. Ancak günümüzde önemli bir besteci olduğu konusunda artık bir şüphe kalmamıştır. 20. yüzyılın başında ve ortalarında batılı eleştirmenler Çaykovski'nin müziğini bayağı bulmuşlar ve gerisinde bir düşüncenin yatmadığını öne sürmüşlerdir. Ancak bu küçümseme zamanla ortadan kaybolmuştur. Pyotr İlyiç Çaykovski 7 Mayıs 1840'ta o zamanlar Rus İmparatorluğu'nun Vyatka eyaletinde bulunan günümüz Udmurtya'sında küçük bir maden şehri olan Votkinsk'te doğdu. Ukrayna vatandaşı olan babası İlya Petroviç Çaykovski, çeşitli Rus şehirlerinde fabrika yöneticisi olarak çalışmış olan bir devlet maden mühendisiydi. Büyükbabasının adı Pyotr Fyodoroviç Çayka'dır (sonradan adını Çaykovski olarak değiştirmiştir), Çayka (Ukrayna dili: "Чайка", anlamı martı) geleneksel bir Ukrayna soyadıdır. Pyotr Çayka 1745 yılında Ukrayna'da Poltava yakınlarında Nikolaevka'da doğmuştur. 1785 yılında soylular siciline kaydedilmiştir. Pyotr Çayka, Kiev'de ilahiyat fakültesinde okuduktan sonra Sankt-Peterburg'da tıp eğitimi görmüş olan Fyodor Çayka (yak. 1695–1767) ile eşi Anna'nın (1717–?) ikinci çocuklarıdır. Bestecinin annesi Aleksandra Andreyevna (kızlık soyadı d'Assier) kısmen Fransız asıllıydı ve İlya'nın üç eşinden ikincisiydi. Pyotr, babasının ikinci evliliğinden olan altı çocuğunun ikincisiydi. Dört erkek kardeşi (Nikolay, İppolit, ve ikiz Anatoli ile Modest, sonuncusu oyun yazarı, libretto yazarı, ve çevirmendir), ve Aleksandra adlı bir kızkardeşi vardı. Babasının ilk evliliğinden Zinayda adlı bir üvey kızkardeşi de vardı. 1843 yılında Çaykovski'nin ebeveyni Fanny Dürbach adında bir Fransız mürebbiye tuttular. Fanny'nin çocuklara gösterdiği ilgi ve şefkatin bir yaşam öyküsü yazarı tarafından soğuk, mutsuz, uzak bir anne olarak tanımlanan Aleksandra'nın açığını kapadığı söylenir. Ancak diğer yazarlar Aleksandra'nın oğlunun üzerine titrediğini söylemektedir. Çaykovski beş yaşında piyano dersi almaya başladı. Üç yıl içinde öğretmeni kadar yetkin bir şekilde müzik okuyabilecek kadar yetenekli bir öğrenciydi. Anne ve babası müziğe karşı olan yeteneğini çok destekliyordu. özel hoca tutmanın yanı sıra bir org almış ve piyano çalışması konusunda şevk vermişlerdi. Ancak ailesinin müzik yeteneği karşısındaki arzuları kısa zamanda köreldi. 1850 yılında aile Çaykovski'yi Sankt-Peterburg'da bulunan İmparatorluk Hukuk Okuluna göndermeye karar verdi. Bu okul daha çok küçük soylu ve seçkin tabakanın çocuklarına hitap ediyordu ve öğrencilerini devlet memuru kariyerine hazırlıyordu. Okula giriş yaşı 12 olduğu için Çaykovski evinden 1.300 km. uzakta okulun hazırlık sınıfında iki yıl geçirmek zorundaydı. Bu iki yıl geçtikten sonra Çaykovski yedi yıllık öğrenim almak üzere İmparatorluk Hukuk Okuluna geçti. 14 yaşındayken çok bağlı olduğu annesini kaybetti ve bu daha sonra eserlerinde bile kendisini gösterecek olan depresif yanının gelişmesine katkıda bulundu.19 yaşında eğitimini tamamlayarak devlet memuru oldu. 21 yaşındayken Sonradan Petersburg Konservatuvarı’na dönüşecek yeni bir müzik okuluna kaydoldu. 1865 yılında mezun oldu ve Moskova Konservatuvarı’nda müzik öğretmenliğine başladı. Bu kurumda çalıştığı 11 yıl boyunca birçok büyük eser yaratan Çaykovski, ilk defa "Alınyazısı" adlı senfonik şiirde kendi bestecilik üslubunu ortaya koydu: Tutku ve özlem dolu, küçük şarkıları yeğleyen bir üslup. Eşcinsel eğiliminin dedikodulara yol açmasını önlemek için 1877’de konservatuvardan bir öğrencisi ile evlenen Çaykovski’nin bu evliliği çok başarısız olmuş ve intihar girişiminde bulunmasına yol açmıştır. Dokuz hafta sonra eşini ve Moskova’yı terk eden ancak boşanamayan besteci 1878’de varlıklı bir müziksever olan Nadezhda von Meck ile tanıştı. 11 çocuklu bu genç kadın Çaykovski'yi maddi olarak destekledi ancak ilişkileri sadece mektuplaşma yoluyla sürdü, von Meck'in isteğiyle birbirlerinin yüzünü görmediler. Aldığı maddi destek sayesinde Çaykovski öğretmenlikten ayrılıp kendisini bestelerine verdi. 1878 - 1885 yıllarını Avrupa-Rusya arasında gidip gelerek geçiren besteci, gittiği ülkelerde orkestralar yönetti. 1891’de ise [[Amerika Birleşik Devletler 'ye giderek kendi eserlerinden oluşan dinletiler gerçekleştirdi. Çaykovski, 1875'te ilk kez seslendirilen "1. Piyano Konçertosu" ve 1876’da sahnelenen "[[Kuğu Gölü]]" balesi ile büyük başarı kazanmıştı; en başarılı operası olan "[[Yevgeni Onegin (Opera)|Eugene Onegin]]" 'i 1879’da tamamladı; 1880'de "[[1812 Uvertürü|1812 Yılı]] Uvertürü" 'nü yazdı;1881’de ilk kez seslendirilen "Keman Konçertosu" zamanla keman dağarcığının en gözde eserlerinden birisi oldu; "5. Senfoni" 1888’deki ilk seslendirilişinden itibaren büyük başarı kazandı; 1889’da "[[Uyuyan Güzel]]" balesi sahnelendi; 1890’da yazdığı "[[Maça kızı (opera)|Maça Kızı]]", o yıl [[Çarlık Operaevi]]’nde sahnelendi. Sanatının doruğuna çıktığı sırada Nadezhda von Meck onu parasal olarak desteklemeyi ve mektuplaşmayı kesti. Ancak Çaykovski beste çalışmalarını sürdürdü ve 1892’de Rusya’da bir turne gezisine çıktı. Moskova yakınlarında bir ev alarak burada "6.Senfoni (Patetik)"’yi besteledi, "[[Fındıkkıran Balesi|Fındıkkıran]]" balesini yazmaya başladı. 1893’te kolera salgını sırasında kaynatılmamış bir bardak su içmesi sonucu yatağa düşerek [[Petersburg]]’da öldü. Çaykovski, 7 senfoni, 9 opera(Onuncu opera olan "Deniz kızı"nda yeterlilik göremediği için sanatçının kendisi tarafından yok edilmiştir), üç bale, üçü piyano, biri keman olmak üzere dört konçerto, üç yaylı dördül, en ünlüsü "Andante Cantabile" (1. yaylı dördülün ağır bölümü) olan çeşitli oda müziği eserleri bestelemiştir. [[Kategori:Peter İlyiç Çaykovski| ]] [[Kategori:1840 doğumlular]] [[Kategori:1893 yılında ölenler]] [[Kategori:Rus besteciler]] [[Kategori:Rus opera bestecileri]] [[Kategori:Rusya'da LGBT kişiler]] [[Kategori:LGBT besteciler]] [[Kategori:Romantik dÃ¶nem bestecileri]] Dicle Ãœniversitesi Dicle Üniversitesi, Diyarbakır'da bulunan, 1973 yılında kurulmuş bir devlet üniversitesidir. 20 Aralık 1960 tarihinde ilk toplantısını yaparak kurulan Diyarbakır Ziya Gökalp Üniversitesini Gerçekleştirme Derneğinin girişimleri ile temelleri atılan Dicle Üniversitesinin köklerini; 1966 yılında Ankara Üniversitesi Tıp Fakültesi bünyesinde öğrenime açılan Diyarbakır Tıp Fakültesi oluşturmuştur. 1969 yılında öğrencilerini Diyarbakır'a naklederek Ankara Üniversitesine bağlı bir fakülte olarak faaliyetini sürdürmüş ve 1973 yılında Fen Bilimleri Fakültesinin de açılması ile Diyarbakır Üniversitesi fiilen kurulmuştur. 2547 sayılı Yükseköğretim Kanununun yürürlüğe girmesinden sonra 1982 tarihinde çıkartılan 41 sayılı Kanun Hükmünde Kararname uyarınca Diyarbakır Üniversitesi'nin adı Dicle Üniversitesi olarak değiştirilmiştir. Bugün Dicle Üniversitesi bünyesinde ; 15 Fakülte, 12 Meslek Yüksekokulu, 4 Yüksekokul, 1 Konservatuvar, 4 Enstitü, 30 Uygulama ve Araştırma Merkezi, Eğitim ve Araştırma Hastanesi, Onkoloji Hastanesi, Çocuk Hastanesi, Yanık Merkezi, Ortadoğu’nun en büyük Kalp Hastanesi, tüm Türkiye’ye örnek olan ve ilk kez hastane binasından bağımsız inşa edilen Acil Travmatoloji Kompleksi yer almaktadır. Üniversitenin iştiraki olarak Dicle Teknoloji Geliştirme Bölgesinde yer alan Dicle Teknokent A.Ş. ve Teknoloji Transfer Ofisi de üniversite yerleşkesinde bulunmaktadır. Üniversitenin Sosyal Tesisleri olarak Kapalı ve Açık Havuzları, Piknik Alanları, Fitness Salonu, Havuzbaşı Restoranı ve Konuk Evleri bulunmaktadır. Öğrenci Toplulukları başta olmak üzere üniversite birimleri aktif olarak faaliyetlerde bulunmaktadırlar. 11 Mart 2020 tarihi itibarıyla aktif 89 Öğrenci Topluluğu bulunmaktadır. Üniversite bünyesindeki profesyonel Tiyatro Toplulukları sık sık Tiyatro gösterimleri sergilemekte ve ulusal turnelere katılmaktadırlar. Doğaçlama ve Profesyonel oyuncu yetiştirme programları uygulanmaktadır. Dicle Üniversitesi öğrencilerinin en fazla rağbet ettiği etkinliklerden biri olan halk oyunları alanından her yıl şenlikler yapılmaktadır. Ayrıca bu etkinliğe katılan öğrenciler her yıl yapılan üniversiteler arası yarışmalara katılmaktadır. Üniversiteye bağlı olarak öğrenci ve personelden oluşan Türk Sanat Müziği Korosu ve Türk Halk Müziği Korosu her yıl çeşitli tarihlerde yerleşkede yapılan etkinliklerde konserler vermektedir. Öğrencilerin hazırladıkları resim, seramik ve fotoğraf çalışmaları çeşitli tarihlerde Dağkapı Güzel Sanatlar Galerisinde, Yerleşke noktalarında ve kapalı alanlarda sergilenmektedir. Dicle Üniversite bünyesindeki eğitim birimlerinin katılımı sağlanarak futbol, basketbol ve voleybol başlıca olmak üzere çeşitli spor karşılaşmaları düzenlenmektedir. Bu alanlarda çeşitli turnuvalar da yapılmaktadır. Ayrıca güreş, judo, masa tenisi, kros, atletizm dallarında ekipler oluşturulmuş ve Üniversiteler arası yarışmalara katılmaları sağlanmış olup çeşitli tarihlerde bu dallarda Dicle Üniversitesi takımları dereceye girmiştir. Dokuz Eylül Üniversitesi Dokuz Eylül Üniversitesi ya da kısaca DEÜ, İzmir'de bulunan bir devlet üniversitesi. 20 Temmuz 1982 tarihinde kuruldu. Üniversitede 10 enstitü, 18 fakülte, 3 yüksekokul, 1 konservatuvar, 6 meslek yüksekokulu, 1 uygulama ve araştırma hastanesi ve 60 uygulama ve araştırma merkezi vardır. 2019-2020 akademik yılında üniversitede 70.158 öğrenci eğitim görmektedir. Bu öğrencilerden 1.352'si 115 ülkeden gelen uluslararası öğrencidir. 2019 yılında 3.657 akademik ve 4.824 idari personel görev yapmaktadır. Kuruluş aşamasında Ege Üniversitesi'nden; Güzel Sanatlar Fakültesi, Hukuk Fakültesi, İktisadi ve İdari Bilimler Fakültesi, Mühendislik-Mimarlık Fakültesi, Tıp Fakültesi, Deniz Bilimleri ve Teknolojisi Enstitüsü, Adalet Yüksekokulu, Aydın Turizm İşletmeciliği ve Otelcilik Yüksekokulu, Milli Eğitim Gençlik ve Spor Bakanlığı'ndan; Buca Eğitim Fakültesi, Denizli Mühendislik Fakültesi, İlahiyat Fakültesi, Demirci Eğitim Yüksekokulu, Denizli Eğitim Yüksekokulu, İzmir Meslek Yüksekokulu, Kültür ve Turizm Bakanlığı'ndan, İzmir Devlet Konservatuvarı, Ankara İktisadi ve Ticari Bilimler Akademisi'nden; Muğla İşletmecilik Yüksekokulu Dokuz Eylül Üniversitesi'ne geçmiştir. 1983 yılında Atatürk İlkeleri ve İnkılap Tarihi Enstitüsü kurularak faaliyete geçerken Sanat Eğitimi Yüksekokulu kaldırılmıştır. 1987 yılında Manisa Maliye Muhasebe Yüksekokulunun İktisadi ve İdari Bilimler Fakültesine dönüştürülmesi ile birlikte, Denizli Meslek Yüksekokulu, Bölgesel Kalkınma ve İşletme Bilimleri Araştırma ve Uygulama Merkezi (BİMER), Ege Bölgesi Araştırma ve Uygulama Merkezi (EBAMER) kurulmuştur. 1988'de Deniz İşletmeciliği ve Yönetimi Yüksekokulu, 1989'da Muğla Meslek Yüksekokulu, Avrupa Topluluğu Uluslararası İlişkiler Araştırma ve Uygulama Merkezi (ATMER), 1990'da Sağlık Hizmetleri Meslek Yüksekokulu ile İlahiyat Meslek Yüksekokulu, 1991’de Fen Edebiyat Fakültesi ile Çevre Araştırma ve Uygulama Merkezi (ÇEVMER) faaliyete geçmiştir. 1992 yılında Ege Bölgesinde 4 yeni üniversitenin kurulmasına destek veren üniversiteden, Aydın'daki Veteriner ve Ziraat Fakülteleri ile Turizm İşletmeciliği ve Otelcilik Yüksekokulu Adnan Menderes Üniversitesi'ne, Muğla'daki İşletmecilik ve Meslek Yüksekokulları Muğla Üniversitesi'ne, Manisa'daki İktisadi ve İdari Bilimler Fakültesi, Demirci Eğitim Yüksekokulu ile Beden Eğitimi ve Spor Bölümü Celal Bayar Üniversitesi'ne, Denizli'deki Tıp, Mühendislik Fakülteleri ile Eğitim ve Meslek Yüksekokulları Pamukkale Üniversitesi'ne bağlanmıştır. Aynı yıl, Torbalı Meslek Yüksekokulu, İşletme Fakültesi, Hemşirelik Yüksekokulu, Fizik Tedavi ve Rehabilitasyon Yüksekokulu, Onkoloji Hemodiyaliz-Transplantasyon, Güzel Sanatlar Enstitüsü, Eğitim Bilimleri Enstitüsü, Din Bilimleri Araştırma Enstitüsü, Mühendislik-Mimarlık Fakültesinden ayrılan Mimarlık Fakültesi kurulmuştur. 1995'te Tekstil, Hazır Giyim ve Boya Araştırma Uygulama Merkezi (TEKBOYAM), 1997'de Yabancı Diller Yüksekokulu, 1998'de Kafkasya-Orta Asya Arkeoloji Araştırma Merkezi (KOMER), Jeotermal Enerji Araştırma ve Uygulama Merkezi (JENARUM), Sürekli Eğitim Merkezi (DESEM) kurulmuştur. 2001'de Deprem Araştırma ve Uygulama Merkezi (DAUM), İstatistik ve Risk Analizleri Araştırma ve Uygulama Merkezi (İRAMER), Su Kaynakları Yönetimi ve Su Kaynaklı Doğal Afetlerin Kontrolü Araştırma ve Uygulama Merkezi (SUMER), 2002'de ise Beyin Dinamiği Multidisipliner Araştırma ve Uygulama Merkezi faaliyete geçmiştir. 2004 yılında Hukuk Araştırmaları Merkezi, Tekne Üretim Teknolojileri Araştırma ve Uygulama Merkezi, Sığ Jeofizik ve Arkeolojik Prospeksiyon Araştırma ve Uygulama Merkezi, Fauna ve Flora Araştırma ve Uygulama Merkezi, Anlaşmazlık Çözümü Araştırma ve Uygulama Merkezleri kurulmuştur. 2005 yılında Yüzey Teknolojileri ve Hasar Analizi Araştırma ve Uygulama Merkezi, İzmir İli Stratejik Planlama, Yönetişim Araştırma ve Uygulama Merkezleri faaliyete geçmiştir. 2006 yılında, Dil Eğitimi Araştırma ve Uygulama Merkezi, Akademik Acil Tıp ve Afet Uygulama ve Araştırma Merkezi, Bilişim Teknolojileri Araştırma ve Uygulama Merkezi, Kalite Mükemmellik Uygulama ve Araştırma Merkezi, Aile Araştırmaları ve Uygulama Merkezi, Güç Elektroniği ve İşaret İşleme Teknolojileri Araştırma ve Uygulama Merkezi, Köy Enstitüleri ve İsmail Hakkı Tonguç Araştırma ve Uygulama Merkezi, 2007'de Üniversite Sanayi Uygulama ve Araştırma Merkezi, 2008'de İş Sağlığı Araştırma ve Uygulama Merkezi kurulmuştur. 2009 yılında Batı Anadolu Seramiği Araştırma ve Uygulama Merkezi, Ses Kayıt Stüdyosu, Akustik ve Bilişsel Müzikoloji Uygulama ve Araştırma Merkezi, Senfonik Müzik Uygulama ve Araştırma Merkezi, Elektronik Malzemeler Üretimi ve Uygulama Merkezi, Kadın Hakları ve Sorunları Uygulama ve Araştırma Merkezi açılmıştır. Spor Bilimleri ve Teknolojisi Yüksekokulu, Foça Reha Midilli Turizm İşletmeciliği ve Otelcilik Yüksekokulu, Seferihisar Fevziye Hepkon Sosyal Bilimler Meslek Yüksekokulu kurulmuştur. Deniz İşletmeciliği ve Yönetimi Yüksekokulu ise Denizcilik Fakültesine dönüştürülmüştür. 2010 yılında Fen-Edebiyat Fakültesinin adı, Fen Fakültesi olarak değiştirilmiş ve Edebiyat Fakültesi ile Kalp Damar Hastalıkları Uygulama ve Araştırma Merkezi ile Uzaktan Eğitim Uygulama ve Araştırma Merkezi (DEUZEM) kurulmuştur. 2011 yılında, Kemik Kıkırdak Doku Biyoteknoloji Uygulama ve Araştırma Merkezi, Evde Bakım Uygulama ve Araştırma Merkezi, Rehberlik ve Psikolojik Danışmanlık Uygulama ve Araştırma Merkezi, Balkan Araştırmaları Uygulama ve Araştırma Merkezi, İleri Biyomedikal AR-GE Uygulama ve Araştırma Merkezi kurulmuştur. Güç Elektroniği ve İşaret İşleme Teknolojileri Araştırma ve Uygulama Merkezi kapatılmış ve Hemşirelik Yüksekokulu, Hemşirelik Fakültesine dönüştürülmüştür. 2012 yılında, Çocuk Eğitimi Uygulama ve Araştırma Merkezi, Sağlık Hukuku Uygulama ve Araştırma Merkezi, Palyatif Bakım Uygulama ve Araştırma Merkezi, Uyku ve Bilinç Durumları Teknolojisi Uygulama ve Araştırma Merkezi, Biyomedikal Metroloji ve Kalibrasyon Uygulama ve Araştırma Merkezi, Ulusal Klinik Altyapı Ağı Uygulama ve Araştırma Merkezi, Ulaştırma Emniyeti ve Kaza İnceleme Uygulama ve Araştırma Merkezi açılmış ve Bergama Meslek Yüksekokulu kurulmuştur. 2013 yılında, Girişimcilik, İşletme ve Ekonomi Uygulama ve Araştırma Merkezi kurulmuş, İlahiyat Fakültesine bağlı olarak kurulan İlahiyat Meslek Yüksekokulu kapatılmıştır. 2014 yılında, Efes Meslek Yüksekokulu, Ege Bölgesi Kültür Varlıkları Uygulama ve Araştırma Merkezi, Arkeometri Uygulama ve Araştırma Merkezi, Karın Zarı Kanserleri Uygulama ve Araştırma Merkezi ile Reha Midilli Foça Turizm İşletmeciliği ve Otelcilik Yüksekokulu kapatılarak Reha Midilli Foça Turizm Fakültesi kurulmuştur. İleri Biyomedikal AR-GE Uygulama ve Araştırma Merkezi’nin adı İzmir Biyotıp ve Genom Uygulama ve Araştırma Merkezi olarak değiştirilmiştir. 2015 yılında Bireye Özgü Tıp ve Farmakogenomik/Genetik Uygulama ve Araştırma Merkezi, Mevlana Uygulama ve Araştırma Merkezi kurulmuş, Hemodiyaliz-Transplantasyon Enstitüsü’nün adı İzmir Uluslararası Biyotıp ve Genom Enstitüsü olarak değiştirilmiştir. 2016 yılında Sağlık Bilimleri Fakültesi’nin kurulumu gerçekleştirilmiştir. Tekstil, Hazır Giyim ve Boya Araştırma Uygulama Merkezi (TEKBOYAM) ve Ses Kayıt Stüdyosu, Akustik ve Bilişsel Müzikoloji Uygulama ve Araştırma Merkezi (DABMER) kapatılmış, Çeviri Uygulama ve Araştırma Merkezi ile Ceza Hukuku ve Kriminoloji Uygulama ve Araştırma Merkezi kurulmuştur. 2017 yılında Akademik ve Kişisel Gelişimi Destekleme Uygulama ve Araştırma Merkezi ile Yörük-Türkmen Kültürü Uygulama ve Araştırma Merkezi kurulumları gerçekleştirilmiştir. 2018 yılında; Dokuz Eylül Üniversitesi LYME Hastalığı Araştırmaları Uygulama ve Araştırma Merkezi ile Dokuz Eylül Üniversitesi Geleneksel ve Tamamlayıcı Tıp Uygulama ve Araştırma Merkezi kurulmuştur. 2018 yılı içerisinde ayrıca İzmir’in ilk Veteriner Fakültesi üniversite bünyesinde kurulmuştur. Dokuz Eylül Üniversitesine bağlı 18 fakülte bulunmaktadır. Bunlar: Geçmişi 1959 yılına dayanan Buca Eğitim Fakültesi 20 Temmuz 1982'de Dokuz Eylül Üniversitesine bağlı bir fakülte haline gelmiştir. Bilgisayar ve Öğretim Teknolojileri Eğitimi, Eğitim Bilimleri, Güzel Sanatlar Eğitimi, Matematik ve Fen Bilimleri Eğitimi, Özel Eğitim, Temel Eğitim, Türkçe ve Sosyal Bilimler Eğitimi, Yabancı Diller Eğitimi bölümlerini içerisinde barındırmaktadır. 1988 yılında kuruldu. Türkiye'de deniz işletmeciliği ve yönetimi alanında eğitim veren ilk yükseköğretim birimidir. Bu fakülteye bağlı Denizcilik İşletmeleri Yönetimi, Deniz Ulaştırma İşletme Mühendisliği, Gemi Makineleri İşletme Mühendisliği, Lojistik Yönetimi, Denizcilik Eğitimi bölümleri vardır. 1982 Yılında Fen-Edebiyat Fakültesi olarak kurulan fakülte akademik hayatına 1991-1992 öğretim yılında başladı. 30 Haziran 2010 tarihinde Fen-Edebiyat Fakültesi iki ayrı fakülteye dönüştürülerek Edebiyat ve Fen Fakülteleri kurulmuştur. Bu fakülteye bağlı Amerikan Kültürü ve Edebiyatı, Arkeoloji, Dilbilim, Felsefe, Karşılaştırmalı Edebiyat, Mütercim-Tercümanlık, Müzecilik, Psikoloji, Rus Dili ve Edebiyatı, Sosyoloji, Tarih, Türk Dili ve Edebiyatı bölümleri vardır. 1982 Yılında Fen-Edebiyat Fakültesi olarak kurulan fakülte akademik hayatına 1991-1992 öğretim yılında başladı. 30 Haziran 2010 tarihinde Fen-Edebiyat Fakültesi iki ayrı fakülteye dönüştürülerek Edebiyat ve Fen Fakülteleri kurulmuştur. Bu fakülteye bağlı Biyoloji, Bilgisayar Bilimleri, Fizik, İstatistik, Kimya ve Matematik bölümleri vardır. 1975 yılında Ege Üniversitesine bağlı olarak Türkiye'nin ilk güzel sanatlar fakültesi olarak kuruldu. 1982'de Dokuz Eylül Üniversitesine katıldı. Bu fakülteye bağlı Film Tasarımı, Fotoğraf, Geleneksel Türk Sanatları, Grafik, Heykel, Müzik Bilimleri, Resim, Sahne Sanatları, Seramik ve Cam Tasarımı, Tekstil ve Moda Tasarımı, Temel Eğitim bölümleri vardır. Fakülte, Hemşirelik Yüksekokulu adıyla 1994-1995 öğretim yılında eğitim ve öğretime başlamıştır. 26 Ağustos 2011'de fakülte olmuştur. Dokuz Eylül Üniversitesi Hemşirelik Fakültesi, İstanbul Üniversitesi Florence Nightingale Hemşirelik Fakültesi'nden sonra Türkiye'nin ikinci hemşirelik fakültesidir. 1975 yılında Ege Üniversitesine bağlı olarak kuruldu. 1982'de Dokuz Eylül Üniversitesine katıldı. Fakültenin temelini oluşturan "Yüksek Ekonomi ve Ticaret Okulu" 9 Eylül 1944 tarihinde İzmir'de kurulmuştur. 8 Haziran 1959 tarihinde "İktisadi ve Ticari İlimler Akademisi" haline getirilmiş ve öğretim süresi 3 yıldan 4 yıla çıkartılmıştır. 8 Mayıs 1969 yılında akademi Ege Üniversitesine bağlanarak "İktisadi ve Ticari Bilimler Fakültesi" adını almıştır. İktisadi ve Ticari Bilimler Fakültesi 1 Mart 1978 tarihinde İşletme Fakültesi ve İktisat Fakültesi olarak iki fakülteye ayrılarak aynı binada eğitimlerini sürdürmüştür. 1982 yılında Dokuz Eylül Üniversitesine katılmıştır. Bu fakülteye bağlı Çalışma Ekonomisi ve Endüstri İlişkileri, Ekonometri, İktisat, İşletme, Kamu Yönetimi, Maliye, Yönetim Bilişim Sistemleri bölümleri vardır. İzmir Yüksek İslâm Enstitüsü, 13 Eylül 1966 tarihinde açılmıştır. 20 Temmuz 1982 tarihinde Dokuz Eylül Üniversitesine bağlı İlâhiyat Fakültesi’ne dönüştürülmüştür. Bu fakülteye bağlı İlahiyat, Din Kültürü ve Ahlak Bilgisi Öğretmenliği, İlahiyat Tamamlama bölümleri vardır. Fakülte 1992 yılında yılında kurulmuştur. Bu fakülteye bağlı İktisat, İşletme, Uluslararası İlişkiler, Turizm İşletmeciliği, Uluslararası İşletmecilik ve Ticaret bölümleri vardır. Mimarlık Bölümünün eğitimi "Ege Üniversitesi, Mühendislik Bilimleri Fakültesi, Mühendislik ve Mimarlık Akademisi"nin kuruluşu ile 1971’de başlamıştır. 1975 yılında Güzel Sanatlar Fakültesi adını alan fakülte mimarlık lisans eğitimine ek olarak 1979 yılında şehir ve bölge planlama lisans eğitimi başlamıştır. 1982 yılında “Dokuz Eylül Üniversitesi Mühendislik Mimarlık Fakültesi” bünyesine katılan bölümler 1992 yılında "Dokuz Eylül Üniversitesi Mimarlık Fakültesi" olarak şimdiki adıyla 3 Temmuz 1992’de kurulmuştur. Bu fakülteye bağlı, Mimarlık ve Şehir ve Bölge Planlama bölümleri vardır. Fakülte 1969 yılında Ege Üniversitesi'ne bağlı olarak Mühendislik Bilimleri Fakültesi adıyla eğitime başlamıştır. 1982 yılında İnşaat, Makine, Yer Bilimleri Fakülteleri kaldırılarak bu fakültelere bağlı bölümlerle Güzel Sanatlar Fakültesinin bazı bölümleri tek fakülte altında birleştirilip Mühendislik ve Mimarlık Fakültesi adıyla, Dokuz Eylül Üniversitesine bağlanmıştır. 1992 yılında Mimarlık ile Şehir ve Bölge Planlama Bölümlerinin ayrılıp, yeni kurulan Mimarlık Fakültesi'ne bağlanması sonucu Mühendislik Fakültesi adını almıştır. Bu fakülteye bağlı Bilgisayar Mühendisliği, Çevre Mühendisliği, Elektrik-Elektronik Mühendisliği, Endüstri Mühendisliği, İnşaat Mühendisliği, Jeofizik Mühendisliği, Jeoloji Mühendisliği, Makine Mühendisliği, Metalurji ve Malzeme Mühendisliği, Maden Mühendisliği ve Tekstil Mühendisliği bölümleri vardır. Fakültenin temelini oluşturan, Dokuz Eylül Üniversitesine bağlı Foça Turizm İşletmeciliği ve Otelcilik Yüksekokulu 20 Eylül 2008 tarihinde kurulmuştur. 11 Mart 2010 tarihinde yüksekokulun adı "Reha Midilli Foça Turizm İşletmeciliği ve Otelcilik Yüksekokulu" olarak değiştirilmiştir. 26 Ağustos 2014 tarihinde yüksekokul kapatılarak yerine Reha Midilli Foça Turizm Fakültesi kurululmuştur. Bu fakülteye bağlı Gastronomi ve Mutfak Sanatları, Turizm İşletmeciliği, Turizm İşletmeciliği ve Otelcilik bölümleri vardır. 13 Haziran 2016 tarihinde kurulmuştur. Bu fakülteye bağlı Beslenme ve Diyetetik, Dil ve Konuşma Terapisi, Odyoloji bölümleri vardır. 2018 yılında kurulmuştur. Bu fakülteye bağlı Antrenörlük Eğitimi, Beden Eğitimi ve Spor Öğretmenliği, Rekreasyon, Spor Yöneticiliği bölümleri vardır. Fakülte 1 Mart 1978 yılında Ege Üniversitesine bağlı İzmir Tıp Fakültesi adı ile kurulmuştur. 20 Temmuz 1982 tarihinde Dokuz Eylül Üniversitesine katılmıştır. 14 Haziran 2018 tarihinde kurulmuştur. İzmir'in ilk veteriner fakültesidir. Bu fakülteye bağlı Gıda Hijyeni ve Teknolojisi, Klinik Bilimler, Klinik Öncesi Bilimler, Temel Bilimler, Zootekni ve Hayvan Besleme bölümleri vardır. Dokuz Eylül Üniversitesine bağlı 10 enstitü bulunmaktadır. Üniversitenin eğitim verdiği enstitüler şunlardır: Kütahya Dumlupınar Üniversitesi Kütahya Dumlupınar Üniversitesi ya da kısaca (DPÜ), Türkiye'nin Kütahya ilinde bulunan devlet üniversitesi. Üniversite, daha önce Anadolu Üniversitesine bağlı olan Kütahya İktisadi ve İdari Bilimler Fakültesi ve Kütahya Meslek Yüksekokulunun, yeni kurulan dört fakülte ve iki enstitü ile Dumlupınar Üniversitesi adı altında birleştirilmesiyle 1992 yılında kurulmuştur. Üniversitenin il merkezindeki Evliya Çelebi ile ilçelerindeki Simav Dr. İbrahim Naci Eren ve Tavşanlı Yerleşkeleri'nin yanı sıra, Kütahya'nın 10 ilçesinde fakülte ve meslek yüksekokullarının binaları bulunmaktadır. Kütahya Dumlupınar Üniversitesi, TÜBİTAK'ın 2017'de hazırladığı Girişimci ve Yenilikçi Üniversite Endeksi'nde 39. sırada yer almaktadır. Ayrıca Kütahya Dumlupınar Üniversitesi, Avrupa Üniversiteler Birliği ve ADIM Üniversiteleri topluluklarının üyelerindendir. Kütahya Dumlupınar Üniversitesinin çekirdeğini oluşturan Kütahya İktisadi ve İdari Bilimler Akademisi, 12 Ekim 1974'te Eskişehir İktisadi ve Ticari İlimler Akademisine bağlı olarak, Kütahya Yönetim Bilimleri Yüksekokulu adıyla kurulmuştur. 4 Aralık 1974'te Kütahya Zafer Meydanı'nın yakınında olan ve bugün Türkiye Yazma Eserler Kurumu Başkanlığına bağlı olan iki katlı binada eğitime başlayan yüksekokul, 15 Şubat 1979'da Akademi tarafından fakülteye yükseltilmiş ve Kütahya Yönetim Bilimleri Fakültesi adını almıştır. 20 Temmuz 1982'de 41 sayılı Kanun Hükmünde Kararname ile kurum, Anadolu Üniversitesi İktisadi ve İdari Bilimler Fakültesine bağlı Kütahya İdari Bilimler Yüksekokulu olarak düzenlenmiştir. 1987 yılında yasayla Kütahya İktisadi ve İdari Bilimler Fakültesi adını almıştır. 11 Temmuz 1992 tarihinde yasayla Anadolu Üniversitesinden ayrılarak adı ve bağlantısı değiştirilen Kütahya İktisadi ve İdari Bilimler Fakültesi ve Kütahya Meslek Yüksekokuluna ek olarak, yeni kurulan Fen-Edebiyat Fakültesi, Mühendislik Fakültesi, Simav Teknik Eğitim Fakültesi, Bilecik İktisadî ve İdarî Bilimler Fakültesi, Sosyal Bilimler Enstitüsü ve Fen Bilimleri Enstitüsünü bünyesinde bulunduran Dumlupınar Üniversitesi kurulmuştur . 1993-94 eğitim-öğretim yılında, Anadolu Üniversitesine bağlı iken kurulduğu binada eğitime devam eden üniversitede, ilk mezuniyet töreni 1997 yılında düzenlenmiştir. Üniversitenin kuruluşundan bir yıl sonra Yükseköğretim Kurulunun (YÖK) aldığı kararla Tavşanlı ve Gediz ilçelerinde birer meslek yüksekokulu açılmıştır. 1994 yılında ise Kütahya'nın 10, Bilecik'in de 4 ilçesinde Dumlupınar Üniversitesine bağlı meslek yüksekokulları açılmıştır. Üniversitenin en büyük ve merkez yerleşkesi olan Evliya Çelebi Yerleşkesi'nin inşaatı 1995 yılında başlamış, üç yıl sonra Fen Edebiyat ve Mühendislik fakülteleri, daha sonra da İktisadi ve İdari Bilimler Fakültesi bu yerleşkeye taşınmıştır. Yerleşke içindeki ilk rektörlük binası bugün İktisadi ve İdari Bilimler Fakültesi dekanlığının bulunduğu bina olarak düzenlenmiştir. 1996 yılında YÖK ile T.C. Sağlık Bakanlığı arasında yapılan protokol çerçevesinde Kütahya Sağlık Meslek Lisesi, Dumlupınar Üniversitesi Sağlık Yüksekokuluna dönüştürülmüştür . 1999 yılında Dumlupınar Üniversitesine bağlı Güzel Sanatlar Fakültesi, Eğitim Fakültesi ve Beden Eğitimi Spor Yüksekokulu kurulmuştur. 2005'te Uygulamalı Bilimler Meslek Yüksekokulu, 2006 yılında Sağlık Bilimleri Enstitüsü üniversite bünyesine katılmıştır. 2007 yılında Bilecik Üniversitesinin kurulmasıyla Bilecik İktisadi ve İdari Bilimler Fakültesi ile Bilecik'in Gölpazarı, Osmaneli, Pazaryeri ve Söğüt ilçelerindeki meslek yüksekokulları Dumlupınar Üniversitesinden ayrılarak, bugünkü adıyla Bilecik Şeyh Edebali Üniversitesine bağlanmıştır. 2007'de kurulup bir yıl sonra eğitime başlayan Tıp Fakültesi'nin ardından, 2009'da kapatılan Simav Teknik Bilimler Fakültesi yerine kurulan Simav Teknoloji Fakültesi, 2011 yılında Diş Hekimliği Fakültesi, 2012 yılında İlahiyat ve Mimarlık fakülteleri, Eğitim Bilimleri Enstitüsü ile Tavşanlı Turizm İşletmeciliği ve Otelcilik ve Yabancı Diller Yüksekokulları Dumlupınar Üniversitesi rektörlüğüne bağlanarak kurulmuştur. 2018 yılında üniversitenin adını Kütahya Dumlupınar Üniversitesi olarak değiştiren 7141 sayılı yasayla üniversiteye bağlı Tıp, Diş Hekimliği ve Sağlık Bilimleri fakülteleri ile Sağlık Bilimleri Enstitüsü, Gediz Sağlık Hizmetleri Meslek Yüksekokulu ve Simav Sağlık Hizmetleri Meslek Yüksekokulu yeni kurulan Kütahya Sağlık Bilimleri Üniversitesine devredilmiştir. 2019 yılında DPÜ bünyesindeki Tavşanlı Turizm İşletmeciliği ve Otelcilik Yüksekokulu, Tavşanlı Uygulamalı Bilimler Fakültesine, Uygulamalı Bilimler Yüksekokulu da Kütahya Uygulamalı Bilimler Fakültesine dönüştürülmüştür. Ayrıca üniversite, sahip olduğu Germiyan Yerleşkesini de Kütahya Sağlık Bilimleri Üniversitesine devretmiştir. 2020 yılında Eğitim Bilimleri, Fen Bilimleri ve Sosyal Bilimler enstitüleri kapatılarak üç enstitü Lisansüstü Eğitim Enstitüsü adı altında birleştirilmiş, Beden Eğitimi ve Spor Yüksekokulu da Spor Bilimleri Fakültesi'ne dönüştürülmüştür. Kütahya Dumlupınar Üniversitesinin adı, bugün Kütahya ilinin güneyinde yer alan Dumlupınar ilçesinin yakınlarında Türk ordusunun zaferiyle sonuçlanan ve Türk Kurtuluş Savaşı'nın kazanılmasında büyük bir öneme sahip olan Dumlupınar Meydan Muharebesi'nden gelmektedir. Üniversitenin logosu, dışı lacivert çerçeve ile sarılmış beyaz bir daire biçimde tasarlanmıştır. Lacivert çerçeve içinde beyaz renkli yazılarla üst kısımda "Kütahya Dumlupınar Üniversitesi" yazısı, alt kısımda üniversitenin kuruluş tarihi olan "1992" ve bu yılın iki yanında birer yıldız bulunmaktadır. Beyaz daire içinde ise üniversiteye adını veren Dumlupınar Meydan Savaşı'nın sembolü olan Şehit Sancaktar Mehmetçik Anıtı'nın çizimi ve bu çizimin solunda ay, sağında ise yıldız yer almaktadır. Kütahya Dumlupınar Üniversitesi, Evliya Çelebi, Simav Dr. İbrahim Naci Eren Yerleşkesi ve Tavşanlı olmak üzere üç yerleşkeye ve Kütahya'nın 10 ilçesinde de çeşitli binalara sahiptir. Bunun yanında daha önce Kütahya Dumlupınar Üniversitesine ait olan Germiyan Yerleşkesinde de DPÜ'nün akademik birimleri bulunmaktadır. Kütahya Dumlupınar Üniversitesinin merkez yerleşkesi olan Evliya Çelebi Yerleşkesi, Kütahya-Tavşanlı Karayolunun 10. kilometresinde 7 bin 500 dekarın üzerinde bir alanda kuruludur. Üniversitenin rektörlüğü; Lisansüstü Eğitim Enstitüsü; Eğitim, Fen-Edebiyat, Güzel Sanatlar, İktisadi ve İdari Bilimler, İslami İlimler, Kütahya Uygulamalı Bilimler, Mimarlık ile Mühendislik fakülteleri; Yabancı Diller yüksekokulu; Şehit Astsubay Ömer Halisdemir kütüphanesi ile Bedesten, konukevleri gibi sosyal tesisleri Evliya Çelebi Yerleşkesi'nde yer almaktadır. Kütahya'nın Simav ilçesindeki Dr. İbrahim Naci Eren Yerleşkesi'nde Simav Teknoloji Fakültesi, Simav Meslek Yüksekokulu, spor tesisleri, kafeterya ve öğrenci yurtları bulunmaktadır. Kütahya Dumlupınar Üniversitesi Tavşanlı Yerleşkesi'nde Tavşanlı Uygulamalı Bilimler Fakültesi, Tavşanlı Meslek Yüksekokulu, spor tesisleri, kafeterya ve öğrenci yurtları bulunmaktadır. Kütahya Dumlupınar Üniversitesinin, 2019'da Kütahya Sağlık Bilimleri Üniversitesine devrettiği Germiyan Yerleşkesinde Spor Bilimleri Fakültesi, Kütahya Teknik Bilimler, Sosyal Bilimler ve Güzel Sanatlar meslek yüksekokullarının yanı sıra futbol, basketbol, voleybol, tenis ve atletizm tesisleri yer almaktadır. Kütahya Dumlupınar Üniversitesinin Kütahya'nın Altıntaş, Domaniç, Emet, Gediz, Hisarcık, Pazarlar ve Şaphane ilçelerinde eğitim-öğretim etkinliklerini sürdürdüğü meslek yüksekokulu binaları vardır. Kütahya Dumlupınar Üniversitesi, ön lisans ve lisans öğrencilerinin büyük çoğunluğunu Türkiye genelinde Ölçme, Seçme ve Yerleştirme Merkezi tarafından yapılan Yükseköğretim Kurumları Sınavı ile kabul etmektedir. Üniversite her yıl üniversite tercih kılavuzlarında bölümlerine ne kadar öğrenci alacağını duyurmaktadır. 2014 yılı verilerine göre Kütahya Dumlupınar Üniversitesi, bölümleri en çok tercih edilen 9. üniversite olmuştur. Bunun yanında üniversitenin Spor Bilimleri Fakültesinin tüm bölümleri ile Güzel Sanatlar Fakültesi bünyesindeki Çizgi Film - Animasyon, Resim ve Seramik bölümlerine özel yetenek sınavıyla öğrenci kabul edilmektedir. Kütahya Dumlupınar Üniversitesine kaydolmak isteyen ancak Türkiye Cumhuriyeti uyruklu olmayan öğrenciler ise, her yıl Kütahya Dumlupınar Üniversitesi tarafından düzenlenen Yabancı Uyruklu Öğrenci Sınavı (DPÜYÖS) ile sene başında ilan edilen kontenjanlara yerleşebilmektedirler. Kütahya Dumlupınar Üniversitesinin akademik yapısı 1 enstitü, 11 fakülte, 1 yüksekokul 14 meslek yüksekokulu, 3 rektörlüğe bağlı bölüm ve 18 araştırma merkezinden oluşmaktadır. Üniversitenin akademik yapısı ilk olarak üniversiteyi kuran 3837 sayılı kanunla oluşturulmuştur. Bu kanuna göre Anadolu Üniversitesine bağlı olarak 1974 yılında kurulan İktisadî ve İdarî Bilimler Fakültesi ile YAYKUR'a bağlı olarak 1975 yılında kurulan Kütahya Meslek Yüksekokulunun üniversiteye bağlanmasına ek olarak, söz konusu kanunla kurulan Fen Edebiyat, Mühendislik, Simav Teknik Eğitim Fakültesi, Bilecik İktisadi İktisadi ve İdari Bilimler Fakültesi, Sosyal Bilimler Enstitüsü ve Fen Bilimleri Enstitüsü ile Dumlupınar Üniversitesinin akademik yapısı oluşturulmuştur. Sonraki yıllarda Eğitim Bilimleri Enstitüsü ve Sağlık Bilimleri Enstitüsü kurulmuş, Sağlık Bilimleri Enstitüsü 2018 yılında Kütahya Sağlık Bilimleri Üniversitesi'ne devredilmiştir. 2020 yılında Sosyal Bilimler Enstitüsü, Eğitim Bilimleri Enstitüsü ve Fen Bilimleri Enstitüsü birleştirilerek Lisansüstü Eğitim Enstitüsüne dönüştürülmüştür. Kuruluşta sayısı 5 olan fakültelerin sayısı da Güzel Sanatlar, Eğitim, Tıp, Simav Teknoloji, Diş Hekimliği, Mimarlık ve İslami İlimler Fakültelerinin kurulmasıyla artsa da, Simav Teknik Bilimler Fakültesinin kapatılması ve Bilecik İktisadi ve İdari Bilimler Fakültesinin 2007'de Bilecik Üniversitesine, Tıp ile Diş Hekimliği Fakültelerinin 2018 yılında Kütahya Sağlık Bilimleri Üniversitesine devredilmesiyle 8'e düşmüş, 2019'da Tavşanlı Turizm İşletmeciliği ve Otelcilik Yüksekokulunun Tavşanlı Uygulamalı Bilimler Fakültesine, Uygulamalı Bilimler Yüksekokulunun Kütahya Uygulamalı Bilimler Fakültesine, 2020'de de Beden Eğitimi ve Spor Yüksekokulunun Spor Bilimler Fakültesine dönüştürülmesiyle 11'e yükselmiştir. Bugüne kadar yüksekokulların hiçbirini kapatmayan ya da devretmeyen Kütahya Dumlupınar Üniversitesinin, Kütahya Sağlık Meslek Yüksekokulu, Gediz Sağlık Hizmetleri Meslek Yüksekokulu ve Simav Sağlık Hizmetleri Meslek Yüksekokulu 2018'de Kütahya Sağlık Bilimleri Üniversitesine bağlanmıştır. Bunun yanında üniversitenin doğrudan rektörlüğe bağlı olan üç bölümü ve 18 araştırma merkezi akademik yapının diğer unsurlarıdır. Kütahya Dumlupınar Üniversitesinin yönetim işleri üniversitenin rektörlüğü tarafından yürütülmektedir. Yönetimin en üst basamağında üniversite rektörü ve üç rektör yardımcısı bulunmaktadır. Üniversite yönetimine ilişkin kararlar ise rektör ve rektör yardımcılarının yanı sıra, tüm fakültelerin dekanları ve temsilcileri ile tüm enstitü, yüksekokul ve meslek yüksekokullarının müdürlerinden oluşan üniversite senatosu tarafından alınmaktadır. Üniversitenin rektörlüğü yönetimsel işleri bünyesindeki genel sekreterlik, koordinatörlükler, kurullar, özel kalem ve proje yönetim ofisi ile sürdürmektedir. Genel Sekreterlik bünyesinde İç Denetim Birimi, daire başkanlıkları ve müşavirlikler yer almaktadır. Daire başkanlıkları da kendi içlerinde şube başkanlıklarına ayrılmıştır. Kütahya Dumlupınar Üniversitesinin yerleşkelerindeki yurtlar on binin üzerinde öğrencinin kalabileceği yatak kapasitesine sahiptir. Bu nedenle üniversite öğrencilerinin sosyal alanları arasında yerleşkeler önemli bir yer tutar. Bunun dışında Kütahya il merkezinde üniversite öğrencilerine hitap eden pek çok yer bulunmaktadır. Bu mekanlar çoğunlukla Atatürk Caddesi ve çevresindedir. Kütahya Dumlupınar Üniversitesinde her yıl geleneksel olarak Oryantasyon Programı düzenlenir. Genellikle birkaç güne yayılan etkinliklerde üniversiteye yeni kayıt yaptıran öğrenciler üniversitedeki öğrenci topluluklarıyla tanışır. Oluşturulan eğlence ve konser alanlarında yeni öğrenciler üniversitedeki diğer öğrencilerle ve birbirleriyle tanışırlar. Kütahya'nın şehitliklerine geziler düzenlenir. Bunun yanında akademik birimlerce yapılan oryantasyonlarda öğrencilere üniversitenin idari yapısı ve not sistemi hakkında bilgi verilir. Hicri takvime göre Muharrem ayının 10. günü olan Aşure Günü, Kütahya Dumlupınar Üniversitesinin hemen her yerleşkesindeki etkinliklerle kutlanır. Nisan-Mayıs aylarında üniversitenin Evliya Çelebi Yerleşkesi'nde konserler düzenlenir. Kütahya, konumu bakımından Balıkesir, Bursa, Eskişehir ve Manisa gibi büyükşehirlere komşudur. Özellikle Eskişehir ve Bursa'ya yakınlığı nedeniyle bazı üniversite öğrencileri hafta sonlarını bu şehirlerde geçirebilmektedir. Kütahya Dumlupınar Üniversitesindeki sosyal yaşam ve kültürde Öğrenci kulüpleri önemli bir yer tutar. Öğrenci kulüpleri zaman zaman düzenledikleri geziler, söyleşiler ya da sosyal sorumluluk projeleriyle üniversite öğrencilerinin farkındalık kazanmasına çaba harcarlar. Kütahya Dumlupınar Üniversitesinin Evliya Çelebi Yerleşkesi içinde yönetimi Üniversitenin Sağlık Kültür ve Spor Daire Başkanlığı'nda olan Hüsnü Özyeğin Kız Öğrenci Yurdu yer almkatadır. Bunun yanında Kütahya Dumlupınar Üniversitesi öğrencilerinin konaklama ihtiyacını karşılamak için Yükseköğrenim Kredi Yurtlar Kurumu'na ait Kütahya ilinin merkezinde ve ilçelerinde 13 öğrenci yurdu bulunmaktadır. Bu yurtlara ek olarak Kütahya il merkezinde ve ilçelerinde çok sayıda özel yurt olanağı da bulunmaktadır. Evliya Çelebi Yerleşkesinde Kütahya Dumlupınar Üniversitesi Kapalı Spor Salonu adlı 2 bin 500 kişilik koltuk kapasitesine sahip spor salonu bulunmaktadır. Basketbol, voleybol, hentbol gibi salon sporlarının oynanması için uygun olan Kütahya Dumlupınar Üniversitesi Kapalı Spor Salonu üniversitenin mezuniyet törenlerine ve çeşitli söyleşilerine de ev sahipliği yapmaktadır. Mimari açıdan Evliya Çelebi Yerleşkesi'ndeki binalardan ayrılan Kapalı Spor Salonu'nun çatısı Türk Bayrağı biçiminde tasarlanmıştır. Ayrıca Evliya Çelebi Yerleşkesi'nde açık basketbol, voleybol ve tenis sahaları ile halı saha futbol alanları bulunmaktadır. Yerleşke içinde yer alan Olimpik Yüzme Havuzu, pek çok havuz sporunun düzenlenmesine olanak sağlamaktadır. Yerleşke içinde dağcılık sporunda çeşitli yarışmaların düzenlendiği tırmanma duvarı yer almaktadır. Yerleşkede yer alan fakültelerin kantin vb. sosyal alanlarında masa tenisi, langırt ve masa oyunları oynanabilmektedir. Şehit Astsubay Ömer Halisdemir Kütüphanesi'nde ise bilardo masası bulunmaktadır. Kütahya Sağlık Bilimleri Üniversitesine ait Germiyan Yerleşkesi'nde Kütahya Dumlupınar Üniversitesi Spor Bilimler Fakültesinin bulunması sebebiyle bu yerleşkede de futbol, basketbol, voleybol, tenis, çekiç atma, disk atma, yüksek atlama, üç adım atlama sporlarının yapılabileceği açık ve kapalı spor alanları bulunmaktadır. Simav Dr. İbrahim Naci Eren ve Tavşanlı yerleşkelerinde de futbol ve basketbol etkinliklerin yapılacağı alanlar bulunmaktadır. Kütahya Dumlupınar Üniversitesinin elektronik ve düzenli aralıklarla çıkan basılı ve elektronik yayınlarının yanında, üniversitenye ait bir radyo istasyonu ve akademisyenlerce yönetilen DPÜ TV adında Youtube kanalı bulunmaktadır. Üniversiteden güncel haberlerin yer aldığı DPÜ Haber internet sitesi, günlük olarak üniversitenin Basın Yayın ve Halkla İlişkiler Birimi tarafından güncellenmektedir. Bunun yanında yılda bir sayı olarak üniversiteden haberler ve röportajların yer aldığı Dumlupınar Dergisi de elektronik ortamda yayımlanmaktadır. Kütahya Dumlupınar Üniversitesi tarafından düzenli olarak çıkarılan 3 dergi ve bir gazetesi bulunmaktadır. Üniversitenin akademik çalışmalar için çıkardığı hakemli dergilerden Kütahya Dumlupınar Üniversitesi Sosyal Bilimler Dergisi senede 4 kez, Kütahya Dumlupınar Üniversitesi Eğitim Bilimleri Enstitüsü Dergisi ve Kütahya Dumlupınar Üniversitesi Fen Bilimleri Enstitüsü Dergisi ise senede 2 kez yayımlanmaktadır. Ayrıca üniversitenin Basın Yayın ve Halkla İlişkiler Müşavirliği iki ayda bir üniversite gazetesi Haber Sizsiniz'i çıkartmaktadır. Gazete elektornik ortamda da yayımlanmaktadır. Radyo Dumlupınar, 2004 yılında Kütahya Dumlupınar Üniversitesi bünyesinde kurulan yerel bir radyodur. Radyo Dumlupınar, 2015 yılında 3. Sihirli Mikrofon Radyo Ödülleri'nde En İyi Üniversite Radyosu ödülünü kazanmıştır. Radyonun yayınları Evliya Çelebi Yerleşkesi içindeki Rektörlük binasının 2. katındaki stüdyoda devam etmektedir. Üniversitenin Youtube üzerinden yayın yapan DPÜ TV adında bir kanalı vardır. 8 Aralık 2013'te yayına başlayan kanal, Güzel Sanatlar Fakültesi tarafından yönetilmektedir. DPÜ TV'de üniversitede gerçekleştirilen etkinlikler, çeşitli söyleşiler ve üniversitenin tanıtım videoları yayımlanmaktadır. Erciyes Ãœniversitesi Erciyes Üniversitesi, Kayseri'de kurulu bir devlet üniversitesidir. URAP (University Ranking by Academic Performance) Araştırma Laboratuvarı'nın akademik performans sıralamasına göre 2016 yılı itibarıyla Türkiye'de akademik performans açısından 9. sırada yer alır. Erciyes Üniversitesi 1978 yılında Kayseri Üniversitesi adı altında kuruldu. 1969 yılında Hacettepe Üniversitesi’ne bağlı olarak açılan Gevher Nesibe Tıp Fakültesi ve 1977 yılında açılan Kayseri İşletme Fakültesi, Erciyes Üniversitesi’nin nüvesini oluşturmuştur. Kayseri’deki diğer iki yükseköğretim kurumu olan ve 1965'te kurulan Kayseri Yüksek İslam Enstitüsü, İlahiyat Fakültesi olarak; 1977’de kurulan Kayseri Devlet Mimarlık ve Mühendislik Akademisini Mühendislik Fakültesi olarak bünyesine alarak 1982 yılında Erciyes Üniversitesi adını almıştır. Üniversite, adını, şehrin 15 km. güneybatısında yer alan 3916 m. yüksekliğindeki Erciyes Dağı’ndan almaktadır. Bugün, Kayseri merkez olmak üzere Develi İlçesinde de faaliyet gösteren üniversitemiz; toplam 16 fakülte, 4 yüksekokul, 7 meslek yüksekokulu, 7 enstitü, 5 bölüm, 16 Araştırma Merkezi ve 1350 yataklı gelişmiş bir eğitim, araştırma ve uygulama hastanesi ile hizmet vermektedir. Mevcut bulunan Tıp, İktisadi ve İdari Bilimler, İlahiyat, Mühendislik ve Fen-Edebiyat Fakültelerine, (2009 Yılında Fen Fakültesi ve Edebiyat Fakültesi olarak iki Fakülteye ayrılmıştır.) 1992 yılında Mimarlık Fakültesi ile Güzel Sanatlar Fakültesi, 1995 yılında Kayseri’de Veteriner Fakültesi, Fen-Edebiyat Fakültesi, 1997 yılında, Diş Hekimliği ve İletişim Fakültesi, 2002 yılında Eğitim Fakültesi, 2003 yılında Hukuk Fakültesi ve Eczacılık Fakültesi ve 2005 yılında ise Develi Seyrani Ziraat Fakültesi eklenmiştir. 2009 yılında Kayseri Atatürk Sağlık Yüksekokulu, Sağlık Bilimleri Fakültesi olarak adı değişmiştir. Yüksekokullar; Beden Eğitimi ve Spor Yüksekokulu, Sivil Havacılık Yüksekokulu, Yabancı Diller Yüksekokulu, Turizm İşletmeciliği ve Otelcilik Yüksekokulu. Meslek Yüksekokulları; Kayseri Meslek Yüksekokulu, Halil Bayraktar Sağlık Hizmetleri Meslek Yüksekokulu, Safiye Çıkrıkçıoğlu Meslek Yüksekokulu, Mustafa Çıkrıkçıoğlu Meslek Yüksekokulu, Sosyal Bilimler Meslek Yüksek Okulu, Develi Hüseyin Şahin Meslek Yüksek Okulu ve Adalet Meslek Yüksek Okulu’dur. Erciyes Üniversitesi; eğitim, araştırma ve sağlık hizmetleri sunarak, çevresiyle bütünleşmiştir. Erciyes Üniversitesinde alt yapı ve hizmet binalarının önemli bir kısmı yörenin hayırsever işadamları tarafından yaptırılıp tefriş ve donanımı tamamlandıktan sonra üniversiteye bağışlanmıştır. Üniversite, adını şehrin 15 km. güneybatısında yer alan 3916 m. yükseklikteki Erciyes Dağı'ndan almaktadır. Bugün İç Anadolu Bölgesi'nde Kayseri ilinde faaliyet gösteren üniversite; toplam 18 fakülte, 3 yüksekokul, 10 meslek yüksekokulu, 7 enstitü, 5 bölüm, 38 araştırma merkezi ve 1350 yataklı gelişmiş bir uygulama hastanesi ile hizmet vermektedir. Üniversitenin dört kampüsü bulunmaktadır. Ana Kampüs Talas yolu üzerinde merkezi bir konumdadır. Ulaşım oldukça kolaydır.Ana Kampüse hem otobüsle hem de tramvayla ulaşmak mümkündür. Develi ilçesinde 225.000m2'lik alana sahip Seyrani Kampüsü, Tomarza ilçesinde 5000m2'lik bir alana sahip Tomarza Kampüsü bulunur. Ayrıca 23 Temmuz 2016'da kapanan Melikşah Üniversitesi Erciyes Üniversitesi'ne devredilmiş ve Melikşah Üniversitesi kampüsüne ""Erciyes Üniversitesi 15 Temmuz Yerleşkesi"" adı verilmiştir. Johann Strauss II Johann Strauss II (d. 25 Ekim 1825, Viyana – ö. 3 Haziran 1899, Viyana), 19. yüzyıl Avusturyalı Klasik Batı Müziği Bestecisi. Vals Kralı olarak ün yapmıştır. Müzisyen bir ailenin beş çocuğunun en büyüğü olarak 25 Ekim1825’te Viyana’da doğdu. Baba Johann Strauss, ülkesinde valsleri ile ün yapmış saygın bir besteci ve orkestra şefidir. Tüm Avrupa’da vals tutkusunun bir hastalık gibi yayılmasına öncülük eden baba Johann Strauss, oğullarının müzikle ilgilenmesini engellemeye çalıştıysa da 3 oğlu başarılı müzisyenler oldular : Johan Jr. (1825-1899), Josef (1827 –1870), Eduard (1835-1916) . Annesi Anne, ilk kemanını alarak Johann’ı müzisyen olmaya teşvik etmişti. Johann, babasından gizli olarak keman çalıştı ve ilk valsini 6 yaşında besteledi. Bu eseri 15 yaşında iken seslendirildi. 1841 yılında Polytechnic okuluna girdiyse de muhasebe konularına ilgisi yoktu ve 2 yıl sonra "uygunsuz davranışları" nedeniyle okuldan atıldı. 1842’de babasının evi terk etmesi üzerine tamamen müziğe yönelen genç Strauss, aileyi geçindirme yükünü üstlenmişti. Strauss, sahneye çıkmak için Viyana otoritelerinden izin aldıktan sonra küçük bir orkestra kurdu. İlk konserini 1844'te 19 yaşında iken verdi ve bu konserde tam 19 kere sahneye çağrıldı. Oğul Strauss’un müzik dünyasına girmesi ile baba-oğul birbirine rakip duruma geldiler ve beş yıl boyunca Viyana dans dünyasını yan yana yönettiler. Genç Strauss, 1849’da babasının ölümü üzerine kendi orkestrası ile babasınınkini birleştirdi. Çoğu zaman aynı gecede birkaç balo salonunda ve lokantada çalışan Strauss, bir gösteriden diğerine koşturup durduğu çok yoğun bir tempo ile çalıştı. Bu yoğun çalışma temposu sağlığını bozduğu için 1853’de çalışmalarına 6 ay kadar ara vermek zorunda kaldı. Bu dönemde karlı konser turnelerini iptal etmemek için mimar kardeşi Josef'i kendisi yerine konserlere göndermeye başladı. Aynı zamanda yetenekli bir müzisyen olan kardeşinin bu işteki başarısı üzerine, Johann Strauss, bir daha yurt dışı turnelerine gözü arkada kalmadan gitmeye başladı. Johann Strauss II, ilk evliliğini 1862’de şarkıcı Jetty Treffz ile yaptı. Onun menajerliğini yapan eşi, kendisini beste yapmaya yönlendirdi. En ünlü eseri Mavi Tuna, aslında koro için yazılmış bir valsti. Viyana Erkek Korosu’nun şefinden aldığı sipariş üzerine kendisine verilen şiiri besteleyen Strauss’un eseri koro tarafından seslendirildiğinde besteci umduğu başarıyı bulamadı ancak şiiri atıp eseri yeniden orkestra için düzenlediğinde eser büyük yankı uyandırdı ve 400 valsi arasında en ünlüsü olan Mavi Tuna Valsi böylece doğdu. Strauss’un valsleri Johannes Brahms, Richard Wagner gibi müzisyenlerin de hayranlığını kazanmıştı. 1870'te kardeşi Josef öldü. Polonya turnesi sırasında orkestra yönetirken sahnede düşerek kendini kaybeden ve apar topar eve getirilen Josef’in, bir gece, kendilerine müzik yapmasını isteyen sarhoş Rus askerleri tarafından uyandırılıp, bu isteklerini reddettiği için dövülerek öldürüldüğü iddia edilir. Strauss, kardeşinin ölümünden sonra uzun süre kendine gelememiştir. 1871’de operetler bestelemeye başlayan Struss, ilk başarılı çıkışını Kırk Haramiler ve Binbir Gece Masalları adlı opereti ile yaptı. 1874'te en ünlü opereti Yarasa (Die Fleidermaus)'yı besteledi. İlk gösterimi başarısız olsa da Mavi Tuna ve Yarasa onun ününün Avrupa sınırlarını aşmasını sağlayacak olan eserleridir. Strauss, Amerikan Bağımsızlık Bildirigesi’nin yayınlanmasının 100.yılı nedeniyle bir davet alınca 1876’da ABD’ye giderek binden fazla konser verdi. Johan Strauss II, 1878’de ise eşi Jetty’yi bir kalp krizi yüzünden aniden kaybetti. Bu ölüm üzerine çok sarsılan ve eşinin cenazesine dahi katılamayan Strauss, hayatını yalnız sürdüremeyeceğini hissederek Jetty'nin ölümünden 50 gün sonra kendisinden 25 yaş küçük, "Lilly" adıyla tanınan şarkıcı ve oyuncu Angelica Dittrich'le evlendi. Bu evlilik, 4 yıl sonra eşinin evi terk etmesi ile son buldu. Adele Deutsch hayatına girdi. Angelica ile boşanması kilise tarafından onaylanmadığı için evlenemedilerse de Adele, Strauss’un evine yerleşerek Jetty’nin ölümünden sonra doğan boşluğu doldurdu. Yasal olarak evlenmeleri ancak 1887’de gerçekleşti. Strauss, Venedik'te Bir Gece, Çingene Baron, Viyana Kanı operetlerini Angelica ile birlikteliği sırasında besteledi. Daha sonra yeniden valslere dönerek en güzel valslerinden birisi olan İmparator Valsi'ni besteledi. 1899’da bir soğuk algınlığı ile yatağa düşen Strauss, 3 Haziran 1899’da hayatını kaybetti. Viyana’da Johannes Brahms, Franz Schubert ve Ludwig van Beethoven’in yanına gömüldü. " Strauss ailesininn eserlerinin orijinal el yazmalarını 1907'de en küçük kardeşi Eduard Strauss Viyana'da bir arkadaşının mobilya fabrikasında yakmıştır. Ancak eserler, dünyadaki Johann Strauss toplulukları tarafından bir araya getirilmiştir. Strauss'un müziği her yıl, Viyana Filarmoni Orkestrası'nın ünlü "Yeni Yıl Konseri"'nde çalınmaktadır. Bu âdet, 1929'da Viyana Devlet Orkestrası ile özel bir Strauss programı yapan Avusturyalı orkestra şefi Clemens Krauss'un çabaları ile gelişmiştir ve 1941'den beri aralıksız devam etmektedir. Avusturyalı kemancı ve şef Willi Boskovsky, Strauss ailesinin "Vorgeiger" denilen, dans müziği icra ederken keman çalarak orkestra yönetme şeklini sürdürmüştür. Herbert von Karajan ve Riccardo Mutti diğer ünlü Strauss yorumcusu şeflerdendir. Johann Strauss AkÅŸemseddin Akşemseddin