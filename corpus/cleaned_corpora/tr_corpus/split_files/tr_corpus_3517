Çubukçu (bas) ve Tuncay Zigaloğlu'ndan (bateri) oluşuyordu. Grup, katıldığı Altın Çınar Müzik Yarışması'nda genel klasmanda dördüncülük, rock klasmanında da ise birincilik ödülü aldı. 1990 yılında grubun ilk stüdyo albümü "Tımarlı Hastane", Uzelli Müzik tarafından yayımlandı. 1993'te, yine Uzelli Müzik'ten ikinci stüdyo albümleri "Hayal ve Yaşam" yayınlandı. Bu albümde gruba Mahmut Asan (klavye) da katılmıştı. 1996'da, üçüncü stüdyo albümleri "Kuşkular", Ada Müzik etiketiyle piyasaya sürüldü. Bu albümde gruba Ferruh Bonabian (bas), Alpay Şalt (bateri) ve Süha Duran (klavye) dahil oldu. Albümün ardından o yıl dağılan grup, 1998'de İstanbul'da tekrar faaliyete geçti. 2000 yılında TMC'den yayımlanan "Künye" adlı dördüncü stüdyo albümlerinde Vecdi Yücalan vokalleriyle de yer alırken grubun kalan üyeleri değişerek Cankut Bayhan (gitar), Faruk Kavi (gitar), Umut Arabacı (bas) ve Alişan Topaloğlu (bateri) gruba katılmıştı. Bu albümün yayınlanmasından bir süre sonra dağılan grup, 2004 yılında yeni bir kadroyla tekrar faaliyete geçti. 2004 ve 2005 yıllarında Barışarock'ta sahne aldı. 2007'de, Ağdaş Müzik tarafından grubun beşinci stüdyo albümü "Sokağın Sesi" piyasaya sürüldü. Bu albümde Hakan Şavklı (gitar), Başat Karakaş (bas), Taner Keser (bateri), Gökçe Dayanç (bateri), Volkan Uzunhasanoğulları (klavye), Bülent Güven (klavye) ve Toygar Işıklı (klavye) da grup bünyesinde yer almıştı. Grup son olarak, "Halkın Sesi" adını taşıyacak altıncı stüdyo albümlerinin hazırlıklarını yapmaktadır. Hard rock ve heavy metal türlerinde eserler veren Objektif'in bazı şarkıları çevreci ve siyasi gibi konulara değinen protest şarkılardır. Grubun kurucusu Vecdi Yücalan, etkilendiği kişiler arasında Elvis Presley, John Lennon, The Beatles, Black Sabbath, Cem Karaca ve Erkin Koray olduğunu belirtmiştir. Yücalan ayrıca, grubun icra ettiği müziği "halk rock" olarak tanımlamıştır. Karayip Korsanları: Ölü Adamın Sandığı Karayip Korsanları: Ölü Adamın Sandığı (Özgün isim: "Pirates of the Caribbean: Dead Man's Chest"), 2006 yapımı film. 2003 yapımı filminin devamıdır. Aralık 2006 itibarı ile "Karayip Korsanları: Ölü Adamın Sandığı" ABD'de 423.315.812 $, uluslararası olarak 642.884.839 $ hasılat ile toplam kazancı 1.066.200.651 $'a ulaşmıştır. Film ABD'de gösterime girdiği ilk hafta 135.634.554 $ gelir elde etmiştir. Bu büyük gişe başarısı ile devam filminin çekilmesini garanti altına almıştır. İlk serüvenden hatırladığımız gözüpek delikanlı Will Turner ve güzel Elizabeth, düğün hazırlıklarını yapadursunlar; dostları eksantrik Kaptan Jack Sparrow, yine bela aramaktadır. Elbette ki, Sparrow'un başına açılacak belalardan Will Turner ve Elizabeth de nasiplerini alacaklardır. Jack'in, efsanevi Uçan Hollandalı'nın kaptanı Davy Jones'a kan borcu olduğu ortaya çıkınca, tekrar ortalık birbirine girer. Eğer Sparrow, bu borçtan kurtulamazsa ömrü boyunca Uçan Hollandalı'nın kölesi olarak yaşama riskiyle karşı karşıyadır. Ama her beladan kurtulmanın elbet bir yolu olabileceğini düşünen uyanık Jack Sparrow'un, Ölü Adamın Sandığı’na sahip olan kişinin Davy Jones'u da kontrol edebileceğini öğrenmesiyle işler karışır. Ölümün Tam Zamanı Ölümün Tam Zamanı (orijinal adı: "The Mysterious Mr. Quin") Agatha Christie tarafından yazılmış 12 bölümlük hikâyeler derlemesidir. Tuzla Gölü Tuzla Gölü şu anlamlara gelebilir: Briç Masasında Cinayet Briç Masasında Cinayet (orijinal adı: "Cards on the Table") Agatha Christie tarafından yazılmış polisiye romandır. Dedektif, Hercule Poirot'tur. Fakat üç arkadaşından yardım alır. 8 kişi bir akşam yemeğine davetlidir. Davet sahibi gecenin sonunda önemli bir açıklama yapacaktır. Fakat bu açıklamadan önce 8 kişi briç oynamaya başlarlar. Bir masada Hercule Poirot ve arkadaşları diğer masada ise diğer dört konuk vardır. Gece bitmeden ikinci masada bıçakla bir cinayet işlenir. Poirot biraz araştırınca, bu masadaki dört kişinin de geçmişte, birer suç ile ilgili olabileceğini anlar. Cinayeti geçmişteki suçunu saklamak isteyen bir kişinin işlediği açıktır. Mantıksal pozitivizm Mantıksal pozitivizm, Viyana Çevresi olarak adlandılan filozofların felsefi düşünüş sistemlerini adlandırır. Başlıca temsilcileri Moritz Schlick, Rudolph Carnap ve Otto Neurath olan bu çevre, "yeni pozitivistler" ya da "mantıkçı empiristler" olarak da adlandırılır. Bu çevrenin oluşumunda önemli etkisi olan isim Ernst Mach'tır ki Mach'ın Viyana'da belirli dönemlerde mantık, fizik ve felsefe profesörlüğü yaptığı bilinmektedir. Mantıksal pozitivizmin çok farklı konumlardaki ve disiplinlerdeki filozofları bir araya getiren bir zemin olduğunu söyleyebiliriz. Söz konusu akımın içinde sayılan ya da sayılmış olan belli başlı filozoflar şöyledir: Ernest Nagel, Hans Hahn, Kurt Gödel, Felix Kaufmann, Philiph Frank, Bertrand Russell, Whitehead, A.J.Ayer, Wittgenstein. Mantıksal pozitivizm, 19. yüzyıl sonlarında belirginleşen pozitivizmin yeniden değerlendirilerek devam ettirilmesidir. Sonradan etkisi kaybolmakla birlikte 20. yüzyıl felsefesinde çok etkili olmuş, bilim ve felsefe eksenli tartışmalarda belirleyici bir konum elde etmiştir. Pozitivizm, bilindiği gibi deneyci (Ampirist) bilgi anlayışını temel alan, deney ve gözleme dayalı olgulardan hareketle bilginin kaynağını ve geçerliliğini kabul eden bir yaklaşım biçimidir. Bilginin kaynağı duyu verileri olmakla kalmaz, aynı zamanda bu duyu verilerinden kalkarak tümevarımsal bir yöntemle ulaşılan genellemelerle de yasa'lar oluşur ve bu yasalar pozitivist düşüncede, belirli bir olay ve olgunun açıklanabilmesi için gerekli olan yasalardır. Bilgi dış-dünya kaynaklıdır ve bu anlamda dış-gerçekliğe tabidir; buna göre bilgi ile gerçeklik arasında bir tekabüliyet ilişkisi vardır. Mantıksal pozitivizme gelindiğinde dil ve mantık alanlarının öne çıktığı görülür. Mantıksal pozitivizm bu anlamda pozitivizmin bilim/bilimsellik iddialı felsefi statüsünü devam ettirir; felsefenin deney dışı kalan niteliğini yadsıyarak, metafizik ilan ederek kendilerine göre felsefeyi doğru bir temel oturtma iddiasındadırlar. Bilim ve felsefe ikiye ayrı bölüm olarak ele alınır ve felsefenin görevi "dil" olarak belirlenir. Buna göre felsefe dil çözümlemeleriyle sınırlı kalmalı, onlara dayanarak olguları dile getirdiğimiz "önermeler" üzerine ve bu önermelerin dilsel bağlamları üzerine açıklama yapmakla görevlidir. Bu görüş özellikle Wittgenstein mantıksal pozitivist sayıldığı yaklaşımda belirgin olarak görülür. Mantıksal pozitivizm, bunlardan hareketle, ikili bir görevi yerine getirmeyi üstlenir; birincisi, dünyanın bilimsel kavranışında "metafizik ögelerin ve teolojik unsurların kuramsal olarak arındırılması" ve ikincisi felsefeye "bilimsel bir nitelik" kazandırılması. Mantıksal pozitivizmin temel felsefi sorununu ya da konumunu anlam ve anlamsızlık meselesi bağlamında ileri sürmek mümkündür. Buna göre anlamlı önermeler doğrulanabilirlikleriyle belirlenen önermelerdir. Doğrulama denilen kavram bu filozoflar için temel önemdedir, çünkü bir dilsel ifadenin doğru olup olmadığı ve buna bağlı olarak anlamlı olup olmadığının belirlenmesi bu doğrulama işlemiyle belirlenmektedir. Bir anlamda bu düşünce akımının öncüsü sayılan Schlick, bir önermenin anlamının onun doğrulama yöntemi olduğunu belirtir. Doğrulamada öncelikli olan ise duyusal veriler, yani deney ve gözlemle elde edilen verilerdir. Böylece mantıkçı pozitivistlere göre, doğrulanabilir olmayan her şey "anlamsızdır", yani metafiziktir. Anlamsız önermeler iki türlüdür; birinciler cümle yapısı itibarıyla düzgün olmalarına rağmen anlamsız olanlardır (mutlak, hiçlik, koşulsuz olan, gerçekte olan gibi kullanıldığı cümlelerin yapısı doğru fakat anlamca doğrulanabilir olmayan önermeler). İkinci türdekiler ise cümle kuruluşları itibarıyla anlamsız olanlardır (elmalar hayvandır gibi tümceler). Metafizik olarak belirtilen ve yadsınan önermeler asıl olarak birinci tür önermelerdir. Bunlar "sözde-sorunlardır", çünkü anlamsızdırlar, deney ve gözlem alanının dışında kalırlar. Mantıksal pozitivizm, sentetik önermeleri ve mantıksal önermeleri kabul eder, ancak felsefenin görevini metafizik önermeleri cözümlemek olarak belirtir. Felsefeden "metafizik arındırmalı" ve "dünyanın bilimsel kavranışı" ortaya konulmalıdır. Mantıksal pozitivizmin felsefi tezleri bu iki temel yaklaşım üzerinden geliştirilmektedir. "Dünyanın bilimsel kavranışı" yaklaşımınında ikili niteliği vardır; yukarda söylenenlere bağlı olarak bunlar, ilkin bilginin temelinde "gözlem ve deneye dayalı olguların bulunması" ve ikinci olarak da "kesin bir mantıksal çözümleme" ile meydana gelmesidir. Bilimsel etkinlik, bu noktada, deneysel verileri mantıksal analiz yoluyla çözümlemek ve ortaya koymaktır. Mantıksal pozitivizm, öncelikle bilgi konusunda empirik felsefenin aldığı eleştirileri alır. Deney ve gözlemlerin kuram-dışı, her tür kavramın başlangıç noktası olarak alınması, bazı deney-dışı teorik kavramların ele alınmasıyla empirizmin bir dogması olarak eleştirilmiştir ve bu mantıksal pozitivizmi ya da empirizmi de içine alır. Lenin, Ampriokritisizm olarak adlandırarak Mach'a ve onun geliştirdiği "duyumculuk" anlayışına itiraz eder; diyalektik materyalizm anlayışını doğrulama çabası içinde ortaya konulan bu itiraz, genel çerçevesi bakımından tartışmalı argümanlarla yürütülmüş olsa da Lenin'in bu geleneğin ilk eleştiricilerinden biri saymak gerekir. Öte yandan bilim felsefecisi Karl Popper, bir zamanlar mantıksal pozitivizmin içindeki isimlerden biri olarak anılmış olmakla birlikte ve ayrıca halen geliştirdiği bilim görüşünün pozitivist düşünceyle ilişkisi tartışılır olmakla birlikte, temel ilkeyi, yani bilginin temelindeki doğrulanabilirlik ilkesinin dışında başka bir yol ortaya koymuş, buna karşı yanlışlanabilirlik ilkesini formüle etmiştir. Yine bilim felsefesi içinde Thomas Kuhn bilimsel etkinliğin tarihselliğini ve kuram-yüklü niteliğini ortaya koyarak saf deney ve gözlem eksenli bilim anlayışının kırılmasında önemli bir alan oluşturmuştur. Paul Feyerabend ise gözlem ve deneyin sanıldığı kadar saf olamadıklarını hem kuramsal hem tarihsel örnekleriyle ortaya koymuş, yanlışlanabilirlik ilkesine rağmen pozitivist bilgi anlayışı içinde duran hocası Popper'i eleştirmiştir. Feyarebend, bilimsel bulgu denilen şeylerin kendi başına herhangi bilgiye ayrıcalıklı bir kuramsal statü kazandırmadığını, bilimsel yöntemin tek ve biricik yöntem olarak kutsanmasının olanaksız olduğunu öne sürmüştür. Willard Van Orman Quine'ın empirizme yönelttiği analitik önermeler ile sentetik önermelerin ayrımı konusundaki eleştiri de ayrıca mantıksal pozitivistler için geçerlidir. Yapısalcılık ve Postyapısalcılık felsefeleri ise empirizmi, pozitivizmi ve dolayısıyla mantıksal pozitivizmi bir bütün olarak kabul edilemez yaklaşımlar olarak eleştirmişlerdir. Akbaba (mÃ¼zik grubu) Akbaba, 80'li yılların sonu ve 90'lı yılların başlarında Hard Rock tarzında müzik yapmış İstanbul merkezli bir topluluktu. Türk rock tarihinde öne çıkan grubun 1990 yılında çıkardığı tek bir albümü (Moonlight) bulunmaktadır. Akbaba ülke dışına da hitap etmek amacıyla bu albümünde İngilizce sözlü bestelerine yer vermiştir. 1986 yılı subat ayinda İstanbul Kadıköy'de Vulture adıyla kuruldu Topluluğun kadrosunda Can Orkan Özülkü (vokal), Serhat Çiftdal (gitar), Tamer Turna (gitar), Haydar Tacettin (bas), ve Aykut Sabak (davul) bulunmaktaydı. O yıl topluluk adını, Hey dergisi ile röportaj yapılacağı vaadiyle Türkçe karşılığı olan Akbaba ile değiştirdi. Ilk konserlerini de1986 yılında Yalova'da verdiler. Akbaba, zamanın gençlik ve müzik dergisi Hey'in hazırladığı 'Hey Boys' adlı toplama bir albümde 'Moonlight' adlı rock baladı ile yer aldı. 'Hey Boys' ülkemizde 'Değişim Rüzgarları' adlı albümden sonra yayınlanan ikinci toplama albüm olmuş ve Yankı Müzik tarafından çıkarılmıştı. Akbaba ilk yıllarda distortion yüklü bir üslüpla aşk ve sevgiden söz etmekteydi. 20'li yaşlarla birlikte sözler gittikçe sivriliyor ve topluluk üyelerinin protest tavırları öne çıkmaya başlıyordu. Bu değişimdeki en büyük payın sahibi gitaristleri Tamer Tuna'ydı. Vokalde Orkan'ın yerine Emre Özgen'in geçmesiyle Akbaba'da yeni bir dönem başladı. Almanya'dan Türkiye'ye gelen ilk yabancı trash topluluğu 'a Pentagram'la birlikte alt grup olmuş ve Boom müzik dergisinin Fame Star 90 yarışmasında birinci seçildiler. Bu yarışmada kendilerine 7 kişiden oluşan yaylı, nefesli ve geri vokal ekibi eşlik etti. İlk ve tek albümleri olan 'Moonlight' Uzelli tarafından 1991 yılında İsmail Uzelli ve Tuncay Özkınay prodüksiyonu olarak yayınlandı. 110 saat süren bu albümün kayıtlarını SKS Stüdyosu'nda Doruk Onatkut ve Yücel Altınbaş (Sadaks) tarafından gerçekleştirildi.. 1992 yılına dek süren bu dönem başarılı konserlerle geçti. 13 Nisan 1992'de Yıldız Üniversitesi'ndeki son konserlerinde ve Atakoy Galleria'daki buz pisti uzerinde orkestrayı iyice güçlendirmiş ve sahneye 20 kişi çıkmışlardı. Konserde Akbaba'ya 4 keman, 2 viyola, 1 çello, 1 alto saksofon, 1 tenor saksofon,2 trompet, 1 trombon, 1 keyboard ve 2 geri vokal eşlik etti. Akbaba başta İstanbul olmak üzere Türkiye'nin çeşitli illerinde 30'un uzerinde konser vermiştir. 23 Ağustos 2016 yılında ilk kadrosuyla yeniden bir araya gelen grup Kadıkoy Dorock XL’de bir konser vermiştir. Demir Leblebi Demir Leblebi, Nazan Öncel'in 1999'un Mart ayında çıkardığı altıncı stüdyo albümüdür. Türk müzik tarihinde her zaman aykırı bir yerde duran albüm pek satmadı. Albümden "Aşıklar Parkı", "Zor Dünya" ve "Bu Havada Gidilmez" isimli şarkılara klip çekildi. Bunun dışında "Sokarım Politikana" isimli şarkı eleştirel olarak çok farklı bulundu ve beğenildi. Albümün son şarkısı "Demirden Leblebi"de ise babasının kendisine cinsel tacizini anlatan Öncel medyadan büyük tepki aldı. "Kız Bebek" isimli şarkıda da kendi çocukluğu ile ilgili bir hikâye anlatıyordu. "Ona baba demem, onun kızı yok" gibi lirikler bulunmaktaydı. Alacalı Cami Alacalı Cami, Harputta Kitapçıgil Parkının girişinde bulunur. Artukoğulları döneminde inşa edilmiş cami küçük ebatta dikdörtgen planlıdır. Edirne Balkan Şehitliği Edirne Balkan Şehitliği, Balkan Savaşı'nda (1912-13) Bulgarlara esir düşen ve Edirne Sarayiçi'nde aç bırakılarak ölüme mahkûm edilen asker-sivil 20.000 şehidin aziz hâtıralarını yaşatmak amacıyla Edirne Sarayiçi'nde yaptırılmış ve 14 Ocak 1994 tarihinde törenle halkın ziyaretine açılmıştır. Şehitlikte 12 blok üzerine 100 subay ve 400 erin adı yazılıdır. Muş Kalesi Muş Kalesi 'nin kimler tarafından yaptırıldığı bilinmemektedir. Ömer döneminde Müslümanların eline geçmiş, zaman içinde derebeyleri, Bağdat'taki Abbasi halifelerine tabi olarak kale ve çevrenin idaresi için memur kılınmışlardır. Uzun süren savaşların etkisiyle büyük bir kısmı yıkılmış olan kalenin batı tarafında tahrip olmuş Arap mezarlığı, Selçuklu mezarlığı ve Osmanlı mezarlığı iç içe geçmiş ve dağınık bir halde görülebilir. Mogwai Mogwai, Glasgow'da kurulmuş bir rock müzik topluluğudur. 1995 yılında Stuart Braithwaite ve Dominic Aitchison tarafından kurulan grup, kuruluşundan bu yana geçen süre içinde post-rock olarak bilinen müzik türünde en etkili ve en tanınmış gruplardan biri haline geldi. Genel olarak enstrümantal ve nispeten uzun süren, elektro gitar temelli bir müzik icra ederler. Tek bir temanın detaylandırılması üzerine çalışırlar ve dinamik kontrastlar ile melodik bas gitar riff'lerini kullanmaları ve gitarda distortion ve benzeri efektleri uygulamalarıyla ile ünlüdürler. Braithwaite, Mogwai'in müziğinde şarkı sözlerinin bulunmayışını ise şu şekilde açıklamıştır: Grup ilk başlarda Glasgow'daki indie müziğinin meşhur plak şirketi Chemikal Underground ile anlaşmıştı, fakat şu sıralar Matador Records ve Play It Again Sam gibi farklı plak şirketleriyle çalışmaktalar. Bunun dışında Rock Action Records adıyla kendi plak şirketlerini de kurdular ki, bu isim The Stooges'un sonradan adını Rock Action olarak değiştiren davulcusu Scott Asheton'a hürmeten tercih edilmiştir. Müzik tarzları Dirty Three, Joy Division, Pink Floyd, The Jesus and Mary Chain, My Bloody Valentine ve Slint gibi grupların müziğinden etkilenmiştir. 2004 yılında grup, iki büyük ilham kaynakları olan Pixies ve The Cure adlı gruplarla turneye çıkma şansına da sahip oldu. Mogwai'in tarzı rahatlıkla shoegaze, math rock, art rock ve nadiren de enstrümantal heavy metal ile ilişkilendirilebilir. Mogwai (Kanton dilinde "şeytan" veya "hayalet gibi anlamlara karşılık gelir), ismini "Gremlins" filmindeki yaratıklardan alır. Hâlbuki grubun gitaristi Stuart Braithwaite bu isim hakkında ""Aslında belirli bir anlamı yok. Hep daha iyi bir isim bulmak istemiştik, ama şu veya bu gibi sebepler yüzünden bir türlü yapamadık."" demiştir. Stuart Braithwaite ve Dominic Aitchison, Ned's Atomic Dustbin'in 1991 Nisan'ındaki bir konserinde tanıştılar ve dört yıl sonra eski okul arkadaşları olan Martin Bulloch'u da saflarına katınca Mogwai kurulmuş oldu. Stuart o zamana kadar "Deadcat Motorbike" adındaki bir grupta lead gitar çalıyordu. Birkaç konserden sonra grup, John Cummings'in elektro gitara, Teenage Fanclub'ın davulcusu Brendan O'Hare'in de davula geçmesiyle genişledi ve çıkış albümleri olan Mogwai Young Team'i yayınladı. O'Hare bu albümün çıkmasından sonra ve grubun ikinci albümü Come on Die Young'ın çıkmasından evvel gruba alınan Barry Burns'ün gelişinden önce gruptan ayrıldı. Burns zaten grupla birlikte flütçü ve ara sıra da piyanist olarak birkaç konserda çalmıştı. 1998 yılından ve "Young Team" albümünden bu yana grubun üyeleri değişmedi. Yine de, tanıdıkları İskoç bir müzisyen olan Luke Sutherland'in, grubun kayıtlarında ve canlı performanslarında keman çalmışlığı vardır. Barry Burns bir keresinde Chillville ile yaptığı bir röportajda kendisinin ve diğer üyelerin post-rock sınıflandırmasından hoşlanmadıklarını belirtmiştir. Cengiz Gündoğdu Cengiz Gündoğdu (1943, İstanbul) Türk eleştirmen, yazar. Lise mezunudur. 1983-1990 yılları arasında Varlık dergisinde Genel Yayın Yönetmen Yardımcısı olarak çalıştı. 1990 yılından itibaren İnsancıl Yayınları Genel Yayın Yönetmenliğini yürütmektedir. İnsancıl Atölyesi ve Özgür Üniversite’de Felsefe, Estetik ve Yazarlık seminerleri vermektedir. Yapıtları: Sapak (Tiyatro oyunu - 1973 yılında Devlet Şehir Tiyatrolarında oynandı), Eleştiri (2. basım, 1994), Akanyıldız (Öykü, 1996), Soru (Felsefe, 1998), Yıldız Güncesi (1996, Deneme-Eleştiri) , Taşkıran (Deneme-Eleştiri, 2004), Ekmek (Deneme-Eleştiri, 2.basım, 2007), Sapak (Oyun, 2008), Estetik Kalkışma (Estetik, 2012),Kapitalin Mantığı (Maddeci diyalektik mantığa giriş,2019) Boksör tipi motor Boksör motor ("boxer") ya da diğer adıyla "düz motor" pistonları yere paralel olan bir içten yanmalı motordur. Boksör motorda silindirler tek bir krank milinin her iki tarafına 2 sıra halinde yerleştirilmiş ve böylece tüm pistonların hareketinin tek bir düzlemde olması sağlanmıştır. Yatay olarak pistonları karşılıklı olan bu içten yanmalı motorun patent hakkı 1896 yılında Karl Benz tarafından alınmıştır. Boksör motorların pistonları yatay ve karşılıklı dizilmiştir ve krank milleri ortada ve ortaktır. Ancak çoğu zaman bu motorları başka bir motor tipi olan ve yine pistonları karşılıklı ama bu sefer zıt dizili olan Zıt pistonlu motorlar ile karıştırırlar. Oysa bu iki motor tipinin en bariz farkı boksör motorda ortak ve ortada olan krank milinin diğer tipte ayrı (çoğunlukla) ve dışta olmasıdır. Alfa Romeo, Porsche, Subaru ve Volkswagen gibi markaların bir dönem kullanmış oldukları ve hala da Porsche ve Subaru'da kullanmaya devam ettiği bu motor tipi, dar alanda minimum dirençle maksimum güç alınması için kısa piston kolu kullanımına izin verir. Fakat yüksek yakıt tüketimi sebebi ile günümüzde pek tercih edilmemektedir. Son dönemde, Subaru dizel boxer motor geliştirmeyi başarmış ve ilk olarak Legacy modelinde kullanmıştır. Foramen magnum Foramen magnum. Kafatasının alt kısmında bulunan boyun deliğinin anatomi'deki adıdır. Vücutta bulunan en büyük foramendir. Os occipitale'nin üzerinde bulunur. Bu delik "cavitas cranii" ile "canalis vertebralis"'i birleştirmektedir. İçerisinden medulla oblongata, bazı damar ve sinirler geçer. Foramen magnum'un ön kenarında bulunan antropolojik noktaya basion, arka kenarda bulunana ise opisthion denir. Ossa Cranii Ossa cranii, kafatası kemiklerinin anatomide sıklıkla kullanılan Latinceden gelen adıdır. Beyni koruyan ve pek çok hayati işlevi gerçekleştirmeye yarayan en önemli kemik gruplarından biridir. İki tanesi çift; "os parietale" ve "os temporale", dördü de tek "os frontale", "os occipitale", "os sphenoidale" olmak üzere sekiz tane kemikten meydana gelir. Kafa kemikleri, kafa boşluğu (cavum cranii) denilen boşluğu meydana getirir. Bu boşluğun içinde "encephalon" yer alır. Poitiers Ãœniversitesi Poitiers Üniversitesi (Fransızca: "Université de Poitiers") , 1431 yılında Papa Eugène IV tarafından kuruldu. Üniversite Fransa'nın başkenti Paris ile Bordeaux arasındaki Poitiers'ta bulunmakta ve 3 ana yerleşkeden oluşmaktadır. Üniversite 1984 yılında Poitiers Ulusal Mühendislik Okulunu kurdu (ENSIP). resmi web sitesi Åžampanya Şampanya, köpüklü beyaz şarap. İyi cins üzümlerden yapılır. Üzüm şırasının alkol mayalanmasından sonra üç kez fıçı değiştirilir ve karışımlar uygulanır. Köpük elde etmek için şişelenir ve 9-11 C° sıcaklıktaki mahzenlerde başaşağı konur. Mantar üzerinde biriken tortu özel işlemlerle alındıktan sonra istenilen tiplere göre (sek, yarı sek, tatlı), kamış şekeri, yüksek kaliteli şarap ya da konyak karışımı eklenir. Şişeler özel mantar makinesiyle kapatılır. Mantarlar şişeye yarım girer ve belli bir düzenekle şişeye tutturulur. Bu düzenek çıktığında mantar kendiliğinden şişenin ağzından fırlar. ismini Fransa'daki Champagne bÃ¶lgesinden alir. Şampanya hakkında bilgilerin aktarıldığı keyifli bir yazı dizisi. Farklı bir göz ile şampanya: Şampanya Yazı Dizisi Dünyanın Türküsü Dünyanın Türküsü, TRT'de yayınlanan müzik programı. İlk sunucusu Orhan Osman olan programı, daha sonra Hüsnü Şenlendirici sunmaya başlamıştır. Bu dönemde programın izleyicisi ve popülaritesi artmıştır. Ardından sunuculuk görevini Gökhan Kırdar devralmıştır. Programı şu anda Serkan Çağrı sunmaktadır. Ä°kinci Bahar İkinci Bahar, aşağıdaki anlamlara gelebilir: Kaygısızlar Kaygısızlar aşağıdaki anlamlara gelebilir: Ghost in the Shell , animatör Mamoru Oshii'nin 1995 tarihli anime filmidir. Gösterime girdiğinde büyük gişe hasılatı elde edemese de zamanla onu kült statüsüne getirecek bir hayran kitlesi kazanmıştır. Animeler 1990'larda popüler olmaya başlayınca Akira'nın ardından gelen en önemli bilimkurgu-anime olduğu kabul edilmiştir. Ayrıca 2004 yılında "" isimli devam filmi yapılmıştır. Bu film Cannes Film Festival'inde Altın Palmiye adayı olmuş ilk animedir. 2029 yılındaki bir polisiye öyküsünü anlatmaktadır. İnsanların yarı makineleşmeye başladıkları bir dönemde, onların beynine girmek ve bilgi çalmak çok daha kolay hale gelmiştir. Kukla Ustası adı verilen bir hacker üst düzey gizli bilgilere ulaşınca, devlet onu bulması ve ortadan kaldırması için gizli bir örgütü görevlendirir. Aslında makineler ve canlılar arasındaki farkları inceleyen, gelişen teknoloji ile ruhlarını kaybetmeye başlayan, canlılıklarını sorgulayan karakterlerin hikâyesini anlatan bir filmdir. "" ve "" adında iki anime serisi vardır. Bu iki seri Türkiye'de Kidz TV'nin Animez kuşağı tarafından yayınlanmaktadır. Sev KardeÅŸim Haydar Soygeniş Haydar Soygeniş, (d. 1922, Uşak - ö. 2003, İstanbul) Türk asker. İlkokul eğitimini Uşak'ta, lise eğitimini Kuleli Askeri Lisesi'nde 1941 yılında tamamladı. 1943 yılında Kara Harp Okulu'nu bitirdi ve Asteğmen oldu. 1944 yılında Piyade ve Atış Okulu'ndan, 1946 yılında Jandarma Subay Okulu'ndan "Çok İyi" derece ve üçüncülükle mezun oldu. Kara Harp Akademisi Harekat Kısmı'nda eğitim gördü ve 1951 yılında Kurmay Yardımcısı, 1958 yılında Jandarma Kıdemli Yüzbaşı olarak mezun oldu. 1960 yılında Yüksek Kumanda Akademisi, 1962 yılında ABD'de Türk-Amerikan Uluslararası Gelişim Programı, 1963 yılında T.C. Milli Savunma Bakanlığı Ordu Dil Okulu, 1972 yılında Genelkurmay Başkanlığı Harp Akademileri Kurslar Komutanlığı Kara Deniz Hava İşbirliği Kursu'ndan mezun oldu. Jandarma Genel Komutanlığı'na bağlı olarak çeşitli kademelerde Van, Hakkâri, Antakya, Foça-İzmir, Çanakkale, Ankara'da görev yaptı. 1970 yılında Tuğgeneral rütbesine terfi etti. 1974 yılında Jandarma Genel Komutanlığı Harekat Kurmay Yarbaşkanlığı görevinin bitimiyle emekli oldu. Emekliliğinden sonra 1978 yılında Tümgeneral rütbesine terfi etti. 2003 yılında İstanbul'da vefat etti. Cyrano de Bergerac (oyun) Cyrano de Bergerac, 17. yüzyılda yaşamış Parisli şair, oyun yazarı ve silahşör Savinien Cyrano de Bergerac'ın gerçek hayat öyküsünden esinlenilerek Fransız şair ve oyun yazarı Edmond Rostand tarafından yazılmış ünlü bir sahne eseridir.Perde sırasıyla 7,11,14,10 ve 6 olmak üzere toplamda 48 sahneden oluşur.İlk dört sahne 1640'ta, beşinci sahne ise 1655'te geçer. Birçok kez sinemaya aktarılmış olan oyun, 1936 yılında bir kez de operaya uyarlanmıştır. 1897'de kaleme alınmış olan bu manzum oyun, Türkçeye ilk kez 1942 yılında Sabri Esat Siyavuşgil tarafından kazandırılmıştır. Cyrano de Bergerac kılıcının gücü kadar, etkili ve güzel konuşması ve burnunun büyüklüğü ile de tanınmış bir silahşördür. Kuzeni Roxane'a olan aşkını burnunun iriliği nedeniyle duyduğu endişe yüzünden dile getirememiştir. Cyrano'nun emrindeki yeni yetme yakışıklı silahşör Christian da Roxane'a aşıktır; ne var ki aşkını Roxane'ı etkileyecek kadar güzel kelimelerle ifade edemeyeceği için suskun kalır. Roxane ise Christian'ı görüp beğenir ve bir ağabey olarak bildiği Cyrano'dan bu genç adamla irtibatlarını sağlamasını rica eder. Cyrano, duygularını perde arkasından olsa da Roxane'a bu yakışıklı silahşör aracılığıyla aktarabilmek için, Christian'a değişik bir öneride bulunur: Cyrano bütün aşk mektuplarını yazacak ve ikili buluşmalarda suflör "(fısıldayıcı)" görevini üstlenecektir. Bu şekilde gelişen ilişki, silahşörlerin cephe emri almasıyla yeni bir boyut kazanır. Roxane ve Christian, birlik cepheye doğru yola çıkmadan hemen önce acilen evlenirler. Cyrano, Roxane'a Christian'ı koruyacağına söz verir. Cyrano Christian'ı korumakla kalmaz; onun ağzından her gün Roxane'a iki mektup yazıp, cephe gerisine kendisi götürür. Ayrılığa ve mektuplardaki hislerin gücüne dayanamayan Roxane, cepheye gelmek üzere yola çıkar. Aynı gün, Christian Cyrano'nun kendisinden habersiz Roxane'a mektup yazdığını fark eder ve bu aşkı Roxane'a itiraf etmesini ister. Christian bir mermi ile yaralanır; ölümü Roxane'ın kollarında olacak ve veda mektubunun üzerinde Cyrano'nun gözyaşları ve Christian'ın kanı yeralacaktır. Cyrano sırrını saklamaya karar verir. Roxane manastıra kapanma kararı alır. Eser, yıllar sonra Cyrano'nun Roxane'ın kollarında aşkını nihayet açıklaması ve hayata gözlerini yumması ile son bulur. DiÄŸer kahramanlar: Burnunuz ne kocaman! Evet! Pek kocaman... Hepsi bu mu? Bu kadarı az delikanlı! Hâlbuki neler, neler bulunmaz söylenecek? Asıl iş edada. Mesela bak, "Burnum böyle olsaydı, mösyö, mutlak dibinden kestirirdim!" "Yana yatmaz mı? Senden önce davranıp kadehine batmaz mı?" "Burun değil bir kere, coğrafyada böylesine dağ denir, dağ değil, yarımada!" "Acaba neye yarar bu alet? Makas kutusu mudur, divit midir, izah et!" "Kuşları sevdiğiniz besbelli! Yorulmasın diye yavrucuklar, temelli bir tünek kurmuşsunuz!" "Kaynak: Cyrano de Bergerac, Edmond Rostand, Remzi Kitabevi, 1999" Fakat, şarkı söylemek, gülmek, dalmak hülyaya, Yapayalnız, ama hür, seyahat etmek aya, Gören gözü, çınlayan sesi olmak ve canı İsteyince şapkayı ters giymek, karışanı Olmamak. Bir hiç için ya kılıcına veya Kalemine sarÄ±lmak ve ancak duya duya Yazmak, sonra da gayet tevazula kendine: Çocuğum! Demek, bütün bunları hoş gör yine, Hoş gör bu çiçekleri, hattâ bu kuru dalı, Bunlar yabanın değil kendi bahçenin malı! Varsın küçücük olsun fütuhatın, fakat bil, Onu fetheden sensin, yoksa başkası değil. Tiyatroya, özellikle de alafranga oyunlara çok sıcak bakan padişah II. Abdülhamid zamanında Sarah Bernhardt ve Coquein Cadet’e bile Yıldız Sarayı'nda temsiller verdirildiği halde Edmond Rostand’ın ölümsüz eseri "Cyrano de Bergerac" yasaklanmıştı. Söylentilere göre bunun nedenlerinden biri de Cyrano de Bergerac’ın uzun burnunun II. Abdülhamid’e benzemesi olabilirdi. Cyrano de Bergerac, Edmond Rostand, Çeviren: Sabri Esat Siyavuşgil MEB Yayınları, 1989" Cyrano de Bergerac Hercule-Savinien de Cyrano de Bergerac, (d. 6 Mart 1619 – ö. 28 Temmuz 1655), Paris doğumlu Fransız oyun yazarı ve düellocu. Aynı zamanda yetenekli bir asker ve şair olan Bergerac'ın askerliği babadan gelmektedir. Zira babası Solomon Bergerac, Orduda albaydı. Bir "libertin"dir, yani kiliseyle kralın sanat üzerinde uyguladıkları mutlak monarşiyi (akademiler) reddeder. Hatta bu yüzden kralın casusları tarafından düzenlenen bir suikasta kurban gitmiştir. Bugün çoğunlukla hayat hikâyesinden uyarlanarak yazılmış sanat eserleri ve bu eserlerdeki kurgusal karakterle anılmaktadır. Özellikle Edmond Rostand tarafından yazılmış ve aynı ismi taşıyan Cyrano de Bergerac adlı oyun çok ünlenmiştir. Kurgusal karakterlerde genellikle çok büyük bir burna sahip olmakla karakterize edilmiştir. Frizce Frizce ya da Friz dilleri (Batı Frizcesi: "Frysk" ; Kuzey Frizcesi: "Frasch, Fresk, Freesk, Friisk"), Cermen dillerinin batı grubunun Anglo-Friz dilleri koluna mensup, Batı Frizce, Saterland Frizcesi (Doğu Frizcenin tek yaşayan lehçesi) ve Kuzey Frizce olarak adlandırılan 3 farklı dilin ortak adıdır. Hollanda'nın Frizya ili ve Batı Friz Adaları'nda yaklaşık 350 bin, Kuzeybatı Almanya'nın bazı bölgelerinde yaklaşık 3 bin ve diğer başka bölgelerde yaklaşık 16.000 kişi kadar konuşanı vardır. Batı Frizce Hollanda'nın Frizya ilindeki iki resmî dilden biridir, Almanya'nın Aşağı Saksonya ile Schleswig-Holstein eyaletlerinde ise Kuzey Frizce ve Saterland Frizcesi azınlık dili olarak tanınmakta ve korunmaktadır. Diğer Batı Cermen dilleri ile karşılaştırıldığında Friz dilleri, aynı Anglo-Friz grubu içerisinde sınıflandırıldığı İngilizce ile daha yakın bir ilişki göstermektedir, ancak İngilizce ile karşılıklı anlaşılabilir değildir. Aynı şekilde bu üç Friz dili de kendi aralarında anlaşılabilirlik göstermezler. Kuzey Frizce, Schleswig-Holstein eyaletinin Kuzey Frizye bölgesinde ve Helgoland’da konuşulur. Anakara ve adalardaki lehçeler birbirlerinden büyük farklılıklar taşır. Kuzey Frizya da yaşayan ortalama 165.000 nüfus dan yaklaşık daha 10.000 kişi Frizce konuşabiliyor. Artık Kuzey Frizce konuşanlar sadece birkaç yerde kaldığı için bu dil ""son derece tehlikede"" olarak kategorize edilmiştir. Batı Frizce, Hollanda'da yaklaşık 400.000 kişi tarafından konuşulmaktadır, 350.000 kişinin ise anadilidir. Frizya’da yaşayan konuşurlar toplam konuşurların yaklaşık %75'ini oluşturur. Dört büyük ve dört küçük lehçelerden oluşur. Üç Friz dilinin tek standartlaşmış dilidir. Edward Burnett Tylor Edward Burnett Tylor (d. 2 Ekim 1832 – ö. 2 Ocak 1917), Britanyalı antropolog. Antropolojinin kurucusudur. Antropolojik kültür yaklaşımlarında sosyal antropolojinin kurucusu kabul edilen Edward Burnett Tylor’ın etkili olduğu görülmektedir. Onun kültüre bütüncül yaklaşımı ve “bilgiyi, inancı, sanatı, ahlakı, hukuku, adetleri ve bireyin toplumun bir üyesi olarak kazandığı diğer tüm yeti ve alışkanlıklarını içeren karmaşık bütün” şeklindeki tanımı zamanla eleştirilere konu olsa da büyük oranda sonraki yaklaşımları da etkilemiştir. Evrimci kuram içinde yer alan, istatistik kullanımını antropolojiye kazandıran ve ünlü kültür tanımı ile antropolojik yaklaşımlara esin kaynağı olan Tylor (Testart, 2011: 854), din, inanç, akrabalık, evlilik alanlarında çığır açıcı çalışmalar yapmıştır. Tylor, animizm kavramını ortak kullanıma yeniden eklemiştir. Animizmi dinlerin gelişiminin ilk aşaması olarak görüyordu. James Frazer James George Frazer (d. 1 Ocak 1854, Glasgow, İskoçya – ö. 7 Mayıs 1941), İskoç sosyal antropolog. İskoç insanbilimci, yazar ve halk bilimci James George Frazer, 1 Ocak 1854'te Glasgow'da doğdu. Babası Rahipti. 1869-1874 arasında Glasgow Üniversitesi'nde eski Yunan ve Latin Edebiyatı öğrenimi gördü. Frazer'ın insanbilimine ilk ilgisi, İngiliz evrimsel insanbilimci Edward Tylor'ın 1871'de yayımlanan "Primitive Culture" (İlkel Kültür) kitabını okumasıyla başladı. 1874-1879 arasında Cambridge Üniversitesine bağlı Trinity College' da öğrenci iken din bilimci W Robertson Smith ile tanışması bu ilginin artmasında önemli rol oynadı. Frazer, 1879 da Trinity College' da öğretim üyesi oldu. 1907-1908 yıllarını, toplumsal insanbilim profesörü unvanı alan ilk kişi olarak Liverpool Üniversitesi'nde geçirdi. Ertesi yıl Cambridge'e döndü ve yaşamı boyunca bu üniversitede çalıştı. 7 mayıs 1941 tarihinde Cambridge'de öldü. Adrian Newey 1958 yılında Stratford-upon-Avon, Warwickshire’da doğan Newey, 1980 yılında Southampton Üniversitesi Havacılık ve Uzay Bilimleri bölümünden birinci sınıf onur derecesi ile mezun oldu. Mezun olduktan hemen sonra Harvey Postlethwaite yönetiminde Fittipaldi Formula 1 takımı çalışmaya başladı. Bir süre sonra Avrupa Formula 2'de Johnny Cecotto için yarış mühendisi olarak işe başlayan Newey, yarış arabaları tasarlamaya başladı. İlk projesi olan March GTP spor otomobili oldukça başarılı bir tasarımdı. Bunun sonrasında geliştirdiği tasarımlar ile Formula 1 araçlarının günümüzdeki halini almasında önemli rolü vardır. Newey'in, tasarımlarını ve teknik sorumluluğunu üstlendiği Formula 1 takımları, neredeyse 80 yarış kazanmış, ayrıca 1990'ların birçok yarışını da domine etmiştir. Uzun süre McLaren için çalışmış fakat 2001 yılında neredeyse McLaren'den ayrılmanın eşiğine geldiğinde spekülasyonlar, onun gelişmeye ve yeniliklere kapalı bir takımda kalmak istemediği şeklinde çıkmaya başlamışır. Kasım 2005 ve günümüz itibarıyla Red Bull Racing Formula Bir Takımı için çalışmaktadır. 2004 yılında bulduğu direksiyon kontröllü difransiyel kilit sistemiyle yarış arabaları teknolojisine ciddi katkıda bulunmuştur. 2008'de tasarladığı sürücünün arkasından başlayıp arka kanada bitiştiren motor kapağı başarılı olmuş ve birçok takım tarafından kullanılmıştır. 2009' da Formula Bir tasarım kurallarının köklü değişikliklere uğraması sonucu, tasarımları referans olarak kabul edilmiştir. 2009 yılında tasarladığı, arka kanat ve çift katlı difüzör tasarımı rakiplerininkilere oranla çok daha verimli parçalar olmuştur. Brezilya'nÄ±n eyaletleri Brezilya 26 eyaletten oluşmaktadır : Teşkîlât-ı Esâsîye Kanunu Teşkilat-ı Esasiye Kanunu (Osmanlıca: تشكلات اساسئه قانونى) veya 1921 Anayasası, ilk Türkiye anayasasının ilkelerini belirleyen; 85 numaralı ve kabul tarihi 20 Kânun-ı Sani 1337 (20 Ocak 1921) olan 23 madde ve bir ayrık maddeden oluşan kısa çerçeve anayasa niteliğinde bir belgedir. 1923 yılındaki değişiklikle Cumhuriyet ilan edilmiştir. Bazı tanımlamaların aksine, 20 Ocak 1921 tarihli ilk Teşkilat-ı Esasiye Kanunu, Türkiye'nin ilk anayasasıdır. Anayasa için gerekli norm, kabul için oy oranı ve maddeler yönünden yeterli değildi ama Türkiye'nin ilk anayasası olarak kabul edilmiştir. 1876 Kanun-u Esasîsi de resmen ilan edilmemişti, fakat Osmanlı'nın ilk anayasası olarak tarihin sayfalarında yerini aldı. 1 — Egemenlik kayıtsız şartsız milletindir. Yönetim şekli, halkın mukadderatını bizzat ve fiili olarak yönetmesi ilkesine dayanır. 2 — Yürütme kuvveti ve yasama yetkisi, milletin tek ve gerçek temsilcisi olan Büyük Millet Meclisi’nde belirir ve toplanır. 3 — Türkiye Devleti, Büyük Millet Meclisi tarafından idare edilir ve hükûmeti «Türkiye Büyük Millet Meclisi Hükûmeti» adını taşır. 4 — Büyük Millet Meclisi, iller halkınca seçilmiş üyelerden oluşur. 5 — Büyük Millet Meclisi’nin seçimi iki yılda bir yapılır. Seçilen üyelerin üyelik süresi iki yıldır ve yeniden seçilmek mümkündür. Eski Meclis, yeni Meclis toplanıncaya kadar göreve devam eder. Yeni seçimlerin yapılmasına imkân görülmediği takdirde, görev süresi yalnız bir yıl uzatılabilir. Büyük Millet Meclisi üyelerinden her biri, yalnız kendini seçen ilin ayrıca vekili olmayıp aynı zamanda bütün milletin vekilidir. 6 — Büyük Millet Meclisi’nin Genel Kurulu, Kasım başında, davetsiz toplanır. 7 — Şeriat hükümlerinin uygulanması, bütün kanunların yürürlüğe konması, değiştirilmesi, yürürlükten kaldırılması, antlaşma ve barış imzalanması ve vatan savunmasıyla ilgili savaş ilânı gibi temel haklar Büyük Millet Meclisi’ne aittir. Kanun ve tüzüklerin düzenlenmesinde, halk için en yararlı ve zamanın ihtiyacına en elverişli fıkıh ve hukuk hükümleriyle, örf ve âdetler ve teamüller esas olarak alınır. Bakanlar Kurulu’nun görev ve sorumluluğu özel kanunla belirtilir. 8 — Büyük Millet Meclisi, hükûmeti oluşturan bakanlıkları, “özel kanun gereğince seçtiği bakanlar vasıtasıyla yönetir. Meclis, yürütme ile ilgili işlerde bakanlara görev tayin eder; gerekirse bunları değiştirir. 9 — Büyük Millet Meclisi Genel Kurulu tarafından seçilen başkan, bir seçim dönemi süresince Büyük Millet Meclisi Başkanıdır. Bu sıfatla Meclis adına imza atmaya ve Bakanlar Kurulu kararlarını onaylamaya yetkilidir. Bakanlar Kurulu üyeleri içlerinden birini kendilerine başkan seçer. Ancak Büyük Millet Meclisi Başkanı, Bakanlar Kurulu’nun da tabiî başkanıdır. 10 — Kânûn-i Esâsî’nin bu maddelere aykırı düşmeyen hükümleri eskisi gibi yürürlüktedir. Sorgum Sorgum, boyu 3 metreye kadar ulaşabilen buğdaygiller ailesine ait bir yem bitkisidir. Sıcağa ve kurağa dayanıklı bir bitki olup, toprak ayırt etmemektedir. Tuzlu ve alkali topraklara dayanıklıdır. Sorgum, yüksek fotosentez verimine sahiptir ve her iklim koşulunda kolaylıkla yetişebilmektedir. Fazla sulama ve gübre ihtiyacı bulunmamaktadır. Akdeniz ikliminde ise Nisan ve Eylül ayları en elverişli gelişim aylarıdır. Türkiye'de özellikle büyükbaş hayvanların yem ihtiyacını karşılamak için kullanılan yüksek enerjili bir bitkidir. Escherichia Escherichia (Eşerikya okunur), enterobakteriler (Enterobacteriaceae) familyasında bir bakteri cinsidir. Bu cinsin en ünlü üyesi olan "E. coli" araştırmacılar tarafından çok ayrıntılı olarak incelenmiş bir model organizmadır. "Escherichia" türleri Gram-negatif, spor oluşturmayan, seçmeli anaerob, çubuk şekillidir. Çoğu sıcak kanlı hayvanın bağırsaklarında yaşar. "Escherichia" cinsinin tanımlanmış ilk türü olan "Escherichia coli", Theodor Escherich tarafından yeniden doğmuş bebeklerin dışkılarından izole edilmiştir (1885). Uzun yıllar bu türün zararsız bir bakteri olduğu düşünüldüyse de 1935'te bir bebek kreşindeki ishal salgınına bir "E. coli" suşunun neden olduğu gösterilmiştir. Enterobakteri familyası 1937'de tanımlandığı zaman bu familyanın tip cinsi olarak "Escherichia" seçilmiştir. Çoğu "Escherichia" türü zararsız komensal bakteriler olmalarına karşın aralarında insan için hastalık oluşturucu (patojen) olanları da vardır. "E. coli", "Escherichia" türlerinin neden olduğu hastalıkların en başlıca sorumlusudur, basit ishalden dizanteri benzeri vakalara kadar uzanan önemli bağırsak hastalıklarına neden olabilir. İdrar yolu hastalıklarının büyük çoğunluğu da "E. coli" tarafından meydan gelir. Ancak, bu cinsin diğer üyelerinin de insan hastalıklarında rol oynadıkları gösterilmiştir. "Escherichia" cinsi içinde "E. coli" dışında türler ("E. adecarboxylata", "E. blattae", "E. fergusonii", "E. hermanii" ve "E. vulneris") biyokimyasal olarak tanımlanmışlardır ancak bunların dağılımları, biyolojileri ve birbirlerine olan yakınlıkları hakkında halen çok az şey bilinmemektedir. "Eschrichia" 'nın diğer cinslerden farklılığı DNA analizleri ile gösterilmiş, DNA dizin ilişkilerine dayanarak "Escherichia" ve "Shigella" cinslerinin birbirlerine çok yakın bir grup oluşturdukları, bu gruba en yakın enterobakteri grubunda ise "Citrobacter", "Enterobacter", "Klebsiella" ve "Salmonella" olduğu saptanmıştır. "Escherichia", "Shigella" 'dan farklı olarak laktoz fermantasyonu yapabilir ve lizin amino asidini dekarboksile edebilir. Genelde tüm "Shigella" türleri hastalık yapmasına karşın "Escherichia coli" 'nin yalnızca bazı serotipleri bağırsak enfeksiyonuna yol açar. Bu farklılıklara rağmen DNA analizleri iki organizmanın büyük bir benzerlik gösterdiğini bulunmuş, "Escherichia" ve dört "Shigella" türünün aslında tek bir tür oluşturacak kadar benzer oldukalri gösterilmiştir. Patojen olan ve olmayan bazı "E. coli" türleri arasındaki farklılık, bazı patojen "E.coli" türleri ile "Shigella" türleri arasındaki farklılıktan daha fazladır. Bu bulgulara rağmen "Escherichia" ve "Shigella" türleri, patojen olma potansiyellerindeki farklılıktan dolayı ayrı sınıflandırılmaya devam edilmektedir. Patojenik olmayan "E. coli" ile patojen olan "Shigella flexneri" 'nin genomları yalnızca birkaç noktada farklılık gösterirler. "S. flexneri" 'nin virülans genlerinin çoğu bir plazmidde yer alır. "Salmonella enterica" türünün de genomu "E. coli" 'ninkine çok benzer ama genomun içindeki iki "genetik ada" pek çok virülans geni bulundurur. Klasik biyokimyasal yöntmelerle tanımlanmış olan bu üç tür, günümüz genetik yöntemlerle aynı cins, hatta aynı türün üyeleri sayılabilecek kadar birbirlerine yakındırlar. Okyanus (mÃ¼zik grubu) Okyanus - rock müzik grubu - Alternatif Rock - 1984 - İstanbul Gün Doğarken, Ezginin Günlüğü, Yeni Türkü, Çağdaş Türkü, Mozaik ve Bulutsuzluk Özlemi'nin jenarasyonundan olan Okyanus'un temelleri 1984 yılında atılır. Okyanus, 80 döneminin yasakçı, baskıcı, darbe yönetimin ağırlığını sürdürdüğü yıllarda kendisini politik anlamda müzikle ifade etme derdinde olan gençlerin, kentte yaşadıkları toplumsal, çevresel, siyasi, sorunlara karşı tepkinin ismi olarak ortaya çıkar. (Okyanus, Okyanusların dünyayı kucaklaması gibi şarkı sözleri de dünyalıların tüm sorunlarını kucaklayıp dillendirmeyi kendi ölçeğinde başarmış bu anlamda politik-sol görüşlü barışçıl bir grup olarak kendini gösterir...) 1990 yılına gelindiğinde Akbaba, Devil, Dr.Skull, Kesmeşeker, Kramp, Mavi Sakal, Nuhun Gemisi, Objektif, Pentagram, Pilli Bebek, Whisky ve Zen gruplarının çıkardıkları albümle cesaretlenen Okyanus’un da hedefi ilk albümünü yayınlamaktı. Grup, 1991 yılında önce ev çalışmalarıyla daha sonra banka kredisiyle stüdyoya girerek albüm hazırlıklarına başlar ve 2 yıllık çalışmanın sonunda ilk albümü olan Yasak Meyve'nin masterını elde etmiş olur. Albümü yayınlayacak yapımcı bulmaları zaman alır. Türk rock tarihinin ilginç örneklerinden biri olduğu yolunda pek çok eleştiri alan, progressive rock türündeki "Yasak Meyve" piyasaya ancak 1994 yılında çıkar. Grup daha sonra 1996 yılına kadar bir Katibim Festivali'nde, Üsküdar Meydanı'nda, Bilsak'da, Alarko Konser Salonu'nunda, Marmara Üniversitesi Güzel Sanatlar Fakültesi’nde, İstanbul Üniversitesi Fen Fakültesi’nde, Taksim Vakkorama’da, Gülhane Festivali bünyesinde bir çok başarılı konsere imza atar. Grup aynı yıl Maltepe'de verdikleri veda konserinden sonra 2006 yılına kadar dağılmış olur. Grup elemanlarının bazıları müzik hayatını sürdürürken bazıları ara verdi ve bazıları ise müziğe hiç dönmediler. Okyanus, 2006 yılının Ocak ayında, Nazım Hikmet Kültür Merkezi’nde verdiği solo konserde, on yıl aradan sonra tekrar dirilir. Ve sevenleriyle buluşur. 1 yıla yakın bir sürede 15'e yakın konser vermiş olan Okyanus grubu kendilerine ait stüdyolarında provalarını ve kayıtlarını gerçekleştirmektedirler. Mor ve Ã–tesi Mor ve Ötesi (resmî yazılışıyla mor ve ötesi), Türk alternatif rock müzik grubudur. Mor ve Ötesi, Ocak 1995'te Harun Tekin (vokal & gitar), Alper Tekin (bas), Derin Esmer (vokal & gitar) ve Kerem Kabadayı (davul) tarafından İstanbul'da kuruldu. Aslında grubun temelleri, 90'lı yılların başında Harun Tekin ve Kerem Kabadayı'nın Alman Lisesi'nde okudukları dönemde kurdukları Decision grubu ile atılmıştır. İlk şarkılarını 1995 yılında Stüdyo Spectrum'da kaydetmeye başladılar. "Şehir" ismini verdikleri, 10 şarkıdan oluşan bu albüm, "Ada Yayıncılık" aracılığı ile 1996 Haziran ayında yayımlandı ve ilk konserlerini Ankara'da verdiler. "Yalnız Şarkı" parçasının videosu ise grubun ilk video klibidir. Bu şarkı aynı zamanda "Sular Yükseliyor" isimli toplama albümde de yer aldı. Aynı sene Alper Tekin gruptan ayrıldı ve onun yerine Burak Güven dahil oldu. "Sabahın Köründe" şarkısı bu albümün ikinci ve son klibi oldu. 1998 yılında Mor ve Ötesi, 2. albümleri "Bırak Zaman Aksın" için tekrar stüdyoya girdi. 1999 yılının mart ayında ise albüm raflarda yerini aldı. "Son Giden" ve "Boş Ver" şarkılarına klip çekildi. Bu albümden kısa bir süre sonra gitarist Derin Esmer Amerika'ya taşındı ve boşalan gitar kadrosunu Kerem Özyeğen geldi. Takibeden aylarda meydana gelen 17 Ağustos depremi, grubu derinden etkilemiş ve bir süre duraklamalarına sebep olmuştur. mor ve ötesi bu trajedi karşısında sessiz kalmadı ve çeşitli sosyal & politik konularda aktivist rol üstlendi. Placebo'nun 9 Aralık 1999 İstanbul konserinde ön grup olarak sahne aldılar. 2000 yılının başlarında mor ve ötesi ülke çapındaki nükleer enerji karşıtı kampanyalara çeşitli konser ve aktivitelerle destek verdi. Temmuz ayında grubun "Sen Varsın" ile katıldığı "Şarkılar Bir Oyundur" adlı Bülent Ortaçgil'e saygı albümü yayımladılar. Aynı ay içinde, üçüncü albüm "Gül Kendine"nin kayıtları Volkan Gürkan prodüktörlüğünde başladı ve albüm bir sene sonra, 12 Ağustos 2001 tarihinde Ada Müzik etiketiyle piyasaya çıktı. Albümün son iki dakikasında, hayalet şarkı olarak Burak Güven tarafından seslendirilmiş "İyi" şarkısı bulunuyor. "Daha Mutlu Olamam" bu albümün tek klipli parçasıdır. 2002 yılının nisan ayında mor ve ötesi altı şehri kapsayan ilk Türkiye turnesine çıktı. 2 Temmuz akşamı İstanbul'da yapılan 2002 H2000 festivalinde mor ve ötesi o döneme kadarki en başarılı konserlerinden birini verdi. Çeşitli basın ve yayın organlarınca görsel-işitsel yapısı büyük övgü alan bu performansa yaklaşık beş bin kişi tanıklık etti. 2003 yılı dünyanın gördüğü en büyük muhalefet dalgalarından biri ile başladı. Yaklaşan Amerikan saldırganlığına karşı sesini yükselten milyonlarca insandan birkaçı olan mor ve ötesi elemanlarının bestelediği ve; Aylin Aslım, Athena, Bülent Ortaçgil, Feridun Düzağaç, Koray Candemir, Nejat Yavaşoğulları ve Vega ile birlikte seslendirdiği "Savaşa Hiç Gerek Yok" şarkısı, savaş karşıtı hareketin marşlarından biri oldu. 1 Mart 2003 günü Ankara'da 100.000 kişiyle birlikte söylendi. 2003 yazında İlk-M Müzik'ten çıkardıkları üç şarkılık "Yaz" single'ında, Ajda Pekkan'dan ""Yaz Yaz Yaz"" ve Nejat Yavaşoğulları'ndan ""Güneye Giderken"" coverlarının yanı sıra mor ve ötesi'nin ""Bazen"" isimli şarkısı bulunuyordu. Bir Şehrazat bestesi olan "Yaz Yaz Yaz" şarkısının damgasını vurduğu yaz aylarında grup, Fanta Gençlik Festivali kapsamında 17 kenti kapsayan bir turne gerçekleştirdi. 2005 yılında "Yaz" EP'si, multimedya içeriği (Fanta Müzik Festivali videoları ve bazı resimler) eklenerek Pasaj Müzik tarafından yeniden basıldı. Sonbaharla birlikte dördüncü albüm çalışmalarına hız veren mor ve ötesi, bir yandan da Çağan Irmak'ın "Mustafa Hakkında Her şey" filminin müziklerini hazırladı. Ocak 2004'te, dördüncü albüm "Dünya Yalan Söylüyor" için grup, ilk defa birlikte çalışacağı Tarkan Gözübüyük prodüktörlüğünde stüdyoya girdi ve albüm nisan ayı sonunda yayınlandı. "Hayalet şarkı" olarak, albümün en sonunda e-bow ile çalınmış, 17 dakikalık bir ""Bir Derdim Var"" doğaçlaması bulunmaktadır. Albüm ABD'nin hem Irak'ta hem de dünyanın geri kalan kısmındaki faaliyetlerine karşı önemli bir siyasi eleştiri içeriyordu. İlk single "Cambaz" radyo ve televizyonlarda büyük ses getirirken; Fikret Kızılok'un "Sevda Çiçeği" adlı şarkısına yaptıkları cover dinleyiciler tarafından beğeniyle karşılandı. Bu arada, "Mustafa Hakkında Herşey" filminin soundtrack'i ve albümün üçüncü teklisi olan "Bir Derdim Var", 41. Antalya Altın Portakal Film Festivali'nde "En İyi Film Şarkısı" seçilerek Altın Portakal ödülünü aldı. Yaklaşık 250.000 adet kopya satan "Dünya Yalan Söylüyor", yayınlanışından iki buçuk yıl sonra Blue Jean dergisi tarafından "Tüm Zamanların En İyi Türkçe Rock Albümü"; Billboard dergisi tarafından "Son On Yılın En İyi İkinci Türkçe Rock Albümü" seçilmiştir. Bu başarıyı oldukça yoğun ve kapsamlı bir konser ve turne trafiğiyle destekleyen grup, müziğini yurt çapında büyük kitlelerle paylaşma şansı buldu. Yine de bu albüm onların en çok satan albümü olmasına rağmen eski hayranları tarafından daha önceki çalışmaları kadar takdir edilmedi . Bu yıl içinde konsept albüm "Söz Vermiş Şarkılar" için "Telli"yi yorumladılar. Grubun kendi plak şirketi Rakun'un da kurulmasıyla iyice yoğun geçen 2005 yılı sonlarında beşinci albümünün provaları için stüdyoya kapanan mor ve ötesi, şubat-nisan ayları arasında kayıt ve miksleri tamamlayıp, prodüktörlüğünü yine Tarkan Gözübüyük'ün üstlendiği; miksleri ise Chris Sheldon tarafından Londra'da Assault & Battery stüdyolarında yapılan 12 parçalık "Büyük Düşler"i 9 Mayıs 2006'da çıkardı. Albümün çıktığı gün kapsamlı bir Anadolu turnesine başlayan grup, yaz aylarının geri kalanını birkaç İstanbul konseri ile geçirdi. Bu konserler arasında haziran ayında Morrissey ile yapılan One Love Festival ile; Mercan Dede, Şebnem Ferah ve Bauhaus grubunun efsanevi solisti Peter Murphy'nin misafir olarak katıldığı Harbiye Açıkhava Tiyatrosu'ndaki iki buçuk saatlik performans öne çıkar. Büyük Düşler, Dünya Yalan Söylüyor'a nazaran daha içe dönük ve kişisel bir albüm olarak nitelendirilir. İlk albümlerindeki tarza daha yakın olan şarkılar, eski hayran kitlesi için bir saygı duruşu olarak nitelendirilmiş idi. İlk single ve video "Şirket" oldu. Grup bu arada mevcut plak şirketinden albümün haklarını alarak kendi plak şirketi Rakun'a transfer oldu ve ikinci video "Küçük Sevgilim" yayınlandı. Bu şarkıda Şebnem Ferah Harun'a geri vokal olarak eşlik etmektedir. Albüm yıl sonunda Rolling Stone'da "Yılın En İyi Albümü" ve Blue Jean dergisinde de "Yılın En İyi Rock Albümü" seçildi. Bu albümün üçüncü ve son video klibi "Ayıp Olmaz Mı?" oldu ;ayrıca "Parti" de bir e-klip ile taçlandırıldı. Ertesi sene mayıs ayında, bir saygı albümü olan "Onno Tunç Şarkıları" için yorumladıkları "1945" şarkısı Kolaj Müzik aracılığı ile CD formatında basıldı ve müzik çevrelerinde büyük beğeni kazandı. Aynı ay, İstanbul Ghettoda, "mor ve ötesi ile Bir Gece Akustik" adıyla verilen özel konser, MTV Türkiye tarafından canlı olarak kaydedildi ve kanalın bu alandaki ilk çalışması olarak yayınlandı. Bu konserde kaydedilen şarkılardan dördü Rakun Müzik sanatçılarının eserleriyle birlikte, Rolling Stone dergisinin Şubat 2008 sayısında "Rakun Promosyon CD'si" olarak dağıtıldı. Ağustos ayını altı duraklı bir Ege ve Kasım ayını da dokuz duraklık bir Almanya turnesi ile geçiren grup, seneyi TRT tarafından önerilen Eurovision 2008 temsilciliğini kabul ederek noktaladı. 2008'in ilk altı ayını oldukça yoğun şekilde yurt içi ve yurt dışı tanıtım çalışmalarıyla geçiren grup, Powerturk televizyonu tarafından düzenlenen Müzik Ödülleri 2008'de "Yılın En İyi Grubu" seçildi. Eurovision'u takip eden yaz aylarını yoğun bir konser programıyla geçiren mor ve ötesi sene sonuna doğru içinde "Deli" ile birlikte "İddia" ve "Sonbahar" isimli iki yeni stüdyo şarkısı, sene başında TRT Tepebaşı Stüdyolarında canlı olarak kaydedilmiş olan ve aralarında "Bir Derdim Var"ın da bulunduğu üç şarkı ile sekiz adet remiksin yer aldığı "Başıbozuk" albümünü çıkardı. Albümden ilk tekli ritmik ve melodik yapısıyla öne çıkan "İddia" oldu. Albüm kapağı grup üyelerinin fotoğraflarının birleştirilmesi ile oluşturulmuştur. Hidden track olarak albümün en sonunda ""Serseri"" isimli şarkının canlı performans kaydı da bulunmakta. 2009 yılının ilk yarısında bugüne kadarki en geniş kapsamlı Avrupa turnesini gerçekleştiren grup, ardından yedi konserlik bir Türkiye turnesine çıktı. Bu arada 2008 yılındaki performansı KRAL TV ve MÜ-YAP tarafından ortaklaşa düzenlenen 15. Kral Müzik Ödülleri'nde mor ve ötesi’ne "Yılın Grubu" ödülü getirdi. 2009 sonbaharını "Akustik Özel" konser serisiyle dolduran grup yılın ikinci yarısında stüdyoya kapanarak yeni albüm çalışmalarına başladı. Yedi aylık yoğun bir çalışma sonucu 2010 mayısında 6. stüdyo albümü olan "Masumiyetin Ziyan Olmaz"ı çıkardılar. 11 şarkıdan oluşan albümde "Masumiyetin Ziyan Olmaz" sözü "2012" isimli şarkıda geçmektedir. Mor ve Ötesi bu albümde uzun süredir birlikte çalıştığı temel prodüksiyon ekibini bozmadı. Albümün prodüktörlüğünü Tarkan Gözübüyük üstlenmiş olup; miksleri Londra'da Chris Sheldon; masteringi de Los Angeles'ta Evren Göknar tarafından yapılmıştır. Albümün ilk teklisi enerjik yapısı ve klibiyle "Yorma Kendini"dir. İkinci single ise daha içe dönük, duygusal "Araf" oldu ve bu şarkı için Ketche tarafından çekilen sıradışı video, gruba "En İyi Klip" adaylığı getirdi. Araf şarkısı yıllar geçtikçe müzik severler tarafından daha çok beğenildi ve oses programında tekrar gündeme gelerek aslında dönemsiz bir şarkı olduğunu ispatladı. 2010 sonunda mor ve ötesi, maNga ile tarihlerinde ilk kez yalnızca kendilerinin yer aldığı oldukça büyük çapta bir konserde bir araya geldi. Sonbaharda iki İngilizce şarkı ("Loveliest Mistake" ve "Dependence Day") yayınlayan mor ve ötesi, yeni senede önce albümün üçüncü teklisi "Sor"un videosunu, ardından sakin ve içe dönük klibiyle "Bisiklet"i kanallara servis etti. Son olarak ismiyle özdeşleşen "Kara Kutu"nun videosunu yayınlayarak albümle birlikte 2011 senesini de bitirmiş oldular. Bu arada "Kara Kutu" klibinde sandıktan çıkarılan bir kadının el ve ayaklarının bağlanması ve kadının yatakta çırpınması RTÜK tarafından sakıncalı bulunmuş ve Kral TV'ye para cezası verilmiştir. 2012 yılının neredeyse tamamını yeni materyal üzerinde çalışarak geçiren mor ve ötesi, "Güneşi Beklerken" adını verdiği yedinci albümünü Serdar Ateşer prodüktörlüğünde kaydederek 17 Aralık 2012 tarihinde yayınladı. Albüm 12 şarkıdan oluşmaktadır. 9 şarkının vokalini Harun Tekin yaparken, ""Tamiri Mümkün Kalbinin"" Harun Tekin ile Burak Güven, ""Mermiler"" Burak Güven ve" "Denize Doğru"" Burak Güven ile Kerem Özyeğen tarafından seslendirilmiştir. mor ve ötesi'nin en uzun süreli albümüdür. Klipleri ise ilk olarak Oyunbozan'a, nisan 2013'te Güneşi Beklerken'e, mart 2014'te Eski Şarkısı'na ve ekim 2014'te Son Sabah'a çekildi. Grup, üç yıllık bir aradan sonra DMC etiketiyle yayınlanan “Anlatamıyorum” isimli single ile müzikseverlerle buluştu. Tarkan Gözübüyük prodüktörlüğünde kaydedilip mikslenen “Anlatamıyorum” isimli şarkının masteringi yine Grammy ödüllü ses mühendisi Evren Göknar tarafından Los Angeles’ta yapıldı. Klip çekimleri yönetmen Serdar Ferit ile birlikte gerçekleştirildi. Çekimleri için İstanbul ve Helsinki’de iki ayrı set kurulan klibin İstanbul ayağında duayen görüntü yönetmeni Uğur İçbak ve grubun ilk iki video klibinin yönetmenliğini de üstlenmiş olan ödüllü sanat yönetmeni Natali Yeres yer alırken; Helsinki çekimlerinin sanat yönetmenliğini ise Finlandiya Devlet Opera ve Balesi’nden Erika Turunen üstlendi. Ayrıca geçtiğimiz 2 eylül Cuma günü, kuruluşunun 20. yılında, kült albümleri ‘Dünya Yalan Söylüyor’u ilk kez plak formatında Rakun & Rainbow45 Records etiketi ve EMI – Universal Müzik Türkiye dağıtımıyla hayranlarıyla buluşturdu. Almanya Berlin’deki Schnittstelle stüdyolarında plak versiyonu için yeniden masteringi yapılan albüm, açılır kapaklı tasarımı ve şarkı sözlerinin yer aldığı özel ekiyle birlikte 180 g. "heavy black vinyl" olarak yüksek standartta üretildi. Mor ve Ötesi grubu, Türkiye'yi 53.sü düzenlenen 2008 Eurovision Şarkı Yarışması'nda söz ve müziği kendilerine ait "Deli" isimli Türkçe şarkı ile temsil etmiştir. 10 Aralık 2007'de TRT GM İbrahim Şahin mor ve ötesi grubunun 2008 Eurovision Şarkı Yarışması'nda Türkiye adına yarışacağını duyurdu. Eurovision şarkısı "Deli"yi Tarkan Gözübüyük ile birlikte hazırlayıp şubat ortasına doğru ilan eden mor ve ötesi, tüm Eurovision kampanyası kapsamında alanlarının önde gelen isimleriyle işbirliği yaptı. 22 mayısta ikinci yarı finalde yarışan grup, ilk 10'a girmeyi başardı ve 24 mayıstaki Belgrad Eurovision finaline katılmaya hak kazandı. Rusya'nın birinci olduğu final yarışmasında, mor ve ötesi 12. sırada sahneye çıkıp yarışmayı 138 puanla 7. olarak tamamlamıştır. Yarışma sırasında BBC yorumcusu Terry Wogan grubun solisti Harun'u "uğursuz bir James Bond" olarak nitelendirdi. Grubun ünlü müzik adamı Onno Tunç adına yaratılan bir anma albümünde yer almak üzere yorumladığı, 80'li yıllarda Sezen Aksu tarafından söylenmiş olan ve çok sevilen "1945" şarkısı CD olarak Kolaj isimli plak şirketince Mayıs 2007’de yayımlandı. Eser, önde gelen müzik yazarları ve dinleyiciler tarafından albümün en özel kayıtlarından biri olarak değerlendirildi. Murathan Mungan'ın sözlerini yazdığı şarkılardan oluşan bu proje için Mor ve Ötesi Telli Telli'yi yorumladı. Athena, Aylin Aslım, Bülent Ortaçgil, Feridun Düzağaç, Koray Candemir, Mor ve Ötesi, Nejat Yavaşoğulları ve Vega bu single ile Irak'ta başlatılmak istenen savaşa karşı bir araya geldiler. Mor Ve Ötesi'nin 'Savaşa Hiç Gerek Yok' adlı bestesinin hep birlikte seslendirildiği bu çalışmada şarkının üç farklı versiyonu bulunuyor. "Bülent Ortaçgil için Söylenmiş Bülent Ortaçgil Şarkıları" olarak da anılan albümde Mor ve Ötesi "Sen Varsın" yorumuyla yer aldı. 90'ların ortasında Ada Müzik etiketiyle yayınlanan 14 rock albümünden birer şarkının yer aldığı bu toplamaya mor ve ötesi de 'Yalnız Şarkı' ile katıldı. Karain Mağarası Karain Mağarası, Türkiye'nin en büyük doğal mağaralarından biridir. Denizden yüksekliği 430-450 metredir. Antalya'nın 30 km kuzeybatısında eski Antalya-Burdur karayoluna 5–6 km uzaklıkta bulunan Yağca mahallesi sınırları içinde bulunur. Antalya-Burdur karayolunun 13. km'sinde Karain işaret levhasından sola dönülerek Karain Mağarası yoluna girilir. Antalya'ya uzaklığı 27 km'dir. 1946 yılından beri kazılar yapılmaktadır. Yapılan kazılardan, bölgenin günümüzden 500.000 yıl kadar önce de yerleşim merkezi olarak kullanıldığı sonucuna varılmıştır. Türkiye'nin içinde insan yaşamış en büyük mağarasıdır. Buluntular mağaranın hemen yakınında bulunan Karain Müzesi'nde ve Antalya Müzesi'ndeki tarihöncesi bölümde sergilenmektedir. Karain Mağarası, Anadolu ve Yakın Doğu tarihi açısından önemli bir paleolitik merkezdir. Mağara paleolitik, neololitik, kalkolitik, eski tunç gibi protohistorik çağlarda ve klasik çağda insanlar tarafından sürekli bir biçimde iskan edilmiştir. Karain Mağarası'nda yapılan kazılarda elde edilen arkeolojik buluntular alt paleolitikten geç Roma dönemine kadar görülen yerleşim izleri ile Anadolu arkeolojik çalışmalarında önemli bir boşluğu doldurmaktadır. Klasik dönemlerdeki kullanım daha çok Adak Mağara (tapınak) niteliğinde olup, mağara alnı ve dış duvarları üzerinde Grekçe kitabe ve nişler bulunmaktadır. Yeryüzünde bilinen paleolitik mağaraların çoğu sadece bir dönemi temsil ederken Karain alt, orta ve üst olarak kesintisiz bir katmanlaşma göstermekte ve bu katmanlardan elde edilen veriler, özellikle Avrupa ve Yakın Doğu arasındaki bağlantılar ve göç yolları hakkında fikir vermesi açısından önem taşımaktadır. Karain'den ele geçirilen Anadolu'da bilinen en eski insan kalıntılarının yanı sıra mağarada ortaya çıkarılan taşınabilir sanat ürünleri Anadolu sanatının ilk örnekleridir. Mağaraya giriş paralıdır. Ayrıca, verdiği bitki ve hayvan kalıntıları ile Batı Akdeniz'in eski çevresinin ortaya konmasında önemli bir rol üstlenen Karain, çevresindeki diğer mağaralarla birlikte doğal ve kültürel özellikleri dolayısıyla karma sit olarak Dünya Miras Listesi'ne önerilmektedir. Mağaradaki kazılar hala devam etmektedir. Rüstem Paşa Kervansarayı Rüstem Paşa Kervansarayı şu anlamlara gelebilir: Kutsal Emanetler Kutsal Emanetler (Emanat-i Mübareke), Muhammed'e, dostlarına ve İslam'daki bazı peygamberlere ait olduğuna inanılıp İslam'da kutsal sayılan eşyalardır. Yavuz Sultan Selim'in 1517'de Mısır'ı fethinden sonra İstanbul'a getirilmiş, bir bölümü de İslam ülkelerinden derlenmiştir. Kutsal emanetler Topkapı Sarayı içerisinde bulunan Has Oda'nın Mukaddes Emanetler Dairesi'nde korunmakta ve sergilenmektedir. Kırık Kemer Kırıkkemer ya da Kovukkemer, İstanbul Kemerburgaz'da yer alan tarihî bir su kemeridir. Eski bir Roma su kemeri temeli üzerine Mimar Sinan tarafından 1554-1562 yılları arasında yapılmıştır. 35 m.yüksekliğinde ve 408 m uzunluğundadır. Tek katlı bölümünde 12, 3 katlı asıl kemer bölümünün ilk katında 4, ikinci katında 10, üçüncü katında ise 21 göz bulunmaktadır. Giriş bölümündeki 90 derecelik yön değişikliğinden dolayı halk arasında "Kırık Kemer" adıyla anılmış ve oldukça iyi korunarak günümüze bu adla ulaşmıştır. Toplam kalite yÃ¶netimi Toplam kalite yönetimi ya da kısaca TKY; müşteri ihtiyaçlarını karşılayabilmek için kullanılan insan, iş, ürün ve/veya hizmet kalite gereksinimlerinin, sistematik bir yaklaşımla ve tüm çalışanların katkıları ile sağlanmasıdır. Bu yönetim şeklinde uygulanan her süreçte tüm çalışanların fikir ve hedefleri kullanılmakta ve tüm çalışanlar kaliteye dahil edilmektedir. Toplam kalite yönetimi; uzun dönemde müşterilerin tatmin olmasını başarmayı, kendi personeli ve toplum için yararlar elde etmeyi amaçlar ve kalite üzerine yoğunlaşır. Tüm personelin katılıma dayalı bir yönetim modelidir. TKY (total quality management), ilk olarak Henry Ford tarafından kullanılmış ve 1926 yılında yayımladığı My Life and Work (Hayatım ve İşim) adlı kitabında yeni bir yönetim biçimi olarak tanımlanmıştır. Ancak o sıralarda rağbet görmeyen bu yönetim biçimi, Japonlar tarafından benimsenmeye başlamıştır. TKY'nin tam anlamıyla 1950 yıllarında Japonlar tarafından uygulandığı söylenebilir. Japon yöneticiler kaliteyi bütün iş birimlerine yaymış ve her kademedeki işgöreni bu konuda eğiterek bilinçlenmeyi sağlamıştır. Bu yöntem ile kalitesizliğiyle ünlenen Japon ürünleri 5 yıl içerisinde tüm dünya pazarını ele geçirmiştir. Kalite, bir ürün ya da hizmetin belirlenen ya da olabilecek ihtiyaçları karşılama kabiliyetine dayanan özelliklerin toplamıdır. Kalitesizliğin doğurduğu maliyetler kalite maliyetleri ise kalitesizliğin götürülerinin ayrıntılı olarak incelendiği maliyetlerdir. TKY, müşteri beklentisinin aşılmasını hedefleyen, ekip çalışmasını destekleyen, tüm süreçlerin gözden geçirilmesini ve iyileştirilmesini sağlayan bir yönetim felsefesidir. Bu sistem uygulanan her işletmede farklı yöntemlerle ele alınmaktadır, farklı kuruluşların değişim gerekçeleri ve elde etmek istediği sonuçlar farklı olduğundan TKY’nin kapsamı, uygulanacak yöntemler ve ayrılacak kaynaklar da farklılık göstermektedir. Önemli olan ürün ve/veya hizmetin iyi tanımlanmış süreç ve süreç ilişkileri ile sürekli geliştirilmesidir. TKY için müşteri memnuniyeti kardan önce gelmektedir, bu yöntemde insan, süreç, müşteri ve sürekli geliştirme 4 temel unsurdur ve birbirleri ile sürekli bir ilişki halindedirler. TKY yalnız alt sistemleri, yalınlaştırılmış süreçleri veya fonksiyonel departmanları değil, sistemin tamamını yönetme kaygısını taşır. TKY, uzun vadede müşterinin tatmin olmasını, başarmayı, kendi personeli ve toplum için avantajlar elde etmeyi amaçlayan, kalite üzerine yoğunlaşmış ve tüm personelin katılımına dayanan bir kuruluş yönetim modelidir. Burada amaç, piyasanın ihtiyaçlarında yoğunlaşma, tüm alanlarda kaliteyi sağlama, kalite standartları oluşturma, süreçlerin sürekli geliştirilmesi ve iletişimin sağlanmasıdır. TKY, kaliteyi ucuza üreterek müşteri tatminini, sürekli iyileştirme felsefesi doğrultusunda sağlamayı amaç edinen bir yönetim biçimidir. TKY'nin bu amaca ulaşabilmesi, çok büyük ölçüde işletme çalışanlarının tümünün kalite iyileştirme çalışmalarına gönüllü olarak katılımının sağlanmasına bağlıdır. Bu ise, işletmelerin, çalışan odaklı olması gerekliliğini ortaya çıkarmaktadır. TKY'nin esas amaçlarını ise; savurganlıkları önleme, verimliliği ve kaliteyi arttırma, şikayetleri ortadan kaldırma, maliyetleri azaltarak eldeki kaynakların optimum kullanımını sağlama, işlem zamanını kısaltma ve gelişmelerin sürekli izlenerek örgütsel faaliyetlerle aktarılması gibi sıralamak mümkündür. Şirketlerde büyük bir rekabet gücü ve üstünlük sağlayan TKY, ancak tüm ilkeleriyle benimsenip uygulanırsa başarılı olmaktadır. Müşterilerin görüşleri dikkate alınmalı, çeşitli yöntemlerle elde dilen bilgiler üretimde kullanılmalıdır. Tedarikçi, çalışan ve müşterilerle işbirliği sayesinde rekabet avantajı sağlanabilir. Çalışanlara yönetime katılma özgürlüğü verilmeli, eğitimler ve motivasyon arttırıcı tekniklerle çalışana organizasyon içindeki önemi anlatılmalıdır. İyileştirmeler ve geliştirmeler tabana yayılmalıdır. Üst yönetim, toplam kalite yönetimi anlayışını çalışanlara aşılamalıdır. Süreçler tanımlanmalı, birbirine etkileri araştırmalı ve tüm prosesler ölçülerek geliştirilmelidir. Sürekli iyileştirme alışkanlık haline getirilmeli, değişiklerin uzun dönemli etkileri göz önüne alınmalıdır. Toplam kalite yönetiminde karar verme araçları kullanılır. Bu araçlar sayesinde çevre analiz edilerek yapılabilirlik sınırları içinde kararlar alınır. Organizasyona bir bütün olarak bakılmalı, çevreyle etkileşimi göz önüne alınmalıdır. Toplam kalite yönetim anlayışını belirleyen temel unsurları 4 başlıkta incelemek mümkündür. Toplam kalite yönetimi bir sorumluluk anlayışını da beraberinde getirmektedir. Her şeyden önce bu sorumluluğu taşıyacak olanlar ise insanlardır. Bu yüzden insan kaynakları yönetimi toplam kalite yönetimi felsefesi içinde önemli bir yere sahiptir. Kaizen olarak da tanımlanan sürekli gelişim aşaması yani her yapılanın bir öncekinden daha iyi olmasına çalışılması Deming'in de bahsettiği planla-uygula-kontrol et ve düzelt süreci olarak tanımlanabilir. Sürekli gelişimde her zaman en iyiyi yakalamak arzusu TKY'de hep bir ileri safhaya taşımaktadır. Çalışanların tam katılımı, toplam kalite yönetimi felsefesine göre hedef belirleme, çözüm oluşturma ve karar verebilme sürecinde yer aldıkları, takım çalışması içinde ve üst yönetimin öncülüğünde tüm çalışanların aynı ortak gayeyi paylaşması anlamlarını taşır. Müşteri odaklı yaklaşım toplam kalite yönetiminin aynı zamanda temel ilkelerindendir. Müşteriye bekledikleri değeri ulaştırabilmek toplam kalite yönetimine katılan tüm çalışanların ortak hedefini oluşturmaktadır.Akdoğan,A., Toplam kalite yönetimi. Kalite ile ilgili Amerikalı bir topluluk olan ASQ tarafından, nihai müşteriler üzerinde yapılan bir ankete göre, sırasıyla performans, özellikler, hizmet, güvence, fiyat ve itibar satın almayı etkileyen faktörlerdir. Susie Shinner Susie Shinner (1988, Nottingham), İngiliz oyuncu. İlk profesyonel oyunculuk deneyimini Harry Potter ve Zümrüdüanka Yoldaşlığı filminde yaşadı. Bu filmde, Harry Potter'ın annesi Lily Potter'ın gençliğini canlandırdı ancak sahnesi filmden kesildi. Shinner, Northamptonshire'da bulunan Oundle Okulu'ndaki beşinci yılını bitiridi. Bisikletçi (film) Bisikletçi İranlı yönetmen Mohsen Makhmalbaf'in 1987 yapımı filmidir. Film Uluslararası Hawaii Film Festival'inde en iyi film dalında ödül aldı. İran'da yaşayan ve eşinin hastalığı için para arayan fakir Afgan mülteci Nazım'ın hikâyesi anlatılır. Eşinin sağlık masraflarını karşılamak için bisiklet üzerinde bir hafta boyunca küçük daireler çizmek üzere anlaşır. Muhsin Mahmelbaf Muhsin Mahmelbaf (, d.29 Mayıs 1957) İranlı yönetmen, senarist, film editörü ve film yapımcısıdır. Hâlen Asya Film Akademisi'nin başkanıdır. Filmleri, son 10 yılda uluslararası festivallerde yoğun olarak gösterildi. 2002 yılına dek, 26 uluslararası ödül kazandı. "İran Yeni Dalgası" akımı yönetmenlerindendir. En önemli filmlerinden 2001 yapımı Kandahar, Time dergisince tüm zamanların en iyi 100 filmi arasında sayıldı. 2005 yılında Mahmud Ahmedinejad'ın seçiminden kısa süre sonra İran'dan ayrıldı ve şu anda Paris'te yaşamaktadır . 2006 yılında Venedik Film Festivali'nde jüri üyeliği yaptı. 12 Haziran 2009 itibarıyla ve 2009 İran cumhurbaşkanlığı seçimleri olaylarından sonra, Makhmalbaf'ın Mir-Hossein Moussavi kampanyasınının yurt dışı sözcüsü olduğu iddia edildi. Kızı Samira Mahmelbaf da kendisi gibi bir sinema yönetmeni ve senaristtir. Mahmelbaf Tahran'da 29 Mayıs 1957 yılında doğdu. Sekiz yaşındayken bekar annesini desteklemeye başladı ve 17 yaşına kadar belboy, işçilik ve benzeri on üç işte çalıştı. Mohsen Makhmalbaf İran sinemasının önemli figürleri arasındadır. Filmleri bireylerle büyük topluluk ve politik ortam arasındaki ilişkileri inceler. Neticede, eserleri İran devleti ve halkının tarihsel gelişimi üzerinde uzun bir yorum olma amacına hizmet eder. Filmlerinde gerçekçilikten gerçeküstücülüğe, günlük yaşamın büyük fresklerinden minimalizme ve (İranlı yönetmenlerin ortak özelliği olan) çocuk ve sinema temasına kadar birçok konuya odaklanmaktadır. Yönetmenliğini Manuchehr Haghaniparast'in yaptığı Towjeeh (Tevcîh) filminin senaryonusu 1981'de yazdı. 1982'de ise yönetmenliğini Mohamad Reza Honarmand'in yaptığı Marg Deegari filminin senaryosunu yazdı. İlk filmi "Tobeh Nosuh" (Tövbe-i Nasûh=Nasuh Tövbesi)1983 yılında yaptı. Films banned in Iran Film appearances Enterobacteriales Enterobacteriales, tek bir familyadan (enterik bakteriler, Enterobacteriaceae) oluşan, Gamma Proteobacteria sınıfının içinde yer alan bakteri takımı. "Bergey's Manual of Systematic Bacteriology"nin ikinci sürümünde ilk defa beliren bu takım, her taksonun başka bir taksona ait olması gerektiği ilkesinden hareketle önerilmiştir. Öneri imzasız yayınlandığından bu takım için gösterilebilecek bir referans kişi yoktur. Enterobacteriales'in tanımı ile onun tek üyesi olan Enterobacteriaceae familyasınınki aynıdır. J.P. Euzéby : Dictionnaire de Bactériologie Vétérinaire Enterobacteriaceae, "Enterobacteriales" Çiftlik Kavşağı İstanbul Yolu üzerindedir. Yolu Demetevler ve AOÇ istikametinden gelen yollar keserek kavşak oluşturur. Büyükşehir'in inşa ettiği dev köprüler ile görüntüsü son yıllarda oldukça değişmiştir. Uzun yıllar buluşma ve istikamet tarif noktası olmuştur. Yanıbaşından Ankara Çayı geçer. Polis Koleji, Atatürk Orman Çiftliği Hayvanat Bahçesi bölgenin bilinen önemli yerleridir. Ã–z Profilo Holding Profilo Holding A.Ş., Dayanıklı tüketim, elektronik, perakende, inşaat ve diğer hizmetleri alanlarında faaliyet gösterir. Ünlü Musevi Türk iş adamı Jak Kamhi tarafından 1954 yılında İstanbul'da kurulmuştur. Sheffield Hallam Ãœniversitesi Sheffield Hallam Üniversitesi Sheffield şehrinde İngiltere'nin kuzey bölgesinde Güney Yorkshire'da yer alan bir modern üniversitedir. Kökeni 1843'te kurulan "Sheffield School of Design" adı ile kurulan uygulamalı güzel sanatlar enstitüsü olup 20. yüzyılın ilk yarısına kadar Sheffield yöresel idaresi uygulamalı bilimler ve pratik vokasyonel alanlarda yüksek eğitim sağlayan birkaç kolej kurmuş ve bunlar yeni bir statü ile birleştirilerek 1969'dan sonra Sheffield Politeknik ve Sheffield City Politeknik adıyla yükseköğretim kurumu olmuştur. 1992'de çıkarılan yeni bir kanunla İngiltere'de bulunan politekniklere üniversite unvanı verilmiş ve Sheffield'de bulunan diğer üniversiteden (Sheffield Üniversitesi) ayrılmak üzere Sheffield Hallam Üniversitesi adı ile Kraliyet Beratı almıştır. 2008 tarihli verilere göre Sheffield Hallam Üniversitesi'nde öğretim üyesi sayısı 4.027; toplam öğrenci sayısı 30.009 ve lisans-üstü öğrenci sayısı 7.495dir. Bu öğrenci sayısı ile üniversite Birleşik Krallık üniversiteleri arasında 6ıncı sırayı almaktadır. Sheffield Hallam Üniversitesi halen dört büyük fakülteye ayrılmıştır: "ACES: Güzel Sanatlar, Bilgisayar, Mühendislik ve Fen Bilimleri Fakültesi", "D&S: Gelişme ve Toplum Fakültesi", "HWB: Sağlık ve Esenlik Fakültesi" ve "O&M: Organizasyon ve İşletmecilik Fakültesi". Bu fakülteler 650 değişik lisans, lisans üstü ve uygulamalı profesyonel kurslar sağlamaktadırlar. Üniversite içinde 30 sayıda araştırma merkezi bulunmaktadır. Üniversite yerleşkeleri Sheffield şehri içinde yaygın bulunmakta iken, alınan stratejik kararlarla şu anda sadece iki kampüs içinde bulunmaktatır. Çok yakınlarda, kurumun köken kuruluşlarını (Öğrenci Cemiyeti, Güzel Sanatlar Okulu vb.) kapsayan bir kampüs olan Psalter Lane kampüsü kapatılmıştır. Üniversite böylece şehir merkezinde demiryolu istasyonunun yakınında bulunan "Şehir Kampüsü" ile Sheffield'in güney-batı varoşlarında bulunan "Collegiate Crescent Kampüsü"'nde yerleşkelenmiştir. İngiltere'de kaliteli günlük ve hafta sonu gazeteleri tarafından Mayıs 2008de hazırlanıp yayınlanan üniversite sıralamaları listelerine göre Sheffield Hallam Üniversitesi 120 Birleşik Krallık üniversitesi arasında "Guardiana göre 78inci, "The Timesa göre 76inci ve "The Sunday Times"'a göre 68inci sırayı almıştır. Ancak bu sıralama listelerini kriterleri değişiktir ve genellikle seçilip kullanılan kriterler tartışmaya açık bulunmaktadır. Sheffield Hallam Üniversitesi içerisinde 740 dan fazla lisans ve yüksek lisans program seçeneği bulunur. Bu programlar genellikle iş dünyasının uzmanları ile yapılan ortak çalışmalar doğrultusunda hazırlanır. Bu sebeple mezunların ilk 6 ay içerisinde işe girme oranı %88 'lere ulaşmıştır. Sheffield Hallam Üniversitesi'nin psikoloji, mühendislik, bilgisayar , dizayn ve işletme bölümleri en popüler bölümler arasında yer alır. HBB HBB (Has Bilgi Birikim), 1992-2000 yılları arasında yayın yapmış ve günümüzde yayın yapan İstanbul merkezli bir Türk televizyon kanalıdır. Ayrıca HBB FM adında bir de radyo istasyonu vardı. Kadir Has ve ailesine ait şirketler tarafından, Star TV, Teleon ve Show TV'nin ardından Türkiye'nin dördüncü özel televizyonu olarak kurulmuştur. Kanalın adı Türkçe sözcüklerin baş harflerinden oluşmasına rağmen, kanal kendini ""eyç, bi, bi"" olarak tanıtmıştır. HBB, özellikle sabahları yayınlanan "Bodies in Motion with Gilad" adlı aerobik programı ile akıllarda kalmıştır. TRT dizisi 12 Eylül Darbesi ile yasaklanmış "Yorgun Savaşçı"'yı yeniden çekmiştir. TRT ise negatifleri yakıldığı sanılan bu diziyi, aynı günlerde Betacam bir kopyasından yayınlamıştır. Hafta sonları sirk gösterileri yayınlamıştır. Esra Ceyhan ve Melik Duyar gibi isimler ilk kez HBB kanalında boy göstermiştir. Behiç Kılıç "Ana Haber Bülteni"'nden sonra yorumlar yapmıştır. Gülay Kuriş spor-eğlence türünde bir program sunmuştur. Erman Kunter, NCAA maçlarını sunmuş ve hafta sonları bir basketbol programı yapmıştır. Hulki Cevizoğlu'nun Ceviz Kabuğu programı ilk kez bu kanalda yayınlanmıştır. Cuma günleri, canlı olarak cuma namazı ve hutbesi yayınlamıştır. 1990'lı yılların başında yasaklı film "Geceyarısı Ekspresi"'ni ilk kez sansürsüz olarak yayınlamıştır. Filmin gösterimi reklamlarla birlikte 3-4 saat sürmüş, ayrıca film boyunca ekranın sağ alt köşesinde 20 dakikada bir gösterilen harf ve sayıları doğru takip edenlere film sonrası televizyon, buzdolabı gibi ödüller verilmiştir. Ramazan ayında her gün çekilişle 50 kişiye kumanya vermiştir. Yabancı müzik programları: Cream, Led Zeppelin gibi gruplar ile Tesla (""Five Man Acoustical Jam"" konserini Türkiye'de ilk kez yayınlamıştır), Jimi Hendrix gibi sanatçıların konserleri, cumartesi geceleri yayınlanan "Golden Age of Rock'n'Roll" adlı bir belgesel, bir Megadeth özel programı ve Serdar Öktem'in hazırladığı rock programıydı. Mustafa Keser'in telefon ile istek aldığı ve bir dönem fenomen olan program ilk olarak HBB'de yayınlanmaya başladı. İlk yayın yaptığı dönemlerde; çeşitli Hint filmleri, korku ve bilimkurgu filmleri ve 1950'li yılların Amerikan filmlerinin -özellikle de müzikaller ve Marilyn Monroe filmleri- yanı sıra "Peter Pan", "Alvin ve Arkadaşları", "Momesa Kovboyları", "Genç Yarışçılar", "Robocop" gibi çizgi dizileri ve dünya çocuk edebiyatı klasiklerinin çizgi film uyarlamalarını yayınlamıştır. Bunların yanı sıra "In Living Color", "alf", "Benny Hill Show" ve "Sledge Hammer" gibi dizi ve programlar yayınlanmıştır. HBB, ekranın sağ köşesinda saat ve İstanbul'un hava durumunu veren kutucukla, zaman ve hava durumu konusunda izleyicisini bilgilendirmiştir. HBB'nin ses ve görüntüsü döneminin karasal yayınlarına göre oldukça kaliteliydi. Ayrıca ilk stereo ses kalitesiyle yayın yapan karasal Türk televizyonu da HBB'ydi. Kanalın Susurluk Kazası'nın hemen ertesindeki Sedat Bucak röportajı aklayıcı olduğu gerekçesiyle eleştirildi. Bu röportaj aynı zamanda telif ihlalerini engellemek amacıyla ekranın ortasına devasa gömme (transparan) kanal logosu koyulan ilk yayındır. Özellikle 90'ların ikinci yarısıyla beraber eski izlenilirliğini yitirmiştir. Kapanmasına yakın uydu vericilerinde çıkan bir sorundan dolayı yayın uzunca bir süre boyunca izleyicilere ulaştırılamamıştır. Reklam gelirlerinin istenen seviyede olmaması yüzünden HBB, 16 Temmuz 2000 Pazartesi tarihinde kapanmıştır. Kanalın mavi binasının üzerinde bulunduğu arazinin çok değerli olması ve elinde bir adet yayın frekansı bulundurmasından dolayı Bilge Has'ın uzunca bir süre ne satamadığı Gültepe'deki merkez binası, Kadir Has'ın devlete olan borcu dolayısıyla Halkbank'a devredilmiştir. 1. Levent'teki binası 2005 yılına kadar HBB'ye aitti. Daha sonra bu bina yıkılıp yerine Dedeman Hotel yapılmıştır. DeÄŸiÅŸken (bilgisayar bilimi) Değişken (İng. variable), bilgisayar ve matematik biliminde sembolik bir ifade veya bir niceliği (miktarı) ifade etmek için kullanılan semboldür. Matematikte, değişken, sık sık bilinmeyen bir niceliğin (potansiyel değişiminin) tanımlanması için; bilgisayar biliminde ise, niceliğin depolanabileceği bir yer, alan ifade eder. Değişkenler, sıklıkla bilinen ve sabit olan değerlerle mukayase edilir. Terim fizik ve mühendislik biliminde de benzer bir anlama sahiptir.