"kıskacını" oluşturmak üzere Bobruysk'u geri almak ve Berezina Nehri'nin güney geçişlerine ulaşmak planlanmıştır. Bu harekâtı, Alman 9. Ordu'su karşısındaki Mareşal Konstantin Rokossovski komutasındaki 1. Beyaz Rusya Cephesi üstlenmiştir. Alman Merkez Ordular Grubu'nun güney kanadı, 2. Ordu tarafından tutulmaktadır. Bu kesim, daha önceki Sovyet taarruzlarıyla büyük ölçüde geçilmiş olan Pripet Bataklığı bölgesidir. Mareşal Rokossovski, cesur bir hareketle Alman kuvvetlerini Babrusyk'da çift kıskaç içine alma planıyla ününü destekledi. Rokossovski bu planı, Stalin'in tek bir yarma hareketine dayanan planına alternatif olarak sunmuştur. Rokossovski'nin taarruzu, Bagration Harekâtı'nın diğer taarruzları gibi şiddetli bir topçu taarruzunun önünden başladı. Taarruz başlangıçta güçlü bir Alman savunması karşısında ağır kayıplarla püskürtüldü. Rokossovski, 24 Haziran için daha yoğun bir topçu taarruzu emri vermiştir. Topçu desteğiyle yenilenen taarruzla taarruz cephesinin kuzey kesiminde Alman 134. Piyade Tümeni savunması çöktü ve Sovyet 3. Ordu'su Alman mevzilerine girdi. Bu bölgede karşı taarruza geçen ihtiyattaki 20. Panzer Tümeni, General Jordan'ın emriyle güney batıya çevrildi. General Mortimer von Kessel komutasındaki Tümen, Pavel Batov komutasında taarruza geçen Sovyet 65. Ordu'sunu karşılamakla görevlendirildi. Sovyet taarruzu, 27 Haziran'da Babrusyk yakınlarına ulaştı ve 9. Ordu'nun kuzey kanadındaki General von Lützow komutasındaki 25. Kolordu'nun beş tümenini, Berezina Nehri'nin doğusunda tuzağa düşürdü. Merkezdeki 41. Panzer Kolordusu'na bağlı birliklerle 20. Panzer Tümeni de Sovyet birliklerince tuzağa düşürüldü. Bozulan Alman tümenleri, kuşatılmaktan kurtulabilmek için nehrin doğu kıyılarında birkaç kilometreye yayılan bir dizi umutsuz girişimde bulundular. Sovyet raporları, 27 Haziran'da imha olan ağır teçhizatın neden olduğu büyük yangınlardan ve kuşatmayı yarma girişimlerinden söz etmektedir. Hitler, General Jordan'ı, 20. Panzer Tümeni'ne verdiği emirlerden dolayı görevden aldı. Bu arada 9. Ordu, ana muharebe merkezinin bombalanması sonucu ciddi sorunlarla uğraşmaktaydı. Ertesi gün, 12. Panzer Tümeni'nden birlikler, takviye için Alman hatlarının gerisine ulaştılar. Birlik komutanı, 9. Ordu Kurmay Başkanı'nın "Seni gördüğüme sevindim. Şimdi, 9. Ordu kurtuldu." sözleriyle karşılamıştır. 9. Ordu'nun kısa sürede çökeceğini gören OKH, geri çekilme için yetki verdi. Babrusyk'taki Alman garnizonu Komutanı General Adolf Hamann, kentin General Edmund Hoffmeister komutasındaki tek bir tümenle, 383. Piyade Tümeni ile tutulmasını emretmişti. Kentin, 19. yüzyılın ikinci yarısında yapılmış olan tahkimatında binlerce yaralı bırakıldı. 20. Panzer Tümeni'nden kalan unsurlar, General Hoffmeister genel komutası altında, az sayıda tank ve taarruz topuyla bir hücum kıtası olarak tertiplendi. Çemberi yarıp 41. Panzer Kolordusu ile temas kurmaya çalışacaklardır. Bu arada 12. Panzer Tümeni de, geri çekilen bu birlikleri karşılamak için Svislaç Nehri'nden bir taarruz başlattı. Alman birlikleri, Minsk'in güneyinde bir çıkış yolu için ilerlerken yoğun bir topçu ve hava bombardımanına mağruz kaldılar. Her şeye rağmen Sovyet 65. Ordu'suna bağlı 356. Piyade Tümeni tarafından tutulmakta olan mevziler üzerinden bir kaçış başarıldı. General Batov'un 65. Ordu'su Babruysk'ta Alman arıtçılarının direnişiyle sokak çatışmalarına giriştiler. Nüfusunun büyük bir kısmı Alman işgali sırasında ölmüş olan ve harabeye dönmüş Babruysk, 33. Piyade Tümeni'nin şafağa doğru çekilmesiyle 29 Haziran 1944 tarihinde Sovyet kuvvetlerinin eline geçti. Kurtulmayı başaran Alman askeri, çoğu moral olarak çökmüş ve ağır silahlarını geride bırakmış olarak 15 bindir. Sovyet iddiası, 20 bin tutsak alındığı yönündedir. Ayrıca Sovyet açıklaması, 50 bin Alman askerinin öldüğünü belirtmektedir. Sovyet yazar Vasili Grossman, savaşın sona ermesindeki kısa bir süre sonra Babruys'taydı. Şunları yazmıştır. İnsanlar Alman cesetleri üzerinde yürüyor. Cesetler, yüzlerce ve binlerce, kaldırımlar üstünde, çamların altında, yeşil arpa içinde yatıyor. Bazı yerlerde öyle çok ceset var ki, araçlar üzerinden geçiyor. Bir öç uygulanan bu yerde bir ölüm kazanı kaynıyor. Harekâtın sonucunda Alman 9. Ordu'su kesin olarak imha edildi ve Kızıl Ordu için Minsk'in yolu açıldı. İngilizce Wikipedia maddesinden yararlanılmıştır. Bobruysk Offensive Haraçgüzar devlet Kendinden siyasi ve askeri anlamda daha güçlü olan komşusuna haraç adı altında dönemsel vergi veren ya da değerli hediye gönderen devlet. Güçlü olan ülke, zayıf olan ülkeyi haraç vermeye zorlamakla bir anlamda caydırıcılık uygulayıp maliyesine hiçbir gider olmadan katkıda bulunurken, bir anlamda da bu ülkeye yapabileceği askeri harekatın masraflarından da kaçınmaktadır. Öte yandan, haraç veren devlet de bir anlamda bağımlılığı kabul etmekle birlikte, gerek felaketle sonuçlanacak bir savaşın yıkımından kendini korumakta, gerek komşu ülkeden yapılan tacizlerden bağışık kalmakta, ayrıca bir anlamda siyasi bütünlüğünü ve bağımsızlığını korumaya da devam etmektedir. Roma, Arap ve Çin imparatorlukları bitişik tüm bölgelerdeki hemen hemen tüm ülkeleri haraçgüzar hale getirmişlerdir. XIII. Yüzyılda Moğol İmparatorluğu doğrudan topraklarına katmadığı komşu bölgeleri vergiye bağlarken, Osmanlı Devleti de XIV. Yüzyılda Rumeli'ne doğru ilerlemesinde Bulgaristan Krallığı, Sırp Despotluğu, Eflak Prensliği ve Boğdan Prensliği gibi Balkan devletlerini askeri gücüyle yıldırdıktan sonra haraçgüzar devlet olarak kendine bağlamış, sonrasında bu ülkeleri topraklarına kattıktan sonra da aynı politikayı diğer komşu ülkelere uygulamıştır . Bu çerçevede, Avusturya 1533 yılındaki İstanbul Antlaşması'ndan Zitvatorok Antlaşması'na (1606) kadar , Venedik Cumhuriyeti İyonya Adaları ve Kıbrıs'ı elinde tuttuğu müddetçe , Rusya Çarlığı 1571'de Moskova'nın Kırım Hanlığı tarafından yakılışından İstanbul Antlaşması'na (1700) kadar düzenli vergi veren haraçgüzar devletler olmuşlardır. Çeşitli dönemlerde Lehistan Krallığı, İran Safevi Devleti ve Fas Krallığı da bu devletlere dahil olmuştur. Eski dönemlere ait olan bu uygulamanın örneklerine günümüzde rastlanmamaktadır. Radek Zelenka Radek Zelenka, Kanada-ABD ortak yapımı, "Stargate SG-1"'ın yan ürünü olan "Stargate Atlantis" televizyon dizisinde yer alan hayalî karakterdir. Karakteri David Nykl canlandırdı. Çek Cumhuriyeti'nden bir bilim adamı olarak, Pegasus Galaksisi'nde Kadimler'in Atlantis şehrinde bulunan Dünya ekibinin bir üyesidir. Rodney McKay ile Kadim teknolojileri üzerine araştırmalar yaparlar, aralarında dostça karşılıklı rekabet vardır. Zelenka ilk kez "Thirty-Eight Minutes" bölümünde, McKay'in liderlik ettiği bir araştırma ekibiyle gezegen dışına çıktığı zaman görüldü. "Stargate SG-1"ın "The Pegasus Project" bölümünde ve televizyon dizisinin yaklaşık tüm bölümlerinin yarısında yardımcı bir karakter olarak yer aldı. En son ise "Stargate Atlantis"in son bölümü olan "Enemy at the Gate'de göründü. David Nykl, Radek Zelenka karakteri ile 2005 yılında Leo Ödülleri'nde "Dramatik Diziler: En İyi Destekleyici Erkek Oyuncu Performansı" kategorisinde aday gösterildi. GÃ¼lek, Tarsus Gülek, Mersin ilinin Tarsus ilçesine bağlı bir mahalledir. Mahallenin nüfusu 2016 yılı TÜİK adrese dayalı nüfus kayıt sistemi sonuçlarına göre 1.768 kişiden oluşmaktadır. "Boğaz yeri, güzel geçit" manasına gelen Gülek’in içinde bulunduğu bölgeye ilk çağlarda "Kilikya" denilmekte idi. Gülek boğazı, Kilikya’ya iç bölgelerden girilen bir geçit olarak kullanıldığında ilk çağ ile ilgili hemen hemen bütün eserlerde "Kilikya kapıları" olarak kaydedilmiştir. Makedonya Kralı İskender, MÖ 333 Yılında Anadolu’ya girmiş ve hızlı ilerleyerek Toroslara kadar gelmiştir. İskender’in ölümünden sonra bölge Seleukos İmparatorluğu ve Mısırlılar arasıngda sık sık el değiştirdi. Daha sonra bölgeye Romalılar hakim oldu. Romalılar Kilikya eyaleti olarak bölgeyi kendilerine bağladılar. Bu eyaletin merkezini de Tarsus yaptılar. Romalılar M.S. 395’te 2’ye ayrılınca Gülek ve çevresi Doğu Roma’nın yani Bizans’ın hakimiyeti altına girdi. Bizanslılar burada Hins Bwls adlı bir yerleşim yeri meydana getirdi. 652-653 yıllarında, İslam halifelerinden Muaviye zamanında Gülek Boğazı ve çevresi Müslümanların eline geçti. Muaviye, Boğaz üzerine küçük bir kale yaptırdı. Ancak bu kalenin 12. yüzyıl ortalarında yapılmış olabileceğini yazan kaynaklar da mevcuttur. Abbasi Halifesi Harun Reşid zamanında bölgeye akınlar devam etmiş ve Horasandan getirilen 3000 kişilik ,ilk Türk kafilesi Çukurova’da ki müstahkem kalelere yerleştirilmiş olabilir. 861 yılında Bizanslılar bölgeye tekrar hakim oldular. Bizans Kralı Nikephor zamanında Çukurova Ermenilerin eline geçince Ermeniler Kilikya kelelerine yerleşmeye başladılar. 1083 yılında Kutalmışoğlu Süleyman Şah Çukurova’daki Ermenileri itaat altına aldı. Bu tarihten itibaren bölgeye Türkmen akını hız kazandı. Bölgeye gelen bu Türkmenlerin yardımıyla da 1375 yılında Meklüklüler tarafından Ermeni prensliklerine tamamen son verildi. 1516 Mercidabık ve 1517 Ridaniye savaşlarında Memlüklüler yenilerek yıkıldı ve Çukurova ile birlikte Gülek ile çevresi de Osmanlıların eline geçti. Bu tarihten sonra bölge Osmanlıların hakimiyetinde kaldı. Gülek (Külek) Osmanlıların bölgeyi fethettiği sırada Kusun’a bağlı bir kale durumunda idi. 1519 yılında yapılan bir tahrire göre Gülek Kalesinde 183 evli 39 bekar gayri müslim nüfusu olduğu belirtilir. 1832 yılında Gülek ve çevresi Mısır valisi Kavalalı Mehmet Ali Paşa’nın oğlu İbrahim Paşa tarafından ele geçirildi. Adana’nın önde gelen bazı aileleri de İbrahim Paşa’ya destek verdiler. İbrahim Paşa, Gülek Boğazını korumak için Tekir’de tabyalar yaptırdı. Gülek Boğazını toplarla patlatarak genişletti. 1838’den sonra İbrahim Paşa ordusuyla birlikte bölgeden çekilmeye başladı. Bölgeye Osmanlılar yeniden hakim oldular. 1848-1849 yıllarında aşiretleri merkezi otoritenin kontrolü altına almak için bir takım iskan çalışmaları yapıldı. Bu çerçevede Tecirli aşiretine mensup 50 tane Ankara ve çevresinden alınarak Gülek’e yerleştirildi. 1870 salnamesinde Tarsus’a bağlı bir nahiye olarak görülen Gülek, bu durumunu 20. yüzyılın başlarına kadar korudu. Gülek mahallesi, Tarsus - Ankara yolu üzerinde Toros Dağları'nın Gülek Boğazı (1250m) mevkiinde kurulmuştur. KadÄ±nefendi Kadınefendi, Osmanlı Devleti'nde padişahın dört adet zevcesine verilen ad. İslamiyet öncesi Türk devletlerinde hakanın eşine verilen katun ya da hatun unvanı 1703 yılında tahta çıkan III. Ahmet'ten itibaren, Farsça kökenli hasekinin yerini almış ve Osmanlı Devleti'nin sonuna kadar kullanılagelmiştir. Osmanlı protokol kurallarına göre kadınefendiler çocuklarına göre değil, evlenme tarihlerine göre sıralanmışlardır . Bu sıraya göre kadınefendiler şu şekilde sıralanırlar: Hiçbir kadınefendi, Osmanlı protokolünde imparatoriçeye denk gelen Valide Sultan'ın yerine geçemezdi ve padişah tarafından boşanırlarsa bu unvanlarını da kaybedebilirlerdi. Cumali Aktolun Cumali Aktolun, tıp doktoru ve nükleer tıp uzmanıdır. ​1985 yılında GATA Tıp Fakültesini bitirmiş, 1987-1991 yılları arasında GATA Eğitim Araştırma Hastanesinde Nükleer Tıp İhtisası yapmış, 1991-1993 yılları arasında Londra Üniversitesi'nde Master of Science eğitimi ve derecesi almış, ​​1993-1994 yılları arasında Royal Postgraduate Medical School (Imperial College)'da Clinical Research Fellow, 2012-2013 eğitim yılında Stanford Üniversitesi Tıp Fakültesi ve Molecular Imaging Program at Stanford (MIPS)’de misafir öğretim üyesi (visiting professor) olarak akademik hizmet vermiştir. Royal College of Physicians of Canada’nın uzman tıp doktoru ve professor olarak fellow’udur. University of Manitoba St. Boniface Hospital (Winnipeg, Kanada)’da professor ve klinik hekim olarak çalışmıştır. 2011’de Istituto Tumori dei Milan University of Milan ve Europan Institute of Oncology’de clinical fellowship (short stay joint fellowship) yapmıştır. Avrupa Nükleer Tıp Birliği European Association of Nuclear Medicine bünyesindeki Nuclear Oncology, Radionuclide Therapy ve Thyroid Committee isimli çalışma organlarında birer dönem görev almıştır. Avrupa Nükleer Tıp Birliği (European Association of Nuclear Medicine) bünyesinde kurulan komitelerarası ‘Dosimetry Task Force’ çalışma grubunun üyesi olarak 2 yıl görev yapmıştır. "Nuclear Oncology" (Springer, 1999, USA), "Nuclear Medicine Therapy" (Springer, 2013, USA) ve "Nuclear Oncology" (Lippincott Williams Wilkins, 2015, USA) isimli uluslararası İngilizce 3 kitabın başyazarıdır. European Association of Nuclear Medicine adına 9 adet klinik uygulama rehberi (EANM Procedure Guidelines) hazırlamış ve yayınlamıştır. Nuclear Medicine Communications, Hellenic Journal of Nuclear Medicine ve European Journal of Nuclear Medicine dergilerinde birer dönem yayın kurulu (Editorial Board)’da görev almış olup halen Annals of Nuclear Medicine ve Quarterly Journal of Nuclear Medicine isimli uluslararası İngilizce derginin yayın kurulu üyesidir. Amerika Birleşik Devletleri, Kanada, İtalya ve Belçika'da çeşitli düzeylerde ve sürelerde klinik, akademik ve bilimsel eğitimler vermiş, bu türden eğitimlere ve kongrelere, sempozyumlara, seminerlere aktif olarak eğitici olarak katılmıştır. Quarterly Journal of Nuclear Medicine isimli uluslararası derginin 2013 yılı birinci ve ikinci sayılarında uzman misafir editör (special expert guest editor) olarak görev yapmıştır. 2012 yılında İtalya’nın Milano şehrinde gerçekleştirilen Avrupa Nükleer Tıp Birliği (European Association of Nuclear Medicine) Kongresinin "MIBG Diagnosis and Therapy in Pheochromacytoma and Neuroblastoma" başlıklı Pre-Congress Symposium’unun sabah ve öğleden sonra oturumlarını, Kongre Organizasyon Komitesinin resmi görevlisi olarak düzenlemiş ve yönetmiştir. 19-21 Haziran 2015 tarihleri arasında Berlin, Almanya’da gerçekleştirilen Amerikan Tiroid Birliği (ATA) ve Avrupa Nükleer Tıp Birliği (European Association of Nuclear Medicine) tarafından düzenlenen "European Perspective on Revised American Thyroid Association Guidelines on Differentiated Thyroid Cancer and Thyroid Nodules" başlıklı ortak sempozyumunda organizator ve moderatör olarak görev yapmıştır. Yayın kurulu üyesi olduğu birçok dergide hakemlik yapmıştır ve halen yapmaktadır. MIBI isimli radyofarmasötiğin (ilacın) Miraluma markasıyla meme kanseri tanısında kullanılmasında öncülük etmiştir. Lingual tiroid ektopisi konusunda tıp literatüründe en geniş seriye sahiptir. Özel akademik ve klinik çalışma alanı; ​nükleer tıp tanı ve tedavi teknikleri, nöroendokrin tümörlerin tanısı ve radyonüklidlerle tedavisi, ​tiroid hastalıkları ameliyatsız tanı ve tedavisi olup "Guatr ve Tiroid Kanseri Derneği"nin de kurucu başkanıdır. Birçok uluslararası mesleki ve bilimsel kuruluşa üyedir. 100’den fazla bilimsel makalesine ve kongre sunumuna 1500 civarında atıf (citation) yapılmıştır. Halen İzmir Ekonomi Üniversitesi Tıp Fakültesi Nükleer Tıp Ana Bilim Dalı öğretim üyesi olarak çalışmaktadır. Sultanzade Osmanlı Devleti'nde sultan denen imparatorluk prenseslerinin erkek çocuklarına verilen ad. Osmanlı protokolünde imparatorluk prensine denk gelen şehzade statüsüne sahip değillerdir, dolayısıyla tahta çıkma hakları yoktur ve tahtta hak iddia eden bir sultanzade de olmamıştır . Eşleri ve çocukları protokolde hiçbir dereceye girmez. Sultanzade Semiz Mehmet Paşa gibi görevleri icabı paşa unvanını alanlar olduğu gibi, Sultanzade Sabahaddin Beyefendi gibi modern dönemde sultanzadelerin çoğuna beyefendi unvanı verilegelmiştir. Aziz Gereon BazilikasÄ± Aziz Gereon Basilikası (Almanca: Basilika Sankt Gereon ; İngilizce: "St. Gereon's Basilica") Almanya'nın Köln eyaletinde bir bazilikadır ve Aziz Gereon'a adanmıştır. 1607 yılında başlanmış olup, Romanesk mimarisi tarzında Köln'de inşa edilmiş olan on iki büyük bazilikadan biridir. Aziz Gereon, altıncı yüzyılda dikilen Aya Sofya ve onbeşinci yüzyıldaki Floransa Katedrali arasındaki Batı'da inşa edilen en büyük bazilikadır. Oval kubbe, 21,0 m uzunluğunda ve 16,9 m genişliğinde olup, 1227 tarihinde Roma duvarları üzerine inşa edilmiştir. Duvarlar hala görülebilimektedir. Kubbe ayrıca kendisinin nadir Ongen yapısıyla dikkate değerdir. Ernst Seifert 1898 yılında oraya bir enstrüman koydu. Andreas Dilthey onun iç kısımlarında çalıştı. Domino teorisi Domino taşlarının devrildiklerinde sırayla yanlarındaki taşları da devirmeleri esasına dayalı oyundan esinlenerek, Amerikalı siyasetçilerin Soğuk Savaş döneminde bir ülkenin komünist idare altına düşmesinin komşu ülkelere de komünizmin yayılmasına sebebiyet verebileceği varsayımına dayanan teorileri. Çin'de 1949 yılında komünist idarenin kurulması, 1950'de Kore Savaşı'nın çıkması ve 1954 yılında Vietnam komünist ordusu Viet Minh'in Çinhindi'ye hakim sömürgeci kuvvet Fransa'yı büyük bir yenilgiye uğratması neticesinde Vietnam'ın kuzeyinde bir komünist idarenin kurulması ABD'de komünizmin bir ülkeden diğerine atlayarak tüm Asya'ya yayılacağı zannını uyandırdı. Dönemin ABD Başkanı Dwight Eisenhower'ın 7 Nisan 1954 tarihinde yaptığı basın açıklamasında bu endişeye ilk kez resmi ağızdan değinilmiş , bu da Kore Savaşı'nda olduğu gibi ABD müdahalelerinin altyapısını oluşturmuştu. Öte yandan, Sovyetler Birliği ve komünist dünyaya komşu ülkelere yönelik çeşitli askeri, siyasi ve ekonomik önlemleri içeren Çevreleme politikası da bu şekilde ABD dış politikasında önemli bir yer tutmaya başlamıştır. Öte yandan, Vietnam Savaşı'nda ABD'nin başarısızlığa uğraması sonucunda önce Güney Vietnam, sonra da Laos ve Kamboçya komünist idarelerin eline geçtiyse de, beklenen domino etkisi ortaya çıkmamış ve komünizmin Asya'da yayıldığı ülkeler bunlarla kısıtlı kalmıştır. Vaala Havaalanı Vaala Havaalanı Finlandiya'nın Vaala kentindedir. ICAO kodu EFVL'dir. 09/27 doğrultusunda ve 800x15 ölçüsünde pisti bulunmaktadır. Pist yüzeyi asfalttır. Havaalanının yüksekliği 135 metredir. Finlandiya'nın küçük havaalanlarındandır. Kente uzaklığı yaklaşık 7,5 km'dir. Viitasaari HavaalanÄ± Viitasaari Havaalanı Finlandiya'nın Viitasaari kentindedir. ICAO kodu EFVI'dır. 16/34 doğrultusunda ve 290x25 ölçüsünde pisti bulunmaktadır. Pist yüzeyi çimdir. Havaalanının yüksekliği 110 metredir. Finlandiya'nın küçük havaalanlarındandır. Kente uzaklığı yaklaşık 3,7 km'dir. Vampula Havaalanı Vampula Havaalanı Finlandiya'nın Vampula kentindedir. ICAO kodu EFVP'dir. 10/28 doğrultusunda ve 900x20 ölçüsünde pisti bulunmaktadır. Pist yüzeyi asfalttır. Havaalanının yüksekliği 90 metredir. Finlandiya'nın küçük havaalanlarındandır. Kente uzaklığı yaklaşık 5,6 km'dir. Recep Gayık Recep Gayık, (d. 5 Mart 1988, Giresun), Türk futbolcudur. 1. Lig'in yeni ekiplerinden Göztepe'de oynamaktadır. Futbol hayatına Bulancak İhsaniye Gençlik Ve Spor Kulübü'nde amatör olarak başlayan oyuncu, daha sonra 2003 senesinde Göztepe altyapısına transfer olmuştur. 2006 senesinde yine aynı takımda profesyonel sözleşme imzalayarak, A takım kadrosuna katılmıştır. Forvet ve forvet arkası mevkilerinde görev alabilmektedir. Gelecek vadeden hırslı futbolu ve altyapıdan gelen bir oyuncu olması sebebiyle, Göztepe tribünleri tarafından, takımın en sevilen oyuncularından biri olarak görülmektedir. 2007-2008 sezonunda transfer yapmayıp, İzmir Süper Amatör Küme'de mücadele etmek durumunda kalan Göztepe'nin kadrosunda yer alması, taraftarlardan gördüğü bu ilginin ana nedenlerinden biridir. Genç futbolcunun, kulübüyle 2013 yaz dönemine kadar geçerli kontratı bulunmaktadır. Göztepe teknik heyeti tarafından, tecrübe kazanması amacıyla, 2010-11 sezonu için Altınordu'ya kiralanmıştır. Suomussalmi Havaalanı Suomussalmi Havaalanı Finlandiya'nın Suomussalmi kentindedir. ICAO kodu EFSU'dur. 05/23 doğrultusunda ve 800x15 ölçüsünde pisti bulunmaktadır. Pist yüzeyi asfalttır. Havaalanının yüksekliği 165 metredir. Finlandiya'nın küçük havaalanlarındandır. Kente uzaklığı yaklaşık 17 km'dir. Rautavaara HavaalanÄ± Rautavaara Havaalanı Finlandiya'nın Rautavaara kentindedir. ICAO kodu EFRA'dır. 16/34 ile 05/23 doğrultusunda ve 1230x23 ile 500x15 ölçüsünde iki tane pisti bulunmaktadır. Pist yüzeyi asfalttır. Havaalanının yüksekliği 145 metredir. Finlandiya'nın küçük havaalanlarındandır. Kente uzaklığı yaklaşık 11,2 km'dir. Ranua HavaalanÄ± Ranua Havaalanı Finlandiya'nın Ranua kentindedir. ICAO kodu EFRU'dur. 15/33 doğrultusunda ve 1200x23 ölçüsünde pisti bulunmaktadır. Pist yüzeyi asfalttır. Havaalanının yüksekliği 165 metredir. Finlandiya'nın küçük havaalanlarındandır. Kente uzaklığı yaklaşık 7,4 km'dir. Rantasalmi HavaalanÄ± Rantasalmi Havaalanı Finlandiya'nın Rantasalmi kentindedir. ICAO kodu EFRN'dir. 18/36 doğrultusunda ve 740x23 ölçüsünde pisti bulunmaktadır. Pist yüzeyi asfalt ve çimdir. Havaalanının yüksekliği 89 metredir. Finlandiya'nın küçük havaalanlarındandır. Kente uzaklığı yaklaşık 3,7 km'dir. Bulut DÃ¶nmez Bulut Dönmez (30 Ocak 1986, İzmir), Sol-bek mevkiinde forma giyen Türk futbolcu. Futbol hayatına 1997'de Urlaspor'da amatör olarak başlayan oyuncu, daha sonra 1999 senesinde Göztepe altyapısına transfer olmuştur. 2006 senesinde yine aynı takımda profesyonel sözleşme imzalayarak, A takım kadrosuna katılmıştır. Esas pozisyonu sol-bek olmakla birlikte orta sahanın solunda da oynayabilmektedir. Hırslı futbolu, takıma bağlılığı ve altyapıdan gelen bir oyuncu olması sebebiyle, Göztepe tribünlerince sevilen bir oyuncudur. 2007-2008 sezonunda transfer yapmayıp, İzmir Süper Amatör Küme'de mücadele etmek durumunda kalan Göztepe'nin kadrosunda yer alması, taraftarlarca takdir görmüştür. Futbolcunun, kulübüyle 2012 yaz dönemine kadar geçerli kontratı bulunmaktadır. 2010-11 sezonunda kadroda düşünülmediğinden satış listesine koyulmuştur. Çin Komünist Partisi Politbüro Yürütme Komitesi Çin Komünist Partisi Politbüro Yürütme Komitesi (Çince: 中国共产党中央政治局常务委员会 veya 中國共產黨中央政治局常務委員會; Hanyu Pinyin: Zhōngguó Gòngchǎndǎng Zhōngyāng Zhèngzhìjú Chángwù Wěiyuánhuì) üye sayısı -genellikle erkek- 5 veya 9 arasında değişen bir komitedir ve Çin Komünist Partisi'nin en üst düzey liderliğini oluşturur. PYK'nın kararlarını oy birliği ile aldığı düşünülse de, iç işleyişi çok iyi bilinmemektedir. Biçimsel olarak, Komite üyeliği Merkez Komitesi tarafından onaylanmaktadır. Uygulamada PYK üyeliği Çin Komünist Partisi'nin liderleri arasında yapılan görüşmelerin sonucunda belirlenmektedir. Günümüzde PYK Çin'de de facto en üst düzey ve en güçlü karar verici mekanizma olarak faaliyet göstermektedir. Üyeleri hem ulusal medya hem de uluslararası siyaset gözlemcileri tarafından yakından izlenmektedir. PYK'nın üstlendiği rol tarihi açıdan çeşitlenmiş ve evrim geçirmiştir. Mesela Çin Kültür Devrimi sırasında PYK'nın çok az bir gücü vardı. Kategoria e Dytë Kategoria e Dytë, Arnavutluk'taki üçüncü en yüksek seviye futbol ligi. Takımlar, ülkedeki coğrafi konumlarına göre A ve B gruplarına ayrılmıştır. Her grupta 12 takım mücadele etmektedir. A grubu Güray Zünbül Güray Zünbül "(d. 8 Mart 1983, İzmir)" Türk yelkenci. Yelken sporun 1996 yılında Karşıyaka'da başladı. En büyük başarısını 2000 yılında Çeşme’de düzenlenen Dünya Laser Radial Şampiyonası’nda gençlerde birinci olarak elde etti . 2001'de ise aynı sınıfta Dünya beşinciliğine ulaştı. 2006 yılında Fenerbahçe'ye transfer oldu ve sarı lacivertli formayla 2007 yılında Laser Standart sınıfında Türkiye şampiyonluğuna ulaştı . 450'nin üzerinde yarışta millî formayı giydi. Çin Komünist Partisi Politbürosu Çin Komünist Partisi Merkez Politbürosu veya Çin Komünist Partisi Merkez Komitesi Politika Bürosu (Çince: 中国共产党中央政治局|t=中國共產黨中央政治局 ve Hanyu Pinyin: Zhōngguó Gòngchǎndǎng Zhōngyāng Zhèngzhìjú) (daha önce Merkez Büro olarak da biliniyordu) 1927'den önce Çin Komünist Partisi'ni yöneten ve sayıları 19 ile 25 arasında değişen kişilerden oluşan bir gruptu. Diğer komünist partilerin tersine politbüronun gücü Çin Komünist Partisi Politbüro Yürütme Komitesi'nin elinde toplanmıştır. Politbüro üyeleri, Çin Komünist Partisi Merkez Komitesi tarafından belirlenmektedir ancak 1980'lerden beri Politbüro vekalet verici bir konumdadır. Takab Takab ya da Dikentepe (Farsça ve Kürtçe: تکاب, ; Azerice: تیکان تپه,), İran İslam Cumhuriyeti'nin kuzeybatısında Batı Azerbaycan Eyaleti'nde şehir. Şehir, bağlı olduğu şehristanın güneydoğu köşesinde, Miandoab ile Bicar (Kürdistan) şehirleri arasındaki 23 numaralı karayolu üzerindedir. Antik adı 'Şiz' olan kentte nüfusun çoğunluğunu Azeri Türkleri ve Kürtler oluşturur. Tarım ve halı üretimi şehrin geçim kaynağıdır. Kentin 2006 yılı nüfusu 43.702'dir. Sasani devrine ait bir eser olan Taht-ı Süleyman harabeleri kentin 45 km kuzeydoğusunda bulunmaktadır. Eser eski bir Zerdüşt ateş tapınağıdır ve 2003 yılında Dünya Mirası Listesine alınmıştır. Takab'daki diğer antik yerler Karaftoo Mağarası ve Zendan Dağı'dır. Kemal Muslubaş Kemal Muslubaş (d. 30 Aralık 1977) Türk yelkenci ve antrenör. 1988 yılında yelken sporuna Fenerbahçe'de başladı ve ağabeyi Akif Muslubaş ile Türkiye ve Balkan şampiyonalarında önemli başarılara imza attı. Sarı-lacivertli forma ile ilk başarısı 1992 yılında optimist dalında kazandığı Türkiye üçüncülüğü idi. 1996 yılında bu forma ile 470 sınıfında Türkiye üçüncüsü, laser standart sınıfında ise Türkiye üçüncüsü olan Muslubaş, 1997'de de aynı sınıfta bu başarısını tekrarladı ve milli takıma yükseldi. 2000 yılında İstanbul Yelken Kulübü'ne transfer oldu . Bu takımdayken 2002 ve 2004 yıllarında Türkiye şampiyonu oldu ve Atina'da düzenlenen 2004 Yaz Olimpiyatları ve Pekin'de düzenlenen 2008 Yaz Olimpiyatları'nda ay-yıldızlı formayı temsil etti. Ayrıca 2005 yılında İzmir'de düzenlenen Üniversite Oyunları'nda gümüş madalyaya ulaştı . 2010 yılı itibarıyla bu kulüpte antrenörlük yapmaya devam etmektedir. Çin Komünist Partisi Merkez Komitesi Çin Komünist Partisi Merkez Komitesi (Çince: 中国共产党中央委员会; Hanyu Pinyin: Zhōngguó Gòngchǎndǎng Zhōngyāng Wěiyuánhuì) 1927'den önce Merkez Yürütme Komitesi olarak biliniyordu; Çin Komünist Partisi Ulusal Kongresi tarafından seçilen ve Çin Komünist Partisi içinde en yüksek otoritedir. Merkez Komite yaklaşık olarak 300 kişidir ve Çin Komünist Partisi Politbürosu'nu seçer. Mihail Tomski Mihail Pavloviç Efremov "Tomski" (Rusça: Михаи́л Па́влович Ефре́мов “То́мский”) (31 Ekim 1880 – 22 Ağustos 1936) fabrika işçisi, sendikacı ve Bolşevik önder. Politbüro ve Tüm Rusya Sendikalar Merkez Konseyi üyesi. Eski Bolşeviklerdendir. Sankt-Peterburg yakınlarındaki Kolpino’da doğdu. 1892 yılında ilkokuldan mezun oldu. Sonrasında fabrikalarda metal işçisi olarak çalışmaya başladı. Sankt Petersburg’daki çalıştığı fabrikada sendikal faaliyetlerinden ötürü kovulur. Bu dönemde hızla radikalleşecek ve siyasete girecektir. 1904 yılında Rus Sosyal Demokrat İşçi Partisindeki Bolşeviklere katılır. 1905 Devrimine aktif olarak katılır. Bu dönemde o dönemler Rus İmparatorluğu sınırları içerisndeki Estonya’daki Reval kentinde faaliyet götserirken Ocak 1906’da yakalanarak Sibirya’ya sürgüne gönderilir. Buradan kaçmayı başararak Ocak 1907’de Sankt Petersburg’a döner. 1907 yılı yaz aylarında Londra’da yapılan 5. Kongreye katılır ve Lenin’i destekler. Sendika ve parti işlerine döner. 1908 yılında Fransa’ya sürgün edilir. Burada yasadışı Bolşevik yayın organı ‘’Proletarya’’nın çıkartılmasında görev alır. 1909 yılından itibaren Rusya’ya geçer. Moskova’ya gelir ve sahte belge üretimiyle uğraşır. Yeniden tutuklanarak beş yıl kürek cezasına mahkûm edilir. 1917 yılında meydana gelen Şubat Devrimi ile Çarlık rejiminin devrilmesiyle beraber serbest kalır. Nisan ayında başkent Sankt-Peterburg’a gelir. Bu dönemde Lenin Rusya’ya dönmüştür ve düzenlediği konferansta Nisan Tezleri olarak adlandırılacak siyasi hattı savunuyordu. Tomski, Lenin tarafından savunulan hattı eleştirecek ve partinin adını değiştirmektense proletaryanın birliğinin nasıl sağlanacağının tartışılması gerektiğini iddia eder. Mayıs ayında Bolşevik Merkez Komitesine seçilir. Temmuz Günleri sırasında Bolşevik Merkez Komitesinin gösterilerin barışçıl bir şekilde gelişmesini destekler kararını eleştirecektir. 3 – 24 Haziran 1917 tarihleri arasında yapılan 1. Tüm Rusya Sovyetleri Kongresinde Merkez Yönetim Komitesine aday üye olarak seçilir. Aynı dönemde yapılan 3. Tüm Rusya Sendikaları Konferansına katılır. Temmuz ayında hastalanacak ve ailesiyle beraber Moskova’ya geçecektir. Burada Simonovskaya Dumasına seçilir ve “Metalist” adlı yayın organında yazılar yazar. Ekim Devrimi sırasında Bolşevikler iktidarı Sankt Petersburg’da görece rahatlıkla alırken, Moskova’da haftalar süren çatışmalar çıkacaktır. Tomski Moskova’daki durumu anlatmak ve yardım istemek için Sankt Petersburg’a gider ve Lenin’e rapor verir. Moskova’da da iktidarın alınmasından sonra Komintern’in sendika alanındaki kolu olan Profintern ile ilgili çalışmalar yürütür. Rus İç Savaşı sırasında Türkistan’daki Basmacı Ayaklanmasının bastırılmasında yer alır. 1921 yılında partinin örgütlenme işleriyle ilgilenen Orgburo’ya girer. 1922 yılında Politbüro’ya girer. 1924 yılında Leonid Krasin ile birlikte Londra’ya giderek İngiltere – Sovyet ticari ilişkilerinin iyileştirilmesine çalışır. Josef Stalin 1927 yılında yapılan 15. Kongre ile parti içinde izlemekte olduğu siyasi hatta muhalefet eden son muhalefeti de tasfiye ettikten sonra 1929 yılıyla beraber NEP politikasından çıkarak hızlı sanayileşme ve kolektivizasyona ağırlık vermeye başlar. Tomski, beraber hareket ettiği Nikolay Buharin ve Aleksey İvanoviç Rikov gibi daha ılımlı bir geçişi öngörmektedir. Bu siyasi hatta muhalefet eden Tomski sağ politikalarından ötürü Merkez Komitede suçlanır ve tasfiye edilir. Özeleştiri veren Tomski görece kimya sanayisiyle ilgili önemsiz bir göreve atanır ve sendikal görevlerinden alınır. 1930 yılında yapılan 16. Kongre sonrasında Politbüro’ya yeniden seçilmese de 1934 yılındaki bir sonraki kongreye kadar Merkez Komite üyesi olmaya devam eder. Tomski Mayıs 1932 – Ağustos 1936 arasında devlet basımevinin başındadır. Moskova Davaları sırasında Zinoviev ve Kamenev’in yargılanmaları sırasında adı geçecek ve gizli terörist örgüt üyeliğiyle suçlanacaktır. NKVD tarafından tutuklanmaktansa intihar etmeyi tercih eden Tomski evinde kendisini vurarak öldürecektir. Tomski, ölümünden sonra Mart 1938’de yargılanan Buharin, Rikov ve diğerleriyle beraber gıyabında yargılanacak ve vatana ihanetten suçlu bulunacaktır. 21 Haziran 1988 tarihinde Sovyetler Birliği Komünist Partisi Merkez Komitesi kararıyla itibarı iade edilecektir. Son Ä°stasyon Son İstasyon, yönetmenliğini Oğulcan Kırca'nın yaptığı 2010 yılı yapımı 110 dakika süren sinema filmi. Filmde üç çocuklu demiryolu memuru Ruhi (Levent Kırca) ve ailesinin hüzünlü hikâyesi anlatılmıştır. Ruhi taşrada küçük bir istasyonda emekliliğine gün sayan bir memurdur. Emekli ikramiyesiyle çatısı akmayan bir ev alıp hayatının son demlerini huzurlu bir şekilde geçirmek ise en büyük hayalidir. Fakat kızı Esra ve küçük oğlu Önder’in daha iyi yaşamak gibi masum hayalleri vardır. Onların bu hayalleri bütün aileyi bir anda İstanbul’a sürükler. Ruhi’nin eşi ve annesiyle birlikte İstanbul’a gelmesiyle gelişen olaylar artık kimsenin kontrolünde değildir. Galen Marek Galen Marek (diğer ismi: Starkiller), Yıldız Savaşları evreninde kurgusal bir karakter. Kento Marek ve Mallie Marek'in oğulları. Darth Vader'ın gizli Sith çırağı ve daha sonra Jedi şövalyesi. Annesi ve babası birer Jedi olan Galen Marek, Kashyyyk gezegeninde doğmuştur. Klon Savaşları esnasında birbirlerine aşık olan Kento Marek ve Mallie Marek gizlice evlendiler. Savaş sırasında Mallie'nin hamile kalması ile birlikte Jedi düzenini sessizce terk etmişler ve Wookiee'lerin gezegeni olan Kashyyyk’e yerleşmişlerdi. Marek ailesi çocuk doğduktan sonra, jedi tapınağı ile irtibata geçmek isterken Obi-Wan Kenobi'nin Jedilere bıraktığı mesaja ulaşmışlardır. Mesajda, senatör Palpatine'in bir sith olduğunu, Galaktik Cumhuriyet'e son vererek bir Galaktik İmparatorluk oluşturduğunu, Jedi Tapınağı'ndaki Jedilerin katledildiklerini ve Emir 66 adı altında bütün galakside bir jedi avı başlattıklarını bu mesajı alan Jedilerin ortaya çıkmamaları gerektiği belirtilmiştir. Bunun üzerine aile uzun süre Wookiee gezegeninde normal bir yaşam sürmüş fakat annesi Mallier bir grup wookiee’yi köle tüccarlarının elinden kurtarmaya çalışırken ölmüştür. Babası ise bu bahtsız çocuğun güçle olan bağlantısını bildiği ve oğlunun Vader tarafından bulunup öldürülmesini istemediği için gizlemeye çalışmıştır. Galaktik İmparatorluğun Kashyyyk gezegenini işgal planına karşı örgütlenen Wookiee'lerin komutanlığını üstlenmiştir. Fakat Vader, Kashyyyk gezegenindeki isyanı bastırmak için geldiğinde, eski bir jedi olan Kento Marek ile karşılaşmış ve düelloyu kazanmıştır. Kento'nun gücünün üstünde bir güç hisseden Vader, Kento'ya ustasının nerede olduğunu sormuştur. Kento ustasının yıllar önce öldüğünü ve kendisinin bir ustasının olmadığını belirtmiş, bunun üzerine Vader, Kento'yu ışınkılıcı ile öldürmek üzereyken, daha küçük bir çocuk olan Galen Marek babası ölmeden önce güç ile bağlantı kurarak tek hamlede Vader'ın ışınkılıcını elinden almıştır. İlk önce Kento'nun ustasının geldiğini zanneden Vader, çocuğu görünce Kento'yu öldürerek yanına yaklaşmıştır. Çocuktaki üstün gücü fark etmiş çocuğun bu özelliğini gören bütün askerlerini öldürmüş ve Darth Sidious'tan gizli olarak Galen Marek'i eğitmek üzere yanına almıştır. Galen Marek'e, Darth Vader tarafından "Starkiller" ismi verilmiş ve bir Sith çırağı olarak yetiştirilmeye başlanılmıştır. Vader, genç Starkiller'a eğitimi boyunca çok hırçınca davranmış, kendisini eğitim sırasında defalarca sakatlamıştır. Bu durumu tamamen görmezlikten gelip çırağını güçlü olabilmesi için hep daha ağır eğitimlerle zorlamıştır. Starkiller, 15 yaşlarından itibaren eğitimini tamamlamış ve Vader tarafından çeşitli görevlere yollanmıştır. Fakat kendisine ilk ciddi görevi birkaç yıl sonra verilmiştir. Bu görev, bir Tie Fighter fabrikasını ele geçiren Jedi Ustası Rahm Kota'yı durdurmak olmuştur. Bu noktadan sonra da bu tip görevlerin ardı arkası kesilmemiş olup Jedi Ustası Shaak Ti de dahil olmak üzere Emir 66'dan kurtulmuş olan birçok kaçak jediları tek tek bulup avlamıştır. Bütün görevlerine tek başına giden Starkiller'ın tek yoldaşı imparatorluk pilotu Juno Eclipse ve Proxy adında bir savaş droididir. İmparator Darth Sidious'un, Darth Vader'ın kendisinden gizli işler çevirdiğinden şüphelenmesi üzerine Vader sadakatini Darth Sidious'a ıspatlamak için, Starkiller'ı ağır şekilde yaralayarak uzaya fırlatmıştır. Yaralı Starkiller ölmek üzereyken Vader onu Darth Sidious'tan gizli bir şekilde tekrar alarak iyileştirmiştir. Darth Vader'ın yapmış olduğu bu davranış karşısında çok sinirlenir. Geçmişine dair hatırladıkları gitgide kafasını karıştırmaktadır. İmparatorluğa zıt düşen senatörleri ararken Rahm Kota'yı bulur. Yaptıkları düelloda Rahm ölmemiş, kör olmuştur. Rahm Kota ona, ailesinin Jedi olduğunu, gerçek adını ve diğer bilgileri anlatır. Bunun üzerine Starkiller şok geçirerek, İmparatorluktan intikam alacağına yemin eder. Gücün aydınlık tarafına geçerek, asi birliğini kurar. Rahm Kota tarafından gönderildiği görevleri başarıyla tamamlayarak Jedi şövalyesi unvanını kazanır. Rahm Kota ile bir plan yaparak Kashyyyk gezegenine bir baskın düzenler. Wookie'lerin imparatorluğa karşı verdiği savaşta. Wookie'lerin yanında yer alır ve burada esir bulunan Leia Organa'yı kurtararak savaşı kazanır. Starkiller, Bail Organa, Rahm Kota ve diğer düzensiz cumhuriyetçi direniş güçlerini birleştirerek Asi Birliği'nin oluşturulmasına öncü olur. Fakat toplantı sırasında yerlerini tespit eden Darth Vader, imparatorluk askerleri ile birlikte toplantıyı basar. Bu sırada Vader'a meydan okuyan Starkiller kaybederek uçuruma kadar sürüklenir. Tam öldürülecekken Vader'ın arkasında Obi-Wan Kenobi belirir. Kenobi'yi görünce şaşıran Vader, Starkiller'ı bırakarak Kenobi'ye saldırır ve tek hamlede öldürür. Kenobi gibi usta bir Jedi'nin bu kadar çabuk öldürülmesine şaşıran Vader, daha sonra bu kişinin Starkiller'ın droidi Proxy olduğunu ve Kenobi'nin kılığına girerek kendisini kandırdığını fark eder. Arkasına döndüğünde ise Starkiller kaçmıştır. Starkiller kod isimli eski sith yeni jedi olan Galen Marek önderliğinde bir plan ile henüz inşaat halinde olan Death Star'a baskın düzenlerler. Bu baskın sırasında esir bulunan Asi Birliği senato üyeleri kurtarılacak ve kaçırılacaktır. Esirler arasında Galen Marek'in aydınlık tarafa geçerek jedi olmasında büyük payı olan Jedi Ustası Rahm Kota da vardır. Baskın düzenlenmeden önce gizlice Death Star'a giren Galen Marek ve Juno Eclipse her ihtimale karşı vedalaşmak isterken, Juno Eclipse Marek'i sevdiğini itiraf eder. Galen Marek de onu sevdiğini söyler ve döneceğine dair söz verir. Baskın sırasında Galen Marek, asi birliği üyelerini kurtarmak üzereyken eski Sith Ustası Darth Vader ile karşılaşır. Yaptıkları düelloyu kaybetmek üzereyken Vader'ın yarı biyonik bir vücuda sahip olmasının dezavantajlarından biri olan ağır olmasını kullanarak eski ustasını saf dışı eder. Darth Sidious Galen Marek'i tekrar gücün karanlık tarafına çekmek için işini bitirmesini söyler. Bu sırada Darth Sidious, kaçmak üzere olan asileri yok etmek üzere "Güç yıldırımı" enerjisini kullanarak Rahm Kota'ya saldıracakken, Galen Marek gücün karanlık tarafına kanmayarak Vader'ı öldürmekten vazgeçer ve Darth Sidious'un Rahm Kota'ya yaptığı saldırıyı kendi force lightning özelliğini kullanarak engeller. Darth Sidious ve Galen Marek arasında süren "Güç yıldırımı" savaşı sırasında Galen Marek asilere hemen kaçmalarını söyler. Rahm Kota kalmak istese de Marek'in kesin ısrarı üzerine gemiye bindirilip kaçırılır. Darth Sidious'un gücüne dayanamayan Galen Marek bütün gücünü kullanır; fakat daha fazla dayanamayarak ölür. Kendini feda ederek diğerlerinin kaçmasına yardımcı olur. Galen Marek bu davranışıyla Asi Birliği'nin sembolü olur. Marek ailesinin sembolü Asi Birliği'nin ve birliğin en büyük amacı olan cumhuriyetin sembolü olarak kabul edilir. Ayrıca Galen Marek bu hareketiyle eski Sith Ustası olan Darth Vader'ın içindeki Anakin Skywalker'ın harekete geçmesine yol açar. Galen Marek'in Juno Eclipse'e olan sevgisi ve Jedi'lığa olan bağlılığı Darth Vader'a eski günlerini, Anakin Skywalker olduğu zamanları ve unutmaya çalıştığı Padme'yi hatırlatır. Bu sayededir ki Darth Vader, Luke Skywalker ile olan düellosundan sonra Luke ve Marek'ten etkilenerek tekrar aydınlık tarafa geçerek, Anakin Skywalker olacak ve Darth Sidious'u öldürecektir. Juno Eclipse, Galen Marek'in ölüm haberini ustası Rahm Kota'dan öğrenir. Juno Eclipse buna karşın batan güneşe bakarak "Bir gün benim için dönecek" der. Galen Marek'in cesurca ölümü İmparator karşıtı kesime büyük cesaret verir. Ayrıca Death Star'a düzenlenen ve Luke Skywalker'ın atışıyla yok olmasına neden olan saldırıda, Death Star'ın planları Asi Birliği'nin eline Marek sayesinde geçmiştir. Galen Marek'in öldüğü sırada Darth Vader Galen Marek'in DNA'sını alır ve onu klonlar iki adet klonu yapılır, biri karanlık yolu (Sith) diğeri ise aydınlık yolu (Jedi) tercih etmiştir. Sith olan klon Jedi olan Galen Marek klonunu Kamino'da Darth Vader esir düştüğünde öldürüp Darth Vader'ı kurtarmıştır. Darth Vader'ın Galen Marek'in iki tane klonunu yapmasının sebebi ilk klonun hafızasının silinmeyerek yapılmış olmasıdır. İlk klonda Galen Marek gibi Darth Vader'ın onu kullandığını ailesini öldürdüğünü ihanet ettiğini bilir ve jedi olur. Bu yüzden Darth Vader tamamen ona bağlı olacak ikinci klonu yapar. Ali Şefik Özdemir Ali Şefik Özdemir (d. 1885, Kahire - ö. 17 Mayıs 1951), Türk siyasetçi. Kahire El-Ezher ve Darülfünun Edebiyat-ı İslamiye Şubesi mezunudur. Tüccarlık, Çiftçilik, Nâfıa İşleri, Şam-Türk Arap Birliği Teşkilatı Kuruculuğu, Müteahhitlik, Ayıntap Milis Kaymakamlığı, TBMM VI. Dönem Siirt, VII. Dönem Gaziantep Milletvekilliği yapmıştır. Evli ve beş çocuk babasıdır. Kafkasya'dan Mısır'a göç eden Adige Mısır kölemenlerinden "Özdemir" ailesine mensuptur. İnkılapçı, cesur ve bu memlekete candan bağlı bir zat idi. O'nun Hatay, Irak, Suriye akınları başlı başına bir destandır. Antep harbi sırasında, Suriye hakkında Mustafa Kemâl Paşa'ya bilgi vermek maksadı ile Antep'e gelmiş olan bu kahraman burada iken, Fransızların Suriye'yi işgâl etmeleri üzerine Antep müdafaasının başına getirilmiş, nihayete kadar da çalışmıştır. Ankara'da vefat etmiş, vasiyeti üzerine cenazesi Gaziantep'e getirilerek, Asrî mezarlığa 18781 numaralı mezara gömülmüştür. Mozdev.org mozdev.org, Mozilla topluluğuna ücretsiz proje barındırma ve yazılım geliştirme araçları sunan genel ağ sayfasıdır. 250 kadar proje etkin olarak geliştirilmektedir. Site kâr amacı gütmeyen Mozilla Topluluğu Örgütü tarafından çalıştırılmaktadır. Marc-Antoine Charpentier Marc-Antoine Charpentier (d. 1643, Paris - ö. 24 Şubat 1704, Sainte-Chapelle, Paris), barok müzik dönemi Fransız bestecisi ve şarkıcı. Çok sayıda ve birçok janrları kapsayan müzik besteleri yapmıştır. Bestelemiş olduğu sesli kilise müziği kompozisyonlarında ustalığı zamanının müzikseverleri tarafından bilinip sevilmiştir. Çocukluk ve gençliği hakkında pek kesin bilgi bulunmamaktadır. Babası Paris'te çalışan bir usta yazıcı olduğu ve eski krallık rejiminde ("Ancien Regime") krallık kanun ve kararlarının kayıt edilme mercii ve temyiz mahkemesi görevli "Parlemant de Paris"'de çalışan hukukçu kişilerin aileleri ile yakın akrabalık ve dostluk ilişkileri olduğu bilinir. Marc-Antoine Cizvit papazlarından iyi bir eğitim almıştır. 18 yaşında Paris Üniversitesi'nde hukuk eğitimine başlamış; bundan hoşlanmadığından bir sömestr sonra ayrılmıştır. 1667-1869 döneminde İtalya'ya Roma'ya gittiği ve İtalyan bestecileri yanında çalışmakla çok iyi müzik bilgisi edindiği bilinmektedir. Müzik hocalarının başında İtalyan şair-besteci "Giacomo Carissimi" olduğu bilinir. Bazı söylentilere göre Marc-Antoine Roma'da önce ressamlık öğrenmeye başlamış ama "Giacomo Carissimi" ile tanıştıktan sonra müzisyenliği kariyer olarak seçmiştir. Fransa'ya döndüğünde bir müzisyen grubuna patronluk yapan "Mlle de Guise" olarak bilinen Guise Düşeşi (Marie de Guise (1615-1688)) yanına çalışmaya başladı. Bu saraylı Lorraine Sülalesi'nin son mensubu asil ve gayet zengin kadın özellikle İtalyan tipi müzik hayranı olduğu için birkaç müzisyenden devamlı bir ensambl kurarak bu müzisyenlere devamlı iş sağlamaktaydı. Charpentier'e bu saraylının Paris'teki çok büyük "Hotel de Guise" adlı saray yavrusu konağının bir kanadında bir ufak daire verilmesi onun bir işçi olarak değil de usta bir sanatkar saraylı olarak kabul edildiğine bir delildir. Charpentier 17 yıldan biraz daha uzun zaman Guise Düşeşi'nin kendine sağladığı bu dairede yaşayıp müzisyenlik yapmış ve "tiz tenor" (Fransızca "haute-contre") sesli bir şarkıcı ve bir besteci olarak çalışmıştır. Bu çalışma yıllarında Charpentier patronu için birçok sesli şarkı bestesi hazırlamıştır. Bunlar arasında mezurlar, ilahiler, motetler, mass ayini için müzik kompozisyonları, bir magnificat besteleri ve Latince dinsel olmayan metinleri kullanan İtalyan tipi oratoryolar bulunmaktadır. 1670'li yıllarda bunlardan çoğu üçlü ses için, iki kadın ve bir bas sesi için, hazırlanmıştı. Fakat bu eserler bir erkek manastırda icra edilmekte ise bir tiz sesli tenor (kontr-tenör), bir tenör ve bir bas içindi. 1680'lerde "Hotel de Guise" içindeki müzik ensanbl büyütüldü ve en büyük şekliyle 13 çalgıcı ve 1 şarkı hocasından oluşmaktaydı. Bazı kaynaklar Charpentier'in "Hotel de Guise"'in "müzik direktörü" olduğunu bildirirlerse de son araştırmalara göre "Hotel de Guise"'in "müzik direktörü"nün Monseiur Du Bois adlı bir amatör olduğu ve Charpentier'e bu görevin verilmediğidir. Guise Düşeşi Mart 1688'de öldüğü zaman 17 yıl kendine hizmet veren Charpentier'e hiçbir miras bırakmadığı da görülmektedir. Charpentier "Hotel des Guise"'de çalıştığı 17 küsur yıl içinde Guise Düşeşi için hazırladığı eserler yayından dışarıdan sipariş edilmiş eserler de hazırladı. 1672de Comédie-Française için oyun hazirlayan Moliere ile saray bestecisi Jean Baptiste Lully'nin arası açılınca, Guise Düşeşi'nin aracılık ve tavsiyeleri ile, oyunlarına müziksel refakatı sağlamak üzere Moliere Charpentier'e beste şiparisi vermeye başladı. Bunlar arasında Moliere'in "Circe" ve "Andromède" oyunları için entrakt müziğini, ünlü "Le médecin malgré lui (Zoraki Hekim)", "Le Mariage forcé (Zorla evlilik)" ve "Le Malade imaginaire (Hastalık hastası)" adlı oyunlarına refakat edecek müziği Charpentier hazırlamıştır. 1673'te Moliere'in ölümünden sonra Versay saray oyuncuları için oyun yazarları olan Thomas Corneille ve Jean Donneau de Visé için de oyun refakat müziği hazırlamıştır. Bu hazırladığı bestelerde, ülkenin en yüksek mercileri tarafından tutulduğu için, Charpentier bestelerini çalmak için gereken çalgıcı sayısı devamlı olarak Lully'nin opera ve müzikli eğlence tekel imtiyazlarını çiğnemistir. Fakat 1685'ten sonra Versay saray oyuncularının Lully tekel imtiyazlarına uymaları gerekince Charpentier'e bu türlü konuşmalı oyunlar için refakat müzik besteleri siparişleri de sona ermiştir. 1697'de Charpentier, Fransa veliahtı Louis Dauphin nezlinde müzisyen olmaya davet edildi ve onun özel şapelindeki ayinler için dinsel müzik besteleri hazırladı. 1683'te bu görevi dolayısıyla Charpentier'e kıraliyet emeklisi olarak emekli maaşı bağlandı. O yıl Nisan ayında hasta düşen Charpentier bir müddet çalışamaz oldu. 1687 sonlarından 1698 başlarına kadar Charpentier Cizvitler düzeni idaresinde bulunan "Louis-le-Grand" Lisesi'nin müzik direktörü (maître de musique) oldu. Daha sonra aynı düzene bağlı olan "Saint-Paul Saint-Louis Kilisesi" için müzik direktörlüğü yaptı. Bu dönemdeki eserleri, büyük opera veye oratoryolar yerine, kiliselerde ayinler için gerekli olan küçük ilahiler ve ayin müziği olmuştur. Bu dönemde Charpentier Chartes Dükü'ne müzik hocalığı görevini de yapmıştır. 1698da Charpentier Paris'te Sainte-Chapelle müzik direktörü (maître de musique) olarak atandı. Bu görev Fransa'da Versay Sarayı'ndaki şapel müzik direktörlüğünden sonra en prestijli müzisyen görevi idi. Charpentier bu görevde 1704'te ölünceye kadar kaldı. Sainte-Chapelle müzik direktörleri ölünce o görevde hazırladıkları müzik eserleri geleneksel olarak tahrip edildiği için Charpentier'in bu dönem hazırladığı eserler tahrip edilmiş ve tek olarak "Assumpta Est Maria" adlı "mass" ayini eseri geride kalmıştır. Charpantier 1953e kadar hemen hemen unutulmuş ve eserleri çalınmamıştır. O yıl ortaya çıkartılan Televizyon yarışması olan "Eurovision" için "Te Deum" eseri başlangıç müziği olarak kullanılmış ve çok ilgi çekmiştir. Artan ilgiye karşılık olarak Avrupa Yayın Birliği de günümüze kadar gelen uzun bir süreçte kurumsal Jingle olarak benimsemiş ve pek çok iletişim kanalında kullanmaktadır. 20. yüzyıl ikinci yarısında Fransız akademisyen müzikçileri Charpentier'in diğer eserlerinin de yayılıp çalınıp ve eserlerinin yarısından çoğunun ses kaydına geçirilmesine imkân sağlamışlardır. Charpentier'in tüm eserleri listesi ya kendisinin ya da Sabastien de Brossard adlı yardımcısının el yazısı ile hazırlanmış ve 28 cilt halinde yaşamakta iken kataloglanmıştır. "Melanges" adlı bu katalog zamanımıza kadar gelen bestecilerin kendi elleri ile hazırladıkları eser listelerinin en nadir olanıdır. Bu katalog mirasçısı tarafından 1727'de "Fransa Kraliyet Kütüphanesi"'ne satılmıştır ve "Fransa Milli Kütüphanesi'nin koleksiyonu içinde günümüze kadar korunmuştur. Charpantier'in beste eserleri arasında oratoryolara, ilahiler, operalar ve birçok daha kısa müziksel eserler bulunmaktadır. Ayrıca tiyatro oyunları için birçok müziksel kompozisyon hazırlamıştır. Bir veya iki ses ve refakat eden çalgılar için eserlerini Fransızca ise"air seriux" veya "air a boire" olarak, İtalyanca ise "kantata" olarak nitelendirmiştir. S-400 S-400 "Triumph" (, NATO kod adı: SA-21 Growler), orta menzilli hava ve füze savunma sistemi S-300'den geliştirilmiş yeni nesil Rusya yapımı bir kısa-orta-uzun menzilli hava savunma füze sistemidir. S-400, 1979'da S-300'ün ortaya çıkmasından hemen sonra 1980'lerin başında, o zamanki adıyla Almaz Merkezi Tasarım Bürosu tarafından (günümüzde Almaz Bilimsel Endüstriyel Şirketi) Sovyetler Birliği'nde geliştirilmeye başlanmış ve gelişim süreci SSCB'nin dağılması nedeniyle uzun bir döneme yayılmıştır. S-400'ün S-300 sistemlerinden en önemli farkı, daha fazla hedefi aynı anda takip edebilmesi ve gelişmiş elektronik karşı tedbirlere sahip olmasıdır. S-400'de kullanılan radarlar hafif radar izine sahip olan ve hayalet uçak tabir edilen hedefleri takip edebilme yeteneğine sahiptir. S-400 sistemine şu ana kadar pek çok devlet ilgi göstermiş olmasına rağmen Çin ve Türkiye haricinde yabancı bir ülkeye satış gerçekleşmemiştir. 2017'de S-400, İngiliz "The Economist" gazetesi tarafından bir yazısında, "şu anda yapılan en iyi hava savunma sistemlerinden biri" olarak tanımlandı. SIPRI Kıdemli Araştırmacısı Siemon Wezeman'a göre S-400, "mevcut en gelişmiş hava savunma sistemleri arasında yer almaktadır" demiştir. 2007'den beri Rusya Silahlı Kuvvetleri tarafından kullanılmaktadır. S-400 sisteminin geliştirilmesi Sovyetler Birliği döneminde 1980'lerin sonunda başladı ve sistem 1993 Ocak ayında Rusya Hava Kuvvetleri tarafından duyuruldu. 12 Şubat 1999'da Astrakhan'daki Kapustin Yar'da bildirildiğine göre, ilk başarılı testler yapıldı ve S400, 2001 yılında Rusya Silahlı Kuvvetleri tarafından ilgili savunma birimlerine konuşlandırılmak üzere takvime alındı. 2003 yılında, sistemin dağıtım için hazır olmadığı ortaya çıktı. Ağustos ayında, iki üst düzey askeri yetkili, "S-400'ün, S-300P sisteminden kalan "eskimiş" önleyicilerle test edildiğinden endişe duyduğunu" ve "dağıtım için hazır olmadığı sonucuna vardıklarını" belirtmiştir. Projenin tamamlanmasının ardından Şubat 2004'te yapılan bir açıklamada ve Nisan ayında yükseltilen 48N6DM füzesinin testinde balistik bir füzenin başarıyla vurulduğu onaylanmıştır. 2007 yılında sistem, hizmete giriş için onaylandı. İç savunma sektöründeki bir kaynağın TASS haber ajansına Ekim 2018'de verdiği bir habere göre, S-400 Hava Savunma Sistemi için "40N6" adlı uzun menzilli füzeyi Rusya hizmete kabul etti. Buna göre S-400 Triumf ve Pantsir füze sistemi iki katmanlı bir savunma sistemine entegre edileceği ifade edilmektedir. 30K6E, sekiz ayrı birimi (tabur) yöneten bir yönetim sistemidir. 55K6E, Ural-532301 aracını temel alan bir kumanda ve kontrol merkezidir. 91N6E, bir MZKT-7930 (Belarus kuruluşu MZKT üretimi 8×8 çekici) taşıyıcısı üzerine eklenmiş, parazite karşı korumalı, geniş bakış açılı bir radar algılama sistemidir (menzili 600 km). S bantta sistem 300 hedefi birden izleyebilir. 98ZH6E (bağımsız bir savaş yönetim sistemli füze) yüzeyden havaya füze sistemlerinin altı taburu, 40 kilometrelik (25 mi) bir menzil içindeyse, ek bir iki tabur ile kendi başlarına en fazla altı hedefi takip edebilir. 92N6E (veya 92N2E; sayısal sinyal yönlendirme özellikli çok işlevli faz dizili çekici üzerine eklenmiş füze atış ve yöngüdüm radarı), 100 hedefi izleyebilen 400 kilometrelik (250 mi) bir menzile sahip çok işlevli bir radardır. 5P85TE2 fırlatıcısı ve bir çekili dorsedeki 5P85SE2 (12 fırlatıcıya kadar), fırlatma için kullanılır. 48N6E, 48N6E2, 48N6E3, 48N6DM, 9M96E, 9M96E2 ve ultra uzun menzilli 40N6E füzeleri, bir Rusya başkanlık kararnamesi ile yetkilendirilmiştir. Rusya hükümetine göre, S-400, AESA radarı kullanmaktadır. S-400'ün (98ZH6E) isteğe bağlı elemanları, 30K6E füzelerinin kapsamasının ötesinde, 30, 60 ve 90 km'lik koruma alanı olan 15I6ME–98ZH6E'yi de içerir. 96L6E, 300 kilometrelik (190 mi) bir algılama aralığına sahiptir. 40B6M, 92N6E veya 96L6E radarı için bir muhafazadır. Protivnik-GE, 400 kilometre (250 mi) menzilli gizli bir UHF radarıdır. Moskova-1 pasif sensörü, Protivnik'ten 2 ila 250 kat daha etkilidir; 400 kilometrelik (250 mi) menzilli bir hedef hava savunma sistemi için Orion ile Avtobaza-M (yer tabanlı ESM/ELINT sistemi, pasif sensör (konumlandırıcı)) ve Orion+ Avtobaza yüksek hassasiyetli algılama sağlar (girişim/parazit önleme için kullanılır). 1RL220BE sürümlerinin parazit yayını (jamming) için kullanıldığı bildirilmiştir. 400 kilometrelik (250 mi) menzilli S-200D Dubna (SA-5c) füzeleri ve S-300 P-ailesi radar sistemleri, ek komuta ve kontrol merkezleri olmadan kullanılabilir. S-300 (SA-20A, SA-20B) füzeleri de yönlendirilebilir. A-50 ve A-50U uçakları erken uyarı ve komuta ve kontrolle hedef belirlemesi sağlar. 30К6Е kontrol sistemi S-400 Triumph 98ZH6E sistemi ile bütünleştirilebilir; S-300PMU2 (83М6Е2 kontrol sistemi aracılığıyla); S-300PMU1 (83М6Е kontrol sistemi aracılığıyla); Tor-M1, Ranzhir-M batarya komuta merkezi; Pantsir-S1 ana batarya aracı sayesinde eklemlenir. 92H6E radar sistemi ile bütünleşen Protivnik-GE ve Gamma-DE radarları, Baykal-E üst komuta direkleri ve benzeri tiplerle her batarya arasında iletişim sağlar; yakındaki 30К6Е, 83М6Е ve 83М6Е2 yönetim sistemleri; Polyana-D4М1 komuta merkezi; avcı uçağı komuta merkezi ve seyyar uzun menzilli radarlar ile bütünleşik olabilir. Sistemin VHF bileşeni, hassas izleme yeteneği sağlayan X ve L bandı bileşenleriyle alan odaklı arama ve izleme yapar. Radarların tehdit eksenine göre iyi yerleştirilmesi, L ve X bandı bileşenlerinin gelen hedefi, hedef RCS değerinin uygun olan düşük açılardan belirginleştirilmesini sağlar. RLM-S ve RLM-D, RLM-M'den daha iyi bir yükseklik izleme doğruluğuna sahiptir ve Nebo M radar kompleksi, modern yüzeyden havaya füzelerin orta alan rehberliği ve eski yüzeyden havaya füzelerin yörünge kılavuzları için uygun yüksek kaliteli iz üretme yeteneğine sahip olmaktadır. Gamma-C1E SHF seyyar radar istasyonu, 300 kilometrelik (190 mi) bir algılama aralığına sahiptir. Nebo VHF seyyar radar istasyonu ve Resonance-NE radar istasyonu, 500 metre (1,600 ft) yüksekliğe kadar, 1,200 kilometre (750 mi) ve 65 kilometre (40 mi) arası bir algılama menziline sahiptir. Tüm Nebo ailesi yer belirleyicileri ordu hava savunması için iki katına çıkarılmıştır. 1970'lerde, uzun menzilli seyyar UHF 5H87 ve SHF 5H69 düşük irtifa konumlandırıcıları kullanılmıştı. 1980'lerde hedef, 40 km (25 mil) mesafede 10 metre (33 ft) yükseklikte tespit edildi. Elbrus-90 bilgisayarı sistemi kontrol etmek için kullanılır. Yabancı müşterilere ihracata yönelik, mevcut müşteri hava savunma sistemlerini bütünleştirmek amacıyla, anti-kets ile bilgi teknolojisi eşleştirmesi için 30K6E komuta sisteminin geliştirilmesi üzerine ek çalışmalar devam etmektedir. Görünmez hedefsavar menzil 150 km En yüksek hedefleme menzili (algılama yarıçapı daha geniştir) Yüksek İrtifa Bulucusu (TSBS) Otomatik işleyişlidir, tüm sistem için komuta merkezi olarak görev yapar (tüm taburlar ve edilgenler dâhil tüm dış kaynaklar). Kumanda merkezi ile 98ZH6E'nin taburu arasında vericilerin yeniden kullanımıyla birlikte azami mesafe 100 km'ye kadardır. BAZ-64022 veya MAZ-543M çekili dorsesi ile birlikte dorsedeki 5P85TE2 lançerleri ve/veya 5P85SE2 lançerleri. 2014 yılında, sistemin hareketliliğini artıran yeni bir taşıyıcı tipi üretildi. Yakıt tüketimi %35 oranında azaltıldı. Fırlatıcı toplam maliyeti aslında %25 düşmüştür (2014 yılında taşıyıcıların maliyeti 8,7 milyon ruble idi (yaklaşık 240 bin dolar). S-400'ün kullandığı füzeler Rusya Hava Kuvvetleri'nin mevcut hava savunma sistemlerini azaltma programına paralel olarak kısa, orta ve uzun menzillerde aynı anda kullanılabilecek değişik füzelerden seçilmiştir. Orta menzilli 9M96 füzesi aktif radar güdümlü bir füze olup 120 km menzile sahiptir ve hedefi vurma kabiliyeti uçaklara karşı 1 üzerinden 0.9 ve insansız uçaklara karşı 0.8 olarak hesaplanmıştır. Bu füzenin bir üst türevi olan 48N6DM füzesi 30 Nisan 2004 tarihinde Kapustin Yar test merkezinde test edilmiştir. Uzun menzilli yeni bir füze olan 40N6 füzesi 400 km menzile sahiptir (MIM-104 Patriot ve S-300'ün iki katı) ve yarı aktif - aktif güdümle hedefe yönlendirilebilir. Bu füzenin hedefleri AWACS erken uyarı uçakları, sinyal karıştırıcı uçaklar ve balistik füzelerdir. Füzenin hızı olan 4.8 km/saniye (17280 km/saat) aynı hızda hareket eden hedefleri vurmasını sağlar. Sekiz bölümden (tabur) oluşan bir sistem, en çok 384 füze (250 km'den (160 mil) daha az menzilli füzeler dahil) ile 72 fırlatıcıyı kontrol edebilir. Füzeler, roket motoru ateşlenmeden önce fırlatma tüplerinden havaya 30 metreye kadar bir gaz sistemi ile ateşlenir, bu da en uzun seviyeyi arttırır ve en düşük mesafeleri azaltır. Nisan 2015'te, füzenin başarılı bir şekilde ateşlenmesi, 400 km (250 mil) menzilli bir mesafeden gerçekleştirilmiş; uzun menzilli 40N6 füzesini taşıyan DFT'ler (dikey fırlatıcılı taşıyıcı), büyüklüğü nedeniyle tipik dört yerine sadece iki füze barındırabilir. Bir başka denemede, etkin bir radar güdümlü başlık kullanılarak 9M96 füzesi ile kaydedildi ve 56 km yüksekliğe ulaştı. Tüm füzeler, hedeflerin tam imha olasılığını artıran yönlendirilmiş patlayıcılı savaş başlığı ile donatılmıştır. 2016 yılında, Rusya uçaksavar füze birlikleri, S-300 ve S-400 savunma sistemleri için yeni güdümlü füzeler teslim aldı. Uçaklar, seyir füzesi ve balistik füzeleri yok etmek için tasarlanmış uçaksavar füze sistemi, yer hedeflerine karşı da kullanılabilir. S-400, düşük irtifa uçuş seyrinden dolayı, seyir füzelerini yaklaşık 40 km mesafeden durdurabilir. S-400'ün radarları S-300 sisteminde kullanılan 64N6 ve 76N6 radarlarının gelişmiş bir türevi olan 96L6'dır. S-400 komuta merkezi aynı anda 6 bataryaya komut verebilir ve her batarya 12 fırlatma aracına komuta eden bir 96L6 adlı radara sahiptir. Bu radarlar hayalet uçak tabir edilen hedefleri izleme ve bu hedeflere kilitlenme yeteneğine sahiptir. Gelecekte 96L6 radarların daha da geliştirilmesiyle 500-600 kilometreye kadar etkili olacakları düşünülmektedir. S-400 sistemi ilk olarak 2007 yılında başkent Moskova'ya yerleştirildi. 2009 senesi itibarıyla iki tabur (bir S-400 taburu minimum 8 fırlatıcı ve 32 füzeden oluşur) konuşlandırıldı. 2011 yılında Moskova'nın kuzeyine iki tabur daha yerleştirilmiştir. Suriye İç Savaşı'nın ardından 2015 yılında Tartus kentinde bulunan Rusya'nın kontrolünde olan hava üssüne yerleştirildi. Kasım 2016'da Kaliningrad'a füze savunma sistemi ve İskender füzeleri konuşlandırdı. Rusya'nın Kırım'ı ilhakı sonrası Kırım'a S-400 füze savunma sistemi kuruldu. Rusya'nın uzak doğusunda ve Japonya'nın kuzeyindeki Kuril Adaları bölgesine S-400 sistemleri yerleştirileceği açıklanmıştır. Tanagra heykelcikleri Tanagra heykelcikleri, Yunanistan'ın Boeotia bölgesinde üretilmiş, pişmiş topraktan yapılmış heykelciklerdir. Tanagra, bu bölgede yer alan ve heykelciklerin yoğun olarak yapıldığı yerleşim biriminin adıdır. Toprak heykelcikler fırınlanmadan önce ince beyaz bir sıvı ile boyanmış ve daha sonra pişirilmişlerdir. Üzerlerine farklı renklerde doğal boyalar sürülmüştür. Bunlardan en ünlüsü "Mavili Kadın" dır ("Lady in Blue", Louvre, Paris). Tanagra heykelciklerine konu olan insan figürleri, gündelik yaşamdan ve insan formunda, bilindik kostümler içinde yapılmışlardır. Şapka, çelenk gibi aksesuarlar da ilave edilmiştir. DÃ¼nyanÄ±n Merkezine Seyahat Dünyanın Merkezine Yolculuk veya Dünyanın Merkezine Seyahat (Orijinal adı: "Voyage au centre de la Terre"), Jules Verne tarafından yazılan klasikleşmiş 1864 bilimkurgu romanı. Hamburg'un eski mahallesindeki küçük bir evde, genç ve çekingen Axel Lindenbrock, amcası jeolog ve madenbilimci Profesör Lindenbrock'la birlikte çalışmaktadır. Axel, bu sabırsız ve öfkeli profesörün yanında yaşayan güzel bir Estonyalı kız olan Grauben'e aşıktır. Bir gün profesör, eski bir el yazmasının içinde bir şifre bulur ve hayatları o andan itibaren altüst olur. Ama bu şifreyi çözemezler. Bir süre sonra Axel Lindenbrock şifreyi çözer. 16. yüzyılın ünlü İzlandalı bilgini Arne Saknussemm, bu şifrede, İzlanda'daki sönmüş yanardağ Sneffels'in kraterinden Dünya'nın merkezine indiğini açıklamaktadır. Profesör Lindenbrock, büyük bir heyecana kapılır ve yeğeni Axel ile birlikte İzlanda'ya gider. Sakin ve soğukkanlı rehberleri Hans Bjölk'ün eşliğinde, yanardağın gizemli derinliklerine inerler.Derken Axel mağralarda giderken hızlı gider ve kaybolur,Axel ölecek diye umutsuzluğa kapılır ve derken duvarlar ötesinden ses duyar,ses tekrar kaybolur yarım gün sonra yaralı olarak bulurlar,biraz iyileştikten sonra yerin altında sürprizler ile dolu bir yolculuk onları beklemektedir. Yolculukta başlarına bazı olaylar gelir. Yolda milyonlarca yıl öncesinde yaşamış canlılar ile karşılaşırlar. Yolculuğun sonunda başka bir yanardağdan, Stromboli'den çıkarlar. Sonra da Hamburg'a dönerler. Hans Bjelke, Hamburg'a kalabalık olduğu için alışamaz ve kendi ülkesine döner. Bir süre sonra da Axel ile Grauben evlenirler. Juno Eclipse Juno Eclipse, Yıldız Savaşları evreninde kurgusal bir karakter. Jedi savaşçısı Galen Marek'in sevgilisi. Juno Eclipse, Corulag gezegeninde doğdu. Annesi'nin bir kargaşa sonucu öldürüldü. İmparatorluk, Jedi'ların öldürdüğünü söylemesi üzerine babası Juno'yu, Galaktik İmparatorluğa bağlı ve jedi düşmanı olarak yetiştirdi. Juno, babasının da isteği ile Corulag Akademisine giderek, yüksek dereceyle mezun oldu ve imparatorluğun önemli kadın pilotlarından biri oldu. Büyük Jedi Temizliği sırasında gösterdiği başarılar sayesinde yükselerek Darth Vader'ın Siyah Sekizler isimli pilot grubuna dahil edildi. Burada Darth Vader'ın gizli çırağı olan Sith savaşçısı Starkiller(Galen Marek) ile tanıştı. Starkiller ile beraber birçok operasyona katıldı ve gittikçe birbirlerine yakınlaştılar. Starkiller'ın Darth Vader tarafından ağır şekilde yaralandığını duyunca imparatorluğa kin beslemeye başladı. Daha sonra Starkiller'ın Darth Vader tarafından uçurumdan aşağıya itildiği sırada, Starkiller'ı gemisi ile kurtardı. Beraberce Asi Birliği'ne katılmak üzere Rahm Kota'nın yanına gittiler. Starkiller burada Sith felsefesini terk ederek Jedi'lığa adım attı. Burada Asi Birliği'ne katılarak başarılı pilot ve savaşçılardan biri oldu. Starkiller ile birlikte Asi Birliği adına pek çok operasyona katıldı. bunlardan biri de Leia Organa'nın kurtarılmasıyla ilgiliydi. Galen Marek'in Asi Birliği'ni bütünleştirmesi ve güçlendirmesinde yanında yer aldı. Death Star baskını sırasında Galen Marek'e olan duygularını açıkladı. Galen Marek'in de ona karşı aynı duyguları beslemesiyle beraber, birbirlerine sarıldılar. Marek, ne olursa olsun döneceği üzerine söz verdi ve yola koyuldu. Bu sırada Juno, gemiyi hazırlayarak esirler ile birlikte Marek'i bekliyordu. Belli bir süre sonra esirlerin gelmesi ile gemiyi havalandırdı, fakat daha sonra gemiye bindiğini sandığı Galen Marek'in ölüm haberini öğrendi. Rahm Kota onu teselli ettiği sırada, "Bana söz verdi, biliyorum bir gün dönecek" dedi. Daha sonra işine daha da sıkı bağlanan Juno Eclipse, Marek'in nişanını göğsünde taşıyarak Asi Birliği'nin önemli kademelerinde yer aldı. Douro Nehri Douro Nehri (İspanyolca: El Duero; Portekizce：O Douro), İspanya'da Kastilya ve Leon bölgesinin Soria ilinde doğan ve Portekiz'in kuzeyinde Porto'da Atlas Okyanusu'na dökülen nehir. Nehir, İber Yarımadası'nın Tajo (Tejo) ve Ebro'dan sonra en uzun üçüncü nehridir. Nehrin toplam uzunluğu 897 kilometredir. Bunun 572 km'si İspanya topraklarında, 213 km'si ise Portekiz topraklarındadır. 112 km'si ise İspanya ile Portekiz sınırındaki uluslararası bölgesi içindedir. Bu bölgenin İspanya tarafında Arribes del Duero Doğa Parkı ve Portekiz tarafında Uluslararası Douro Doğa Parkı bulunmaktadır. Kastilya ve Leon bölgesinin Burgos, Valladolid, Zamora ve Salamanca illerinden geçer ve nehrin içinden geçtiği başlıca şehir ve kasabalar arasında İspanya'da Soria, Almazán, Aranda de Duero, Toro, Tordesillas, Aldeadávila de la Ribera, Vilvestre ve Zamora, Portekiz'de ise nehrin ağzında bulunan Porto ve Vila Nova de Gaia sayılabilir. 2010 Kış Olimpiyatları'nda sürat pateni - Erkekler 500 metre 2010 Kış Olimpiyatları'nda sürat pateni – Erkekler 500 metre yarışı 15 Şubat 2010'da Richmond Olympic Oval de yapıldı. Yarışa 12 ülkeden toplam 39 patenci katıldı ve yarışı Güney Kore takımından Mo Tae-Bum kazandı. Yarışma ilk tur sırasında yaklaşık doksan dakika durduruldu. Buz üzerinde çok fazla sporcunun yarışması ve doğal olarak buzun kalitesinin düşmesi ancak buz temizleme işlenmlerinin yetersiz kalması sebebiyle yarışmaya ara verildi. İki buz temizleme makinesi ve yedek buz temizleme makinesi ile buzun yarışma için hazırlanmasına çalışıldı. Ancak yedek makine buzun üzerini sporcuların güvenli yarışmasını engelleyecek şekilde pürüzlü bıraktı. Sonunda normalde bu iş için ayrılmış buz temizleme makimelerinden biri pisti düzenledi ve yarışma devam etti. Üçüncü makinenin düzgün şekilde hazırlanmadan kullanıldığını düşünen Hollanda takımının lideri Arie Koops durumu eleştirdi ve böyle bir durumla hiç karşılaşmadığını belirtti. Death Knight Ölüm Şövalyesi, Dungeons & Dragons ve diğer fantezi rol oyunlarında bulunan bir yaratıktır. Onlar ölüm tanrıları, iblis lordları veya diğer kötü güçler tarafından ölümden geri döndürülen güçlü savaşçılardır. Ölüm Şövalyelerinin en ünlüsü Ejderha Mızrağı ve Ravenloft kurgusal dünyalarının karakteri Lord Soth'tur. Loren Soth karısını ve çocuğunu afet'ten kurtarmadığı için lanetlenmiştir. Tuğçe Subaşı Tuğçe Subaşı (d. 1986), Türk yelkenci. 1996 yılında Fenerbahçe'de yelken sporuna başladı. 1998 yılında 20-24 Haziran'da Çeşme'de düzenlenen Türkiye Şampiyonası'nda optimist sınıfında üçüncü olarak ilk resmi derecesine imza attı. Ertesi yıl laser 4.7 sınıfına geçen Subaşı, 1999, 2000, 2001 ve 2002 yıllarında olmak üzere dört yıl üst üste Türkiye şampiyonluğuna ulaştı. Defalarca ay-yıldızlı formayı giyen Subaşı, 2001 yılında Avrupa Laser Şampiyonası'nda gümüş madalya kazanarak ilk önemli uluslararası başarısına ulaştı. Aynı yıl, 2. Dünya Laser Şampiyonası'nda ise onuncu oldu. Bir sonraki yıl başarısını zirveye taşıyan Subaşı, Hollanda'nın Muiderzand kentinde 21-27 Mayıs 2002'de düzenlenen Dünya Laser Şampiyonası'nda Dünya şampiyonluğuna ulaştı. GÃ¼ray Kanan Güray Kanan (d. 1 Nisan 1971, Adana) Türk basketbol oyuncusudur. Fenerbahçe Genç Erkek Takımı'nda yetişti ve ilk kez 1989-90 sezonunda Türkiye Basketbol Ligi'nde oynamaya başladı. Aynı dönemde genç millî takım oyuncusu olan Kanan, ertesi sezon takımının ilk lig şampiyonluğunda takımın en genç oyuncusu olarak forma giydi ve 1998'e dek bu formayı taşıdı. Oynadığı süre zarfında Fenerbahçe'nin 1990-91 sezonunda tarihindeki ilk Türkiye Basketbol Ligi şampiyonluğunun yanı sıra, 1989-90, 1990-91 ve 1991-92 normal sezon birinciliği, 1990, 1991 ve 1994 Cumhurbaşkanlığı Kupası şampiyonluğu, 1992 Gençlik ve Spor Genel Müdürlüğü Kupası şampiyonluğu ve birçok özel turnuva birinciliği sevinci yaşadı. 1992-93 ve 1994-95 sezonlarında lig finali, 1993-94 ve 1996-97 sezonlarında da Türkiye Kupası finali oynayan kadrolarda yer aldı. 1995-96 sezonunda Koraç Kupası'nda Fenerbahçe'nin tarihinde ilk kez gruplardan çıkarak çeyrek final oynamasında pay sahibi oldu. 1999'dan 2006'ya dek sırasıyla Darüşşafaka, Tuborg Pilsener, Oyak Renault, İTÜ ve TTNet Beykozspor'da basketbol oynadı ve 2006 yılında aktif basketbolculuk yaşamını noktaladı. F Sharp F# Microsoft Research tarafından geliştirilern ve .Net Framework üzerinde çalışan fonksiyonel programlama dilidir. F# da göze çarpan ilk önemli komut "let" dir. Bu komut ile bir değişkene değeri kaydederiz. Ã–rnek: let ahmet = 10 İkinci nesil video oyunu konsolları İkinci nesil oyun konsolları, 1976 yılında Fairchild Channel F model konsolun piyasaya sürülmesiyle başlar. Bu dönem bir diğer ismi ile erken 8-bit çağı veya 4-bit çağı olarak ifade edilir. Bu dönem, oyun konsolları tarihçesi bakımından, milyonlarca insanın bilgisayar oyunlarına alışkanlık edinmesi veya tanışmasını sağlayan en önemli dönemlerden biri olup 1983 yılına kadar sürmüştür. Döneme damgasını vuran ürün Atari firmasının piyasaya sürüdğü Atari 2600 model oyun konsoludur. Aynı dönemin diğer popüler konsolları, Intellivision , Odyssey 2 ve Colecovision ürünleridir. Birinci nesil video oyunu konsollarÄ± Birinci nesil oyun konsolları, 1972 tarihinde ABD'de piyasaya sürülen Magnavox Odyssey ile başlayıp, pong türevi video tenis tarzı oyun konsollarının üretiminin sonlandırıldığı 1977 yılına kadar süren bir dönemi kapsamaktadır. Söz konusu dönem, resmi olarak satışa sunulan ve bugün bildiğimiz oyun konsollarının ataları olarak kabul edilen ilk türlerini kapsamaktadır. Döneme damgasını vurmuş ve "çok satanlar" tanımına ulaşan ilk oyun konsolu Atari firmasının Sears firması ile ortaklaşa piyasaya sürdüğü Pong oyun konsoludur. Bu dönemde piyasaya sürülen konsolların ortak yönü, ekranda görülen kare formatında objeleri kullanarak karşılıklı tenis, futbol tarzında, rakiplerin birbirine ortada kayan bir nesneyi (top olarak kabul edilir), göndermeleri esasına dayanan (rakiplerden biri kayan nesneyi ıskaladığında diğer tarafın kazandığı varsayılır) oyunlardan oluşmasıdır. Bu dönemde çıkan oyun konsollarının büyük çoğunluğu , sadece tek oyuna sahip olup, dışarıdan medya ile farklı oyunların oynanmasının mümkün olmadığı ürünlerdir. Buna karşılık türünün ilk örneği olan Magnavox Odyssey sisteminde kartuş türevi medyalar ile farklı tipte oyunlar oynamak mümkün olmaktaydı. Ne var ki bu oyunların da görsel açıdan birbirinden büyük farklılıkları olmadığı için, üretici firma, her oyunla beraber kullanılması ve kullanıcıyı o oyuna adapte edebilmesi için, plastik renkli kaplama sayfalarını televizyonun camına yapıştırarak kullanılmasını sağlamaktaydı. Minsk Taarruzu Minsk Taarruzu, 1944 yılının yazında Kızıl Ordu tarafından gerçekleştirilen Beyaz Rusya Stratejik Taarruz Harekâtı'nın ikinci evresini oluşturan bir taarruzdur ve genellikle Bagration Harekâtı olarak bilinir. Bagration Harekâtı'nda 3. Beyaz Rusya Cephesi'nin rolü, esasen harekâtın ilk evresinin bitiminde yani 28 Haziran 1944 tarihinde, "cephe"nin süvari ve mekanize unsurlarından oluşan çevik kuvvetleri, Berezina Nehri geçişlerinde durdurulduğunda tamamlanmıştı. Aynı gün, harekâtın ilk hedeflerine ulaşılmasıyla, STAVKA yeni bir emir yayınladı. Bu emir, sınırdan Berezina'yı zorlamak, Minsk ve Molodeçno'yu, 2. Beyaz Rusya Cephesi ile süregelen işbirliği içinde ele geçirmek şeklindedir. Ayrıca emirde, verilen bu hedeflere en geç 8 Temmuz itibarıyla ulaşılmış olması istenmektedir. General Pavel Rotmistrov komutasındaki 5. Muhafız Tank Ordusu komutanlığı, ilerleme hızının yetersiz bulunmasından dolayı eleştirildi ve hedeflere ulaşma konusunda daha belirgin bir kararlılık göstermesi emredildi. Alman planlamaları, önceki muharebelerde uğranılan kayıplarla fazlasıyla sınırlanmaktadır. Vitebsk-Orşa Taarruzu ve Bobrusyk Taarruzu, açıkça Sovyet derin hedefinin Minsk olduğunu göstermişti. Bu nedenle Minsk'in savunulmasına destek için 5. Panzer Tümeni, 26 Haziran'da Güney Ukrayna Ordular Grubu emrine verildi. Harekât başladığında tüm 4. Ordu'nun gerek güney gerek kuzey kanat açıklarından dolaşarak geçti. Buna karşın mevzilerin sıkıca tutulması emri verildi. Merkezdeki kolordu, 39. Panzer Kolordusu, Sovyet hava akınları altında büyük kısmıyla dağıldı. Bu arada Alman 4. Ordu'su, Berezina köprülerine çekilirken iki kolordu komutanını kaybetti. Taarruz, üç ana evrede gelişti, Berezina boyunca Alman ön savunmasının yarılması Sovyet motorize birliklerinden oluşan çevik kuvvetlerin ilerlemesi ve Alman savunma mevzilerinin işgalinden sonra 4. Ordu'nun nihai kuşatılması. Alman Üst Komutanlığı OKH, 26 Haziran'da, gelişmekte olan Bagration Harekâtı'nın, 1944 yılı yaz - sonbahar Sovyet genel taarruzu olduğunu ve bu harekâtın ana stratejik hedefinin Minsk'e yöneldiğini fark etti. Sonuçta 5. Panzer Tümeni Kuzey Ukrayna Ordular Grubu'ndan geri verildi. Tümen, 27 Haziran'da Sovyet ilerlemesini durdurmak ve Merkez Ordular Grubu'nun tümüyle çökmesini önlemekle görevli olarak bölgeye ulaştı. Askeri durum, Alman kuvvetleri açısından korkunç oldu. Merkez Ordular Grubu'nun kuzey kesiminde, 3. Panzer Ordusu ve 5. Kolordu iyice dağıldı, 53. Ordu silindi, 11. Kolordu giderek batıya itildi. Güneyde 9. Ordu'nun sağ kalabilen birlikleri, Sovyet hava akınları ve topçu ateşi altında bütünlüğünü yitirmişti. Sovyet kuvvetlerinin, kanat açıklarından akıp gidiyor olmasına karşın 4. Ordu'nun üç kolordusuna, mevzileri tutmaları emredildi. Hitler, Minsk'i "Fester Platz" ilan etti ve 9. Ordu'nun kalıntılarına, savunmalarının takviye edileceği bilgisini iletti. 4. Ordu'dan dağılan unsurlar ve 5. Panzer Tümeni ile 28 Haziran'da, General Dietrich von Saucken komutasında bir muharebe grubu oluşturuldu. Bu muharebe grubu, Minsk'in kuzeydoğu ana yolundaki Borisov yakınlarında mevzi aldı. Diğer Alman zırhlı birliklerinin tersine halen güçlü durumda olan 5. Panzer Tümeni'nin tank alayları, kuzeyde toplanarak bölgeyi tahliye için kullanılan demiryolu hatlarını korumak üzere görevlendirildi. Yol, piyadenin artçı unsurlarıyla tutulurken Krupki'nin doğusundaki demiryolu hatları, 505. Ağır Tank Taburu nun Tiger I'leri tarafından tutulmuştur. Alman birliklerinin bu bölgede bir savunma düzeni kurabilecek yeterli insan gücü yoktu. Bazı ilave takviyeler, Alman işgali altındaki bölgelerde güvenliği sağlama işi üstlenen bazı Sovyet rejim karşıtı birliklerce sağlanmıştır. Bunlar, Kaminski Tugayı ve Oskar Dirlewanger komutasındaki birliklerdir. Bu birlikler esasen partizan eylemlerine karşı kullanılan birliklerdi ve bir dizi vahşet ve savaş suçundan sorumluydular. Berezina'nın güneyindeki nehir geçiş noktaları, Berazino'ya çekilmiş olan birkaç polis ve Alman "Güvenlik Tümeni" ile General Müller'in 12. Kolordusu'nun bazı unsurlarından kurulu birliklerce tutuldu. Bu aşamada Sovyet taarruzu, iki koldan Minsk'e yönelmiştir. 5. Muhafız Tank Ordusu, kuzeydoğudan, 2. Muhafız Tank Kolordusu ise doğudan kente ilerlemektedir. Bu ilerleme sırasında 5. Muhafız Tank Ordusu'nun 3. Muhafız Tank Kolordusu, 505. Ağır Tank Taburu'na ağır kayıplar verdirmişti. 5. Muhafız Tank Ordusu'nun büyük kısmı, 11. Muhafız Ordusu piyade unsurlarının desteğinde doğrudan Minsk yoluna taarruz ederek bölgeyi savunmakta olan Alman piyade birliklerini, 29 Haziran'da Borisov'a çekilmeye zorladı. Berezina üzerinde, Borisov girişindeki bir köprüye 30 Haziran'da yönelen bir Sovyet saldırısı, 5. Panzer Tümeni'nin istihkamcıları tarafından atıldı. Minsk'in kuzeybatı yaklaşımındaki demiryolu hatları, 5. Muhafız Tank Ordusu tarafından tehdit edilince aşırı yayılmış durumdaki von Saucken birlikleri bu kesimi takviye etmeye çalıştılar. Kızıl Ordu taarruzu değişik yönlerden gelişti. Kentin güneyinden 65. Ordu, kuzeyinden 5. Muhafız Tank Ordusu birlikleri ilerlemekteydi ve Berezina, 2. Muhafız Tank Kolordusu tarafından geçilmişti. Bu durumda kentin düşmesi yakın görünmekteydi. Gelişen Sovyet kuşatmasından kaçma çabasıyla 39. Panzer Kolordusu'nun dört tümeni, Borisov'un güneyinde Berezino'yu geçmek için çekilmeye başladılar. Alman birliklerinin geçiş yapacağı köprü, Sovyet hava unsurlarının saldırılarıyla defalarca hasar görürken, araçlardan oluşan ve kilometrelerce uzayan bir konvoy aynı hava saldırılarına hedef olmaktaydı. Değiştirilen kolordu komutanı General Otto Schunemann da 29 Haziran tarihinde öldü ve kolordu bütünüyle dağılmaya başladı. Alman Merkez Ordular Grubu'nun Minsk savunmasında olan unsurları, 1 Temmuz'da çekilme hazırlıklarına başladılar. Minsk'in tahliyesi için emir, 2 Temmuz'da verildi. General von Saucken komutasında ve büyük kısmını 5. Panzer Tümeni'nin oluşturduğu muharebe grubu, kuzeybatı yönünde Molodeçno'ya çekilme emri aldı. General Gottberg, Minsk savunmasının çöktüğünü açıklamasından sonra onun birlikleri de çekildi. Halen Minsk'İn doğusunda olan 4. Ordu'nun büyük kısmı çekilmeye çalışırken 2. Muhafız Tank Kolordusu, 3 Temmuz 1944 sabahının erken saatlerinde kentteki Alman savunmasını yarıp kente girmiştir. Günün şafağında kent içinde çatışmalar başladı. Minsk'teki Alman artçı kuvvetlerinin kalıntıları 4 Temmuz 1944 tarihi itibarıyla temizlenmişti. Aynı sırada Sovyet 65. Ordu'su ve 5. Muhafız Tank Ordusu, Minsk'in batısında Alman kuvvetlerinin kuşatılma işlemini tamamlamıştır. Sovyet kuvvetlerinin oluşturduğu bu kuşatma, 9. Ordu'dan kalan birliklerle 4. Ordu'nun büyük kısmını tuzağa almıştır. İzleyen birkaç gün boyunca kuşatmayı yarmak için, 4. Ordu'nun dağılmayan ve emir komuta zincirini korumuş olan tümenleri önderliğinde bir dizi girişimde bulunuldu. Kuşatılan Alman birlikleri içinde en büyük grup 12. Kolordu'ya bağlı tümenlerdi ve görece daha sağlam durumdaydılar. Bu tümenler, başarılı bir şekilde Orşa'dan çekilen 27. Kolordu'nun unsurlarıyla birlikte bu kez Pekalin civarında tuzağa düştüler. Alman Kolordu komutanları Müller ve Völckers 5 Temmuz'da, kendi kuvvetlerinin kuzeybatı, sonra da batı yönünde bir çıkış yapması gerektiğine karar verdiler. Bu hareket General Martinek'in eski 39. Panzer Kolordusu'nun kalıntılarıyla birlikte yapılacaktı. Tüm bu Alman birlikleri, son gelişmelerden sonra Sovyet cephe hattının 100 km içinde kalmışlardı. Bu amaçla 5 Temmuz gece yarısı Alman 25. Mekanize Tümen'i Sovyet hatlarını yarmak için bir mızrak başı olarak harekete geçti. Tümen taarruzu dağıldı, fakat bazı unsurları Minsk'in kuzeyindeki Alman hatlarına ulaştı. Alman mekanize tümeni "Feldherrnhalle" ve 57. Piyade Tümeni, temas kurarak Minsk'in güneyinden dolaşma girişiminde bulundular. Fakat başlangıçta başarılı bir ilerleme göstermişken, 78. Piyade Tümeni gibi o da başarılı olamayarak dağıldı. Diğer Alman tümenleri de kısa sürede dağıldılar. Alman 14. Piyade Tümeni'nin bazı unsurları, komutanları General Hermann Flörke önderliğinde 31. ve 12. Piyade Tümen'lerinden kalan unsurlarla birleşerek kuşatmadan kurtulma girişiminde bulundular. Minsk'i terk edilmiş ve yangınlar içinde bulduktan sonra kuşatmadan çıkmayı başardılar ve 12. Panzer Tümeni'nin mevzilerine ulaşabildiler. Kuşatma altındaki tüm 4. Ordu birliklerinin komutasını üstlenen General Müller, 8 Temmuz'da 18. Mekanize Tümen'in başarısız bir çıkış girişimi sırasında esir düştü. General, kuşatma altındaki tüm Alman birliklerine teslim olmaları için derhal bir emir yayınladı. Bu emir, Sovyet tarafında hoparlörlerle Alman askerlerine iletildi ve el ilanları halinde uçaklar tarafından Alman birlikleri üzerine atıldı. Alman komutan ve askerlerin çok büyük kısmı bu