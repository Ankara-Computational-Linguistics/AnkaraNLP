ürünler (Ahmet Mithat Efendi, "Felatun Bey'le Rakım Efendi", 1876; Namık Kemal, "İntibah", 1876) bir yandan yaşanan çağa ters düşmüş eski toplumsal kurumları öte yandan Batı'ya körü körüne öykünmeyi eleştiriyordu. Tiyatroda Ahmet Vefik Paşa'nın Molière uyarlamaları halk geleneğini batı kaynağı ile birleştirme çabalarının bir halkasıdır. Buna karşılık Abdülhak Hamit'in oyunları batı tiyatrosu örneklerinden büyük ölçüde beslenen, sahne diline ve halkın beğenisine ise oldukça uzak ürünlerdir. Namık Kemal'in sürgüne gönderilmesine yol açan "Vatan, Yahut Silistre" oyunu yazarın ana temalarından olan yurt ve ulus sevgisini heyecanlı bir anlatımla sahneye aktararak konu ediniyordu. Türk edebiyatında masalı gerçek anlamda ilk defa Namık Kemal'in "Mukaddeme-i Celal" 'inde kullanıldığı görülmektedir. Yazar, masalı tamamen hayali olaylardan meydana gelen bir anlatım türü olarak görmektedir. Namık Kemal ayrıca masalların ahlâki, eğitici ve terbiye edici özellikleri olduğunu belirtmektedir. II. Abdülhamit devrinde doğup gelişen Edebiyat-ı Cedide ya da başyazarlığını Tevfik Fikret yaptığı derginin adıyla Servet-i Fünun edebiyatı yazarları, bireysel konuları ancak öğrenim görmüş seçkin kişilerin kavrayabileceği bir anlatımla işlediler. Batılı, özellikle de Fransız yazarların eserlerindeki biçim özelliklerini Türkçeye uyguladılar. Ülkenin içinde buluduğu siyasî durum yazarları yalnız kişisel meseleler üzerinde durmaya yöneltmekte idi. 1877’den itibaren 93 Harbi ve mağlûbiyeti, Meclis-i Mebusan’ın kapatılışı, zamanla sansüre ve jurnallere dayanan bir rejimin oluşması, yazarları da siyaset ve toplum meselelerinde susmaya zorlamıştı. Bu durum edebiyatta içe kapanma şeklinde kendini dışa vururken siyasî ve sosyal problemler yerine estetik değerlerde gelişme ve derinleşme görüldü. Bu edebiyata mensup olanların şiirde olduğu gibi nesirde de uzun vokalli, âhenkli kelimeleri, Farsça terkipleri bol bir dil benimsemeleri Tanzimat’ın başlangıcından beri sadeleşmeye doğru giden yazı dilini yeniden ağırlaştırmakla suçlandılar. Arapça ve Farsça’da bile yer almayan tebeşbüş, mükevkeb, müşemmes, mukmir, nevîn gibi kelimeleri etimoloji kurallarını zorlayarak kullanmışlardır. Şiir ve romanlarındaki kadın ve erkek kahramanların adları da Sezâ, Sühâ, Behlül, Lâmia, Bihter, Peyker, Pervîn gibi müzikal değeri olan, fakat pek kullanılmamış isimlerdir. Hareketin temsilcilerinden Tevfik Fikret (1867 - 1912), Cenap Şahabettin (1870 - 1934) şiire geniş bir ses zenginliği kazandırdılar. Doğayı, kişisel yaşantıyı, bireysel duyguları ayrıntılarıyla yansıttılar. Tevfik Fikret zamanla toplumsal bozuklukları, siyasi yönetim baskısını, haksızlıkları konu edinmeye koyuldu. devrin romanlarında daha çok romantik aşklar ve yanlış batılılaşma ana konu olarak ön plana çıkmaktadır. Servet-i Fünun edebiyatı devrinde ilk usta romanlar ve usta yazarlar kendilerini gösterdi. Recaizade Mahmud Ekrem’in Araba Sevdası yeni teknikler kullanılan ilk realist Türk romanıdır. Roman alanında Mehmet Rauf ile birlikte ruhsal durumları çözümlemeye önem veren Halit Ziya Uşaklıgil , farklı toplum kesimlerinden kişilerin, aydınların, sanat-edebiyat çevresinin , halkın yaşamına gerçekçi açıdan tanıklık etti. Halit Ziya Uşaklıgil'in 1897 tarihli Mai ve Siyah adlı romanı, Batılı anlamda Türk romanının başlangıcı sayılır. İlk olarak 1899-1900 yıllarında Servet-i Fünûn dergisinde tefrika edildikten sonra 1900'de kitap olarak yayımlanan Aşk-ı Memnu, tefrika edildiği dönemde büyük ilgiyle karşılanmış ve Halid Ziya Uşaklıgil'in en tanınan romanı olmuştur. Batılı anlamda ilk roman örneği olduğu bilim çevrelerince kabul görmüştür. Eserlerini bu devirde yayımlamaya başlayan Rahmi Gürpınar, Edebiyat-ı Cedide'den alabildiğine ayrılarak geniş okur topluluğuna seslenen, halkın yaşamından canlı kesitler veren, öğretici, eğlendirici romanlar yazdı. Türk öykücülüğünü yetkinliğe kavuşturan yazar ise Halit Ziya Uşaklıgil oldu. Edebiyat-ı Cedide devrinde yalın diliyle dikkat çeken Uşaklıgil, titiz gözlemciliğiyle gerçekçi öykü geleneğini başlatan yazardır. İlk olarak 1899-1900 yıllarında Servet-i Fünûn dergisinde tefrika edildikten sonra 1900'de kitap olarak yayımlanmıştır. II. Meşrutiyet'in ilânından sonraki dönemde Edebiyat-ı Cedide'nin bağlı olduğu "sanat için sanat" anlayışını kısa bir süre Fecr-i Ati hareketinin genç temsilcileri sürdürdü. Bunlar arasında yer alan Ahmet Haşim, arı şiir anlayışına bağlı ürünleriyle tanındı. Topluluğun üyelerinden hemen tümü II. Meşrutiyet'ten sonra Millî Edebiyat hareketi içinde yer aldılar. II. Abdülhamit'in uzun süren baskısı II. Meşrutiyet sonrasına kadar tiyatro edebiyatının gelişmesine engel oldu. Türkçülük hareketinin etkisinde gelişen Millî edebiyatın hareket noktası millî kaynaklara yönelme düşüncesiydi. Dilde sadeleşme, şiirde aruzun yerine hece vezni, içerikte halkın sorunları ve yerli yaşam Millî Edebiyat'ın temellerini oluşturdu. Mehmet Emin Yurdakul'un 1897 Yunan Harbi sırasında Selanik'te Asır gazetesinde yayınlanan "Ben bir Türküm dinim, cinsim uludur" mısrası, ile başlayan “Cenge Giderken” başlıklı şiiri kendisine büyük ün kazandırdı. Ertesi sene, II. Abdülhamid devri saray ressamı Fausto Zonaro'nun Yunan Harbi'ni konu alan resimlerinin de yer aldığı "Türkçe Şiirler" adlı eserini yayınladı. Bu eserle başlayan yenileşme, aydınların şiirini bir yandan halk edebiyatı ögelerine öte yandan halkın dertlerine yöneltirken edebiyatta yeni bir başlangıç yapılmış ve Türkçülük bu alana girmişti. 1908 Meşrutiyet Devrimi sonrası artan basın ve yayın hareketleri içerisinde Genç Kalemler dergisi Türkiye tarihinde Millî Edebiyat hareketinin doğuşu açısından çok önemli bir yere sahiptir. İttihat ve Terakki Cemiyetinin etkili üyelerinden Doktor Nâzım Bey ’in iki yeğeni tarafından Haziran 1909'da Manastır’da Hüsn-ü Şiir adıyla çıkarılan dergi dördüncü sayıdan sonra Selanik’e taşındı ve dokuzuncu sayıdan itibaren Genç Kalemler adını aldı. Derginin kapağında Arap harfleriyle yazılan başlığın altında latin harfleriyle genç kalemler yazılmıştı. Genç Kalemler dergisi dilde milliyetçiliğin organı olarak tanınmaktadır. 1909'da İttihat ve Terakki'nin Selanik’teki merkez yönetim kuruluna üye olarak seçildikten sonra Selanik’te kalmayı sürdürerek çevresinde bir kültür hareketi yaratmaya çalışan Ziya Gökalp, "Vatan ne Türkiyedir Türklere, ne Türkistan Vatan, büyük ve müebbet bir ülkedir: Turan" beyti ile biten "Turan" şiirini Genç Kalemler’e yollamıştı. Ali Canip bu şiiri derginin 6. Sayısında yayınlamıştır. Türk edebiyatının en önemli isimlerinden Ömer Seyfettin, derginin beyni Ali Canip ile birlikte dilde sadeleştirme için bir kampanyaya girişmişti. Genç Kalemler’in II. cildiyle başlatılan Yeni Lisan Hareketi, Türkçe’nin sadeleştirilmesine yönelik sistemli ilk harekettir. Dergide "Yeni Lisan" adıyla ilk makaleyi imza yerine bir soru işaretiyle yazan Ömer Seyfeddin Ali Canip’e 28 Ocak 1911’de gönderdiği bir mektupta, "Geliniz Canip Bey edebiyatta, lisanda bir ihtilâl vücuda getirelim" diye çağrıda bulunur. Ali Canip’e Arapça ve Farsça terkipleri dilden atmak için ortak bir kampanya önerisi sunar. Kazım Nami’ye göre ise 30 milyon Osmanlı’nın kısa sürede bu dili öğrenmesi gerektiği için sadeleşmeye ihtiyacı vardı. Hemen hemen aynı zamanlarda derginin bir başka önemli ismi ortaya çıktı. Ali Canip, Ziya Gökalp’e Ömer Seyfettin’in mektubunu göstermiş ve kendi güçleriyle Genç Kalemi büyütmeyi teklif etmiştir. Genç Kalemler Ziya Gökalp’in aracılığıyla bir heyet oluşturdular. Heyetin başında da Enver Paşa bulunuyordu. Bu heyet önemli saydığı pek çok batı eserini sade bir dil ile Türkçeye tercüme etti. İttihat ve Terakkinin politik nüfusunu kullanarak Selanik’te 4 okuma kitabı ve 2 imla kitabı yayınladılar. Ömer Seyfettin’in tanınmış hikâyelerinden birçoğu ilk defa Genç Kalemler’de yayımlandığı gibi dünyadaki Türkleri birleştiren, güçlü bir Türk devleti kurulmasını tasarlayan Ziya Gökalp'in, Türkçülük, hatta Turancılık ideolojisini ifade ettiği "Altın Destan" adlı şiiri de 1911’de ilk defa burada çıkmıştır. Bakışları Orta Asya Türklüğü’ne çeviren "Altın Destan"da kullanılan "Turan, ogan, ulus, budun, kurultay" gibi bazı kelimeler meselenin siyasî-Türkçü boyutlarını ortaya koymaktadır. Genç Kalemler’in Türkçülük ideolojisiyle beraber savunduğu bir diğer ideoloji de Batıcılıktı. Dergide, Batı dillerinden tercüme edilen birçok yazı yayımlanmıştı. İlk Yeni Lisan makalesinde, millî edebiyatı oluşturmanın önündeki en büyük engelin İslâmiyet’in getirdiği "tesettür" keyfiyeti olduğu da ima edilir. Bu fikir, Ömer Seyfeddin’in yine ilk defa Genç Kalemlerde yayımlanan "Aşk Dalgası" adlı hikâyesinin de asıl temasını teşkil etmektedir. Genç Kalemler, 1912 yılını Eylül ayında Balkan Savaşları'nın başlaması ile kapanmıştır. Derginin yazı kadrosunu oluşturan yazarların çoğu Selanik'in kaybedilmesi neticesinde bundan sonraki yazı faaliyetlerini İstanbul’da yayımlanmakta olan Türk Yurdu gibi dergilerde sürdürmüşlerdir. Ziya Gökalp, İstanbul’a gelir gelmez Türk Ocağı'nın kurucuları arasında yer almıştı. Derneğin yayın organı "Türk Yurdu" başta olmak üzere "Halka Doğru", "İslâm Mecmuası", "Millî Tetebbûlar Mecmuası", "İktisadiyat Mecmuası", "İçtimaiyat Mecmuası", "Yeni Mecmua"'da yazılar yazmıştı. I. Dünya Savaşı ve Millî Mücadele yıllarında aruz vezninde yazdıkları şiirlerle adlarını duyurmuş olan Beş Hececiler’in de Türkçe ve hece vezniyle şiir yazmayı benimsemelerinde Ziya Gökalp’ın etkisi büyüktür. Fecr-i Ati topluluğuna ilk katılanlardan olmasına rağmen kısa süre içinde gruptan ayrılarak hece vezniyle şiirler yazmaya başlayan İbrahim Alaettin Gövsa'nın 1911'de yayımladığı Çocuk Şiirleri adlı kitabı, Türk edebiyatının ilk çocuk şiiri kitaplarındandır. Genç Kalemler'in başlattığı dil ve edebiyat hareketi, dönemin özellikle İstanbul aydınları tarafından tepkiyle karşılanmış ve aydınlar arasında sert tartışmaların yaşanmasına neden olmuştur. Yeni lisana en sert tepkiler, o sıralarda Fecr-i Âtî topluluğuna mensup olan Köprülüzade Mehmet Fuat ile Yakup Kadri’den gelmiştir. Zamanla yeni lisan çizgisine gelen bu iki yazar başlangıçta bu hareketi asla ciddiye almamış, hatta yazdıkları yazılarla alay etmişlerdir. Bir yıl süren tartışmaların sonunda Hamdullah Suphi, Celâl Sahir, Yakup Kadri, Köprülüzade Mehmet Fuat, Refik Halit, Yeni Lisan hareketini kabul ettiklerini bildirmişlerdir. Türkçede yabancı sözlerin temizlenmesi, yazımda konuşma dilinin egemen olması, taşra yaşamının gerçekçi bir üslupla edebiyata taşınması gibi özelliklerle bilinen bu devirde Ömer Seyfettin, Türk öykücülüğünde yeni bir çığır açmıştı. Onu Halide Edib, Refik Halit ve Yakup Kadri izledi. Halide Edib'in ilk kez 1912'de yayınlanan romanı Handan Türk edebiyatında kadın piskolojisinden bahseden ilk romandı. Halide Edib'in 1912 yılında yayınlanan bir diğer romanı olan ve Türk edebiyatının ilk siyasal/ideolojik romanı kabul edilen "Yeni Turan" adlı romanında kadınların bir ideoloji olarak Türk milliyetçiliği içinde nasıl kurgulanacağı sorunu bu romanda yankısını bulmuştur. Refik Halit'in 1919 yılında yayınlanan gerçekçi eseri "Memleket Hikâyeleri" ilk kez Anadolunun küçük kent ve kasabaların yaşamlarını konu edindi. "Çalıkuşu" adlı romanı 1921’de Vakit Gazetesi’nde tefrika edilmesiyle şöhrete kavuşan Reşat Nuri, eserinde asıl konu olarak aşkı işlemiş olmasına rağmen Anadolu’nun birçok kasaba ve köyünde geçen olay örgüsüyle Anadolu’daki sosyal hayatı başarıyla yansıtmıştı. 1922'de basılan ilk romanı "Kiralık Konak" ile Tanzimat tan I. Dünya Savaşı’nın sonuna kadar yetişmiş üç neslin düşünüş ve yaşayışındaki değişikliği başarıyla aktaran Yakup Kadri, İstanbul’da bir Bektaşi tekkesinin şeyhiyle, evli bir kadın arasındaki tutkulu bir aşkın öyküsünü anlatan "Nur Baba" adlı eserinin 1922 yılında kitap olarak basılıp çok satılmasıyla ününü yaygınlaştırdı. Halide Edib, milli mücadeleye katılmış, savaşlarda gösterilen kahramanlıklar ve direnişlerden yapıtlarında bahsetmişti. Yazarın, Türk edebiyatında Kurtuluş Savaşı üzerine yazılan ilk roman olan "Ateşten Gömlek" (1922) adlı romanı milli mücadeleden izler taşır. Türkiye Cumhuriyeti'nin ilk yazarlar kuşağının öncüleri Reşat Nuri Güntekin, Halide Edip Adıvar, Yakup Kadri gibi romancılar Cumhuriyet devrinin eşiğinde yayınladıkları eserleriyle Osmanlı'nın yıkılış Türkiye'nin kuruluş devrine tanıklık ettiler; Anadolu gerçeğini yansıttılar. Cumhuriyet devri edebiyatı Türkiye'nin gerçeklerine gittikçe genişleyen ölçüde eğildi. Yurdun bütün bölgelerinde kentlerdeki, köylerdeki yaşamı ve insan ilişkilerini, yurt dışına göçen işçileri ele aldı. Her sınıftan, her yaşam biçiminden gelen kahramanları canlandırdı. Onları kuşatan toplumsal bozuklukların giderilmesi için öneriler getirildi. Dil devrimi, edebiyatı yakından etkiledi. Türetilen ya da canlandırılan sözler yanında bölge ağızlarından sözler ve anlatım biçimleri de edebiyata girdi. Halk söyleyişleri, anlatımı kadar dünya edebiyatlarından türlü eğilimlerden, deneylerden izlenimler görüldü. Cumhuriyet'in kuruluşunu ele alan eserler oluşturuldu. Yakup Kadri yakın tarihte oluşan, kendi tanık olduğu olaylara dayanarak toplumdaki değişmeleri, siyasal yaşamdaki çalkantıları, çatışmaları ele alan romanlar yazdı. En etkili romanı ise köylü ve aydın çelişkisini anlatan" Yaban" (1932) oldu. Cumhuriyet'in ilk on yılında Türk Kurtuluş Savaşı'na katılan halk ve aydınlar, yeni devre ayak uydurmaya çalışan çıkarcılar ve işbirlikçiler , Batı Uygarlığı karşısında geleneksel ahlâkın ve yerleşik değerlerin tartışılması ,toplumdaki değişmelerin, batılılaşmayı yanlış anlamanın yıkıcı etkileri gibi toplumsal konulara bireysel sorunlar, ruhçözüm deneyleri eklendi. Şevket Esendal'ın "Ayaşlı ve Kiracıları" (1934) romanı başkent Ankara'nın, Cumhuriyet'in ilk yıllarındaki yaşamını canlandırıyordu. Deniz tutkunu olan Sait Faik, kendi yaşadığı Burgaz Adası'nın Rum balıkçılarını, kentin küçük insanlarını geniş bir insan sevgisiyle canlandırdı. Öte yandan üretim biçimine, üretim biçiminde değişmenin yaşamı nasıl etkilediğine dikkati çeken ilk eser Sadri Ertem'in "Çıkrıklar Durunca" (1931) adlı köy romanıdır. Sabahattin Ali, "Kuyucaklı Yusuf" romanıyla 20 yıl kadar sonra gelişecek köy romancılığına öncülük etti. Köylüleri, düşkün kadınları, toplumsal sınıflar arasındaki çelişkileri ele alan öyküler kaleme aldı. "İnce Memed" romanında 1930 yıllarında Toroslar'da yaşayan, suça itilmiş bir eşkıyanın yaşamını konu edinen Yaşar Kemal bu yöreyi ve Çukurova'yı tarihi kökleri, doğası, güncel sorunlarıyla yansıtırken anlatımdaki coşku, betimlemelerindeki renklilikle dikkat çekti. Orhan Kemal, İstanbul'un yoksul kesimlerinde yaşayanları, köyden kente nüfus göçünü, ezilen çocukların, genç kızların macerasını konu edindi. Kemal Tahir'in köyü konu edinen romanları ve köydeki gelişmelerin geniş bir panoramasını verdi. Samim Kocagöz, Necati Cumalı, Fakir Baykurt gibi yazarlar roman ve öyküleriyle köy ve kasaba yaşamına tanıklık ettiler. Aynı çevreyi konu edinen Bekir Yıldız, yurt dışında çalışan göçmen işçilerin yaşamını konu edinen yazarlardan oldu. Gerçeklere ironi ile bakan öykücüler bulunduğu gibi "(örn; Haldun Taner)" toplumsal bozuklukları gülmece öyküleri ve romanlarıyla çok geniş bir okur toplulukları önünde tartışan yazarlar "(Aziz Nesin, Rıfat Ilgaz)" görüldü. Kurtuluş Savaşı'nın ve Cumhuriyet devrini, toplumcu ve gerçekçi yazarlara karşıt biçimde yorumlayan yazarlar (" Tarık Buğra") da oldu. Ruhsal çözümlemelere yönelen, bilinçaltını sergileyen yazarlar "(Yusuf Atılgan, Bilge Karasu, Adnan Özyalçıner, Oğuz Atay, Tezer Özlü vs.)" soyutlamalardan, kara mizahtan faydalandılar; geriye dönüşümlerle, çağrışımlarla beslenen, dilin olanaklarını araştıran denemelere giriştiler. Kadın romancılar ve öykücüler çevreyi, olayları, kişileri konu edinirken, ayrıntılara daha çok indiler. Bu yazarlar "(Nezihe Meriç, Adalet Ağaoğlu, Pınar Kür, Füruzan, Sevgi Soysal, Tomris Uyar)" bireyin toplumla ilişkisi, toplumsal yapıda ve kültürdeki değişimler, cinsellik gibi konulara yönelirken yerleşik yargılara karşı çıktılar. Hızlı kentleşme, sanayileşme olguları köy edebiyatının ortadan silinmesine yol açarken, kentteki kaynaşmalar, kenar mahalle insanlarının, yoksulların, işçilerin yaşamından çok aydınların, sanatçıların, siyasi eylemlere katılanların toplumsal ve ruhsal dünyalarını, onların tanıklığıyla bireyi ve toplumu konu edinen bir edebiyat gelişti: Erhan Bener, Demir Özlü, Selim İleri, Orhan Pamuk, Latife Tekin, Nedim Gürsel gibi yazarların roman ve öyküleri. Mehmet Âkif Ersoy, Yahya Kemal Beyatlı ve Ahmet Hâşim Cumhuriyet dönemi şiirinin kurucu şairleridir. Bu üç şairin şiirleri birbirinden farklı özellikler taşır. Tek ortak noktaları dönemin genel eğiliminin tersine aruz veznindeki ısrarlı tutumlarıdır. Mehmet Âkif Ersoy, büyük oylumlu, hikâyelik şiirini derleyen "Safahat" dizisinde aruz veznini halkın konuşma diline başarılı bir şekilde uyguladı. Yahya Kemal Beyatlı'nın vatan sevgisi ve tarih duygusuyla beslenen şiiri bir yandan lirik öte yandan destansı öğeler taşıyordu. Hece vezninin temsilcilerinden Faruk Nafiz Çamlıbel, halkın yaşantılarından çıkardığı konuları yine halkın söyleyiş ve nazım biçimleriyle dile getirdi. Yepyeni görüşler getiren ünlü "Sanat" şiiri, memleketçi şiirin ilk bilinçli bildirisi kabul edilir. "Han Duvarları" ise Türk şiirinin en önde gelen klasiği olarak değerlendirilir. Bu şiir, Türk edebiyatında “Memleket Edebiyatı” denen bir akım başlattığı gibi, Faruk Nafiz’in sanatının da dönüm noktasını oluşturmuştur. Hece ve aruz ölçülerini kullanmayı reddeeden, kafiyeyi ilkel, edebi sanatları gereksiz bulduğunu açıklayan Orhan Veli Kanık, "Geçmiş edebiyatların öğrettiği her şeyi, bütün geleneği atmak" amacıyla yola çıkarak şiir dilini konuşma diline yaklaştırdı. 1941 yılında, arkadaşları Melih Cevdet ve Oktay Rifat ile birlikte çıkardıkları "Garip" adlı şiir kitabında bu fikirlerinin örnekleri olan şiirleri yayınlandı ve Garip akımının doğmasına sebep oldu. Bu akım özellikle 1940-1950 yılları arasında Cumhuriyet dönemi şiirinde büyük etki bıraktı. Garip şiiri hem yıkıcı hem de yapıcı özelliği ile Türk şiirinde bir mihenk taşı kabul edilir. 1946'da Cumhuriyet Halk Partisi'nin şiir yarışmasında "35 Yaş" şiiriyle birincilik kazanınca birden ünlenen Cahit Sıtkı Tarancı döneminin en çok okunan şairlerindendi. Bir yandan Garip akımından etkilenerek serbest şiiri denedi, diğer yandan Baudelaire, Verlaine gibi Fransız şairlerinin etkisinde kaldı. Ama hiçbir akıma bağlanamayan, uyum ve biçimi gözeten, duygulu, içten, kendine özgü bir şiir geliştirdi. Nâzım Hikmet Ran'ın vezni, geleneksel kalıpları kıran şiiri, biçimlik özellikleri kadar "Marxçı" görüşe bağlı içeriğiyle de yenilik oluşturdu. Bu yenilikçi şiir zamanla halk şiirinden, divan şiirinden hatta çağdaşı Garip şiirinden etkiler aldı, öykünün olanaklarından faydalanıldı, yerel ve evrensel değerlerle beslendi. Garipçiler karşısında Nâzım Hikmet'in şiir anlayışından etkilenen "toplumcu şiir" anlayışı ortaya çıktı. Bu şiir geleneğinin temsilcileri "Rıfat Ilgaz, A. Kadir, Ahmed Arif, Hasan Hüseyin" 'dir. Toplumsal konuları, imgeye ve duyarlığa daha geniş yer vererek işleyen eğilimin temsilcisi Attilâ İlhan oldu. Doğayı, aşkı, yaşamı, sevgiyi, barışı, özgürlüğü vs. konuları işleyen açık aydınlık şiirin " (Bedri Rahmi Eyüpoğlu, Behçet Necatigil, Cahit Külebi, Necati Cumalı)" karşısında insanın evrendeki yerini konu edinirken soyutlamalardan, bilinçaltı araştırmalardan faydalanan çalışmalar yer aldı. Asaf Halet Çelebi'nin şiirine eski uygarlıkların, tasavvufun, folklorun katkısı görüldü. Dönemin en üretken şairi Fazıl Hüsnü Dağlarca, insanın Tanrı, evren, tarih, zaman karşısındaki yerini yer yer karanlık imgelerle okura sezdirmeye çalıştı. Garip şiirinin açık anlatımına karşın fikirleri dolaşık bir ifadeyle ve sembollerle gizleyerek anlatan İkinci Yeni adı verilen şiirin temsilcileri; Edip Cansever, İlhan Berk, Cemal Süreya, Turgut Uyar, Sezai Karakoç ve Ece Ayhan, çağdaş dünyanın karmaşası içinde bunalan insanın tedirginliğini, yer yer kapanık bir şiir diliyle anlattılar. Sezai Karakoç ise mistisizm yönüyle II. Yeniler içerisinde farklı bir çizgiye sahip oldu. Toplumsal eylemlere "(Kemal Özer, Ataol Behramoğlu)" kentin yaşamında çizgi dışı kalmış kitlelerin temsilcilerine "(Refik Durbaş)", kültürel kaynaklara ve tarihe "(Hilmi Yavuz)" yönelen ürünler kendini gösterdi. İroni "(Salah Birsel)", toplumsal" (Metin Eloğlu)", siyasal "(Can Yücel)", yergi, duyarlığa karşı şiir kaynaklarından birini oluşturdu. İlk oyun yazarlarının konuları arasında inkılâpları tanıtmak, Cumhuriyet devrinin getirdikleriyle Osmanlı'nın yozlaşmış yanlarını karşılaştırmak ve Atatürk'ün tarih tezini işlemek bulunmaktadır. 1960'lı yıllar tiyatronun altın çağı olarak kabul edilir. 1970-1995 yılları arasında tiyatro yazarlığı müstakil bir meslek hâline gelen Çağdaş Türk tiyatrosunun temelini atan ve geliştiren Muhsin Ertuğrul'un yanında 1955'ten sonra tiyatroya ağırlık veren Necati Cumalı. da yer almıştır. Musahipzâde Celal, Turgut Özakman ve Aziz Nesin gibi yazarlar geleneksel tiyatronun güldürmeye yönelik yer yer kabalaşan, açık saçık ifadeleri ve gevşek dokusuyla yabancılaşma tekniğini özellikle sosyal ve siyasi eleştiri alanında kullanmışlardır. Geleneksel Türk Tiyatrosu'ndan, ele aldıkları konuyu zenginleştirmek amacıyla yararlananlarsa; Ahmet Kutsi Tecer, Haldun Taner, Sabahattin Kudret Aksal ve Turan Oflazoğlu'dur. Bu dönemde sahnelenme amacıyla eskimiş eserleri yeniden işleme hareketleri de görülmüştür. Köy sorunlarını dile getiren tiyatro yazarları arasında; Cahit Atay, Murathan Mungan ve Hidayet Sayın da vardır. Selahattin Batu, konusunu Yunan Mitolojisi'nden alır. İnsanın yalnızlığını ve gücünü sorgulayan felsefi oyunlar yazanların başında Ahmet Muhip Dıranas, Sabahattin Kudret Aksal, Melih Cevdet Anday ve Güngör Dilmen gelmektedir. Türk edebiyatını uzun tarihi ve geniş coğrafyası içinde bir bütün olarak ele alan, devirlerini belirleyen, eski eserleri gün ışığına çıkaran yazar Fuad Köprülü'dür. F. Köprülü, siyasi ve toplumsal kurumlardaki değişmelerin edebiyattaki etkilerini gösterdi. Onun çizdiği çevreye bağlı kalarak geçmişteki Türk edebiyatını inceleyen araştırmacılar yetişti; İbrahim Necmi Dilmen, İsmail Habip Sevük, Agâh Sırrı Levent, Mustafa Nihat Özön, Nihat Sami Banarlı, Kenan Akyüz, Abdülbaki Gölpınarlı, Fahir İz bu alanda çalışmalar gerçekleştirenlerden kimileridir. Değerlendirmelerinde düşünce hareketlerini, yazarların psikolojisini, anlatım özelliklerini göz önünde tutanlar "(Ahmet Hamdi Tanpınar, Mehmet Kaplan)" olmuştur. F. Celaleddin, Selahattin Enis, Sadri Ertem, Cemal Kaygılı, Sabahattin Ali, Kenan Hulusi Koray, Nahit Sırrı Örik, Bekir Sıtkı Kunt, Mahmut Şevket Esendal Cumhuriyet devri öykücülüğünü hazırlan isimlerdir. Bu devire alışılmışın dışında bir öykü dünyası kuran Sait Faik Abasıyanık, Halikarnas Balıkçısı (Cevat Şakir Kabaağaç), diyalogların usta yazarı Orhan Kemal, Mehmet Seyda, Samet Ağaoğlu, Sabahattin Kudret Aksal, Kemal Bilbaşar, Kemal Tahir ve Ahmet Hamdi Tanpınar Tarık Buğra öykü yazarları olarak ön plana çıktı. Günümüzde Türk öykücülüğü geniş bir konu ve üslup zenginliğiyle sürmektedir. Çağdaş öykü yazarları arasında Muzaffer Buyrukçu ve Osman Çeviksoy üslupçuluklarıyla ön plana çıkarken, İslam Gemici, Necati Tosuner gibi isimler de çalışmalarına aralıksız olarak devam etmektedirler. Türk edebiyatında gerçek anlamda ilk mizah ürünleri masallar, fıkralar ve seyirlik oyunlardır. Divan edebiyatında da sık rastlanmamakla birlikte mizah yer almıştır. Tanzimat devrinde Türk mizahının çehresi geniş ölçüde değişti. Teodor Kasap ve Direktör Ali Bey’in Fransız edebiyatının etkisiyle yazdıkları tiyatro eserleri önem kazandı. Şinasi’nin Şair Evlenmesi, Ziya Paşa’nın Zafername Şerhi, Namık Kemal’in imzasız fıkra ve yergileri bu tiyatro eserlerini izledi. II. Meşrutiyet’le birlikte Türk mizah edebiyatı büyük gelişme gösterdi. Baha Tevfik, Peyami Safa, Ömer Seyfettin, Yusuf Ziya Ortaç ve Orhan Seyfi Orhon gibi birçok yazar mizah yazılarıyla ünlendi. Cumhuriyetle birlikte Türk mizahı yeni bir kimlik kazandı. Bu devir yazarları geçmişi eleştiren, yeni devri savunan bir tutum benimsedi. Çok partili devirle birlikte mizah kapsam ve konu bakamından büyük zenginlik kazandı. Aziz Nesin, Sabahattin Ali, Rıfat Ilgaz, Orhan Kemal, Bedii Faik, Haldun Taner, Muzaffer İzgü, Çetin Altan gibi yazarlar bu devrin önemli isimleridir. 1940'larda Nesin ve Ilgaz'ın Markopaşa dergisindeki çalışmaları halk tarafından benimsenmiş ve derginin tirajını yükseltmiştir. 1990'larda özellikle Leman, Hıbır gibi karikatür dergilerinde güncel ve hiciv ağırlıklı mizah içeren köşe yazıları ön plana çıktı. Bu yazarlardan bazıları daha sonra yazılarını toplama eserlerde yayınlama imkânı buldular. Bunlara örnek olarak Atilla Atalay ve Metin Üstündağ verilebilir. Zaten Türkiye'de oldukça kuvvetli bir karikatür mizah geleneği bulunmaktadır. Akbaba ve Markopaşa'dan Gırgır, Hıbır ve Leman'a; bunlardan 2000'li yılların L-Manyak Penguen Uykusuz dergilerine, özellikle taşlama içerikli, mizahi karikatür ve köşe yazıları yaygın bir türdür. Bunlara ek olarak günümüzde Ferhan Şensoy gerek oyunları, gerekse düz yazıları ile kendine has mizah anlayışını göstermektedir. Truva Savaşı Yunan mitolojisinde, Truvalı Paris'in Sparta Kralı Menelaus (Menelaos)'un karısı Helen'i kaçırması sonucunda Yunanların (Akaların) Anadolu'daki Truva kentine saldırmasını konu alan savaştır. Savaş, Yunan mitolojisi ve edebiyatında çok önemli bir yere sahiptir ve detayları Anadolu'lu ozan Homeros'un "İlyada" ve "Odysseia" adlı destanlarında anlatılmaktadır. "İlyada", on yıl süren savaşın son bir aylık dönemini en ince ayrıntılarına kadar anlatırken "Odysseia", Yunan komutanlardan Odysseus'un Truva'nın düşüşünden sonra vatanı İthaka'ya yaptığı yolculuğunu dile getirir. Zeus, düzenlediği Peleus ile Thetis'in düğüne tanrıçalardan Eris'i davet etmez. Bunun üzerine Eris, düğüne altın bir elma göndererek, bunun ""en güzel tanrıçaya"" verilmesini ister. Athena, Hera ve Afrodit altın elmanın kime verilmesi gerektiği konusunda anlaşmazlığa düşünce Zeus, tanrıçaları Paris'e gönderir ve en güzel tanrıçayı Paris'in seçmesini ister. Paris altın elmayı Afrodit'e verir. Karşılığında Afrodit, ""tüm kadınların en güzeli' "olan Helen'i, Paris'e aşık eder. Paris, Sparta'yı ziyaretinde Helen'e aşık olur ve iki aşık birlikte Truva'ya dönerler. Kendilerine hakaret edildiğine inanan Yunanlar, Menelaus ve kardeşi Miken Kralı Agamemnon önderliğinde Aka ordusunu toplar ve Truva'ya bir sefer düzenler. Helen'in iade edilmesi ve kendilerine tazminat ödenmesi tekliflerine olumlu yanıt vermeyen Truvalılar ile uzun ve zorlu bir savaşa girerler. Truva'nın mitolojik bir kent olduğu düşünülürken, 1870 yılında Alman arkeolog Heinrich Schliemann tarafından başlatılan ve ikinci dünya savaşından önce Amerikan arkeolog Blegen tarafından gerçekleştirilen kazıların sonucu olarak, Çanakkale Boğazı'nın güney sahillerinde, Küçük Asya'nın kuzey batısındaki Troas bölgesinde bir sırtın üstünde bugünkü Çanakkale'nin birkaç kilometre güney batısındaki Hisarlık tepesinde dokuz kere yıkılıp yeniden kurulmuş çok eski bir şehir bulundu. Truva, deniz baskınlarından korunacak kadar içeride olmasına karşın Helespontos (Çanakkale)ile Karadeniz’i bağlayan ticaret yoluna hakim olacak kadar denize yakın bulunuyordu. Her yıkılışında yeniden yapılmış bu önemli ticaret şehrinde dokuz tabaka meydana çıkarıldı. Bunlardan MÖ 15-12. yüzyıla ait olan 6. tabaka, Homeros’un anlattığı Truva'dır. Homeros’un Truva Savaşı'nda bahsettiği kentin Yunanlar tarafından tahrip ediliş tarihi olarak ilk çağda MÖ 1184 yılı kabul edilir. MÖ 2000 yılının ortalarında Hisarlık tepesinin doğusunda kalan topraklar büyük Hitit İmparatorluğuna aitti. MÖ 1250 - 1220 yılları arasında krallığını sürdürmüş olan Hitit kralı IV. Tuthaliya'ya ait bir kaya anıtında 2 yer isminden bahsedilir - Wilusa ve Troas. Hititoloji bulgularına göre Truva (İlion), Hititlerin sözünü ettiği Wilusa kentidir. Böylece günümüzden üç bin yıl önce Truva'da Hititlerin yaşamış olduğu ortaya çıktı. Şehrin yeni bulunan bronz mührü eski Yunanca değildi, Anadolu'da binlerce sene önce konuşulan Luvi dilinde kazılmıştı. Toprağın metrelerce altından çıkarılan evler de Yunan özelliği taşımıyorlardı; ve Anadolu'ya mahsustular. Sparta Kralı Tydareus'un kızlarından biri olan Helen, dünyanın en güzel kızlarından biri idi. Annesi Leda'dır. Zeus kuğu şekline girip Leda ile birleşmiştir. Bunun sonucunda Helen bir yumurtadan çıkmıştır. Odysseus, Odisseas Penelope ile evli ve ondan Telemachus adlı bir oğlan çocuğuna sahiptir. Savaştan kaçınmak için deli taklidi yapar ve tarlasına tuz eker. Palamades ondan daha kurnaz çıkarak küçük oğlanı sabana koşar. Odysseus, kendine gelir oğlunu isteksizce öldürecektir. Aklı başında olduğu gerçeğini açıklar ve savaşa katılır. Yunan edebiyatında önemli yere sahip olan destanlar yüzyıllarca ağızdan ağza dolaşmış MÖ 700 yıllarında yazıya aktarılmıştır. Homeros'un İlyada'sı da bu dönemde ortaya çıkmıştır. Destanların yazıya alınmadan önce saraylarda aidoslar (şarkıcılar) tarafından dönemin çalgı aletleri olan forminks ve kitara eşliğinde okunulduğu bilinmektedir. Homeros halk efsanelerini ve öykülerini toplayarak iki büyük destanı ile sadece yunan edebiyatında değil, Batı dünyasında da ilk ve en büyük anıtsal yazı eseri olarak yerini almıştır. Akhilleus Yunan mitolojisine en çok konu olmuş kişidir. Homeros’un İlyada destanı aslında Truva Savaşı ile birlikte, Akhilleus’un destanıdır. Akhilleus Peleus ile Thetis’in oğludur. Thetis, Nerus’un kızı yani bir deniz tanrıçasıdır. At adamın yanında (Sentor) büyütülür ve eğitilir. Akhilleus az yaşasa da ünlü yaşamayı seçmiş ve bunun İçin Troia savaşına katılmaya karar vermişti. (Azra Erhat, Mitoloji Sözlüğü, Remzi Kitabevi, 5.baskı, 1993) Akhilleus'un annesi bir tanrıça olduğu için, doğumunda kutsal sularla kutsanarak ölümsüzlük bahşedilmiş ancak suya batırılırken topuğundan tutulduğu için topuk su dışında kalmış ve yalnızca buradan öldürülebilmesi söz konusu olmuştur. Akhilleus zırh ve miğfer ile korunurken, açıkta olan az sayıdaki eklem yerlerinden biri olan topuğundan okla vurulana kadar ölümsüzlük (ya da silah işlemez) mitini almıştır. Günümüzde de ayak bileğinin arkasındaki tendona Aşil tendonu adı verilmektedir. Akalar Antik Yunanistan’da bir ırktır. MÖ 2000 yılı başlarında kuzeyden ve doğudan göçen kavimlerin Yunanistan’daki Kar’larla birleşip kaynaşmasından doğmuş yeni bir ırk olduğu yarımadaya kuzeyden güneyden geldikleri tahmin edilmektedir. Avrupa’dan gelen İndrogermenlerle adalar yoluyla Yunanistan’a geçen Anadoluların kültür ve dil özelliklerini taşırlar. Grekçe öğeleri az arkaik Bir Yunanca konuşurlardı. MÖ 1600'dan sonra yüksek ve özgün bir kültür yarattılar. Yunanistan’da birçok krallıklar kurdular. Bu krallıklar arasında çok yakın ve sık ilişkiler vardı. Zaman zaman türlü nedenlerle krallıklar arasında savaşlar çıkmış, güçlü krallar krallıklara egemen olmuş, arada deniz aşırı savaşlara çıkmışlardır. Fakat hiçbir zaman kent devletleri merkezi bir devlet çatısında birleştirilemedi. En büyük devletler bile feodal nitelikten kurtulamadı. Yazıyı bilirlerdi. Dinsel yaşamlarında tanrı kültünden ölüler kültü daha çok yer tutardı. Ölülerin başka bir dünyada yaşadıklarına inanırlardı. Akaların siyasal bakımdan en güçlü oldukları dönem MÖ 1400-1200 yılları arasıdır. Bu dönemde bütün Peloponnes’i içine alan büyük devletler kurdukları, devletler arasında sıkı kültür ve ticaret ilişkileri geliştirdiler. Troia savaşları da Akaların komşu ülkelerine yayılmasının bir sonucudur. Paris, Priamos’un karısı Hekabe’den doğan küçük oğludur. Kraliçe onu doğurmadan bir gün önce rüya görür. Karnından çıkan bir alev Truva surlarını sarıp bütün şehri yangına çevirir. Falcılar bunu kötüye yorarak doğacak çocuğun bütün şehri yıkımına sebep olacağını söylemişler. Bebek doğunca Priamos kurtlar kuşlar yesin diye onu bir uşağı ile İda dağına bıraktırmış, fakat bir dişi ayı Paris’i emzirmiş, sonra bir çoban onu bulmuş, kendi çocukları ile birlikte büyütmüştür. Paris, İda dağında güzelliği ve çalışkanlığı ile ünlü bir çoban olmuş sürülerine iyi baktığı için ona koruyucu anlamına gelen Alexsandros adını takmışlar. O sıralarda Peleus ile Thetis’in Olimpos’ta yapılan düğün törenine kötü bir olay çıkmasın diye kavga tanrıçası Eris çağrılmamıştır. Buna kızan Eris bir altın elmanın üzerine en güzeline diye yazarak atar Hera Athena ve Aphrodite’ten her biri en güzel tanrıçanın kendisi olduğunu iddia eder. Zeus en güzelini seçmek için her nedense Paris’i hakem tayin eder ve Tanrıçaları rehber Tanrı Hermes ile ida dağına gönderir. Tanrıçaların her biri Paris’e altın elma karşılığında bir bağışta bulunmaya söz verir. Hera Asya Krallığını, Athena sonsuz akıl ve savaşta yenilmezliği, Aphrodite ise Spartalı Helen’in aşkını vaat etmiş. Paris elmayı Aphrodite vermiş o günden sonra da Helen’in aşkı ile yanıp tutuşmuş. Bu sıralarda Troya’da yarışlar düzenlenmektedir. Bu yarışların ödülü yetiştirilmiş bir boğadır. Paris boğayla birlikte şehre gider yarışlara katılır ve birinciliği alır. Bunun üzerine kardeşleri onu kıskanırlar, öldürmeye kalkarlar. Kızkardeşi bilici Kassandra da onu tanımış ve Truva’nın felaketine sebep olacağı için onu hemen öldürmesini söylemiştir. Paris, Zeus sunağına sığınmış. Babası Priamos ile annesi Hekabe öldükleri oğullarını o olduğunu anlayınca çok sevinmişler. Truva'da üst üste 19 tabaka farklı medeniyet kalıntısı var. Homeros, ""İlyada""sında Troya savaşını ayrıntılarıyla anlatmaktadır. Sözlü gelenekten yazıya MÖ 5. yüzyılda geçmiştir fakat nasıl geçtiğini bilemediğimiz gibi, metinde geç dönemde yapılan değişikliklerin kesin amacını kestirmek bizim için güçtür. Ama Homeros bir savaşın toprağı bereketli Troya'da geçtiğini söylüyor. Şu çok ünlü Troya savaşının hikâyesi ise kısaca şöyle ortaya çıkmıştır. Homeros’un İlyada adlı destanı Troya destanı adını taşısa da orada Truva savaşı efsanesinin ancak bir kısmı anlatılmıştır. Efsaneye göre Truva şehri kral soyunun atalarından biri olan Tros tarafından kurulmuştur. Tros Zeus’un oğlu Dardonos’un torunudur. Tros’un torunu Laomedon Truva surlarını tanrı Apollon ile tanrı Poseidon’a yaptırmıştır. Asıl Truva savaşı efsanesinde Tros’un kendisi hiçbir rol oynamaz efsanedeki kahramanların babası Priamos Tros’un torunu Laomedon’un oğludur. Troya efsanesini başkahramanı Paris’tir. Paris, Truva Sarayında bir süre yaşadıktan sonra Yunanistan'a, Sparta’ya gitmek üzere gemileri hazırlatır ve oraya gider. O sıralarda Sparta kralı olan Menelaos ile karısı güzel Helena’nın konuğu olur. Helen Sparta kralı Tyndros’un karısı Leda ile tanrı Zeus’un kızıdır. Helen büyür güzeller güzeli bir kız olur ve evlilik çağına geldikten sonra kocası olarak Menelaos’u seçer. Menelaos büyük babası Katreus'un ölümü üzerine Girit’e gittiğinde Paris onun hazineleri ve birtakım malları ile Helen’i kaçırır. Menelaos karısının kaçırıldığını öğrenince ağabeyi Mykenai kralı Agememnon’u yardıma çağırır. Önce savaş çıkmasın diye Menelaus ile birlikte Truva’ya elçi gider. Fakat bu elçilik başarısızlıkla sonuçlanır. Bunun üzerine Odysseus Truva savaşında Akaların en büyük kahramanı Akhilleus’u savaşa katılması için bulur getirir. Çünkü Akaların kahini Kalkhas eğer Akhilleus savaşa katılmazsa Truva’nın alınamayacağını bildirmiştir. Ancak birçok Aka kralları gibi çok zor ve uzun süreceği anlaşılan Truva Savaş'ına bu kahramanda katılmak istememiştir. Bu yüzden saklanmış fakat Odysseus onu saklandığı yerde bulmuş ve Aka ordularının toplandığı Aulis’e getirmiştir. Aka donanması buradan hareketle ilk seferde Mysia bölgesine çıkarma yapmıştır. Akalar Tros’a vardıklarını sanarak buralarda yağmaya başlamışlar ve yanlış yerde olduklarını anlayarak gemilerine binerek denize açıldılar. Akalar daha sonra yine Aulis' de toplanırlar ve sonunda Truva’ya varırlar. Tarihte tanıdığımız batı dünyası ile Asya arasındaki ilk büyük çarpışma başlamış olur. Fakat Akalar hemen Truvalılarla savaşa girmemiş ancak şehri kuşatmışlardır. Akalar dokuz yıl süren kuşatma sırasında Truva çevresindeki zengin bölge ve şehirlerin değerli silahlarını yağmalamak ile kalmamışlar güzel genç kız ve kadınlarını kaçırarak komutanlar aralarında paylaşmışlardır. Daha sonra iki ordu karşı karşıya gelmişlerdir. Paris, Menelaos ile teke tek savaşmayı ve savaşı kazananın Helen'i almasını teklif eder ve teklif kabul edilir. Savaş sırasında Menelaos Parisi yenmek üzereyken Tanrıça Afrodit araya girer ve Paris’i kurtarır. Başka bir savaşçı olan Pandoros’un Menelaos’a bir ok atmasıyla iki ordu birbirine girer. Akalı savaşçılar birçok Truvalıyı öldürürler. Bu korkunç savaşa tanrılardan Athena, Aphrodite ve Ares de katılır. Korkunç savaşın ünlü kahramanlarından Hektor savaşamayacak kadar yaşlı Truva kralı Priamos’un büyük oğludur. Bir yandan savaşmak ve diğer bir taraftan askerleri muhafaza etmek onun göreviydi. Hektor Akaların Akhilleus’tan sonra en büyük kahraman olan Aias ile savaşır. Bu arada Akalar ordugahın çevresini bir sur ve hendek ile çevirirler. Bu durum savaşın Truvalılar lehine gerçekleşmesini sağlamıştır. Akalı Patroklos ile Hektor mücadelesi sonucunda Hektor batı kapılarına kadar kovulur. Patroklos’un Truvalılar tarafından öldürülmesi Akhilleus’u çıldırtır ve Hektor üzerine yürür. Akhilleus tarafından Hektor öldürülür. Akhilleus Hektor’un ölüsünü toz toprak içerisinde sürükleyerek Truva surlarının içerisinde yedi kere dolaştırır. Bu işkence dokuz gün sürer. Hektor’un ölümünden sonra Amazonlar ve Etiopia kralı Memnon Truvalıların yardımına gelirler. Hektor'un Patroklos ile savaşında, birçok kaynakta yukarıdakinden farklı bir durum anlatılır. Esas duello Akhilleus ile Hektor arasında olacaktır, ancak savaşta gerçek bir savaş nedeni bulamayan ve esasında truva savaşına gönülsüz katıldığı ve savaşta bir türlü nihayetlenmediği için keyifsiz olan Akhilleus düelloya girmek istemez. Akhilleus'un kuzeni olan Patroklos ısrar eder ama ama Akhilleus'u ikna edemez. bunun üzerine Patroklos askerlerin moralinin düşmemesi için Akhilleus'un zırhını gizlice giyip Akhilleus' muş gibi düelloya gider. Düelloda Hektor zırhın içindekinin Akhilleus olmadığını anlar, zira hem zırh Patroklos'a oturmamıştır (zira yapı olarak Akhilleus'tan zayıftır) hem de Patroklos Akhilleus kadar yetenekli değildir. Düelloda Hektor Patroklos'u öldürür. Menelaus ölenin Akhilleus olduğunu sanarak keder içinde cesedin başına gidince ölenin Patroklos olduğunu anlar. Bu durumu Akhilleus'u çadırından çıkarmak için fırsat bilerek Patroklos'un cesedini Akhilleus'un çadırına götürür. Akhilleus en iyi dostu olan Patroklos'un öldürülmesi ile çılgına döner. Truva kapılarına dayanarak tekrar bir düello talebinde bulunur. Hektor istemese de kabul etmek zorunda kalır. İkisi Truva kapılarının önünde düelloya tutuşur ve sonuçta Akhilleus Hector'u öldürür. Hırsı geçmeyen Akhilleus hektorun cesedini Hector'un Ajax ile olan düellosundan hediye aldığı olan kemerle (Ajax'ı sağ bıraktı) atlı arabasının arkasına bağlar ve güvenli bir mesafeden 9 gün boyunca truva surları etrafında Hector'un cesedini sürükleyerek paramparça eder. Bu dönüm noktası savaşın seyrini değiştirmeye başlar. Zira başkomutan olan Hektor'un düşüşü truva tarafında derin bir moralsizliğe neden olur. Hektor'un teyzesi olan Penthesileia kafkaslarda kurulu Amazon krallığının kraliçesidir. Penthesileia Hektor'un düşünün ardından Truva'ya destek için gelir ve savaşa katılır. Savaşta Akhilleus tarafından öldürülür. Ölümünün ardından (kimi kaynaklarca) Akhilleus'un tecavüzüne uğrar, kimi kaynaklara göre ise) Akhilleus onu öldürdükten sonra ona aşık olur. Yapılan diğer savaşlarda genel olarak karşılıklı kayıplarla ve truva'lıların hafif aleyhine sonuçlarla devam eder taa ki Paris bir ok ile Akhilleus'un ölümünü getirene dek. Akhilleus'un ölümünün ardından truva atı olayı gerçekleşir ve truva yerle bir edilir. Savaş böylece on yılını doldurduğu halde hala uzayıp gitmektedir. Akhilleus’un oğlu Neoptolemos katılırsa savaşın sona ereceği şekilde çıkan bir söz üzerine O da savaşa katılmıştır; fakat savaş hala sürüp gitmektedir. Bunun üzerine kurnaz Odysseus Truva atı fikrini öne sürer. Bu tahta at Epeios tarafından yapılır ve Truva kapıları önüne bırakılır. En iyi Aka kahramanı Neoptolemos bu tahta atın karnında saklanmışlardır. Aka ordusu ve casus Sinon’un planı neticesinde Truva şehrine girerler ve şehri ateşe verirler. Priamos ve sağ kalan öteki oğulları öldürülür. Neoptolemos Hektor’un oğlu Astyanaks’ı surlardan aşağı atar. Bütün Truva kadınları ve çocukları esir alınır. Paris Heleni korumak isterken Akhilleus'un oğlu Neoptolemos tarafından öldürülür. Menelaos savaşın sonunda Helen'i alarak Spartaya geri döner. Neoptolemos savaş ganimeti olarak Hektor'un karısı Andromache ile evlenir. Charizard Charizard (Japonca: リザードン "Lizardon"), Ateş ve Uçan türüne sahip birinci jenerasyon Pokémon. Charizard, birinci jenerasyon oyunları itibarıyla standart evrim zincirine sahiptir. 16. seviyeye ulaştığında Charmander'dan Charmeleon'a evrim geçirir. Charmeleon ise 36. seviyede Charizard'a evrim geçirerek Ateş ve Uçan türüne dönüşür. Yedinci jenerasyon oyunları olan Pokémon X ve Y sürümleri itibarıyla oyuncu karakterin Anahtar Taşı'na (İngilizce: "Key Stone"), ve Charizard'ın Charizardite Mega taşları (İngilizce: "Mega Stone") olan Charizardite X ya da Charizardite Y'ye sahip olduğu durumda, Mega Charizard formuna mega evrim geçirebilmektedir. Mega Charizard X, Ateş ve Ejderha türündedir. Charizard ve Mega Charizard Y, Ateş ve Uçan türündedir. Kaya saldırılarından dört kat, Su ve Elektrik saldırılarından iki kat daha fazla etkilenmektedirler. Yer türü saldırılarına karşı etkisizdirler. Dövüş, Böcek, Çelik, Ateş, Çimen ve Peri saldırıları ise yarı yarıya etki etmektedir. Geri kalan türlerden normal değerde hasar almaktadır. Birinci jenerasyon oyunlarında buz türlerinden normal oranda hasar almaktadır. Mega Charizard Y, Ateş ve Ejderha türündedir. Yer, Kaya ve Ejderha türlerinden iki kat daha fazla hasar almaktadır. Böcek, Çelik ve Elektrik türlerinin saldırılarından yarı yarıya, Ateş ve Çimen türlerinin saldırılarından ise dörtte bir oranında etkilenmektedir. Geri kalan türlerden normal değerde hasar almaktadır. Normal şartlarda elde edilen bir Charizard, Öfkeli Parlama yeteneğine sahip olacaktır. HP değeri üçte birin altına düştüğü takdirde, ateş türü saldırılar normalden %50 daha güçlü olmaktadır. Normal şartlarla elde edilemeyen özel yeteneği Güneş Enerjisi ile güneşli sahada Özel Atak saldırıları 1.5 kat daha etkili olabilirken, her turda toplam HP değerinin 1/8'ini kaybetmektedir. Mega Charizard X formunda yeteneği Sert Pençeler (İng: "Tough Claws") olmaktadır. Rakibe temas yapmasını gerektiren saldırıların gücünü %30 oranında arttırmaktadır. Mega Charizard Y formunda yeteneği Kuraklık (İng: "Drought") olmaktadır. Güneşli bir sahaya atılan Charizard, güneşin etkisini beş tur daha devam ettirebilmektedir. Charizard'ın yakalanma oranı değeri 90'dır, ancak hiçbir ana seri oyunda Charizard doğada vahşi olarak yakalanamamaktadır. Charizard iki türlü yumurta grubuna sahiptir; Canavar (İng: "Monster") ve Ejderha (İng: "Dragon"). İkinci jenerasyon oyunları olan Pokémon Gold ve Silver versiyonlarında ve sonrasında gelen oyunlarda, yalnızca kendi yumurta grubuna ait Pokémon'lar ya da Ditto ile çiftleşerek yumurta üretebilmektedir. Charizard'ın dişi olduğu ya da Ditto ile çiftleştiği durumlarda yumurtadan Charmander, erkek olduğu ya da Ditto ile çiftleşmediği durumlarda yumurtadan partnerin türü çıkmaktadır. Yumurtadan Charmander'ın çıkması için oyuncunun oyun içinde 5140 ila 5396 adım atmış olması gerekmektedir. Charizard'ın seviye atlama hızı orta yavaştır. 25. seviyede 11,735; 50. seviyede 117,360; 100. seviyede 1,059,860 deneyim puanına sahip olması gerekmektedir. Ash, ilk bölümlerde Charmender'ın asıl sahibi tarafından terkedilmesiyle birlikte gelişen olaylar sonrasında sahibi olmuştur. Daha sonraki bölümlerde bir Exeggutor ordusunun bir kasabayı yerle bir etmesini önlemeye çalışırken Charmeleon'a evrimleşmiştir. Ash'in kafasında her şey mükemmel gidecek düşünceleri dönerken Charmeleon, evrimleşmeden sonra Ash'e itaat etmeyi kesmiştir. Daha sonraki bölümlerde Ash bir Aerodactyl tarafından kaçırılır. Charmeleon, onu yaraladığı için Aerodactyl'e sinirlenir ve Charizard'a evrim geçirir. Ash, onu kurtarmak için Charmeleon'un evrimleştiğini düşünse de aslında olaylar öyle gelişmemiştir. Charizard havalanarak Aerodactyl'i kovalar. Bu sırada çıkardığı alevlere dikkat etmeyip Ash'i vurması, Ash'in aslında neler olduğunu algılamasını sağlar. Charizard uzun bir süre Ash'e itaat etmez. Yalnızca Ash, Blain'e karşıyken onun Magmar'ını kendine uygun bir rakip olarak gördüğü için onunla savaşır. Sonrasında tekrar itaatsizliğe başlar, hatta bu Ash'e bir turnuvaya mâl olur. Bir süre sonra Ash, Portakal Adaları'nda iken Charizard ilk yenilgisini çok ağır bir şekilde alır. O kadar ki kuyruğundaki ateş neredeyse sönme noktasına gelir. Ash, bütün gece Charizard'ı iyileştirmeye çalışır. Bunu gördükten sonra Charizard, Ash'e itaat etmeye başlar. Ondan sonra oldukça uzun bir süre Ash ve Charizard çok iyi maçlar ortaya koyar. Ancak Johto'da Charizard Vadisi olarak bilinen yerdeki Charizard'lar Ash'inkine oranla çok daha güçlüdür ve hepsi onu teker teker ağır yenilgilere uğratır. Ash, Charizard'ın iyiliği için ona çok güçsüz olduğunu, onun gibi bir Pokemon'la yoluna devam etmek istemediğini söyler ve eğitilmesi için orada bırakır. Orada eğitime başlayan Charizard daha sonra o kadar güçlenir ki daha ileriki bölümlerde efsanevi pokemon Articuno'yu bile alt etmeyi başarır. Unova'da kısa süreliğine geri dönen Charizard, burada Iris'in Dragonite'ına karşı rekabet içine girer. Unova yolculuğunun sonunda ise Profesör Oak'ın laboratuvarına geri döner. Charizard Vadisindeki dişi bir Charizard. Sahibi, vadinin de çalıştırıcısı olan Liza'dır. Red, Charmender'ını Profesör Oak'tan alır. Ezeli rakibi Blue ise bir Squirtle seçer. İlk savaşlarında Squirtle daha çok tecrübe kazandığından ötürü, türünün de getirdiği avantaj sayesinde Charmender'ı yener. Bu Red'e çok ağır bir yenilgi olmuştur. Daha sonra serinin 2. ve 3. bölümleri arasında Charizard'a dönüşen Red'in Charmender'ı, çok büyük savaşlar kazanır. Bunların arasında Giovanni'yi yendiği ve hem Viridian Şehrin'deki Yeryüzü Rozeti'ni aldığı, hem de Roket Takımı'nı tamamen bitirdiği savaş, hem de Blue'yu yenerek Pokemon Ligi Şampiyonu olduğu savaş vardır. Serinin son bölümünde Mewtwo ile savaşırken son Pokémon'u olarak elinde Charizard kalır ve onu savaşması için çağırır. Burada Charizard oldukça uğraşmasına rağmen Mewtwo'yu yenemez ve sonunda Mewtwo Psişik (İng: "Psychic") saldırısıyla Charizard'ı Ash'e fırlatarak ve ikisini de suya düşürür. Suyun diplerine doğru ilerlerken Red, Charizard'ın gözlerindeki savaşma isteğini görür. O sırada cebinde bir parlama olur. Bu, Lavender Şehri'ndeki Bay Fuji'den aldığı taşlardan gelmektedir. Bu taşlar sayesinde Charizard, Evriminin iki tane dördüncü seviyesinden biri olan Mega Charizard X'e dönüşür. Bu, Pokémon serilerinde görülen ilk Mega Evrim'dir. OpenGL OpenGL (İngilizce: "Open Graphics Library", Türkçe: "Açık Grafik Kütüphanesi"), gelişmiş donanım desteğini kullanarak hem iki hem de üç boyutlu grafikleri ekrana çizmek için kullanılan ücretsiz bir grafik uygulama geliştirme arabirimidir. Windows, Linux, MacOS ve Solaris gibi birçok işletim sisteminde yaygın olarak ve Playstation 3 başta olmak üzere bazı oyun konsollarınca desteklenir. Donanım tarafında ise SGI, ATI, Nvidia veya Intel gibi büyük üreticiler her ekran kartında OpenGL desteği sunar. 1992 yılında ilk taslağı yaratılmış olan bu standart, günümüzde 4.6 sürümüne ulaşmıştır ve 700 üzerinde fonksiyona sahiptir. Çoklu platform desteği içeren uygulamalar ve özellikle de deneysel ve bilimsel araçlarda açık arayla önde ve standart olarak kullanılmakta olan platform OpenGL'dir. Bu kitaplık işletim sisteminden ve işletim sisteminin çalıştığı platformdan bağımsızdır. Nasıl ki ekrana yazı yazmak kullanıcıdan veri almak ANSI C'de işletim sisteminden ve platformdan bağımsız olarak kütüphane tarafından printf() ve scanf() gibi işlevlerle standartlaştırılmış ve hangi işletim sistemiyle çalışırsanız çalışın bu iki işlev aynı işi yapıyorsa, OpenGL kitaplığıda ekrana grafik çizmeyi standartlaştırmıştır. OpenGL sayesinde grafik kartının modeli veya işlemcinin mimarisi gibi donanımsal etkenlerden bağımsız programlama yapılır. Aynı zamanda işletim sisteminden de bağımsız programlama yapılır. Kolay kullanım ve bu "taşınabilirlik" özellikleri nedeniyle OpenGL popüler bir araç olmuştur. OpenGL kullanan bir programı işletim sisteminizde çalıştırmanız için öncelikle işletim sisteminizde programın çalışırken kullanacağı işlevleri içeren kitaplığın bulunması gerekir, bu kitaplıkların genel adı "runtime-library", türkçesi çalışma anı kitaplığıdır. OpenGL çalışma anı kitaplığı Linux, Unix, Mac OS, OS/2, Windows 95/98/NT/2000, OPENStep ve BeOS işletim sistemlerinde hali hazırda mevcuttur. Windows işletim sistemi ailesinde standart olarak gelir. Yani OpenGL kullanan bir programı çalıştırmak için bir çaba harcamazsınız. OpenGL kullanılarak yazılmış programlar, Win32, MacOS ve X-Window pencere yöneticilerinde sorunsuz çalışırlar. Ada, C, C++, C# (SharpGL adı verilen sınıflar sayesinde), Fortran, Python, Perl ve Java programlama dilleri kullanılarak OpenGL kitaplığından faydalanılabilir. Ahmed Şah Mesud (1 Eylül 1953 - 9 Eylül 2001), Kabil'in kuzeyindeki Pençşir Vilayeti'nde bulunan Cangalak’ta Tacik kökenli bir ailede dünyaya geldi. Asker olan babası, Kral Zahir Şah’ın ordusunda albay olarak görev yapıyordu. Çocukluğunun büyük bölümü Kabil’de geçti. Ardından bir Fransız Lisesi olan İstiklal’e kaydoldu. Sonra Kabil Politeknik Okulu’nda mimarlık okudu. Ancak okulu bitirme şansı bulamadı. 1970'li yıllarda İslami harekete katıldı. Kabil Üniversitesi’nde öğretim görevlisi olan Burhaneddin Rabbani’den etkilendi. 1973 yılında İslami hareketin ileri gelenleri arasına katıldı. 1974 yılında diğer liderler gibi Kral Davud rejiminin baskıları sonucu Pakistan’a gitti. 1975 yılında Davud yönetimini devirmek için yeniden ülkesine döndü. Kendisinden istendiği gibi Penşir Vadisi’ndeki Roka bölgesini ele geçirdi. Ancak ordunun müdahalesi sonucu yeniden Pakistan’a kaçtı. 1978 yılında Konar bölgesinde halkı komünistlere karşı silahlandırdı. 1979 yılında Penşir’e döndüğünde Sovyet işgaline karşı başlatılan cihadın ünlü komutanlarından biri oldu. Mesud, Sovyetlere karşı askeri başarıları ile ülke çapında ün salmaya başladı. Batılı gözlemciler Mesud’u “Yetenekli Stratejiysen” ve “Hindikuş’un Napolyon’u” diye tanımlıyorlardı. Ruslar 10 yıl süren işgalleri sırasında 80 km uzunluğundaki Penşir Vadisi’ne girmeye çalıştılarsa da bunda başarılı olamadılar. Penşir Vadisi onlar için kabusa dönüştü. Ruslar en sonunda 1989 Şubat’ında Afganistan’dan yenilmiş olarak geri çekildiler. Ahmet Şah Mesud, bu kez Kabil’deki Necibullah’ın başkanlığını yaptığı komünist hükümete karşı savaşmaya başladı. 1992 yılının Nisan ayında Afganistan Özbeklerinin lideri Raşid Dostum’la anlaşarak Kabil’i ele geçirdi. Bu Mesud’un hayatındaki en büyük başarı oldu. Ahmet Şah Mesud Savunma Bakanlığı’na getirildi. Askerleri Kabil’in savunmasını üstlendi. Ancak birkaç kez el değiştiren Afgan hükümeti, Hizb-i İslami grubunun lideri Hikmetyar’la olan iktidar mücadelesi yüzünden Afganistan’da güvenli bir ortam sağlamada muvaffak olamadı. Kısa bir sürede Kabil tekrar savaş alanına döndü. 1994’te Afganistan’ın güneyindeki Kandahar’da ortaya çıkan Taliban örgütü, Kabil’e doğru ilerlerken en büyük direnişi Mesud gösterdi. Taliban yıllarca Kabil kapılarında kaldı. Taliban birlikleri silah kullanmadan arka arkaya vilayetleri ele geçirdi. Taliban yönetimine karşı olan gruplar 1998’de Kuzey İttifak adı altında birleştiler ve Mesud’u lider olarak seçtiler. Bu kez çatışmalar ülkenin kuzeyinde yoğunlaşmaya başladı. Şah Mesud, yeniden Penşir Vadisi’ne çekildi. Afgan komutan, 9 Eylül 2001 tarihinde Takhar vadisi’ndeki Hoca Bahauddin köyünde kendisiyle röportaj yapmak isteyen Belçika pasaportlu ve Fas asıllı iki kişinin intihar saldırısı sonucu hayatını kaybetti. Balveren, Şırnak Balveren (), Şırnak ili'nin Merkez ilçesi'ne bağlı köy. Balveren adından da anlaşılacağı üzere balı ve kudret helvası ile meşhurdur. Beldeden birçok alim ve aydın yetişmiştir. Şêx Şemseddînê Şehrînûhî "(ö. 1943)", Şêx Xalid el-Berwarî el-Gundikî "(ö. 1921)", Mele Derwêş yetişen ünlü şahsiyetlerdendir. SsangYong SsangYong (Korece: 쌍용자동차, Hanja: 雙龍自動車), Güney Koreli otomobil üreticisi ve çelik sanayicisi firmadır. Korecede SsangYong ikiz ejder anlamındadır. 1954 yılında Güney Kore Guro-gu Seul'da SsangYong Motor Company firmasını Hadonghwan Motor Company adıyla kurarak İngiltere'den kit halinde gelen Jeep modeli arabaları monte etmeye başlamıştır. Turnbull, Kore'ye 1997 başlarında geldi ve kendisine Daewoo da bir otomobil fabrikası kurarak ilk arabasını iki yıl içinde üretme görevi verildi. Otomobil üretimi için gelişmiş bir alt yapısı olmayan bir ülkede bu, gerçekleşebilmesi güç bir görevdi. Koreli anlayışı, kurulan fabrikasının ısıtma sisteminin ancak proje kara geçtikten sonra gündeme gelebileceğini öngörmekte idi. Turnbull yönetimi kâr etmeyi beklemeden ısıtma sistemi monte etmeye güç razı edebildi. Güç şartlara rağmen 2004, SAIC (Shanghai Automotive Industry Corporation) ilk SsangYong halk arabası olarak üretim hattından satışa geçebildi. Bir Koreli ve bir İngiliz el ele vererek Güney Korelilerin yaygın bir şekilde satın alıp kullanabileceği bir otomobili hayata geçirdiler. 2009 yılı itibarıyla üretimini süresiz olarak durdurmuş, maaşları ödeyemediklerinden fabrikaları kapanmıştır. Ağır borç yükü nedeniyle 2009 Şubat ayında İflas Koruması isteyen Ssangyong, daha sonra yeniden canlanma faaliyetlerini arttırmış ve bu çerçevede gözetiminden sorumlu mahkemeye bir yapılanma planı sunmuştu. 2009 Aralık ayı içerisinde Ssangyong Motor'un yeniden yapılanma planı, bu şirketin gözetiminden sorumlu mahkeme tarafından kabul edildi. Şirket, yeniden üretime başladı. Şubat 2011'den itibaren SsangYong şirketi Hint Mahindra tarafından %70 oranında satın alındı. Abdalata, Ã‡orum Abdalata, Çorum ilinin Merkez ilçesine bağlı bir köydür. Acıpınar, Çorum Acıpınar, Çorum ilinin merkez ilçesine bağlı bir köydür. Çorum merkezine 32 km uzaklıktadır. Ahiilyas, Ã‡orum Ahilyas, Çorum ilinin Merkez ilçesine bağlı bir köydür. Köyün adı köyde bulunan "Ahi İlyas" adlı yatırdan gelmektedir. Çorum merkezine 17 km uzaklıktadır. Köy, Karadeniz iklimi etki alanı içerisindedir. Ahmediye, Ã‡orum Ahmediye, Çorum ilinin merkez ilçesine bağlı bir köydür. Köyün adı Ahıska`daki Ahmediye Külliyesinden gelmektedir. Diğer adı "Kaymakçı" isminin eskiden beri köyde çok yapılan meşhur manda kaymağından geldiği söylenmektedir.Köyün tarihinin çok eski olmadığı bilinmektedir. Çorum merkezine 12 km uzaklıktadır. Ahmetoğlan, Çorum Ahmetoğlan, Çorum ilinin Merkez ilçesine bağlı bir köydür. Köye ilk yerleşen Ahmet isminde birisidir. 1750 yıllarında gelip yerleşmiştir. Bu sayede çocukları olup nüfus artmaya başlayınca köyün ismide ilk yerleşen Ahmet tarafından kalmıştır. Çorum merkezine 37 km uzaklıktadır. Akçakaya, Çorum Akçakaya, Çorum ilinin merkez ilçesine bağlı bir köydür. Köyün adı; köyün girişinde bulunan beyaz (akça) kayalardan gelmektedir. Çorum merkezine 17 km uzaklıktadır. Köy tepeler arasında yer alan vadi içerisinde kurulmuştur. Köyün etrafı bağ ve bahçeler ile kaplı olup ortasından çay geçmektedir. Aksungur, Ã‡orum Aksungur, Çorum ilinin merkez ilçesine bağlı bir köydür. Çorum merkezine 19 km uzaklıktadır. https://www.facebook.com/pages/Aksungur-K%C3%B6y%C3%BC-Merkez-%C3%87orum/191749720839https://www.facebook.com/groups/aksungurkoyu/ Sergio Ramos Sergio Ramos García (d. 30 Mart 1986, Camas), Real Madrid ve İspanya millî takımında kaptanlık yapan futbolcudur. Ramos, profesyonel futbol kariyerine Sevilla ile başladı. Ramos, 2003-04 sezonunda 5 maça çıktı ve hiç gol kaydedemedi. Sevilla forması ilk kez 15 Şubat 2004 tarihinde, Real Murcia maçında giydi. Maç 3-1 galibiyet ile sonuçlandı. Ramos, 2004-05 sezonunda 23 maça çıktı ve 2 gol kaydetti. Sevilla adına ilk golünü ise 26 Eylül 2004 tarihinde, Real Sociedad ile yapılan maçta kaydetti. Maç 2-1 galibiyet ile sonuçlandı. UEFA Avrupa Ligi'nde Ramos ilk maçına 16 Eylül 2004 tarihinde, Nacional karşısında çıktı. Maç 2-0 galibiyet ile sonuçlandı. UEFA Avrupa Ligi'ndeki ilk golünü de bu maçta kaydetti. 1 Ağustos 2005 tarihinde, La Liga ekiplerinden Real Madrid'e 27 Milyon Euro karşılığında transfer oldu. Sergio Ramos, 2005-06 sezonunda 34 maça çıktı ve 4 gol kaydetti. Real Madrid forması ilk kez 10 Eylül 2005 tarihinde, Celta Vigo maçında giydi. Maç 3-2 yenilgi ile sonuçlandı. Real Madrid adına ilk golünü ise 11 Aralık 2005 tarihinde, Málaga ile yapılan maçta kaydetti. Maç 2-0 galibiyet ile sonuçlandı. UEFA Şampiyonlar Ligi'nde Ramos Real Madrid adına ilk maçına 13 Eylül 2005 tarihinde, Lyon karşısında çıktı. Maç 3-0 yenilgi ile sonuçlandı. UEFA Şampiyonlar Ligi'nde Real Madrid adına ilk golünü de 6 Aralık 2005 tarihinde, Olympiakos ile yapılan maçta kaydetti. Maç 2-1 yenilgi ile sonuçlandı. Ramos, 2006-07 sezonunda 33 maça çıktı ve 5 gol kaydetti. Ramos, 2007-08 sezonunda 33 maça çıktı ve 5 gol kaydetti. 18 Mayıs 2008 tarihinde, Levante ile yapılan maçta Ramos 2 gol kaydederek başarılı performansını sürdürdü. Copa del Rey'de Ramos ilk maçına 2 Ocak 2008 tarihinde, Alicante karşısında çıktı. Maç 2-1 galibiyet ile sonuçlandı. 19 Ağustos 2007 tarihinde, Real Madrid Copa del Rey'de Sevilla ile finale kaldı. Ramos bu maçta 90 dakika görev aldı ve bir gol kaydetti. İlk maç 1-0, ikinci maç 5-3 Sevilla üstünlüğü ile bitti ve Copa del Rey'i Sevilla kazanmış oldu. Ramos, 2008-09 sezonunda 32 maça çıktı ve 4 gol kaydetti. 24 Ağustos 2008 tarihinde, Real Madrid Supercopa de España'da Valencia ile finale kaldı. Ramos bu maçta 90 dakika görev aldı ve bir gol kaydetti. İlk maç 3-2 Valencia galibiyeti ile ikinci maç 4-2 Real Madrid galibiyeti ile bitti. Supercopa de España'yı Real Madrid kazanmış oldu. Ramos, 2009-10 sezonunda 33 maça çıktı ve 4 gol kaydetti. Ramos, 2010-11 sezonunda 31 maça çıktı ve 3 gol kaydetti. Copa del Rey'de Ramos ilk maçına 26 Ekim 2010 tarihinde, Real Murcia karşısında çıktı. Maç 0-0 beraberlik ile sonuçlandı. 20 Nisan 2011 tarihinde, Real Madrid Supercopa de España'da Barcelona ile finale kaldı. Ramos bu maçta 120 dakika görev aldı. Maç 1-0 Real Madrid galibiyeti ile bitti ve Supercopa de España'yı Real Madrid kazanmış oldu. Ramos, 2011-12 sezonunda 34 maça çıktı ve 3 gol kaydetti. 17 Ağustos 2011 tarihinde, Real Madrid Supercopa de España'da Barcelona ile finale kaldı. Ramos bu maçta 90 dakika görev aldı. İlk maç 2-2 beraberlik ile ikinci maç 3-2 Barcelona galibiyeti ile bitti. Supercopa de España'yı Barcelona kazanmış oldu. Ramos, 2012-13 sezonunda 26 maça çıktı ve 4 gol kaydetti. 1 Mayıs 2013 tarihinde, Real Madrid Copa del Rey'de Atlético Madrid ile finale kaldı. Ramos bu maçta 120 dakika görev aldı. Maç 2-1 Atlético Madrid galibiyeti ile bitti ve Copa del Rey'i Atlético Madrid kazanmış oldu. 29 Ağustos 2012 tarihinde, Real Madrid Supercopa de España'da Barcelona ile finale kaldı. Ramos bu maçta 90 dakika görev aldı. İlk maç 3-2 Barcelona galibiyeti ile ikinci maç 2-1 Real Madrid galibiyeti ile bitti. 24 Mayıs 2014 tarihinde Şampiyonlar Ligi'nde final oynadı. Atletico Madrid 1-0 öndeyken Ramos, 90+3. dakikada golü atarak maçı uzatmalara taşıdı. Uzatmalarda Real Madrid 3 gol daha bularak Şampiyonlar Ligi kupasını kazandı. 2014 yılında Sevilla'yı 2-0 yenerek Super Kupayı kaldırdılar. İspanya ile ilk maçına 30 Mart 2005 tarihinde, Sırbistan-Karadağ maçına çıktı. Maç 0-0 beraberlik ile sonuçlandı. İspanya adına ilk golünü ise 13 Ekim 2007 tarihinde, Danimarka ile yapılan maçta kaydetti. Maç 3-1 galibiyet ile sonuçlandı. 29 Haziran 2008 tarihinde, İspanya 2008 Avrupa Futbol Şampiyonasında Almanya ile finale kaldı. Ramos bu maçta 90 dakika görev aldı. Maç 1-0 İspanya galibiyeti ile bitti ve 2008 Avrupa Futbol Şampiyonasını İspanya kazanmış oldu. 11 Temmuz 2010 tarihinde, İspanya 2010 FIFA Dünya Kupası'nda Hollanda ile finale kaldı. Ramos bu maçta 120 dakika görev aldı. Maç 1-0 İspanya galibiyeti ile bitti ve 2010 FIFA Dünya Kupası'nı İspanya kazanmış oldu. 1 Temmuz 2012 tarihinde, İspanya 2012 Avrupa Futbol Şampiyonasında İtalya ile finale kaldı. Ramos bu maçta 90 dakika görev aldı. Maç 4-0 İspanya galibiyeti ile bitti ve 2012 Avrupa Futbol Şampiyonasını İspanya kazanmış oldu. 1 Temmuz 2013 tarihinde, İspanya FIFA Konfederasyonlar Kupası'nda Brezilya ile finale kaldı. Ramos bu maçta 90 dakika görev aldı. Maç 3-0 Brezilya galibiyeti ile bitti ve FIFA Konfederasyonlar Kupası'nu Brezilya kazanmış oldu. Akyazı, Çorum Akyazı, Çorum ilinin merkez ilçesine bağlı bir köydür. Eski bir Türk boyu olan Cerit Türklerinden gelmiştir. Çorum merkezine 24 km uzaklıktadır. Altınbaş, Çorum Altınbaş, Çorum ilinin Merkez ilçesine bağlı bir köydür. Çorum merkezine 11 km uzaklıktadır. Arpalık, Çorum Arpalık, Çorum ilinin merkez ilçesine bağlı bir köydür. Arpalık köyünün ismi Osmanlı Devleti zamanında at, eşek, deve, kısaca büyük baş hayvanların yiyeceği olan arpa tahılının o zamanlarda bu köyden temin edildiği söylenmektedir. İsmi oradan gelir. Çorum merkezine 28 km uzaklıktadır. Arpaöz, Çorum Arpaöz, Çorum ilinin Merkez ilçesine bağlı bir köydür. Arpaöz köyü Çorum iline ve merkez ilçeye 36 km uzakliktadır. Arslanköy, Çorum Arslanköy, Çorum ilinin Merkez ilçesine bağlı bir köydür. Köyün ilk adı "Yalak"tır. 1950'li yıllarda adı Arslanköy olarak değiştirilmiştir. Çorum merkezine 47 km uzaklıktadır. Atçalı, Çorum Atçalı, Çorum ilinin Merkez ilçesine bağlı bir köydür. Çorum merkezine 12 km uzaklıktadır. Ayaz, Ã‡orum Ayaz, Çorum ilinin merkez ilçesine bağlı bir köydür. Köy ismini kıpçak türkleri ayaz soyundan Ayaş Paşa, harem-i hümâyundan yetişmiş, yeniçeri ağalığıyla saraydan çıkmış Batı Karadenizde Kastamonu ve çevresinde görev almış. Köyün içinde bulunan Ayaz Dede Türbesi Ayaz paşanın üçüncü oğlu hamza beyin oğlu Ayaz Dede'den aldığı düşünülmektedir. Çorum merkezine 17 km uzaklıktadır. Ayvalı, Çorum Ayvalı, Çorum ilinin Merkez ilçesine bağlı bir köydür. Çorum merkezine 28 km uzaklıktadır. Babaoğlu, Çorum Babaoğlu, Çorum ilinin Merkez ilçesine bağlı bir köydür. İl merkezine 30 km uzaklıktadır. Balıyakup, Çorum Balıyakup, Çorum ilinin Merkez ilçesine bağlı bir köydür. Çorum merkezine 33 km uzaklıktadır. Marc Overmars Marc Overmars (d. 29 Mart 1973, Emst), Hollandalı eski futbolcudur. Hızıyla tanınan futbolcu sağ ayaklı olmasına rağmen iki ayağını da kullanabilmesi ve sol kanatta oynamasıyla biliniyordu. 2004 yılında dizinden yaşadığı sakatlık sonucu futbolu bıraktığını açıklayan oyuncu 2008 yılında Jaap Stam'ın jübile maçında oynadıktan sonra tekrar teklifler almaya başladı ve bir sezon daha Go Ahead Eagles'da oynadıktan sonra tekrar futbolu bıraktığını açıkladı. 1993 yılında ilk kez millî olan Marc Overmars tam 86 millî maçta 17 gol kaydetti. Şu an Ajax takımında fulbol direkörlüğü yapmaktadır Balumsultan, Ã‡orum Balumsultan, Çorum ilinin Merkez ilçesine bağlı bir köydür. Köy adını cami bahcesinde bulunan Balımsultan türbesinden almaktadır.cevrenin en eski köylerindendir Köy tarihi tam olarak bilinmemekle birlikte, Erzurum'un Aşkale ilçesinden göçmen olarak gelmiştir. Bir Türkmen aşireti olan Mollu Osman Ogulları soyundandır Çorummerkez ankara yolu 34 üncü kilometre koparan deresi mevkiindedir Coğrafi özellikleri itibarıyla iki dağ arasında vadiye kurulmuş köyün içinden ufak bir çay geçmektedir. Bol miktarda kaynak suları vardır.köy meydanında pınar adı ile hitap edılen tarıhı cesmesı En büyüğü görülmeye değer ılıman Şelalesidir. Köy sınırlari içerisinde Arek Deresinin etrafında yüksek kayalık vardır dağcılık sporu yapmak için uygun ve görülmeye değer bir dogal ortamdir. Ormanlık alanı boldur avcılık sporuyla ilgilenenler için müsayit bir dogası vardır.Köy cevresinde yüksek tepeler ve Yalcin kayalar vardir( Cal, Toprakli,Kayatepe,Büyük Kuyucak, Kücük Kuyucak, Geyikyolu Yukaricamlik ) gibi Komsulari Elicek,Gülücek,Kücükgülücek,Babaoglu ve Kalehisar köyleri dir Bayatköy, Çorum Bayat, Çorum ilinin Merkez ilçesine bağlı bir köydür. Çorum merkezine 6 km uzaklıktadır. Bektaşoğlu, Çorum Bektaşoğlu, Çorum ilinin Merkez ilçesine bağlı bir Alevi Türkmenköyüdür. Çorum merkezine 27 km uzaklıktadır. Beydili, Ã‡orum Beydili, Çorum ilinin merkez ilçesine bağlı bir köydür. Çorum merkezine 12 km uzaklıktadır. Boğabağı, Çorum Boğabağı, Çorum ilinin merkez ilçesine bağlı bir köydür. Söylentilere göre köyün adı çok önceleri yaşayan, boğaları ve bağları olan bir adamın ölümü üzerine verilmiştir. Çorum merkezine 17 km uzaklıktadır. M22 Locust M22 Hafif Tank Amerikan yapımı olan ve II. Dünya Savaşı sırasında İngilizler tarafından kullanılan bir tankltır. İngilizler bu tanka M22 Locust adını verdi. Mürettabat üç kişiden oluşuyordu. Komutan (aynı zamanda yükleyici) ve silahçı taret kısmında, sürücü ise gövdenin ön solunda oturudu. Taretin ve gövdenin ön kısmında 25 mm lik arka kısmında ve diğer yerlerde 12 mm lik zırh ile kaplıydı. Ana silahı 37 mm M6 top ve coaxial M1919A4 .30 kalibre makinalı tüfek taret kısmında bulunurdu. İkisininde -10° to +30° lik alçaklık/yükseklik açısı vardı. Motor tankın arka kısmında yatayın tersine 6 silindiri bulunuyordu. Hava soğutmalı Lycoming 0-435-T benzinli uçak motorunu ve 4 ileri vites kutusu bulunurdu. Tank ön taraftan idare edilirdi. Mayıs 1941 yılında dizayn çalışmalarına başlanan tankta istenilen en önemli özellik hava nakliyesi yapılabilmesi için en fazla 8 tonluk bir ağırlığa sahip olmasıydı. 3 firma ihaleye çağrıldı, Christie, GMC ve Marmon-Herrington. Marmon Herrington firmasının T9 modeli seçildi. 1941 yılında üretilen ilk deneme aracı çok ağır oldu. Bunun üzerine tareti,topu ve motor kısmı çıkartılabilen T9E1 modeli üretildi. Yapılan tankın tareti uçağın içerisinde, gövde kısmı ise kanat altına takılarak sadece C-54 Skymaster uçağı ile ile taşınabiliyordu. İngilizlerin ise sadece Hamilcar glider uçağı bu tankı savaşa hazır bir şekilde taşımaktaydı. Sipariş edilen 1,900 Locusts tankından sadece 830 tanesi teslim edildi. Amerikan askerleri bu tankı hiç sevmedi. Bazı araçlara 37 mm lik topa Littlejohn adında bir parça eklenerek topun namlusu uzatıldı. Böylece merminin namlu çıkış hızı yükseltilerek etkisi arttırıldı. İngiliz 6. Hava Tümeni M22 tanklarını Mart 1945 tarihinde Ren nehrini geçmek için düzenlenen Üniversite Operasyonu adlı görevde kullandı. Savaştan sonra bazı tanklar Mısır ordusuna hibe edildi. Ve 1956 yılına kadar bu tanklar Mısır ordusuna hizmet etti. Bu tanklar 1948 yılındaki Arap-İsrail Savaşı sırasında da kullanıldı. İsrail tarafından ele geçirilen tanklar 1952 ye kadar serviste kaldı. Boğacık, Çorum Boğacık, Çorum ilinin merkez ilçesine bağlı bir köydür. Çorum merkezine 22 km uzaklıktadır. Boğazönü, Çorum Boğazönü, Çorum ilinin merkez ilçesine bağlı bir köydür. Köyün eski ismi "Gelhayır" olarak bilinmektedir. Çorum- Alaca kara yolu üzerinde, Çorum merkezine 32 km uzaklıktadır. Bozbuğa, Çorum Bozboğa, Çorum ilinin merkez ilçesine bağlı bir köydür. Köyün ismi eski Alaca yolu üzerinde bulunan eski zamandaki boğaların yetiştiği ahırdan gelmiştir. Bu boğaların yerli hayvan olduğu için boz renkliler çoktu. Eskiden tüm köylere yaz mevsiminde saman ve yem karşılığında boğa tahsis edilirdi. Zamanla suni tohumlama yaygınlaştığından dolayı bu boğalar ve ahıl işi bitti. Çorum merkezine 16 km uzaklıktadır. Kadıkırı,ahilyas,harzadın,abdalata,büğdüz,yenice,çayhatap,sarimbey köylerinide içine alan 800-820m yüksekliğindeki adını verdiği Bozboğa ovasının ortasında kurulmuş bir köydür.Yerleşim şekli oldukça düzgündür.Köy eski Alaca yolunun hemen kenarındadır.Kendisini ikiye bölen giriş yolunun iki tarafına düzenli sokaklar halinde kurulmuştur.Köy meydanını o muhteşem görüntüsüyle köy cami süslemektedir. Budakören, Çorum Budakören, Çorum ilinin Merkez ilçesine bağlı bir köydür. Köyün eski adının nereden geldiği ve geçmişi hakkında bilgi yoktur.Köyün eski ismi DOMU olup; 1980 den sonra BUDAKÖREN ismini aldı. Günümüzde köylüler domuluyuz diye söylerler. Çorum merkezine 35 km uzaklıktadır.Köyün 95 metrelik şelalesi vardır. Burunköy, Çorum Burunköy, Çorum ilinin merkez ilçesine bağlı bir köydür. Köyün adının nereden geldiği hakkında bilgi olmamakla beraber, köy halkının Rus zulmü nedeniyle göç etmek zorunda kalan, bugünkü Gürcistan sınırları içerisinde bulunan, Ahıska bölgesinden 1800'lu yılların son çeyreğinde göç ettiği bilinmektedir. Köy halkını oluşturan nüfus iki büyük ailenin anılan bölgeden göçü ile yöreye gelmiş ve bugünkü kurulu olduğu yere Osmanlı devlet politikası gereği yerleştirilmiştir. Köyün kurulu olduğu coğrafya bugün hala komşusu durumunda olan Buğduz köyünden bölünerek göç eden ahaliye tahsis edilmiştir. Çorum merkezine 25 km uzaklıktadır. Hayal Kurmak Serbest SENDER (Senaryo Yazarları Derneği) tarafından yürütülen, proje tasarımı ve yönetiminin Levent Kazak ve Haluk Ünal'ın yaptığı projedir. Kültür Bakanlığı ve Adalet Bakanlığının desteklediği Hayal Kurmak Serbest 'in ilk ayağı 2006'da başladı. Bayrampaşa ve Paşakapısı Tutukevi pilot bölge seçildi. Tutuklularla senaryo yazarlarının buluşması sonrası onlarca senaryo yazıldı ve bazı senaryoların çekim hazırlıklarına başlanıldı. Büğdüz, Çorum Büğdüz, Çorum ilinin merkez ilçesine bağlı bir köydür. Büğdüz köyü şu anki yerleşim yerinin dışında 3 parça halinde iken köyün yerleşim alanının dağ eteğinde kurulması için parçalar birleşerek ve şu anki yerin daha önceleri bük tabir edilen sık ağaçlık ormanlık olmasından dolayı Bükdüz daha sonra halk arasında şive değişikliği ile Büğdüz adını aldığı söylenmektedir. Köyün yerleştiği alan dağ eteklerinde ve ovaya hakim bir noktadır. Yerleşim kurulurken ovanın gözlenebilir olması ve saldırılar karşısında daha kolay savunma yapılması amaçlanmıştır, yerleşimin düzlükte değil dağ eteğinde olmasının sebebi budur. Anadolu'nun Türkleşmesi sürecinde çok önemli bir yere sahip olan Büğdüz boyu ilerleme rotalarında yerleşim yerleri kurmuşlardır, Anadolu'nun pek çok yerinde aynı isimde köylere rastlanılmasının sebebi budur. Bu köylere baktığımız zaman yerleşimin benzer tekniklerle kurulduğunu görürüz. Çorum merkezine 23 km uzaklıktadır. Büğrüoğlu, Çorum Büğüroğlu, Çorum ilinin merkez ilçesine bağlı bir köydür. köy daha önceleri bir depremden dolayı hasar görmüş ve köyün yeri kaydırılmıştır köy tarihi hakkında çeşitli göç hadiseleri söylenmesiyle beraber köy halkının haymana civarından gelen kürtlerden olduğu soylenmektedir.. Çorum merkezine 33 km uzaklıktadır. köyün güney kesminde corumun icme suyunu karsılayan yenihayat barajı vardır. köyün bütün dogal dengesini bozmuştur. Büyükdivan, Çorum Büyükdivan, Çorum ilinin merkez ilçesine bağlı bir köydür. Köyün eski adı Divan-ı Kebir'dir. Çorum merkezine 38 km uzaklıktadır. Büyükgülücek, Çorum Büyükgülücek, Çorum ilinin merkez ilçesine bağlı bir köydür. Çorum iline 38 km uzaklıktadır. Celilkırı, Çorum Celilkırı, Çorum ilinin merkez ilçesine bağlı bir köydür. Köyün bilinen yakın tarihi hakkında herhangi bir bilgi bulunmamaktadır. Çorum merkezine 2 km uzaklıktadır. Cerit, Ã‡orum Cerit, Çorum ilinin merkez ilçesine bağlı bir köydür. Köyün bulunduğu konum,coğrafi yapının oldukça çetin olduğu köse dağının etekleridir. Köye ilk gelen yerleşimcilerin hakkında tarihi tecrübelere dayanılarak devletten kacan eşkiya,kan davalılardan saklanan aileler olduğu söylenilebilir.Bir diğer ihtimal ise coğrafi şartlardan korunmak maksatı ile korunaklı ve kuytu bir noktanın seçilmiş olma ihtimali,Ayrıca devletin iskan çalışmaları sonucunda Cerit aşiretinin bu bölgeye iskan edilmiş olmasıda mümkündür. Köyün geçmişine damga vuran en büyük ailesi Halilağalar ve Katil Ahmet tir. Savaş dönemlerinde köyün ve civar bögenin korunması görevi ile hareket eden Katil Ahmet çok sayıda cana kıymış,düzenin otoritenin korunmasını sağlamıştır.Yine alevi sünni catışmalarının yaşandığı dönemde Katil Ahmetin varlığı Alevi-Sünni köylerinin yan yana bulunduğu bu bölgenin sükûnet içinde kalmasını sağlamıştr. Çorum merkezine 26 km uzaklıktadır. Köyün iklimi, Karadeniz iklimi etki alanı içerisindedir. ! colspan=2 |Yıllara göre köy nüfus verileri Çağşak, Çorum Çağşak, Çorum ilinin Merkez ilçesine bağlı bir köydür. Çorum merkezine 42 km uzaklıktadır. Çakır, Çorum Çakır, Çorum ilinin Merkez ilçesine bağlı bir köydür. Çorum merkezine 27 km uzaklıktadır. 2009 139 Çalıca, Çorum Çalıca, Çorum ilinin Merkez ilçesinden bağlı bir köydür Çorum merkezine 19 km uzaklıktadır. Çalkışla, Çorum Çalkışla, Çorum ilinin Merkez ilçesine bağlı bir köydür. Çorum merkezine 23 km uzaklıktadır. Çaltıcak, Çorum Çaltıcak, Çorum ilinin Merkez ilçesine bağlı bir köydür. Köyün 19. yüzyılda Sungurlu ilçesine bağlı bir köyden 2 kardeşin taşınması ile kurulduğu sanılmaktadır. Çorum merkezine 43 km uzaklıktadır. İlçe yoluna 8 km uzaklıktadır. Çalyayla, Çorum Çalyayla, Çorum ilinin Merkez ilçesine bağlı bir köydür. Köyün adı 1928 yılı kayıtlarında Sarin olarak geçmektedir. 1960'lı yıllarda köyün adı Çalyayla olarak değiştirilmiştir. Çorum merkezine 34 km uzaklıktadır. Çanakçı, Çorum Çanakçı, Çorum ilinin Merkez ilçesine bağlı bir köydür. Yerleşim, köyün dağlık bölgesindeki Türkmenlerin köye yerleşmesiyle başlar. Çorum merkezine 16 km uzaklıktadır. Çatak, Çorum Çatak, Çorum ilinin Merkez ilçesine bağlı bir köydür. Çatak köyü; adını, köyün kuruluşu sırasında, obanın yanında bulunan bir çatal ceviz ağacından aldığı söylenmektedir. Çatak köyünün; Amasya, "Gümüş Tengel Digi" köyünden gelenler tarafından kurulduğu söylenmektedir. Köyün atalarından Kamberkoca'nın 5 oğlu ile buraya göç ettiği, köyün büyükleri tarafından anlatılmaktadır. Köy; İstiklal Savaşı'nda vatana 53 yiğit göndermiş, ve hiçbiri geri dönmemiştir. Çorum merkezine 18 km. uzaklıktadır. Çorum'un en gözde piknik alanı köydeki "Çatak Tabiat Parkı"'dır. Çayhatap, Çorum Çayhatap, Çorum ilinin Merkez ilçesine bağlı bir köydür. Çorum merkezine 20 km uzaklıktadır. Çeşmeören, Çorum Çeşmeören, Çorum ilinin Merkez ilçesine bağlı bir köydür. Çorum merkezine 15 km uzaklıktadır. Çıkrık, Çorum Çıkrık, Çorum ilinin Merkez ilçesine bağlı bir köydür. İstanbul Başbakanlık arşiv dairesindeki Osmanlı Devleti belgelerinden elde edilen kaynak bilgilere göre Çıkrık köyünün 500 yıl önceki tarihi bilinmektedir. O tarihlerde Çıkrık Köyü, Kalfetoğlan ve Musaköy adıyla anlatmaktadır. Adını Kaynağı Köyün sırtını yasladığı Akdağ'ın etekleri,o yıllarda çam ormanlarıyla kaplıymış. Karey'deki Musaköy’den, Çıkrık Köyü'nün şimdiki bulunduğu yere gelen çıkrık ustaları buradaki çam ağaçlarından çıkrık yaparlarmış. İp bükmeye yarayan bu çıkrıklarıda satarlarmış. Köyün adının da bir olasılıkla yapılan çıkrıklardan aldığını sanıyoruz. Geçmişte çam ormanlarıyla kaplı olduğu söylenen Akdağ'ın eteklerinin zaman içinde kesile kesile ya da bir yangın sonucu yok olduğu var sayılmaktadır. Şimdi bu yamaçlar ardıç ağaçlarıyla kaplıdır. Çıkrık'ta kendir üretilir, kendirden oluşturulan ip, sicim ve urgan Çıkrıklılar için yakın zamana kadar büyük gelir kaynağı olduğu bilinmektedir. Köyün güneyinden geçen Uluyol, eskiden Kervan yoluymuş. Bundan 50 yıl öncesine kadar Çıkrık, kervancıların yeriydi. Ahmet Serin, Çıkrık üzerine yazdığı "Kervanlar-Devranlar" başlıklı yazısında bu konuyla ilgili şöyle yazmaktadır: Kervancılar Çıkrık'ta alışveriş yaparlar. Getirdikleri mallardan satarlar. Köyden vişne, elma, kayısı ve ceviz kurusu ile çıkrık aleti vb. alırlar, kendirden işlenmiş ip, sicim, urgan, yular, heybe, torba ve çuval alırlar. İşlenmemiş kendir lifleriyle yüklerini tamamlarlar. Bunlar hem kendi ihtiyaçları olan ve kolay satılan mallardır. Uluyol sayesinde Çıkrık'ta kendir tarımı çok gelişir. Kendirin cılız ve kısa olanları ıslanıp kurutulduktan sonra sopalarla dövülerek lifleri çıkarılır. Çıkan liflere kecin denir. Kecin el çıkrıklarında çekilip büküldükten sonra çul, çuval, heybe, torba dokunur. El çıkrıkları seyyardır. Sicim, urgan bükülen çıkrıklar direkt duvarlarda, dört makaralı bir tablada sabittir. Sabit çıkrıklar üç kişiyle çalıştırılır. Bir kişi sicimle makaraları çevirir. İpi büken usta eleman belindeki kendir liflerini el çabuluğuyla ekleyerek ipi büker. Dört ayrı bükülmüş tek kat ip dört kanallı tokmak aracılıyla birleştirilir. Üçüncü kişi bu anda bir çengelle kırışma, dolaşma olmasın diye ipi kuvvetlice çeker. Böylece bükülen sicim, urgan kalburdan çıkma gözenekli sırımla gebrelenir, sıkıştırılır, pekiştirilir. köyün Yemekleri; köyün Yemeklerin'den İlk Önce "Keşkek" Adı