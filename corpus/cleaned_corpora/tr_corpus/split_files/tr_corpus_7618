kaynaklara göre bu füze 90% gibi başarılı bir vuruş yüzdesine sahiptir. Bu sebepten TOW ya da kendinden daha geşilmiş SACLOS sınıfı Sagger ile boy ölçüşebilir. İsrail askeri kaynakları Hizbullah güçlerinin 2006 İsrail-Lübnan Savaşı sırasında 9M113 Konkurs füzelerinden kullandığını belirtmiştir. İsrail Savunma Güçleri Hizbullahın elindeki AT-5 Spandrel ile Lübnanda bulunan Merkava sınıfı tanklarına ateş açtığını iddia etmektedir. 1990lı yıllarda Sovyetler tarafından bu füze İrana satılmış ve ardından ülke bu füzeyi kopyalayarak üretimini yapmıştır. Kablo güdümlü Spandrel iki metre boyunda ve 3.6 kilometre menzile sahiptir.2000 yılında seri üretime alınmıştır.. Sarıkemer, Söke Sarıkemer, Aydın'ın Söke ilçesine bağlı bir mahalle. Sokka Sokka, adlı anime dizinin karakterlerinden biri. Türkiye'de Serkan Bilici tarafından seslendirilmiştir. 15 yaşındadır. Katara'nın paranoyak abisidir. Savaşmayı çok ister. Ateş Ulusu annesini öldürmüştür. Bükme yeteneği olmamasına rağmen çok zekidir. Bumerang fırlatarak düşmanlarını etkisiz hale getirebilir. Aang ve Katara ile Dünya'yı gezmektedir. İlk başlarda Suki diye bir kıza aşık olur. Ama daha sonra, Kuzey Su Kabilesi prensesi olan Yue'ye aşık olur. Ama Yue daha sonra ölür ve ayın ruhu olur Sokka sonralarda kılıç kullanmayı öğrenir. Daha sonraları tekrar Kyoshi savaşçısı olan Suki ile çıkmaya başlar. Momo ile arkadaştır. Yemek yemeyi ve eti çok sever. Spaak Raporu Spaak Raporu ya da "Genel Ortak Pazar Hakkındaki Brüksel Raporu", 1956 yılında hazırlanmıştır. Hükümetlerarası Komite'nin başkanı olarak Belçika'nın Dışişleri Bakanı Paul-Henri Spaak tarafından eksiksiz olarak 21 Nisan 1956 tarihinde Avrupa Kömür ve Çelik Topluluğu'ndaki altı üye devlete sunulmuştur. Rapor, 25 Mart 1957 tarihinde imzalanacak olan Avrupa Atom ve Enerji Birliği (Euratom) ve Avrupa Ekonomik Topluluğu'nu kuracak olan Roma Antlaşmalarını etkilemiş ve Val Duchesse'de 26 Haziran 1956 tarihinde toplanacak olan Ortak Pazar ve Avrupa Atom ve Enerji Birliği hükümetlerarası konferansının da temel taşını oluşturmuştur. Spaak Raporu, Avrupa ekonomisinin sektörden sektöre entegrasyonunun zor olacağını; bu nedenle ticaret sınırlarını kademe kademe kaldırarak ekonominin yatay entegrasyonunun devamlı olacağını savunmuştur. Böylece de gümrük birliği de sağlanmış olacaktı. Ayrıca gümrük birliği; tarım politikası, sosyal ve mali konularda düzenlemeler, işgücünün ülkeler arası serbest dolaşımı, para politikasında iş birliği gibi konularda iş kayıplarını diğer ülkeler aracılığıyla telafi etmek ve geri kalmış bölgelere yatırımlar sağlamaya yardım edecekti. Spaak Raporunda tarım politikasının bulunmadığı bir ortak pazarın kurulamayacağını önemle vurgulanmaktadır. Raporda tarım ürünleri için ortak bir pazar yaratabilmek için üç koşul bulunmaktadır. Birincisi, altı üye ülkeler arasında sadece ticaret sınırlarını kaldırmak yeterli değildir. Bunun yanı sıra, uygulanan kotalar, fiyat belirlemeleri, gümrük vergileri, mevsimlik işçi dolaşım kısıtlaması ve ihracat sübvansiyonları gibi ticaret üzerinde etkili olan bazı uygulamalardaki sınırlarında kaldırılması gerekmektedir. İkinci koşul, üye ülkeler kendi uluslarının tarım politikalarından vazgeçerek, ortak tarım politikası izlenmeli. Üçüncü koşul ise, fiyat seviyelerinde, teknik konularda ve tarımsal girdi sanayisinde maliyet farklılıklarına neden olan entegrasyon için bir geçiş dönemi gereklidir. Enerji sektöründeki entegrasyonda ise, nükleer enerji ve hidrokarbon enerji kaynakları (kömür, petrol) olmak üzere farklı tutumlar izlenecekti. Avrupa'da devletlerarasında nükleer enerji sektöründeki entegrasyon çok istenmekteydi, çünkü bu birçok devletin ekonomileriyle ilgiliydi. Uluslarüstü seviyede yapılan nükleer enerji gelişiminin entegrasyonu ülkelere daha verimli olacaktı, çünkü ülkeler giderleri paylara bölünecekti. Uluslarüstü seviyede yapılan hidrokarbon enerji kaynaklarındaki entegrasyon ise daha olanaklıydı. Bu enerji kaynakları çokuluslu şirketler tarafından yönetilebilirdi. Bunların dışındaki, elektrik ve gazların entegrasyon edilmesi ise çok önemli değil idi zaten bunlar ulusal seviyede dağıtılmıştı. Raporda Avrupa devletleri arasında ortak pazar kurulması için yapılan bu politikalar, ileride Avrupa Ekonomik Topluluğu ve Avrupa Birliği'nin de politikalarını oluşturacaktır. Fakat, Roma Antlaşması görüşmelerinde, ortak pazar için gerçekleştirilmesi gerekilen gümrük birliği, üye devletler arasında önemli bir anlaşmazlığa yol açmazken, tarım ürünleri üzerinde ortak pazarın kurulması konusunda Fransa ve Birleşik Krallık'ın politikalardaki uyuşmazlığıyla tartışmalara yol açmıştır. Iroh Iroh, Amerikan yapımı adlı çizgi dizide yer alan bir kurgusal karakter. Michael Dante DiMartino ile Bryan Konietzko tarafından yaratılmış karakter, orjinal serinin ilk iki sezonunda Mako Iwamatsu tarafından seslendirilmiş, Iwamatsu'nun ölümünün ardından son sezon ve devam dizisi The Legend of Korra'da bu görevi Greg Baldwin gerçekleştirmiştir. Dizinin Türkçe versiyonunda ise Osman Gidişoğlu tarafından seslendirilmiştir. Iroh, Ateş Ulusu tahtının gerçek vârisidir. Dizide eğlenceli ve bilge bir adam olarak tasvir edilir. Avatar'ın ateş bükme gücü kadar iyi ateş bükebilir. Ayrıca nâdir yıldırım bükme ustalarından da biridir. Kardeşi Ozai, hile ile tahtı ondan almıştır. Prens Zuko'yu oğlu gibi görür. Zuko'nun iyi tarafa geçmesinde büyük rol oynar. Iroh, çayı ve pai sho oynamayı sever. Ayrıca Beyaz Lotus Örgütü'nde Grand (Yüce) Lotusdur. 2. sezonda peşindeki ödül avcılarından kaçmak için bu örgütten yardım almıştır. Iroh, Ateş Ulusu'ndan sürülmüş veliaht prensi Zuko'ya Avatar'ı yakalama görevinde eşlik eder. 1. kitabın sonunda Iroh, Ay Ruhu'nu öldürerek Su Ulusu'nun güçlerini almaya çalışan General Zhao ile savaşır ve bu yüzden Ateş Ulusu'nda bir hain ilan edilir. 2. kitapta Zuko ve Iroh kaçak olarak yaşamlarını sürdürürler. Azula tarafından yaralanmış Iroh, bu sırada Zuko'ya yıldırımı kontrol etmeyi öğretir. Daha sonra Ba Sing Se şehrine yerleşip bir çaycı dükkanı açarlar. 2. kitabın son bölümünde Zuko Iroh'a ihanet eder ve Iroh Ateş Ulusu tarafından hainlik sebebiyle esir alınır. Iroh, 3. kitabın başlamasına kadar dünyada bulunan tek gerçek ateş bükücüdür. Ateş Kralı Sozin'den sonra bir rituel olarak seçkin ateş bükücülere kendilerini sınamaları için ejder avlatılırdı. Ejder öldüren bükücüler gerçek ateş bükücü olurlardı. Iroh ise bu ejderlerden son kalan iki taneyi öldürdüm demiş fakat ikisinin de hayatını kurtarmıştır. Bu yüzden gerçek ateş bükme yeteneği Iroh'a verilmiştir. 3.kitapta Zuko ve Aang de ejderha dansıyla gerçek ateş bükücüler olmuşlardır. İki ejder tarafından kendilerine ateş gücü verilmiştir. 3. kitapta Iroh hapiste kendisini güneş tutulmasına hazırlar. Tutulma sırasında ateş bükme yetenekleri kaybolan ateş bükücülerden kaçarak hapishaneden ayrılır. Zuko'ya Avatar Roku ve büyük büyük babası Kral Sozin hakkında bilgiler vererek Aang'in tarafına geçmesini sağlar. "The Day of Black Sun Part 1" adlı bölümde ortadan kaybolmuş ve 3. sezon 19. bölüm "The Old Masters" 'da Zuko Iroh'u bulanca tekrar ortaya çıkmıştır. 3. sezon 21. bölüm "Sozin's Comet Part 4" 'da Ateş Ulusu'nun başına geçmek yerine Ba Sing Se'de çaycı dükkânı açmıştır. Iroh, diziden uyarlama Son Hava Bükücü adlı filmde İranlı aktör Shaun Toub tarafından canlandırılmıştır. Ayrıca filmde ismi orijinal Hintçe fonetik okunuşuyla "İroh" olarak telaffuz edilmiştir. Filmin Türkçe dublajında Nüvit Candaner tarafından seslendirilmiştir. DemiVeemon "Ana madde":Digimon macera karakterleri listesi Demi Veemon (Japonca: チビモン Chibimon), Digimon adlı çizgi dizideki kurgusal bir karakterdir. Pembe gözlü,mavi renkli,kücük cok sevimli bir digimon. Sıcrama Atağı adlı bir saldırısı vardır. ExVeemon ExVeemon (Japonca: エクスブイモン Ekusu Buimon), Digimon adlı çizgi dizideki hayali bir karakterdir. Bıcak gibi boynuzu beyaz, metale benzer bir kanadı ile Veemon'nun kaslı ve büyük formu. Vii-Lazer, Güclü Ciğnemek, Vii-Tekme ve Vii-Yumruk adlı saldırıları vardır. 12 Kahraman Haydut 12 Kahraman Haydut, 1967 Birleşik Krallık-ABD ortak yapımı savaş-aksiyon filmidir. Özgün adı The Dirty Dozen olan film 1969 yılında Türkiye'de de gösterime girmişti. Senaryosunu E. M. Nathanson'un 1965 yılında yazdığı aynı adlı çok satan romanından (ISBN 978-0-9704662-0-4) Nunnally Johnson ve Lukas Heller'in birlikte uyarlayıp yazdıkları filmin yönetmeni Robert Aldrich'tir. Ünlülerden oluşan geniş bir oyuncu kadrosuna sahip filmin başlıca rollerinde Lee Marvin, Ernest Borgnine, Charles Bronson, Jim Brown, John Cassavetes, George Kennedy, Trini López, Robert Ryan, Telly Savalas ve Donald Sutherland oynamışlardır. Film 1968 yılında "En İyi Özel Efekt-Ses Efekti Akademi Ödülü"nü kazanmıştı. 150 dakika süren bu uzun soluklu filmde II. Dünya Savaşı sırasında müebbet hapis ve ölüm cezaları almış bir düzine mahkûmun özgürlükleri karşılığında eğitilerek tehlikeli bir imha görevine gönderilmeleri anlatılmaktadır. 1944 yılında II. Dünya Savaşı'nın sonlarına doğru üstleri ile disiplin sorunları da olan Binbaşı Reisman (Lee Marvin)'dan Fransa'da üst düzey Nazi subaylarının toplanacakları bir şatoya intihar saldırısı düzenlemek üzere bir görev birliği oluşturması istenir. Böyle bir görev için aklı başında hiçbir askerin gönüllü olmayacağı varsayılarak bu birliği oluşturacak askerlerin ölüm ya da müebbet hapis cezaları almış askeri mahkûmlardan seçilmesine karar verilir. Bu mahkûmlar arasında bir sapık (Telly Savalas), bir psikopat (John Cassavetes), geri zekalı bir katil (Donald Sutherland) ve en az onlar kadar kötü birkaç mahkûm daha vardır. (Charles Bronson, Trini Lopez, Jim Brown ve Clint Walker.) Ödülleri ise görevden sağ dönebilirlerse özgürlüklerini kazanmaları olacaktır. Kazandığı Ödüller: Adaylıkları: Filmde kulanılan müzik parçaları şunlardır: "12 Kahraman Haydut"'un yirmi yıl kadar sonra 1980'li yıllarda televizyon için 4 devam filmi daha çekildi. Ayrıca 1988 yılında 11 bölümlük aynı adlı bir televizyon dizisi de yapıldı. Bunlar: Bunlardan başka 2012 yılında flmin bir yeniden çevriminin yapılması da planlanmıştır. İşe yaramaz ağır suçlulardan oluşmuş toplum dışı bir grup askerin, savaş gibi özel bir felaket durumunda sıra dışı özel bir görev üstlendiklerinde kendi yöntemleriyle de olsa bu görevin altından başarıyla kalkmaları ve bu şekilde kendilerini ispat etmeleri temasının işlendiği "12 Kahraman Haydut" filmi bu yönüyle birçok başka filme de ilham kaynağı olmuştu. Takip eden yıllarda benzer anti-kahramanların olduğu filmler arka arkaya çekilmeye devam etti. Hatta İtalyanlar bu konuda o kadar çok sayıda ve iş yapan filmler ürettiler ki, tıpkı Western türüne bir Spagetti Western alt türünü hediye ettikleri gibi, Savaş Filmleri türüne de Macaroni Combat (Macaroni War veya Euro War adları da kullanılmaktadır) adı verilen bir alt tür kazandırdılar. Bu alt türün en ünlü örneği olan 1978 yapımı Quel Maledetto Treno Blindato ABD'de The Inglorious Bastards adıyla gösterilmişti. Aynı zamanda iflah olmaz bir sinefil olan Amerikalı yönetmen Quentin Tarantino bu filmden esinlenerek 2009 yılında küçük bir isim değişikliğiyle Inglourious Basterds'i çekti (Film Türkiye'de Soysuzlar Çetesi adıyla gösterildi). Flamedramon Flamedramon (Japonca: フレイドラモン Fureidoramon), Digimon adlı çizgi dizideki hayali bir karakterdir. Bıcak gibi boynuzu, dev penceleri ve yanmış gibi görünen armor yumurta takıları ile Veemon'nun ateş versiyonudur. Ateş Roketi, Ateş Pencesi, Ateş Yumruğu ve Alev Kalkanı adlı saldırıları vardır. Raidramon Raidramon (Japonca: ライドラモン), Digimon adlı çizgi dizideki kurgusal bir karakterdir. Şimşek gibi boynuzlu, siyah renkli bir kaplan digimon'dur. Yıldırım Patlaması, Yanan Kılıc ve Keskin Elektrik. Bloomington, Minnesota Bloomington kenti, ABD'nin Minnesota eyâletinde bulunur. Hennepin County, Minnesota şehrinin dış bölgesinin kapsamındadır. Nüfusu 84.347 civarındadır. Ticaret fakÃ¼ltesi Ticaret fakültesi üniversitede Ticaret Yöneticiliği seviyesi için eğitim veren bir kurumdur. muhasebe, finans, bileşim dizgesi, pazarlama, toplum davranışları, strateji, insan kaynakları yöneticiliği ve nicel metotlar gibi konular öğretilir. Bunlar ticaret okulları, ticaret yöneticiliği ve yönetim gibi konuları içerir. Ticaret fakültesi ile alakalı dört temel form vardır. Fiat Bravo Fiat Bravo, Fiat'ın C Segmentinde konumlandırdığı hatchback karöserli otomobil modelidir. İlk kez 1995 yılının Şubat ayında sedan kardeşi Fiat Marea ve 4 kapılı liftback kardeşi Fiat Brava ile birlikte satışa sunuldu. İlk nesil Bravo'da 1.6 103 Beygirlik Enjeksiyonlu 16 Subaplı (SX) ve 2.0 litrelik üstten çift egzantrikli 5 Silindirli 20 Subaplı 154 beygir gücünde (HGT) benzinli motorlar tercih edilebilirken sadece 3 kapılı seçenek bulunmaktaydı. 2001 Ağustos'ta yerini Stilo'ya bıraktı. Fiat, 2007 Ocak ayında Stilo platformlu yeni bir otomobil duyurdu, Stilo'nun yerini alacak otomobil 2007 Mayıs'ta görücüye çıktı. Cenova Otomobil Fuarında Fiat'ın sürprizi Yeni Bravo'ydu. Önde başlayan sportif hatları, arkada Alfa Romeo çizgileri taşıyan stoplarla tamamlayan Bravo, şaşırtıcı donanımlarıyla da Fiat için bir gövde gösterisi oldu. Euroncap testinden 5 Yıldızla çıkan Bravo güvenlikte de sınıfı geçti. Bunun sonucunda Stilo Multiwagon karoseri dışında üretimden alındı. Çok nokta enjeksiyonlu atmosferik beslemeli 1.4 litre 90 Beygir, çok nokta enjeksiyonlu 1.4 litre 120 ve 150 (Fiat Bravo Turbo Sport) beygirlik turbo beslemeli benzinli; 1.6 litre 105 ve 120 Beygir gücündeki Multijet dizel motorlarla Mart 2008'de Türkiye'de satışa sunuldu. 2008 yılında aynı motor seçenekleri, ortak platform ve uzatılmış şasiyle İtalyan üçüzlerin ikincisi Lancia Delta, 2011 yılında aynı platformu taşımayan ancak ortak motorlarla piyasaya üçüzlerin sonuncusu Alfa Romeo Giulietta piyasaya çıktı. 2014 model yılı ile 2. Nesil Bravo Avrupa pazarında satıştan kaldırılırken, yerine gelecek herhangi bir model veya konsept duyurulmadı. Alb-Donau-Kreis Alb-Donau-Kreis, Almanya´nın Baden-Württemberg eyaletinde bir ilçe. Güneyden itibaren saat yönünde komşuları şunlardır: Landkreis Biberach, Landkreis Reutlingen, Landkreis Göppingen ve Landkreis Heidenheim, ayrıca Bavyera'nın Landkreis Günzburg ve Landkreis Neu-Ulm ilçeleri ve de Ulm şehri. Ulm şehri ilçe tarafından çevrilmiştir. Her ne kadar ilçenin bir parçası olmasa da Ulm, Alb-Donau ilçesinin yönetimsel merkezidir. İlçe Tuna Nehri (Almanca "Donau") ve Swabian Alb ("Schwäbische Alb") dağlarından sonra adlandırıldı. Tuna Nehri ilçenin güneybatısından girip ilçenin güneyine doğru akar ve doğuya doğru Ulm'ye gider. Nehrin kuzey kenarı boyunca Swabian Alb tepeleri yükselir. Tepe zincirleri güneybatıdan kuzeydoğuya kadar paralel olarak akar vr ilçenin her bir tarafında devam eder. Nehrin bir kolu olan Iller Nehri Ulm'de Tuna Nehri ile buluşmadan önce Alb-Donau ilçesinin güneydoğu kenarı oluşturur. Bölgenin tarihi Ulm ve Swabian Alb ile ilişkilidir. Alb-Donau-Kreis 1973'te Ulm ve Ehingen'in eski ilçeleriyle birleştirilerek kurulmuştur. Beyaz ballÄ±baba Beyaz ballıbaba ("Lamium album"), ballıbabagiller (Lamiaceae) familyasından nemli ve verimli topraklarda yetişen beyaz çiçekli bir ballıbaba türü. Halk ağzında akısırgan olarak da adlandırılır. Tarlalarda, gölgelik yerlerde ve çitlerde yetişir. 50–100 cm uzunluğa kadar çıkabilen, gövdesi dört köşeli çok yıllık bir bitkidir. Yapraklar 3–8 cm uzunluğunda 2–5 cm genişliğinde, üçgen şeklinde, yumuşak tüylü, yaprak kenarı testere dişli ve yaprak sapı 5 cm uzunluğundadır. Beyaz renkli tek çiçekler 1,5-2,5 cm uzunluğunda gövdenin hemen üzerindeki halkalarda ortaya çıkar. Genç yapraklar, yenebilir, salatalarda kullanılabilir veya sebze olarak pişirilebilir. Kan dindirici özelliği vardır. Kaynatılmış çiçekleri de yara iyileştirici olarak kullanılır. Bodenseekreis Bodenseekreis, Almanya´nın Baden-Württemberg eyaletinde bir ilçe. Komşuları (batıdan itibaren saat yönünde) Landkreis Konstanz, Landkreis Sigmaringen, Landkreis Ravensburg ve Landkreis Lindau ilçeleridir. İlçe Konstanz Gölü'nün (Almanca: "Bodensee") kuzey sahilinde bulunur. Dolayısıyla ismini bundan alır. "Oberschwäbisches Hügelland" ve "Westallgäuer Hügelland" olarak adlandırılan doğal yörelerle kaplıdır. İlçe 1973'te önceden var olan Tettnang ilçesi ile Überlingen ilçesinin büyük bir kısmı birleştirilerek oluşturuldu. Alttaki üç dalgalı çizgiyle mavi renk Konstanz Gölü'nü temsil eder. Tekerlek, Markdorf ve Raderach lordlarının armalarını temsil etmekle birlikte ilçedeki endüstriyi de gösterir. Laura Esquivel Laura Esquivel (d. 30 Eylül 1950), Meksikalı yazar. Latin Amerika edebiyatına ciddi katkıları olan Esquivel, büyülü gerçekçilik akımının günümüz temsilcilerindendir. Telgraf memuru Julio Cesar Esquivel ve karısı Josefa Valdes'in dört çocuğundan üçüncüsüdür. Öğretmenlik, çocuk tiyatrosu ve yaratıcı drama eğitimi aldı. Çocuk tiyatrosu konusunda özelleşen Esquivel, Eğitim Bakanlığı'na (Secretaría de Educación Pública) bağlı Çocuk Tiyatrosu ve Edebiyatı Atölyesi'nin (Taller de Teatro y Literatura Infantil) de kurucusudur. 1979 ile 1980 yılları arasında Meksika televizyonunda çocuk programlarının yazarlığını yaptı. Televizyon için yaptığı çalışmaların ardından sinema için senaryolar yazmaya başladı. Ancak o dönemde senaryolarının birçoğunun yapıma geçirilmemesinin üzerine roman yazarlığına ağırlık verdi. Landkreis BÃ¶blingen Landkreis Böblingen, Almanya´nın Baden-Württemberg eyaletinde bir ilçe. Komşu ilçeler, (batıdan itibaren saat yönünde) Landkreis Calw, Enzkreis, Landkreis Ludwigsburg, Stuttgart, Landkreis Esslingen ve Landkreis Tübingen. İlçenin bir bölümü Kara Orman'dadır. İlçeye dahil olan diğer yöreler "Oberes Gäu" ve "Schönbuch"'dır. En yüksek yeri Jettingen belediyesine ait olan 626 m yüksekliğindeki "Kühlenberg"; en alçak yeri ise 315 m yüksekliğiyle ilçenin kuzeyinde bulunan Glems vadisindedir. "Oberamt Böblingen"'in varis (helef)i olarak 1938'de ilçe yapıldı. 1973 Leonberg ilçesinin büyük bir kısmı ve Calw ilçesinin birkaç belediyesi ilçeye eklendi. Ayrıca birkaç belediyesi ise Ludwigsburg ilçesine taşındı. Katvan Muharebesi Katvan Muharebesi, 1141 yılında Karahitay ile Büyük Selçuklu Devleti arasında yapılan muharebedir. Yehlü Taşi'nin Balasagun’a kadar gelerek Kaşgar, Beşbalık ve Hoten’i de ele geçirerek başşehri Balasagun olan Karahıtay Devleti’ni kurmasıyla Karahanlı-Karahitay mücadelesi yoğunlaşmaya başlamıştı. 1137 yılında Karahıtay ordusu, Selçuklu vasalı olan Batı Karahanlı hükümdarı Mahmud b. Muhammed Arslan Han kuvvetlerini Hoten. yakınlarında yenilgiye uğrattı. Harezmşahlar ile Selçuklu mücadelesinden de faydalanan Karahitaylar, Karahanlı topraklarına olan saldırılarını iyice yoğunlaştırmaya başladılar. Karahanlılar ile onlara tabi olan Karluklar arasında yaşanan anlaşmazlık da, Karahanlılar'ın, Selçuklu hükümdarı Ahmed Sencer'den yardım istemeleri üzerine Karluklar'da Karahitaylar'a sığındı. Yehlü Taşi, Karlukların affedilmesi amacıyla Sultan Sencer'e başvurmuş ancak bu talebi olumsuz karşılayan Sencer, ordusuyla birlikte hareketine devam etti. İki ordu Semerkant' ın kuzeyindeki Katvan bozkırında karşılaştı. Yapılan savaşta Selçuklu ordusu ağır kayıplar vererek dağıldı. Sultan Sencer ile Mahmud b. Muhammed Arslan Han savaş alanından kaçmak zorunda kaldı. Yaşanan ağır yenilgiden sonra 1141 yılında Mahmud b. Muhammed Arslan Han'ın yerine kardeşi Tamgaç Buğra Han III. İbrâhim, Karahıtaylar’a bağlı olarak Batı Karahanlı hükümdarı oldu. Alınan bu yenilgi Selçukluları güçsüz duruma düşürmekle birlikte yıkım sürecine de girmesine sebep olmuştur. Bu yenilgiden cesaret alan Harezmşahlar ve Gurlular Selçuklulara karşı isyan başlattılar. Arturo Uslar Pietri Arturo Uslar Pietri (16 Mayıs 1906 – 26 Şubat 2001) Venezuelalı yazar, entelektüel, gazeteci, diplomat, politikacı ve devlet adamı. 20. yüzyılın en önemli Venezuelalı figürlerindendir. Landkreis Breisgau-Hochschwarzwald Landkreis Breisgau-Hochschwarzwald, Almanya´nın Baden-Württemberg eyaletinde bir ilçe. Komşu ilçeleri, Landkreis Emmendingen, Schwarzwald-Baar-Kreis, Landkreis Waldshut, Landkreis Lörrach ve Fransız Haut-Rhin ve Bas-Rhin "départementleri". İlçe-serbest şehir olan Freiburg im Breisgau bu ilçe etrafında çevrilidir. Breisgau-Hochschwarzwald büyük ve en az üç belirgin özelliği olan kırsal bir ilçedir: İlçe turistler için cazibe merkezidir. İlçe evvelki Freiburg, Müllheim ve Hochschwarzwald ilçelerinin 1973'te birleştirilmesiyle oluşturuldu. Donald Tusk Donald Franciszek Tusk (d. 22 Nisan 1957), Polonyalı siyasetçi. Avrupa Halk Partisi'nin (EPP) başkanıdır. 2007-2014 yılları arası Polonya Başbakanı olarak görev yaptı. Platforma Obywatelska partisinin kurucularındandır ve genel başkanıdır. Kasım 2007'de yapılan seçimler sonrası 16 Kasım 2007 tarihinde Jarosław Kaczyński'nin yerine başbakanlık görevine geldi. 1 Aralık 2014 - 30 Kasım 2019 tarihleri arası Avrupa Konseyi Başkanlığı'nı yürüttü. 20 Kasım 2019'da Tusk, Avrupa'nın en büyük siyasi partisi olan Avrupa Halk Partisi'nin (EPP) başkanı seçildi. 1 Aralık 2019 tarihinde göreve başladı. Landkreis Konstanz Landkreis Konstanz, Almanya´nın Baden-Württemberg eyaletinde bir ilçe. Komşu ilçeleri (batıdan itibaren saat yönünde) Schwarzwald-Baar-Kreis, Tuttlingen, Sigmaringen ve Bodensee. Güneyde Swiss Thurgau ve Schaffhausen canton (ilçesi) bulunur. Büsingen belediyesi Kanton Schaffhausen'da bulunan bir exclave (bir ülkenin başka bir ülkede bulunan toprak parçası)dir. İlçe Konstanz Gölü'nün kuzey-batı sahili boyunca "'Hegau" olarak adlandırılan bir peyzajda bulunur. Evvelki ismi "Bezirksamt Konstanz" ve Württemberg (1810'dan beri Baden)'in parçası olan ilçe 1806'da oluşturuldu. Birkaç değişimden sonra dış hattı 1936'da belirlendi. 1939'da Konstanz şehri serbest şehir-ilçe oldu, fakat 1953'te ilçe olarak tamamlandı. 1973'te komşusu Stockach ilçesi ve Sigmaringen ve Donaueschingen ilçelerindeki bazı belediyelerle birleştirildi. Enzkreis Enzkreis, Almanya´nın Baden-Württemberg eyaletinde bir ilçe. Komşu ilçeler (batıdan itibaren saat yönünde) Landkreis Karlsruhe, Landkreis Heilbronn, Landkreis Ludwigsburg, Landkreis Böblingen ve Landkreis Calw. Güneyindeki Pforzheim ilçe-serbest şehri neredeyse ilçe tarafından tamamen çevrilmiştir. Enz ilçesinin güneyi Kara Orman'ın kuzey kısmıyla kaplanır. İlçenin kuzey-batısında tarım alanı olan Kraichgau vardır. Ana nehri olan Enz, Neckar nehrinin bir koludur. Evvelki Pforzheim ilçesi ile komşu Vaihingen, Leonberg ve Calw ilçelerinin bölümleri birleştirilerek 1973'te kuruldu. Pforzheim ilçesinin bazı bölümleri Pforzheim şehrine dahil edildi. Evvelki ismi "Bezirksamt Pforzheim" olan ilçe 1939'da ortadan ayrılarak Pforzheim ilçesine ve ilçe-serbest şehrine dönüştürüldü. Mart 1993'ten beri İtalyan Reggio Emilia ilçesiyle resmi bir kardeşliği vardır. 1996'dan beri Polonya şehri Myslowice ve belediye şehirleri olan Imielin ve Chelm Slaski'de 1995'te kardeşi oldular. Mart 2001'de Enz ilçesi ve Pforzheim şehri Macar Komitat Györ-Moson-Sopron ile arkadaşlık başlattılar. Wisdom (film) Wisdom, 1986 yapımlı ABD cinayet filmidir. Emilio Estevez filmi yazıp, yönetip, başrolünü de oynamıştır. Demi Moore filmin aynı zamanda başka bir başrol oyuncusu olurken, Robert Wise ise yardımcı yönetmen olarak çalışmıştır. 20th Century Fox tarafından dağıtılan film Emilio Estevezin ABD'de DVD versiyonu çıkmamış tek filmidir. "Aşıklar. Kahramanlar. Bela" Film, John Wisdom'un (Emilio Estevez) banyo yapmasıyla başlıyor. Küvetteyken kendi kendisine geçmişini düşünüyor. Bir avukat olan babası Lloyd ve kendisini çok seven annesi Samantha ile birlikte yaşamaktadır. Okula gittikten sonra çeşitli başarıları da olan John Wisdom, bir nevi ailesinin gururuymuş. Ancak mezuniyet günü "Grand Theft Auto" (herhangi bir nakliye aracını çalmak ve s. gibi şuçlara denilmektedir) suçundan tutuklanır. John, bu olaydan sonra kolay kolay kendisi gelemese de zaman geçtikçe unutmaya başlamıştır. Küvetten çıkan Wisdom gün içinde ziyaret edeceği iş görüşmesi için hazırlanmaktadır. Her ne kadar babası Lloyd ona City Burger'de çalışmayı önemesine rağmen. Bir hamburgerci olmak istemeyen Wisdom'un amacı bir şirkette güzel bir iş almaktır. Ancak gittiği ilk iş görüşmesine başarısız olur ve kendisini işe almazlar. Birçok şirketi ziyaret eden Wisdom, en sonuncu ziyaret ettiği şirketle kavga edip çıkacakken, kendisine aynı adam şirkette bir iş önerir. Artık John bir temizlikçidir. Hatta sevgilisi Karren Simmons'la (Demi Moore) görüşmeye bile az vakit bulmaktadır. Karren bir çiçekçi dükkânında çalışmaktadır ve okuldan beri John'un sevgilisidir. John Wisdom, temizlikçilik yaparken patronunun kendisi bir suçsuzken bile kendisini azarlamasına John sinirlenir ve kavga ederek oradan uzaklaşır. Artık çare Hamburgercide çalışmaktadır ancak talihsizliğin kendisini burada da takip edeceğinden habersizdir. John, hamburgercide çalışmaya başlar ancak işleri iyi getirmez. Güzel yemek pişirememekte ve elini yakmaktadır. Bu olaydan dolayı da oldukça agresif birine dönüşen Wisdom, Karene de kötü davranmaktadır. Ancak burger konusundakı başarısızlığı belli olunca, patronu (Charlie Sheen) onu yanına çağırır ve onu kovduğunu belirtir. Bu konudan da sonra John, işsiz bir adama çevrilir. Artık sadece evinde babasına boya gibi işlerde yardım etmektedir. Her ne kadar Karende buna çok üzülsede elinden bir şey gelmemektedir. Son zamanlarda üst sınıfın fakirlere yaptıkları eziyetler ve onlardan alınan paraları haberlerde görerek sinirlenen John, bir nevi Robin Hood olmaya karar verir. Banka soyup, oradaki zenginlerin paraları yakmak ve kendisi içinde biraz para götürmek ister. İlk olarak kendisine bir silah alan John, bir süre silah ile kendi kendisine antremanlar yapar. Ve bir gün cesaretini toplayıp, bankayı soyacakken Karen'i de kendi suçuna dahil eder. Ancak ikili birlikte daha çok banka soymaya başlayınca fakirler tarafından çok sevilmeye başlayan kahramanlara çevrilselerde polis ve FBI peşlerindedir. Kaçak hayat süren ikili bir gün bir şerifle karşılaşınca panikle Karen onu öldürür. Polisler daha sonra ikiliyi kıstırırlar ve Karen'i öldürürler. Bunu gören John, çok üzülür ve bir futbol sahasında silahına uzanan Wisdom polisler tarafından vurularak hayatını kaybeder. Bir süre sonra tekrar banyo sahnesine dönülür. Ve John'un başına gelenlerin hepsinin John'un bir hayali olduğu anlaşılır. Amerika Birleşik Devletlerinde MPAA tarafından R ile işaretlenmiş film 17 yaş ve üzeri yaş grubuna hitap etmektedir. Film içerdiği bazı küfürler ve şiddet sahnelerinin yanı sıra iki sevişme sahnesi (biri çok kısa) ve cinsellik kaynaklı diyaloglar içermektedir. Landkreis Esslingen Landkreis Esslingen, Almanya´nın Baden-Württemberg eyaletinde bir ilçe. Komşu ilçeler (kuzeyden itibaren saat yönünde), Rems-Murr-Kreis, Landkreis Göppingen, Landkreis Reutlingen, Landkreis Böblingen ve Stuttgart ilçe-serbest şehri. Landkreis Freudenstadt Landkreis Freudenstadt, Almanya´nın Baden-Württemberg eyaletinde bir ilçe. Komşu ilçeler (kuzeyden itibaren saat yönünde) Landkreis Rastatt, Landkreis Calw, Landkreis Tübingen, Zollernalbkreis, Landkreis Rottweil ve Ortenaukreis. Yağdığın, Çavdarhisar Yağdığın Kütahya ilinin Çavdarhisar ilçesine bağlı yaklaşık 30 haneli bir köydür. eski türkcede köyün adı yağ tavası anlamına gelir. Köyün başbuğu Tevfik ARSLAN'dır Kütahya'ya 63 km, ilçe merkezi Çavdarhisar'a 3 km uzaklıktadır. Ekonomik olarak Çavdarhisar'a bağımlıdır. Köyün genel geçim kaynağı tahıl üzerine olasına rağmen pancar, mısır, nohut vs. mahsullerin ekimi de yapılmaktadır. Hayvancılıkta genel olarak büyükbaş hayvancılık yapılmakta ve köy ekonomik gelir sağlamak amacıyla büyük firmalara süt temin etmektedir. Landkreis GÃ¶ppingen Landkreis Göppingen, Almanya´nın Baden-Württemberg eyaletinde bir ilçe. Komşu ilçeleri, Rems-Murr-Kreis, Ostalbkreis, Landkreis Heidenheim, Alb-Donau-Kreis, Landkreis Reutlingen ve Landkreis Esslingen'dir. Landkreis Biberach Landkreis Biberach ['bi:bərax], Almanya´nın Baden-Württemberg eyaletinde bir ilçedir. Güneyden itibaren saat yönünde şu yerleşim yerleri ile çevrilidir: Landkreis Ravensburg, Landkreis Sigmaringen, Landkreis Reutlingen ve Alb-Donau-Kreis, ve Bavyera'nın Landkreis Neu-Ulm, Landkreis Unterallgäu ilçeleri ve de Memmingen ilçe-serbest şehri. Biberach ilçesinin en büyük kasabaları Biberach an der Riß, Riedlingen, Ochsenhausen ve Laupheim'dır. İlçe Tuna ve Iller nehirleri arasında ve kırsal bir alana sahiptir. Tuna nehri ilçenin uzak batı bölümünde güneyden kuzeye doğru uzanır. Iller nehri ilçenin doğu şeridini kaplar. Diğer nehir Riß, Tuna nehrinin, ilçenin güneyinden kuzeyine doğru akan bir koludur. Federsee ilçenin güneybatısında bulunan küçük bir göldür. Alanı sadece 1,4 km², fakat Neolitik bulgular ile ünlü ve kuşlar için nadir bir yerdir. v== Åžehirler ve beldeler == Yerel gazete "Schwäbische Zeitung" ("Swabian Gazetesi")dir. Biberach Bağımsız Film Festivali kısa denemeler ve belgeseller için odak merkezidir. Festival Ekim'in sonunda başlar ve Kasım'a kadar devam eder. İlçenin arması sol yarıda bir kartalı ve sağ yarıda bir başrahibinin asasını gösterir. Kartal (İmparator kartal) ilçenin eskiden doğrudan imparatorluğa bağlı bölgelerini sembolize eder. Başrahip asası ise bölgedeki manastırları işaret ediyor. Mein liebster Feind - Klaus Kinski (En İyi Düşmanım) Mein Liebster Feind (My Best Fiend, En İyi Düşmanım) Werner Herzog' un Klaus Kinski ile olan inişli çıkışlı dostluklarını ve Klaus Kinski'yi anlattığı 1999 yapımı belgeseldir. MF Piri Reis Ãœniversitesi MF Piri Reis Üniversitesi ya da eski adıyla MF Ankara, Türk yolcu ve eğitim gemisi. 1985 yılında Türkiye Denizcilik İşletmeleri tarafından İstanbul Tuzla Tersanesi'nde imal edildi. 2004 yılında Özelleştirme İdaresi Başkanlığı tarafından MF Samsun ile birlikte Denizciler Turizm Denizcilik A.Ş.'ye satıldı. Gemi 2005-2013 yılları arasında İstanbul'dan Ege adalarına seferler düzenledi. 2013 yılında seferlerin durdurulmasının ardından kullanılmayan gemi 2014 yılında Piri Reis Üniversitesi tarafından eğitim ve staj gemisine dönüştürülmek amacıyla satın alınarak ismi "MF Piri Reis Üniversitesi" olarak değiştirildi. MF Samsun MF Samsun, Türk yolcu ve eğitim gemisi. 1985 yılında Türkiye Denizcilik İşletmeleri tarafından İstanbul Tuzla Tersanesi'nde imal edildi. 2004 yılında Özelleştirme İdaresi Başkanlığı tarafından MF Ankara ile birlikte Denizciler Turizm Denizcilik A.Ş.'ye satıldı. Gemi 2005-2013 yılları arasında İstanbul'dan Ege adalarına seferler düzenledi. 2013 yılında seferlerin durdurulmasının ardından kullanılmayan gemi 7 Ekim 2016 tarihinde Türk Deniz Eğitim Vakfı tarafından eğitim ve staj gemisine dönüştürülmek amacıyla kiralandı. 1 yıllık tadilat sonrası eğitim gemisine dönüştürülerek 10 Temmuz 2017 tarihinde staj seferine çıktı. Claus Offe Claus Offe (d. 1940, Berlin), Marksist siyaset bilimci. Jürgen Habermas'ın öğrencisi ve "düşünce akımı" olan Frankfurt Okulu'nun bir üyesidir. Halen Berlin'de Hertie School of Governance'de ders vermektedir. MissÃ¤ miehet ratsastaa Missä miehet ratsastaa. Teräsbetoni tarafından seslendirilen, 2008 Eurovision Şarkı Yarışması'nda Finlandiya'yı temsil eden şarkı. Finalde sadece Almanya, Polonya ve İngiltere'den aldığı toplam 35 puanla 22. olabilmiştir. Larry Diamond Larry Diamond Amerikalı profesör, danışman ve dış politika ve demokrasi konusunda yazardır. 2004 yılının ilk zamanlarında Irak'taki Geçici Koalisyon Yönetimi'nin baş danışmanıydı. National Endowment for Democracy (NED) kuruluşunun yayınladığı Journal of Democracy dergisinin yardımcı editörüdür. Stanford Üniversitesi'nde profesör, Roosevelt Enstitüsü ile Hoover Enstitüsü üyelerindendir. Thomas Myhre Thomas Myhre (d. 16 Ekim 1973 Sarpsborg, Norveç) Norveçli eski millî kaleci. Halen Viking FK'de forma giymektedir. 56 kez Norveç millî futbol takımı forması giyen Myhre, 1998 FIFA Dünya Kupası ve 2000 Avrupa Futbol Şampiyonası kadrolarında millî takımının kadrosunda yer almıştır. Başta İngiltere Premier League takımları olmak üzere pek çok takımda forma giyen oyuncu, 2001-2002 yıllarında Beşiktaş'ta forma giymiştir. 1993'te Eliteserien ekibi Viking FK'e transfer oldu ve genç yaşta takımının birinci kalecisi oldu. 1993-1995 yılları arasında üst üste 68 maça çıktı. Ayrıca kariyerinde ilk kez UEFA Kupası maçına çıkan kaleci AJ Auxerre karşısında kaleyi korudu. Ancak sakatlık nedeniyle 1996 sezonunun hepsini kaçırdı. 1997 sezonunda ise yine tüm maçlarda forma giydi. Kasım 1997'da Everton FC'a transfer olarak, kariyerinde ilk kez yurtdışına çıktı. 6 Aralık 1997'de Leeds United karşısında ilk kez Premier Lig maçında forma giydi ve sezon sonuna kadar takımının birinci kalecisi oldu. 22 maçın yedisinde gol yemedi. Bir sonraki szon ise 38 maçın hepsinde forma giydi. 1999-2000 sezonu öncesi kalesini Paul Gerrard'a kaptıran futbolcu, sezon başında Glasgow Rangers'a kiralandı. Ancak bu takımda sadece üç kez forma giyen kaleci, devre arasında Everton'a geri döndü. Everton'da dört maça çıkan kaleci, Mart ayında Football League First Division ekibi Birmingham City'ye kiralandı. 2000-01 sezonu başında ise yine aynı ligdeki Tranmere Rovers'a kiralandı. Devre arasında bir kez daha Everton'a dönüp, altı hafta üst üste takımının kalesini korusa da daha sonra Danimarka ekibi FC København'a kiralandı. 20. haftadan ligin son haftasına kadar takımın kalesini koruyan Myhre, sezon sonunda Danimarka Süperliga şampiyonluğu yaşadı. Oynadığı 14 maçın altısında gol yemedi. Everton'da düşünülmeyen Myhre, sezona Fevzi Tuncay ve Peter Kjaer ile başlamasına rağmen kaleci sıkıntısı çeken Beşiktaş'a Kasım 2001'de 375.000 £'a transfer oldu. 16 Kasım 2001'de Antalyaspor karşısında ilk Süper Lig maçına çıktı ancak devre arasında sakatlanarak oyunu terk etmek zorunda kaldı. Devre arasında bir başka yabancı kaleci Mattias Asper'in takıma gelmesi ile zaman zaman yedek kalsa da 13 lig maçı ve Türkiye Kupası finali dahil olmak üzere 4 kupa maçında kalesini koruyarak takımın en çok forma giyen kalecisi oldu. Sezon sonunda ise sözleşmesi yenilenmedi. 2002-03 sezonunda tekrar Premier Lig'e döndü ve AFC Sunderland'e transfer oldu. İlk maçı, birinci kaleci Thomas Sörensen'in sakatlanması ile 13. dakikada oyuna girdiği FC Arsenal maçı oldu. Bolton Wanderers karşısında çıktığı ikinci maçta ise 27. dakikada sakatlanıp oyundan çıktı ve sezon sonuna kadar başka bir maçta forma giymedi. Sezon sonunda Sunderland bir alt lige düştü. Sonraki sezonda ise aynı ligdeki Crystal Palace'a kiralandı. Bu takımda 15 maça çıkan kaleci devre arasında Sunderland'a geri döndü ve dört maçta forma giydi. 2004-05 sezonunun başında birkaç maçta forma giyen Myhre, Ekim ayından sonra ilk kez takımının birinci kalecisi oldu ve 9 Nisan 2005'te sakatlanana kadar 28 maç üst üste forma giydi. Sezon sonunda Sunderland, lig birincisi olarak Premier Lig'e geri döndü. Ancak sezon sonu sözleşmesi biten Myhre, Sunderland'da futbola devam etmek istemedi. 21 Temmuz 2005'te Norveç'e geri dönen kaleci, Fredrikstad FK'ya transfer oldu. Bu takımda üç maçta forma giydikten sonra İngiltere Premier Lig 2005-06 sezonu öncesi Charlton Athletic'e transfer oldu. Sezonun ilk yarısında forma giymese de Aralık ayından itibaren takımın birinci kalesine geçti. Nisan ayına kadar 20 maçta üst üste forma giyen kaleci, dokuz maçta gol yemedi. Bir sonraki sezon ise formayı kaybeden kaleci sadece bir maçta forma giydi. 2007'de Viking FK'ya geri döndü. 2008-09 sezonunda takımın birinci kaleciğine yükseldi ve 28 maçta forma giydi. Aynı sezon UEFA Kupası elemelerinde forma giyerek uzun yıllar sonra Avrupa arenasına çıktı. 2010'da aynı ligde oynayan KIL Kongsvinger'e transfer oldu ve 20 maça çıktı. Sezon sonunda futbolu bıraktığını açıkladı. Myhre, 22 Nisan 1998'de Danimarka ile oynanan maçta 60. dakikada oyuna girerek ilk kez millî oldu. Kaleci 1998 FIFA Dünya Kupası kadrosuna dahil oldu ancak birinci kaleci Frode Grodås'ın yedeği olup hiçbir maçta forma giyemedi. 2000 Avrupa Futbol Şampiyonası'nda ise birinci kaleci olup üç grup maçında da forma giyen kaleci, kalesinde sadece bir gol gördü. 28 Mart 2007'de Türkiye ile oynanan 2008 Avrupa Futbol Şampiyonası eleme maçında son kez millî formayı giydi. Takımı 2-0 öndeyken ikinci yarıda Hamit Altıntop'tan yediği iki hatalı gol nedeniyle takımının berabere kalmasına neden oldu. Myhre bu maçı kariyerinin en kötü maçı olarak değerlendirdi. Roméo Dallaire Roméo Dallaire (d. 25 Temmuz 1946, Hollanda), Kanadalı asker yazar. 1993-1994 yılları arasında Ruanda'da Birleşmiş Milletler Barış Gücü Komutanlığı yapmış olan Dallaire'in Ruanda Soykırımı'nı önlemek amacıyla önerdiği bütün talepler dönemin BM Genel Sekreteri Boutros Boutros-Ghali tarafından reddedilmiş ve bunun Birleşmiş Milletler'i ilgilendirmediği açıklanmıştır. Kendi inisiyatifi ile verdiği kararlar, Hutuların soykırımı sürdürmesini en azından zorlaştırmıştır. 2004 yılında Shake Hands with the Devil (Şeytanla el sıkışmak) adlı kitap bir yazarak yaşadıklarını anlatmış; yazdığı kitap 2007 yılında filmleştirilmiştir. Sekiz vezir bulmacası 8 Vezir Bulmacası, 8x8'lik bir satranç tahtasına 8 adet vezirin hiçbiri olağan vezir hamleleriyle birbirini alamayacak biçimde yerleştirmesi sorunudur. Her bir vezirin konumunun diğer bir vezire saldırmasına engel olması için hiçbir vezir başka bir vezirle aynı satıra, aynı kolona ya da aynı köşegene yerleştirilemez. "8 Vezir Bulmacası" daha genel olan "n" Vezir Bulmacası'nın özel bir durumudur. "n" Vezir Bulmacası, "n" ≥ 4 için "n"×"n" boyutunda bir satranç tahtasına "n" adet vezirin birbirini alamayacak biçimde yerleştirilmesi sorunudur. 8 Vezir Bulmacası (ve genel haliyle "n Vezir Bulmacası") ilk olarak 1848 yılında satranç oyuncusu Max Bezzel tarafından ortaya atılmış ve yıllar içinde Gauss ve Georg Cantor gibi pek çok matematikçi tarafından incelenmiştir. İlk çözüm Franz Nauck tarafından 1850'de ortaya atılmıştır. Franz Nauck aynı zamanda bulmacayı nxn'lik bir tahta üzerinde uygulanmak üzere "n vezir bulmacası" haline getirmiştir. Edsger Dijkstra 1972 yılında "sekiz vezir bulmacası" sorununu yapısal programlama adını verdiği yöntemin gücünü göstermek için yarattığı bir algoritmada kullanmıştır. Toplamda 283.274.583.,552 (64x63x..x58x57/8!) olasılık bulunmasına karşın yalnızca 92 çözüm bulunduğu için bulmacanın çözümü yüksek miktarda hesaplama gerektirir. Gereksiz yere yapılan hesaplamaların sayısını azaltmak için bazı kısayolların kullanılması mümkündür. Örneğin her bir satırda ya da sütunda tek bir vezirin olabileceği kısıtı uygulanarak çözüm sayısı 16.777.216 (8) düzeyine indirilebilir. Aşağıdaki adımlar sırasıyla izlenerek "n vezir bulmacası"'nın bir çözümü bulunabilir: "Sekiz vezir bulmacası"nın 92 ayrı çözümü vardır. Ancak bu çözümlerin çoğu birbirinden yalnızca döndürme ve yansıma gibi simetri işlemleriyle üretilebilir. Bu nedenle, eğer simetriden doğan bu fazla çözümler birleştirilip tek çözüm olarak sayılırsa, bulmacanın aslında aşağıda gösterilen 12 eşsiz çözümü vardır. Aşağıdaki tablo değişik "n" değerleri için çözüm sayılarını göstermektedir. Not: 6×6'lık bir satranç tahtasında bulunan çözüm sayısının 5×5 boyutundaki bir satranç tahtasında bulunan çözüm sayısından az oluşu dikkat çekicidir. n vezir bulmacası'nın en son "n" = 26 değeri için çözümü bulunmuştur. Ancak, çok yüksek hesaplama gücüne gereksinim duyulduğundan "n" = 27 için çözüm henüz bulunamamıştır. Karadere, Seydikemer Karadere, Muğla ilinin Seydikemer ilçesine bağlı bir mahalledir. 2012 yılına kadar Fethiye ilçesine bağlı bir köyken, 2012 yılında Muğla'nın büyükşehir olmasıyla Seydikemer ilçesine bağlı bir mahalle statüsünü almıştır. Muğla ilinin güneyindeki bir sahil beldesidir. Bir tarafı denizle çevrili olan Karadere; Tümtüm, Karaköy, Çukurincir, Gavurağılı, Gölbent, Dodurga köyleri ile komşudur. Yüz ölçümü olarak Fethiye'nin en büyük beldelerden biri olan Karadere 1998 yılında belediye olmuştur. Beldeden başlayan plaj, Antalya sınırlarında Patara Plajı adını alır. Karadere plajı halk dilinde Özlen plajı olarak bilinir. Plaj ince kumlu olup, deniz sığdır. Ayrıca Likya yolu'da buradan geçmektedir. Plajın başlama noktasına küçük bir çay dökülmektedir. Bu çay iç kısımlardan gelerek tam burada deniz ile buluşur. Caretta Caretta kaplumbağaları bu sahili kullandıkları için özellikle Mayıs, Eylül ayları arasında plaja araç ile girmek yasaktır. Sidney Lumet Sidney Lumet (d. 25 Haziran 1924 - ö. 9 Nisan 2011), Amerikalı sinema yönetmeni. Bir süre televizyon için çalıştıktan sonra 1957 yılında çektiği 12 Angry Men ("12 Öfkeli Adam") ile sinemaya başarılı bir geçiş yapmış, Serpico, Dog Day Afternoon ("Köpeklerin Günü"), Network ("Şebeke") ve The Verdict ("Hüküm") gibi filmlerle ününü artırmıştır. 5 defa çeşitli dallarda Oscar'a aday olmasına rağmen hiçbirini kazanamamış, ancak 2005 yılında Ampas tarafından kendisine Yaşam Boyu Başarı Ödülü verilmiştir. Ebeveynleri oyuncu olan Lumet'in kendisi de tiyatronun çeşitli dallarında çalıştıktan sonra yeni canlanmaya başlayan televizyon sektöründe kendisine yer buldu ve çeşitli diziler çekti. İlk sinema filmi olan 12 Angry Men, Lumet'in kuvvetli sinema tekniğinin yanı sıra oyunculardan da üst düzey performanslar aldığı bir film oldu ve zamanla bir klasik haline geldi. Bu filmde 12 jüri üyesi bir cinayet sanığı hakkında tartışırken hukuk sistemi, ahlak ve vicdan gibi konular da seyirci nezdinde tartışmaya açılıyordu. 12 Angry Men daha sonra Lumet'e atfedilen çeşitli niteliklerin de gözlenebildiği bir filmdi: Sağlam bir sinema dili, oyuncu yönetimindeki başarı ve toplumsal bir tezin samimiyetle irdelenmesi. Lumet 2 yıl sonra 1959'da Marlon Brando, Anna Magnani ve Joanne Woodward'la birlikte ünlü Amerikalı oyun yazarı Tennessee Williams'ın bir oyunundan yola çıkarak The Fugitive Kind adlı filmini çekti. Yine nitelikli bir eser olarak kabul edilebilecek bu filmle Lumet başarılı tiyatro uyarlamalarına bir başlangıç yapmış oldu. 1962'de bu kez Eugene O'Neill'in bir oyunundan yola çıkarak Long Day's Journey Into Night'ı; 1964'teyse İkinci Dünya Savaşı'nda Nazi toplama kamplarından kurtularak Amerika'da yaşamına devam etmeye çalışan Yahudi jenerasyonuna bir bakış atan The Pawnbroker'ın yanı sıra 1962 Küba Füze Krizi'yle ortaya çıkan nükleer savaş ihtimaline dikkat çeken Fail-Safe adlı filmlerini çekti. Bunlardan ilki, sinema tekniğindeki nitelik ve geri dönüşlerin etkili kullanımıyla sinema okullarında ders niyetine gösterilen bir film haline geldi. Bu ilk dönemde daha çok Henry Fonda'yla çalışan Lumet, sonraki dönemde Sean Connery'yle birkaç film çekti. The Anderson Tapes, bir soygun filmi parodisi olmasına rağmen Watergate Skandalı'yla ilgili kehanetler içeriyordu. The Offence ise bir tecavüzcünün peşindeki bir polisin, bu takibinin yavaş yavaş kendisiyle yüzleşmesine dönüştüğü ilginç bir polisiyedir. 1970'li yıllarda Lumet'in filmlerindeki sosyal duyarlılık arttı, ancak bu filmlerin didaktik olmaktan çok mesafeli ve seyirciyi spekülasyonlar yapmaya iten filmler olduğu söylenebilir. Örneğin başrolünde Al Pacino'nun bulunduğu Serpico, dürüst bir polisin yozlaşmış mafya-polis ilişkilerini bozmaya çalışmasını ve mafyadan nasiplenen polislerin bir anda hedefi haline gelişini anlatırken bir yandan da yozlaşmanın topluma ne kadar derinden nüfuz ettiğini gösteren küçük ama önemli bir filmdi. 1974'te dev bir kadroyla çektiği Agatha Christie uyarlaması Murder on the Orient Express'in kadrosunun gücünü ekrana yansıtmakta başarısız bir uyarlama olduğu söylenebilir. Yine Al Pacino'lu Dog Day Afternoon en bilindik filmlerinden biriydi, ancak Lumet'in 1976 tarihli filmi Network, medya dünyasındaki iktidar ilişkilerini ve serbest piyasa ekonomisinin medyadaki yansımalarını ele alan ve Peter Finch'in sinema tarihine geçen performansıyla öne çıkan kalburüstü bir filmdi. Lumet, 1981 yılında Prince of the City'yle Serpico'nun temalarını panoramik boyutlara taşıyarak bir bakıma o filmin devamını çekmiş oldu. Ertesi yıl Paul Newman ve James Mason'ın en önemli performanslarını sundukları kabul edilen The Verdict adlı mahkeme dramasıyla o türe tekrar dönüş yaptı. Bu filmin en ilginç özelliklerinden biri, kariyerinin sonlarına gelmiş yaşlı ve alkolik bir avukatın iç dünyasındaki çöküşü sinematografisine yansıtabilmekteki büyük başarısıdır. Lumet 1980'lerin devamında ve 1990'larda filmlerine devam etti. Dönemin modasına uyarak Running on Empty gibi sıradan bir aile draması, John Cassavetes filmi Gloria'nın yeniden çevrimi ve aksiyon filmleriyle ünlü Vin Diesel'le çekilmiş bir mahkeme draması olan Find Me Guilty gibi filmlerden sonra yönetmenlik hayatına devam etti. 9 Nisan 2011'de Manhattan'daki evinde hayatını kaybetti. Ã‡erkes Hasan Çerkes Hasan (d. 1850- ö. 1876), Çerkes kökenli Osmanlı askeri, padişah Abdülaziz'in kayın biraderi. Hüseyin Avni Paşa'yı Abdülaziz'i öldürmekle itham ederek 15 Haziran 1876 tarihinde hükûmet toplantısını basarak 5 asker ve siyasetçiyi öldürmüş ve en az 10 kişiyi yaralamıştır. 17 Haziran 1876 tarihinde idam edilmiştir. 1850 yılında Çerkes aristokrasisinin bir temsilcisi olan İsmail Bey'in oğlu olarak doğdu. Çerkes Hasan'ın yanı sıra, ailenin daha sonra Sultan Abdülaziz'in karısı olan ve Nesrin adını alan büyük kızı Neşerek vardı. Kızı Sultan'ın haremine gittikten ve Hasan orduya girdikten sonra, kalan aile üyeleri ile İsmail Bey Silivri'de yaşadı. Süvari Okulu'ndan teğmen rütbesiyle mezun oldu. Çalışmaları sırasında atış ve ata binmede önemli başarılar elde etti ve sayısız ödül aldı. Kız kardeşi, Sultan Abdulaziz'in beşinci eşi oldu. Kısa süre sonra, Sultan Abdülaziz'in oğlu Şehzade Müşir Yusuf İzzeddin Efendi'nin yaveri olarak Abdülaziz'in iç çemberine girdi. Sultan Abdülaziz'in 30 Mayıs 1876 tarihinde askeri darbe ile tahttan indirilmesi ve şüpheli ölümü üzerine Çerkes Hasan'ın ablası Neşerek Kadın Efendi de 11 Haziran 1876 tarihinde vefat etti. Bu olaylardan Abdülaziz'i tahttan indiren başta Hüseyin Avni Paşa ve diğer devlet adamlarını sorumlu tuttu. Bu durum üzerine Hüseyin Avni Paşa tarafından Bağdat'a görevlendirildi ve derhal Bağdat'a hareket etmesi emredildi. Bağdat'a gitme emirlerini görmezden geldi ve İstanbul'da kaldı. 15 Haziran 1876 tarihinde Midhat Paşa'nın konağına giderek hükûmet toplantısını bastı. 15 Haziran gecesi, dört tabanca ve bir Hint hançeriyle birlikte Midhat Paşa'nın konağında düzenlenen bir kabine toplantısına girdi. Cebinde ve botlarında iki tabanca daha vardı. Koridordan içeriye girerek Hüseyin Avni Paşa'yı hedef aldı ve bağırdı: “Davranma Serasker, seni öldüreceğim!” Ancak Hüseyin Avni Paşa onun dinlemeden hareket edince onu hemen üç atışla öldürdü. İçeride olan asker ve siyasetçilerden bazıları kapıya koştu. Çerkes Hasan, Kaçanlara ateş etmeye başladı. Midhat Paşa'ya döndü ve ona: “Sana karşı hiçbir şeyim yok, dur!” dedi. Yine de, Midhat Paşa ve Hasan Rıza Paşa hareme geçmeyi başardılar. Geri kalan herkes başka yerlere koşuştu. Bahriye Nazırı Kayserili Ahmed Paşa, Hüseyin Avni Paşa'nın ölüsünün arkasından Çerkes Hasan'ı vurmaya çalıştı, ancak Çerkes Hasan tarafından bir kama darbesiyle öldü. Hariciye Nazırı Mehmed Raşid Paşa ateş etmek istediyse de ikinci bir tabanca ile vurularak öldürüldü. Ayrıca kendisine saldıran bir hizmetçiyi öldürdü. Yakalanana kadar 10 ölü ve yaralı vardı. İçeri giren askerlere direniş göstermedi ve teslim oldu. 17 Haziran 1876 tarihinde kısa süren bir duruşma sonucu askerlikten atılarak idama mahkûm edildi ve aynı gün cezası Beyazıt Meydanı'ndaki bir dut ağacına asılmak suretiyle infaz edildi. Cenazesi Edirnekapı Mezarlığı'nda defnedildi. Sultan II. Abdülhamid saltanata gelir gelmez asıldığı dut ağacını kestirdi ve kabrini yaptırdı. Üzerine de ""Ümerâ ve guzât-ı çerâkiseden İsmâil Bey'in oğlu olup, genç yaşında (26) velînîmeti uğrunda fedâ-yı cân eden Çerkes Hasan Bey'in kabridir"" yazdırdı. Molidae Molidae, dorsal ve anal yüzgeçlerinin bitiminde vücutları sonlanan ve bu yüzden garip "yarım-balık görünümlü" ay balıklarını ve molaları kapsayan bir familyadır. 3.3 metreye kadar uzanabilen "Mola mola" türüyle kemikli balıklar içindeki en büyük okyanus balıklarıdır. Omurgalı balıkların sadece birkaç, "Mola mola" içinde sadece 16 tane türünü kapsar. Ayrıca, kaudal kemiklerden tamamen yoksundurlar, iskeletlerinin çoğu kıkırdaktan yapılmıştır. Derilerinde kemiksi plaklarda da bulunmaz, ancak, kıkırdak gibi kalın ve katıdır. Ayrıca gaz keseleri de yoktur. Etleri kirpi balığı ve şişen balıkla aynı zehirleri içerir, fakat miktarları aynı değildir. Ay balıkları çoğunlukla anal ve dorsal yüzgeçlerini kullanarak yüzerler, pektoral yüzgeçler muhtemelen sadece denge amaçlıdır. Kendilerine yön vermek için ağızlarından ya da solungaçlarından güçlüce su fışkırtırlar. uzun ve pençe benzeri olan farenksiyal dişlerini birbirlerine sürterek ses çıkardıkları söylenebilir. Tetraodontiformes'in tipik üyelerinin dişleri gaga benzeri yapıda, ağızlarını kapatmalarına engel olacak şekildedir. Familya kapsadığı üç cins ve bunlara ait 5 türlere oldukça küçüktür: Tekrar Ã‡al, Sam (oyun) Tekrar Çal, Sam (İng. "Play It Again, Sam"), Woody Allen tarafından 1969'da yazılıp sahnelenmiş, daha sonra 1972'de senaryolaştırılıp filme alınmış tiyatro oyunudur. Oyunun ismini, Kazablanka filminde Ilsa'nın (Ingrid Bergman) söylediği ünlü replikten alır. Bu cümle aynı zamanda oyunun son cümlesidir. Filmde Ilsa aslında tam olarak bu cümleyi söylemez. Café Americain'e girip Sam'i gördüğünde ""Play it once, Sam, for old times' sake."" der. Ancak bu cümle ""Play it again, Sam"" şeklinde akıllarda kalmıştır. Woody Allen'ın tipik karakterlerinden biri olan "Allan Felix", karısı tarafından terk edilince bunalıma girer. En yakın arkadaşı Dick ve onun eşi Linda, onu bunalımdan kurtarmak, evde kapalı tek başına yaşamasını engellemek için, sürekli yeni kadınlarla tanıştırırlar. Ayrıca Allan'ın hayali arkadaşı Humphrey Bogart da zor zamanlarda ortaya çıkarak ona kadınlarla ilişkiler konusunda tavsiyelerde bulunur. Ancak bu çalabaların ve tavsiyelerin hiçbiri işe yaramaz ve Allan kalıcı bir ilşikiye giremez. Çünkü garip ve nevrotik bir kişiliğe sahip olan Allan'ı hiçbir kadın anlayamamaktadır. Linda dışında... Çok çalışan ve sürekli seyahat eden Dick'in Linda'yı ihmal etmesinin de etkisiyle, Allan ve Linda yakınlaşır ve sonunda birlikte olurlar. Önceleri kendisini anlayan bir kadın bulduğu için çok sevinen Allan, Dick'in Linda'yı ne kadar çok sevdiğini görünce suçluluk duymaya başlar. Sonunda bu yanlış ilişkiyi bitirmeye karar verirler. Oyunun sonunda yeniden yalnız kalan Allan, kendisi gibi bir sinema tutkunu olan üst kat komşusuyla tanışır ve sonunda kendine uygun birini bulmuş olur. Oyun 1972'de Woody Allen tarafından senaryolaştırıldı. Herbert Ross'un yönettiği filmin başrollerinde, oyunda olduğu gibi Woody Allen ve Diane Keaton yer aldı. Tekrar Çal, Sam (anlam ayrımı) Tekrar Çal, Sam, Kazablanka filminde Ilsa (Ingrid Bergman) tarafından söylenen bir cümledir. Ayrıca şu anlamlara gelebilir: Durin J.R.R. Tolkien'in kurgusal Orta Dünya evreninde cücelerin krallarından yedisinin adı Durin'dir. Bunlardan en meşhuru, cücelerin yedi atası içinde en nam yapmış olan Ölümsüz Durin'dir. Ölümsüz Durin, İlk Çağ'da yaşayan ve cücelerin yedi atasından en bilinenidir. Üçüncü Çağ'da cücelerin hayattaki tek topluluğuna kendisine atfen Durin'in Halkı denmiştir. Aynı zamanda Khazad-dûm'un kurucusudur ve cücelere tüm zanaatkarlıklarını öğreten cücedir. Bütün cüce soyları yok olurken ya da karanlığa hapsolurken o kendi soyunu çok iyi korumuştur. Çok uzun süre yaşadığı için Durin'e Ölümsüz denirdi. Halkı onun bir gün yaşama döneceğine inanır ve onun adına bir sürü heykeller dikmişlerdir. Dünyaya gelmiş geçmiş en cesur,en bilge ve en güçlü cüce olduğu söylenir. Durin ismiyle bilinen diğer cüce kralları şunlardır; GÃ¶khan Mete Gökhan Mete (d. 1945, İstanbul), tiyatro, sinema ve dizi oyuncusu. Sanat hayatına 1963 yılında Bursa Halkevi tiyatro kolunda başlayan Gökhan Mete 1966'da Ulvi Uraz Tiyatrosu'nda oynadı, 1974 yılında da Şehir Tiyatroları kadrosuna geçti. Bu kurumdan emekli olan sanatçı aynı zamanda bir sinema ve dizi film oyuncusudur. Mus'ab bin Umeyr Mus'ab bin Umeyr ( d. 585, ö. 625), İslam peygamberi Muhammed'in arkadaşlarındandır. Mekke'nin en zengin ailelerinden birine mensuptu. Muhammed ondan şu sözlerle bahseder: "Mekke'de Mus'ab bin Umeyr'den daha güzel giyinen, daha yakışıklı ve nimetler içinde yüzen başka bir genç görmedim." Muhammed'in insanları İslam'a davet ettiğini duyan Mus'ab bin Umeyr, İbn Erkam'ın evine gelerek İslam'ı kabul eder. Müslüman olduğunu duyan akrabaları onu hapseder. Müslümanların Habeşistan'a hicret edeceğini duyan Mus'ab, kaçarak hicret kervanına katılır ve Habeşistan'a gider. Bir süre sonra Habeşistan'dan döndü. Medineliler'den bir grup İslam'ı kabul etti ve Muhammed'den kendilerine İslam'ı anlatacak öğreticiler talep etti. Bu görev Mus'ab bin Umeyr'e verildi. Medine'de Es'ad bin Zürare'nin evinde kalan Mus'ab bin Umeyr (r.a) birer ikişer gelen Medinelilere İslam'ın esaslarını öğretti. Medine'ye ilk hicret eden sahabi Mus'ab bin Umeyr'dir. Kendisine verilen bu görev dolayısıyla Mus'ab, İslam'da ilk öğretmen olarak kabul edilir. Medine'de ilk cuma namazı kıldıranın da' o olduğu rivayet edilir. Mus'ab bin Umeyr Bedir ve Uhud savaşlarına katıldı. Her ikisinde de İslam ordusunun bayraktarlığını yaptı. Mekke paganlarından İbn-i Kâmia adında biri Muhammed'e saldırırken, Mus'ab bin Umeyr onun karşısına çıktı. Bu pagan, bir kılıç darbesiyle Mus'ab bin Umeyr'in sağ kolunu kesti. Mus'ab bunun üzerine sancağı derhal sol eline aldı. İkinci bir darbe ile sol kolu da kesilince, sancağı kesik kollarıyla tutup göğsüne bastırdı. Bu haliyle kendini Muhammed'e siper yapan Mus'ab bin Umeyr'in üzerine hücum eden İbn-i Kâmia, vücûduna bir mızrak sapladı. Musab bin Umeyr mızrağı çıkarıp yerine sancağı taktı, daha sonra yere yıkıldı ve yaşamını yitirdi. Defni sırasında onu kefenleyecek örtü bulunamadı. Sahabelerden Habbab, bu olayı şu şekilde rivayet eder: ""Biz Muhammed'le birlikte Medine'ye yalnız Allah rızası için hicret ettik. Artık mükâfatını Allah'tan bekleriz. Arkadaşlarımız arasında bu nimetlerden tatmadan âhirete gidenler vardır ki Mus'ab bin Umeyr bunlardan biridir. O Uhud günü şehid olmuştu da kendisini saracak bir kefen dahi bulamamıştık. Yalnız şehidin bir kaftanını bulmuş ve bu aziz şehidi ona sarmaya çalışmıştık. Ancak başını örterken ayakları açılıyor, ayaklarını kapatırken de başı açığa çıkıyordu. Bu yoksulluk karşısında, Muhammed bize şehidin başını örtmemizi ve ayaklarının üstüne de izhîr denilen kokulu ottan koymamızı emretti"". Roberto Sosa Roberto Sosa 17 Nisan 1970 doğumlu Meksikalı oyuncu. Evangelina Sosa'nın kardeşi. Birçok filmde oynayan Roberto Sosa'nın tam ismi Roberto Martinez Sosa'dır. Negatif binom dağılımı \!| Olasılık kuramı ve istatistik bilim dallarında negatif binom dağılım bir ayrık olasılık dağılım tipi olup Pascal dağılımı ve Polya dağılımı bu dağılımın özel halleridir. Negatif binom dağılımları iki parametre ile tam olarak tanımlanan bir dağılımlar ailesidir. Bu nedenle istatistik tanıtıcı yazınlarında değişik şekilde tanımlar ortaya atılmıştır. Popüler olarak kullanılan bir tanım açıklanacaktır: Bu tanıma göre negatif binom dairesi için iki reel-değerli parametre "p", 0 < "p" < 1 ve "r", "r" > 0 olur. Matematik notasyon ile negatif binom dağılım gösteren bir rassal değişken "X" şöyle gösterilir: burada "k" = 0,1,2... ve Alternatif ikinci bir tanımda ise λ ve "p" parametreleri şöyle tanımlanır: ve "olasılık kütle fonksiyonu" şöyle verilir: Burada "Î»" ve "r" negatif olmayan reel parametrelerdir. Bu tanıma göre şu eşitlik ifadesi ortaya çıkar: Bu ifade ise bir Poisson dağılımı gösteren ve Poisson oranı "λ" olan bir Poisson dağılım için olasılık kütle fonksiyonudur. Böylece bu ikinci tanımla negatif binom dağılımının limitte Poisson dağılımına yaklaşan bir dağılım olduğu ve "r" parametresinin da bu yaklaşımı kontrol parametresi olduğu açıklaşır; "r" değeri büyüdükçe negatif binom Poissona daha çok yaklaşacaktır. Böylece negatif binom dağılımı Poisson dağılım yerine kullanılan daha sağlam bir dağılım olmaktadır. Büyük "r" değeri için Poisson'a yaklaşılır ve uygun değerler daha kolayca bulunur; ama büyük "r" değerlerinde varyanslar küçük "r" değerlerinden daha büyük olur. Üçüncü değişik bir tanım ise, nagatif binom dağılımının Poisson dağılımlarının sürekli bir bileşiğinden ortaya çıktığı ve bu bileşiği temin eden Poisson oranlı dağılımın bir gamma dağılımı olması gerçeğine dayanır. O zaman formel notasyon ile negatif binom için olasılık kütle fonksiyonu şöyle olur: Bu nedenle negatif binom fonksiyonu aynı zamanda gamma-Poisson bileşiği dağılım olarak da bilinmektedir. Yığmalı dağılım fonksiyonu bir tanzim edilmiş beta fonksiyonu terimleri ile şöyle verilir: "r" değerinin bir tam sayı olduğu özel hal için negatif binom dağılımı Paskal dağılımı olarak bilinir. Paskal dağılımı bağımsız ve aynı şekilde dağılmış bir seri Bernoulli deneyi sonucunda "başarı" ve belli sayıda "başarısızlık" sonucu doğmasi için gerekli olasılık dağılımıdır. "k"+"r" sayıda "p" başarı olasılıklı Bernoulli deneyi "k" sayıda başarısızlık ve "r" sayıda başarı için, en son deney sonucu başarı ise, bir negatif binom dağılımı kullanmak uygun ve yeterlidir. Diğer bir ifade ile, nagatif binom dağılımı bir Bernoulli süreci için her denemede başarı olasılığı "p" olan ve "r" tane başarı elde etmek için gerekli başarısızlık sayısının olasılığını açıklayan bir dağılımdır. Örneğin olarak bir tekrar tekrar zar atıp en son olarak 3 defa "6" gelme denemesine bakılsın. Burada her bir zar atışı için 'başarı' ("6" gelmesi) 1/6dir. "3" defa bu başarı elde edilmesi için deneme sayısı (2,3,4,5,6... ) değerde bir sonsuz seridir. Bu sayıda deneme yapma olasılığı bir (kaydırılmış) negatif-binom dağılımı gösteren rassal değişkendir. 3 tane başarı (6) gelmeden önce gereken başarısızlık sayısı ise (0, 1, 2, 3, ...) yine bir sonsuz seridir. Böylece başarısızlık sayısı da bir negatif binom dağılım gösteren bir diğer rassal değişkendir. Eğer "r"=1 ise ilk başarıyı elde etmeden başarısızlıklar sayısının (yani ("k"+1)inci denemede başarının} olasılık dağılımı elde edilir ve bu şu geometrik dağılımdır: Yukarıda açıklanan bir tanıma göre negatif binom dağılımı Poisson dağılımına yaklaşık olduğu zamanlar Poisson dağılımı yerine kullanılabilir. Eğer veriler aralıklı, bir yukarı limit olmadan pozitif iseler ve örnek varyansı örnek ortalama değerinden büyük ise özellikle bu yaklaşım kullanışlı olmaya başlar. Bu tip verilerde eğer ornek ortalaması ve varyansı birbirine eşitse, Poisson dağılımı kullanılması uygundur. Fakat varyans değeri artıp ortalama değerini geçince, yani fazla sapma olan bir Poisson süreç ortaya çıkarsa, negatif binom yaklaşımı kullanma uygunluğu daha da önem kazanır. "p" parametresi bilinmediği farzedilsin ve bir deneme yapıp bu denemayi uygulamaya başlamadan örnek almanın ta "r" sayıda başarı elde edilmesine kadar devam edileceğine karar verilmiş olsun. Bu deney için yeterli istatistik "k" başarısızlık sayısı olur. Bu deneyle "p" tahmin yapmak için en küçük varyans ortaya çıkaracak yansız nokta kestirim olur. Bazı kişiler sağduyu ile ifadesini uygun bir kestirim olarak ortaya atmışlardır; ancak bunu yanlı bir kestirim olduğu ispat edilmiştir. Bir sokak satıcısı 30 tane daire bulunan bir küçük sokağa gelmiştir. Bu sokakta 5 tane kavun satıncaya kadar sırayla her bir dairenin kapısını çalmaya karar vermiştir. Her bir dairede tek bir kavun satışı için olasılığın %40 olduğunu ve tek kavun için satış yapmama olasılığının %60 olduğunu hayat deneyiminden bilmektedir. Çok iyi duşünür ama pek iş bulamamış bir üniversite matematik mezunu kavun satıcısının şu soru aklını çeler: "Son beşinci kavunu "n"inci daireye satmak için 'olasılık kütle fonksiyonu' ne olmalıdır?" İleri istatistik bilgisine göre "k" + "r" sayıda Bernoulli denemesinde son denemede başarı kazanması için "k" sayıda başarısızlık ve "r" sayıda başarı kazanmanın olasılığı bir negatif binom dağılımı olan NegBin("r", "p") ile bulunur. 5 tane kavun satma 5 tane başarı kazanma olmakta ve bunu başarmak için kapısını çalmasi gereken daire sayısı "k"+5="n" olmalıdır. İlgilendiği rassal değişken daire sayısıdır; bu nedenle "k"="n" - 5 değerini bir NegBin(5,0.40) kütle fonksiyonuna koyması gerekir. Dairelerin dağılımı için, yani ("n" > 5) için, şu kütle fonksiyonu elde edilir: Şimdi iyi matematik bilen kavuncu olasılık sorularını cevap verecek hale gelmiştir ve birkaç soruya kafasını yorar: 1. 10uncu dairenin kapısını çaldiktan sonra 5 kavun satma hedefine erişme olasılığı nedir? 2. 8inci dairenin kapısını çalmadan veya kapısını çaldıktan hemen sonra hedefine erişme olasılığı ne olur? 8inci dairede ve daha önce hedefine varmayı bulmak için, 5inci, 6inci, 7inci veya 8inci dairede hedefe varma olasılıkların bulunması ve birbirine toplanması gerekir: 3. Matematik mezunu kavuncunun 30 daire kapısını çalıp da hedefine varamaması olasılığı nedir? Kavunmu yiyenlere afiyet olsun diye düşünür matematikçi kavuncu!! Tetris Tetris (Rusça: Те́трис), ilk olarak Sovyet bilgisayar mühendisi Aleksey Pajitnov tarafından tasarlanan, 6 Haziran 1984 tarihinde yayınlanmış bir bulmaca oyunudur. Bilgisayar ortamında oynandığı gibi, asıl olarak bu oyuna yönelik çıkan oyun aletlerinde de popüler olmuştur. Özellikle 1990'larda oldukça popüler olmuştur. Pajitnov, oyunun ismini nümerik önek Tetra ile sevdiği spor olan tenisin birleşmesinden türetmiştir. Rekorlar kitabının verilerine göre tüm zamanların en çok oynanan 6. oyunudur. Tetris'in birçok oyun konsolu için; örneğin Nintendo tarafından Tetris (Game Boy), Atari tarafından Tetris (Atari), Sega tarafından Puyo Puyo Tetris gibi yayınlanmış versiyonları mevcuttur. Tetris oyununun amacı, iki boyutlu olan oyun alanına yukarıdan düşen blokların denetimli bir şekilde düşmesini sağlayarak, arada hiç boşluk olmayacak şekilde yatay sıralar oluşturmaktır. Bloklar saat yönünde (veya bazı türlerinde saat yönünün tersine) döndürülerek ve yatay eksende sağa-sola hareket ettirilerek kontrol edilebilir. Her blok dört parçadan oluşmaktadır ve benzedikleri harflere göre adlandırılırlar. Bu harfler I, J, L, O, S, T ve Z'dir. Zeta dağılımı Olasılık kuramı ve istatistik bilim kollarında, "zeta dağılımı" bir ayrık olasılık dağılımıdır. Eğer "X" "s" parametresi ile zeta dağılımı gösteren bir bir rassal değişken ise, "X"in "k" tam sayısı değerini almasının olasılığı şu olasılık kütle fonksiyonu ile belirtilir: Burada ζ("s") Riemann zeta fonksiyonu olur (ama bu fonksiyon "s" = 1 tanımlanamaz.). Sonsuz değerde "N" için zeta dağılımı Zipf dağılımına eşit değerdedir. O zaman "Zipf dağılımı" ve "zeta dağılım" aynı anlamı verdikleri için birbiriyle kavram farkı vermeden değiştirilebilip kullanılırlar. Genel olarak, "n"inci ham moment "X"in beklenen değeri olarak şöyle tanımlanır: Bu ifadenin sağ tarafında bulunan seri bir Rieman zeta funksiyonu temsil eden seridir. Ancak bu serinin yakınsaması sadece "s-n" değeri birden büyük ise mümkün olmaktadır. Böylece zeta dağılımı için moment olur. Hatırlamak gerekir ki iki zeta fonksiyonunun oranı, "n" ≥ "s" - 1 ifadesi için bile, çok kesin olarak tanımlanmıştır. Ama bu yine de, momentlerin seri için tanımlandığı ve bu nedenle büyük bir "n" değeri için tanımlanamadığı gerçeğini değiştirmez' Genel olarak, moment üreten fonksiyon şöyle tanımlanır: Bu seri gerçekte yalnızca bir polilogaritma'nin tanımlanmasıdır ve formula_11 için geçerlidir ve bu halde Bu fonksiyonun bir Taylor serisi yöntemi kullanılarak genişletilmesi mutlaka bir dağılım için momentleri vermez. Genellikle, moment üreten fonksiyonlara dayanarak elde edilen momentleri kullanan Taylor serileri şu ifedeyi ortaya çıkartır: Bu ifade, büyük "n" değerleri icin momentlerin sonsuz olduğu gerçeği göz önüne getirilirse, besbellidir ki herhangi bir "s" 'nin sonsuz olmayan değeri için kesin olarak tanımlanamaz. Momentler yerine analitik olarak sürekli terimleri kullanırsak, polilogaritmayi temsil eden seriden için şu ifadeyi elde ederiz: formula_16 değeri şöyle verilir burada "H" bir harmonik sayÄ± olur. Harmonik seri olduğu için ζ(1) sonsuz değerdedir ve bu nedenle "s"=1 olma hali anlamlı değildir. Ama eğer "A" yoğunluğu bulunan herhangi bir pozitif tam sayılar seti ise yani var olmakta ise ve burada "N"("A", "n") "A" seti içinde bulunan ve "n" değerine eşit veya bu değerden daha küçük set elemanlarının sayısı ise, şu ifade bu yoğunluğa eşittir. Bazı hallerde "A" için yoğunluk yok olması nedeniyle verilen ikinci sınır geçerli olur. Örnegin, eğer "A" birinci tam sayısı ;"d" olan bütün pozitif tam sayıların bir seti ise, "A" için bir yoğunluk bulunmaz. Ancak bu halde bile yukarıda verilen ikinci sınırlama geçerli olur ve bu sınırlama şu ifadeye oranlıdır: Buna benzer yöntem aynen Benford'un savının geliştirilmesi için de kullanılır. Diğer "güç-savı" dağılımları şunlardır: Sol Ayağım (film) Sol Ayağım (My Left Foot: The Story of Christy Brown), 1989 yapımı sinema filmidir. Doğuştan beyin felçli doğduğu için sadece sol ayağını kullanabilen İrlandalı yazar Christy Brown'un aynı adı taşıyan kitabından uyarlanmış gerçek bir yaşam öyküsüdür. Filmde Christy Brown’u canlandıran Daniel Day-Lewis 1989 yılında, bu filmdeki performansıyla en iyi erkek oyuncu dalında Oscar kazanmıştır. Brenda Fricker ise bu filmdeki performansıyla en iyi yardımcı kadın oyuncu Oscar’ını kazanmıştır. Ayrıca film en iyi film, en iyi yönetmen ve en iyi senaryo dalında da Oscar'a aday gösterilmiştir. Üç İmparatorluk Üç İmparatorluk dönemi (basit: 三国, geleneksel: 三國, pinyin: Sānguó, 220 - 280 ya da 184 - 280), 220'de derbeylerden Cao Cao, Cao Pi'nin Batı Han Hanedanı'nın son imparatoru Xian di'den tahtını teslim alarak Kuzey Çin'de Vey hanedanını kurmasıyla başlayarak derbeylerden Liu Bei’nin bugünkü Sichuan’da kurduğu Şu ile yine derbeylerden Sun Jian’nun oğlu ve Sun Ce'nin küçük kardeşi olan Sun Quan Güney Çin'de kurduğu Vu olmak üzere üç ülkenin güç mücadelesi yaşadındığı dönem. Vey Hanedanı’nın yönetimini benimseyen vazirlerinden Sima Yi'nin torunu Sima Yan (236 - 290, taht: 265 - 290) Vey Hanedanının yerini kurulan Batı Jin Hanedanı'nın Vu Hanedanı'nı yıkmasıyla bitmiştir. 184'te günümüz Taoizm'inin kaynaklarından olduğu düşünülen ve Zhang Jiao (張角 Zhāng Jiǎo)’nun başlattığı Taipin dao'ya dayanarak meydana gelen Sarı Türbanlılar isyanı'ı bu dönemin başlangıcı olarak sayan görüşler de yaygındır. Luo Guanzhong, Üç İmparatorluk Romanı 羅貫中, "三國演義" Mitsuteru Yokoyama, 'Sangoku shi' "(İngilizce: Romance of the Three Kingdoms)" 1. bölüm Michael Stuart Brown Michael Stuart Brown (d. 13 Nisan 1941), Amerikalı genetikçidir. Joseph L. Goldstein ile beraber kolesterol metabolizmasının denetlemesinin keşfi için 1985'te Nobel Fizyoloji veya Tıp Ödülü'nü kazanmıştır. Michael Brown, Pennsylvannia Üniversitesi'nden 1962'de lisans derecesi ile ve Pennsylvania Tıp Fakültesi'nden 1966'da tıp doktoru olarak mezun olmuştur. Dallas'ta Teksas Üniversitesi Sağlık Merkezi'ne (bugünkü adıyla Teksas Üniversitesi Güneybatı Tıp Merkezi'ne) geçmiş ve oradaki çalışma arkadaşı Joseph L. Goldstein ile kolesterol metabolizmasını araştırmaya başlamıştır. Brown ve Goldstein, insan hücrelerinde bulunan LDL reseptörlerinin kandaki kolesterolu topladığını keşfettiler. Familyal hyperkolesterolemi hastalığında yeterli LDL reseptörü olmamasıyla ilişkilidir ve hastalar kolesterolle ilişkili önemli sorunlara sahiptir. Çalışmaları ile hem bu hastalığın altında yatan patolojiyi çözebilmişler, hem de hücre biyolojisinde önemli bir yeri olan reseptör eşlikli endositoz olgusunu ortaya çıkarmışlardır. Bu keşifleri statin ilaçlarının geliştirilmesini sağlamıştır. Bu kolesterol-düşürücü ilaçlar ABD'de en çok kullanılan ilaçlar grubudur. Bu ilaçlar sayesinde dünyanın her tarafında pek çok insanın kalp krizi ve inme riski azalmaktadır. Bu önemli buluşların ardından Bown ve Goldstein'in ekibi proteinlerin lipit modifikasyonunun (protein prenilasyonunun) kanserdeki rolünü çözdüler. 1984'te Brown, (Goldstein ile beraber) Columbia Universitesi'nden Louisa Gross Horwitz Ödülü'nü kazandı. 1988'de Brown ABD Millî Bilim Madalyası'nı kazandı, tıp dünyasına olan katkılarından dolayı. 1993'te yanlarında doktora üstü eğitim görmekte olan Xiaodong Wang ve Michael Briggs, sterol düzenleyici elemana bağlanan proteinleri (İngilizce "sterol regulatory element binding proteins"; SREBP) saflaştırdılar. 1993'ten beri Dr. Goldstein, Dr. Brown ve çalışma arkadaşları, hücrelerin değişen şartlarda yağ ve kolesterol düzeylerini kontrol altında tutmalarını sağlayan SREBP'nin beklenmedik derecede karmaşık mekanizması üzerinde çalışmaktalar. Dr. Brown "Regental Professor" unvanına, "W. A. (Monty) Moncrief Kolesterol ve Ateroskleroz Araştırma kürsüsü" ve "Paul J. Thomas Chair Tıp Kürsüsü" makamlarına sahiptir. Bilim politikası konusunda ABD çapında görevlere sıklıkla aday gösterilmesine rağmen, Dr. Goldstein, arkadaşı Michael Brown gibi, araştırma ile uğraşmaya devam etmeyi tercih etmektedir. Beraberce bir düzne doktora ve doktora sonrası öğrenciden oluşan bir araştırma ekibini idare etmektedirler. İkisi, bilimsel literatürde yayınlarına en fazla referans verilen bilim adamları arasındadır. Joseph L. Goldstein Joseph L. Goldstein (d. 18 Nisan, 1940, Kingstree, Güney Karolina, ABD) Nobel Tıp Ödülü kazanmış bir biyokimyacı ve genetikçi ve kolesterol metabolizması konusunda öncülük yapmış bir araştırmacıdır. Dr. Goldstein 1962'de Washington and Lee University'den kimya dalında lisans derecesini ve Teksas Üniversitesi Güneybatı Tıp Merkezi'nden tıp doktoru diplomasını almıştır. 1985'te, düşük yoğunluklu lipoprotein (LDL) metabolizması üzerinde yaptığı çalışmalardan dolayı Nobel Fizyoloji veya Tıp ödülünü (Michael S. Brown ile beraber) kazanmıştır. Genetik hastalıklarla ilişkili katkılarından dolayı çeşitli başka ödüller de kazanmıştır. Dallas'ta Teksas Üniversitesi Sağlık Merkezi'ne (bugünkü adıyla Teksas Üniversitesi Güneybatı Tıp Merkezi'ne) 1972'de geri gelen Goldstein ve yakın çalışma arkadaşı Brown, kolesterol metabolizmasını araştırmışlar ve insan hücrelerinde, kandaki kolesterolu emmeye yarayan LDL reseptörleri olduğunu keşfetmişlerdir. Yeterli miktarda LDL reseptörlerinin olmaması familyal hiperkolesterolemi'nin nedenidir, bu da kolesterolle ilişkili hastalıklara neden olur. Koroner arter hastalığı ve dolaşımda yüksek LDL-kolesterolu arasındaki ilişkiyi açıklamanın yanı sıra, Brown ve Goldstein'in çalışmaları hücre biyolojisinde önemli bir yeri olan, reseptör eşlikli endositoz olgusunu ortaya çıkarmışlardır. Bu keşifleri statin ilaçlarının geliştirilmesini sağlamıştır. Bu kolesterol-düşürücü ilaçlar ABD'de en çok kullanılan ilaçlar grubudur. Bu ilaçlar sayesinde dünyanın her tarafında pek çok insanın kalp krizi ve inme riski azalmaktadır. Bu önemli buluşların ardından Bown ve Goldstein'in ekibi proteinlerin lipit modifikasyonunun (protein prenilasyonunun) kanserdeki rolünü çözdüler. 1984'te Goldstein, (Brown ile beraber) Columbia Universitesi'nden Louisa Gross Horwitz Ödülü'nü kazandı. 1988'de Goldstein (Brown ile beraber) ABD Milli Bilim Madalyası'nı kazandı, tıp dünyasına olan katkılarından dolayı. 1993'te yanlarında doktora üstü eğitim görmekte olan Xiaodong Wang ve Michael Briggs, sterol düzenleyici elemana bağlanan proteinleri (İngilizce "sterol regulatory element binding proteins"; SREBP) saflaştırdılar. 1993'ten beri Dr. Goldstein, Dr. Brown ve çalışma arkadaşları, hücrelerin değişen şartlarda yağ ve kolesterol düzeylerini kontrol altında tutmalarını sağlayan SREBP'nin beklenmedik derecede karmaşık mekanizması üzerinde çalışmaktalar. Dr. Goldstein Teksas Üniversitesi'nde "Regental Professor" unvanına, "Julie ve Louis A. Beecherl Biyomedikal Bilimler seçkin kürsüsü" ve "Paul J. Thomas Chair Tıp Kürsüsü" makamlarına sahiptir. Bilim politikası konusunda ABD çapında görevlere sıklıkla aday gösterilmesine rağmen, Dr. Goldstein, arkadaşı Michael Brown gibi, araştırma ile uğraşmaya devam etmeyi tercih etmektedir. Beraberce bir düzne doktora ve doktora sonrası öğrenciden oluşan bir araştırma ekibini idare etmektedirler. İkisi, bilimsel literatürde yayınlarına en fazla referans verilen bilim adamları arasındadır. Michael Brown Michael Brown (20 Mayıs 1996 - 9 Ağustos 2014, Ferguson, Missouri), Ferguson kasabasında polis kurşunu ile vurularak ölmesi sonucu 2014 Ferguson protestolarını başlatan afroamerikan siyahi Amerikalı genç. 9 Ağustos 2014 tarihinde, Ferguson Emniyet Müdürlüğü'nde görevli beyaz polis memuru Darren Wilson, silahsız ve siyahi genç olan 18 yaşındaki Michael Brown'u başından iki kez olmak üzere birçok kez silahla vurarak öldürmüştür. Vurulduğu sırada hırsızlık yaptıği iddia edilen olayın ardından Missouri Valisi Nixon, öldürülmesi ayaklanmaya yol açan 18 yaşındaki siyah genç Michael Brown'ı hırsızlık yaparken gösteren güvenlik kamerası görüntülerinin yayımlanması nedeniyle polisi eleştirdi. Aile avukatları, otopsi için St Louis İlçesi polis yetkililerine güvenmediklerini belirterek, Michael Brown'u öldüren polis memurunun tutuklanması için de çağrıda bulundu. ABD Adalet Bakanı Eric Holder en kısa zaman Brown'a federal bir kurum tarafından otopsi yapılacağı duyurdu. Olaydan bir gün sonra Ferguson kasabasında birçok isyana ve protestoya sahne oldu. Konrad Emil Bloch Konrad Emil Bloch (21 Ocak 1912 - 15 Ekim 2000), Yahudi kökenli Amerikalı bir biyokimyacı. Bloch, Alman İmparatorluğunun parçası olan Prusya Krallığı'nın Silezya ilinde bulunan, Neisse kentinde doğdu. 1930-1934 arasında Münih Teknik Üniversitesi'ne kimya okudu. 1934'te, Nazilerin yahudileri taciz etmelerinden dolayı Davos, İsviçre'e kaçıp orada bir verem kliniğinde çalıştı, sonra 1936'da oradan ABD'ye göç etti. ABD'ye geldikten sonra Bloch Columbia Üniversitesi'ne kaydoldu ve 1938'de biyokimya doktorası elde etti. 1939-46 yılları arasında Columbia'da ders verdi. Oradan Chicago Üniversitesi'ne, oradan da 1954'te Harvard Üniversitesi'ne "Higgins Biyokimya Profesörü" unvanıyla geçti ve 1982'de emekli olana kadar bu mevkide kaldı. Kolesterol ve yağ asidi metabolizmasının düzenlenmesi ve mekanizması üzerinde yaptıkları keşiflerden dolayı Bloch ve Feodor Lynen 1964'te Nobel Tıp veya Fizyoloji Ödülü'nü paylaştılar. Nobel ödülünden başka Bloch, ABD Millî Bilim Madalyası, Guggenheim Vakfı fellow'luğu ve çeşitli başka ödüller de aldı. 1985'te İngiliz "Royal Society" 'ye üye ("Fellow") seçildi. Bloch 88 yaşında kalp yetmezliğinden Lexington, Massachusetts'te öldü. Feodor Felix Konrad Lynen Feodor Felix Konrad Lynen (6 Nisan 1911 – 6 Ağustos 1979), Alman biyokimyacı. Feodor Lynen Almanya'nın Münih şehrinde doğdu. 1930'da Münih Üniversitesi'nde kimya okumaya başladı ve Heinrich Wieland yönetiminde yaptığı "Amanita'nın zehirli bileşenleri" başlıklı çalışması ile 1937'de mezun oldu. Aynı kuruluşta birkaç yıl ders verdikten sonra 1947'de Münih Üniversitesi'nde profesör oldu. 1954'ten sonra Münih'teki Max-Planck Hücresel Kimya Enstitüsü'nün direktörü oldu, bu enstitü 1972'de o zamanlar yeni kurulmuş olan Max Planck Biyokimya Ensitüsü ile birleşti. 1964'te, kolesterol ve yağ asidi metabolizmasının düzenlenmesi ve mekanizması üzerine yaptıkları keşiflerden dolayı Konrad Bloch ile birlikte Nobel Fizyoloji veya Tıp Ödülü'nü aldılar. Alexander von Humboldt Vakfı'nın Lynen adına verilen bir ödülü vardır. Joseph Goldstein Joseph Goldstein (doğumu 1944) ilk Amerikan vipassana öğretmenlerinden biri, Jack Kornfield ve Sharon Salzberg ile birlikte "Insight Meditation Society"nin (IMS) kurucusudur. IMS'de rehber öğretmenlik yapmakta, içgörü inzivaları ve şefkat (metta) meditasyonları düzenlemektedir. Pek çok kitabı bulunmaktadır. Bunların çoğu Theravada Budizminin kavram, uygulama ve değerlerini Batılılara tanıtmayı hedeflerken; "One Dharma" kitabında Theravada, Tibet Budizmi ve Zen geleneklerinin bir arada ele alınabileceği entegre bir çerçeveyi araştırır. Kıtalararası balistik füze Kıtalararası balistik füze (KABF) (İngilizce: Intercontinental ballistic missile (ICBM)) asgari 5500 km ve daha fazla menzili