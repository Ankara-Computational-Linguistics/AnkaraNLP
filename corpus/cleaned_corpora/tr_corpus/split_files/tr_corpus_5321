yönlü basınç gerilmesi oluşturmasıdır. Merkez üssünün boylamı üstünde bu çarpışan levha sınırları yaklaşık olarak kuzey Hindistan ve Pakistan civarında yer alır. Bu alan, merkez üssünden yaklaşık olarak 800 km güneyde yer alır, dahası bu kıta-kıta çarpışması sınırı kuzeye doğru 1000 km kadar genişlemektedir. Bölgenin tektonik evrimi oldukça karmaşıktır, zira daha önceki doğrultu atımlı ve ters faylı depremlerin 19 Temmuz depremine lokasyon olarak yakın olduğu bilinmektedir. Son çalışmalarda bindirme faylarının bir sistemi bu depremin merkez üssü yakınında, Kırgızistan-Özbekistan sınırlarında ve Fergana vadisinin, ki çok fazla Kuvaterner bozunması gösteren bir yerdir, güney köşesine sınır olan yerde haritalanmıştır. 19 Temmuz 2011 depreminin merkez üssü yakınlarında tarihi depremler çok sık olmamıştır, son 40 yılda 5.5 ve üstü büyüklüklere sahip sadece üç deprem olmuştur. Bölgenin bilinen en büyük tarihsel depremi 7.4 büyüklüğe sahip 2011 depreminin 220 km güneydoğusunda yer alan depremdir, ayrıca 2008 tarihli 6.6 büyüklüğündeki deprem de 2011 depremine oldukça yakın bir lokasyonda gerçekleşmiştir. Eurovision Şarkı Yarışması: Fire Saga'nın Hikâyesi Eurovision Şarkı Yarışması: Fire Saga'nın Hikâyesi (İngilizce: "Eurovision Song Contest: The Story of Fire Saga)" David Dobkin'in yönetmenliğini yaptığı ve Andrew Steele ile Will Ferrell'in senaristliğini yaptığı, 2020 yılı Amerikan yapımı, müzikal-komedi türünde bir Netflix filmidir. Eurovision Şarkı Yarışması üzerine kurgulanan filmin baş rollerini kendilerine Eurovision'da ülkelerini temsil etme hakkı verilmiş İzlandalı şarkıcılar Lars Erickssong ve Sigrit Ericksdóttir'i temsil eden Will Ferrell ve Rachel McAdams paylaşmaktadır. Filmin yayınlanma tarihi 2020 Eurovision Şarkı Yarışması ile aynı zamanda olması amacıyla Mayıs 2020'ye planlanmış olsa da COVID-19 pandemisi sebebiyle planlanan tarih ileri bir zamana ertelenmiştir. Film 26 Haziran 2020 tarihinde Netflix üzerinden yayınlanmıştır. 1974 yılında İzlanda'nın Húsavík adlı kasabasında genç Lars Erickssong ve onun Sigrit adındaki yakın arkadaşı, ABBA'nın Eurovision birincisi Waterloo adlı şarkısına dans ederek eşlik ederler. Günümüzde, Lars (Will Ferrell) ve Sigrit (Rachel McAdams), Fire Saga adında bir müzik grubu kurarak şarkı çıkarmaya başlarlar. Lars'ın sadece bir hayali vardır: Eurovisin Şarkı Yarışması'nı kazanmak. İzlanda'nın Eurovision şarkı seçmelerine (Söngvakeppnin) başvururlar. Seçmelerin yapımcılarından birinin kutunun içinden rastgele kendi şarkılarını seçmesi üzerine ön elemelere katılmaya hak kazanırlar. Eski İzlanda inançlarına ait elflere inanan Sigrit onlara yarışmayı kazanmak için dilekte bulunur. Böylece âşık olduğu Lars sonunda kendisini fark edecektir. Performansları berbattır ve işler yolunda gitmemiştir. Seçmeleri yarışmanın favorisi olan Katiana (Demi Lovato) kazanır. Hayalleri suya düşen Lars ve Sigrit kederli bir şekilde diğer bütün yarışmacılarla birlikte yapılan tekne partisine bakarlar. Tekne aniden patlar ve içindeki herkes ölür. Bunun üzerine Fire Saga, hayatta kalan tek yarışmacılar olarak, İzlanda'yı 2020 Eurovision Şarkı Yarışması'nda temsil etmeye hak kazanırlar. Lars ve Sigrit yarışmanın düzenleneceği Edinburgh'a varsalar da şarkılarının yeni remiksi ve sahnelemesi ile ilgili sorunlar yaşarlar. Bu sırada yarışmanın favorilerinden biri olan Rus şarkıcı Alexander Lemtov (Dan Stevens) ile tanışırlar ve Lemtov onları kendi evinde düzenlediği (gerçek Eurovision şarkıcılarının da yer aldığı) büyük bir Eurovision partisine davet ederler. Parti sırasında Lemtov onları Yunanistan temsilcisi Mita (Melissanthi Mahut) ile tanıştırır. Alexander ve Sigrit geceyi Lars ve Mita gibi birlikte geçirirler. Lars, Sigrit'in otel odasında yeni bir şarkı üzerinde çalıştığına kulak misafiri olur ve bunun Alexander için bir aşk şarkısı olduğunu düşünür. Yarı-final performansları faciaya uğrayan Lars ve Sigrit buna rağmen şarkıyı söylemeye devam etseler de şarkı bittiğinde arena sessizliğe bürünür ve sadece iki-üç kişinin kahkaha sesleri duyulur. Lars hiddetle arenadan ayrılır ve Sigrit'i geride bırakır. Fakat bütün bu olumsuzluklara rağmen İzlanda finale çıkmayı başarabilmiştir. Reykjavik'e geri dönerken, İzlanda organizasyon ekibinden biri Lars'ı öldürmeye çalışır, çünkü az nüfuslu İzlanda, Fire Saga kazanırsa ertesi yıl yarım milyon kadar insanın ülkelerine gelmesine sebep olacak Eurovision'a ev sahipliği yapamayacak ve ekonomik sıkıntılar çekecektir. Lars'ı öldürmeye çalışan kişi elfer tarafından öldürülür. Lars'ın hayatı böylelikle inanmadığı elfler tarafından kurtarılır. Finale çıktıklarını öğrene Lars yarışmanın olduğu yere geri döner. Resmî şarkıları yerine (diskalifiye olacaklarını bile bile) Sigrit'in kendine yazmış olduğu şarkıyı söylerler. Erick yarışmayı Sigrit'in annesi Helka ile gururlu bir şekilde izler. Gey olan fakat Rusya'da bu kimliğiyle açık olarak yaşayamayan Alexander, Mita ile Yunanistan'a taşınma konusunu tartışır. Bu sırada yarışmadan diskalifiye olan Lars ve Sigrit şarkı bitiminde alkışlar eşliğinde öpüşürler. Lars ve Sigrit kasabalarına döndüklerinde halk tarafından alkışlar eşliğinde karşılanırlar. Daha sonra Lars ve Sigrit, bebekleriye birlikte Erick ve Helka'nın düğününde şarkı söylerler. Eurovision Şarkı Yarışması'nda yarışmış birçok farklı yıldan şarkıcı filmin birlikte şarkı söyleme bölümünde yer almışlardır. Filmde yer alan diğer Eurovision şarkıcıları: Mayıs 2018'de filmin yapım aşamasında Will Ferrell 2018 Eurovision Şarkı Yarışması finaline giderek film için potansiyel karakterler ve senaryoları araştırdı. Bu süre zarfında şarkıcılarla da konuştu. 18 Haziran 2018'de Ferrell'in baş rol, senaristlik ve yönetmenliğini üstleneceği Eurovision Şarkı Yarışması konulu bir filmin çıkacağı duyuruldu. Filmin dağıtıcılığını Netflix üstlenecekti. Mayıs 2019'da David Dobkin filmin yönetmeni olarak seçildi ve Rachel McAdams oyuncular listesine katıldı. McAdams ve Ferrell 2019 Eurovision Şarkı Yarışması kıyafet provalarına katıldılar. Ağustos 2019'da, filmin çekimleri başladığında, Pierce Brosnan, Dan Stevens ve Demi Lovato da oyuncular arasına katıldı. Ekim 2019'da Ferrell, filmin SSE Hydro ve Glasgow Havaalanı'ndaki çekim sürecini fotoğrafladı. McAdams, yakınlardaki volkanik faaliyetlerden dolayı herhangi bir sorun yaşamadan İzlanda'da çekimlerini tamamladıkları için şanslı olduklarını belirtti. Albüm 26 Haziran 2020'de yayınlandı. "Volcano Man" albümün yayınlanan ilk şarkısıdır ve Will Ferrell ile İsveçli şarkıcı Molly Sandén'in vokallerini içermektedir (McAdams, videoda Sandén'in vokallerine pleybek yapmaktadır.) Hoca Niyaz Hoca Niyaz, Hoca Niyaz Hacı olarak da bilinir (Uygur Arap yazısı: ; Uygur Latin yazısı: "Xoja Niyaz Haji"; 1889 – 21 Ağustos 1941), Sincan'da önce , sonra Çinli hükümdar , sonra da Hui savaş ağası 'e yönelik isyanlarda önderlik yapmış Uygur bağımsızlık hareketi lideri idi. Hoca Niyaz, Doğu Türkistan İslam Cumhuriyeti'nin Kasım 1933'teki kuruluşundan cumhuriyetin 1934 yılındaki teslim oluşuna kadar bu kısa ömürlü cumhuriyetin ilk ve tek başkanı olmakla hatırlanır. Hoca Niyaz, 1889 yılında Sincan'ın Kumul İli'ne bağlı küçük, dağlık bir köyde Dünya'ya geldi. Hoca Niyaz, köylüler ile dağ sakinlerinin 1907 yılında Kumul'un ırsî hükümdarı olan 'a karşı isyanlarına katılmasıyla, 18 yaşında iken ilk isyanına katılmış oldu. Hoca Niyaz yenilgiye uğradıktan sonra Turpan bölgesine kaçtı; burada iken kendisini "Astana" medresesine kaydettirdi ve gelecekte önde gelen Turpanlı Uygur devrim önderleri olacak olan Muhiti kardeşleri (Maksut ile ) ile tanıştı. Bir senelik ders gördükten sonra Turpan'ı terk etti ve Hac seferi için Mekke'ye gitti; bu süreçte kendi ismine "Hacı" unvanını ekledi. Hoca Niyaz 1912 yılında Sincan'a geri döndü. Geri döndüğünde Timur Halpa'nın önderliği altında yer alan Kumul Hanlığı karşıtı bir isyan gelişme sürecindeydi, ve Hoca Niyaz bu isyana katıldı. Önceden bu çatışmaya arabuculuk yapmış ve Timur Halpa'yı Kumul Bölgesi'nin bölgesel ordusunun komutanı olarak atamış Sincan Valisi 'in düzenlediği bir ziyafette Timur Halpa'nın aldatıcı bir şekilde öldürülmesinden sonra, Hoca Niyaz tekrar kaçmaya zorunda kaldı. 1916 yılında, o dönem Rus İmparatorluğu yönetimi altında bulunan Jarkent'e geldi. 1881 yılında Çing Ordusu Sincan'daki İli Vadisi'ni ele geçirdikten sonra, İlili Uygurlar Rusya'ya kaçıp Jarkent kentini kurmuşlar. Hoca Niyaz, Jarkent'te iken Vali Ahun Yuldaşev adında yerel Uygur bir lider ve zengin tüccarın altında çalıştı ve, 1917'de Rus Devrimi'ne patlak verildikten sonra, yerel Uygur özsavunma gruplarının düzenlenmesine yardımda bulundu. Rus İç Savaşı Jarkent'in bulunduğu Yedisu bölgesine bulaştıktan sonra Hoca Niyaz, Komintern şemsiyesinin altında çalışan devrimci milliyetçi "Inqlawi Uyghur Ittipaqı" ("Devrimci Uygur İttifakı") örgütünün kurucularından biri olan Uygur devrimci Abdulla Rozibakiev ile tanıştı. Hoca Niyaz, 1923 yılında Sincan'a geri döndü. İlk önce Gulca'ya, sonra da Urumçi'ye gitti. Urumçi'de iken yeraltı devrimci grupların örgütlenmesinde ve yeni bir isyanın planlanmasında katkıda bulundu. 1927'de kendi babasının cenazesi için Kumul'a döndü, ve Kumul Hanlığı hükümdarı Maksut Şah'ın Mart 1930'daki ölümünden sonra Hoca Niyaz, Kumul Hanlığı'nın yeni hükümdarının danışmanı olarak atandı. Buna rağmen, Sincan Valisi Jin Shuren, Maksut Şah'ın ölümünden sonra ortaya çıkmış iktidar boşluğundan yararlanmaya çalıştı ve Kumul Hanlığı'nı fesh ettirdi, böylece de Maksut Şah'ın hükümdarlığının kendi oğlu Nazir'e geçmesini engelledi. Jin Shuren aynı zamanda Kansulu Han Çinli göçmenlerini yeni feshedilmiş Hanlığın topraklarına yerleştirdi. Bu hadiseler, Hui savaş ağası 'in önderliği altında yer almış 'nı tetikledi; Ma Zhongying, bu isyanın öncesinde, Haziran 1931'de Hoca Niyaz ve ile buluşmuştu. Ma Zhongying, kendi ordusunu Jin Shuren'i devirmeye yönelik kampanyaya dahil etmeyi kabul etti. Hoca Niyaz Moğolistan Halk Cumhuriyeti'nden de destek kazandı: 1931 sonbaharında Moğollar, Hoca Niyaz'a 600 takım kışlık kıyafet, keçe çadır ve 120 tüfek sağladı (iki at karşılığına bir tüfek takas edilmiştir). Bu isyan kısa zaman içerisinde Sincan bölgesinin her dört köşesine yayıldı; Şubat 1933'te Urumçi şehri, beraber savaşan Uygur ve Hui orduları tarafından kuşatıldı; bu sırada Sincan topraklarının en fazla %10'u Sincan Eyalet Hükümeti'nin kontrolü altındaydı. Vali Jin Shuren, isyan bastırabilmek amacıyla Sincan Eyaleti Ordusu'na Rus Kozak savaşçıları seferber ettirdi, fakat Mart 1933'te bu Kozaklar da Jin Shuren'e karşı ayaklandı ve onu iktidardan devirdiler; bunun sonrasında 12 Nisan 1933 General , Jin Shuren'in yerine iktidara geldi. Sheng Shicai, önceki vali Jin Shuren'in Sovyetler Birliği ile akdetmiş olduğu tüm gizli anlaşmaları onayladıktan sonra SSCB'den destek kazandı, ve Haziran 1933'te Hoca Niyaz ile beraber Ma Zhongying'e karşıtı bir ittifak oluşturdu. Hoca Niyaz ile Ma Zhongying arasında önceden var olan ittifak, Jimisar Muharebesi'nin sonucu olarak yitirildi. Bu muharebe sırasında Hoca Niyaz'ın ordusu büyük oranda zayiat verdi fakat Jimisar'daki orduyu teslim ettirmeye başardı. Bu muharebe boyunca Ma Zhongying'in ordusu yanları korurken, Uygur askerleri Jimisar Kalesi'ne cephe taarruzu işledi. Hoca Niyaz, kalenin silah deposu karşılığına kuşatılmış garnizonun özgürce geri çekilmesine izin verdi. Ancak 28 Mayıs 1933 tarihinde gece vaktinde Ma Zhongying aniden kaleye gelip silah deposunun tümüne el koydu (12.000 tüfek, 6 makineli silah ve 500.000 mermi), Çinli garnizonu da kendi Hui (Dungan) ordusuna ekledi. Ma, el koyduğu bu silahları Hoca Niyaz ile paylaşmamayı karar verdi, bu da Hoca Niyaz'ı öfkelendirdi. Bu olaydan kısa süre sonra Hoca Niyaz, Sheng Shicai ile barış müzakeleri başlatmak amacıyla Urumçi'deki göreve yeni atanmış Sovyet Genel Konsolosu ile buluştu. 4 Haziran 1933 tarihinde Sheng Shicai ile Hoca Niyaz arasında bir ittifak anlaşması imzalandı, Sovyetler de Hoca Niyaz'a "mühimmat ile neredeyse 2.000 tüfek, birkaç yüz bomba ve üç makineli silah" verdi. Garegin Apresov müzakeleri ayarladı ve Hoca Niyaz'ı kendi ordusunu Hui (Dungan) ordusuna karşı çevirmeye zorladı. Bu, isyanın ulusal gruplar arası katliamlara dönüşmesi ve isyanın Eyalet ordusu tarafından yenilmesine yol verdi. Hoca Niyaz, kendi ordusuyla Tapançeng'in içinden Toksun'a kadar yürüdü; burada katıldığı sırasında General Ma Shih-ming'in komutanlığı altındaki Huiler (Dunganlar) tarafından yenildi. Hoca Niyaz, Aksu şehrinden geri çekildi ve Tanrı Dağları'nın içinden geçip ta Kaşgar'a kadar yaklaşık 500 kilometre yol yürüdü. Buraya varınca kendi bağımsızlığını tek taraflı olarak ilân etmiş Birinci Doğu Türkistan Cumhuriyeti'nin cumhurbaşkanlığını üstlendi. Hoca Niyaz'ın bu şekilde bağımsızlığını ilan etmiş cumhuriyetin bir parçası olması, 4 Haziran 1933'te Sheng Shicai ile girdiği anlaşmaya aykırıydı. Buna rağmen, Hui (Dungan) kuvvetlerinin taaruzu, Sovyet Ordusu'nun Sincan'da doğrudan müdahalede bulunması, ve Sovyetlerin en sonunda Sheng Shicai'ye destek göstermeleri, Doğu Türkistan Cumhuriyeti'nin Haziran 1934'te yenilgiye uğramasına yol verdi. Hoca Niyaz'ın ölümü hakkında çelişkili ifadeler yapılmıştır. Hoca Niyaz'ın 1934 yılında Sheng Shicai tarafından Sincan Hükümeti'nin Başkan Yardımcısı ve "ömürlük sivil vali" olarak atanmasına rağmen, Hoca Niyaz kendi ordusundan ayrı tutuldu ve Urumçi'de Sovyet ajanların yakın incelemesi altında bir kukla olarak tutuldu. Sovyetler Birliği'nin kendi devrimci doktrini kapsamında "Ulusların Kendi Kaderini Tayin Hakkı"nı resmî olarak desteklemesine rağmen, Hoca Niyaz'ın Stalin ile yüz yüze görüşme ve bu hak doğrultusunda Stalin ile beraber Sincan sorununu çözme talebi reddedildi. Nisan 1937'de, General 'nin önderliği altındaki 6. Uygur Tümeni'nin Eyalet Hükümeti'ne karşı Kaşgar'da yürüttüğü isyan sonrasında Hoca Niyaz Urumçi'de tutuklandı ve 1938'de idam edildi. İdam cezasının dağıtılması Moskova tarafından onaylandı; Hoca Niyaz ile 120 takipçisi karşı devrimci "Troçkist" ve "Japon ajanları" olarak yaftalandılar. Hoca Niyaz, kendisine yönelik tüm suçlamaları reddetti ve bunların hepsi Sheng Shicai tarafından uydurulduğunu iddia etti. İdam cezasına mahkûm edilmiş Hoca Niyaz, son sözleri olarak şunları söyledi: ""Bu idam hükmü bana göre yeni birşey değildir. Aslında Urumçi'ye geldiğim günde ölmüştüm. Öleceğim, ama halkım yaşamaya devam edecektir [...] Devrime son verilmeyecektir."" "Niyaz" ismi, 'ın bir oğlu için kullanıldı. Linn LM-1 Linn LM-1 Drum Computer, Linn Electronics tarafından imal edilen ve 1980'de piyasaya sürülen bir davul makinesi. Ses örnekleri kullanan ve programlamaya izin veren ilk davul makinelerinden biridir. 1980'lerin pop müziğinde büyük bir etkisi olmuştur ve The Human League, Gary Numan, Michael Jackson ve özellikle Prince tarafından kullanılmıştır. 1982'de devamı niteliğindeki LinnDrum piyasaya sürülmüştür. LM-1, Oberheim DMX ile birlikte ses örnekleri kullanan ilk davul makinelerinden biridir. Makinede 12 tane ayrı ayrı akort edilebilen 8-bit perküsyon ses örnekleri bulunur. Bu sesler: bas davulu, trampet, hi-hat, kabasa, tamburin, iki tom-tom, iki konga, inek çanı, klave ve el çırpma. Makine ayrıca "zamanlama düzeltme" (niceleme) ve "karıştırma" (swing) gibi özellikleri ve motifleri zincirlemeyi tanıtmıştır. LM-1, Amerikalı mühendis ve gitarist Roger Linn tarafından tasarlanmıştır. 1978'de Linn, zamanının Roland CR-78 gibi davul makinelerinden memnun değildi ve "hazır samba ritimleri çalmaktan daha fazlasını yapabilen ve çekirge gibi ses çıkarmayan" bir davul makinesi istiyordu. Linn, oluşturduğu bir yazılımı kullanarak bir Roland davul makinesinin ses üreticisini motifler yazmak için kullandı. Linn, Toto grubunun klavyecisi Steve Porcaro'nun önerisiyle gerçek davulların ses örneklerini bir bilgisayar çipine kaydetti. 1970'lerin sonlarında ses örneği depolama ve çalma teknolojisi, Linn'in kendi davul makinesinde kullanabileceği kadar ucuzlaştı ve boyut olarak küçüldü. Ses örnekleri dijital olduğundan, teyp döngüleri kullanan eski cihazlardan Chamberlin Rhythmate'deki gibi ses kalitesi düşmüyordu. Uzun süreli ses örnekleri fiyatı artıracağından dolayı makinede halile seslerine yer verilmedi. Linn, "karıştırma" özelliğini çaldığı ritimlerin yazılımı tarafından kaydedilip zaman ölçüsünü de düzelterek kusursuz onaltılık notalar olarak geri çalabildiğini keşfetmesiyle birlikte tanıtılmıştır. Swing vuruşları ekleyebilmek için birbirini izleyen onaltılık notaların geri çalma zamanını geciktirmiştir. LM-1 1979'da duyurulmuştur ve 1980'de ilk Linn Electronics ürünü olarak piyasaya sürülmüştür. 5.500 ABD doları perakende fiyatıyla satılmıştır. Sadece 525 makine üretilmiştir ve Linn bunları eğlence sektörü partilerinde prototiplerini tanıtarak satmıştır. Erken benimseyenlerden bazıları Peter Gabriel, Fleetwood Mac ve Stevie Wonder'dır. Makine 1980'lerin pop müziğinde önemli bir yere sahip oldu ve The Human League, Gary Numan, Michael Jackson, Giorgio Moroder ve özellikle Prince gibi sanatçıların hit parçalarında kullanıldı. "The Guardian", LM-1'in Oberheim DMX ile birlikte davul makinelerinin imajının bir oyuncak olarak görülmekten güvenilir, güçlü bir enstrüman olarak görülmesine geçişinde rolü olduğunu yazmıştır. 1982'de devam niteliğindeki daha ucuz ve daha iyi ticari başarı yakalayan LinnDrum piyasaya sürülmüştür. Hoşut Hanlığı Hoşut Hanlığı 1642'de bir Hoşut prensi Güşi Han tarafından kuruldu . Yerel Tibet Yönetimlerinin kurulmasına karışmadı. 1717 yılında başka bir Moğol hanlığı olan Çungar Hanlığı tarafın yıkıldı. Kurtdereli Yağlı Güreşleri Kurtdereli Yağlı Güreşleri, her yıl Balıkesir'de düzenlenen geleneksel bir Türk yağlı güreş turnuvasıdır. İlk defa 1959 yılında yapılan Balıkesir Yağlı Güreşleri, "Dünya şampiyonu" unvanına sahip ünlü Kurtdereli Mehmet Pehlivan'ın anısına, Mustafa Kemal Atatürk'ün doğumunun 100. yılı olan 1981 yılında, "Kurtdereli Yağlı Güreşleri" adıyla şenlik ve yağlı güreş turnuvası olarak başlatıldı. Bu şenlik ve yağlı güreşler, bugüne kadar çeşitli aşamalardan geçerek ve sürekli yenilenerek günümüza kadar gelmiştir. Balıkesir Büyükşehir Belediyesi tarafından, Kurtdereli Yağlı Güreşleri'nin, "Yağlı Güreşler Kentler Birliği" UNESCO Dünya Mirası listesine alınması için çalışmalar devam etmektedir. Baş boyunda şampiyon olan güreşçi Kurtdereli'nin birincisi ve başpehlivan ilan edilir. 1981 yılından bu yana şampiyon olan başpehlivanlar şu şekildedir; Geçmişten günümüze Kurtdereli ağaları şu şekildedir; Homeotermi Homeotermi, dışarıdan etkilenmeden sabit iç vücut sıcaklığı sağlayan bir termoregülasyondur. Bu iç vücut sıcaklığı sıklıkla yakın çevreden daha yüksektir ama böyle olmak zorunda da değildir. Homeotermi sıcakkanlı hayvan türlerinde görülen üç farklı termoregülasyon tipinden biridir. Homeoterminin karşıtı poikilotermidir. Homeotermler endotermik olmak zorunda değildir. Bazı homeotermler sabit vücut sıcaklığını yalnızca davranışsal mekanizmalarla sağlayabilirler. Sürüngenlerin çoğu bu stratejiyi kullanır. Örneğin çöl kertenkeleleri sıklıkla ölümcül kritik sıcaklıklardan bir iki derece düşük neredeyse sabit aktivite sıcaklığını sürdürebilirler. Muhammed Ä°shak el-Feyyaz Büyük Ayetullah Muhammed İshak el-Feyyaz (d. 1930), Iraklı din adamı. Ali Sistani'den sonra Irak'ta yaşayan en kıdemli Şii marjalarından biridir. HaÃ§apa Haçapa, Çerkes ve Abhazların korsanlık yapmak için kullandığı, yaklaşık 17 metre uzunluğundaki burnu kalkık teknelerdir. Haçapalar, 18. yüzyılın sonlarında Rize ile Sohum arasında kalan sahil şeridini yağmalamak için kullanılmıştır. Çayeli'ndeki savunma duvarlarının haçapa saldırılarından korunmak için yapıldığı düşünülmektedir.Osmanlı İmparatorluğu, bölgedeki güvenliği tehdit ettiği gerekçesiyle haçapaları yasaklamış ve haçapaların yakılmasına karar vermiştir. Tire, Ä°srail Tire (, "et-Tire"; "kale"), İsrail'in Merkez Bölgesi'nde bulunan bir şehirdir. Şehir, Kfar Saba ve Yeşil Hat yakınlarında yer almakta olup Müselles ve Guş Dan metropolitan alanının bir parçasıdır. Yüzölçümü 11,894 km² olan şehrin nüfusu 2018 yılı itibarıyla 26,162'dir. Tire, 12. yüzyılda, Haçlı Seferleri döneminde, Aziz John Şövalyeleri'ne aitti. Memlûkler döneminde Tire, Gazze ve Şam arasında bir durak olup bir han inşa edilmiştir. Osmanlı döneminde ise Ertahe olarak kaydedilmiştir. Şehir, 1948 Arap-İsrail Savaşı'nın ardından İsrail sınırları içerisinde kaldı. Tire'nin nüfusunun çoğunluğunu Müslüman Araplar oluşturmaktadır. Şehri çevreleyen kırsal kesimde, narenciye, diğer meyveler, sebzeler ve tahıllar yetiştirilir. Kentte ayrıca küçük ölçekli bir endüstrisi bulunmaktadır. Beşir el-Necefi Büyük Ayetullah Şeyh Beşir Hüseyin Necefi (d. 1942) Necef'te yaşayan Büyük Ayetullahlardan biridir. Pakistan'ın 1947'de bağımsızlığını kazanmasının ardından bu ülkeye yerleşmiştir. Giv'at Åžmuel Giv'at Şmuel (, ; "Samuel Tepesi"), İsrail'in Merkez Bölgesi'nde bulunan bir şehirdir. Şehir, Tel Aviv'in doğusunda yer almakta olup Guş Dan metropolitan alanının bir parçasıdır. Yüzölçümü 2,579 km² olan şehrin nüfusu 2018 yılı itibarıyla 26,023'tür. Giv'at Şmuel, adını Romanyalı siyonist lider Samuel Pineles'ten almaktadır. 5 Kasım 2007 tarihinde şehir statüsü aldı. Mehmet Sarı (1961 doğumlu siyasetçi) Mehmet Sarı (1961; Taşova, Amasya), Türk siyasetçi, eski iş insanı ve Amasya Belediye Başkanı’dır. 1961'de Amasya ilinin Taşova ilçesinde dünyaya gelen Sarı; ilk, orta ve lise öğrenimini Amasya'da tamamladı. Babasıyla beraber çıktığı ve çalıştığı pazarda ticaretle tanıştı. 1973 yılında ücretsiz yatılı sınavını kazanarak Amasya İmam Hatip Lisesi'ne ikincilik derecesiyle girmeyi başardı. Eğitimi sırasında ülkenin içinde bulunduğu şartlar sebebiyle yaşanan sıkıntılara kayıtsız kalamayıp siyasetle tanışan Sarı, girdiği bu yeni mücadele alanında hızla yükselerek, 1978 -1980 yılları arasında Ülkü Ocakları Başkanlığı yaptı. Eskişehir Anadolu Üniversitesi İşletme Bölümünden mezun oldu. İş hayatına İhlas Holding'de başladı. "Türkiye" gazetesinde çeşitli kademelerde idarecilik yaptı. TGRT'nin kuruluşunda rol oynadı. Ardından İhlas Gıda'da yöneticilik yaptı. 2002 yılında emekli oldu ve kendi işini kurarak iş hayatını sürdürdü. 2015 yılında Amasya milletvekili olan Sarı, 31 Mart 2019 yerel seçiminde Amasya Belediye Başkanı seçilmiş, 3 Nisan 2019'da da mazbatasını almıştır.. Evli ve 3 çocuk babasıdır. Kurtdereli başpehlivanları Kurtdereli başpehlivanları, her yıl Balıkesir'de gerçekleştirilen geleneksel Kurtdereli Yağlı Güreşleri başpehlivanlarıdır. Kurtdereli başpehlivanları şunlardır; Plevne, Altıeylül Plevne, Balıkesir ilinin Altıeylül ilçesine bağlı bir mahalledir. Plevne mahallesi, adını, 1877-1878 Osmanlı-Rus Savaşı veya diğer adıyla 93 Harbi sırasında Rusya İmparatorluk Ordusu'nun kuşattığı Plevne (bugün Bulgaristan sınırları içerisindedir) kentinin, Osmanlı ordusu tarafından Rus ve Rumen taarruzlarına karşı 145 gün savunulduğu "Plevne Savunması"ndan almaktadır. Plevne mahallesi, Balıkesir merkezine 2 km. uzaklıktadır. 2019 yılı TÜİK nüfus sayımı verilerine göre, Plevne mahallesi, 17.498 nüfusu ile Altıeylül ilçesinin, Bahçelievler'den sonra en çok vatandaşa ev sahipliği yapan mahallesidir. The Final Countdown (albüm) The Final Countdown İsveçli rock grubu Europe'un 1986 yılında yayınladığı şarkı. Albümle aynı adı taşıyan şarkıda çoğunlukla dünya dışı yaşama atıf vardır. Şarkı NASA'nın 1978 yılındaki Pioneer Venus Project uzay sondası projesine atıf niteliğindedir. Valeriya Novodvorskaya Valeriya İlyiniçna Novodvorskaya (; 17 Mayıs 1950-12 Temmuz 2014), Rus yazar ve siyasetçi. Demokratik Birlik partisinin kurucusu ve başkanı olup "The New Times" gazetesinin yayın kurulu üyesiydi. Novodvorskaya, 1950 yılında Yahudi asıllı bir mühendis olan İlya Burştin ve asilzade bir Rus ailesinden gelen bir çocuk doktoru olan Nina Novodvorskaya'nın çocuğu olarak doğdu. Ailesi 1967'de boşandı ve babası daha sonra Kuzey Amerika'ya göç etti. Novodvorskaya, gençliğinden beri Sovyet muhalefet hareketinde aktifti ve ilk olarak 1969'da Sovyet yetkilileri tarafından 19 yaşındayken Sovyetler Birliği'nin Çekoslovakya'yı işgalini eleştiren broşürler dağıttığı için hapsedildi. Sovyetler Birliği'nin dağılmasının ardından Novodvorskaya çeşitli siyasi etkinlikler içerisinde yer aldı. Özellikle Çeçen Savaşları, Vladimir Putin'in iç politikaları ve Rusya'daki Sovyet propagandasının yeniden canlanmasını şiddetle eleştirdi. 12 Temmuz 2014'te Novodvorskaya, sol ayağın flegmonundan kaynaklanan toksik şok sendromundan hayatını kaybetti. Kldekari PrensliÄŸi Potasyum peroksit Potasyum peroksit KO formülüne sahip bir inorganik bileşiktir. En kararlı potasyum oksitidir. Potasyum peroksitin suyla tepkime vermesi sonucu potasyum hidroksit ve oksijen meydana gelir. 2K2O2 + H2O -> 4KOH + O2 ^ PayU PayU, e-ticarette satıcılara ödeme teknolojisi altyapılarını sağlayan bir finansal teknoloji (fintech) şirketidir. 2002 yılında kurulan şirketin merkezi Hollanda'nın Hoofddorp kentinde yer almaktadır. PayU e-ticaret sisteminde işletmelerin internet ve mobil uygulamaları kullanarak entegre edilebilen ödeme yöntemleriyle ödemeleri kabul etmelerini sağlar. Naspers Group'un sahibi olduğu PayU 2018 itibarıyla hizmet 17 ülkede hizmet vermektedir. PayU, dünyanın çeşitli bölgelerinde yaptığı satın almalar ve ortaklıklarla büyümeye başlamış, 2014 yılından itibaren satın aldığı tüm firmalar PayU adı altında hizmet vermeye başlamıştır. 2006 yılı kasım ayında PayU SA kuruldu daha sonra Polonyalı Platnosci.pl şirketi ile birleştirildi. 2010 yılında Çek Cumhuriyeti, 2011 yılında Rusya, Türkiye, Slovakya ve Macaristan'da faaliyetlerine başladı. 2010 yılında Kolombiya'da Pagosonline firması, 2011 yılında Dineromail firması satın alındı. Bu satın almaların ardından 2012 yılında Payu Latam olarak Peru ve Panama'da faaliyet göstermeye başladı. 2016 yılında Brezilya'da hizmet vermeye başladı. Güney Afrika'da faaliyet göstermesi amacıyla PayJar firması Naspers Groups tarafından 2010 yılında kuruldu. 2011 yılında firma PayU olarak isim değiştirdi, 2015 yılında da Nijerya'da hizmet vermeye başladı. 2011 yılında Hindistanlı Ibibo firmasıyla beraber Hindistan'ta PayU'yu kullanıma açtı. Nina Alisova Nina Ulyanovna Alisova (Rusça :Нина Ульяновна Алисова) (15 Aralık 1915, Kiev – 12 Ekim 1996, Moskova), Sovyet-Rus aktris. Alisova 12 Ekim 1996'da Moskova'da 80 yaşında vefat etti. Cenazesi Troyekurovskoye Mezarlığı'na defnedildi. Çungar Hanlığı Çungar Hanlığı 1620'de Oyrat olarak bilinen Batı Moğollar Çungarya'ya gelip birleşti. 1634'de Oyrat Hanlığı'nın çözülmesiyle Erdeni Batur tarafından hanlıklarını kurdular. 1680 ve 1688 yılları arasında Oyrat'lar Tarım Havzası'nı fethettiler. 1717'de Tibet'i fethettiler ve Moğol devleti olan Khoshut Hanlığı'nı yıktılar. 1653-1677 yıları arasında taht kavgaları baş göşterdi. Kaldan Batur yönetimi ele geçirdi ve Boshogtu Han ünvanını aldı. 1678-1680 yıları arasında Yarkent Hanlığı ile savaştılar ve fethettiler. 1681-1685 yıları arsında Kazak Hanlığı ile savaştılar ilk çarpımaları kaybettiler kaybettiler. Kazak hanları anlaşmazlığa düşünce tekrar saldırıp kazandılar. Böylece Kazak Hanlığı'nın doğusunu isgal ettiler. 1687-1688 yılarında Halha Moğolları ile Altay dağları' geçip Baykal Gölü yakınlarında Ruslarla dostane ilişkiler kurup ateşli silahlar temin ettiler. 30.000 Oyrat askeriyle az sayıda Rus kozaklar ile Erdene Zuu Manastırı yakınlarında Halha Moğolları'na saldırdılar.Halha Moğolları Hanı Öndör Gegeen Zanabazar, Çing Hanedanınlığına kaçtı ve İmparator Kangxi'ye sığındı. Çungar Hanlığı'nın Çing Hanedanı için tehlike gören İmparator Kangxi Liao Nehri yakınkınlarında Ulan Butung Muharebesi ile Çungarlar geri çekilmeye zorlandı. Çungarlar'ın güçünü fark eden İmparator Kangxi 100.000 askerini Moğolistan'a götürdü Jao Modo Savaşıyla Çungarlar'ı yendi. Kaldan Batur'un eşi Ana Dara öldürüldü. Ana Dara Çungar Hanlığı'nın kuruluşunda savaşçıları savaşa sürükleyen bir kraliçe eşiydi. Çing ordusu 20.000 sığır ve 40.000 koyun ele geçirdi. 1693–1705 yıları arasında Çagatay isyanı olarak adlandırılan isyan patlak verdi. Yarkand Hanlığı'nın kukla hanı Muhammed Sultan Çing Hanedanı, Buhara Hanlığı ve Babür İmparatorluğu'ndan yardım istedi. 1693'te Muhammed sultan , 30.000 esir alarak Çungar Hanlığı'na başarılı bir saldırı gerçekleştirdi.1696'da Akbaş Han tahtatı ele geçirdi. Kaşgar şehrini ileri gelenleri Akbaş Han'ı tanımadılar ve Akbaş Han Kırgızlarla ittifak kurdu. Çungarlar Çağataylı olmayan bir hükümdar Mirza Alim Şah Bey kukla olarak getirdi. Çağataylı hanlarının yönetimini sonsuza dek sona erdi. 1698'de Kazak Hanlığı savaş oldu Doğu Kazakistan'ı kaybetti. Ruslar'dan yardım istediler. 1717 yılında Khoshut Hanlığı'nı yıktılar. Misilleme olarak İmparator Kangxi askeri sefer başlattı. Salven Nehri Muharebesi'ni kaybetti.Çungarlar Çing ordusu tamamen yok ettiler. 1720 de ikinci sefer yapan İmparator Kangxi savaşı bu sefer kazandı ve Tibet'i ele geçirdi. 1727' de Kaldan Seren Han oldu Kazaklara ve Halha Moğolları'na karşı savaşa devam etti. Ertesi yıl Çing İmparatoru İmparator Yongzheng 10.000 kişilik bir askeri kuvveti Halha Moğolları'na destek için Moğolistan'a gönderdi. Erdene Zuu Manastırı yakınlarında savaştılar ve Çungarlar savaşı kaybetti. 1731'de Çungarlar, daha önce Turpan'a saldırdı. Çing Hanedanılığına kaçan Emin Hoca, Turpan halkını Kansu'ya yerleştirdi 1745'de Kaldan Seren öldü; oğlu Lama Dorjı küçük kardeşi Seren Dorjı'nın tahtını ele geçirdi. Ancak kuzeni Davatsi Han ve Khoid Moğolları lideri Emirsana tarafından tahdan indirildi. 1755 baharında, İmparator Qianlong Davatsi Han'a karşı 50.000 kişilik bir ordu gönderdi. Neredeyse hiç direnişle karşılaşmadılar ve 100 gün içinde Çungar Hanlığı'nı yok ettiler. Arda Ayten Arda Ayten (d. 2000; İskenderun), Türk Tıp fakültesi öğrencisi ve televizyon programı yarışmacısı. "Kim Milyoner Olmak İster?" adlı yarışma programına katıldı ve 1.000.000 TL değerindeki soruyu doğru cevapladı. Arda Ayten, 2000 yılında İskenderun'da doğdu. Lise öğrenimini tamamladıktan sonra Kahramanmaraş Sütçü İmam Üniversitesi Tıp Fakültesi'ni kazandı ve üniversitesi öğrenimi devam etmektedir. Annesi Makine mühendisliği alanında doktora yapmıştır. 5 Ekim 2019'da ATV'de yayımlanan "Kim Milyoner Olmak İster?" adlı yarışmaya katıldı ve tüm soruları doğru cevaplayarak 1.000.000 TL kazandı. Arda Ayten, 11. soruyu doğru cevaplayarak son soruya ulaştı. ""On kıtadan oluşan İstiklal marşında bu kelimelerden hangisi diğerlerinden daha az geçer?"" adlı soruya ""Toprak"" yanıtını vererek ödülü kazandı. Arda Ayten, 3 Kasım 2019'da Instagram hesabından başlattığı soru-cevap etkinliğinde takipçilerinden gelen soruları yanıtladı. Gelen sorular arasında, bir kişi Ayten'e ""Bay viral reklam oyuncağı, nasılsın?"" dedi ve Ayten, ""Çok iyiyim, Nematod artığı. Sen nasılsın?"" dedi. Verdiğini bu yanıt karşısında birçok kişi tarafından eleştirildi. Yanlış pozitif ve yanlış negatif Yanlış pozitif, veri değerlendirmesinde, bir test sonucunun belirli bir durumun (örneğin bir hastalığın) varlığını, gerçekte olmadığı hâlde yanlış olarak onaylaması (pozitif göstermesi) şeklinde ortaya çıkan hatadır. Diğer taraftan yanlış negatif ise, test sonucunun bir durumun varlığını, gerçekte olduğu hâlde yanlış olarak reddetmesi (negatif göstermesi) biçimindeki hatadır. Bunlar, sonucun ya pozitif ya da negatif olarak değerlendirildiği ikili sınıflandırmadaki iki hata biçimidir. Tıpta daha çok yalancı pozitif-negatif (teşhis) olarak anılmaktadır. Krom izotopları Kromun (Cr), kütle numaraları 42 ile 67 arasında, kararlı olmayan yapay izotopları dahil toplam 26 izotopu vardır. Cr, Cr, Cr ve Cr, doğal ve kararlı izotoplarıdır. Bunlar arasında, %83,789 doğal bolluk oranıyla Cr, en bol bulunan krom izotopudur. Kararlılık adası Kararlılık adası, süper ağır elementlerin bilinen izotoplarından daha uzun yarı ömürlere sahip olabileceği öngörülen izotop kümesidir. Nüklit tablosunda, bilinen kararlı ve görece uzun yaşam süresine sahip ilksel radyonüklitlerden ayrılmış bir "ada" olduğu tahmin edilmektedir. Teorik varlığı, süper ağır kütle bölgesindeki proton ve nötronların tahmin edilen sihirli sayılarının kararlılaştırma etkilerine bağlanmaktadır. Yang Se-chan Yang Se-chan, (8 Aralık 1986), Güney Koreli şarkıcı ve komedyen. Nisan 2017 itibarıyla Jeon So-mi ile birlikte, Güney Kore varyete programı Running Man’in düzenli üyesi olarak bulunmaktadır. Dongdukchon Talai kardeşler, Gangsu, MC Ssep Ssep, ve Yang Ax gibi birçok takma adı vardır. 2003 yılında müzikal oyuncu olarak çıkış yaptı. İki yıl sonra 'Only One' albümü ile 2008 yılında şarkıcı olarak çıkış gerçekleştirdi. Abisi Yang Se-hyung'de komedyendir ve 31 Mart 2018 tarihinden program bitesiye kadar "Infinite Challenge" da yer almıştır. Mazbata Mazbata, göreve seçilen kişilere verilen resmî belge. Belediye başkanlarına, belediye meclis üyelerine, cumhurbaşkanına, Yargıtay-Sayıştay-Danıştay üyelerine, muhtarlara ve milletvekillerine verilmektedir. Eğer seçilmiş olduğu seçime itiraz edilmemişse ortalama 1 hafta sonra mazbata verilir. Mazbata kelimesi Türk Dil Kurumuna göre Türkçeye Arapçadan geçmiştir ve "tutanak" anlamına gelmektedir. Osmanlı döneminden bu yana kullanıldığı söylenmektedir. Jean Hyacinthe Vincent Jean Hyacinthe Henri Vincent (22 Aralık 1862 - 23 Kasım 1950), Fransız hekim. Val-de-Grâce'de doçent ve Fransız Ordusu'nda tıbbi müfettiş olarak görev yaptı. Ayrıca Collège de France Epidemiyoloji Kürsüsü'nün başına geçti. Vincent bademcikler ve farinksde dahil olmak üzere oral yumuşak dokularda akut enfeksiyona neden olan organizmaları bulmasıyla tanındı. Rahatsızlığın fusiform basil (Bacillus fusiformis) ve spiroket (Borrelia vincentii) kombinasyonundan kaynaklı olduğunu tespit etti. Vincent'ın keşfinin ardından hasttalığın adı onuruna angina olarak adlandırıldı. Bazende siper ağzı veya Vincent'ın dişeti iltihabı olarak ifade edildi. Vincent'in aşılar ile yaptığı çalışmaları tifo ve paratifo ateşi hastalıklarında karşı tip A ve tip B olarak üretilmiş Fransız Ordusu tarafından kullanılmıştır. Aşılar 1910 yılından itibaren I. Dünya Savaşı sırasında kullanılmaya devam edildi. Mareşal Joseph Joffre (1852–1931) ve Ferdinand Foch (1851–1929) tarafından gerçekleştirdiği sayısız hayat kurtaran tıbbi çalışmalarıyla onurlandırıldı. Vipera transcaucasiana Vipera transcaucasiana veya Türkçede yaygın olarak bilinen adıyla Kafkas burunlu engerek, Gürcistan ve Kuzey Anadolu'nun bazı bölgelerine endemik zehirli bir engerek türüdür.) Yılanının toplam uzunluğu 75 santimetreye ulaşabilse de genellikle o kadar büyük değildir. Derisi açık gri, kül rengi, gümüş grisi, parlak gri, ve beyazımsı gri renkte olabilen yılanın üzerinde kalın çizgi desenleri vardır. Baş bölgesi veya burnunda herhangi bir işaret yoktur. Bununla beraber başının arka kısmında silik bir V sembolü bulunmaktadır. İrisi altın veya bakır rengindedir. Yumurtadan yeni çıkan yılanların rengi ve deseni de yetişkinler gibidir. Gürcistan ve Anadolu'nun kuzeyinde görülen bu tür; Artvin, Rize, İstanbul, Bursa, Sakarya, Düzce, Bolu, Zonguldak, Karabük, Çankırı, Çorum, Kastamonu, Tokat, Ordu, Sivas, Erzurum ve Ardahan'da görülmüştür. Endoterm Endoterm tamamen ortam ısısından istifade etmeden vücut içi işlevleriyle vücut ısısını metabolik olarak uygun bir sıcaklıkta tutan organizmalar için kullanılan terimdir. Vücut içinde oluşturulan ısı asıl olarak hayvanın rutin metabolizmasının arızi bir ürünüdür ancak aşırı soğuk ortam ya da düşük aktivite koşullarında endoterm hayvanlar ısı üretimi için özel olarak adapte olmuş özel mekanizmalar da uygulayabilir. Bu özel mekanizmalara örnek olarak özel işlevli kasların eforu ile oluşan titreme ve kahverengi adipoz doku içindeki ayrık oksidatif metabolizma sayılabilir. Günümüzde yaşayan hayvanlar arasında yalnızca kuşlar ve memeliler evrensel endotermik hayvanlar grubunu oluşturur. Dikburungiller familyasından bazı köpekbalıkları ile bazı ton ve kılıç balıkları da endotermiktir. Gündelik konuşmada endotermler "sıcakkanlı" olarak belirtilirler. Endoterminin karşıtı ektotermidir, ancak genel olarak endoterm ve ektotermlerin doğası arasında kesin ve belirgin bir ayrım yoktur. Endotermi yaklaşık 252 ila 259 milyon yıl önce Permiyen Dönemin sonuna doğru ortaya çıkmıştır. Batıkent, Tepebaşı Batıkent, Eskişehir ilinin Tepebaşı ilçesinde bulunan bir mahalledir. Bozunma zinciri Bozunma zinciri ya da bozunum zinciri, farklı radyoaktif bozunma ürünlerinin bir dizi değişimler geçirmesiyle sonuçlanan bozunma dizisidir. Radyoizotopların çoğu tek bir bozunma sonrasında direkt olarak kararlı bir duruma geçmez ve kararlı bir izotop ortaya çıkana kadar bir dizi bozunmaya maruz kalır. 3 Doors Down diskografisi Amerikan rock grubu 3 Doors Down, altı stüdyo albümü, dört uzatılmış çalma (EP), yirmi dokuz single, bir video albümü ve bir derleme albüm yayınlamıştır. William Bateson William Bateson (8 Ağustos 1861 - 8 Şubat 1926) İngiliz biyolog. Kalıtım araştırmalarını tanımlamak için genetik terimini ilk kullanan kişidir. Hugo de Vries ve Carl Correns tarafından 1900 yılında yeniden bulunan Gregor Mendelin fikirlerinin yaygınlaşmasını sağlayanların başında gelir. Yazdığı 1894 tarihli "Materials for the Study of Variation" (Varyasyon Araştırması için Malzemeler) adlı kitabı genetiğe yeni yaklaşımın ilk formülasyonlarından biridir. Kare düzlemsel moleküler geometri Kare düzlemsel moleküler geometri, bazı bileşiklerde görülen ve molekülleri oluşturan atomların, merkezdeki bir atomun çevresinde bir kare oluşturacak şekilde bağlandığı moleküler geometri çeşididir. "Trans-" ve "cis"-PtCl(NH) bileşiklerinde gözlemlediği yapının ardından Alfred Werner tarafından ortaya atılmıştır. Bağ ayrışma enerjisi Bağ ayrışma enerjisi (D" ya da DH°" simgeleriyle gösterilir), A-B kimyasal bağının gücünün bir ölçüsüdür. Bu bağın A ve B kısımlarını ortaya çıkaracak biçimde homolize uğraması esnasındaki entalpi değişimi olarak tanımlanabilir. Unbiniliyum Unbiniliyum ya da eka-radyum, simgesi Ubn, atom numarası 120 olan hipotetik bir yapay elementtir. Adı ve simgesi, Uluslararası Temel ve Uygulamalı Kimya Birliği (IUPAC) tarafından geçicisi olarak belirlenmiş ve keşfinin onaylanıp kalıcı bir ad verilinceye kadar kullanılan sistematik bir addır. Carl Bergmann (biyolog) Carl Georg Lucas Christian Bergmann (18 Mayıs 1814 – 30 Nisan 1865) Alman anatomist, fizyolog ve biyolog. 1847 yılında tanımladığı Bergmann kuralı ile tanınır. Ordu'da 1965 Türkiye genel seçimleri 10 Ekim 1965 Genel Seçimleri Ordu ili sonuçları; Rize'de 1965 Türkiye genel seçimleri 10 Ekim 1965 Genel Seçimleri Rize ili sonuçları; Memleketim (film) Memleketim yapım ve yönetmenliğini Yücel Çakmaklı'nın üstlendiği 1974 yapımı Türk filmidir. Mahzum Mahzum, Mekke'de yerleşik Kureyş kabilesinin kolu olan Arap kabilesi. Mekke'nin itibarlı bir ailesidir. Peygamber Muhammed zamanında reisleri Velîd bin Mugīre ilk müslümanlarla mücadele etmiştir. Ayrıca İslam tarihinde adı geçen pek çok komutan ve yönetici bu kabile mensubudur. Ä°lhan Atilla Dicle Prof. Dr. İlhan Atilla Dicle, (d. 1941, Başkale, Van) Türk bilim insanı, akademisyen, yazar ve yönetici. 1959 yılında Van Atatürk Lisesi’nden ve 1963 yılında Ankara Üniversitesi Siyasal Bilgiler Fakültesi’nden mezun olmuştur. Devlet bursu ile gittiği Güney Kaliforniya Üniversitesi’nde (USC) Ekonomi’den (Master of Arts) ve Kamu Yönetimi’nden (Master of Public Administration) Yüksek Lisans, Örgüt ve Yönetim alanında Doktora (Ph.D.) derecelerini almıştır. Amerika Birleşik Devletleri’da USC, UCLA, Cal State LA, Western Michigan Üniversitesi ve Rhode Island College’da, Singapur’da Singapur Ulusal Üniversitesi’nde, Türkiye’de ise Atatürk Üniversitesi, Orta Doğu Teknik Üniversitesi, Yeditepe Üniversitesi, Okan Üniversitesi, Harp Okulu ve Harp Akademisi’nde öğretim üyeliği, Dekanlık ve Bölüm Başkanlığı yapmıştır. Yeditepe Üniversitesi’nde Provost ve Akademik İşlerden Sorumlu Rektör Yardımcısı olarak görev yapmıştır. Çok sayıda uluslararası bilimsel toplantıya ana konuşmacı (keynote speaker) olarak davet edilmiştir. Fulbright ve Japon Vakfı Araştırma burslarıyla, Kaliforniya’da Santa Fe kenti tarafından takdirnameyle ve fahri vatandaşlıkla, Marmara Grubu Vakfı tarafından onur madalyasıyla ödüllendirilmiştir. Yurt içinde ve yurt dışında çeşitli dergilerde Türkçe ve İngilizce yayınları bulunmaktadır. Son kitabı “Liderlikte Etik, Toplumsal Sorumluluk ve Kültür” başlığı taşımaktadır. Eşi Prof. Dr. Ülkü Dicle’yle evli. Ayşegül Dicle Otcu ve Coşkun Kağan Dicle’nin babasıdır. Sakarya'da 1965 Türkiye genel seçimleri 10 Ekim 1965 Genel Seçimleri Sakarya ili sonuçları; TÃ¼rkiye'de intihar Türkiye'de intihar, Türkiye'deki intihar istatistiklerini kapsar. Türkiye'de 2002 ile 2018 yılları arasında 50.378 kişi intihar etmiştir. Türkiye'deki intiharların bilinen en yaygın sebebi hastalıktır. 2002 ile 2018 yılları arasında intihar edenlerin 5.318'i aile içi sorunlar, 4.481'i geçim sıkıntısı, 10.887'si hastalık, 1.004'ü ticari başarısızlık, 2.412'si aşk ve istediği ile evlenememe, 3.896'sı diğer nedenlerle hayatına son verdi. 21.256 kişinin ise neden intihar ettiği bilinmiyor. 2018'de intihar eden 3161 kişinin 2391'i erkek, 770'i kadındı. Türkiye'deki intihar yöntemlerinin en sık görüleni ası. Ardından ateşli silahlar ile intihar geliyor. 2018'de 432 ölümle en fazla intihar vakası İstanbul'da yaşandı. Ardından 194 ölümle Ankara, 186 ölümle İzmir, 119 ölümle Bursa, 103 ölümle Konya gelmektedir. Yıllara göre intihar vakaları incelendiğinde en geniş grubu ilkokul mezunları oluşturmaktadır. Ancak ilkokul mezunlarının intihar vakaları düşüşte. Lise ve dengi mezunları ile yükseköğrenim mezunlarında intihar sayıları artmaktadır. İntihar vakası en sık görülen yaş grubu 15-24. En az görülen yaş grubu ise 0-15. Åžamil Oymak Şamil Oymak ya da bilinen sahne adıyla Şam (d. 1997, İstanbul, Türkiye), Türk rap müzisyeni ve söz yazarı. Johann Sebastian Bach'Ä±n eserleri listesi Johann Sebastian Bach'ın eserleri, BWV numaralarıyla indekslenmektedir; kısaltma "Bach Werke Verzeichnis" "(Bach Eserleri Kataloğu)" kelimelerinin baş harflerinden oluşur. Katalog, Wolfgang Schnieder tarafından derlenerek 1950 yılında basılmış; kronolojikten ziyade tematik olarak düzenlenmiştir. Ör: BWV 525'ten BWV 748'e kadar olan eserleri org için yazılmıştır. Klavsen için 20 eğitici parçadan oluşur. İlk biçimleri Bach’ın 9 yaşındaki oğlu Wilhelm Friedmann için 22 Ocak 1720 günü yazmaya başladığı nota kitabında Praeambulum ve Fantasia başlıklarıyla, son biçimleri de Bach’ın kendi eliyle yazdığı bir kitap biçimindedir. Bu kitabın kapağında, amacının klavsen çalmayı sevenlere ve özellikle öğrenmek isteyenlere, bu konuda kılavuzluk olduğunu belirtir. 2 partili olanlar açık seçik çalabilme, 3 partili olanlar ise doğru ve iyi biçimde üstesinden gelebilme, buluşlar üretme ve geliştirme, icrada ezgisel bir biçime ulaşabilme ve üretmekten güçlü bir ön haz alma gibi amaçları vardır. Bach’ın eşlikli ya da eşliksiz solo çalgılar için yazdığı eserlerin doruğu, dehasının en önemli kanıtları sayılan eserler gerek bütün olarak, gerekse tek bölümleri ile sık sık seslendirilmektedir. Solo keman sonat ve partitaları ve viyolonsel süitlerinde yer-yer görülen geniş ve dört sesli akorların Bach zamanında daha eğimli olan (bugün Bach yayı olarak bilinen) yayı ile ancak çalınabildiği sanılır. Bestecinin "Sonat" başlığını verdiği eserler kilise sonatının "Ağır-Hızlı-Ağır-Hızlı" dizilişli dört bölümünü, P"artita" adını verdiklerindeyse Barok süit dans bölümlerini art arda dizer. Hepsinin 1720 civarında Köthen’de Prens Leopold'ün sarayında orkestra ve oda müziği yöneticisiyken bestelenmiş oldukları düşünülmektedir. Klavsen Konçertoları Leipzig’de Telemann Derneği Dinletileri için 1730-33 yıllarında keman konçertolarından (BWV 1052, 1054-1058) ve belki kilise kantatlarından (BWV 1053) uyarlamıştır. 7 klavsen konçertosu içinde bugün en çok sevilen ve sık seslendirilenler 1. ve 5. konçertolardır. Deorro Erick Orrosquieta, ya da bilinen adıyla Deorro (d. 30 Ağustos 1991, Los Angeles), Amerikalı DJ ve prodüktör. Ayah Bdeir Ayah Bdeir (1982, Montreal, Quebec) Lübnan asıllı Kanadalı girişimci, mucit ve interaktif sanatçıdır. Girişim şirketi littleBits'in kurucusu ve CEO'sudur. 1982'de Kanada'da Saadi Bdeir ve Randa Bdeir'in çocuğu olarak doğdu. Beyrut'ta yetişen Bdeir, matematik, bilim ve tasarım alanına ilgi duydu. 12 yaşında ve Commodore 64 için programlama dersleri aldı. Massachusetts Teknoloji Enstitüsü'nde eğitim aldı. Ailesi, kızlarını bilim adamı ve mühendis olma konusunda destekledi. LittleBits'den önce Bdeir, interaktif bir sanatçı olarak çalıştı. Peacock Görsel Sanatlar galerisi (Aberdeen), New Museum (New York), Ars Electronica (Linz) ve Kraliyet Sanat Koleji'nde (Londra) çalışmalarını sergiledi: Bergmann kuralÄ± Bergmann kuralı geniş dağılımı olan taksonomik kladlarda daha büyük popülasyonların ve türlerin daha soğuk ortamlarda, daha küçük olanların ise daha sıcak ortamlarda bulunduğunu belirten bir biyolojik kuraldır. Her ne kadar ilk olarak bir cins içindeki türler için tanımlandıysa da sıklıkla bir tür içindeki popülasyonlar içinde kullanılır. Yine sıklıkla enlem temelli olarak da belirtilir. "Turbinicarpus" gibi bazı bitkilere de bu kuralın uygulanması mümkündür. Kuralın adı, bu örüntüyü ilk fark eden olmasa da 1847 yılında ilk tanımlayan 19. yüzyıl Alman biyologu Carl Bergmann'dan gelir. Bergmann kuralı daha sıklıkla endoterm olan memeliler ve kuşlara uygulansa da bazı araştırmacılar "Leptothorax acervorum" türü karınca gibi ekzotermik türler üzerine yaptıkları araştırmalarda bu kurala dair kanıtlar bulmuştur. Bergmann kuralı memeliler ve kuşların çoğu için doğru gibi görünse de buna istisnalar da vardır. Büyük vücutlu hayvanlar küçük vücutlu hayvanlara göre, en azından bazı enlemlerde Bergmann kuralına daha yakından uymaya meyillidir. Bu belki de stresli ortamlardan kaçınmak için yeteneklerin azlığının bir yansımasıdır. Uzamsal olarak genel bir örüntü olmasının dışında tarihsel ve evrimsel zaman içinde de ısı rejimlerinin değişmesinde Bergmann kuralının görüldüğü bildirilmiştir. Özellikle Paleojen Dönemnde oluşan görece kısa süren sıcaklık artışı periyotları olan Paleosen-Eosen Termal Maksimum ve Eosen Termal Maksimum 2 sırasında memelilerde geçici süreli, yeniden eski hâline gelen bir cüceleşme olduğu kaydedilmiştir. Equinor Equinor ASA (eski adıyla Statoil ve StatoilHydro) merkezi Stavanger'de bulunan Norveçli devlet kontrolünde çok uluslu enerji şirketi. Temel olarak bir petrol şirketidir. 36 ülkede faaliyet gösteren şirketin yenilenebilir enerji yatırımları da vardır. "Forbes" dergisinin gelirlere göre sırlamasında (2013) eski Statiol adıyla Equinor petrol ve doğal gaz endüstrisinde on birinci, endüstriden bağımsız genel sıralamada yirmi altıncı şirket olmuştur. Şirketin yaklaşık 20.200 çalışanı vardır. Günümüzdeki şirket 2007 yılında Statiol'in Norsk Hydro şirketinin petrol ve doğal gaz bölümü ile birleşmesiyle kurulmuştur. 2017 yılına kadar Norveç Devleti hisselerin %67'si ile şirketin en büyük hissedarı konumundaydı. Hisselerin kalanı kamuya açıktır. Hisselerden gelen gelirleri Norveç Petrol ve Enerji Bakanlığı yönetmektedir. Şirketin merkezi ve yönetim ofisleri Stavanger'de olmasına rağmen uluslararası çalışmalarının çoğu Fornebu'dan yönetilmektedir. Equinor adı 2018 yılında equal, equality ve equilibrium (eşit, eşitlik ve denge) kelimelerinin kökü olan "equi" ve şirketin Norveç köküne işaret eden "nor" kelimelerini birleştirerek bulunmuştur. Şirketin eski adı Statoil'in Norveççedeki anlamı State-Oil (Devlet-Petrol), şirketin devlet mülkiyeti olduğunu gösteriyordu. Statoil'in geçmişinde üç büyük Norveç petrol şirketi Statoil, Norsk Hydro ve Saga Petroleum yatmaktadır (son iki şirket 1999'da birleşti). Den Norske Stats Oljeselskap A/S Norveç parlamentosu Storting'den 14 Temmuz 1972'de oy birliğiyle geçen bir yasa ile Norveç Devleti'ne bağlı bir limited şirket olarak kurulmuştur. Siyasi olarak kıta sahanlığındaki petrol endüstrisine Norveç'in katılması ve yerli petrol endüstrisinin temellerinin atılmasıyla uluslararası petrol endüstrisinde Norveç'in rekabet gücünü arttırmak amaçlanmıştır. Statoil önemli kararları alırken Sanayi Bakanlığı'na, sonradan Petrol ve Enerji Bakanlığı, danışmak zorundadır. Ayrıca Statoil'in her yıl parlamentoya faaliyet raporu sunması zorunludur. 1973 yılında şirket kendisine petrokimya endüstrisinde varlık göstermeye başladı. Bunun sonucunda 1980 yılında Rafnes ve, Norsk Hydro işbirliği ile, Mongstad'da işleme tesisleri kuruldu. 1981 yılında şirket Norveç kıta sahanlığındaki Gullfaks bölgesinde çalışma hakları alan ilk Norveç şirketi oldu. 1987-88 arasında şirketin tarihindeki en büyük skandal olana Mongstad skandalı yüzünden o zamana kadar şirketin tartışmasız CEO'su Arve Johnsen istifa etmek zorunda kaldı. 1980'lerde Statoil tam entegre bir petrol şirketi olmaya karar verdi ve Statoil akaryakıt istasyonu markasını kurdu. Norveç'teki istasyonlar eski Norol istasyonlarıydı. Danimarka ve İsveç'teki istasyonlarsa 1985'de Esso'dan alınmıştı. İrlanda'daki istasyonlar 1992'de BP'den ve 1990'ların ortasında ConocoPhilips Jet'ten alınmıştı ve 2006'da Statoil tarafından Topaz Oil'e satıldılar. Statoil 1990'larda Doğu Avrupa'nın çeşitli yerlerinde de istasyon ağları kurmaya başladı. 1991 yılında Statoil ve, çoğunluğu Natur og Undom ve Dünya Dostları Norveç üyesi olan, yerel çevreciler arasında anlaşmazlık çıktı. Çevreciler önemli kuş nüfusuna ev sahipliği yapan ve şehre yakın bir sulak alan olan Rotvoll, Trondheim, Norveç'te yeni araştırma ve geliştirme merkezi kurulmasını protesto ediyordu. Anlaşmazlık çevrecilerin sivil itaatsizlik yapmasıyla zirveye ulaştı ama merkez yine de kuruldu. Şirket 2001 yılında özelleştirildi ve kamu limited şirketi statüsüne geçerek hem Oslo Menkul Kıymetler Borsası hem de New York Menkul Kıymetler Borsası'nda işlem görmeye başladı. Aynı zamanda adını Statoil ASA olarak değiştirdi. Devlet hisselerin %81,7 elinde tutmaya devam etti. 2004 ve 2005 yıllarındaki özelleştirmeler ile devletin hisselerdeki payı %70,9'a düştü. Şirket üç farklı marka akaryakıt istasyonu işletiyordu: Statoil, Hydro ve 1-2-3. Statoil Danimarka, Estonya, İsveç, İrlanda, Letonya, Litvanya, Norveç, Polonya ve Rusya'da akaryakıt istasyonları işletiyordu. Bazı tam otomatik istasyonları 1-2-3 markası altındaydı. Şirket İsveç'teki Hydro istasyonlarını da işletiyordu. Toplamda Statoil'in 2.000 akaryakıt istasyonu vardı. Statoil/Horton davası şirketin 2002-2003 yılları arasında İran'da karlı petrol anlaşmalarını almak için rüşvet vermesi üstüne açılmıştır. Rüşvetler eski İran Başbakanı Haşimi Rafsancani'nin oğlu Mehdi Haşemi Rafsancani'nin danışmanlık şirketi Horton Investments aracılığıyla verilmişti. Horton Investments İran'daki önemli siyasi figürleri etkilemesi için Statoil'den $15,2 milyon aldı. Yolsuzluk skandalı 3 Eylül 2003'te Norveç gazetesi "Dagens Næringsliv" tarafından ortaya çıkartıldı. 2006'da şirket ABD Yabancı Yolsuzluk Yasası'na muhalefetten $10,5 milyon ceza ödemeyi kabul etti. Eylül 2007'de Statoil ve Brezilya petrol şirketi Petrobras keşif, deniz altı ve biyoyakıt işbirliği çalışmalarını genişletecek bir anlaşma imzaladı. Anlaşmaya göre Statoil altı açık deniz lisansına ortak olacak ve biyoyakıt üretimini genişletecekti. Petrobras ve Statoil Brezilya ve dünyanın başka yerlerinde sülfürsüz yakıt elde etmek için bitkisel yağın ham petrole karıştırılacağı pek çok rafineri kurma kararını açıkladı. Statoil 4 Mart 2008'de Anadarko Petroleum'un Peregrino petrol sahasındaki hisselerinin %50'sini $1,8 milyar karşılığında satın aldı. 2007'de Statoil, North American Oil Sands Corporation şirketini $2,2 milyar karşılığında satın aldıktan sonra Kanada'daki Athabasca petrol kumu sahasında büyük bir alan satın aldı. 2012 yılında Statoil'in Kai Kos Deh Seh projesi kapsamında 4 petrol kumu lisansı vardı: Leismer, Corner, Hangingston ve Thornberry. 2009'da Statoil dünyadaki ilk derin denizde yüzen yüksek kapasiteli rüzgar türbini Hywind'i kullanmaya başladı. 2,3 MW üreten bir türbine sahip 120 metre boyundaki kule 9 Haziran 2009'da iki yıllık test için Stavanger, Norveç yakınlarındaki Amoy Fiyordu'nun 10 kilometre açığındaki 220 metre derinlikteki suya çekildi. 1965 yılında Hydro, Elf Aquitane ve altı farklı Fransız şirketi ile birleşerek Kuzey Denizi'nde petrol ve doğal gaz aramak için Petronord'u kurdu. Kısa süre içinde Hydro, Kuzey Deniz petrol endüstrisinin en büyük şirketi oldu. Çeşitli petrol çıkartma sahalarında çalıştı ve Oseberg'de çalışan ilk şirket oldu. 1980'lerin sonunda Hydro Norveç, İsveç ve Danimarka'daki Mobil akaryakıt istasyonlarını alarak adlarını Hydro olarak değiştirdi. 1995'de Norveç ve Danimarka'daki akaryakıt istasyonlarını Texaco ile birleştirerek HydroTexaco ortak girişimini kurdu. Akaryakıt istasyonları zinciri 2006'da Reitangruppen'e satıldı. 1999'da Hydro Norveç ve Birleşik Krallık'ta büyük upstream operasyonları olan Norveç'in üçüncü büyük petrol şirketi Saga Petroleum'u satın aldı. Sonrasında Britanya operasyonları satıldı. Birleşme önerisi Aralık 2006'da duyuruldu. Avrupa Ekonomik Alanı yasalarına uygun şekilde birleşme 3 Mayıs 2007'de Avrupa Birliği ve 8 Haziran 2007'de Norveç Parlamentosu tarafından onaylandı. Statoil hissedarları yeni şirketin %67,3'üne, Norsk Hydro hissedarları ise kalan %32,7'sine sahip oldu. Hem Statoil hem Norsk Hydro'nun en büyük hissedarı Norveç Devleti şirketin hisselerinin %67'sine sahip oldu. Zamanının Norveç Başbakanı Jens Stoltenberg birleşmeyi hakkındaki fikirlerini şöyle belirtti:"yeni bir dönem başlıyor...küresel bir enerji şirketi kuruluyor ve Norveç'in petrol ve doğal gaz endüstrisi güçleniyor." Analizciler tarafından bu birleşme ile kendinden büyük Avrupalı rakipleri BP, Total ve Shell'e karşı daha fazla rekabetçi güce sahip bir yapı kuruldu ve aynı zamanda şirketin özellikle Meksika Körfezi gibi yerlerde stratejik satın almalar yapma gücü arttı. Fortune Global 500 listesinde NOK 480 milyar gelir ile dünyadaki en büyük dokuzuncu petrol şirketi oldu ve en büyük 48. şirketi oldu. Şirketin yönetim ekibinin başında Başkan ve CEO Helge Lund (Statoil'de aynı görevi yürütüyordu) vardı ve Hydro'nun Başkan'ı ve CEO'su Eivind Reiten yönetim kurulu başkanıydı. Ancak Reiten birleşmeden üç gün sonra Hydro'nun eski petrol bölümündeki olası bir yolsuzluk vakasından dolayı istifa etti. Yönetim kurulu başkan yardımcısı ve eski Petrol ve Enerji Bakanı Marit Arnstad, Svein Rennemo Norveç petrol hizmetleri şirketi Petroleum Geo-Services'teki (PGS) CEO görevinden istifa edip 1 Nisan 2008'de StatoilHydro'ya geçene kadar yönetim kurulu başkanlığı yaptı. İki şirketin birleşmesini temsil etmek ve küçük partner Hydro'nun isteği üzerine ortak şirkete yeni bir isim verilmesi kararlaştırıldı. Birleşme sırasında yeni bir isim düşünülmemişti ve StatoilHydro geçici olarak kabul edilmişti. Şirket adını yine "Statoil ASA" olarak kullanmak istediğini belirtmiş ve bu Mayıs 2009'daki Yıllık Genel Toplantı'da kabul edilmişti. Şirketin adı 2 Kasım 2009'da değişti. Birleşmeden sonra Norveç devletinin şirketteki payı başlangıçta %62,5'ti. 2001 yılındaki parlamento kararına göre devletin hedefi Statoil'in %67'sine sahip olmaktı. Buna göre devlet Statoil'deki hisselerini arttırma isteğini duyurdu. 2009'da Norveç devletinin Statoil'in %67'lik hissesine sahip olduğu duyuruldu. 2010'da Statoil şirketin downstream tarafını ayırıp Statoil Fuel & Retail adında farklı bir şirket kurdu. 2012'de Alimentation Couche-Tard, Statoil Fuel & Retail şirketini $2,8 milyar karşılığında satın aldı. 24 Mayıs 2010'da Statoil Peregrino sahasındaki payının %40'ını Çin devleti kontrolündeki Sinochem'e $3,07 milyar karşılığında sattı ama kalan %60'lık kısmını ve işletme hakkını korudu. 7 Nisan 2010'da Statoil Norveç Denizi'ndeki Norne petrol sahasındaki Fossekall alanında petrol ve doğal gaz rezervleri bulduğunu açıkladı. Bulunan yeni rezervde 37 ile 63 milyon varil (5.900.000 ile 10.000.000 m) arası petrol ve 1 ile 3 milyar metre küp arasında serbest doğal gaz olduğu tahmin ediliyor. Haziran 2011'in başında Statoil ASA, Gassled ortak girişimindeki %24,1 oranındaki hisselerinin bir kısmını NOK 17,35 milyar ($3,25 milyar) karşılığında Solveig Gas Norway AS şirketine sattı ve ortaklıktaki hisseleri %5'e düştü. 2016'da Kanada'daki Leismer petrol kumu operasyonlarını Athabasca Oil şirketine sattı. 2011-2012 arasında Statoil Kuzey Denizi'ndeki Norveç kıta sahanlığındaki Aldous Major South alanında 0,5 ile 1,2 milyar varil (79 ile 191 milyon metreküp) büyüklüğünde bir petrol rezervi ve kuzey Norveç Denizi'nde (Statoil terminolojisinde Barents Denizi) Hammerfest açıklarındaki Snøhvit petrol sahasındaki Skurgard alanında 0,9 ile 1,5 milyar varil (140 ile 240 milyon metreküp) büyüklüğünde bir petrol rezervi ve Barents Denizi'ndeki Havis alanında 0,2 ile 3,0 milyar varil (32 ile 477 milyon metreküp) büyüklüğünde bir petrol rezervi bulduğunu açıkladı. 2011'de Statoil, Brigham Expolration şirketini Kuzey Dakota, ABD'deki Bakken formasyonundaki petrollü şeyl operasyonlarına erişim için $4,4 milyar karşılığında satın aldı. 2012'de Statoil, Kuzey Dakota'dan günde 45.000 varil petrol çıkartıyordu ve bunu demiryolu ile naklediyordu. Kasım 2011'de bir Statoil danışmanı ve iki kişi on milyonlarca Norveç kronu değerindeki anlaşma ve ödemeler karşılığında 7 milyon Norveç kronu aldıkları iddiasıyla yargılandı. Haziran 2013'te Statoil, Avustralya'da Petrofrontier Corp. ile ortak bir girişim kuruduğunu açıkladı. Petrofrontier'in Georgina Basin'deki kaya petrolü ve gazı çıkarma yapıları Avustralya ve Kuzey Amerika'daki diğer üretim alanlarındakiler ile uyumludur. 2016'da Statoil Santos havzasındaki Carcará sahasının %66'sının lisansını Petrobras'tan $2,5 milyar karşılığında aldı. Ekim 2014'te Statoil Azerbaycan'daki Şahdeniz gaz sahasındaki hisselerinin %15,5'ini $2,25 milyar karşılığında Petrobras'a sattı. 1 Ekim 2014'ten beri Statoil Ukraynalı Naftogaz şirketine doğal ga sağlamaktadır. 2016'da Statoil bir ABD'li rüzgar türbini kiralama şirketinin $3 milyon değerindeki hissesini satın aldı. Statoil, petrol talebinin 2020'li yıllarda zirveye ulaşmasını ve sonrasında elektrikli taşıma yüzünden düzenli olarak azalmasını bekliyor. 2017'de Kutup'taki büyük arama çalışmalarında petrol bulamamasına rağmen Statoil Ekim 2017'de Kutup arama çalışmalarını durdurmayacağını açıkladı. Ekim 2017'de Statoil 30 MW kapasitedeki Hywind Scotland yüzen rüzgar türbini çiftliğini Peterhead, İskoçya'nın 29 kilometre açıklarında işletmeye soktu. Mart 2018'de Statoil Polonya Bałtyk Środkowy III ve Bałtyk Środkowy II (Orta Baltık II/III) açık deniz rüzgar sahalarında %50'lilik hisse satın aldı. 15 Mart 2018'da Statoil yıllık genel toplantıda alınan karar uyarınca adını Equinor olarak değiştireceğini açıkladı. Equinor 2018 mali yılı için $7,535 milyar kar ve önceki mali yıla göre %30,1 artışla $79,593 milyar dolar gelir bildirdi. Equinor'un hisseleri Ekim 2018'de $18 üstünden işlem görüyordu ve şirketin pazardaki değeri $55,5 milyar üstündeydi. Equinor, toplam üretimin% 60'ı ile Norveç kıta sahanlığında en büyük operatördür. Operasyon alanları Brage, Heimdal, Grane, Glitne, Gullfaks, Heidrun, Huldra, Kristin, Kvitebjørn, Mikkel, Njord, Norne, Ormen Lange, Oseberg, Sleipner, Snorre, Snøhvit, Statfjord, Sygna, Tordis, Troll, Viglefrikk, Visund, Volve ve Åsgard'dır. Şirket ayrıca Kolsnes, Kårstø, Mongstad, Tjeldbergodden ve Melkøya'da işleme tesislerine sahiptir. Equinor Norveç kıta sahanlığının yanında Amerika Birleşik Devletleri, Angola, Avustralya, Azerbaycan, Brezilya, Cezayir, Çin, Kanada, Libya, Nijerya, Rusya ve Venezuela'da petrol ve doğal gaz sahaları işletmektedir. Equinor'un olası girişimler için Birleşik Arap Emirlikleri, Katar ve Meksika'da ofisleri vardır. Şirketin Almanya, Belçika, Danimarka ve Fransa'da işleme tesisleri vardır. 2006'da Statoil'e atmosferdeki sera gazının etkisini azaltmak için dünyanın en büyük karbon depolama projesini gerçekleştirmesi için izin verildi. Equinor, Brezilya'nın 2011'de faaliyete geçen Peregrino açık deniz petrol sahasının ortaklarındandır. Equinor Meksika Körfezi'ndeki Green Canyon üstündeki "Deep Blue" sondaj kuyusunun %15,625 hissesini elinde bulundurur. Equinor uzun zamandır Rus petrol sektörüne girmeye çalışmaktadır. Pek çok ortaklık kurulmasına rağmen şirket Rusya'da büyük bir başarı gösteremedi. Barents Denizi'ndeki Shtokman projesi için Gazprom ve Total ile ortaklık yaptı ama proje yüksek maliyetler ve düşük gaz fiyatları nedeniyle askıya alındı. Sonrasında Gazprom yerine Rosneft ile ortaklık yapmaya karar verdi ve iki şirket Rusya'daki çeşitli yerkerde petrol arama kazıları yaptı ancak büyük bir keşif yapamadılar. Ukrayna'daki çatışmalardan dolayı Rusya'ya karşı yaptırımlar uygulanmaya başlanınca Equinor Rusya'daki çalışmalarını azaltmadı ancak bu çalışmalarla ilgili duyurularını azalttı. Norveçli Ekonomi profesörü Karl Ove Moene, Norveç finans gazetesi "Dagens Næringsliv'de", Equinor ve kaynak laneti üstüne yazdı. Pek çok ekonomik araştırma Norveç gibi sağlam siyasi yapılara sahip uluslarda doğal kaynakların pozitif etkileri olduğunu, sağlam olmayan siyasi yapılara sahip uluslarda ise zenginliğe rağmen negatif sonuçları olduğu ve daha az büyüme sağladığını gösterir. Moene kendi çalışmalarının yanı sıra Paul Collier'in de benzer bulgularına işaret eder. Equinor aralarında Batı Avrupa'daki Norveç kıta sahanlığından gelen Zeepipe, Statpipe, Franpipe, Europipe I ve Europipe II ve Kafkasya'daki Bakü-Tiflis-Ceyhan boru hattının da bulunduğu çeşitli boru hattı çalışmalarının parçasıdır. Norveç'ten çıkan boru hatlarını Gassled düzenler. Equinor Kuzey Denizi'nde Osberg Taşıma Sistemi, Kvitebjørn petrol boru hattı, Heidrun doğal gaz boru hattı, Sleipner East boru hattı ve Vestprosess boru hattını işletir. Şirketin Londra, Stamford, Connecticut ve Singapur'da ham petrol, rafine petrol mamülleri ve doğal gaz kondensatı ticareti ofisleri bulunmaktadır. Equinor Peterhead, İskoçya'nın 29 kilometre açığındaki 30 MW kapisteya sahip Hywind Scotland yüzen rüzgar tarlasını işletmektedir. Polonya'daki 1.200 MW kapasiteli Bałtyk Środkowy III ve Bałtyk Środkowy II açık deniz rüzgar tarlalarının %50 hissesine sahiptir. Almanya'da açık denizdeki 385 MW kapasiteli Arkona rüzgar tarlasının da %50 hissesine sahiptir. Equinor Birleşik Krallık'taki Sheringham Shoal Açık Deniz Rüzgar Tarlası projesinin %40 hissesine ve Dogger Bank Rüzgar Tarlası'ndaki Creyke Beck A ve B ve Teesside A rüzgar tarlalarının her birinin %50 hissesine sahiptir. Equinor İrlanda'nın kuzeybatı kıyısı açıklarındaki doğal gaz sahalarının geliştirileceği Corrib gaz projesinde Royal Dutch Shell ile ortaklık yaptı. Proje yüzünden bazı yerel İrlandalılarla anlaşmazlık yaşandı. 2005 yazında Mayo Kontluğu'ndan beş kişi kendi mülklerindeki çalışmaya müdahale edemeyecekleri yönündeki mahkeme kararına muhalefetten dolayı hapse girdi. Devam eden protestolar proje karşıtı Shell to Sea hareketine dönüştü. 1980'lerin ortalarında kurulan Statoil Sanat Programı'nın yöneticileri Aftenposten gazetesinin sanat eleştirmenlerinin birine göre Ekim 2010'da Uluslararası Müzeler Konseyi'nin etik tanımlarını ihlal etti. Mart 2011'de Statoil Birleşik Krallık'taki yüksek vergilerden dolayı Kuzey Denizi petrol sahasındaki iki projesini durdurdu. Mayıs 2011'de eski MI6 şefi John Scarletti stratejik danışman olarak işe aldı. 2012'de bir İngiliz şirketi (Ecclesiastical Investment) Statoil'deki hisselerini Athabasca petrol kumu projelerindeki etik dışı uygulamalar yüzünden satacağını duyurdu. Rosneft ve Statoil Mayıs 2012 Kutup araştırma anlaşması imzaladı. Bu Rosneft'in İtalyan Eni ve ABD'li dev Exxon Mobil ile imzaladığı araştırma anlaşmalarından sonra imzaladığı üçüncü anlaşma oldu. Haziran 2014'te Statoil Kutuplar'daki 12 ay süren keşif programı Castberg lisans projesini tamamladığını duyurdu ve beklentiden küçük rezervler bulunduğunu belirtti. 2018'de başlaması planlanan üretim şirket ve ortaklarının projenin verimliliği ve geliştirme maliyetlerini düşürme üstüne çalışmaları nedeniyle askıya alındı. Statoil Barents Denizi'nde 1980'den beri arama çalışmaları yapıyor. Haziran 2014'de kadar Statoil bölgede 98 arama kuyusu açma çalışmasına katıldı. 2016'da Statoil Kutuplar'da yerel hakkı olan 92 petrol, doğal gaz ve madencilik şirketi arasında en iyi beşinci sırada yer aldı. Şubat 2017'de yönetim kurulu şu şekildeydi: Statoil ve Shell Norveç'te karbondioksidi yer altında veya deniz tabanının altında depolayacak doğal gaz yakan termik santral kurmayı planlıyordu ancak proje mali nedenlerle iptal edildi. Statoil çevreci depolama amaçlarıyla 1996'dan beri Sleipner gaz sahasındaki Utsira formasyonuna CO enjekte ediyor. Sleipner Vest sahasında yaklaşık %8,5 oranında CO içeren doğal gaz çıkartılıyor. Bu gaz CO'in ayrıştırıldığı Sleipner İşleme Platformu'na yollanıyor. Gaz Almanya, Belçika ve Birleşik Krallık'a ihraç edilirken CO Utsira formasyonuna enjekte ediliyor. Statoil'in güçlü sürdürülebilirlik hedefleri ona petrol ve doğal gaz endüstrisinde geleneksel olarak yaygın olmayan bir tanınma sağlıyor. 2014'te Corporate Knights Global 100 listesinin dünyanın en sürdürülebilir şirketleri sıralamasında endüstrisinden bağımsız olarak dünyanın en sürdürülebilir dördüncü ve en sürdürülebilir enerji şirketi seçildi. 2015'te Carbon Disclosure Project'ten (CDP) 100 şeffaflık puanı ve 80 performans puanı aldılar. 2016'da CDP tarafından dünyanın en sürdürülebilir petrol ve doğal gaz üreticisi olarak seçildi. 2016'da Statoil Kutuplar'da yerel hakkı olan 92 petrol, doğal gaz ve madencilik şirketi arasında en iyi beşinci sırada yer aldı. Statoil "Morgendagens helter" (yarının kahramanları) programı ile sanat, eğitim ve spor alanındaki yetenekli kişilere destek oluyor. Program kapsamında iki müzik ödülü verilir. 2013'te iki ödülde de NOK 1 milyon (yaklaşık $166.000) para ödülü verildi. Statoil klasik müzik ödülü 1999'dan beri veriliyor. 2008'den beri by:Larm festivalinde bir Norveçli pop/rock sanatçısı veya grubuna uluslararası kariyerine destek olmak için Statoil bursu veriliyor. Program kapsamında "Statoils kunstpris" adında bir sanat ödülü de veriliyor. Ödül 2007'den beri her iki yılda bir Norveç'teki bir sanatçıya veriliyor. Ödül olarak Norveç'teki benzerleri içinde en büyük meblağ olan NOK 500.000 (yaklaşık $83.000) tutarında para veriliyor. Sporda futbol ve kayak alanlarında sponsorluk yapıyor. Eğitim sponsorluğu doğa bilimleri odaklı ve bu kapsamda her yıl "Statoils realfagspris" ödülünün verildiği lise öğrencileri arası yarışma düzenleniyor. Statoil Oslo'da düzenlenmiş 2011 Nordic World Ski Championship yarışmasının resmi sponsoru oldu. Bekleme paterni Bekleme paterni veya holding pattern, havacılıkta hava taşıtlarının çeşitli nedenlerle, prosedür ve kurallar çerçevesinde belli bir noktada beklemek için tur atmasına verilen terim. Bekleme paternleri chart'larda açık bir şekilde gösterilen, kenarları yuvarlatılmış dikdörtgen biçimindeki bekleme noktalarıdır. Pilotlar, bu noktaları bazı nedenlerden dolayı (havaalanı yoğunluğu, yakıt boşaltma vs.) ATC ile iletişim halinde olarak bir nokta üzerinde sürekli 180 derece dönüş yapmak suretiyle beklemek için kullanırlar. Bekleme paternleri, standart ve standart olmayan (non-standart) olarak ikiye ayrÄ±lÄ±r. Bekleme paternine giriş genellikle öğrenci bir pilotun kavramakta en zorlandığı kısımdır. Çünkü uçağı kontrol ederken aynı anda ATC ile iletişim kurmalı ve seyrüseferlerini kontrol etmelidir. Üç standart giriş usulü vardır. Bunlar, direkt, paralel ve teardrop (damla)'dır. Uygun giriş prosedürü, uçağın paterne giriş noktasına ulaşmak için uçtuğu yön ile bekleme paterninin gelen ayağının yönü arasındaki açı farkı ile belirlenir. En çok kullanılan ve en basit giriş prosedürüdür. Adından da anlaşılacağı gibi direkt olarak paterne girilir ve derhal ilk dönüşe başlanır. Paterne giriş noktasının üzerinden (kırmızı nokta) geçtikten sonra, paterne zıt olacak şekilde paralel uçulur ve dönüş yapılarak paterne girilir. Paralel giriş gibi paterne giriş noktasının üzerinden geçilir ve patern halkasının içinden dönüş yapılarak göz yaşına benzer şekilde paterne girilir. Bu usule "ofset"'de denir. Bekleme paterninde uçuş ve paterne giriş normal durumlarda aşağıdaki hava süratleri ve irtifalarda veya daha az olmalıdır. Neauphle-le-ChÃ¢teau Neauphle-le-Château, Fransa'nın Île-de-France bölgesine bağlı Yvelines ilinde bulunan bir komündür. Komünün nüfusu 1 Ocak 2017 tarihi itibarıyla 3.373'tür. Tufan Gölü Tufan Gölü, kaynağı Demiraparan Çayı'nın sol kolu olan ve Tufan Çayı'nın sağ kolunun merkezinden 4 km kuzeyinde, deniz seviyesinden 3.277 m yükseklikte bulunan bir göldür. Tufan Gölü dağlarla çevrilidir ve kar ve buzul sularıyla beslenen bir tatlı su gölüdür. Göl, 160 m uzunluğunda, 125 m genişliğinde ve 5.6 m derinliğindedir. Suyun bollaştığı dönemlerde alanı 3,8 hektara ulaşmaktadır. Gölün suyu yaz aylarında şeffaftır ve gölün tabanı 2 m'ye kadar açıkça görülebilir. Bölgenin dağlık meralarının kuzey sınırında yer alan Tufan Gölü, yılın 8-9 ayı boyunca bulutlu, karlı ve fırtınalı koşullara sahiptir. Bazen kar bölgedeki kar tüm yıl erimez. Bu yerlere aşina olan göçebe yerliler Tufan Gölü'nü Nuh'un Gölü olarak da adlandırırlar. Petrollü şeyl Petrollü şeyl, kerojen adlı mumsu organik madde içeren ince taneli sedimanter bir kayaçtır. Bitümlü şist, bitümlü şeyl ve bitümlü marn olarak da adlandırılır. Bu organik kayaç ısıtıldığında petrol ve doğal gaz elde edilebilir. Petrollü şeyl göl ortamında yaşayan algler ve çeşitli nedenlerle ortama taşınan spor-polenin inorganik materyalle çökelti oluşturması sonucu sulak alanlarda oluşur. Petrollü şeyl yataklarının kalınlaşabilmesi için ortamda bol miktarda organik madde bulunması gerekir. Organik maddelerin oksidasyona uğrayıp korunabilmesi için kısa süre içinde çamur halinde gömülmesi gerekir. Bu yüzden ortamın sakin ve görece stabil olması gerekmektedir. Petrollü şeyl, organik ve inorganik olmak üzere iki temel kısımdan oluşur. Çökelme koşulları hakkında bilgi veren inorganik kısım (mineraller) kuvars, kil, karbonat, sülfat, zeolit gibi çeşitli minerallerin bileşiminden oluşur. Organik kısımsa (maseraller) çökelme koşullarının yanı sıra petrollü şeylin kalitesi hakkında bilgi içerir. Petrollü şey ısıtıldığında içeriğindeki kerojen kimyasal olarak parçalanarak (piroliz) petrol, doğal gaz ve karbona dönüşür. Piroliz yaklaşık 300°C başlar ve 480-520°C aralığında en etkili şekilde gerçekleşir. AliGenie AliGenie, farklı üreticilerin sistem üzerinde çalışmasına ve üçüncü taraf ürünlerine eklemesine izin veren açık bir platformdur. AliGenie akıllı ev kontrolü, müzik çalma, sesli alışveriş, not alma ve daha fazlasını yapabilmektedir. AliGenie ayrıca ses tanıma, seslendirme tanıma, semantik anlama ve konuşma sentezine sahiptir. AliGenie; Alibaba Group'un diğer servisleri Alipay ve alışveriş platformu Taobao ve Tmall vb. ile entegre şekilde çalışmaktadır. Roccagloriosa Roccagloriosa, İtalya'nın Campania bölgesine bağlı Salerno ilinde bulunan bir komündür. Komünün nüfusu 31 Aralık 2010 tarihi itibarıyla 1.650'dir. TK Crvena zvezda Alisa (sanal asistan) Yandex'in birçok servisiyle bütünleşik bir şekilde çalışan Alisa internet araması, hava durumu, rota hesaplaması, karşılıklı konuşma başta olmak üzere 4.000 üzerinde işlevi gerçekleştirebilmektedir. Alisa'nın beta sürümü 2017 Mayıs ayında yayınlandı. Yapılan geliştirmelerle sinirsel öğrenme yöntemi kullanan "chit-chat" motoru eklendi. Rusça olarak geliştirilen Alisa, Rusça'nın dilbilgisi ve mortolojik zorlukları nedeniyle ses tanıma işlevi için Yandex Speechkit servisinden yaralanmıştır. Yapılan bu geliştirme ile Rusça dilinde kelime hata oranı hesaplamasında en iyi sonucu veren sanal asistandır. Alisa Rus seslendirme sanatçısı Tatyana Shitova tarafından yapılmaktadır. Alisa 2019 Mart ayında Türkiye'de hizmete sunulmuştur. Türkçe olarak Yandex Navigasyon uygulaması üzerinden kullanılabilmektedir. Refat Mustafayev Refat Mustafayev (, ; 1911 1984), II. Dünya Savaşı sırasında Kırım'ın yeraltı partizan hareketinde bölgesel bir parti sekreteri ve tabur komiseri olarak görev yapan bir Kırım Tatar komünistiydi. Nazi birlikleri Kırım'dan atıldıktan sonra, halen Kokand'da sürgündeydi ve Kırım Tatar uyruğu nedeniyle hayatının geri kalanında Kırım vatanından uzak yaşamak zorunda kaldı. Kırım Tatar sivil haklar hareketinin ilk günlerinden itibaren geri dönme hakkı için çabalayan bir aktivistti. Pena-Shokeir sendromu I Pena-Shokeir sendromu I, otosomal resesif yolla aktarılan, fetal akinezi deformasyon sekansı grubundan (fetal akinesia deformation sequence-1; FADS1), kalıtsal bir sendromdur. Multipl pterygium sendromunun letal tipinin fenotipi olabilir. İntrauterin evrede gelişme geriliği gösteren fetüsün doğumu prematüre olarak sonlanır; ölü doğum ya da doğumdan kısa bir süre sonra görülen bebek ölümleri olabilmektedir. Kas yetersizliği nedeniyle görülen eklem işlevsizliği (arthrogryposis), akciğere hipoplazisi, skrotuma inmemiş testisler ve yarık damak gibi bulgular öne çıkar. Boyun kısadır. Yüz ifadesi anlamsızdır. Hipertelorizm ve ptozis belirgindir; gözler iridir, göz kapakları açıklığı azdır. Ağız açıklığı küçüktür (mikrostomi). Altçenede hipoplazi (mikrognati) saptanır. Toraks küçük, kaburgalar ince, akciğerler hipoplaziktir. Bağırsaklar kısadır. Kalça, bilek, dirsek ve diz eklemlerinde ankiloz vardır. Eklem ankilozları nedeniyle yaygın iskelet kası atrofisi görülür, kemikler ince ve kırılgandır. Beyincik hipoplazisi ve beyin anomalileri vardır, hidrosefali saptanır. Çimkent Hayvanat Bahçesi Çimkent Hayvanat Bahçesi (Kazakça : Шымкент хайуанханасы , "Çimkent haıýanhanasy") Kazakistan'da Çimkent ili içindeki hayvanat bahçesidir. Ülkenin en büyük ve en eski hayvanat bahçelerinden biridir. Çimkent Hayvanat Bahçesi 1980 yılında kurulmuştur. Hayvanat bahçesi 54 hektarlık alandan (130 dönüm) oluşmaktadır. Çimkent Hayvanat Bahçesi, Kırmızı kitapta bahsedilen 20'den fazla hayvan türünü içeriyor. Hayvanat Bahçesi hayvanları için yem gereksinimlerinin % 25'i 30 hektarlık (74 dönüm) arazide yetiştirilir. Burası sadece bir milyon insanın yaşadığı bir şehirdeki çocukların ve yetişkinlerin rahatlayabildiği, hayvanların yaşadığı ve ürediği bir yer değil. Hayvanat bahçesi aynı zamanda bir hayvan araştırma laboratuvarıdır. Araştırmacılar ziyaretçiler için geziler ve konferanslar düzenliyor, 2003 yılında modern laboratuvar ekipmanları, bilgisayar, TV, VCR, herbaryumlar, koleksiyonlar ve diğer biyolojik sergilerle donatılmış bir konferans salonu ve 50 sandalyeli bir biyolojik oda faaliyete geçti.Çimkent Hayvanat Bahçesi gerçek bir yeşil alandır. 2000 adet dekoratif ağaç, 550 adet meyve ağacı, yaklaşık 10.000 gül vardır. Lazlar listesi Kazakistan-Çin petrol boru hattı Kazakistan-Çin petrol boru hattı, Çin'in Orta Asya'dan petrol ithalatına izin veren ilk doğrudan petrol boru hattıdır. Kazakistan'ın Hazar kıyısından Sincan, Çin'e kadar uzanmaktadır. Boru hattının sahibi Çin Ulusal Petrol Şirketi (CNPC) ve Kazak petrol şirketi KazMunayGas idir. 1997'de Çin ile Kazakistan arasında bir boru hattı inşaatı yapılması konusunda anlaşmaya varıldı. Boru hattının ilk bölümü Aktöbe petrol sahalarından Atırau'ya olan kısmı 2003 yılında tamamlanmıştır. Atasu, Kazakistan'dan Alashankou'ya olan boru hattı inşaatı Eylül 2004'te başladı ve Aralık 2005'te tamamlandı. Kenkiyak-Kumkol kısmının inşası 18 Ağustos 2007 tarihinde Kazakistan ile Çin arasında kabul edildi ve bu bölüm 11 Temmuz 2009 tarihinde tamamlandı. Boru hattı Çin Ulusal Petrol Şirketi (CNPC) ve Kazak petrol şirketi KazMunayGas tarafından geliştirildi. Hattın günümüzdeki kapasitesi yılda 14 milyon tondur. Boru hattının 2014 yılında yıllık 20 milyon ton nominal kapasiteye ulaşması beklenmektedir. 2.228 kilometre uzunluğundaki boru hattı Atırau, Kazakistan'dan Alashankou, Sincan, Çin'e kadar uzanmaktadır. Boru hattının Kenkiyak-Atyrau bölümü 449 kilometre uzunluğundadır ve günde 120 bin varil kapasiteye sahiptir. Boru hattının kapasitesi gelecekte günde 180 bin varile yükseltilme ihtimali vardır. Boru hattı, CNPC ve KazMunayGas arasında bir ortak girişim olan MunaiTas tarafından inşa edilmiştir ve işletilmektedir. Boru hattının Atasu-Alashankou bölümü 700 milyon dolara mal olmuştur. 987 kilometre uzunluğundadır ve günde 200 bin varil kapasiteye sahiptir. Bu bölümün kapasitesinin günde 400 bin varile yükseltilmesi mümkündür. Boru hattının Alataw Geçidi'nde bir yağ ölçüm istasyonu bulunmaktadır. Boru hattı CNODC ve KazTrans Oil JSC arasındaki ortak girişim tarafından inşa edilmiştir ve işletilmektedir. Bu boru hattı boyunca ilk petrol Ağustos 2006'da rafineriye ulaşmıştır. Kenkiyak-Kumkol bölümü 792 kilometre uzunluğundadır. Yıllık 10 milyon ton taşıma kapasitesine sahiptir. Bu bölüm 2011 yılında tam kapasitesine ulaşmıştır. Alashankou'd, Kazakistan-Çin petrol boru hattı, Maydağ Bucağı'na bağlayan 246 kilometrelik bir boru hattı olan Alashankou-Duşanzi Ham Petrol Boru Hattı ile bağlantılıdır. Boru hattının kapasitesi yılda 10 milyon ton petroldür ve esas olarak Duşanzi rafinerisine tedarik etmektedir. Boru hattı 21 Aralık 2005 tarihinde faaliyete geçmiştir ve ilk petrol 29 Temmuz 2006 tarihinde rafineriye ulaşmıştır. Boru hattı Çin Ulusal Petrol Şirketi (CNPC) tarafından inşa edilmiştir ve işletilmektedir. Kazakistan-Çin petrol boru hattında taşınan petrol, Aktobe bölgesi sahalarından ve Kumkol petrol sahasından tedarik edilmektedir. Gelecekte ana tedarik kaynağı Kaşagan sahasının olması planlanmaktadır. Boru hattı, Omsk-Pavlodar-Çimkent-Türkmenabat'a petrol nakliyesi için de kullanılmaktadır. Petrol bu boru hattı üzerinden Rus şirketleri TNK-BP ve Gazprom Neft tarafından taşınmaktadır. Ali Raif Dinçkök Ali Raif Dinçkök, (d. 1944, İstanbul - 11 Aralık 2018) Türk iş adamı. Lise öğrenimini Avusturya Lisesi'nde tamamladı. 1969'da Aachen Üniversitesi Tekstil Mühendisliği Bölümü'nden mezun oldu. İş hayatına Akkök Holding'de başladı ve Akkök Holding'in yönetim kurulu başkanlığı görevini yürüttü. 11 Aralık 2018 vefat etti. Marmara Üniversitesi İlahiyat Fakültesi Tatbikat Camisi'nde kılınan cenaze namazının ardından Zincirlikuyu Mezarlığı'na defnedildi. Süleyman Uluçamgil Süleyman