Angeles Uluslararası Havaalanı) iniş yapar. Boone ve Locke el sıkışırlar. Locke inmek için tekerlekli sandalyesini bekler. Charlie'ye eşlik etmek için polisler gelir. Havaalanında Jack'e babasının tabutunun kaybedildiği bildirilir. Kate, ajandan kurtulmayı başararak Claire Littleton'ın (Emilie de Ravin) yolcu olduğu bir taksiyi kaçırır. Jin-Soo Kwon (Daniel Dae Kim) çıkışta bavulundan yüksek miktarda nakit para çıktığı için gözaltına alınırken Sun-Hwa Kwon (Yunjin Kim), İngilizce bildiğinin öğrenilmesinden korkarak kocasına yardım edemez. Jack annesine babasının cenaze törenini yapamayacaklarını telefonda anlatır. Locke'ın bavulları da kaybolmuştur, Jack ve Locke bagaj servisinde karşılaşırlar ve kaybolan tabut ve bavullar konusunda konuşurlar. Jack isterse kendisini muayene edebileceğini söyleyerek Locke'a kartını verir. Locke kartı alır ve teşekkür ederek gider. İkinci zaman çizgisinde; olaylar 2007 yılında devam eder. Hidrojen bombasının patladığı andan sonra Jack, Kate, Hurley, Sayid, Jin, Juliet Burke (Elizabeth Mitchell), James "Sawyer" Ford (Josh Holloway) ve Miles Straume (Ken Leung) hiçbir şeyin değişmediğini görür. Sadece Ben Linus'ın (Michael Emerson), Jacob'ı (Mark Pellegrino) öldürdüğü zamana gelmişlerdir. Sawyer Juliet'in öldüğünü düşünerek Jack ile kavga eder ancak Juliet, Desmond'ın istasyonu patlatmasından sonra Kuğu İstasyonu enkazı altında sağ kalmıştır. Juliet yaralıdır, Sawyer onu kurtarmak için enkaza girer, Sawyer'a çok önemli bir şey anlatacağını söyler. Ancak yarası nedeniyle söyleyemeden ölür ve Sawyer onu enkazdan çıkarır, ölümünden Jack'i sorumlu tutar. Bu arada Sayid silahla ağır yaralanmıştır ve ölmek üzeredir. Hurley, Sayid'e yardım etmeye çalışmaktadır. Bu sırada Jacob çıkagelir ve Hurley'e kendisinin öldüğünü, kendisini kimsenin göremeyeceğini anlatır. Sayid'in kurtulması için onu tapınağa götürmeleri gerektiğini anlatır. Hurley'e kendisine önceden verdiği gitar kutusunu da getirmesi gerektiğini anlatır. Herkes Sayid'i tapınağa götürmek üzere yola çıkar. Sawyer ve Miles Juliet'i gömmek için geride kalır. Sawyer, Miles'tan medyumluk yeteneğini kullanarak Juliet'le iletişim kurmasını ister ve Miles "İşe yaradı" sözcüğüyle gizemli bir cevap aktarır. Tapınağa gidenler ise Diğerleri tarafından yakalanır. Hurley yakalandıkları Diğerleri'ne, onları Jacob'ın gönderdiğini ispatlamak için gitar kutusunu gösterir. Gitarın kutusunun içerisinden çıkan ahşap bir ankhı grubun lideri kırar ve içinden bir not çıkarır. Notta Hurley ile arkadaşlarının isim listesi ve Sayid'e yardım etmeleri gerektiği yoksa herkesin başının büyük belaya gireceği yazılıdır. Sayid bir havuza götürülür. Su altında kum saatinde belli bir zaman geçinceye kadar kalması gerekecektir. Ama havuzda canlandırma işe yaramaz ve Sayid'in öldüğü söylenir. Jack ona kalp masajı yapar, masaj sonuç vermez, Kate Sayid'in öldüğüne Jack'i ikna eder. Sawyer ve Miles da Juliet'i gömdükten hemen sonra yakalanarak tapınağa getirilmiştir. Ayrı bir odada Hurley'e sorular soran Diğerleri'nin lideri, Jacob'ın öldüğünü öğrenir ve şok olur. Hemen alarm vererek bir saldırıya karşı hazırlıklara başlanır. Jack'e kendilerine katılmaları konusunda ısrar ederler ancak Jack kabul etmez. Bu esnada Sayid aniden yaşama döner. Bu arada heykelin altındaki odada Ben ve yeni Locke vardır. Jacob yanmıştır. Yeni Locke bıçağı yerden alır ve bir kilim parçasıyla Jacob'ın kanını temizler. Siyah giyen adam Locke'ın formuna bürünmüştür. Ben'e dışarı çıkmasını Richard'a onunla görüşmek istediğini söylemesini ister. Dışarıda 316 sefer sayılı uçuşla gelen Bram ve ekibi heykele girmek istemektedirler, Richard onlara engel olmaktadır. Bu esnada Ben dışarı çıkar ve Richard Alpert'a (Nestor Carbonell), Locke'ın onunla görüşmek istediğini söyler. Ancak Ben'e Jacob'ın nasıl olduğu sorulur, Ben öldüğünü söylemez, Jacob'ın iyi olduğunu belirtir. Locke'ın Richard'ı görmek istediğini yinelemesi üzerine Richard kızar ve Ben'i hırpalayarak eski Locke'ın cesedinin yanına fırlatır. Ben Locke'ın cesedini görünce çok şaşırır ama Bram ve silahlı ekibi ile birlikte zorla heykele sokulur. Siyah giyen adam silahlı gruba Jacob'ın öldüğünü ve dışarı çıkmalarını söyler. Ancak ona ateş edilir. O zaman duman canavarına dönüşür ve Ben hariç tüm ekibi kolayca öldürür. Daha sonra Locke formunda iken Ben'e amacının eve dönmek olduğunu anlatır ve bunu ironik bulur çünkü eski Locke'ın tek amacı adada kalabilmektir. Eski Locke'ın hayatının acınacak durumda olduğundan bahseder. Dışarıda Richard tapınaktan fişekler fırlatıldığını görür. Siyah giyen adam heykelden dışarı çıkar ve Richard'a zincirlerinden kurtulduğunu gördüğünü söyler. Richard bu sözle adamın kim olduğunu anlar ama bir şey söylemeyeden adam onu darbelerle bayıltır. Richard'ı sırtına alıp ormana doğru taşımadan önce Diğerleri'ne hepsinin birer hayal kırıklığı olduğunu söyler. 6 Ocak 2010'da, genelde ocak ayının son salı günü saat 9:00'da yapılan ABD Başkanı Barack Obama'nın yıllık konuşması için Beyaz Saray'ın 26 Ocak ve 2 Şubat tarihlerini düşündüğünü açıkladı. Sonraki tarihin seçilmesi, "Lost"'un prömiyerini engellemekte ve ABC'nin aylar önce "Final Sezonu" için yaptığı tanıtımları sabote ederek sezonun ilk bölümünün başka br tarihte yayınlanmasına neden olacaktı Bu engelleme, dizinin hayranlarının online bir protestosuna neden oldu ve olay, onlarca medya kuruluşunca ele alındı. 8 Ocak'ta Beyaz Saray Basın Sekreteri Robert Gibbs, Obama'nın konuşma saatini değiştirdiğini açıkladı., Hugoniot elastik sınır Hugoniot elastik sınırı tek eksenli şekil değiştirme (İng.:Uniaxial strain) durumu için malzemenin akma sınırı olarak tanımlanabilir ve malzemenin standart çekme testi sonucunda bulunan akma gerilmesi ile aynı değildir. Malzemenin tek eksenli gerilme (İng.:Uniaxial stress) durumu için verilen akma gerilmesine benzer bir ifadedir denebilir. Tek eksenli şekil değiştirme durumu; patlama, çarpışma gibi çok hızlı (mikro saniye mertebesinde) gerçekleşen veya gerilme yoğunluğunun çok yüksek olduğu olaylarda karşılaşabilen ve malzemenin bir eksende diğer eksenlere göre çok yüksek şekil değiştirmesi sonucu oluşan durumdur. Teorik olarak malzemenin boyutlarından, deformasyon yönündekinin diğerlerine göre çok küçük olması ile incelenebilir (Taylor çarpışma ["impact"] deneyi veya plaka çarpışma ["plate impact"] deneyi). Kuzey Londra derbisi Kuzey Londra derbisi Kuzey Londra'nın iki takımı olan Arsenal ve Tottenham Hotspur arasında oynanan yerel derbi maçına verilen isimdir. İki takım arasındaki ilk maç 19 Kasım 1887'de oynanan (Arsenal o tarihte, günümüzde Londra Belediyesi sınırları içinde yer alan, fakat o tarihte Kent idari yönetiminin içinde yer aldığı Plumstead'de kurulmuştu ve Royal Arsenal olarak biliniyordu) dostluk maçıydı. Maç, Tottenham Hotspurs 2-1 öndeyken bitime 15 dakika kala "havanın kararması" nedeniyle tatil edildi. Putilov Fabrikası Putilov Fabrikası, Leningrad Kirov Fabrikası veya Kirov Fabrikası (Rusçası: Кировский Завод), Rusya'da Sankt-Peterburg’da yer alan makina fabrikasıdır. Fabrika 1800’lü yıllarda top mermisi imalatı için inşa edilmiştir. 1848 yılında Putilov isimli bir sanayici tarafından satın alınmış ve adı Putilov Fabrikası olmuştur. Bu dönemde demiryolları için yürüyen aksam üretimi yapar. 1890’lı yıllardaki sanayileşme döneminde üretim kapasitesi ve işçi sayısı artacaktır. 1900 yılına gelindiğinde fabrikadaki işçi sayısı 12 bin 400 kişidir. Fabrika Rusya Çarlık hükûmeti için büyük siparişleri ve demiryolu aksamını üretecek ve ülkedeki en önemli sanayi kuruluşları arasında yer alacaktır. 1900 yılından itibaren top mermisi üretimine yeniden başlayacak ve Çarlık Ordusunun en önemli cephane tedarikçisi olacaktır. 1917 yılına gelindiğinde Sankt Petersburg şehrinin en büyük fabrika kompleksi durumundadır. 1917 yılında meydana gelen Şubat Devrimi ile Çarlık rejiminin yıkıldığı dönemde Putilov Fabrikası işçilerinin düzenlediği grevler ve eylemler öne çıkmıştır. Bolşeviklerin iktidarı aldığı Ekim Devrimi sonrasında fabrikanın ismi Kızıl Putilov Fabrikası olarak değiştirilir. Fabrika Sovyetler Birliğinde gerçekleştirilen sanayileşme hamlesi gereğince başı çeker ve çok sayıda ağır makina üretir. Fabrikanın ismi 1934 yılında suikast sonucu öldürülen Sergey Kirov’un anısına Kirov Fabrikası olarak değiştirilir. Kirov Fabrikası, II. Dünya Savaşı öncesi ve sırasında savaş sanayi için üretim yapacaktır. Traktör yerine tank üretimi yapılacak ve ünlü T-34 tankı bu fabrikada üretilecektir. Sovyetler Birliği’nin dağılmasından sonraki dönemde fabrika üretime devam edecektir. Kimberley Joseph Kimberley Joseph (d. 30 Ağustos 1973), Kanadalı-Avustralyalı bir oyuncu. Kanada'da doğan Joseph, Gold Coast'ta büyüdü ve İsviçre'de eğitim gördü. Avustralya'ya döndükten sonra Bond Üniversitesi'ne giren Joseph, "Paradise Beach" dizisinin kadrosuna girdiği için on dokuz yaşında eğitimini yarıda bıraktı ve on sekiz ay boyunca dizide rol aldı. "Paradise Beach" bittikten sonra, "Hey Hey It's Saturday"de çalışmaya başladı. Daha sonra "Gladiators" dizisinin sunucularından biri oldu. "Gladiators"den sonra 1995-1996 yıllarında "Home and Away" dizisinde Joanne Brennan karakterini canlandırmaya başladı. 1999'da Amerika Birleşik Devletleri'ne gitti ve New York'taki Atlantic Theater Company'de oyunculuk eğitimine başladı. Sonrasında Los Angeles'ta on sekiz ay boyunca çeşitli seçmelere katıldı, ancak başarılı olamadı. 2001'de İngiliz TV dizisi "Cold Feet"te Jo Ellison karakterini oynadı. Dördüncü ve beşinci serilerde rol aldıktan sonra; 2002'de Avustralya'ya döndü. 2004'te "All Saints" dizisinde altı bölüm Dr. Grace Connelly karakterini canlandırdı. "All Saints"in çekimleri bittikten sonra, "Lost" dizisinin pilot bölümünde kazazedelerden Cindy Chandler karakterini canlandırdı. Rol, başlangıçta bir kerelik olarak düşünülmüştü; ancak yapımcı karakteri ve Joseph'i beğendi. Sonrasında ikinci ve üçüncü sezonlarda tekrarlanan bir karakter hâline geldi. Joseph, Kazakistan'da Sovyet nükleer testlerinin etkilerini ortaya koymak için yardım etkinliklerine katıldı ve kısa bir film çekti. Sunucu olarak 1996 Yaz OlimpiyatlarÄ±'nda halter - Erkekler 70 kg Bunlar, Atlanta'da yapılan 1996 Yaz Olimpiyatları'nda halter oyunlarındaki erkekler 70 kg müsabakasının sonuçlarıdır. Bu yarışmaya toplam 28 halterci katıldı ve haltercilerin vücut ağırlıklarının limiti 70 kilogramdan daha az olarak belirlendi. Her bir halterci koparma ve silkme dallarında üçer kaldırış yapma hakına sahipti. Her bir daldaki en iyi kaldırışlarının toplamı o haltercinin final sıralamasındaki ve madalya kazanmadaki durumunu belirledi. Gren (Türk müzik grubu) Gren, İstanbul kökenli alternatif, progresif metal grubu. 2000'li yılların başlarında İstanbul'da bir müzik komünitesi içinde farklı gruplarda yer alan dört müzisyenin bir araya gelmesiyle kurulan Gren, müzik hayatına İngilizce sözlü Alternatif-Progresif Metal besteler ile başladı ve dört şarkıdan oluşan bir demo kaydetti. 2005 yılında ‘Horizon’ adlı şarkısıyla NokiaSupersound yarışmasında 484 aday arasından ilk 11'e girerek finale kalan Gren bu sayede 25 Aralık 2005 gecesi Televizyon Makinası'nda sergilediği canlı performans ile ilk defa televizyon ekranlarda göründü. 2006 yılının başlarında müziğe Türkçe sözlü bestelerle devam etmeye karar veren grup, Anima'dan tanınan Murat Çopur'un bas gitarist olarak gruba dahil olmasiyla bugünkü halini aldı. 2007 yılında Rakun Müzik ile yapım ve menajerlik anlaşmaları imzalayan Gren, ilk büyük festival performanslarını 2 Temmuz 2007'de RadarLive'da, 14 Temmuz 2007'de Masstival'de ve 5 Ağustos 2007'de Zeytinli Rock Festivali'nde sergiledi. Ardından Mor ve Ötesi'nin misafir grubu olarak Celal Bayar Üniversitesi'nde ve İzmir'deki Ooze Venue'de büyük kitlelere kendini gösterme fırsatı bulan Gren, Nisan 2009'da Tarkan Gözübüyük prodüktörlüğünde ve Chris Sheldon'ın katkıları ile ilk albümü'nü çıkardı. On üç şarkıdan oluşan bu albümün produktörlüğünü Tarkan Gözübüyük üstlenmiştir. Tüm şarkıların sözleri ve müziği Gren’e aittir. Sıradışı kapağıyla dikkat çekmiştir. Albümün ilk klibi, Anıl Tütüncüoğlu yönetmenliğinde, Sen'e çekilmiştir. İniş takımı İniş takımı, havacılıkta uçağın yere inişini kolaylaştıran yapıya (genelde bu tekerlek olur) denir. İniş takımları uçak kaltıktan inene kadar geçen süre içinde kapalı tutulur. Havacılıkta iniş takımları, uçağın zemin üzerinde taxi yapmasını,kalkış ve iniş yapmasını sağlayan mekanik sistemlerdir.İniş takımları genel olarak tekerlekli olur, fakat iniş veya kalkış yapacağı yüzeye bağlı olarak tekerlek, kızak ve kayak tipi olmak üzere farklı kombinasyonlarda tipleri mevcuttur. Uçağın nasıl bir iniş takımına sahip olacağı, mühendisler tarafından uçağın hangi amaçla ve ne tür pistlerde uçuş gerçekleştireceğine göre belirlenir.Katı yüzeylerde ( pist, yol, gemi güvertesi) uçuş gerçekleştirecek uçaklar iniş şok emici sistemlerle donatılmış tekellekli iniş takımları kullanılır, günümüz havacılığında hemen hemen çoğu uçak tekerlekli iniş takımlarına sahiptir, fakat karlı yüzeylere ve suya iniş kalkış gerçekleştiren uçaklar da vardır ve bunlar kayaklı, kızaklı iniş takımlarına sahiptirler. İniş takımları,uçağın nistepen ağır parçalarından birisidir uçağın ağırlığının %7'si kadar ağırlığa sahip olabilirler fakat tipik olarak %4-5 gibi bir ağırlığa sahiptirler. Aytek Aşıkoğlu Aytek Aşıkoğlu (d. 20 Ağustos 1982, İstanbul), Türk futbolcudur. Defans pozisyonunda görev almakta olup, 3. Lig ekiplerinden Halide Edip Adıvar'da forma giymektedir. Erciyesspor'un defans bölgesinde vazgeçilmez isimlerinde olan oyuncu kendini Gaziantespor'da geliştirmiş ve sırasıyla da Elazığspor (kiralık), Boluspor ve Erciyespor'da oynamıştır. Sezon sonu sözleşmesinin bitimiyle serbest kaldı ve bunun üzerine 1. Lig ekiplerinden Çaykur Rizespor'a transfer oldu. Şu an da 3. Lig ekiplerinden Halide Edip Adıvar'da forma giymektedir. Frantz Granvorka Frantz Granvorka (d. 10 Mart 1976- Val-de-Marne) FransÄ±z voleybolcu. Martinik kökenlidir. Babası Martinikli antrenör ve eski voleybolcu Séverin Granvorka'dır. İlk kulübü 1992’de formasını giydiği VGA Saint-Maur oldu. Millî takımda ilk kez 1996 yılında oynadı. 2002 Dünya Şampiyonası’nda "en iyi servis" ödülünü aldı. 2007 yılında bırakana kadar Fransa millî takımında toplam 282 kez forma giydi. Bir süre Fransız takımlarında oynadıktan sonra voleybol kariyerini 1999 yılından başlayarak İtalya’da sürdürdü. 2004 yılında kısa bir süre Yunan takımı Iraklis’te de oynayan Granvorka, 2008 yılında Ziraat Bankası’na transfer oldu. Oyuncu, İtalyan voleybolcu Valentina Serena ile evlidir. 1991-92 Kıbrıs Birinci Ligi Kıbrıs Birinci Ligi 1991-92, Kıbrıs'ın elli dördüncü futbol sezonudur. 14 takımın katıldığı sezonda APOEL şampiyonluğu kazandı. 1992-93 Kıbrıs Birinci Ligi Kıbrıs Birinci Ligi 1992-93, Kıbrıs'ın elli beşinci futbol sezonudur. 14 takımın katıldığı sezonda Omonia şampiyonluğu kazandı. Brett Cullen Peter Brett Cullen (26 Ağustos 1956), Amerikalı dizi ve sinema oyuncusu. Cullen 1980'lerin CBS dizisi "Falcon Crest"te iki sezon boyunca (1986-1988) Dan Fixx ve ABC western dizisi "The Young Riders"da bir sezon boyunca (1989-1990) Marshal Sam Cain karakterini oynadı. 1980'de CBS western mini dizisi "The Chisholms"un son dokuz bölümünde Gideon Chisholm'u canlandırdı. Cullen kısa süreli "Legacy" dizisinde başrolde oynadı ve Ned Logan karakterini canlandırdı. 1983'te mini dizi "The Thorn Birds"de Bob Cleary'yi canlandırdı. "The West Wing" dizisinde Cullen, Batı Virjinya'nın valisi ve cumhuriyetçilerin başkan yardımcısı adayı Ray Sullivan'ı oynadı. 2007 başlarında NBC dizisi "Friday Night Lights"ta Amerikan futbolu oyuncularından biri olan Tim Riggins'in (Taylor Kitsch) babasını canlandırdı. Konuk olduğu televizyon dizileri arasında şunlar bulunmaktadır: "The Incredible Hulk", "M*A*S*H", "V", "Matlock", "", "Ally McBeal", "Walker, Texas Ranger", "Once and Again", "Without a Trace", "Cold Case", "The Mountain", "Monk", "", "Desperate Housewives", "Pepper Dennis", "Lost", "Ghost Whisperer", " Private Practice", "Ugly Betty" ve "Friday Night Lights". 2009'da ABC Family dizisi "Make It or Break It"te tekrarlayan bir rolü vardı. Son olarak "Ghost Rider" filminde Barton Blaze rolünü oynayan Cullen'ın yer aldığı diğer filmler şunlardır: "Wyatt Earp" (Kevin Costner ile), "" (Kenny Rogers ve Bruce Boxleitner ile), "Something to Talk About" (Julia Roberts ve Dennis Quaid ile), "The Replacements" (Gene Hackman ile), "On Golden Pond" (Julie Andrews ve Christopher Plummer ile), "Nancy Drew" ve "Gridiron Gang". 1993-94 Kıbrıs Birinci Ligi Kıbrıs Birinci Ligi 1993-94, Kıbrıs'ın elli altıncı futbol sezonudur. 14 takımın katıldığı sezonda Apollon Lemesu şampiyonluğu kazandı. Seattle Post-Intelligencer Seattle Post-Intelligencer (popüler olarak bilinen adıyla Seattle P-I, Post-Intelligencer, veya P-I), online bir gazetedir. Daha önceden Seattle, Washington çevresinde basılı olarak dağıtılmaktaydı. Gazete, 1863'te "Seattle Gazette" adıyla haftalık bir gazete olarak kuruldu ve 17 Mart 2009'a dek broadsheet formatında günlük olarak yayımlandı. Sonrasında yalnızca online gazete hâline getirildi. Basılı dağıtımı durdurulmadan önce "Post-Intelligencer", "The Seattle Times" ile birlikte Seattle'da günlük olarak yayımlanan iki gazeteden biriydi. 1994-95 Kıbrıs Birinci Ligi Kıbrıs Birinci Ligi 1994-95, Kıbrıs'ın elli yedinci futbol sezonudur. 12 takımın katıldığı sezonda Anorthosis şampiyonluğu kazandı. Międzyrzecz Międzyrzecz (, ) Polonya'da bulunan 18,310 nüfuslu bir şehir. Şehir Lubusz eyaletine bağlı ve yakınından Obra nehri geçiyor. Międzyrzecz, 10,26 kilometrekare alana sahiptir. Los Angeles Polis Teşkilatı Los Angeles Polis Teşkilatı (Los Angeles Police Department, LAPD), Amerika Birleşik Devletleri'nin Los Angeles şehrinin polis teşkilatıdır. On binden fazla memuru ve üç binden fazla sivil personeli bulunmaktadır. 3.8 milyonluk nüfus ve 1.290 km'lik alandan sorumlu olan bu teşkilat; Amerika Birleşik Devletleri'ndeki en büyük kolluk kuvvetlerinden biridir. Tarihi boyunca sayısız filmde ve televizyon dizilerinde konu edilen LAPD, birçok kez ırkçılık ve yolsuzluk iddialarına maruz kaldı ve tartışmalara yol açtı. Tahsin Özgüç Tahsin Özgüç (1916, Kırcaali - 28 Ekim 2005, Ankara), Türk arkeolog ve akademisyendir. Tahsin Özgüç 1916 yılında Bulgaristan, Kırcaali'de doğmuştur. Ankara Üniversitesi Dil ve Tarih-Coğrafya Fakültesi'nde öğrenimine o kurumun ilk öğrencilerinden biri olarak arkeoloji bölümünde başlamış ve 1940'ta mezun olmuştur. Bu dönemde bu bölümde akademik hoca olarak Almanya'dan gelmiş olan Hans Henning von der Osten ve George Rohde ve Türk hoca Şemsettin Günaltay bulunmaktaydı. Tahsin Özgüç mezun olduktan sonra doktora çalışmalarına devam etmiş ve 1942'de "Tarih Öncesi Anadolu'da Ölü Gömme Gelenekleri" adlı doktora tezi ile Doktorluk unvanı almıştır. Bu doktora tezi 1948'de Türkçe ve Almanca olarak yayınlanmıştır. Tahsin Özgüç aynı fakültede okutman olarak göreve devam etmiş ve 1945'te kadrolu asistan olarak akademik kariyere geçmiştir. Bu dönem içinde 1944'te yine aynı bölümden mezun olmuş ve okutmanlık kariyerini sürdüren Nimet Dinçer ile evlenmiştir. Bu evlilik sadece hayat birleştirme değil çok parlak akademik birleşme de olmuştur ve Tahsin Özgüç'ün sonradan yaptığı arkeolojik çalışmalarda karısı Nimet Özgüç devamlı onun akademik çalışmalarına ortak olmuştur. Tahsin Özgüç akademik kariyerine 1945'te Ankara Üniversitesi Dil ve Tarih-Coğrafya Fakültesinde kadrolu asistan olarak başlamış ve 1981'de emekli olana kadar bu kurumda akademik görev yapmıştır. 1945-46 döneminde asistan; 1946-1954 döneminde doçent; 1954-1981 döneminde profesör olarak çalışmıştır. 1968-1969 yıllarında aynı fakültenin dekanı olmuştur. 1969-1980 yıllarında Ankara Üniversitesi Rektörlük görevini ifa etmiş ve Türkiye'nin ikinci üniversite olarak kurulun bu üniversiteside en uzun bu görevde kalan kişi olmuştur. 1981'de yaş dolması dolayısıyla üniversite profesörlüğünden emekli olmuştur. Tahsin Özgüç akademik kariyerinin bitmesinden sonra 1981'de YÖK üyeliğine getirilmiş ve bu kurumda YÖK Başkanvekilliği görevini 1988 yılında görev süresi dolmasına kadar devam ettirmiştir. YÖK kurumu bazı çevrelerce 1980 askeri darbesi tarafından üniversitelere ve akademik hürriyetlere karşı alınan siyasi kararların uygulayıcısı olarak görülmüştür. Özgüç bu kurumun başında olduğu için bu politikalara karşı gelmediği için tenkit edilmiştir. Tahsin Özgüç ve yetiştirdiği öğrencilerin Anadolu'nun arkeolojik incelenmesine ve bu alanda bilginin çok hızla geliştirilmesine çok büyük katkıları bulunmuştur. Birçok uluslararası ün kazanmış arkeoloji kazısı ve bunları açıklayan sayısı yüzü aşan makale, kitap bölümü ve kitabı ile bu katkısı açıkça ortada bulunmaktadır. Tahsin Özgüç ve eşi Nimet Özgüç birlikte Orta Anadolu'da çok önemli bir kazı yeri olan Kayseri yakınlarında Kültepe mevkiinde yaptıkları kazılar ve burada bulunan Kanes adlı MÖ 2000-1700 yıllarında kurulu antik şehre bağlı olan Asurlu tüccarların sitesinde buldukları mimari kalıntıları, arkeolojik objeler ve gayet çok sayıda çivi yazılı belgeler Anadolu'nun ilk tarihsel dönemine büyük bir aydınlık getirmiştir. Bu kazılardan sayısı 20.000'i aşan çivi yazılı tablet keşfolunduğu ve bunun büyük bir kısmını ancak gelecek dönemlerin arkeologlarının inceleyebileceği açıklanmıştır. Bu Kültepe kazıları için Tahsin Özgüç 57 yıl uğraşmıştır. Onun çalışmalarıyla şehirdeki arkeolojik eser sayısı arttı Kayseri Arkeoloji Müzesi'nin kurulmasına yol açtı. Bununla da yetinmeyip Karahöyük Elbistan, Horoztepe (Tokat), Altıntepe (Erzincan), Masathöyük, Kazankaya, Terga, Ferzant ve Kulülü kazılarını da idare etmiştir. Elbistan Karahöyük kazıları yaklaşık MO. 1200 Lüvi hiyografik yazılı büyük bir kitabe ortaya çıkartmış ve Hititlerin düşünüşnden sonra Anadolu'da olanları ortaya çıkaran ana belge olmuştur. Bu kazı hakkında Türk Tarih Kurumu çok sayıda (2 cilt kitap ve makale) yayım yapmış ve bunlarin çoğunluğuna Tahsin Özgüç katkı yapmıştır. 1959-1967 yılları Altıntepe kazılarında çok güzel bir tapınak kalıntısı ve mezarlar bulunmuş ve bu sitin en batı Urartu yerleşkesi olduğu anlaşılmıştır. 1973-1978'de Tokat yakınlarındaki Masathöyük kazılarında bulunan üç yörel idare binasında bulunan küçük çivi yazısı tabletler arşivi Hitit devletinin merkezi ile yörel idaresinin bağlantılarını ilk defa açığa çıkarmıştır. En önemli Türkçe eserleri Yapı Kredi Kültür Yayınları yazar serisi makalesinde şöyle sıralanmıştır. Bir yabancı kitap satıcısı Tahsin Özgüç eserleri listesinde 33 kitap sıralamaktadr. Tahsin Özgüç dış ülkelerde arkeoloji bilimi alanında 1962-1964 döneminde ABD Princeton Üniversitesi çok ünlü araştırma kurumu olan "Institute for Advanced Study"'de; 1964'te Almanya Saarland Üniversitesi'nde ve 1975-1976 döneminde Almanya Münih Üniversitesi'nde misafir profesörlük yapmıştı. Yazılıp sıralanmısı imkânsız sayıda olan dış ülke üniversite ve yüksek akademik araştırma kurumlarında verdiği konuşma, seminar ve konferans bulunmaktadır. Özgüç yurt içinde akademik bilimsel kurumlar üyesi idi. Akademik hayatı içinde üyesi olduğu Türk Tarih Kurumu ona "Şeref üyeliği" payesi vermişti. "Türkiye Eskiçağ Bilimleri Enstitüsü" uyesi olmuştu. Yurt dışında üye olduğu akademik bilimsel kurumlar arasinda Alman Arkeoloji Enstitüsü, Britanya Akademisi, Amerikan Arkeoloji Enstitüsü, Baverya Bilimler ve Humanite İlimleri Akademisi ve Londra Şehri Arkeolojik Sosyetesi bulunmakta idi. Kendisine verilen uluslararası ödüller ve onursal doktoralar listesi şöyledir: DEVK-Arena Estadi Comunal d'Aixovall Andorra'nın Aixovall şehrinde bulunan futbol stadyumu. Tamamı koltuklu olan stadyum, 1.800 kişi kapasitesiyle Andorra'daki en büyük stadyum konumundadır. Andorra millî futbol takımı, iç saha maçlarını burada oynamaktadır. Andorra la Vella Komün Stadyumu Estadi Comunal d'Andorra la Vella Andorra'nın başkenti Andorra la Vella'da bulunan futbol stadyumu. 850 kişi kapasiteli stadyum, Estadi Comunal d'Aixovall ile birlikte Primera Divisió ve Segona Divisió maçlarına ev sahipliği yapmaktadır. Annuit cÅ“ptis Annuit cœptis, Büyük Amerikan Ulusal Mührü'nün simgelerinden biridir. "Tanrı Başlangıcı Destekler" anlamına gelir. İkinci simge (Novus Ordo Seclorum) ise: "Tarihin Yeni Düzeni" anlamına gelir. Amerikan Kongresi 1782'de Philadelphia'dan William Barton'u Büyük Amerikan Ulusal Mührüne bir öneri getirmesi için seçti. Barton da Her şeyi Gören Göz'ün altına 13 katlı bir piramit yerleştirmeyi tavsiye etti. Slogan olarak da "Deo Favente"yi ("Tanrı'nın Destekleriyle"), "The Pyramid and Perennis"i ("Piramit ve Perennis") belirlendi. Charles Thomson mührün son versiyonunu tasarlarken "Deo Favente" yerine "Annuit Cœptis", "Perennis" yerine de "Novus Ordo Seclorum" yazdı. Ethiopian Airlines'ın 409 sefer sayılı uçuşu Ethiopian Airlines'ın 409 sefer sayılı uçuşu, 25 Ocak 2010'da Beyrut, Lübnan'dan Addis Ababa, Etiyopya'ya gitmek üzere havalanan uçağın, kalkıştan kısa süre sonra Akdeniz'e düşmesiyle sonuçlanan havacılık kazası. Ethiopian Airlines uçağının, Lübnan'daki Beyrut Refik Hariri Uluslararası Havalimanı'ndan kalktıktan kısa süre sonra Akdeniz'e düştüğü rapor edildi. İlk bilgilerde 83 yolcu ve 8 mürettebatın olduğu belirtildi. Ayrıca 51 yolcunun ise Lübnanlı olduğu söylendi. Uçak, Etiyopya'nın başkenti Addis Ababa'ya hareket ediyordu. Kalktığı sırada havanın fırtınalı olduğu açıklandı. Lübnanlı yetkililer uçağın düşüş sebebini öğrenmek için soruşturma açtıklarını belirtti. National Transportation Safety Board ve Boeing soruşturmaya yardımcı olacaklarını söyledi. Lübnan Cumhurbaşkanı Mişel Süleyman olayın terörizm etkenli bir olay olmadığını dile getirdi. Lübnanlı yetkililer'in yaptığı son açıklama'ya göre, pilotlar uçağın irtifasını, hızını ve yönünü yanlış algıladı. Fransa'nın Beyrut Büyükelçiliği'nden yapılan açıklamaya göre Büyükelçi Dennis Pietton'un eşi Marla Sanchez Pietton'da uçak yolcuları arasındaydı. Uçakta bir tane'de Türk yolcu bulunmaktaydı. Erak Erak (Farsça: اراک, Eski adı: Sultanâbad), İran'da Merkezi Eyaleti'nin yönetim merkezi olan şehir. Aynı zamanda, eyaletin aynı isimli Erak şehristanı'nın da yönetim merkezi olan şehrin 2006 yılı resmi nüfusu 480.560 kişi ve 121.597 hanedir. Tahran'a 260 km uzaklıktaki şehir, denizden 1750 m. yüksekte kuruludur. Kuru ve soğuk bir iklimi vardır. Arak, İran'ın sanayi yönünden gelişmekte olan kentlerinden biridir. İran'ın orta kısmında bulunması ve ulaşım olanaklarının iyi olması şehrin gelişmesini sağlamıştır. Ağır sanayi özellikle de makine ve metal sanayi çok gelişmiştir. Benetton B195 Benetton B195, Benetton'un 1995 sezonu için Rory Byrne ve Ross Brawn tarafından tasarlanmış olan Formula 1 aracı. Benetton B194'le hemen hemen aynı özellikleri taşıyan B195, kullanılmaya başlanan Renault motorunun kurulumu, vites kutusu ve arka süspansiyon donanımından ötürü yeni bir model olarak tasarlanmıştır. Böylece araç, rakip Williams araçlarına benzer biçimde Renault V10 motoruyla varsıllaştırılmıştır. Ne var ki, Williams FW17 ölçüsünde kararlı bir yapıya sahip olmayan bu model teknik sorumluların beğenisini kazanamamıştır. Ferrari 412T Ferrari 412T, Ferrari'nin 1994 ve 1995 Formula 1 sezonlarında kullandığı araç. 412T John Barnard ve Gustav Brunner tarafından tasarlanmıştır. Bask topu Bask topu (Baskça: "euskal pilota" veya "pilota"; İspanyolca: "pelota vasca"; Katalanca: "pilota basca"), bir çeşit sahada tek elle kullanılan raketle deri bir topu duvara (İspanyolca'da "frontón" ya da "pilotaleku", Baskça'da "pilota plaza" , Katalanca'da "frontó") göndermek suretiyle yapılan oyundur. "cesta punta" olarak bilinen standart pelota iki kişilik bir oyundur. Ancak başka türleri çiftler halinde oynanabilir. Oyuncular bileklerine sarılı raket benzeri ilginç şekli tahtalarla, iki kere sıçramadan rakiplerce karşılanamayacağı şekilde topu duvara atmayı amaçlarlar. "Pelota a mano" adındaki çıplak el iki tekler ya da ikiye karşı oynanan da dahil olmak üzere birçok farklı türü vardır. "Frontenis" adındaki türü güçlendirilmiş telleri olan tenis raketleriyle oynanır. "Xare" de tenis raketleri kullanır ancak, bunun telleri gevşektir; "Leather pelota" ve "pala corta" sert tahta sopalar ile oynanır. Maçı kazanmak için gerekli olan skor, 25 ile 50 arasındaki herhangi bir sayıdır. Çiftlerde servisi kullanmış olsun olmasın iki oyuncu da sayı kazanır. Her sayının başında servis kullanan oyuncu topu servis çizgisi arkasında cesta ile oyuna sokar; geçerli bir servis aşağıdaki yatay metal çizginin üzerinden doğrudan ön duvara vurmalı ve 4 ile 7 sayılı çizgiler arasında yere düşmelidir. Yan ve arka duvarlar top duvardayken sadece bir kere kullanılabilir. Bask topu ilk kez 1900 Paris Oyunları'nda resmî bir Olimpiyat sporu olarak yer aldı. İspanya ve Fransa'da federasyonlarının olması yanında, Arjantin, Bolivya, Brezilya, Kanada, Kosta Rika, Küba, Şili, Dominik Cumhuriyeti, Ekvador, El Salvador, Filipinler, Guatemala, İtalya, Meksika, Paraguay, Peru, Porto Riko, Uruguay, ABD, Venezuela, Hollanda, İsveç, Hindistan ve Yunanistan'da da Bask topu federasyonları kurulmuştur. Oyunun kökeninin Basklara dayanmasından ötürü birçok nitelikli oyuncu da Bask Ülkesi'nden ve Bask kökenlilerden çıkmaktadır. Parmak arasÄ± terlik Parmak arası terlik, üstü açık, tabanı düz bir terlik türüdür. Üretim maliyeti düşüktür ve dünyada sayısız çeşitte desen ve renkte üretilmektedir. Ucuz olduğu için Hindistan, Pasifik Adaları ve Güneydoğu Asya'da çok popülerdir. Açık ve havadar olduğu için tercih edilmesine rağmen, aşırı kullanımı düztaban gibi ortopedik rahatsızlıklara yol açmaktadır. Azerbaycan başbakanları listesi Azerbaycan Başbakanı, Azerbaycan Cumhurbaşkanı'ndan sonra ülkenin en yüksek 2. siyasi makamıdır. Cumhurbaşkanı tarafından atanır. Mevcut başbakan 8 Ekim 2019 tarihinden beri Ali Asadov'dur. 2000-01 Primera Divisió Primera Divisió 2000-01 Andorra birinci futbol ligi Primera Divisió'nun altıncı resmî sezonu. 8 takımın katıldığı sezonda FC Santa Coloma şampiyonluğu kazandı. 2001-02 Primera Divisió Primera Divisió 2001-02 Andorra birinci futbol ligi Primera Divisió'nun yedinci resmî sezonu. 8 takımın katıldığı sezonda FC Encamp şampiyonluğu kazandı. Pelota Pelota (İspanyolca anlamı: "top") aşağıdaki top oyunlarını belirtebilir: 2002-03 Primera Divisió Primera Divisió 2002-03 Andorra birinci futbol ligi Primera Divisió'nun sekizinci resmî sezonu. 9 takımın katıldığı sezonda FC Santa Coloma şampiyonluğu kazandı. Salih Sultansoy Saleh Sultansoy (d. 1952 - Bakü, Azerbaycan) Azeri bilim insanı ve eğitimci, TOBB Ekonomi ve Teknoloji Üniversitesi öğretim üyesi. Saleh Sultansoy 1969 yılında Azerbaycan Devlet Üniversitesi'nde fizik alanında lisans eğitimine başladı. Daha sonra aynı üniversitede yüksek lisans eğitimini tamamladı. Ardından 1985 yılında Serpuhov (Rusya) Yüksek Enerji Fiziği Enstitüsünde doktora yaptı. Azerbaycan Bilimler Akademisi'nde 1989 yılında doçent (starşiy nauçnıy sotrudnik) 1993 yılında da profesör (veduşiy nauçnıy sotrudnik) unvanını kazanmıştır. Temmuz 2014 itibarıyla Saleh Sultansoy'un 370 tanesi Web of Science Bilim Atıf Dizini (SCI) tarafından taranan dergilerde (h-index: 35) olmak üzere, toplam 450’den fazla bilimsel yayını bulunmaktadır. Yine Web of Science verilerine göre Azerbaycan adresli makaleler arasında 338 makalesiyle müellif sıralamasında ilk yerdedir. 1993-1999 yıllarında Ankara Üniversitesinde sözleşmeli profesör olarak çalışmıştır. 1994 yılında Ankara ve Gazi üniversitelerinde çalışan 15 bilimci ile birlikte Türk Bilim Kenti (ATAM) projesini hazırlamış ve TBMM'ye sunmuştur. 1996 yılında Ankara Üniversitesi ile DESY (Hamburg, Almanya) araştırma merkezi arasında Bilimsel İşbirliği Anlaşmasının imzalanmasını sağlamıştır. 1997 yılında DPT desteği ile Türk Hızlandırıcı Kompleksi (TAC - Turkic Accelerator Complex) projesini başlatmıştır. 1998 yılında Ankara Üniversitesinin CERN ATLAS deneyine katılımını sağlamıştır. 1999-2000 yıllarında DESY araştırma merkezinde davetli profesör olarak çalışmıştır. Burada THERA ve TESLA projelerine önemli katkılarda bulunmuştur. 2001-2006 tarihlerinde Gazi Üniversitesinde sözleşmeli profesör olarak çalışmıştır. 2002-2005 yıllarında TAC projesinin 2.aşamasını yürütmüştür. 2005 yılında Gazi Üniversitesinin CERN ATLAS deneyine katılımını sağlamıştır. 2003 yılında Gazi ve Ankara üniversitelerinin CERN CLIC projesine katılımını sağlamıştır. 2007 yılından itibaren TOBB Ekonomi ve Teknoloji Üniversitesinde profesör olarak çalışmaktadır. Saleh Sultansoy 1997 yılından beri CERN'de aktif görev almaktadır. Saleh Sultansoy, Türk araştırmacıların hızlandırıcılar konusunda CERN'de 2020'li yıllarda kurulması planlanan Compact LInear Collider-Kompakt Doğrusal Çarpıştırıcı (CLIC) projesi çalışmalarına katılmış ve bu kapsamda ilk defa genç bilim insanlarının ve yüksek lisans ve doktora öğrencilerinin en ileri hızlandırıcı teknolojilerden biri ile ilgili doğrudan deneyim kazanma imkânına sahip olduklarını söylemiştir. Sahaf Sahaf, genel anlamıyla eski, artık basımı yapılmayan ya da ikinci el dergi ve kitapların alınıp satıldığı veya başka bir kitapla değiştirildiği küçük işletmeler ile bu mesleği yapanlardır. Bu tür kitap satış noktalarını, mekanlarını diğer benzerlerinden ayıran en büyük özellik ikinci el ürünlerin bulunabilmesi ve takas yöntemiyle ticaretin gerçekleşebilmesidir. Özellikle artık basılmayan, kısıtlı sayıda basılan fakat güncelliğini koruyan, ihtiyaç duyulan ya da tarihi önemine ilişkin olarak bir değer taşıyan her türlü basılmış eser bu alış verişin konusu olabilir. Sahaflar, bilimsel veriye ulaşabilmenin kütüphaneler dışındaki kaynak sağlayıcıları olabileceği gibi, tarihtekileri ve bellektekileri somut verilerle günümüze taşıyan önemli sosyo-kültürel mekanlardandır. Özellikle efemera koleksiyonerleri için önemli kaynaklar barındırmaktadırlar. 22. Uluslararası İstanbul Film Festivali'nde gösterilen filmler 22. Uluslararası İstanbul Film Festivali'nde gösterilen filmler Aşağıdaki listede 12 Nisan - 27 Nisan 2003 tarihleri arasında düzenlenen 22. Uluslararası İstanbul Film Festivali'nde gösterime sunulan filmlerin tamamı yer almaktadır. Almanya'da futbol Almanya'da en popüler spor olan futbol, Almanya Futbol Birliği ("Deutscher Fußball-Bund" ya da "DFB") tarafından yönetilmektedir. Almanya Futbol Birliği'nun merkezi Frankfurt'ta bulunmaktadır. Federasyon bünyesinde 6.6 milyon üyeyi ve 26,000 futbol kulübünü barındırmaktadır. Almanya liglerinin başında 1. ve 2. Bundesliga gelmektedir. Buna ek olarak, DFB-Pokal ("DFB-Pokal") adıyla ulusal bir organizasyon da düzenlenmektedir. Almanya millî futbol takımı ise 4 FIFA Dünya Kupası (1954, 1974, 1990, 2014) kaldırırken 3 de Avrupa Şampiyonluğu (1972, 1980, 1996) yaşamıştır. Ülkenin ana futbol müsabakası olan Bundesliga'da 18 kulüp mücadele etmektedir. "Hamburg" ise her Bundesliga sezonunda mücadele eden tek takımdır. Ligin asıl formatını kazandığı 1963'ten bu yana en çok şampiyon olan ekip Bayern Münih'tir. Almanya'nın ikinci ligi ise, 2. Bundesliga'dır. DFB-Pokal (Almanca: "DFB-Pokal", Deutscher Fußball Bund-Pokal), 1952'den beri düzenlenen bir ulusal turnuvadır ve Almanya futbolunun Bundesliga'dan sonraki en önemli futbol müsabakasıdır. Almanya futbol lig sistemindeki her kulüp, çeşitli elemeler yoluyla da olsa, bu turnuvaya katılabilmektedir. Bundesliga'dan UEFA Şampiyonlar Ligi'ne en fazla 3 takım gidebilirken kalan 3 takım ise, UEFA Avrupa Ligi'ne gitmektedir. Alman profesyonel futbol liginde birçok yabancı futbolcu bulunmaktadır. 2009 Kasım ayında Bundesliga'da 249 yabancı futbolcu bulunmaktadır. %45 olarak da gösterilebilir bu rakam. 2. Bundesliga'da 145 oyuncu vardır. Bunun oranı ise %31'dir. 3. Liga'da ise %15'i kaplayan yabancı futbolcu oranı bulunmaktadır. Kalkış yarışı Kalkış yarışı ya da Drag yarışı (İngilizce: "Drag racing"), iki motorlu taşıtın görece kısa ve düz bir çizgide yarıştığı ve bitiş çizgisini ilk geçenin yarışı kazandığı bir spordur. Araçlar, çeşitli kriterlere göre sınıflandırılır ki, bu kriterlerin arasında araç tipi, motor boyutu gibi otomobilin gücünü arttıran yakıtın kullanılması veya kullanılmaması gibi kısıtlamalar yer alır. Tipik bir şekilde sürücüler çiftler hâlinde birbirine karşı yarışır ve kazananlar, en son kalanın elendiği başka yarışlarda yarışmaya devam etmek üzere ilerlerler. Sürücü başlangıçta kural hatası yaparak karşı şeride geçerse elenir. "Christmas tree" (yılbaşı ağacı) olarak adlandırılan trafik lambası benzeri özel bir işaret sisteminde yeşil ışık yandığında taktik, ilk araç bitiş çizgisini geçene kadar, olabildiğince hızlı bir şekilde en yüksek hıza ulaşmaktır. Lanoux Gölü Lanoux Gölü (Fransızca: Lac du Lanoux , İspanyolca: Estany de Lanós) Güneybatı Avrupa'da yer alan Pireneler'deki en büyük göldür. Fransa'da Pyrénées-Orientales mevkiinde yer alır. Yüzeyölçümü 1,1 km ve rakımı 2.213 metredir. 1995-96 Kıbrıs Birinci Ligi Kıbrıs Birinci Ligi 1995-96, Kıbrıs'ın en yüksek kademeli futbol liginin elli sekizinci resmî sezonudur. 14 takımın katıldığı sezonda APOEL şampiyonluğu kazandı. 1996-97 Kıbrıs Birinci Ligi Kıbrıs Birinci Ligi 1996-97, Kıbrıs'ın en yüksek kademeli futbol liginin elli dokuzuncu resmî sezonudur. 14 takımın katıldığı sezonda Anorthosis şampiyonluğu kazandı. 1997-98 Kıbrıs Birinci Ligi Kıbrıs Birinci Ligi 1997-98, Kıbrıs'ın en yüksek kademeli futbol liginin altmışıncı resmî sezonudur. 14 takımın katıldığı sezonda Anorthosis şampiyonluğu kazandı. I. Dünya Savaşı'nda Ukrayna I. Dünya Savaşı çıktığında Ukrayna adı bir ulusu belirtmekten çok coğrafi bir bölgeyi tanımlamak için kullanılıyordu. Bugünkü Ukrayna sınırları içinde yer alan toprakların büyük bölümü Rus İmparatorluğu'nun yönetimi altındaydı. Sınırları 1815 Viyana Kongresi'yle çizilen bölgenin batı bölümü Avusturya-Macaristan İmparatorluğu'nun egemenliğinde bulunuyordu. Sınırlar her ne kadar Avrupa'nın etnik yapısına karşı bir olgu olarak algılanmasa da, Rus ve Avusturya imparatorlukları bölge üzerindeki egemenlik haklarını genişletmek amacıyla 19. yüzyıl sonlarında harekete geçmişlerdi. Rus İmparatorluğu Ukraynalıları Küçük Ruslar olarak görmekte ve daha büyük bir topluluk olan Rusofilleri desteklemekteydi. Avusturya ise 19. yüzyıl sonlarında hareketlenen Ukrayna ulusalcılığından yana tavır almıştı. Batı Ukrayna her iki devlet için Balkanlar ve bu bölgede yaşayan Ortodoks Slavlara açılan kapı konumundaydı. Avusturya-Macaristan'ın bölge üzerindeki etkisinin azalması ve Panslavist hareketin popülerlik kazanmaya başlaması Avusturya-Macaristan ve Sırbistan arasında bir Balkan savaşının çıkmak üzere olduğunu gösteriyordu. Sırbistan'ın güçlenmesiyle koşut biçimde artış gösteren etnik ulusalcılık Avusturya karşıtlığı ile birleşince daha da ateşli bir hal almaktaydı. Daha önce Osmanlı toprağı olan Bosna-Hersek'i 1878 yılında işgal etmiş olan Avusturya-Macaristan bu bölgeyi 1908 yılında topraklarına katmıştı. Osmanlı İmparatorluğu'nun yıkılışına da zemin hazırlayan ulusalcılık hareketi Rusya tarafından da desteklenmekteydi. Rus-Avusturya antlaşmasının bozulması ve yüzyıllık sıcak denizlere inme düşü St. Petersburg'un umutlarını canlı tutan diğer etkenlerdi. Din, gerilimin tırmanmasında kilit rol oynamıştır. Rusya ve Avusturya 18. yüzyıl sonunda Polonya'yı bölüştüklerinde Doğu Katoliklerini egemenlikleri altına almışlardı. Rusya bu topluluğu Ortodoksluğa geçirmek amacıyla zaman zaman güç kullanmıştır. Ukrayna ulusalcılığının 1914 sonunda bölgenin yazgısını değiştirecek boyutta ilerlemesi diğer bir etken olarak sayılabilir. Ulusalcılığın böylesine gelişmiş olmasının yanında Polonya ve Romanya toprakları üzerindeki Rus-Avusturya anlaşmazlığı bu sorunlu bölgelerin yeni ve bağımsız devletler tarafından yönetilmeye başlamasıyla sonuçlanmıştır. Rusların Galiçya'ya ilerlemesi Ağustos 1914'te başlamıştır. Avusturyalıları Karpat tepesine doğru süren Rus ordusu böylece tüm bölgeyi işgal etmiştir. Ukraynalılar birbirlerine karşı olan iki orduya ayrılmış durumdaydılar. Bunların 3.5 milyonu Rus Ordusu'nda görevliyken 250.000 kişi Avusturya-Macaristan Ordusu'nda savaşmaktaydı. Ukraynalıların büyük bölümü birbirlerine karşı savaşırken sivil halk da düşman kuvvetlerine yardım ettikleri gerekçesiyle öldürülmüştür. Batı Ukraynalılar I. Dünya Savaşı sırasında Avusturya-Macaristan ve Rusya arasındaki bölgede yaşamaktaydılar. Çapraz ateş altında kalan Ukrayna köyleri yerle bir olurken yerli halkın çatışmanın her iki tarafına da sıcak bakabildiği gözlenmiştir. Galiçya'da yirmi bini aşkın kişi Ruslara yakın oldukları ileri sürülerek Talerhof, Styria ve Terezín'deki Avusturya toplama kamplarına götürülmüştü. Çatışma I. Dünya Savaşı'nın sona ermesiyle azalmamış; tersine, 1917 Rus Devrimi'nin ardından artış göstermiştir. Devrimin Rus İmparatorluğu'nda yol açtığı iç savaş, etkisini Ukrayna toprakları üzerinde hissettirmiş; Kızıl ve Beyaz ordular ile Polonya, Ukrayna ve müttefik ülkelere ait güçlerin karşılıklı akınları ülkenin dört bir yanında karışıklığa neden olmuştur. Kazak çeteler tarafından saldırıya uğrayan ve öldürülen Museviler bu gergin ortamın yarattığı olumsuz havadan en çok etkilenen topluluk olmuştur. Ukraynalılar bu dönemde iki ayrı kentte bağımsızlık savaşı başlatmış; ancak, Kiev ve Lviv'de yaşanan çatışmalar olumlu sonuç vermemiştir. 1919 Versay Antlaşması Ukrayna topraklarını Avrupa devletleri arasında paylaştırmıştır. Batıda Galiçya ve Volhinya Polonya'ya verilirken Bukovina eyaleti Romanya Krallığı topraklarına katılmıştır. Çekoslovakya Uzhhorod ve Mukachevo'yu alırken orta ve doğu Ukrayna toprakları Sovyetler Birliği'ne bırakılmıştır. I. Dünya Savaşı ve Rus İç Savaşı ülke topraklarının tümünün yanı sıra 1.5 milyon can kaybına da yol açmıştır. I. Dünya Savaşı'nı izleyen dönemde Rus ve Avusturya imparatorluklarının çökmesi ve 1917 Rus Devrimi'yle birlikte Ukrayna ulusal hareketi yeniden canlanmış ve 1917-20 yılları arasında birçok yeni kent doğmuştur. Orta Rada, Hetmanlık, Diktatörlük, Ukrayna Halk Cumhuriyeti ve Batı Ukrayna Halk Cumhuriyeti bunlara örnek olarak gösterilebilir. Ne var ki, bu devletlerin Polonya-Ukrayna Savaşı'ndan yenik ayrılmaları ve Kiev Harekatı'nın (1920) sonuçsuz kalması üzerine Mart 1921'de imzalanan Riga Barışı ülkeyi bir kez daha bölmüştür. Galiçya'nın batı yakası yeni kurulmakta olan İkinci Polonya Cumhuriyeti'ne bırakılmış, doğuda Mart 1919'dan bu yana egemen olan Ukrayna Sovyet Sosyalist Cumhuriyeti ise Aralık 1922'de alınan bir kararla Sovyetler Birliği'ne bağlanmıştır. Almanya şansölyeleri listesi Almanya Şansölyesi, Almanya Federal Cumhuriyeti'nin siyasi lideri ve federal hükûmetin başıdır. Bu maddede şansölyeler sıralanmıştır. Siyasi Parti: Siyasi Parti: Siyasi Parti: Lucien Aubey Lucien Yann Sherril Aubey (d. 24 Mayıs 1984, Brazzaville, Kongo Cumhuriyeti), şu anda Sivasspor'da oynayan Kongolu millî futbolcudur. 7 sene boyunca Fransız ekibi Toulouse forması giydi ve ayrılmak istediğini dile getirerek Lens'e geçti. 18 Ocak 2008 senesinde Premier League ekibinden Portsmouth'a kiralandı ve orada yeteneklerini gösteremeyip Lens'e geri döndü. 5 Ağustos 2008 senesinde Rennes'e geçerek 3 yıllık sözleşme imzaladı.2010 ara transfer döneminde Sivasspor'la haziran 2011 yılına kadar sözleşme imzaladı. Sivasspor'dan ayrılarak Stade de Reims ile sözleşme imzalamıştır. Aubey Fransa 21 yaş altı millî futbol takımında oynadı. 2006 yılında Fransa U-21 takımıyla Uefa Avrupa 21 Yaş Altı turnuvasına katıldı. 12 Ağustos 2009 tarihinde Fas'la yapılan dostluk maçında Kongo Cumhuriyeti millî futbol takımı formasını ilk kez giydi. Sverre Fehn Sverre Fehn (d. 4 Ağustos 1924, Buskerud, Norveç – ö. 23 Şubat 2009, Oslo, Norveç) Norveçli bir mimardır. Sverre Fehn Norveç’in Buskerud bölgesinde yer alan Kongsberg şehrinde 4 Ağustos 1924 tarihinde dünyaya geldi. II. Dünya Savaşı’nın hemen ardından Oslo şehrinde aldığı mimarlık eğitiminden kısa bir süre sonra Norveç’in en önemli mimarlarından birisi oldu. 1952 ile 1953 yılları arasında Fas’a gerçekleştirdiği ziyaretler sırasında bu ülkenin geleneksel mimarisini inceledi; bu dönemdeki mimari keşifleri, Sverre Fehn’in mimarlık kariyerinin geri kalanından oldukça önemli etkilere yol açmıştır. Daha sonra Paris’te iki yıl yaşayan mimar bu süre içinde Jean Prouvé’nin mimarlık ofisinde çalıştı. Bu süre içinde Le Corbusier ile tanıştı. 1954 yılında Norveç’e dönen mimar, bu süreden itibaren açtığı ofisinde projeler tasarlamaya başladı. 34 yaşındayken 1958 Brüksel Expo'sundaki Norveç Pavyonu ile uluslararası üne kavuştu. 1960’lı yıllarda en ünlü eserlerinden ikisini tasarladı: 1964 Venedik Bienali’ndeki Norveç Pavyonu (1962) ve Norveç’in Hamar şehrinde yer alan Hedmark Müzesi (1967-1979). Diğer önde gelen projeleri arasında Oslo şehrinde yer alan Schreiner Evi (1963) ve Bamble şehrinde yer alan Busk Evi’dir (1990). Mimarın çok az tasarımı uygulanmış ve inşa edilmiştir. Sverre Fehn, 1971 ile 1991 yılları arasında Oslo Mimarlık Okulu’nda ve ABD’nin Michigan eyaletindeki Bloomfield Hills şehrinde yer alan Cranbrook Sanat Akademisi’nde dersler vermiştir. 1991 yılında mimarlık alanındaki en prestijli ödüllerden birisi olarak görülen Pritzker Mimarlık Ödülü’nü kazanmıştır. Ayrıca Heinrich Tessenow Altın Madalyası’na da layık görülmüştür. Herzog & de Meuron Herzog & de Meuron Architekten, BSA/SIA/ETH (HdeM), 1978 yılında İsviçre’nin Basel şehrinde kurulmuş bir mimarlık firmasıdır. Firmanın kurucuları ve en büyük ortakları olan Jacques Herzog (d. 19 Nisan 1950) ve Pierre de Meuron (d. 8 Mayıs 1950) aynı dönemde İsviçre’nin Zürih şehrinde yer alan Zürih Federal Teknoloji Enstitüsü’nde (ETH) mimarlık eğitimi almışlar ve mimarlık kariyerlerindeki gelişmeler paralel gitmiştir. En tanınmış projeleri arasında eski Bankside Enerji İstasyonu’nun Tate Modern müzesine çevrilmesi yer almaktadır. Jacques Herzog ve Pierre de Meuron 1994 yılından beri Harvard Üniversitesi’nde konuk öğretim görevlisi olarak ders vermektedirler. Aynı mimarlar 1999 yılından beri ise de ETH Zürih’de profesör olarak ders vermektedirler. Herzog & de Meuron, 2001 yılında mimarlık alanında en prestijli ödüllerden birisi sayılan Pritzker Mimarlık Ödülü’ne layık görüldü. 2006 yılında New York Times’in magazin eki Herzog & de Meuron’ı dünyanın en çok saygı duyulan mimarlık firmalarından birisi olarak nitelendirdi. Glenn Murcutt Glenn Marcus Murcutt (d. 25 Temmuz 1936, Londra, İngiltere) Avustralya’nın en ünlü mimarlarından birisidir. Glenn Murcutt, 25 Temmuz 1936 tarihinde Avustralyalı bir anne babanın çocuğu olarak Londra’da dünyaya geldi. Çocukluğu Papua Yeni Gine’de geçen mimarın yalın ve sade bir mimarlık akımına ilgisi bu ülkede başladı. Avustralya’nin Yeni Güney Galler bölgesinde liseye giden Glenn Murcutt, mimarlık eğitimini de Yeni Güney Galler Üniversitesi’nde 1956 ile 1961 tarihleri arasında okudu. Burada ilerleyen zamanlarda Avustralya’da ünlenecek olan film yönetmeni Jim Sharman, tiyatoro sahneleri tasarımcısı Brian Thomson ve film yazarı Matt Carroll ile tanıştı. Glenn Murcutt tüm mimarlık kariyeri boyunca tek başına Avustralya genelinde birçok projeye imza attı. Her ne kadar büyük bir mimarlık firması oluşturmadıysa da ve Avustralya dışında herhangi bir ülkede bir projeye imza atmadıysa da Glenn Murcutt’un ülkesinin dışında da mimarlık alanında oldukça etkili olmuştur. Glenn Murcutt’un temel felsefesi olan “toprağa hafifçe dokunma” fikri Avustralya kıtasının doğal dokusu ile birebir örtüşmektedir. Tasarımları çoğunlukla ekonomik ve çok kullanımlı olan Glenn Murcutt, aynı zamanda rüzgarın yönü, suyun hareketi, sıcaklık ve ışığın değişmesi gibi kavramlara da öncelik verir. Ağırlıklı kullandığ malzemeler cam, taş, ahşap ve çeliktir. 2002 yılında mimarlık alanındaki en prestijli ödüllerden birisi sayılan Pritzker Mimarlık Ödülü’nı kazanan Glenn Murcutt, 2009 yılında ise Amerikan Mimarlar Enstitüsü’nün verdiği altın madalya ödülüne layık görüldü. Glenn Murcutt mimarlık pratiğinin yanı sıra Yeni Güney Galler Üniversitesi’nde ders vermeye devam etmektedir. Azerbaycan millî futsal takımı "'Azerbaycan millî futsal takımı", Azerbaycan'ın millî futsal takımıdır. "Azerbaycan Futzal Federasyonu" tarafından yönetilir. "27 Ocak 2010 itibarıyla" Stok otomobil yarışı Stok otomobil yarışı, çoğunlukla ABD, Kanada, Yeni Zelanda, Birleşik Krallık ve Brezilya'da düzenlenen ve normal binek otomobilleriyle yapılan bir tür otomobil yarışıdır. Bu yarışlara Grand Prix veya spor otomobilleri katılamaz. Stok otomobil yarışı, ağırlıklı olarak Kuzey Amerika'ya dair bir motor sporudur ve çeşitli araç kategorilerindeki pilotlar, oval pistlerde yarışır. Başlangıçta otomobiller, üretici firmaların halka sattığı stoktaki modeller olmak zorundaydı. 1973'ten beri kurallar, otomobillerin üretim modellerine benzemesi için değişti. NASCAR (The National Association for Stock Car Auto Racing - Ulusal Stok Otomobil Yarışı Derneği) 1948'de kuruldu ve bu sporun ABD'deki, organizasyonunu üstlenir. NASCAR yarışları oval pistlerde 200 ile 500 mil üzerinden 43 aracın katılımıyla yapılır. ABD Arjantin Birleşik Krallık Brezilya Kanada Meksika Yeni Zelanda Sibirya MÃ¼dahalesi Sibirya Müdahalesi (Japonca: シベリア出兵), 1918-1922 yılları arasında İtilaf Devletlerinin Rus İç Savaşına Bolşeviklere karşı müdahil olarak Rusya’nın Doğu sahillerini işgal ederek Beyaz Ordu'yu destekleme harekâtları. Bu harekâta özellikle Japonya İmparatorluğu yoğun bir askeri güç verecek ve 1920 yılında diğer İtilaf Devletleri çekilirken Sibirya bölgesini işgal etmeye devam edecektir. 1917 yılındaki Ekim Devrimi ile iktidarı alan Bolşevikler yıllardır sürmekte olan ve Rus halkının karşı olduğu I. Dünya Savaşından çekilerek Çarlık rejiminin savaşmakta olduğu Almanya İmparatorluğu ile Brest Litovsk Antlaşmasını imzalayarak savaştan çekilirler. Doğu Cephesini çökmesi anlamına gelen bu gelişme İtilaf Devletleri için felaket anlamına geliyordu. Rusya’nın savaştan çekilmesiyle Almanya buradaki tüm birliklerini Batı Cephesine çekmekle kalmayacak, Rusya’ya gönderilmiş olan ve Murmansk, Arhangelsk ve Vladivostok gibi liman kentlerinde bekleyen askeri yardımları da ele geçirmiş olacaktı. Ayrıca yaklaşık 50 bin kişilik Çekoslovak Lejyonu İtilaf Devletleri için savaşmak için cepheye geçememiş ve Rusya’dan ayrılmak için Trans Sibirya Demiryolu boyunca ilerleyerek ABD üzerinden Avrupa'daki Batı Cephesine geçmeye çalışıyordu. Bu sorunlarla karşı karşıya kalan İngiltere ve Fransa önemli bir karar vererek Rus İç Savaşına Bolşevik hükümetine karşı olarak dahil olurlar. Ulaşmaya çalıştıkları üç hedef vardı: I. Dünya Savaşı'nın olanca ağırlığını üzerinde hisseden İngiltere ve Fransa bölgeye gerekli askeri gücü sağlamaktan uzak olduğu için ABD’den hem Kuzey Rusya hem de Sibirya seferlerine destek vermesi için yardım isterler. Temmuz 1918’de Savaş Bakanlığının karşı çıkmasına rağmen ABD Devlet Başkanı Wilson 5 bin ABD askerini Kuzey Rusya Seferine (diğer adıyla Kutup Ayısı Seferi) ve 10 bin askerini de Sibirya Müdahalesi için gönderir. Aynı ay içinde Çin’deki Beiyang Hükûmeti Beyaz Ordu temsilcilerinin isteği üzerine 2 bin askerlik bir deste birlik gönderir. Çinliler Bolşeviklerin ilerleyişine karşı Moğolistan’ı işgal etmek için Tuva bölgesine de askeri birlik sevk edeceklerdir. Zaten Batı cephesinde yoğun bir savaşın içinde olan İngiltere, Sibirya’ya ancak 1,500 asker gönderebilecektir. Kanada Sibirya Sefer Kuvveti, General James Elmsley komutasında Ağustos 1918’de Vladivostok’a gönderilir. Amaç buradaki İtilaf Devletleri silahlı kuvvetlerine destek vermektir. 4,192 kişiden oluşan kuvvet Kanada’ya Nisan-Haziran 1919 tarihleri arasında dönecektir. Bu süre zarfında kuvvet sıcak çatışma görmese de 100 asker, Omsk’daki Amiral Aleksandr Kolçak yönetimindeki Beyaz Ordu birliklerine yardım eden 1,500 kişilik İngiliz kuvvetlerine destek verir. Diğer Kanada birlikleri çoğunlukla Vladivostok’da kalacak ve devriye görevini yerine getirecektir. Bölgeye gönderilen "Corpo di Spedizione Italiano in Estremo Oriente" isimli İtalyan birliği Rusya tarafından Avusturya-Macaristan Ordusunda savaşırken esir düştükten sonra Çarlık rejiminin yıkılmasıyla serbest kalan 2,500 İtalyan savaş esirlerinin de katılımıyla önemli bir kuvvet haline gelir. İtalyanlar özellikle Çekoslovak Lejyonu ile birlikte savaşmış, Trans Sibirya Demiryolu boyunca ağır silahlarla donatılmış olan zırhlı trenleri idare etmişlerdir. Özellikle İrkutsk, Harbin ve Vladivostok’da etkin olmuşlardır. Japonya, 1917 yılında Fransa tarafından Rusya topraklarına müdahale etmeye davet edilse de ilk başta Japonya bu teklifi reddetmiştir. Ancak daha sonra Japon Genelkurmay Başkanlığında yapılan değerlendirmede Rusya’daki Çarlık rejiminin devrilmesinin bazı imkânlar sunduğu anlaşılır. Buna göre ileride Rusya’dan gelecek olan tehditleri engellemek için Sibirya bölgesinde bağımsız paravan bir devlet kurulabilirdi. Ancak Japon hükûmeti ordudan gelen bu teklifi ilk başta reddedecekti. Ancak olayların gelişmesi ertesi yıl Japonya’nın bu askeri sefere başlamasıyla sonuçlanacaktır. Temmuz 1918’de ABD Başkanı Thomas Woodrow Wilson, Japon hükümetinden Rusya’da mahsur kalan Çekoslovak Lejyonunu kurtarmak ve Çarlık rejimine verilen askeri malzemelerin düşman eline geçmesini önlemek için kurulmakta olan 25 bin kişilik askeri kuvvete 7 bin askerle katkı yapmasını ister. Hükümette çok tartışılan bu teklif sonuçta Japon Başbakanı Terauchi Masatake hükûmeti tarafından onaylanır. Ancak bölgeye gönderilen 12 bin asker uluslararası komutada değil Japon komutasında olacaktır. Siyasi yönetim kararı aldıktan sonra Japon İmparatorluk Ordusu seferle ilgili komutayı ele alır ve General Yui Mitsue idaresinde birlikler Rusya’ya sevk edilir. ABD Sibirya Sefer Kuvveti General William Graves komutasındaki 7,950 subay ve askerden oluşmaktaydı. General Graves şahsen Sibirya’ya 4 Eylül 1918 günü gelmiş olsa da ilk ABD birlikleri 15-21 Ağustos 1918 tarihleri arasında Vladivostok’a gelmiştir. Birlikler derhal demiryolu hattı boyunca devriye görevine verilmiştir. General Graves bölgedeki diğer İtilaf Devletleri komutanlarından farklı olarak görevlerinin Bolşeviklere karşı savaşmayı kapsamadığını düşünmektedir. ABD’nin daha müdahil olmasını isteyen İngiliz, Fransız ve Japon komutanlarıyla sürekli çelişecektir. Ortak İtilaf Devletleri müdahalesi Ağustos 1918’de başlar. Japonlar Vladivostok’a ve Mançurya sınırına doğru bölgeye 70 bin askerle girerler. İtilaf Devletlerinin toplam kuvvetinden kat kat fazla Japon askeri kuvveti sürekli olarak gerilim sebebi olacaktır. 5 Eylül 1918’de Japonlar Sibirya tren hattı boyunca dağınık durumda olan Çekoslovak Lejyonu'nun öncü kısmıyla temas eder. Birkaç gün sonra İngiliz, İtalyan ve Fransız askeri birlikleri Beyaz Ordu lehine Rus İç Savaşına müdahil olurlar ve Bolşeviklere karşı cephenin Ural Dağlarının ötesinde kurulması için batıya doğru yürüyüşe başlarlar. Kendi ayrı gündemleri olan Japonlar ise Baykal Gölünün batısına geçmeyi reddederler. Japonya’nın gizli emellerinden çekinen ABD silahlı kuvvetleri de geride kalmayı tercih eder. Kasım 1918’e gelindiğinde Japonlar Rusya’nın Uzakdoğu bölgesindeki tüm limanları ve belli başlı kentleri işgal etmiştir. Ayrıca 1918 Ağustos ayından itibaren Japon silahlı kuvvetleri Beyaz Orduya dahil olan Ataman Semyonov’u destekleyecektir. Semyonov Baykal Gölü ötesinde kısa süreli bir kukla hükûmet kuracaktır. I. Dünya Savaşı’nın Batı Cephesinde bitmesinden sonra İtilaf Devletleri Rus İç Savaşında Bolşevik karşıtı Beyaz Orduyu iyiden iyiye desteklemeye karar verirler. Omsk’da merkezi bulunan Amiral Aleksandr Kolçak’a yoğun destek verilirken, Japonlar Kolçak’ın rakibi konumundaki Ataman Semyonov’u desteklemektedir. Ancak 1919 yaz aylarında Sibirya’daki Beyaz rejim cephe gerisindeki isyanlar ve yaklaşan Kızılordu karşısında çözülür ve en sonunda çöker. Amiral Kolçak Bolşevikler tarafından ele geçirilir ve idam edilir. Haziran 1920’de Bolşeviklerin zafer kesinleşince durumun geri dönülmez olduğunu kabul eden ABD, İngiltere ve diğer ülke birlikleri Vladivostok’dan ayrılır. Çekoslovak Lejyonunun Avrupa’ya doğru yola çıkışı da bu dönemde gerçekleştirilir. Ancak Japonlar kalırlar. Kore ve Mançurya’da hakim olan Japonlar kendilerine bu kadar yakın bir bölgede komünistlerin iktidara gelmesini istememektedir. Ancak buna rağmen Baykal Gölü bölgesindeki askerlerini geri çekmek için Gonota Antlaşmasını imzalamak zorunda kalırlar. Ataman Semyonov’un rejimi için artık sona gelinmiştir. Japonya’nın ısrarla Rus topraklarından ayrılmaması ABD’yi kaygılandırmış ve Sibirya’yı ele geçirmek için hamle yapacağı tahmin edilmiştir. ABD ve İngiltere’nin yoğun diplomatik baskıları, asker ve sivil can kayıplarının artması ve ekonomik yıkım üzerine Japonya’da yükselen muhalefet yüzünden Başbakan Kato Tomosaburo Japon askerlerini Ekim 1922’de geri çeker. Japonya’nın Sibirya Müdahalesindeki amaçları çok karmaşık ve iyi tanımlanmamıştır. Kağıt üzerinde bakıldığında Japonya diğer İtilaf Devletleri gibi devrilen Çarlık rejimine verilen askeri malzemeleri güvene almak ve Çekoslovak Lejyonunun Avrupa’ya geçişini sağlamak için Sibirya’daydı. Ancak Japon hükümetinin komünizmi karşı aşırı düşmanlığı, Rusya’ya karşı tarihi düşmanlığı ve Rusya’ya önceden kaybettiği toprakları geri alma isteği ve kendisine bağlı bir paravan devlet ile bölgesel sorunu aşma isteği Japonya’nın gizli hedefleri arasındaydı. Beyaz Ordunun çok sayıdaki komutanına verilen destek Bolşeviklerin zaferinden sonra Japonya’nın Sovyetler Birliği'ne karşı diplomatik ilişkilerde çok sıkıntı yaşamasına neden olmuştur. Ayrıca Japonya’nın başarısız askeri seferi ordu yönetimiyle hükûmeti birbirine düşürecek, ülkedeki iç huzursuzluklar artacaktır. 1998-99 Kıbrıs Birinci Ligi Kıbrıs Birinci Ligi 1998-99, Kıbrıs'ın en yüksek kademeli futbol liginin altmış birinci resmî sezonudur. 14 takımın katıldığı sezonda Anorthosis şampiyonluğu kazandı. Tehlikeli Belki Tehlikeli Belki, Osman Konuk'un 2006 yılında Hece Yayınları tarafından yayımlanan şiir kitabı. Kitap iki bölümden oluşur, Muhatap ve "Tanınmamak İçin Şair". Kitap, şairin 1981 yılında yayınlanan ilk kitabı "Seni Yalnız Ben Anlarım"daki şiirleri de içermektedir. Osman Konuk bu kitabıyla 2006 Türkiye Yazarlar Birliği yılın şiir kitabı ödülünü aldı. 1999-2000 Kıbrıs Birinci Ligi Kıbrıs Birinci Ligi 1999-00, Kıbrıs'ın en yüksek kademeli futbol liginin altmış ikinci resmî sezonudur. 14 takımın katıldığı sezonda Anorthosis şampiyonluğu kazandı. "Güncelleme: 7 Mayıs 2000" Family Outing Family Outing (Korece: 패밀리가 떴다) Güney Kore'nin SBS kanalındaki Good Sunday grubunda Gold Miss is Coming ile birlikte yayınlanmış variety şovdur. Şov ilk olarak 15 Haziran'da yayınlandı ve başladığı andan beri en büyük başarıyı yakalayan şovlardan biri oldu. Her bölümde aile Kore'de değişik evleri ziyarete gidiyor, evin asıl sahipleri tatildeyken, aile de evle ilgilenip onlara verilen görevleri yerine getiriyor. Şovun ilk sezonu Şubat ayında bitti. Şu an ikinci sezonu yeni üyeler ve yeni konsept ile devam etmekte. Şov 2 bölümden oluşuyor. İlk bölümde Jaesuk aile üyelerini tek tek arayıp gidecekleri yeri söylüyor. Her üye, haftanın ziyaretçi üyesiyle birlikte buluşma yerine geliyorlar. Ziyaretçi üyeye verilen haritayla evi bulup, asıl aileyi tatile yolladıktan sonra, takvimin arkasında yazan görevleri yerine getirmeye başlıyorlar. Görevler yapılırken aile oyunlar oynayıp, zaman geçirebiliyor. Daha sonra akşam yemeği yaparken ailede iş bölümü yapılıyor. Yemekten sonra genellikle konusu aile üyelerinin özellikleri olan oyunlar oynanır. Oyundan sonra ilk önce kızlar erkeklerin yatma sırasını 1'den sonuncuya kadar seçer. Daha sonra da erkekler kızların yatma sırasını seçer. Bu seçimler sırasında 1. olmak için her hafta bir konuyla ilgili aktiviteler olur. Dans edilir, taklit yapılır, şarkı söylenir. Haftanın ilk bölümü böyle biter. İkinci bölümde aile yatmaya hazırlanır. Yatarken birbirleriyle çok konuştukları için ancak saat 2'den sonra yatabilirler. Sabah olduğunda programın yapımcısı Jaesuk'u uyandırır. Her hafta kahvaltıdan kurtulmak için aile fertleri birbirleriyle yarışır. Jaesuk'un görevi ise onlara hakemlik edip, uyandırmaktır. Uyandırmak için de megafon kullanılır. Yarışı bitiremeyen kahvaltıyı hazırlamak zorunda kalır. İstediği takdirde yardım etmesi için 1-2 kişi seçebilir. Kahvaltı hazırlanırken diğer aile fertleri de uykuya döner. Kahvaltıdan sonra aile kalan diğer görevleri yapar ve tekrar oyun oynarlar. Görevleri bittikten sonra evin asıl sahipleri geri döner ve aile ayrılır. Family Outing'in orijinal üyeleri Yoo Jae-Suk, Lee Hyo-Ri, Yoon Jong-Shin, Kim Soo-Ro, Kang Dae-Sung, Lee Cheon-Hee ve Park Ye-Jin'dir. Şovun 19. bölümünde kadroya kalıcı olarak Kim Jong Kook katılmış, bir yıl sonunda kontratları biten Lee Cheon-Hee ve Park Ye-Jin aileden ayrılmıştır. Ayrılan iki üye yerine aileye Park Hae-Jin ve Park Shi-Yeon katılmıştır. Aile'deki çoğu üye variety programlarına yeni başlayan isimlerdir. Örneğin; Kim Soo-Ro, Lee Cheon-Hee, Park Ye-Jin, Kang Dae-Sung, Park Shi-Yeon and Park Hae-Jin. Şovda her üyeye takma isim takılmış ve gerek şovda, gerek gerçek hayatlarında o isimlerle anılmaya devam edilmişlerdir. 26 Kasım 2009'da Yoo Jae-Suk ve Park Shi-Yeon'un ayrılacağı açıklandı. Ailenin başında bulunan Jae-Suk'un ayrılma kararı üzerine şovu bitirme kararı alındı. Ardından diğer üyelerde kendi işleriyle ilgilenmek üzere kontrat imzalamayarak şovu bırakma kararı aldılar. Family Outing'in ikinci sezonu yeni isim, yeni kadro, yeni tarz ile birlikte Şubat 'ta başladı. Her hafta en az bir ünlü aileyle birlikte olur. Sürekli ailede olan kişilerle birlikte gün içinde yapılan etkinliklere katılır. Özel ve 1. sezonun son bölümü olduğu için, beş farklı kategoride Aile'ye ödüller verildi. Ödüller; Arkadaşlık Ödülü, Dayanıklılık Ödülü, Ahmak Ödülü, Zavallı Ödülü ve İtici Ödülü. Ayrıca ödül töreni sırasında eski bölümlerden hatıra videoları yayınlandı. Bütün aile üyeleri bu özel gün için oradaydılar. Maalesef sezon şovun aldığı en düşük reytingle bitti. AdaylÄ±klar ve Kazananlar: Aile 12 Nisan 2009'da 패밀리의 하루 ("Aile Günü") adlı şarkıyı kaydettiler. Müzik Yoon Jong-Shin tarafından, sözleri de bütün aile üyelerinin yaşadıklarını anlatan cümlelerden oluştu. Dijital tekli ilk olarak 8 Haziran 2009'da çıktı. Şarkılar Enis Akın Enis Akın (d. 1964, İstanbul), Türk şair ve çevirmen. 1983'te Nişantaşı Anadolu Lisesi'nden, 1989'da İTÜ Bilgisayar Bölümü'nden, 1996'da Swinburne Institute of Technology'den mezun oldu. Kitaplarından "Tanrı'yla Bir daha Hiç Konuşmayacağım" bir Sylvia Plath yapıtıdır. Plath'ın yaşamı ve şiirleri hakkında yazılardan oluşur ve tüm çeviriler Enis Akın'a aittir. "Kekeme Türk Şiiri"'nde ise, şairin modern şiir kuramları ışığında yazdığı düzyazılar mevcuttur. 1987 yılında Edebiyat Dostları dergisini çıkaranlar arasında yer almış, edebiyatla tanışması bu vesile ile olmuştur. 1991 ve 2014 yılları arasında toplam 20 sayısı olan "Beyaz Manto" adlı fanzinin kurucusudur. Şairin yazı ve şiirlerinin yayınlandığı dergilerden bazıları Birikim, Heves, Yasakmeyve, Siyahi, Hece ve Defter'dir. Psikoz (karbonhidrat) D-Psikoz (D-ribo-2-heksuloz, CHO), çok düşük enerjili bir monosakkarittir. D-fruktozun bir C-3 epimeri olan molekül, tarımsal ürünlerde çok az oranda bulunduğu gibi; ticari amaçlı üretilen karbonhidrat komplekslerinde de yer alabilmektedir. Psikoz "nadir şeker" olarak bilinir çünkü doğada çok nadiren bulunur; bulunduğu zamanlarda da çok düşük miktarlarda gözlenir. D-Psikoz, eşit miktarda sükroz ile karşılaştırıldığında, metabolik enerji için sükrozun %0,3'ü kadar enerji sağlayabilir. Molekülün adı, bir antibiyotik olan "psikofuranin"den gelir. Bu antibiyotikten psikoz molekülü elde edilebilir. Günümüzde düşük enerjili psikoz şekerinin hiperglisemi, hiperlipidemi ve obezite gibi hastalıklarla savaşta nasıl kullanılabileceği üzerine birçok araştırma yapılmaktadır. 2000-01 Kıbrıs Birinci Ligi Kıbrıs Birinci Ligi 2000-01, Kıbrıs'ın en yüksek kademeli futbol liginin altmış üçüncü resmî sezonudur. 14 takımın katıldığı sezonda Omonia şampiyonluğu kazandı. "Güncelleme: 6 Mayıs 2001" 2001-02 Kıbrıs Birinci Ligi Kıbrıs Birinci Ligi 2001-02, Kıbrıs'ın en yüksek kademeli futbol liginin altmış dördüncü resmî sezonudur. 14 takımın katıldığı sezonda APOEL şampiyonluğu kazandı. "GÃ¼ncelleme: 28 Nisan 2002" Marlon Wayans Marlon Lamont Wayans (d. 23 Temmuz 1972, New York), Amerikalı oyuncu, yapımcı, komedyen, yazar ve film yönetmeni. Oyunculuk kariyerine 1988 yapımı "I'm Gonna Git You Sucka" filmiyle başladı. Kardeşi Shawn Wayans ile birlikte "Korkunç Bir Film", "Korkunç Bir Film 2", "İki Fıstık", "Küçük Adam" ve "Dance Flick" filmlerinde rol aldı. "Bir Rüya İçin Ağıt" filmindeki dramatik rolüyle dikkat çeken Wayans, son olarak "" adlı filmde oynadı. Grinin Elli Tonu filmine alaycı bir yaklaşım ile çekilen "Siyahın Elli Tonu" filminin başrolünü ve yapımcılığını üstlenmiştir. Wayans, evhanımı olan Elvira Wayans ile bir markette çalışan Howell Wayans'ın oğlu olarak, 1972'de New York'ta doğdu. Wayans'ın, kız arkadaşı Angelica Zackary'den, Shawn Howell ve Arnai Zackary adlarında iki çocuğu vardır. Ali Sabieh Ä°li Ali Sabieh İli, Ali Sabieh Bölgesi'nde, Cibuti'nin en güneydoğusunda bulunan bir ildir. Başkent Cibuti Federal Bölgesi ve Dikhil İli'ne komşudur. Başkenti Ali Sabieh şehridir. İlin toplam nüfusu yaklaşık 6000 kişidir. Ali Sabieh dışındaki en önemli şehri, Holhol'dur. Turistik zenginliğe sahip olan, tek şey Ali Sabieh çevresindeki tarihi yapılardır. Bu il turizmine katkı sağlar. Family Outing bölümleri listesi Şov'un çekildiği tek hafta, iki bölüme ayrılmıştır. Yılbaşı ve diğer özel bölümde 3 bölüm olarak ayarlanmıştır. 24 Ocak 2010 itibariyele 82 bölüm çıkmıştır. 23. Uluslararası İstanbul Film Festivali'nde gösterilen filmler 23. Uluslararası İstanbul Film Festivali'nde gösterilen filmler Aşağıdaki listede 10 Nisan - 25 Nisan 2004 tarihleri arasında düzenlenen 23. Uluslararası İstanbul Film Festivali'nde gösterime sunulan filmlerin tamamı yer almaktadır. Sasakwa, Oklahoma Sasakwa, ABD'nin Oklahoma eyaletinde bir kasabadır. 2000 nüfus sayımına göre kasabanın nüfusu 150 rakımı 843 ft'tir (257 metre). Koordinatları 34°56'52" K 96°31'34" B (34.947915, -96.526206)'dir. Şehrin yüzölçümü 0,2 milkaredir (0,5 kilometrekare). Seminole yerlilerinin dilinde Sasakwa kaz demektir. Kasaba halkının %61.33'ü beyaz, %1.33'ü Afro-Amerikalı, %28.67'si Amerikan yerli ve %8.67'sı da bir veya daha fazla ırkın karışımındandır. Kıbrıs Adası Türk Azınlığı Kurumu Kıbrıs Adası Türk Azınlığı Kurumu ("Kısaltma:" KATAK), 1943 yılında Birleşik Krallık Kıbrıs Valiliği'nde Kıbrıs Türkleri tarafından kurulan siyasî ve toplumsal örgüt. Kıbrıslı Türklerin Milli Cephe Partisi'nden sonra kurdukları ikinci siyasal partidir. Valilik tarafından ada üzerinde 1931'deki isyandan sonra 1940 yılında politika yasağı kaldırıldı. Belediye seçimleri Mart 1943'te gerçekleştirilecekti. Fakat seçimden önce Kıbrıs Türkleri, toplumsal ve siyasî düzlemde farklı fikirlere bölündü. Fadıl Korkut ile Necati Mısırılızade ve Fazıl Küçük ile Necmi Avkıran'ın liderlik ettiği iki farklı grup oluştu. Seçimlere iki farklı aday listesi ile girdiler. Nisan 1943'te ise birleşme kararı alındı. Başkanlığı ve yönetimi belirleyecek ilk kongre, 8 Nisan 1943 tarihinde gerçekleştirildi. Kurulmasının ardından bir sene içerisinde ada üzerinde 200'e yakın şube açtı. Kıbrıslı Türklerin çoğunlunun desteğini aldı. Kısa bir süre sonra ise üyeleri arasında fikir anlaşmazlıklarının göstermesi ile Fazıl Küçük önderliğinde bir grup ayrılarak Kıbrıs Millî Türk Halk Partisi'ni kurdu. KATAK ve KMTHP, 1948’de Kıbrıs Milli Türk Birliği ismi altında birleşti. Kutup Ayısı Seferi Kutup Ayısı Seferi, Eylül 1918 ila Temmuz 1919 tarihleri arasında Rus İç Savaşına müdahil olan, Rusya’nın kuzey liman kenti olan Arkhangelsk’e çıkarak 5 bin kişilik silahlı kuvvetiyle Kızılordu’ya karşı savaşan ABD birliğinin seferi. Kutup Ayısı Seferi Rusya’ya ABD Başkanı Woodrow Wilson tarafından İngiltere ve Fransa hükümetlerinin çağrıları üzerine başlatılır. Kuzey Rusya bölgesine müdahaleyi amaçlayan İngiltere ve Fransa’nın üç amacı bulunuyordu: 14 Temmuz 1918 günü ABD silahlı Kuvvetlerine ait 85. Alay Michigan’daki üssünden ayrılarak Fransa’daki Batı Cephesne katılmak için yola çıkar. Üç gün sonra Başkan Wilson, ABD askerlerinin sadece askeri mühimmat malzemelerinin korunmasını sağlamak üzere İtilaf Devletlerinin müdahalesine katılmayı kabul eder. ABD Ordusu Generallerinden John Pershing, Wilson’un emrini alınca bu birlikler İngiltere’de yeniden eğitilecek ve kışa uygun kıyafet ve ekipmanla teçhiz edilerek Kuzey Rusya’ya önderilir. 4 Eylül 1918 günü Arkhangelsk’e varan birlikler burada önceden bulunan İngiliz Ordusunun komutası altına girer. İngiliz komutanlar bölgeye 2 Ağustos 1918 günü çıktıklarında Çarlık için gönderilen askeri malzemelerin zaten Bolşevikler tarafından alınarak Dvina Nehrine kadar götürüldüğünü öğrenirler. Böylelikle ABD birlikleri bölgeye çıkartma yapar yapmaz Çekoslovak Lejyonu'nu kurtarmak bahanesiyle Bolşeviklere karşı saldırılarda kullanılır. Dvina Nehri ve Vologda demiryolu hattı boyunca Bolşevik kuvvetlerle çarpışan ABD silahlı kuvvetleri altı hafta boyunca savaşır. Ancak ABD ve İngiliz kuvvetlerinin ilerlemeleri sonucu cephe yüzlerce mil boyunca uzayacak ve iaşesi zorlaşacaktır. Ekim 1918’e gelindiğinde artık saldırı konumundan savunmaya geçmeye zorlanırlar. İngiliz ve Amerikalı komutanlar anti-Bolşevik kuvvetlerle temas edemeyeceklerini anlayacaklar ve Çekoslovak Lejyonu’na ulaşma hedefinden vazgeçerek sadece bölgeyi ellerinde tutmakla yetinirler. Kış gelince Kızılordu saldırıya geçecek ve özellikle Vaga Nehri boyunca ilerleyecektir. ABD ve İngiliz Ordusu önemli kayıplar verecek ve oldukça geri hatlara çekilmek durumunda kalacaktır. Rusya’da bulundukları süre içerisinde ABD silahlı kuvvetleri çatışmalarda 110 askerini kaybetmiştir. Ayrıca 70 kişi salgın hastalıktan ölmüş, 30 asker ise kaybolmuştur. I. Dünya Savaşının sonunu getiren ateşkes 11 Kasım 1918 tarihinde imzalanır. Bu tarihten itibaren özellikle ABD toplumunda ve asker ailelerinde yükselen savaş karşıtlığı bilinmeyen bir bölgeye gönderilen Kutup Ayısı Sefer Kuvveti askerleri yakınları tarafından da dile getirilir. Gazetelere yazılan yazılar ve Kongreye yapılan başvurularla kamuoyu oluşturulur. Ayrıca savaşın bittiğini öğrenen bölgedeki ABD askerleri hala neden Rusya’da bulunduklarını ve neden Bolşeviklerle savaştıklarını subaylarına sormaktaydılar. 1919 yılına gelindiğinde hala terhis edilmemiş olan İtilaf Devletleri ordu birliklerinden ayaklanma haberleri yükselir. Mart 1919’da 339.Piyade Alayındaki B Bölüğüne bağlı dört ABD askeri Rusya’da bulunmalarını protesto eden bir dilekçeyi imzaya açtıkları için savaş mahkemesine verilirler. Durumun cididyetini anlayan ve birliklerin ayaklanmak üzere olduğunu gören General Pershing birliklerin derhal bölgeden dönmesini emreder. 26 Mayıs 1919’da 8 bin İngiliz askeri Arkhangelsk’e gelir ve ABD kuvvetlerinin yerini alır. ABD sefer kuvveti Fransa üzerinden New York'a gider. Birlik görevden sonra “Kutup Ayısı”nı kendisine simge edinir ve sol yakalarına birlik sembollerini takmalarına izin verilir. Birlik 5 Ağustos 1919 günü lağvedilir. ABD kuvvetleri Rusya’dan çekildikten yıllar sonra ABD Başkanı Warren G. Harding Kutup Ayısı Seferinin bir hata olduğunu açıklayacak ve kendisinden önceki yönetimi suçlayacaktır. ABD’ye döndükten sonra sefere katılan gaziler, görev sırasında hayatını kaybeden ve Kuzey Rusya’da kalan arkadaşlarının cenazelerinin geri alınması için yetkililere başvururlar. ABD’nin uzun bir süre boyunca Sovyetler Birliği’ni tanımamasından dolayı zorlukla ilerleyen çabalar 1929 yılında sonuç alacaktır. 86 ABD askeri teşhis edilerek ABD’ye gönderilecek, 1934 yılında ise Sovyetler Birliği 12 ABD askerinin cenazesini memleketlerine gönderecektir. Hâlen 30 kadar ABD askerinin mezarının Rusya’da olduğu düşünülüyor. Troy, Michigan’daki askeri mezarlıkta inşa edilen kutup ayısı anıtının yapımından sonra 56 ABD askerinin mezarı anıtın etrafında olacak şekilde yeniden yerleştirilmiştir. Yunanistan baÅŸbakanlarÄ± listesi Bu listede modern Yunan devletinin hükûmet başkanları sıralanmıştır. Forer etkisi Forer etkisi (P. T. Barnum'un gözlemlerinden sonra Barnum Etkisi olarak da adlandırılmıştır) bireylerin, özellikle kendileri için hazırlanmış gibi görünen ama aslında büyük çoğunluktaki insanlara uyacak kadar genel ve belirsiz kişilik betimlemelerine yüksek puan verme eğilimlerini anlatan bir gözlemdir. Bu etki, astroloji, grafoloji, falcılık ve kişilik testlerinin bazı türleri gibi yaygın olarak kabul görmüş inanış ve uygulamalar için kısmen açıklama getirmektedir. Bununla ilgili ve daha genel bir etki ise kişisel onaylamadır. Kişisel onaylama, birbiriyle alakası olmayan ya da tamamıyla rastsal olan iki olay, bir inanış, beklenti ya da hipotez bir ilişkilendirmeye ihtiyaç duyduğundan dolayı, ilişkiliymiş gibi algılanması durumudur. Bundan dolayı insanlar, kendi kişiliklerini algılayışlarıyla, burçlarının gösterdikleri arasında ilişki kurmaya yatkındırlar. Kelley Aitken Kelley Aitken Kanadalı yazar, görsel sanatçı ve sanat eğitmeni. Aitken Vancouver, British Columbia'da doğdu, Guelph Üniversitesi'nde (University of Guelph) Güzel Sanatlar eğitimi aldı. İlk kitabı 1998'de yayınlanan "Love in a Warm Climate" adlı bir kısa hikâyeler koleksiyonu idi. 1999'da Commonwealth Yazarlar Ödülü'nü "(Commonwealth Writers Prize)" En İyi İlk Kitap "(Best First Book Prize)" dalında kazandı. Aitken, 2005'te yayınlanan "First Writes" adlı antolojinin düzenlenmesine katıldı. Aitken Toronto'da, Yeşil Parti Ontario lideri Frank de Jong ile birlikte yaşamaktadır. JÃ¸rn Utzon Jørn Oberg Utzon (d. 9 Nisan 1918, Kopenhag, Danimarka – ö. 28 Kasım 2008, Kopenhag, Danimarka), dünyaca ünlü Sydney Opera Binası’nı tasarlamış Danimarkalı bir mimar. Sydney Opera Binası 28 Haziran 2007 tarihinde Dünya mirası seçildiğinde, hayattayken eseri bu unvanı alan ikinci tasarımcı oldu. Jørn Utzon, 9 Nisan 1918 tarihinde Danimarka’nın başkenti Kopenhag’da, gemi mühendisi bir babanın oğlu olarak, dünyaya geldi. 1937 yılında Danimarka Kraliyet Sanat Akademisi’nde mimarlık okumaya başladı. Daha sonraları ünlü mimar Alvar Aalto ile çalıştı. Sonraları da Frank Lloyd Wright’in ABD’nin Arizona eyaletinde yer alan okulunu ziyaret etti. 1950 yılında Kopenhag’da kendi mimarlık ofisini açtı. Jørn Utzon, 1957 yılında Sydney Opera Binası için açılan mimarlık yarışmasını kazandı. Her ne kadar o güne kadar altı adet yarışmayı kazanmışsa da, bu yarışma uluslararası düzeyde kazandığı ilk yarışma oldu. Yarışmanın jüri üyelerinden ünlü mimar Eero Saarinen bu projeyi “dahiyane” olarak nitelendirerek başka hiçbir tasarımı onaylamayacağını duyurdu. Jørn Utzon, yarışmayı kazanmasının ardından şematik tasarımda yer alan kabuk şekilleri geliştirmeye devam etti. Bu süreç içinde karşılaşttığı ilk büyük zorluk, iktidarda olan Cahill hükümeti'ninin bu projeye bir an önce başlaması için kendisine baskı uygulaması oldu. Proje 1959 yılında Ove Arup ve Ortakları adlı bir şirkete ihale edildi ve 1959 yılında, Jørn Utzon Danimarka’da iken inşaata başlandı. Oldukça zor bir şekle sahip olan kabukların nasıl inşa edileceği sorusu mühendisleri uzun bir süre zorladı. Bu sorun bizzat Jørn Utzon tarafından 1961 yılında önerilen bir yöntemle halledildi. 1965’li yıllarda Avustralya federal yönetiminin başına gelen Liberal Parti Başkanı Robert Askin bu projeye açıkça karşı çıkanlardandı. Kamu Hizmetleri Bakanlığı’na getirilen David Hughes ise bu projeye başkanından da daha olumsuz yaklaşıyordu. Bakan ile çatışmalar yaşamaya başlayan mimar en sonunda Şubat 1966 tarihinde görevinden istifa etmek zorunda kaldı ve bir daha dönmemek üzere Avustralya'dan ayrıldı. Jørn Utzon projeyi bırakmak zorunda kaldığı zaman projenin büyük kısmı, özellikle kabukların inşaatı tamamlanmıştı ve tüm masraflar sadece 22.9 milyon dolar civarındaydı. Orijinal tasarımdan son derece uzak olan yeni iç mimari projesi ise 103 milyon dolara maloldu. Syndey Opera Binası 1973 yılında tamamlandı ve Kraliçe II. Elizabeth tarafından kullanıma açıldı. Jørn Utzon davet edilmediği gibi isminden de açılış töreninde bahsedilmedi. Ancak 17 Mayıs 1985 tarihinde Jørn Utzon’a Avustralya’nın en önemli nişanlarından “Companion of the Order of Australia” verildi ve Sydney Opera Binası’nın özellikle giriş kısmınin yeniden tasarlanması için davet edildi. 2003 yılında ise mimarlık alanındaki en prestijli ödüllerden birisi kabul edilen Pritzker Mimarlık Ödülü’nü kazandı. Mart 2006 tarihinde Kraliçe II. Elizabeth, Jørn Utzon’un yeniden tasarladığı Sydney Opera Binası bölümlerinin açılışını yaptı. Sağlık durumu kötüye giden mimar, inşaat sürecinde Danimarka’dan Avustralya'ya gidemediği gibi, açılış törenine de katılamadı. Törene kendisi adına, mimar olan oğlu Jan Utzon katıldı. Sydney Opera Binası 28 Haziran 2007 tarihinde Dünya mirası listesine alındı. Jørn Utzon, 29 Kasım 2008 günü uykusunda bir kalp krizi sonucu Kopenhag'da vefat etti. Öldüğünde 90 yaşında olan mimarın, geçmişte geçirdiğı birkaç kalp ameliyatı nedeniyle zaten zayıf düştüğü ve bu nedenle öldüğü bildirildi. Amagi (Unryū sınıfı uçak gemisi) , Japon İmparatorluk Deniz Kuvvetleri'ne ait "Unryū" sınıfı uçak gemisinin ikinci gemisidir. Amagi adı Shizuoka ilinin Izu Yarımadası'nda bulunan Amagi Dağı'dan alındı. 1 Ekim 1942'de Nagasaki ilinin Nagasaki şehrinde bulunan Mitsubishi Nagasaki Tersanesi'nde inşata başlandı. 15 Ekim 1943'te denize indirildip 10 Ağustos 1944'te tamamlandı. Eylül ayında uçak gemisi "Unryū" ile birlikte 1. Hava Filosu'nu oluşturdu. 10 Haziran 1945'te Kure limanın dışında bulunan Mitsugojima Adası'na demirledi. 19 Mart 1945'te koramiral Marc Andrew Mitscher komutasındaki ABD Deniz Kuvvetleri Task Force 58'e bağlı 350 uçağın, 24 Temmuz ve