buldular. Bu çalışmalara göre Anadolu Türk istilasının tarihsel ve kültürel sonuçları çok derindi, ancak Türk halkın modern Türk nüfusuna karşı desteği daha az önemli görülmektedir. Orta Asya Türk halklarının Anadolu'ya gelişi ile ilişkilendirilmiş gen akışı oranının çeşitli tahminleri bulunmaktadır. Türkiye'de yapılan Y kromozomları incelemesine dayanan bir çalışma üzerinde, Orta Asyalıların %30 genetik katkı yaptıkları öne sürmülüştür. Di Benedetto tarafından yapılan ""DNA Diversity and Population Admixture in Anatolia"" "(Anadolu'da DNA Çeşitliliği ve Nüfus Karışımı)" başlıklı bu çalışmada, Seçkin Kültürel Egemenliğin olmadığı ama uzun vadede sabit bir genetik katkının olduğu açıkça görülür. Son göçebe dalgasının yerleşik nüfusun bütün dilini değiştirebilmesi mantıksızdır. Ayrıca din değiştirme de ortaya çıktı ve bunu başarmanın en başarılı yolu Di Benedetto ve diğerleri tarafından desteklenen yerel nüfus ile sıkça kaynaşmaktı. Raporun neticesinde Di Benedetto ve diğerleri, seçkin egemenlik teorisi yetersiz olduğu için uzun vadede sabit bir genetik katkı olduğunu belirtmektedir. Alternatif ise Orta Asya'dan gelen alellerin devamlı bir girdisi olmasıdır. Araştırmıyla desteklenen 'sürekli katkı' teorisi, bu yüzden uzun bir dönem boyunca sabit bir katkı olduğunu gösteriyor. Şüphesizdir ki bugünkü Anadolu genetik havuzu, Orta Asya Türklerinden genetik olarak en az %13 ve en fazla %30 olarak etkilendi. Dahası, göç parçalarının birden fazla dalgasının ve/veya muhtemelen Türk halklarının Orta Asya'dan sürekli akışından dolayı, Orta Asya genetik girdisi 11. yüzyılda başlar ve en azından 16. yüzyıla kadar devam eder. (Bu dönemde yaşamış ve %1 genetik girdisi olan, bu süre boyunca Doğu Asya genlerinin Türkiye'deki kaynağı gibi görülen yaklaşık 20 kuşak vardır.) Muhtemelen nesil başına %1 ile, bu genetik şokun etkileri görülüyor. Anadolu'daki Türkler 16. yüzyılda, İran'da hakim olan bir Türkî aileyi, Osmanlılar arasındaki gergin ilişkiler nedeniyle onların Türkî erkek kardeşlerini Orta Asya'dan koparmışlardır. 16. yüzyıldan 21. yüzyıla kadar orada Orta Asya'dan Anadolu ve Balkanlara doğru az genetik/göçmen akımına kadar hiçbiri yoktu. Bundan sonra Türk dili ve genetik donanımının yerel sakinler tarafından Orta Asya ile küçük etkileşimle şekillendirilmesi muhtemelen bu nedenleydi. Orta Asya'dan Anadolu'ya doğru gen akışının ne ölçüde olduğu sorusu, 11. yüzyılda Oğuz Türkleri'nin istilasının hangi rolü oynayarak gen havuzuna katkıda bulunduğu birtakım çalışmaların konusu olmuştur. Öyle bir etkendir ki farklı göçmen olaylarının etkileri arasında ayırt edici problemdir, güvenilir sonuçlar almayı zorlaştırmaktadır. Son genetik araştırmalar, Türkî halkların Orta Asya'dan çıktığını ve bu nedenle Hiung-nu ile ilişkili olabileceğini gösteriyor. Hiung-nu düzenlerinin çoğunluğu (%89'u) Asyalı haplogruplara ait ve yaklaşık %11'i Avrupalı haplogruplara mensup olarak sınıflandırılabiliyor. Bu bulgu Asyalı ve Avrupalı nüfuslar arasındaki ilişkilerin Hiung-nu kültürüne göre ön planda olduğunu gösteriyor, ve yaklaşık olarak M.Ö. 3. yüzyıl İskit-Sibiryalı nüfustan iki örnek raporlanmış sonuçları doğruluyor. Çalışmaya göre Türk Anadolulu kabilelerin Moğolistan'daki mezarları, modern Anadolulu Türklerden itibaren Hiung-nu döneminde bulunmuş kalıntılarla bazı ortak genetik belirteçlere sahip gibi görünmekte. Hiung-nu döneminde Moğolistan'ın kuzey bölgesinde ortaya çıkan bazı ataları olabilir. Üstelik, bu baba tarafındaki akrabalar tarafından paylaşılan ntDNA bölümü, bu antik örneklerin olası Türk kökeni öneren Türk efratında bulundu. Cinnioglu ve diğerlerine göre (2004) Türkiye'deki haplogrup dağılımı: Gökçümen tarafından (2008) Türkiye'den yapılan son araştırma ağız tarihlerini ve tarihsel kayıtları dikkate aldı. Anadolu, Azerbaycan, İran, Balkan ve Türkmenler Oğuz Türkçesi konuşurlar. Hodoğlugil & Mahley (2012) tarafından yapılan çalışmada Türkiye'nin, Aydın, İstanbul ve Kayseri illerinden toplanan genetik örnekler Kırgızistanlıların genleri ile karşılaştırılmıştır. Dienekes, Dodecad projesi için bu örnekleri Hodoğlugil'den alarak otozomal DNA açısından analiz etmiştir. Aynı çalışma çerçevesinde Yunusbayev'in Türkmenistan'dan topladığı genetik örnekler de otozomal DNA açısından incelenmiş sonuçları duyurulmuştur: Bu analiz otozomal DNA'yı köken olarak en alakalı olduğu bölgelerle ilişkilendirmektedir. Analize temel olan 10 genetik bölge Türkmenistan ve Türkiye sonuçlarının karşılaştırıldığı aşağıdaki tabloda verilmiştir: Dienekes, Alder, ve Rolloff popülasyon genetiği karışımını belirleyen programları kullanarak Anadolu Türklerinin otozomal genetiğini Özbekistanlı Özbeklerin otozomal genetiği ile karşılaştırdı. Model, Anadolu'nun Türkleşmesi öncesindeki popülasyonunun bugünkü Ermeniler'e benzediğini, Anadolu'ya göçen öncül Türklerin genetiğinin ise bugünkü Özbeklere benzediğini varsayıyor. Rolloff ve Alder analizi şüpheye yer bırakmayacak biçimde Anadolu'ya Özbek etkisini kanıtlamaktadir. Model parametreleri bu genetik etkinin 2013'ten 800 yıl öncesine işaret etmekte olup zamanlama hata payı artı/eksi 160 yıldır, yani en fazla 960 yıl once (1053 yılı) ve en yakın 640 yıl önce (1373 yılı) arasındaki bir dönemde Anadolu'ya bugünkü Özbek nüfusuna benzeyen bir öncül Türk göçünün yaşandığı genetik karışım testlerinin sonucudur. 2019 ve 2020'deki son çalışmalar, Doğu Asyalıları (Mongoloidler) karakterize eden benzersiz genleri ve DNA soylarını ortaya çıkardı. Doğu Asya ile ilgili insanlar Avrupalılardan ve Afrikalılardan açıkça ayırt edilebilir. Avanak Apti 1978 yapımı Türk komedi filmi. Başrollerini Kemal Sunal ve Ayşen Gruda paylaşmıştır. Filmin yönetmenliği Natuk Baytan'a senaryosu ise Suavi Sualp'e aittir. Apti arkadaşı Nuri ile birlikte afiş asmaktadır ve afişini astığı ses sanatçısı Nevin Şenses'e aşıktır. Apti parası olmadığı için Nevin'in onunla ilgilenmediğini düşünür. Bir gün Apti Nevin'i dinlemek için gazinoya gelir. Ufak bir karışıklık sonucu Apti'yi Urfalı Apti sanırlar ve hürmet gösterirler. Apti gazinoda Nevin'e aşık olan gangster Barut Osman'ı bir güzel rezil eder. Osman komiserin tehditinden dolayı Apti'ye elini bile süremez. Tarragona Ä°li Tarragona İli (İspanyolca:Provincia de Tarragona, Katalanca:Província de Tarragona), İspanya'nın Katalunya Özerk Bölgesi'ne bağlı 4 ilden birisidir. Tarragona İli'nin 10 bölgesi(vilayeti) ve 183 belediyesi vardır. Akdeniz'e kıyısı vardır. Başkenti ise Tarragona'dır. 2009 nüfus sayımına göre, Tarragona İli'nin nüfusu 803,301 kişidir. Bu nüfusun, %17,4'ü başkent Tarragona'da bulunmaktadır. Yüzölçümü ise 6,303 km²'dir. Resmi dili, İspanyolca ve Katalanca'dır. İli oluşturan halk, İspanyol, Katalan ve Taraconenselilerdir. Posta kodu, 43, ISO kodu ES-T'dir. Tarragona İli toprakları, tüm İspanya'nın topraklarının %0,31'i kadardır. İlin başkanı, Joseph Poblet i Tous'tur. İspanya yönetim sistemi'ne göre, mecliste 6 üye ve 4 senatör bulundurmaktadır. Tarragona İli'nin önemli beş şehri alttaki tabloda bulunmaktadır. Tarragona İli'nde 10 vilayet (İlçe) bulunur. Bu vilayteler aşağıdaki tabloda yer almaktadır. Gravia Muharebesi Gravia Hanı Muharebesi (Yunan: Μάχη στο Χάνι της Γραβιάς) Yunan Bağımsızlık Savaşında Osmanlı İmparatorluğu ve Yunan isyancılar arasındaki bir çatışmaydı. Ömer Vrioni, yaklaşık 9.000 adamıyla Alamana Muharebesi'nde Yunanları yendi. Bu muharebenin sonrasında arta kalan Yunan direnişçileri arayarak ileri harekatına devam etti. Yunan lider Odysseas Androutsos 120 kişilik bir grup ile Gravia Hanı'na mevzilendi ve çevreyi istihkam etti. Osmanlı kuvvetleri direnişçileri tespit edince Gravia Hanı'na saldırdı ancak barikatları geçemedi ve kayıp verdi. Bunu fırsat bilen Yunanlar Osmanlı hatları arasından kaçtı. Yunan kaynaklarına göre bu çatışmada Osmanlı kuvvetleri yaklaşık 300 ölü kayıp verirken Yunan direnişçiler sadece 6 ölü kayıp verdi. Evren BÃ¼ker Evren Büker (d. 6 Temmuz 1985, Bursa), Türkiye Basketbol Ligi takımlarından Frutti Extra Bursaspor'da forma giyen Türk basketbolcudur. Bir dönem Trabzonspor'da forma giyen Serhat Büker'in kardeşidir. Gard ve forvet pozisyonlarında görev alabilmektedir. Yeşimspor altyapısında basketbola başladı. 2006 yılında Oyak Renault'ya transfer oldu. Üç yıl orada kaldıktan sonra, 2009 yılında Galatasaray Cafe Crown'a transfer oldu. Galatasaray Medical Park'ta da üç sezon forma giydikten sonra, Pınar Karşıyaka'nın yolunu tuttu. Pınar Karşıyaka'da geçirdiği bir sezonda, Beko Basketbol Ligi’nde; 6.6 sayı, 1.8 ribaund 2.2 asist ve Eurochallenge’da; ise 5.3 sayı, 1.9 asist, 1.9 ribaunt ortalamalarını tutturdu. 2013-14 sezonu öncesinde Tofaş ile 2+1 yıllık sözleşme imzaladı. 2015-2016 sezonu için Beşiktaş'la anlaşmış ancak Beşiktaş ile resmi maça çıkmadan sözleşmesi feshedilen oyuncu eski takımı olan Türk Telekom ile anlaştı. Arar Arar "(Arapça:" عرعر," `Ar`ar)", Suudi Arabistan'da Kuzey Sınır Bölgesi'nin merkezi olan şehir. Şehir ülkenin kuzeydoğusunda Irak sınırına yakın bir noktada bulunur. Riyad'ın 1.100 km. kuzeyinde, Irak sınırının 60 km. batısında yer alan şehrin 2004 yılı nüfusu 166.428 'dir. Minas Gerais Federal Ãœniversitesi Minas Gerais Federal Üniversitesi (Portekizce: Universidade Federal de Minas Gerais veya UFMG) Brezilya’nın Minas Gerais eyaletinin başkenti Belo Horizonte’de yer alan bir devlet üniversitesidir. Üniversiteye öğrenciler senede bir yapılan ve vestibular adı verilen sınavlar ile kabul edilirler. UFMG, Brezilya’nın en büyük beş üniversitesinden birisidir. 75 farklı anabilim dalına sahip olup bunların arasında oldukça popüler ve girilmesi zor olan Tıp, geleneksel seçenekler olan Hukuk ve Ekonomi dallarının yanında Mühendislik, Fen Bilimleri ve Sanat gibi alanlar da vardır. Üniversitede şu anda 37.479 öğrenci eğitim görmektedir. Üniversitenin şu andaki rektörü Prof. Dr. Clélio Campolina Diniz’dir. Bu üniversiteden mezun olmuş ünlüler arasında Brezilya’nın eski devlet başkanı Juscelino Kubitschek; yazar, doktor ve diplomat olan João Guimarães Rosa, estetik cerrahı Ivo Pitanguy, şair Carlos Drummond de Andrade ve de popüler şarkıcılar Samuel Rosa ve Fernanda Takai yer almaktadırlar. UFMG, Belo Horizonte şehrinin kuzey tarafındaki Pampulha bölgesinde yer almaktadır. Toplam 8.775.579 metrekarelik bir alana yayılan kampüsün 620.735 metrekarelik bölümünde binalar yer almaktadır. Üniversite alanı üç ana kampüse bölünmüştür. Bunlar Pampulha Kampüsü, Sağlık Bilimleri Kampüsü ve Yerel Bilimler Enstitüsü Kampüsüdür. Mimarlık Fakültesi’nın binası gibi bazı bölümler bu kampüs alanlarının dışında yer almaktadırlar. Pampulha Kampüsünün içinde CDTN adı verilen Nükleer Bilimler Federal Enstitüsü de yer almaktadır. CDTN bünyesinde 38 bina, 50 laboratuvar ve 250 kW kapasiteli bir nükleer reaktör de yer almaktadır. 1898 yılında Ouro Preto Hukuk Fakültesi, eyaletin başkentinin Belo Horizonte olmasına karar verildiğinde, bu şehire taşındı. Birbirinden bağımsız birkaç fakülte de ilerleyen yıllarda kuruldu. 1907 yılında Diş Hekimliği, 1911 yılında Tıp ve Mühendislik fakülteleri kuruldu. 1927 yılında bu dört fakülte Mina Gerais Üniversitesi çatısı altında birleştirildi. 1949 yılına kadar eyalet bazında mali yardım alan üniversite, bu tarihten sonra federal yönetimden maddi destek almaya başladı. UFMG ismi ise 1965 yılında verildi. Federal hükümetin yönetimine geçtikten sonra üniversite bünyesine mimarlık, felsefe ve ekonomi de katıldı. Daha sonradan da Hemşirelik (1950), Veterinerlik (1961), Müzik (1962), Fiziksel Eğitim (1969) fakülteleri kuruldu. NGC 197 NGC 197, Balina takımyıldızı yönünde yaklaşık olarak 180 milyon ışık yılı uzaklıkta bulunan bir merceksi galaksi. Albert Marth tarafından 16 Ekim 1863 tarihinde keşfedilmiştir. Mihail Glinka Mihail İvanoviç Glinka' (Rusça: Михаил Иванович Глинка) (1 Haziran 1804; Novospasskoe, Smolensk vilayeti - 15 Şubat 1857, Berlin), Rusya'da geniş olarak tanınan ilk Rus asıllı klasik müzik bestecisidir ve Rus klasik batı müziğinin babası sayılmaktadır. Glinka'nın besteleri kendisinden sonra gelen tüm Rus bestecilere çok büyük etki yapmıştır. Bunlar arasında en önemlileri Rus Beşleri adı verilen besteciler Glinka'nın eserlerini kılavuz alarak Rusya'ya has bir klasik batı müziği stili geliştirmişlerdir. Mikhail Glinka Rusya'nın Smolensk eyaletinde Novospasskoe adlı bir küçük köyde doğdu. Babası zengin ve soylu bir toprak sahibi idi ve Rus ordusunda subaylıktan sonra emekli olup malikanesine çekilmişti. Glinka büyükannesi tarafından büyütüldü ve büyükannesinin torununun sağlık üzerine gösterdiği titizliği Glinka'nın tüm hayatı boyunca sıhhati hakkında devamlı kaygılanmasına ve kendini hekim ilan eden kişilere devamlı sağlığı hakkında danışmasına neden olduğu bildirilir. Yaşamın bu döneminde Glinka gezici halk şarkıcıları ve kilise ilahileri dışında hiçbir müzik duymamıştır. Ancak büyükannesi öldükten sonra bakımın dayısına geçti ve Glinka babasının malikanesinin 10 km kadar yakınında olan dayısının malikanesine yerleşti ve burada ona eğitim sağlaması için özel bir dadı tutuldu. Ayrıca dayısı klasik batı müziğine çok meraklı olup bu müziğin en önemli bestecilerinin eserlerini çalmak için özel bir orkestra kurmuştu ve müzisyenler bu malikaneye davet edilmekteydiler. Glinka'nın diğer klasik eğitimi sırasında keman ve piyano dersleri alarak müzik önemli bir rol oynamaya başlamıştı ve Glinka müziğe çok merak salmıştı. 13 yaşında iken Sankt Patersburg'a soyluların çocukların devam ettiği bir okula gönderildi. Burada bir klasik eğitim almaya devam etti ve müzik eğitimine o şehirdeki müzik konserlere giderek ve ünlü hocalardan piyano ve kompozisyon dersleri alarak devam etti. Okulu bitirdiği zaman Rusya İmparatorluğu Karayolları Bakanlığı'na memur olarak girdi ama bir soylu olarak bu iş çok gayret gerektirmekteydi. Bu dönemde bir soylu ve servetli genç olarak Sankt Petersburg sosyetesi içinde vakit geçirdi. Bu dönemde bazı çok şentimentalk şarkılar da besteledi. Sıhhatinden devamlı şikayetçiydi ve 1830'da doktorunun tavsiyesi üzerine İtalya'ya gönderildi. Bu sosyete gencinin Avrupa'da seyahati Almanya ve İsviçre'de çok yavaş şekilde sonunda İtalya'da Milano'ya erişti. Glinka Milano'ya yerleşti ve konservatuvara hocalarından dersler aldı; o şehrin sosyetesi içinde kendini gösterdi ve bu arada Mendelssohn ve Hector Berlioz gibi zamanın önemli müzisyenleri ile buluşma fırsatını buldu. Burada üç yıl kalan Mikhail Glinka Rusya'ya dönmeye karar verdi. İtalyan romantik opera bestecilerine çok gıpta etmekteydi ve onların başarılarını Rusya'da tekrarlamayı hedef almıştı ama bunu Rusya'nın müziği ve şartlarına uygun olarak geliştirme emelindeydi. Rusya'ya dönüş seyahati çok yavaş bir şekilde gelişmeye başladı. Önce Viyanada uzunca kaldı ve sonra Berlin'e geçip orada 5 ay kalıp kompozisyon dersleri aldı. Bu dönemde iki önemli beste de hazırladı. Fakat 1834'te babasının ölümü haberini alınca hemen Novospasskoye'deki malikanesine döndü. Oradan Sankt Petersburg'a annesinin yanında yaşamak için döndü. Bu dönemde orada Maria Petrovna İvanova adlı bir hanımla tanışarak evlendi. Fakat karısı Glinka'nın müziği ile hiç ilgilenmediği gibi hem karısı ve hem annesi onun bu şekilde onlara göre hiç önemi olmayan işle meşgul olması için devamlı tenkit edilmekteydi. Sonunda Glinka ve karısı boşandılar. Glinka önce annesi ile birlikte sonra da kızkardeşi ile yaşamaya başladı. İtalya'da kendine seçtiği hedefe uygun olarak 1836'da hazırladığı ilk operası olan önce "İvan Susanın" adını taşıyan eserinin 9 Aralık'ta prömiyeri yapıldı. Bu eser çok başarılı oldu. Rus Çarı I. Nicholas eserin provalarına katıldı ve bu prova sonunda Glinka Çar'a yaranmak için eserinin ismini "Zhizn' za tsarya (Çar için hayat)" olarak değiştirdi. Çar, Glinka'ya 4000 ruble değerinde bir yüzüğü de hediye olarak verdi. 1837'de Glinka 25.000 ruble maaşla "İmparatorluk Şapeli Korosu" direktörü olarak atandı. Bu görevde genç koro şarkıcılarını Rusya'nın yaygın ülkesinde (örneğin 1838'de Ukrayna'dan 19 genç şarkıcı) bulup onları yetiştirmekle uğraştı. İkinci bir opera eseri olarak büyük Rus şairi Puşkin'in "Ruslan ile Ludmilla" adlı şiirini konu olarak seçti. Bu eserin prömiyeri 9 Aralık 1842 verildi ve ilk temsillerde seyirci tarafından tutulmadı. Buna bir neden İtalyan ve Avrupalı bestecilerinin eserlere alışmış San Petersburg opera seyircisinin birçok Rus folklor müziği ihtiva eden ve oryantal tonda melodileri ve şarkıları bulunan bir eseri yadırgamasıydı. Rus seyircisinin eserinden hoşlanmaması Glinka'nın moralini çok bozdu ve bu bedbinliği hayatının sonraki 9 yılında devam etti. Bir yıl daha Rusya'da kaldıktan sonra Avrupa'da yeni bir yavaş seyahate başladı. İspanya'ya ve Paris'e gitti. Paris'te Hector Berlioz Glinka'nın eserlerinden bir grubunu bir konserde icra ettirdi ve onun eserine bir nazire olarak bir "Pitoresk Fantaziler" adlı bir beste hazırladı. 1852'de Glinka bir diğer Paris seyahat de yapıp orada 2 yıl kaldı ve burada boş vakitlerini hayvanat ve botanik bahçelerinde geçirdiği bildirilir. Sonra Berlin'e geçti ve orada 5 ay kaldı. 15 Şubat 1857'de bir soğuk alma hastalığından sonra beklenmedik bir şekilde Berlin'de öldü. Önce Berlin'e gömüldü ise birkaç ay sonra naaşı Rusya'ya Sankt Peterburg'a götürülüp orada "Aleksander Nevski Manastırı" yanındaki Tihvin Mezarlığına gömüldü. 1857'de Glinka olduğu yılda Rusya büyük bir politik, sosyal ve ekonomik kriz içine girmişti. O zaman kadar Rusya'da klasik batı müziği Batı Avrupa'ya dayanmaktaydı ve müzik eğitimi için tek bir konservatuvar bulunmamaktaydı. Glinka kariyerine başlamaktayken popüler şarkılarıyla Romantik klasik müzik çağı eserleriyle Rus kültürüne ve müziğine girmişti. Napolyon'un Rusya Seferi Rusya'da çok güçlü Rus milliyetçiliği yaklaşımı ortaya çıkardı ve bu müziksel Rus folkloruna verilen yeni öneme yol açtı. Bu akıma Glinka'nın müziksel katkıları Rus müzik kültürüne bir yol gösterici kılavuz oldu, çünkü Glinka'nın müziği, Rossini'nin İtalyan opera müziğinden büyük etki almakla beraber, Rus halkının müziksel zevklerine doğrudan doğruya hitap etmekte idi. Rusya dışında Glinka'nın orkestra eserleri konserlerde ve ses kayıtları satışlarında çok popüler olmuştur. Operaları için üvertürleri (özellikle çok parlak ve enerjetik "Ruslan ve Ludmilla" uvertürü) çok iyi bilinen Klasik Batı müziği parçaları arasında yer almıştır. Bunlardan başka Rus folklor şarkılarından esinlenerek bestelenen "Kamarinskaya" (1848) senfonik şiiri ve iki İspanyol uvertürü de beğenilen eserlerindendir. Bunlardan başka Glinka birçok piyano parçaları, birkaç oda müziği parçası ve çok sayıda şarkı ve romansları bestelemiştir. Rus müzisyeni "Mitrofan Belyayev" 1884 her yıl verilmek üzere "Glinka Ödülü" adlı bir müziksel ödül ortaya çıkartmış ve bu ödül o zamandan beri Rus müziğinin başta gelen bestecileri (Borodin, Mily Balakırev, Pyotr İlyich Tchaikovsky, Nikolai Rimsky-Korsakov, Cesar Cui, Lyadov vb) tarafından kazanılmıştır. Son yıllarda, 1990-2000 döneminde, Glinka'nın 1833'te bestelediği "Patrioticheskaya pesnya (Yurtseverlik şarkısı)"'nın müziği Rusya Federasyonu tarafından millî marş olarak kullanılmıştır. Rusya'da üç değişik müzik konservatuvarı Glinka'nın ismini taşımaktadır: NGC 196 NGC 196, Balina takımyıldızı yönünde yaklaşık olarak 180 milyon ışık yılı uzaklıkta bulunan bir merceksi galaksi. William Herschel tarafından 28 Aralık 1790 tarihinde keşfedilmiştir. NGC 192 NGC 192, Balina takımyıldızı yönünde yaklaşık olarak 180 milyon ışık yılı uzaklıkta bulunan bir çubuklu sarmal galaksi. William Herschel tarafından 28 Aralık 1790 tarihinde keşfedilmiştir. Gramophonedzie Marko Milicevic (sahne adıyla Gramophonedzie) Belgrad'tan Sırp bir DJ'dir. Belgrad Üniversitesi'nde "Ses Dizaynı" okuyan Milicevic, müzik hayatına bir Irish Redbull Music Academy (Tür: İrlanda Redbull Müzik Akademisi) katılımcısı olarak 2000 yılında başlamıştır. Kendisi bir zamanlar Türkiye'de Biri Bizi Gözetliyor adıyla yayınlanan dünyaca ünlü TV şovu Big Brother'ın Balkan versiyonunun tema müziklerini üretmesiyle de bilinmektedir. Milicevic, aralarında Tom Novy, Basement Jaxx, Junior Jack ve Bob Sinclar gibi DJ'lerin yer aldığı gecelerde sahne almıştır. Kendisinin ilk resmi single'ı/teklisi olan "Why Don't You", 1 Mart 2010 tarihinde piyasaya sürülmüş ve 7 Mart tarihinde UK Singles Chart'ın 12. sıradan giriş yaparak önemli bir çıkış elde etmiştir. İşgal Almanyasında gıda İşgal Almanyasında gıda, II. Dünya Savaşının sona ermesinin ardından 2 yıl boyunca ABD hükûmeti ve belli oranda Müttefik Devletler tarafından İşgal Almanyasının batı kısmında uygulanan gıda politikasıdır. Almanya’ya gönderilen gıda yardımları ABD tarafından 1945 yılı Aralık ayına kadar engellenmiştir. Buna gerekçe olarak Almanya halkının savaş sonrasında diğer Avrupa halklarının maruz kaldığı yaşam standartlarıyla çelişen bir konuma sahip olmadığı belirtilmiştir. Nazi Almanyası'nın teslim olmasından sonra ABD teslim olan Alman askerlerini "savaş esiri" yerine "silahsızlandırılmış düşman kuvvetler" olarak tanımladı. Buna göre Alman esir askerleri Cenevre Konvansiyonuna dahil edilmemiş ve buna göre kendilerine verilmesi gereken asgari gıdadan mahrum kalmıştır. ABD tarafından Cenevre Konvansiyonunun hükümlerinin uygulanmamasının iki sebebi vardı. Bunlardan birincisi, artık Nazi Almanyası varolmadığı için Amerikalı savaş esirlerine misilleme yapma ihtimali ve tehlikesinin bulunmamasıydı. İkincisi ise savaşın getirdiği yıkımdan sonra sivil toplumun bile beslenmesinin büyük bir sorun teşkil etmesi ve ABD’ye karşı savaşmış çok sayıdaki Alman askerine Cenevre Konvansiyonu'nun yüksek standartlarının uygulanmasının istenmemesiydi. Savaş esirlerinin karşı karşıya kaldığı durum çok kötüydü. Batı Almanya’daki çoğu kamp sadece etrafı dikenli tellerle çevrilmiş birer toprak parçasından ibaretti, iklim koşullarından korunmayı sağlayacak hiçbir yapı veya altyapı bulunmuyordu. Almanların misilleme yapma ihtimali ortadan kalkınca savaş esirlerine giderek daha az ilgi gösterilmiş ve açlık, salgın hastalık ve yetersiz beslenmeye dayanan önlenebilir vakalardan on binlerce asker ölmüştür. Ayrıca savaş esiri askerler fiziksel durumlarına bakılmaksızın savaş sırasında Nazi işgaline uğramış ülkeler olan Fransa ve Hollanda’da zorunlu işçi olarak kullanılmış ve mayın temizleme gibi tehlikeli işleri yapmaya zorlanmışlardır. Uluslararası Kızılhaç yetkililerin kampları denetlemesine izin verilmemiş ve sadece 1945 yılında Fransa’daki kamplarda 16 bin 500 Alman askeri ölmüştür. Kızılhaç yetkililerinin ABD kontrolündeki kamplara girmesine ancak 4 Şubat 1946’da izin verilmiştir. Ancak hala gıda yardımında bulunamayan yetkililer kampların korkunç durumunu rapor etmişlerdir. 1945 yılı boyunca ABD etnik Almanlara uluslararası hiçbir yardımın ülkeye girmesine izin vermedi. Gelen yardımlar tamamen mülteci konumundaki Alman olmayan halklara, özgürlüğüne kavuşmuş Müttefik savaş esirlerine ve Nazi toplama kamplarından kurtulanlara yönlendirildi. Alman Kızılhaçı lağvedildi ve Kızılhaç başta olmak üzere her türlü yardım kuruluşunun faaliyetleri ve seyahat etmeleri engellendi. Vatikan Alman çocukları için Şili’den gıda getirmeye çalışınca ABD Dışişleri Bakanlığı buna engel oldu. 1945 yılı boyunca ABD ve İngiltere denetimindeki işgal altındaki Almanya’da Alman sivillerin günlük aldıkları besin 1200 kalori olurken, Alman olmayan mülteciler yardımlar sayesinde günlük ortalama 2300 kalori değerinde besin alabilmektedir. 1945 yılı Ekim ayında yapılan İngiltere kabine toplantısında Alman sivil ölüm oranının savaş öncesi döneme göre 4 kat, Alman çocukların ölüm oranının ise 10 kat arttığı konuşulmuştur. ABD işgal kuvvetleri yiyeceklerini Alman sivil halkla kesinlikle paylaşmamaları yönünde emir almıştı. Yiyilmeyen gıdalar bile yenemeyecek hale getirilmekte, doğrudan çöpe atılmamaktaydı. 1946 yılı Ocak ayında 34 ABD senatörü yardım kurluşlarına izin verilmesi için teklif vererek Almanya ve Avusturya’da yaşanan drama dikkat çeker ve insanlık suçuna ortak olunmaması talep edilir., Senatör William Langer ABD tarafından uygulanan gıda politikasının Nazilerin Dachau, Mauthausen ve Buchenwald’de yapılanların fotoğraflarına benzediğini söyleyerek yetersiz beslenen çocukların fotoğraflarını Kongrede gösterir. 1946 yılı başında ABD Başkanı Harry Truman baskıya boyun eğer ve yardımlara izin verilmesi talimatını verir. 1946 yılında ortalama bir yetişkin Alman günde 1500 kalori alabilmekteydi, bu değer uzun süreli olarak sağlıklı yaşayabilecek standart olan 2000 kalori değerinin altında kalıyordu. Almanya’daki gıda sorunu 1946-47 kışında felaket boyutlarını aldı. Bu dönemde ortalama bir Almanın aldığı kalori günde 1000-1500 seviyelerine düştü, ayrıca ısınma sorunu da yaşamsal boyuttaydı. ABD ve Batılı Müttefikler Almanya’nın dış ticaret yapmasına da izin vermediği için Almanya ihtiyacı olan yiyecek maddelerini diğer ülkelerden de sağlayamadı. Bu dönemde Almanya’dan kömür veya makine karşılığında Hollanda sebze, Türkiye fındık, Norveç balık ve balıkyağı, İsveç ise yağ satmak istese de bu talepler ABD tarafından reddedilir. Böylelikle 1907 yılında imza altına alınan I. Lahey Sözleşmesi'nin 43. maddesi gereğince Alman toplumun yeterli beslenmesi yükümlülüğü yerine getirilmemiş olur. Almanya’nın işgal edildikten sonraki askeri idare için talimatname 1944 yılı Ağustos ayı itibarıyla hazırlanmıştır. Bu belgede Almanya’da normal hayata hızla dönülmesi öngörülmekte ve hızla ülkenin yeniden yapılandırılması gerekliliği yer alıyordu. Morgenthau Planı olarak adlandırılan planın sahibi olan ABD Hazine Bakanı Henry Morgenthau’nun Almanya’nın savaştan sonra bölünmesi ve sanayisizleştirilmesine dair sunduğu fikirler Başkan Franklin D. Roosevelt tarafından reddedilir: Bunun üzerine Genelkurmay Emri olarak yayınlanan JCS 1067 belgesi gündeme gelir. Buna göre Alman ekonomisinin yeniden yapılanması veya güçlenmesi için çaba gösterilmeyecek, açlık, salgın hastalık ve asayiş, ülkedeki ABD silahlı kuvvetlerine tehlike teşkil etmeyecek düzeyde tutulacaktır. 20 Mart 1945 tarihinde Roosevelt, JCS 1067 için gelen eleştirilere şiddetli cevaplar vermiştir: JCS 1067 iki yıl sonra 1947 yılı Temmuz ayında JCS 1779 ile değiştirilecek ve bu belgede varsıl bir Avrupa için üretken ve kararlı bir Almanya’nın varlığına vurgu yapılmıştır. Tarihçi Richard Dominic Wiggers konuyla ilgili yazdığı eserde ABD’nin savaşın sonrasında Almanya’da uyguladığı cezalandırma ve intikam politikasıyla hem uluslararası kanunları ihlal ettiğini hem de doğrudan ve dolaylı olarak çok sayıda sivil ve savaş esirinin önlenebilir ölümlerine sebebiyet verdiğini belirtir. Maria Jose Martinez Sanchez María José Martínez Sánchez (d. 12 Ağustos 1982, Murcia, İspanya), profesyonel tenis oyuncusu. Ölüm Gemisi (film) Ölüm Gemisi (İngilizce: "Death Ship"), 1980 tarihli Kanada yapımı korku filmidir. Alvin Rakoff tarafından yönetilen filmde Akademi Ödüllü George Kennedy ve Richard Crenna, başrolü "Black Christmas" filminde de oynayan Nick Mancuso ile paylaşmıştır. Film, Türkiye'de 22 Mart 1982 tarihinde gösterime girmiştir. Bir seyahat gemisi, başka bir gemi ile çarpıştıktan sonra batar. Denizci Trevor Marshall, ailesi ve Kaptan Ashland gemiden kurtulup hareket hâlindeki bir gemiye sığınırlar. Fakat kısa sürede tehlikenin sona ermediğini fark ederler. Bu kurtarma gemisi daha önce Nazi Almanyası'nın Deniz Kuvvetleri olan Kriegsmarine'ye hizmet etmiş bir işkence gemisi ve toplama kampıdır. Geminin içinde hayaletler vardır ve bu gemi, kurban ararken seyahat gemisine kasıtla çarpmıştır. Antik Ä°ran Antik İran ya da Büyük İran ( "İran-ı Bûzûrg", veya "İrânzemin" "İran Toprağı") sözcüğünün anlamı İran kültürel etkisine sahip bölgeleri ifade eder. Kabaca İran kültürünün yeri olan İran Platosu merkezinde olmak üzere Kafkasya, Doğu Anadolu Bölgesi toprakları, İndus Nehri ve Pakistan içeren topraklar içerisinde kalan bölgenin tarihsel adıdır. Ayrıca İran kültürüne etki eden bu terimi "Encyclopædia Iranica" tarafından da kullanılmaktadr. Bu kavram kültürel bir kavramdır ve İranî halkların yerleştiği sınırları temsil etmektedir. Bu kavram hiçbir siyasi durumla ilişkili değildir. Bu dağılım Tunç Çağı yerleşimini göstermektedir, Siyasi oluşumlar ise bu kültürel dağılımdan yüzyıllar sonra oluşmuştur. 3. yüzyıl yazıtlarında Sasani İmparatorluğu’nun Büyük İran sınırlarını tamamen kaplayan siyasi bir oluşum olarak bölgeyi yönettiği görülmektedir. Bu durum yalnızca kültürel bağlamda bir İranlı milleti meydana getirmiştir. Richard Nelson Frye; Büyük İran’ı Kafkaslar, Afganistan, Pakistan ve Orta Asya’nın bir kısmı (Horasan, Harezm), Kültürel sınırlarının ise batı Çin’den Sami dillerinin konuşulduğu Batı Mezopotamya, Akdeniz ve Ege kıyılarına kadar uzandığı söylemektedir. Frye'e göre İran, İrani dillerin konuşulduğu ve İran’ın çok yüzlü kültürünü barındıran toprakların tümünü içermektedir. Richard Foltz ise: "Büyük İran" halklarını içeren bölgelerin Mezopotamya’dan Kafkaslar’a, Harezm, Maveraünnehir, Baktriya, ve Pamir Dağları bulunduğu Farsları,Medleri, Partları ve Sogdları içeren İslam öncesi bütün Zerdüşt bölgelerdir. Büyük İran, Yunan sınırından İndus Nehri kadar olan bölgedir. J. P. Mallory ve Douglas Q. Adams'a göre: Ahameniş İmparatorluğu döneminde Büyük İran’ın batı bölgelerinde çoğunlukla güney batı İran dilleri, doğu kısımlarında ise Avesta ile ilişkisi olan doğu İran dilleri kullanılmaktadır. George Lane : Moğol İmparatorluğu’nun dağılmasıyla, İlhanlılar ve Olcayto Büyük İran’ın hükümdarı olmuştur., Judith G. Kolbas'a göre:, bu devletlerin yönetimi M.S. 1304-1317 yılları arasındadı Büyük Timur İmparatorluğu tarihçisi Mir Khwand "Büyük İran"'ı (Iranshahr) Fırat Nehri’nden Amu Derya arasında olan bölge olarak betimlemiştir.. Geleneksel olarak eski dönemlerden, günümüze kadar etnisite bölgelerin ayrılmasında kullanılmamıştır. Bunu şu sözüyle açıklamaktadır. Richard Nelson Frye: Yalnızca modern dönemlerin batı kolonici müdahalesi ve etnisite eğilimi Büyük İran’ı ayıracak bir güç haline geldi. Patrick Clawson’a göre, "Etnik milliyetçilik geriye dönük genişleme moda olsa dahi 19. yüzyılın büyük fenomeni olmuştur." Büyük İran her ne kadar büyük bir politik oluşum olmasının ötesinde büyük bir kültürel birlikti. "Nuzhat al-Qolub"'un (نزهه القلوب), emrinde çalışan Orta Çağ coğrafyacısı Hamdollah Mostowfi şunu yazmıştır: چند شهر است اندر ایران مرتفع تر از همه "Bazı İran şehirleri diğer geri kalanlarında çok daha iyidir," بهتر و سازنده تر از خوشی آب و هوا "Bunlarda hoşgörü ve iyilik havası vardır," گنجه پر گنج در اران صفاهان در عراق "Arran'ın zengin Gence şehri ve elbette ki İsfahan," در خراسان مرو و طوس در روم باشد اقسرا "Horasanâ€™daki Merv ve Tus ve tabii ki Konya (Aksara)." "Cambridge İran Tarihi" adlı eserde Büyük İran'ın coğrafi ve kültürel yaklaşımı ile sınırlarını Afganistan, Çin ve Sovyet Orta Asya’sını da kapsadığını söylemektedir. Farsçada Büyük İran; "Iranzamin" (ایرانزمین) yani "İran ülkesi" anlamına gelmektedir. "Iranzamin" eski mitlerde "Turanzamin" "Turan Ülkesi" mücadele etmekteydi. "Turanzamin" günümüz Orta Asya’sının yukarı kısımlarını temsil etmekteydi. İslam öncesi dönemde İranlılar seçkin iki ana bölgeyi yönetmekteydiler. Bunlardan biri "İran" diğeri ise "Aniran" olarak adlandırılmaktaydı. İran, İrani halkların yaşadığı bölgeye verilen isimdi ve bugün olduğundan daha geniş topraklara sahipti. Bugün birçok tarihî değişime rağmen bu sınırlar içerisinde yaşayan halklar İran kültürünü korudular ve günümüzdeki İran dillerinin oluşmasını sağladılar. Örnek olarak: Farsça, Orta Asya ve Kafkaslar’da temel yazışma ve edebî dili oluşturmaktayken bugün bunun yerini Rusça almış durumdadır. Farsça aynı zamanda Britanya İmparatorluğu mandası altındaki Irak Kürdistanı’nda da kullanılmaktaydı. 1918-1932 . Rus İmparatorluğu ile İran arasındaki iki savaş sonunda imzalanan Türkmençay Antlaşmasıve Gülistan Antlaşması ile İran’ın Orta Asya’daki topraklarının bir kısmı Rus İmparatorluğu tarafına ele geçirilmişti. Batı sınırlarında ise 1823'de Abbas Mirza'nın beklenmeyen ölümü ve İran büyük veziri Mirza AbolQasem Qa'im Maqām'ın öldürülmesi sonunda birçok Orta Asya hanları Çara karşı savaşlarında Şahın onları destekleme ümitlerini kaybedilmişti. Rus ordusu Aral kıyısını 1849'da işgal etmiş, Taşkent’i 1864'te, Buhara'yı 1867, Semerkant'ı 1868, Hive ve Amu Derya'yı 1873'te işgal etmişti. Orta Çağda, "Büyük İran" olarak bilinen topraklar iki kısımdan oluşmaktaydı. Batıda "Irak-ı Acem" doğuda ise Horasandan oluşmaktaydı. Ayrışan bu iki bölge genellikle Gürgan ve Damgan şehirleri tarafından yönetilmektedir. Özellikle Gazne Devleti, Büyük Selçuklu Devleti ve Büyük Timur İmparatorluğu gibi devletler imparatorluklarını Irak-i ve Horasan-i bölgelerine ayırmışlardı. Bu durum " Abul Fazl Bayhqi'nin "Tārīkhi Baïhaqī"" adlı kitabı gibi birçok tarihi kitaba konu olmuştu. "Faza'ilul al-anam min rasa'ili hujjat al-Islam" (Al-Ghazali mektublarından oluşan bir eserdir) ve diğer bölgeyi anlatan tarihi kitaplarda Maveraünnehir ve Harezm bölgeleri Horasan içerisinde gösterilmekteydi. Nebahat Albayrak Nebahat Albayrak (d. 10 Nisan 1968, Şarkışla - ) Türk asıllı Hollandalı politikacı. 22 Şubat 2007 tarihinde Hollanda Adalet Bakanlığı Devlet Sekreterliği´ne atandı. 1968'de Şarkışla'da doğan Nebahat Albayrak, iki yaşında iken ailesi Hollanda`ya yerleşti. Leiden Üniversitesi uluslararası hukuk bölümünü bitirdi. İçişleri Bakanlığı'nda çalışırken 1998`de milletvekili seçilerek siyasete atılan Albayrak, 1998`den 22 Şubat 2007 tarihinde Adalet bakanı yardımcısı olana kadar İşçi Partisi'nden milletvekilliği yaptı. Bakan olmadan önce partisinin yabancılar politikası sözcülüğünü üstleniyordu. Portekiz'de eÅŸcinsel evlilik Portekizde eşcinsel evliliği yasal kılan ve Başbakan José Sócrates'in Sosyalist Partisi tarafından sponsor edilen bir yasa, 8 Şubat 2010'da Portekiz Cumhuriyet Meclisi tarafından onaylandı ve 17 Mayıs 2010'da Cumhurbaşkanı Aníbal Cavaco Silva tarafından tasdik edildi. Nisan 2010'da Portekiz Anayasa Mahkemesi yasanın yasal olarak geçerli olduğunu beyan etti. Portekiz, bütün ülke çapında eşcinsel evliliği yasallaştıran altıncı Avrupa ülkesi ve tüm dünyanın sekizinci ülkesidir. Kabul edilen yasada, eşcinsel çiftlerin evlat edinmesine izin verilmiyor ve bu durum, bazı gruplar tarafından ayrımcılık olarak değerlendirilmektedir. Yasa, Portekiz'de iktidarda bulunan sosyalist hükûmet ve diğer sol partiler tarafından desteklenerek kabul edildi. Fakat merkez sağ partiler ise yasaya karşı çıkarak konunun referanduma götürülmesini istedi. Çoğunluktaki liberal politikacıların yasayı aynen geri göndereceklerini düşünen Portekiz Cumhurbaşkanı Anibal Cavaco Silva, yasayı veto etmedi. Çoğunlukla Katolik olan Portekiz toplumu eşcinsel evlilik konusunda farklı görüşlere sahiptir. Eurosondagem'in 2009'da sunduğu bir ankete göre Portekiz toplumunun %45,5'i eşcinsel evlilik hakkını destekliyor, %49,5'i ise karşıdır. Evlat edinme hakkı konusunda daha çok karşıtçılık vardır: %21,7 destekliyor, %68,4 karşı. Norveç'te eşcinsel evlilik Haziran 2008'de Norveç yasama meclisi tarafından onaylanan ve cinsiyet ayrımı içermeyen bir evlilik yasası 1 Ocak 2009'da yürürlüğe girip Norveçte eşcinsel evliliği yasallaştırdı. Norveç, eşcinsel evliliği yasallaştıran altıncı ülkedir. 2003, 2005, 2007 ve 2008'de EOS Gallup Europe, Sentio, Synovate ve Norstat tarafından sunulan dört ayrı sondaja göre Norveç nüfusun %61'i, %63'ü, %66'sı ve %58'i cinsiyet ayrımı etmeyen evlilik yasalarını destekliyor. Filyos Çayı Filyos Çayı veya Yenice Irmağı, Köroğlu Dağları, Bolu Dağları ve Ilgaz Dağlarından gelen çayların toplanıp, bir araya getirdiği çaydır. 228 kilometre uzanan çay, Zonguldak'ın Filyos beldesinde Karadeniz'e dökülür. Filyos Çayı, çay boyunca birçok kola ayrılmaktadır. Bu nedenle birçok bölgede farklı adlarla anılmıştır. Çayın diğer adları; Yenice Nehri, Köroğlu Deresi, Ulu Su, Gerede Çayı, Melan Çayı, Akçay, Soğanlı Çayı vb. birçok isimleri vardır. Filyos Çayının başladığı kaynak, Köroğu Deresidir. Çay, Bolu'nun Dörtdivan ve Gerede ilçelerinden, Ilgaz Dağlarından, Melan Vadisinden geçip, Kastamonu'ya girmektedir. Kastamonu'dan da Zonguldak'a gelen çay, Filyos beldesinde Karadeniz'e dökülür. Filyos Çayının geçtiği bölgeler, genellikle tenha ve ıssız bölgelerden oluşmaktadır. Çayın üstüne Osmanlı devrinde "Bayramören Köprüsü" yapılmıştır. Bayramören Köprüsü, restore edilmiştir ve hala kullanılmaktadır. Günümüzde çayın üstünde birçok asma, ahşap ve taş köprüler yer almaktadır. Filyos Çayından balıkçılık sektöründe önemli ölçüde bir işletim vardır. Civar köylerden, şehirlerden gelen siviller ve balıkçılar burada balıkçılık yaparak geçinmektedir. Çayın etrafı tenhadır, ancak Kastamonu'da genellikle tarım alanlarıyla çevrelenmiştir. Bu tarım alanlarında genellikle domates ve ceviz üretilmektedir. Karabük'te ise çay, fabrika atıkları için kullanılmaktadır. Bu nedenle çaydan geçinenler ve çevre büyük ölçüde zarara uğramaktadır. Karabük'ten sonra çayın etrafında Osmanlıdan kalma konaklar bulunuyor. Bu konaklar, genellikle restore edilmemiştir. Ancak köylüler, bu konakların bakımını üstlenmişlerdir ve konaklar hala ayakta durmaktadırlar. Bunların dışında çayın etrafı sürekli olarak ormanlıktır. Bu ormanlardan geçinenler de bir hayli fazladır. Çayın; mobilyacılık ve kerestecilik alanında büyük bir ekonomik önemi var. Ormanlık alanlarda tür çeşitliliği fazla. Orkide bitkisinin 7 farklı türüne, Ters Laleye ve birçok tüketici canlıya ev sahipliği yapmaktadır. Bunun yanında civarındaki ormanlar İğneyapraklı Köknar Ağacı, Yaprağını Döken Kayın Ağacı, Gürgen Ağacı ve Meşe Ağacı türleri gibi birçok ağaç türüne ev sahipliği yapmaktadır. Filyos Çayının etrafında "Safranbolu Platosu" bulunmaktadır. Filyos Deltası, Türkiye'nin en verimli deltalarındandır. Küresel Isınma sebebiyle Filyos Çayındaki su bolluğu, geçmişteki su bolluğunun üçte birine kadar düşmüştür. Çevre kirliliği ve fabrika atıkları nedeniyle Filyos Çayı, büyük zarar görmektedir. 1970 yılında çayın kenarında kurulan "SEKA Kağıt Fabrikası", çaya büyük zarar vermekteyken, getirilen su arıtım sistemleri ile bu fabrikanın kirlilik sorunu ortadan kaldırılmıştır. Filyos Çayının Karadeniz'e karıştığı "Filyos Delta"sında "Filyos Vadisi Projesi" adı altında bir çalışma yürütülmektedir. Projeye göre, deltada dökülen sular kanallarla geri alınıyor ve yapay bir verimli havza oluşturulması üzere başka bir bölgeye aktarılmaktadır. Böylece yapay bir havza oluşturulacak ve özellikle tarım sektörüne büyük bir yatırım olacaktır. Ancak bu proje, çayın kurumasına daha da fazla etki etmektedir. Brezilya Mimarlar OdasÄ± Brezilya Mimarlar Enstitüsü (Portekizce: Instituto de Arquitetos do Brasil veya IAB) 26 Ocak 1921 tarihinde mimarlık ve şehir planlama alanlarında iletişimi güçlendirme ve mimarlık mesleğinin Brezilya toplumundaki statüsünü güçlendirmek amacı ile kurulmuş olan bir enstitüdür. Brezilya’da mimarlık alanındaki en eski organizasyon olup, profösyonel mimarlık sektörünün dünyadaki en önemli organizasyonu kabul edilen, Uluslararası Mimarlık Birliği’nin ülkedeki temsilcisidir. Brezilya Mimarlar Enstitüsü ülkedeki her eyalette yer alan bir temsilciliği ile faaliyet göstermektedir. Faaliyetlerinin başında mimarlık eğitimine önem vermek ve bu mesleğin profösyonel olarak uygulanmasını gözlemlemektir. 1940lı yıllardan beri Brezilya Mimarlar Kongresi’nin organize etmektedir. Ayrıca Bienal Vakfı ile birlikte Sao Paulo’da düzenli gerçekleşen Uluslararası Mimarlık Bienali’ni de organize etmekten sorumludur. İsviçre'deki Yahudilerin tarihi İsviçre Yahudilerinin ülkede uzun ve çeşitli bir tarihi vardır. 2000 nüfus sayımına göre İsviçre'de 18,000 Yahudi bulunmasına rağmen yabancı uyruklu ve gayri resmi Yahudilerle birlikte bu nüfus 75,000'e yakındır. 2009 itibarıyla İsviçre'de 38 sinagog bulunmaktadır. 2001'de İsviçre'de Kaiseraugst belediyesindeki Augusta Raurica Roma arkeolojik kazı alanında bulunan menora betimlemeleri Germania Superior'da Yahudilerin yaşadığının kanıtıdır. Encyclopaedia Judaica'ya göre bölgedeki Yahudilerin varlığıyla ilgili bilgiler 1214 yılında belgelenmiş dokümanlarda bulunmaktadır. Ortaçağ'da, Avrupa'nın diğer ülkelerinde olduğu gibi Yahudiler burada da zulüm gördü; örneğin 1294'te Bern'deki Yahudiler öldürülüp sağ kalanlar "Kan iftirası"yla kovulmuştur. 1620'lerde Yahudilerin İsviçre şehirlerine girmesi yasaklandı. 1776'da Yahudilerin Aargau kantonuna bağlı Lengnau ve Endingen köylerinde yaşamalarına izin verildi. 18. yüzyılın sonlarında 553 nüfuslu bu iki köy İsviçre'deki Yahudi nüfusunun hemen hemen hepsini temsil ediyordu. 18. yüzyılda İsviçre'deki Yahudilerin durumunu anlatan en önemli kaynak Johann Caspar Ulrich'in 1768'de yazdığı "Sammlung Jüdischer Geschichten"dir. İsviçre'nin 1848 tarihli anayasasında Yahudilere serbest yerleşim hakkı verilmemişken bu durum 1874'te değiştirildi. Surb Valley (Surb Vadisi)'de yaşayan Yahudiler bir zamanlar Batı Yidiş lehçesini konuşurlardı ve bugün bu bölgede konuşulan dilde bu lehçeden izler bulunur. Batı Yidiş bir Yukarı Cermen lehçesi olup içinde İbranice, Aramice ve Slav kelimeler bulunduran Doğu Yidiş'in aksine Romen dillerinden kelimeler bulunur ("bkz. Yidiş"). Başta Polonya ve ABD'de konuşulan Doğu Yidiş'in aksine Batı Yidiş'in nesli tükenme riskiyle karşı karşıyadır. Surb Valley Yahudilerinden bu lehçeyi bilen az sayıda yaşlı kalmıştır ve Zürih Üniversitesi Ses Arşivlerinde bu son kalan lehçeyi kaydetmektedir. 1874'te anayasanın inanç özgürlüğüyle ilgili 49. maddesiyle tüm dini cemaatlere yasal olarak dini özgürlük verildi. Bu emansipasyonun ardından Yahudiler Surb Valley'den taşınıp daha büyük şehirlere yerleşti. 19. ve 20. yüzyılda bu Yahudilere Alsace, Almanya ve Doğu Avrupa'dan diğer Yahudiler de katıldı. 1920'de Yahudi nüfusu toplam nüfusun %0.5'i olan 21,000 kişilik nüfusuyla en yüksek rakamına ulaştı ve bu zamandan beri bu rakam hemen hemen sabit kaldı. 2000 yılındaki nüfus sayımına göre İsviçre'de toplam nüfusun %0.2'sini oluşturan 17,914 Yahudi bulunmaktadır. Yahudilerin nüfusu 1930'lardan beri sabit kalsa da ülke genelindeki nüfus artışı Yahudilerin yüzde oranını düşürdü. Nüfustaki durgunluğun sebebi olarak göç, yaşlanan nüfus ve karışık evlilikler gösterilir. İsviçre'deki kantonlardan sadece Zürih, Basel, Genève ve Vaud'da Yahudi nüfusu 1000'den fazladır. İsviçre'deki Yahudilerin üçte biri 6252 kişiyle Zürih kantonunda yaşamaktadır. İsviçre'nin Yahudi cemaatine bağlı Ruth Dreifuss 1993-2000 yılları arasında İsviçre Federal Konseyi'nde görev aldı. Karakeçili aşireti Karakeçili aşireti, Oğuzların Bozok kolunun Kayı boyuna mensup olan ve 1071'deki Malazgirt Meydan Muharebesi'nin ardından günümüzdeki Türkiye topraklarına yerleşen aşiret. Günümüzde, İç ve Batı Anadolu ile Doğu ve Güneydoğu Anadolu bölgelerinde yoğunlaşmışlardır. Karakeçili aşireti; Büyük Selçuklu Devleti'nin Bizans İmparatorluğu'nu yenmesiyle sonuçlanan Malazgirt Meydan Muharebesi'nin ardından Anadolu'ya yerleşen, Oğuzların 2 kolundan biri olan Bozokların Kayı boyuna mensuptur. Tarihî kaynaklara göre Tatar ve Türkmenlerden oluşan topluluk; önce Erzurum ve Erzincan taraflarına, sonrasında ise Güneydoğu Anadolu Bölgesi taraflarına inmişti. Beyleri Süleyman Şah'ın ölümünün ardından bu topluluğun bir kısmı Beriyye'ye (günümüzde Viranşehir ile Derik arasında bulunan idarî bölge), bir kısmı ise Anadolu'ya dağıldı. Süleyman Şah'ın ölümünün ardından boyun lideri olan Ertuğrul Gazi'nin yönetimindeki topluluğun akıbeti hakkında farklı görüşler mevcuttur. "Ruhî Tarihi"ne göre topluluk, Engüri (günümüzde Ankara) civarındaki Karacadağ eteklerine yerleşti. 1222-1230 yılları arasında, İznik İmparatoru III. İoannis ile Anadolu Selçuklu Sultanı I. Alâeddin Keykubad arasında Sultan Öyüğü (günümüzde Eskişehir) ve Engürü (günümüzde Ankara) civarında gerçekleşen mücadelelerden haberdar olan Ertuğrul Gazi, orduya hizmet amacıyla çarpışmalara katıldı, bu kapsamda Karacahisar'a yapılan kuşatmada yer aldı. 1230 yılında, Harezmşahlarla yapılan Yassı Çemen Muharebesi ve Moğollarla yapılan Kösedağ Muharebesi sebebiyle I. Alâeddin Keykubad ile III. İoannis arasında barış sağlandı. Kısa süre sonra I. Alâeddin Keykubad, Ertuğrul Gazi veya atalarına Söğüt'ü kışlak, Domaliç'i yaylak olarak verdi. "Ruhî Tarihi"nde yer alan bu bilgileri Neşrî, Ruhî'den aktarmaktadır. Âşıkpaşazâde ise bu anlatılanları kısaltmış ve içeriğini değiştirerek, yaşananları Osman Bey dönemine nakletmiştir. Başka bir hikâyeye göre ise Sürmeli Çukur (Aras Nehri vadisi) veya Ahlat'tan Engüri civarındaki Karacadağ eteklerine yerleşen Ertuğrul Gazi ve aşireti, burada bir süre kaldı ve İznik İmparatoru III. İoannis'e karşı I. Alâeddin Keykubad'ın ordusunda yer aldı. Ancak Moğol saldırıları sebebiyle I. Alâeddin Keykubad'ın Konya'ya dönmesinin ardından Ertuğrul Gazi'ye Söğüt'ü kışlak, Domaliç'i yaylak olarak tayin etti. Osmanlı Padişahı II. Abdülhamid zamanında yazılan bir risalede, aşiret isminin kendilerine Ertuğrul Gazi tarafından verildiği anlatılmaktadır. Buna göre Karacahisar'ın fethi esnasında aşiret, kara keçilerin boynuzlarına ışıldak bağlayıp, "alaycık" (alacık) denilen bir tür keçe çadırın üzerine örtü örtmek suretiyle savaş hilesine müracaat edince Ertuğrul Gazi "haydin alplerim, haydin Karakeçili yörüklerim" demiş ve aşiretin bu isimle anılmasına vesile olmuştu. Alaycığın tarif edildiği başka bir sayfada ise, ak keçeyle örtülen çadırın ortasındaki pencereden çıkan dumanın, ak keçeyi kara keçeye dönüştürdüğünden yola çıkılarak aşiret isminin buradan geldiği belirtilmektedir. Karakeçili aşiretine mensup kişiler günümüzde; İç ve Batı Anadolu ile Güney ve Doğu Anadolu bölgelerinde olmak üzere iki farklı coğrafyada yoğunlaşmışlardır. Osmanlı kayıtlarında Türkmen tayfası olarak geçen Siverek ve Viranşehir'deki Karakeçili aşiretine mensup kişiler, zaman içinde çeşitli nedenlerden dolayı Türkçeyi bırakıp, Arapça ve Kürtçe konuşmaya başladı. Kürt aşiretlerinin Mil ve Zil olmak üzere iki kola ayrıldığını ifade eden Ziya Gökalp'e göre Güneydoğu Anadolu'daki Karakeçili aşireti Zil koluna mensuptur. Osmanlı Padişahı II. Selim dönemindeki belgelere göre bölgedeki Karakeçili aşireti mensuplarının büyük bir kısmının göçebe olduğu yazılıydı. 1891'de, Padişah II. Abdülhamid tarafından oluşturulan Hamidiye Alayları'nda, Güneydoğu Anadolu'da yaşayan Karakeçili aşireti üyeleri de yer aldı. Elazığ ve Tunceli'de ise Türkçe dili ve Türk kimliğini korumuş Karakeçililer bulunmaktadır. Ankara ve çevresindeki Karakeçili aşireti üyeleri, Güneydoğu Anadolu'dakilere oranla idarî açıdan daha düzenli bir yapıya sahipti. 16. yüzyıldaki kayıtlara göre burada yaşayan aşiret üyeleri, "Yörükân-ı Ankara" adlı bir birimin içinde yer almaktaydı ve büyük bir kısmı göçebe yaşam tarzını benimsemişti. 1571 yılına ait tahrir defterinde Ankara Yörüklerinin Kasaba Yörükleri denen bölümüne kaydedilmiş olan "Karakeçilü" cemaatinin şehirde yerleşik olduğu belirtilmiştir. 1576 yılına ait bir belgeye göre Ankara'nın güney ve batı kesiminde yer alan bu idarî birimde yaşayan 56 cemaatte, vergi veren toplam 2.445 kişi bulunmaktaydı ki bu da toplam nüfusun 10.000 civarında olduğunu göstermektedir. Ancak bu cemaatlerin ne kadarının Karakeçili aşiretine bağlı olup olmadığı belli değildir. Aşiret mensuplarının yayıldıkları alan, günümüzdeki Çukurca, Elmadağ ve çevresi, Karakeçili, Balâ ve Sincan'dan Polatlı'ya uzanan düzlükleri kapsamaktaydı. Ankara'nın kuzey ve doğusundan; Beypazarı, Sivrihisar ve Sultanönü'ye (günümüzde Eskişehir) kadar uzanan bölgelerde de aşiret üyelerinin varlığına rastlanmaktaydı. Kırşehir ve Ankara sancaklarındaki aşiret üyelerinin bir bölümü 16. yüzyılda batıdaki Sultanönü'ye kadar göç ederken, bir kısmı da bulundukları bölgede yerleşik hayatı benimsedi. Batı Anadolu, yaşanan göçlerle birlikte aşiret üyelerinin yoğun olarak yaşadığı bölgelerden biri konumuna geldi. Günümüzde ise yoğun olarak Kütahya, Sultanönü, Uşak, Bursa, Aydın, Balıkesir ve Bilecik tarafında varlıklarını sürdürmektedirler. Aşiretin yoğun olarak yaşadığı Kırıkkale ilinin Karakeçili ilçesi, adını aşiretten almaktadır. Karakeçili aşiret mensupları tarafından Bilecik'in Söğüt ilçesindeki Ertuğrul Gazi Türbesi'nde düzenlenen Ertuğrul Gazi'yi Anma ve Söğüt Şenlikleri, Şanlıurfa'nın Siverek ilçesinde 1999'da başlayan Geleneksel Karakeçili Şenlikleri ve Kırıkkale'nin Karakeçili ilçesinde 1995'te başlayan Karakeçili Uluslararası Kültür Şenliği düzenlenmektedir. Randy Lerner Randolph D. Lerner (d. 21 Şubat 1962; Brooklyn, New York), Amerikalı iş adamı ve spor yöneticisi. Lerner, National Football League'de mücadele eden amerikan futbolu takımı Cleveland Browns'un Ekim 2002, Premier League ekiplerinden Aston Villa'nın ise 2006'dan beri sahibidir. 2008 verilerine göre kişisel serveti 1,5 milyar doları bulmaktadır. 1983'te Cambridge'teki Clare College'de okuyan Lerner, 1984'te Columbia Üniversitesi'nden mezun oldu. Lerner, iş dünyasına girmeden önce New York'ta avukatlık yapmaktaydı. Lerner, iş hayatına Progressive Corporation adlı şirkette yatırım analisti olarak başladı. 1991'de, kendi yatırım şirketi Securities Advisors, Inc.'i kurdu ve 2001 yılına kadar yöneticiliğini yaptı. 1993'te Randy, babası Al Lerner'ın, 800 milyon dolarla satın aldığı MBNA adlı şirketin yöneticisi oldu. Babasının 23 Ekim 2001'de vefat etmesi sebebiyle şirketin yeni sahibi oldu. MBNA, 1 Ocak 2006'da 35 milyon dolar karşılığında Bank of America'ya satıldı. Randy Lerner, 2002'de babasının ölümünden hemen sonra Cleveland Browns'ı atın aldı. Lerner, ayrıca National Football League Gişim Komitesi'nin de bir üyesidir. Lerner, Cambridge'teki yıllarında üç İngiliz futbol kulübünü satın almayı düşünüyordu: Arsenal, Fulham ve Aston Villa. 24 Temmuz 2006'da Lerner, Premier League ekiplerinden Aston Villa'yı satın almak istediğini açıkladı. O sıralarda ise maddi krizde olan kulüp, başkan Doug Ellis tarafından 64 milyon sterline satışa çıkarıldı. 14 Ağustos 2006'da Lerner, Aston Villa'yı 62,6 milyon sterline satın aldı. Pascow Pascow, 1998 yılında kurulan bir Alman müzik grubudur. Renanya-Palatina ve Saarland eyaletlerinde temelleri atılan grup, canlı ve melodik punk rock müziği yapmaktadır. Müzik grubunun ismi Stephen King kitabı Hayvan Mezarlığı'ndaki Viktor Pascow karakterinden gelmektedir. Ahlen Ahlen, Kuzey Ren-Vestfalya eyaletine bağlı bir kasabadır. Warendorf bölgesinde yer alır. Hamm ve Münster şehirlerine komşudur. Ahlen'in ekonomisi bölgede bulunan kömür ocaklarına dayanır. Şehrin dışında geniş tarım arazileri ve çiftlikler mevcutken, şehir merkezinde ticaret ve hizmet sektörü yaygındır. Gelenek ve modernliğin bir arada bulunduğu okul, 1000'in üzerinde öğrenciye sahiptir. Her sene İstanbul Erkek Lisesi ile öğrenci değişimi yapmaktadır. Städt. Gymnasium 700 yıllık bir geçmişe sahiptir. İmkanları oldukça gelişmiş olup okulda spor salonu ve oldukça büyük bir kütüphane mevcuttur. St. Bartholomäus Kilisesi, manastır baş rahibi Bernrad tarafından bölgenin Şarlman tarafından ele geçirilmesinden sonra kurulmuştur. Roman ve Gotik mimarinin izlerini taşıyan kilise 1800'lü yıllarda uğradığı yangınlardan zarar görse de başarılı restorasyonlar geçirmiş ve dokusunu korumayı başarmıştır. Kilisenin bahçesi aynı zamanda da mezarlık olarak kullanılmaktadır ve Ahlen'in ilk mezarlığıdır. 1993 yılında hizmete giren sanat müzesi, Theodor F. Leifeld'in bağışladığı villada bulunmaktadır. Rönesans mimarisinin izlerini taşıyan müze, klasik, modern sanat eserlerinin sergilenmesine imkân vermektedir. Ahlen'in tarihiyle ilgili bilgiler veren ve Ahlen'i tanımaya fırsat veren Heimatmuseum (Memleket Müzesi) şehrin gelişimine de ışık tutmaktadır. Chrome Web Mağazası Chrome Web Store, web uygulamalarının yer aldığı Google tarafından geliştirilen platform. 19 Mayıs 2010 tarihinde Google I/O etkinliğinde duyurulan platform, 2010 Aralık ayında açılmıştır. Tanıtımında, kullanıcıların Web Store'u kullanmak için Google'ın tarayıcısı Chrome'u kullanmak zorunda olmadıkları, yeni web teknolojilerini destekleyen herhangi bir modern tarayıcı ile uygulamaları kullanılabilecekleri açıklanmıştır. Ancak, platformda bu henüz mümkün değildir. Web sitelerini platform'a uygun hale getirmeyi isteyen geliştiriciler, Chrome Geliştirici kanalından platform'a erişebiliyorlar. Chrome Web Store Manos HacÄ±dakis Manos Hacidakis (; d. 23 Ekim 1925 - ö. 15 Haziran 1994), Oscar ödüllü Yunan besteci. İngilizce literatürde adı Manos Hatzidakis olarak yazılmaktadır. Yunanistan'ın en önemli müzik adamlarından biri olan Hacidakis, Rebetika müziğine hak ettiği değeri kazandırmış, bu müziğin başat enstrümanı Buzukiyi geniş kitlelere tanıtmış, Yunan müziğine yepyeni bir yön vermişti. Önceleri tiyatro için çalışan Hacidakis birçok Antik Yunan eserine besteler yapmıştır. II. Dünya Savaşı'ndan sonra film müzikleri de bestelemeye başlamış, 1961'de Amerikalı yönetmen Jules Dassin'in çektiği 1960 tarihli Pote tin Kyriaki ("Yunanca:Ποτέ Την Κυριακή, Türkçe: Pazar Günü Asla") filmi için bestelediği ve sözlerini de yazdığı "Ta paidia tou Peiraia" ("Tr: Pire'nin Çocukları") adlı şarkıyla En İyi Özgün Şarkı Akademi Ödülü'nü kazanmıştır. Bu şarkı İngilizce konuşulan ülkelerde filmin adıyla anılır, yani "Never on Sunday". Melina Mercouri filmde bu şarkıyı özgün dilinde, yani Yunanca seslendirmişti. Sonradan şarkının başta İngilizce olmak üzere birçok dilde cover'ları yapılmıştır. Müziğini yaptığı 80 kadar film arasında Elia Kazan'ın yazıp yönettiği America, America (1963), bir Türk-Yunan ortak yapımı olan ve Aliki Vuyuklaki'nin Orhan Günşiray'la başrollerini paylaştıkları Sıralardaki Heyecanlar (1963), çekimleri Türkiye'de yapılan ve yine bir Jules Dassin filmi olan Topkapı (1964), Metin Erksan filmi Susuz Yaz (1964) ve Peter Ustinov'un yönetip oynadığı Yaşar Kemal uyarlaması Memed My Hawk ("İnce Memed", 1984) da vardır. Fabiano Maciel Fabiano Maciel Brezilyalı bir sinema yönetmenidir. Brezilyalı mimar Oscar Niemeyer'ın hayatını anlatan "Hayat Bir Esintidir" (Portekizce: A vida é um sopro) adlı belgeselin hem yönetmeni hem de senaryo yazarıdır. Ayrıca "Kibir" (2002), "Pracinha" (2003) ve "Dilin Dili" (2003) adlı kısa filmleri de yönetmiştir. Çıkrıkçı, Edremit Çıkrıkçı, Balıkesir ilinin Edremit ilçesine bağlı bir mahalledir. 1296-1361 tarihleri arasında Karesi Beyliği tarafından kurulmuştur. Balıkesir il merkezine 97, Edremit ilçesine 5 km mesafededir. 95 dönüm arazi üzerine kurulmuştur. Komşuları Bostancı Köyü ve Çoruk mahallesidir. 130 hane olan mahallede 482 kişi ikamet etmektedir "(Erkek:258, Kadın:224)". UUCP UUCP, Unix-to-Unix Copy (Unix'ten Unix'e kopyalama)'nın kısaltmasıdır. Bu kavram, genellikle uzaktan komut çalıştırmaya ve bilgisayarlar arasında dosya, e-posta ve ağ haberleri taşınmasına imkân sağlayan bilgisayar programı ve protokollere paketi olarak adlandırılır. Özellikle, bu paket içerisindeki uucp komutu; dosya kopyalama isteğinde bulunan islemler için kullanıcı arayüzü sağlar. UUCP ayrıca uux (uzaktan komut çalıştırmak için kullanıcı arayüzü), uucico (dosya aktarımını gerçekleştirecek iletişim programı), uustat (o anki aktivitenin istatistiğini raporlar), uuxqt (uzaktaki makinelerden gönderilen komutları çalıştırır) ve uuname (yerel sistemin UUCP adını raporlar) içerir. Paketin bazı sürümleri uuencode/uudecode (8-bit ikili dosyaları, 7-bit metin formatına veya tam tersine çevirir.) içerir UUCP aslında 1970 ve 1980'lerde Unix üzerinde geliştirilmiş ve en çok Unix benzeri platformlar ile alakalı olmasına rağmen, Microsoft'un MS-DOS'u, Digital'in VAX/VMS'i, Commodore'un AmigaOS'u ve klasik MAcOS'un da içinde bulunduğu birçok Unix olmayan işletim sistemi için de UUCP gerçekleştirimleri mevcuttur. UUCP fiziksel bağlantıların ve bağlantı katmanı protokollerinin birçok farklı tipini kullanabilir,ama sıklıkla çevirmeli bağlantılar kullanılır. İnternet erişimi yaygınlaşmadan önce,bilgisayarlar sadece bir şirket veya organizasyon içinde daha küçük özel ağlarla birbirine bağlanıyorlardı. Ayrıca genellikle modemlerle donatılırlardı böylece çevirmeli bağlantı üzerinden character- mode(yığın) terminallerinden uzakta kullanılabilirlerdi. UUCP, bilgisayarın modemlerini diğer bilgisayarlara bağlanmak, arıza tespiti,bilgisayarlar arasındaki birebir bağlantılar için kullanır. UUCP ağındaki her sistem telefon numarası, login isimleri ve parolaları gibi bilgileriyle birlikte komşu sistemlerinin bir listesini tutar. Bir iş (dosya transferi veya komut yürütümü isteği) bir komşu sistem için sıraya girdiğinde, uucico programı tipik olarak, bu işi gerçekleştirecek sistemi çağırır. Ayrıca uucico programı yanında sıralanmış işleri kontrol için komşularını periyodik olarak yoklar; bu, komşulara çevirmeli bağlantı kapasitesi olmadan katılmaya izin verir. Bugün, UUCP nadiren çevirmeli bağlantı üzerinde kullanılmakta, ama bazen TCP/IP üzerinde kullanılmaktadır. UUCP orijinal olarak AT&T Bell Laboratuvarlarında Mike Lesk tarafından yazıldı ve UUCP nin ilk versiyonları kimizaman System V UUCP diye adlandırılır.Orijinal UUCP AT&T araştırmacıları Peter Honeyman,David A. Nowitz ve Brian E. Redman tarafında tekrar yazıldı ve tekrar yazılan UUCP; daha sonra gelişen, hataları düzeltilen ve BNU UUCP olarak tekrar paketlenen HoneyDanBer veya HDB olarak adlandırılır. Bu versiyonlardan hiçbiri , doğrudan yeni bir versiyon yazmak için lan Lance Taylor'den esinlenilen kaynak kodla dağıtılmadı.Taylor UUCP GNU lisansıyla çıkarıldı ve en stabil ve hatasız versiyon haline geldi. Taylor UUCP, beklenmeyen kabuk komutlarını uzaktan çalıştıran internet kurtlarının bazılarına izin veren güvenlik açıklarına dikkat çekti. Ayrıca Taylor UUCP bütün ilk versiyonların özelliklerini içine alır, bu uyumluluğun en ileri seviyesiyle diğer versiyonlarla haberleşmeye izin verir ve diğer versiyonlardan benzer yapılandırma dosya formatlarını kullanır. UUCP Unix olmayan işletim sistemleri içinde gerçekleştirilebilir, en dikkate değer MS-DOS sistemleri. UUSLAVE/GNUCICO,UUPC ve FSUUCP gibi paketler önceki internet erişimini kişisel bilgisayarlara getirdi,ağı üniversite sistemlerinin ötesine genişletti. FSUUCP, UUCP ağına bağlana bilmek ,e-mail alıp vermek ve Usenet trafiği için Galacticomm'un Major BBS ve Mustang Software'in WildCat! BBS gibi birçok BBS paketleri için temel şekillendirdi.Örnek olarak UFGATE(John Galvin, Garry Paxinos,Tim Pozar) Fidonet ve UUCP protokollerini çalıştıran ağlar arasında bir ağ geçidi içeren bir pakettir. FSUUCP, UUCP imlementasyonları tarafından standart 'g'protokolü üzerine en anlamlı yenilik, Taylor'ın geliştirilmiş 'i' protokolünün sadece diğer gerçekleştirimi olduğu için dikkate değerdi. Uucp ve uuxqt olanakları uygun bir mail kullanıcı arayüzü ve aracı programlarla makineler arasında e-mail göndermek için kullanılabilirlerdi. Basit bir uucp mail adresi bitişikteki makine ismiyle ve kullanıcı ismiyle devam eden bir ünlem işaretiyle oluşturulur. Örneğin barbox!user, bitişikteki makine barbox'un user isimli kullanıcısı olarak adlandırılır. Ayrıca mail ivedi düğümlerin herhangi bir numarasını çevirerek hedefe varmadan önce ağa da yönlendirilebilir.Öncelikle tam adres ünlem işaretleriyle bölünmüş ivedi sunucu ismiyle birlikte tanımlanmış olmalıdır. Örneğin makine barbox yerel makineye bağlanmadığında,ama yerel makineyle iletişimdeki foovax makinesinin barboxa bağlı olduğu bilindiğinde, maili göndermek için uygun adres foovax!barbox!user olacaktÄ±r. barbox!user kullanıcısının UUCP mail adresi ...!bigsite!foovax!barbox!user gibi bir formda olabilir.birçok kullanıcı mail göndericiden daha iyi ve belki daha hızlı bağlantı servis sunan çeşitli geniş meşhur sitelerden çoklu yönlendirmeler isteyebilir. Bu şekildeki email adresleri bang path olarak bilinir. Ondan sekize makinelerin bang pathleri 1981 de sıradışı değildi,ve gece yarısı çevirmeli UUCP linkleri hafta uzunluğunda aktarım süresine neden oluyordu.Bang pathler genellikle hem iletişim zamanı hem güvenilirlik dikkate alınarak seçilir,mesajların sık sık kaybolması gibi. Bazı sunucular “daha hızlı” yönlendiricilerle mail göndermeyi , yolları “tekrar yazma”yı deneyene kadar giderdi. .uucp ile biten “pseudo domain” bazen UUCP ağı tarafından erişilebilir bir hostname olarak tasarlamak için kullanılırdı,bu hiçbir zaman bir en yüksek seviye domain gibi internet rootunda resmi olmadı. Bu anlam uyandırmadı, çünkü DNS sistemi sadece TCP/IP tarafından direkt ulaşılabilen sunucular için uygundur. UUCP'ye bağlanan bilgisayar ağlarının bütününe UUCPNET denildi. Bu ağ,binlerce özel şirketin, üniversitelerin ve bunun gibi kuruluşların sahip olduğu sistemler arasındaki karşılıklı işbirliği ruhu içinde geliştirmek için formal değildi. Genelde ,-özellikle özel şirketlerde-,UUCP linkleri şirketlerin yönetimlerinin resmi onayı olmadan kurulmuştur. UUCP Mapping projesi bir gönüllülük projesidir ki açık mail yönlendiricileri ve kontrollü isim uzayı sunan makineler arasındaki bağlantıların bir haritasını oluşturmak için , başarılı bir çabadır. Her sistem yöneticisi beraberinde her bağlantı için bir öncelik sırası ile bağlanacakları sistemlerin bir listesini bir mail yoluyla onaylar.Bu onaylanan map içerikleri ağda tanımlanan bütün bağlantı dosyalarını tek bir kümede birleştiren bir otomatik program tarafından işlenilirdi.Daha sonra bu dosyalar, bu amaca adanan bir haber grubunda aylık olarak yayınlanırdı.UUCP map dosyaları daha sonra mail için bir makineden diğerine en iyi yönlendirme yolunu hesaplamak için ve bu yolu otomatik olarak belirlemek için "pathalias" gibi yazılımlar tarafından kullanılırdı.Ayrıca UUCP mapleri siteler için iletişim bilgilerini listelerdi ve böylece UUCPNETe katılmak için araştıran sitelere muhtemel komşularını bulmak için kolay bir yol verir. Sefer Öztürk Sefer Öztürk ( d. 1950 Afyon ) Türk ressam İlköğreniminin ardından, girdiği sınav sonucunda altı yıllık Eskişehir Yunus Emre İlköğretmen Okulu'nda yatılı okumaya hak kazandı. Öğretmen okullarının güzel uygulamalarından biri olan yeteneğe yönlendirme uygulamasından yararlanarak öğretmen okulunun üçüncü sınıfından dördüncü sınıfa geçerken; ders notlarının aritmetik ortalamasının yüksek oluşuna paralel resim yeteneğinin öğretmenleri tarafından keşfi ile 1966 yılında girdiği yetenek sınavıyla İstanbul Ortaköy İlköğretmen Okulu resim seminerine kayıt yaptırmaya hak kazandı.. Sanat eğitimcileri Selahattin Hüsnü Taran ve Hamdi Dicle'nin öğrencisi oldu. Üç yıl boyunca resim derslerinde gördüğü temel sanat eğitiminin ardından 1967 yılında Devlet Resim ve Heykel Sergisi’ne eseri kabul edilen en genç sanatçı Öztürk’ün öğretmen okulunda henüz öğrenci iken bir çalışması, aynı okuldan Cuma Ocaklı’nın birinci olduğu Berlin Konulu Resim Yarışması’nda ikincilik ödülüne değer görüldü. 1969 yılında öğretmen olarak mezun olan Özturk, . Denizli'nin bir köyüne tayin oldu. İki ay öğretmenlikten sonra almış olduğu resim eğitiminin cazibesine kapılarak; şimdiki adıyla Marmara Üniversitesi Güzel Sanatlar Fakültesi olan dönemin DevletTatbiki Güzel Sanatlar Yüksek Okulu'nun yetenek sınavlarına katılmaya karar verdi. Sınavı kazanarak resim bölümüne; Mustafa Aslıer, Mustafa Pilevneli ve Erol Eti'nin öğrencisi olarak kaydını yaptırdı. Temelini öğretmen okulundan aldığı resim eğitimine dört yıl boyunca akademik olarak bu okulda devam etti. 1973 yılında mezuniyeti ile birlikte sanatını geliştirme adına çabalarını sürdürürken kendisi gibi ressam ve sanat eğitimcisi eşi Nedret Saraçoğlu Öztürk ile evlendi. Vatani görevini tamamladıktan hemen sonra, İstanbul Devlet Opera ve Balesi'nde sahne ressamı olarak göreve başladı. Bu görevinin yanı sıra resim çalışmalarına da devam etti. Yirmi yedi yıllık görevin ardından emekli olan sanatçı, hiç ara vermediği resim çalışmalarına emeklilikten sonra daha çok zaman ayırmaya başladı. İlk sergisini 1972 yılında Tatbiki Güzel Sanatlar son sınıfında öğrenci iken açan Öztürk, Türkiye’de ilk “Keçeresim” çalışmalarını başlatarak aralarında 200x300 cm boyutlu çalışmaların da olduğu beş yüzden fazla keçeresim yaptı. Bu güne kadar otuz sekiz kişisel sergi açan sanatçı, halen İstanbul’daki atölyesinde kendisi gibi ressam olan eşi Nedret Saraçoğlu Öztürk ile birlikte yağlı boya ve keçeresim çalışmalarına devam etmektedir. Ölüm Gemisi Ölüm Gemisi veya Death Ship şu anlamlara gelebilir: BIF BIF ÅŸu anlamlara gelebilir: Abdanan Abdanan (Farsça: آبدانان), İran'ın İlam Eyaleti'nde şehir. Eyaletin aynı isimli Abdanan şehristanı'nın yönetim merkezi olan şehrin 2006 yılı resmi nüfusu 21.662'dir. ve 32.488 hanedir. Şehir, eyaletin güneydoğusunda, İlam'dan Andimeşk'e uzanan tali bir karayolu yakınında bulunur. Dinar Dağı Milli Parkı bu şehir yakınlarında yer alır. Mus Mus, hafif ve havadar bir doku vermek için hava kabarcıkları içeren yumuşak hazırlanmış bir besindir. Hazırlama tekniklerine bağlı olarak hafif ve kabarıktan kremsi ve yoğuna kadar değişebilir. Tatlı veya tuzlu olabilir. Tatlı muslar tipik olarak çırpılmış yumurta akı, çırpılmış krema veya her ikisi ile yapılır ve bir veya daha fazla çikolata, kahve, karamel, püre meyve veya nane veya vanilya gibi çeşitli otlar ve baharatlarla tatlandırılır. Bazı çikolata muslarında, yumurta sarısı genellikle nihai ürüne daha güçlü bir tat vermek için eritilmiş çikolatayla karıştırılır. Muslar servis edilmeden önce soğutulur, bu da onlara daha yoğun bir doku verir. Şekerli mus bir tatlı olarak servis edilir veya kek dolgusu olarak kullanılır. Bazen jelatin ile stabilize edilir. Tuzlu muslar et, balık, kabuklu deniz ürünleri, kaz ciğeri, peynir veya sebzelerden yapılabilir. Sıcak köpükler genellikle hafif dokularını çırpılmış yumurta akı ilavesinden alır. Karaciğer musu Fransız mutfağından kümes hayvanlarının karaciğerinden yapılan sürülebilir krem kıvamında bir mus. Pâtéye benzer ancak krema içerdiği için kıvamı daha hafif oluyor ve krema torbası ile kraker veya hamur üzerine sıkılabilir. Doug Ellis Herbert Douglas Ellis (3 Haziran 1924, Hooton - 11 Ekim 2018) İngiliz Şövalyelik Nişanı'na sahip İngiliz iş adamı, Aston Villa'nın eski başkanı. Ellis, 3 Haziran 1924'te dul bir kadının çocuğu olarak dünyaya geldi. İspanya'ya düzenlendiği paket tatiller sayesinde 40 yaşından önce milyoner oldu. 1968-1975 ve 1982-2006 yılları arasında Aston Villa başkanlığı yapan Ellis, kulübe tarihinin en başarılı dönemlerini yaşattı. Başkanlık yaptığı dönemde kulüp, 1981'de Football League First Division, 1982'de ise Şampiyon Kulüpler Kupası'nı kazandı. Ellis, 14 Ağustos 2006'da kulübü Amerikalı milyarder Randy Lerner'a 62,6 milyon sterline sattı. 11 Ekim 2018'de, 94 yaşında öldü. Hasan Küçükçetin Hasan Küçükçetin (6 Haziran 1981, Burhaniye), Türk oyuncu. Hasan Küçükçetin Mimar Sinan Güzel Sanatlar Üniversitesi devlet konservatuvarı tiyatro bölümünde okumaktadır. Yaprak Dökümü'nde, Caner Kurtaran’ın ayrılması nedeniyle, "Şevket" rolünü oynamıştır. Popülaritesi 2013 ve 2015 yılları arasında Kaçak dizisinde oynadığı "Dadaylı" karakteriyle artmıştır. TRT Belgesel'de yayınlanan "Gizemli Gerçekler" programını sunmaktadır. Ayrıca Muhteşem Yüzyıl'da rol almıştır. Dilden dile etkinliğinde jüri olmuştur. Karadon maden kazasÄ± Karadon maden kazası, 17 Mayıs 2010 tarihinde yerel saatle 13:28'de (UTC+03.00), Türkiye'nin Zonguldak ilinin merkezine bağlı Kilimli beldesindeki Türkiye Taşkömürü Kurumuna ait Karadon Müessese Müdürlüğü'nün kömür ocağında meydana gelen kaza. Yerin 540 metre altında meydana gelen grizu patlamasında 30 işçi göçük altında kaldı. Yapılan çalışmalar sonucu 20 Mayıs 2010 tarihinde 28 işçinin cesedine ulaşıldı. 735 metre derinliğindeki kuyuya düştüklerinden şüphelenilen diğer iki işçiye ise olay gününden 100 gün geçmesine rağmen ulaşılamadı. Kaza sonrası hazırlanan rapora göre, galeri açmak için yapılan dinamit patlatma işleminden sonra açığa çıkan metan gazının tahliye edilmemesi patlamaya sebep oldu. Gerekli yalıtımı yapılmayan makinelerden çıkan elektrik ise madendeki gazın alev almasına yol açtı. Patlamanın ardından iki işçi Engin Düzcük ve Dursun Kartal'ın cesedi düştükleri kuyunun 720 metre derinliğinde 8 ay sonra bulunarak yer üstüne çıkartıldı. The End The End ÅŸu anlamlara gelebilir: İlhami Çiçek İlhami Çiçek (d. 1954, Ayyıldız, Oltu, Erzurum - ö. 14 Haziran 1983, Tokat), Türk şair. "Saygı uyandıran bir ciddiliğe, hayranlık uyandıran bir inceliğe" sahip olan İlhami Çiçek'in en tanınan şiiri sekiz bölümden oluşan Satranç Dersleri'dir. Başlangıçta tek bir şiir olarak düşünülen Satranç Dersleri, Edebiyat Dergisi'nin sayfa düzenini yapan Necip Evlice'nin inisiyatifi ile ikiye bölünerek ayrı ayrı dergiye alınmış, bu sayede diğer altı bölüm de yazılabilmiştir. İlhami Çiçek, Necip Evlice'yi Heybeliada Senatoryumu'nda ziyaret ettiğinde O'na "Satranç Dersleri’nin bu kadar uzun bir şiir olmasını sana borçluyum" demiştir. 1979 yılından itibaren dizi olarak Edebiyat Dergisi'nde yayımlanmış, vefatından kısa bir süre önce diğer şiirleri ile birlikte Satranç Dersleri adı ile kitaplaştırılmış ve Edebiyat Dergisi Yayınları'nın kırkıncı kitabı olarak neşredilmiştir. Eser, aynı zamanda şairin hayatta iken yayımlanmış tek kitabıdır. Şair, kitabı için Düş Gören Atlar, Kâbusa Beyaz Bir Su, Bu Hüznün Mesnevisi ve Satranç Dersleri olmak üzere dört farklı isim belirlemiş ve tercihi yayınevine bırakmıştır. Üniversitede iken satranç turnuvasında birinci olacak denli iyi bir satranç oyuncusu olan İlhami Çiçek, 'neden satranç?' sorusunu şöyle cevaplıyor: "Satranç oyununu kullanmam rastlantı değil. Geometrik bir tarih âdeta satranç. Yaşama tam denk düşüyor. Yaşam da bir geometridir, evet, ama epeydir yüzü çizik çizik bir ‘satıh’ görünümünde. Bir de oyun sözcüğü... şiirli, katı, acımasız, yoğun çağrışımlı bir sözcük oyun sözcüğü. Sonra oyuncu, çağ’dır. Satranç oyununun kendisi de bir şiirdir. Oynarken bilinçle yenildiğim olur. Karşı taraf şahımı sıkıştırdıkça fevkâlade anlar yaşarım. Bütün bunlardan yararlandım elbet. Çağımdan, tarihe, Öğretiye sürekli göndermelerde bulunarak bir oyun kurmak istedim." Ahmet Oktay, İlhami Çiçek hakkında konuşan nadir şairlerden biridir ve onu 'İslâmcı Şair' olarak tanımlar. Bununla birlikte Oktay'a göre Çiçek; İslâmcı Şiir'in yükselişinde payı olan 'ama' modernist şiirle bağ kurarak şiir yazan ve şiirlerinde "gizilgüç halinde bir günah ve zina korkusuna ilişkin imgelere rastlanan" bir şairdir. Mehmet H. Doğan ise Çiçek'i 'sağ şiir' kümesine alarak şöyle diyor: "Sağ şiirin, hâlâ İkinci Yeni’nin ilk yıllarındaki “imgeleri yenileme, canlandırma” dönemini yaşayan bir örneği İlhami Çiçek’in şiirleri." Bu konuda en ilginç tespiti ise, C. Hüseyin Düz yapmaktadır: "Sağ, müntehir şair İlhami Çiçek’i; sol, müntehir şair Nilgün Marmara’yı, aynı ideolojik ritüellerle aforoz eder..." Elbette, bu tespitleri haksız çıkaracak, İlhami Çiçek hakkında yakın çevresi dışında dönemin şairleri arasında konuşan ya da yazan yok. Bununla birlikte İlhami Çiçek; Nâzım Hikmet için "Nâzım toprağını, toprağın insanını ilk defa sözle okşayan şairdir bana göre." veya Cahit Zarifoğlu için "Sanatının sevilmesi, saygı duyulması" cümlelerini kurabiliyordu. İbrahim Eryiğit'e göre de durum böyledir ve bu durumu kardeşi Mehmet Latif Çiçek'e "İlhami Çiçek’e şair olarak bir çerçeve çizecek olursak Ahmet Oktay’dan C.Süreya’ya, Ahmet Telli’ye kadar farklı kesimlerce tanınıyor. Fakat ben İlhami Çiçek’in bizim kesimce hem şiirinin hem de şahsiyetinin yeterince tanınmadığı kanaatindeyim. Siz çok yakını olarak neler söylersiniz?" cümlesi ile sorduğunda,Mehmet Latif Çiçek ağabeyinden bir alıntı yapıyor ve "azaldı/halk içinde yüzdeki ben gibiler" mısraı ile cevap veriyordu. Çiçek'in şiirlerinde işlediği konudan mütevellit satranç taşlarının adları sıklıkla geçer. Bundan maada; hayvan imgelerine, bolca telmihlere ve teşbihlere rastlanılır. Hüzün, yalnızlık, kentleşme korkusu, çağa karşı duran insan gibi konular Çiçek şiirinin diğer payandalarıdır. İlhami Çiçek'in vefatı hakkında açıklanmış resmî bir rapor olmaması, O'nun vefatı hakkında süregelen bir tartışmaya neden olmuştur. Görüş bildirenlerden bir kısmı, şiddetli bir epilepsi nöbeti esnasında aklî melekelerini kaybederek pencereden atladığı üzerinde; diğer bir kısmı ise intiharı amaçlayarak pencereden atlamış olduğu görüşünde birleşmektedir. Bir görgü tanığı: İlhami Çiçek “yakalandığı hastalıktan” ölmedi. İntihar etti. Tokat’taki askerliği sırasında. Ki ben de o tarihte orada askerdim. Cansız bedeni akşam karanlığı çökene kadar da düştüğü yerde, “don” katına bekletildi. Bizim bölük, eğitim sahasından tadat alanına giderken üzeri kahverengi bir battaniye ile örtülmüştü. Sonra da ambulans geldi. Kaldırıldı İlhami Çiçek. 1984 tarihli Türkiye Kültür Sanat Yıllığı: İlhami Çiçek, daha önce yakalandığı sara hastalığına ait bir kriz sonrasında vefât etti. İsmail Bingöl: Ve, askerliğinin bitmesine çok kısa bir süre kala, geçirdiği şiddetli bir kriz sonrasında vefat eder. Metin Cengiz: Kemal Bey’e karışıklıkları önlemek amacıyla tedavi için kaldırıldığı bir hastanede mi yoksa, yoksa askerlik yaptığı kışlada mı intihar ettiğini soruyorum. Tokat’ta askerlik yaptığı yıl (1983), 13 Haziran’da kendini pencereden atarak intihar ettiğini söylüyor. Ben ise merdivenden kendini atarak intihar ettiğini duymuştum. İkinci defa kısa bir süre için tutuklandığım Tokat’ta, aynı kışlada. Söyleyen çavuş kulak dolgunluğu ile yanlış anımsıyor olabilir. Mehmet Can Doğan: Sara nöbetleri, söze sığınış, edebiyata tutunma çabası ve yirmi dokuz yaşında intihar. Yakın çevresi; İlhami Çiçek‘in intiharını bir şanssızlık, “sara hastalığına ait bir kriz”, “karşı konulmaz bir biçimde parlayıveren kader flaşı”, “şiddetli bir krizin sonu” olarak yorumladı. Bu tür yorum ve sunuşlarla eylem, örtülerek bir “kaza”ya dönüştürüldü. - SatranÃ§ Dersleri (1983) Jules Ferry Jules Ferry (d. 5 Nisan 1832, Saint-Dié-des-Vosges - ö. 17 Mart 1893, Paris), Fransa eski Başbakanı. Fransa'da Üçüncü Cumhuriyet döneminde eğitimin zorunlu, parasız ve laik olması için mücadele etmiş ve başarmıştır. Ailenin üçüncü ve son çocuğu olarak 1832 yılında doğan Jules Ferry, eğitimini orta okula kadar Saint-Dié-des-Vosges'da, liseyi ise Strasburg'da okumuştur. Daha sonra Paris'te hukuk fakültesini bitirerek avukat olmuş, genellikle İkinci İmparatorluğa karşı Cumhuriyet rejimini destekleyenleri savunurdu. 1782 yılında Paris'te kurulan Alsace-Lorraine Locası'na katılarak masonluğa ilk adımını attı. 1881'de eğitimin parasız olmasını sağladı. 1882'de de eğitimi laikleştirdi ve zorunlu hale getirdi. Ferry, bir ateist idi. Helene Lange Helene Lange (d. 9 Nisan 1848 - ö. 13 Mayıs 1930), Alman eğitimci ve kadın hakları savunucusu. Alman kadın hareketinin sembol kişiliklerinden biridir. 1919-1921 döneminde Hamburg Parlamentosu üyeliği yapmıştır. Helene Lange Oldenburg'da orta sınıf bir ailenin çocuğu olarak dünyaya gelmiştir. Altı yaşındayken annesi ölmüştür. Kendisini öğretmen olarak yetiştirmiş ve 1871'de öğretmenlik sınavına girmiştir. İlk olarak evlerde özel ders vermiştir. 1876'da Berlin'de Alman Kadın Öğretmenler Semineri ile yönetimini üstlendiği özel bir kız okulunda çalışmıştır. 1887'de kızların eğitimini sivri bir dille savunduğu "Die höhere Mädchenschule und ihre Bestimmung"'u (Kız Okulları ve Amaçları) bir arzuhâlde ek olarak yayımlamıştır. Bu yazılar “Gelbe Broschüre” (Sarı Broşürler) olarak tanınmıştır. 1890'da Alman Kadın Öğretmenler Derneğini kurmuş ve bu çabaları sayesinde 1896'da Berlin'de ilk kez altı kadın, eğitimlerini tamamlayarak diploma almıştır. 1894 ila 1905 yılları arasında Alman Kadınlar Derneğinin (BDF) ve Alman Kadın Öğretmeler Derneğinin başkanlığını yapmıştır. Görme bozukluğu olan Lange'ye, arkadaşı Gertrud Bäumer çalışmalarında yardımcı olmuştu. İikili birlikte "Handbuch der Frauenbewegung"'u (Feminist Eylem için El Kitabı/Kadın Hareketlerinin El Kitabı, 1901-1906) yazmış ve Die Frau (Kadın, 1893-1944) adlı aylık dergiyi çıkarmıştır. İlerleyen yıllarda kızların ve erkeklerin fırsat ve olanaklar konusunda eşit olduğu birçok okul kurmuşlardır. Rendsburg, Dortmund, Hamburg ve Fürth'de Helene-Lange-Gymnasium'u (Lisesi) açılmıştır. Helene Lange Berlin'de öğretmenlik yapmıştır. Kadınların eşit eğitim ve meslek haklarına kavuşmalarını savunmuş ve ilk Alman kadın hareketlerinin en önemli temsilcilerinden biri olarak kabul edilmiştir. Feminizme bakış açısı farklılıklarla şekillenmiştir. Cinsiyetlerin farklılıklarını vurgulamış ve kadınlar için ayrılmaz bir bütün olan anneliği göstermiştir. Kadınların nüfuzuyla, erkek egemen dünyadaki istenmeyen değişiklikleri düzeltmeyi istemiştir. Lange 1918'de Alman Demokrat Partisinin (DDP) kurucuları arasında yer almıştır. 1919'da Hamburg Parlamentosu'nda başkanlık yapmış fakat yaşı dolayısıyla, 1921 parlamento seçimlerinde adaylığını koyamamıştır. 1928'de Oldenburg şehrinin vatandaş onur ödülünü almıştır. Gertrud BÃ¤umer Gertrud Bäumer (12 Kasım 1873, Hagen – 25 Mart 1954, Bethel), Alman kadın hakları savunucusu ve politikacısı. Gertrud Bäumer o dönemdeki birçok kadın gibi öğretmenlik mesleğini yapmıştır ve kadınların eğitim hakkı için savaşmıştır. Rahip bir ailenin kızı olarak dünyaya gelmiştir. Büyük babası Wilhelm Bäumer, Dortmund-Bodelschwingh’de rahiplik yapmış ve aynı zamanda kilise reformcuları arasında yer almıştır. Friedrich Schleiermacher (1768-1834) ile aynı fikirde olan Wilhelm Bäumer, kilise ve politika erken meşrutiyet rejiminin önderlerinden olmuştur. Babası Emil Bäumer (1845-1883) erken yaşta ölmüş ve annesi üç çocuğa akrabalarının yardımı ile bakmak zorunda kalmıştır. Annesinin hayatındaki boşluk ve diğerlerine olan bağlılığı Gertrud Bäumer için üzüntü verici; ama hayatında oldukça öğretici bir tecrübe olmuştur. Büyük annesinin evindeki bu yalnızlık ona ağır gelmiş ve “Kendi eksenindeki bu döngü, kadın hayatı bu mu?” diyerek sorgulamaya başlamıştır. “Ekonomik nedenlerden dolayı öğretmen olmak istiyorum, öğretmen olmak zorundayım” diyerek meslek edimindeki kararını çok erken yaşlarda almıştır. 1892 yılında Alman Kadın Öğretmenler Birliği’ne (ADLV) katılmış ve 1901’den itibaren bu birliğin başkanı olmuştur. Orada kendisine sunulan fırsatların yeterli olmadığını düşündüğü için eğitimini üniversite ile derinleştirmek istemiştir. 1898’de Berlin’e gitmiş ve iki yıl sonra, öğrenimin kabulü için ön koşul olan başöğretmenlik sınavını geçmiştir. Kadınlar için okuma isteği, alışılmamış bir durumdu. En sonunda 1908’de Prusya’da kadınların üniversiteye kayıt yaptırmalarına izin verilmiştir. Gertrud Bäumer, üniversitede teoloji, Alman dili ve edebiyatı, filoloji ve iktisat eğitimi almış ve 1904'te