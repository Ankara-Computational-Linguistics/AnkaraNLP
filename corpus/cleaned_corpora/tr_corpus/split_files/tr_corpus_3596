Ürdün'de iki "Rheum" türünden ("Rheum ribes, Rheum palaestinum") biridir. İsrail'de "Rheum" cinsinin iki türünden biri "Rheum ribes"'tir (ריבס אמתי harfiyen "gerçek ışgın") ve Suriye toprağıyken 1981'de ilhak ettiği Golan Tepelerinin parçası olan Hermon Dağında yetişir; diğer tür ise Necef Çölünde görülen "Rheum palaestinum" (ריבס המדבר harfiyen "çöl ışgını") türüdür. "Rh. palaestinum" türü İsrail'de endemiktir ve kırmızı listede yer alırken "Rh. ribes" türü kırmızı listede değildir. Türkiye'de bahar sonu yaz başlangıcında (yöresine göre değişkenlik gösteren bir aylık sürede: nisan sonu, mayıs ayı, haziranın ilk yarısı) çiçek durumunun lifli sapları dağ köylülerince yükseklerden/yaylalardan toplanıp Doğu Anadolu şehirlerindeki (özellikle Elazığ, Erzincan, Gaziantep, Hakkâri, Van) pazarlarda «ışgıncı» ya da «ışkıncı» denen satıcılar tarafından demetler hâlinde satılır ve kabuğu muz gibi soyulduktan sonra genelde tuza bandırılıp çiğ olarak yenir. Ekşi ve biraz da mayhoş lezzette olan ışgının kiviye yakın bir tadı vardır. Hakkâri'de dondurma («uşkunlu dondurma» ya da «uçkunlu dondurma») olarak da değerlendirilir. Bitlis Adilcevaz'da turşusu yapılır. Tunceli'de ve Bitlis'te pişirilerek yendiği de olur. Erzurum'da sebze olarak değerlendirilir.. Elazığ'da «ışgınlı yumurta» (ya da «ışkınlı yumurta») ve «ekşili ışgın», Van'da «kavurmalı uşgun ekşilisi» ya da «eşgili yemeği» adlı yemek yapılır. «Işgınlı kapuska» (ya da «ışkınlı kapuska») adlı yemekte de kullanılır. Hakkâri'de «uçkunlu kek» olarak da değerlendirilir. Işgın adı Türkçede ravent ("Rheum rhabarbarum") anlamında da kullanıldığı için Batı mutfağından aktarılan yemek tariflerinde («ışgınlı kek», «ışgınlı kıtırlı kek», «ışgınlı limonlu kek», «ışgınlı pasta», «ışgınlı tart», «ışgınlı çilekli pay», «ışgınlı krambil», «ışgın reçeli») doğrudan ravent anlamındadır. Pakistan'da salata olarak çiğ yenir ve Belucistan eyaletinin kuzeyinde yerel pazarlarda satılır. Yetiştiği yörelerde halk tıbbında kullanımı oldukça yaygındır. Ekşi ve biraz da mayhoş lezzette olup mideyi kuvvetlendirir. Kusmayı önler. Tanen bakımından zengin (%8-10) olan kökleri ("Rhizoma Rhei ribi") müshil (iç sürdürücü) değil ishal önleyici (bir başka deyişle "kabız etkili" ya da "peklik verici") özelliğe sahiptir. Tanenler, proteinleri çökerten, kanı aglutine eden kabız etkili bileşiklerdir. Taze iken dış kabuğu soyularak sebze gibi yenen gövde kısmı Bitlis civarında sindirimi kolaylaştırıcı olarak yemeklerden sonra alınmaktadır. Van, Bitlis, Erzurum gibi illerde kökleri basur tedavisinde ve diyabetli kişilerde hipoglisemik etki oluşturması amacıyla kullanılmaktadır.. Erzurum'da ayrıca boşaltım sistemi enfeksiyonlarında kullanılmaktadır. Kars'ta çiçek sapı taze olarak yendiği gibi kökü de diyabet için kullanılmaktadır. Yine Kars'ta diyabet, kolesterol ve mide hastalıkları için kullanılır. Kökü Tunceli'de diyabet tedavisinde kullanılır. Şırnak Cizre'de kökleri şeker hastalığına karşı kaynatılarak içilir ve gövdesi de yüksek tansiyonu indirmek ve mide rahatsızlıklarını gidermek için yenilir. Kökü Ürdün'de halk tıbbında hipertansiyon, diyabet, böbrek taşı ve obezite için kullanılır. İran'da Horasan eyaletinin Zengilanlu (زنگلانلو) yöresinde meyve ile yaprak sapı ("petiole") diüretik (idrar söktürücü), kan temizleyici ve sarılık giderici olarak kullanılır. Bingöl'de ışkın kökü kurutulup öğütüldükten sonra yoğurtla karıştırılıp yüzdeki sivilce ve lekelere karşı kullanılır. Elazığ yöresinde şap hastalığına karşı ışgın kökü kaynatılarak hayvana içirilir. İçerdiği güçlü etkin maddelerden dolayı farmakolojik araştırmalarda oldukça populerdir. Işgının farmakolojik incelemesi 1939 yılında yapılan çalışmalarla başlamış yirmi beş yıllık bir aradan sonra 1964 yılında yeni çalışmalarla devam edilmiş. Yine yirmi yıllık bir aradan sonra 1985, 1989, 1990 yıllarında çalışmalar artmış, on yıllık kısa bir aradan sonra 2000'li yıllarda araştırmalarda büyük artış olmuş. Özellikle pişirildiğinde polifenol miktarı bakımından oldukça zengin olduğu gözlenmiştir. Antioksidan vitaminler bakımından zengin olabileceği düşünülmektedir. Taze sürgünleri C vitamini açısından zengin, A ve E vitaminleri açısından ise fakirdir. Ayrıca selenyum düzeyi de beslenme açısından yeterli orandadır. Işgının sap ve köklerinden elde edilen kloroformlu ve metanollü ekstrelerinin antioksidan etkilerinin araştırıldığı bir çalışmada en yüksek aktivite %93,1 ile %84,1 engelleyicilikle köklerde, en az aktivite ise %82,2 ile %82,0 engelleyicilikle saplarda görülmüştür. Işgın yaprağından elde edilen metanollü ve sulu ekstrelerin peptik ülser için gastrik koruyucu etkinliğinin araştırıldığı bir çalışmada mide asidi üretimini inhibe eden (engelleyen) standart ülser ilacı simetidin ile karşılaştırılabilir bir koruyucu etkinliğe sahip inhibitör (engelleyici) olduğu bulunmuştur. Günümüzde, asetilkolin parçalanması için temel bir enzim olan asetilkolinesterazın (AChE) inhibitörlerinin (engelleyicilerinin) kullanımı, Alzheimer hastalığı gibi nörodejeneratif hastalıkların hafif ve orta tedavisinde en önemli tiplerden biridir. İnhibitör özelliklerinin araştırıldığı bir çalışmada yaklaşık 100 değişik bitki incelenmiş ve bunlardan üçünün ("Levisticum officinale, Bergeris integrima, Rheum ribes") %50 den fazla AChE inhibitör etkisi gösterdiği bulunmuştur. Hem sanayi ülkelerinde hem de gelişmekte olan ülkelerde ölüm oranını yükselten koroner kalp hastalığının (CHD) birincil ana etkeni hiperkolesterolemidir ("hypercholesterolemia") ve trigliserit bakımından zengin olan lipoproteinlerin de doğrudan ya da dolaylı aterojenik olduğu rapor edilmiştir. Işgından elde edilen etanollü ve sulu ekstrelerin hipotiroid tavşanlarda lipid konsantrasyonlarını incelemeye yönelik bir çalışmada ışgın özütünün tavşandaki plazma lipidlerinin azaltımı niyasine göre daha fazla yaptığı bulunmuştur. Bu yüzden ışgın potansiyel hipolipidemiktir ve koroner kalp hastalığının risk faktörleri olan hiperkolesterolemi ve hipergliserideminin tedavisinde kullanılabilir olduğu düşünülmektedir. Işgından elde edilen ekstreler İran'da tip 2 diyabet tedavisinde farmakolojik araştırma konusudur. Işgından elde edilen ekstre, bakteri ve mantarların gelişimlerini değişik oranlarda etkileyen antimikrobiyal maddeler ihtiva eder. Işgından elde edilen ekstreler hastalık yapıcı gram-negatif bakterilere karşı etkilidir. Işgın çiçeğinden elde edilen ekstrenin bitkilerde hastalık yapan mantarların spor çimlenmesi ve büyümesini inhibe eden (engelleyen) bir inhibitör (engelleyici) olduğu düşünülüyor. Bitkinin farklı kısımları farklı antimikrobiyal etkiye sahip aktif bileşikleri içerir. Bu aktif bileşikler içinde en etkilisi etanoldür. Işgın sürgünlerinden krizofanol, fiskiyon ve emodol antrakinonları ile kersetin, 5-dezoksikersetin, kersetin 3-0-ramnozit, kersetin 3-0-galaktozit, kersetin 3-0-rutinozit flavonoitleri izole edilmiştir. Balıklarda görülen bakteri kökenli hastalıkların tedavisinde kullanılabilir özelliktedir . İran'ın 64 antibakteriyel tıbbi bitkileri arasında yer alır. Türkiye'deki 16 tıbbi bitkiden elde edilen etanol ekstresinin uçuk yapan herpes simpleks (HSV) virüsü ile sindbis humması yapan sindbis virüsü (SINV) üzerindeki antiviral etkilerinin incelendiği bir araştırmada kardelen türü (Toros kardeleni, "Galanthus elwesii") ile ışgın ("Rheum ribes") ekstrelerinin en kuvvetli anti-HSV etki yaptığı görülmüş ve kardelenden elde edilen ekstrenin ayrıca en etkili anti-SINV olduğu da gözlenmiştir. Işgın kökünde antitümör etkiye sahip maddelerin olduğu düşünülmektedir. Fakat, antioksidan özelliği olduğundan kanseri engelleme yolunda olumlu sonuçlar verebileceği düşünülen "Rheum ribes" üzerine yapılan bir araştırmada ilk bulgulara göre kaynatma yöntemi ile elde edilen ekstrelerin kanserli hücreler üzerinde antiproliferatif ("hücre büyümesini engellemekte kullanılan ya da bu eğilimde olan") bir etkisi bulunamamıştır. Elazığ yöresinde yenebilir yabani bitkilerdeki nitrat, nem ve kül miktarının tespiti için yapılan bir araştırmaya göre en düşük nitrat miktarı ışgında (43.42 mg/kg) ve en yükseği de semizotu ("Portulaca oleracea") bitkisinde (6560.95 mg/kg) tespit edilmiştir. İran'da Serçeşme Bakır Madeni etrafında toplanan bitkilerdeki stronsiyum miktarını bulmaya yönelik bir çalışmada köklerde stronsiyum aralığı en düşük miktar olarak "Isatis cappadocica" türü çivit otunda (23.1 ppm) ve en yükseği de "Rheum ribes" ışgınında (383 ppm) tespit edilmiştir. Akut böbrek yetmezliklerinin önemli sebeplerinden biri olan rabdomiyoliz vakalarında etyoloji genellikle travmalar olmasına rağmen çeşitli toksinler de sebep olmaktadır. Etanol, mantar zehirlenmesi ve karbonmonoksite bağı olgular bildirilmesine rağmen bitki kökenli toksinlerin sebep olduğu rabdomiyoliz olguları nadirdir. Bunlardan biri de etanol ihtiva eden ışgının ("Rheum ribes") aşırı yenmesiyle oluşan rabdomiyolizdir. Amerikan Pediatri Akademisi (AAP, "American Academy of Pediatrics") tarafından açıklanan ve özellikle çocuklar için tehlikeli olabilecek 30 yiyecek arasında yer alan «ışgın» ya da «uşgun» adıyla kastedilen "Rheum ribes" değil ravent olarak da bilinen "Rheum rhabarbarum" türüdür. Aynı cinsten olsalar da çiçek sapı çiğ olarak da yenen yabani "Rheum ribes" ile yaprak sapı ancak pişirilerek yenen kültür bitkisi "Rheum rhabarbarum" bazen "ışgın" adı altında birbiriyle karıştırılabiliyor. Işgın köklerinden Hakkâri'de yünleri bej renge boyamak için kullanılır. Suyun içinde bir süre bekletilen köklerine yün katılıp 3 saat kaynatılarak koyu bir bej renk elde edilir. Bitlis'te ışgın kökleri suda bekletilir ve sonra da içine yün konarak bir saat kaynatılarak mavi renk elde edilir. Van ilinde (Güzelsu ve Taşdöndüren köylerinde) «urtifan» ("Rheum ribes") adlı bitkiden yün için boyar madde elde edilmektedir. Mordan kullanılmadan hardal rengi, değişik mordan maddeleriyle kiremit rengi, nefti yeşil, bordo, kanarya sarısı olmak üzere değişik renkler elde edilir. Hayvancılıkta değerlendirilmez. Besi hayvanlarının ışgınla beslenmediği düşünülmektedir. «Minik zümrüt» ya da «Işgınzümrütü» ("Callophrys mystaphia") adlı kelebeğin ana besin bitkisi olan ışgının aşırı toplanması kelebeğin soyunu tehlikeye atmaktadır.. Bu kelebek dünyada yalnızca Türkiye (ışgın yetişen yöreler: Iğdır, Van, Hakkâri, Kars, Siirt) ile İran'da Zagros dağlarındaki Dena (دنا) ya da "Kuh-i Dinar" denilen tepelerde bulunmaktadır. Minik zümrüt tırtılları Türkiye'de "Rheum ribes" ile, İran'da ise "Rheum persicum" ile beslenmektedir. Besin bitkisine birkaç metreden daha uzak bir mesafede görülmediği için yayılma yetisinin oldukça zayıf olduğu düşünülmektedir. Ayrıca etrafta başka çiçekler olmasına rağmen, kelebekler sadece ışgın çiçeklerinden balözü toplamayı tercih etmektedir. Tırtılları ışgın üzerinde mayısın son günlerinden temmuzun ortalarına kadar beslenir. Bu dönem aynı zamanda ışgının köylülerce toplanma zamanıdır ve ışgının sökülmesiyle birlikte kelebek tırtılları da erginleşip yumurta dökmeden önce imha olmaktadır. Bunun yanı sıra aşırı otlatma ve erozyon nedeniyle de tehdit altında olan türün üzerindeki baskıyı azaltmak için ışgın bitkisinin yetiştirilmesi öneriliyor. Avrupa, Afrika ve Asya'da yaşayan ve Türkiye'de de Adana, Amasya, Ankara, Aydın, Burdur, Eskişehir, Mersin, Kars, Manisa, Kahramanmaraş, Yozgat illerinde bulunan Xylena exsoleta adlı kelebeğin tırtılı "Allium cepa, Beta vulgaris, Spinacia oleracea, Brassica rapa, Leucanthemum vulgare, Taraxacum officinale, Humulus lupulus, Lathyrus pratensis, Pisum sativum, Linum usitatissimum, Malus pumila , Rubus idaeus, Papaver, Salix, Vaccinium myrtillus, Vitis, Ononis, Rumex longifolius" gibi oldukça geniş yemek listesiyle beslenirken Van'da (Erek dağlarında) da görülmesi ancak 2008 yılında olmuştur ve burada besin bitkisi ışgın ("Rheum ribes") yapraklarıdır. Işgın ("Rheum ribes") diğer bir ravent türüyle ("Rheum officinale") birlikte "süs ravendi" olarak bahçecilikte kullanılır. Zerdüştlükte iyilikçi Ahura Mazda'nın yarattığı ve Keyumers (کیومرث) ya da Geyumert (گیومرت) denilen ilk insan kötülükçü Ehrimen tarafından öldürülünce tohumlarını Güneş kırk yıl arıtır ve onlardan ışgın ("Rheum ribes") filizlenir. Bu ışgın daha sonra ilk ölümlü erkek ve kadın olan Meşye ve Meşyane'ye (مشيه و مشيانه) dönüşür. Paul Cattermole Paul Cattermole (d. 7 Mart 1977), İngiliz müzisyen ve oyuncu. 1998 yılında kurulan yedi kişiden oluşan "S Club 7" adlı grubun erkek üyelerinden. Grup adıyla aynı isimli filmlerde rol aldı. Brian Greene Brian Randolph Greene (şubat 9 1963 doğdu)), Amerikalı teorik fizikçi ve sicim kuramcısı. 1996'dan beri Columbia Üniversitesi'nde profesördür, 2008'de kurduklarından beri Dünya Bilim Festival'inde yöneticidir. Calibu-yau şekilleri ile alakalı olarak ayna simetrisi üzerinde çalıştı.Sicim kuramının günümüzdeki en önemli savunucularındandır. Özellikle sicim kuramı ile ilgili popüler kitapları ile tanınmaktadır.Bu kitaplardan bazıları Evrenin Dokusu,Saklı gerçeklik ve Evrenin Zerafeti hatta bu kitabın konularını içeren bir belgeselde çekmiştir. Greene, New York kentinde doğdu. .Stuyvesant Lisesi'ni bitirdikten sonra 1980'de fizik üzerine çalışabilmek için Harvard Üniversitesinde okumaya başlamıştır.Orada lisans derecesini aldıktan sonra 1987'de Oxford üniversitesinde doktora derecesini aldı.Orada piyanist Jack Gibbions'la piyano çalıştı. 1990 yılında Cornell Üniversitesi fizik fakültesine katıldı ve 1995 yılında profesörlüğe atandı.Sonraki yıl Colambia Üniversitesine profesör olarak katıldı. Colambia'da üniversitenin ISCAP'ında yöneticilik yapıyor ve süper sicim teorisini kozmolojik sorulara uygulayan bir araştırma programını yönetiyor. Greene'nin çalıştığı alan kuantum yerçekimi teorisine bir aday olan sicim teorisidir. Sicim teorisi,standart modelin içerdiği farklı parçacıkların bir boyutta titreşen sicimlerin farklı açılarla titreşmesi ile oluşturduğunu açıklıyor.Sicim teorisinin kendine has diğer özelliği ise standart 4 boyut yerine çoklu boyutları kabul etmesidir. Sicim teorisine göre 10 uzaysal ve 1 zamansal boyut vardır. Sicim teorisinde bu birçok uzaysal boyutu neden algılamadığımızı açıklayan açıklamaları var. Bir neden bükülmüş olmaları diğer neden ise çok küçük olmaları. Brian Greene'nin alanında tanınmış olamasını sağlayan en önemli etken sicim teorisindeki kıvrılmış boyutların nasıl kıvrıldıklarını anlamamıza yardımcı olmasıdır.Bu şekillerin en önemlisi Calibu-Yau uzay şeklidir 2008de Tracy Day ile birlikte, bilim tarafından bilgilendirilmiş, onun değerini anlamış, heyecanından etkilenmiş, gelecekteki gelişmelere hazırlanmış genel bir toplum oluşturmak için dünya bilim festivalini kurdular. Dünya bilim festivalinin en önemli etkinliği, genellikle mayıs ayında olan New York’taki 5 gün festivalidir. Stephen Hawking, Edward O. Wilson, Sir Paul Nurse, James Watson, Anna Deavere Smith, Francis Collins, Philip Glass, Yo-Yo Ma, Oliver Sacks, Mary-Claire King, William Phillips, Paul Davies, Elizabeth Vargas, Sir Roger Penrose, Charlie Rose, Lisa P. Jackson, John Lithgow, Vinton Cerf, Glenn Close, Jeffrey Eugenides, Bill T. Jones, Joyce Carol Oates, Elaine Fuchs gibi isimler de festivale eşlik etmiştir. İlk 6 festival bir milyona yakın ziyaretçi topladı. Teorik fiziği, özellikle sicim teorisi ve fiziğin birleşik teorisini popülerleştirmek için yazdıkları sayesinde büyük bir kitle tarafından tanınıyor. 1999'da yayımlanan ilk kitabı "The Elegant Universe", süper sicim teorisini ve M teorisini popülerleştirdi. Kitap kurgu olmayan kitaplar kategorinde Pulitzer ödüllerinde finale kaldı ve 2000'de bilim kitapları için Aventis Ödülü’nün de kazananı oldu. "The Elegant Universe" sonra aynı isimle televizyona aktarıldı ve Peabody ödülünü kazandı. İkinci kitabı olan "Evrenin Dokusu" uzay zaman ve evrenin doğasıyla ilgilidir. Bu kitap da sonraları aynı isimle televizyona aktarıldı. Üçünçü kitabı ocak 2011'de yayımlanan "Saklı Gerçeklik" büyük bir derinlikle çoklu evrenleri anlatıyor. Yaşı küçük olan takipçileri için 2 eylül 2008de yayımlanan "Icarus at the edge of time" adlı kitabında İkarus’un mitini fütürist biçimde yeniden anlatıyor. Kitaplarının popülerliği ve kamera karşısındaki doğal tavırları, medyada birçok kez görünmesini sağladı, bunlardan bazıları: Charlie Rose, The Colbert Report, The NewsHour with Jim Lehrer, The Century with Peter Jennings, CNN, TIME, Nightline in Primetime, Late Night with Conan O'Brien, and the Late Show with David Letterman. Bu Green’e 3rd Rock from the Sun televizyon dizisi için bilimsel dialoglarda John Lithgow’a yardım etmesinin ve içinde küçük bir rolü de olan "Frequency" filminin teknik danışmanı olmasının yolunu açtı. 2006'da zaman yolculuğu filmi olan "Deja-vu"’de teknik danışmanlık yaptı. Nisan 2011'de the Big Bang Theory dizinde de göründü. 25'ten fazla ülkede hem genel hem de teknik seviyede dersler verdi. 2012'de onun öğretme yetenekleri fark edildi ve American Association of Physics Teachers tarafından verilen Richtmyer Memorial Award’ı kazandı. Science Laureates of the United States Act of 2013 (H.R. 1891; 113th Congress) ABD kongresine sunuldu ve Green bir yorumcu tarafından Science Laureate pozisyonu için uygun adaylar arasına konuldu. Eski ABC yapımcısı Tracy Day ile evlidir. 9 yaşından beri vejetaryendir; “etin ve o etin direkt geldiği hayvanın arasındaki ilişkiyi fark ettiğimde, dehşete kapıldım ve bir daha et yemeyeceğim dedim. Ve yemedim.” " 1997'de vegan oldu. endüstriyel hayvancılıkta yaşananları gördükten sonra :" bu durum gerçekten çok rahatsız edici.Bu nedenle endüstriyel hayvancılığı destekleyemem" demiştir. Green, bilimin dinin bire bir yorumuyla uyumsuz olduğunu düşünüyor.“Eğer tanrıyı, içinde bilimsel olarak yanıtlayamadığımız tüm sorunların geçici cevapları olan bir depo olarak görmek yerine, bilimin de içinde yer aldığını kapsayıcı bir yapı olarak görürsek ve bu bizi tatmin ve mutlu ederse,bırakın öyle olsun” Green, ateizm'de onu etkileyen çok şey olduğunu çünkü dini bir açıklamaya ihtiyaç duymadığını açıkladı ama bunun bilimin dünyaya yayılmasında etkisi olup olmayacağı konusunda kararsız. Oyalı Oyalı (21 Kasım 2007 - 16 Nisan 2012), Türkiye'nin ilk klonlanmış canlısı olma niteliği taşıyan koyun. İstanbul Üniversitesi Veteriner Fakültesi Dölerme ve Suni Tohumlama Ana Bilim Dalı’nda 21 Kasım 2007'de dünyaya gelmiştir. Prof. Dr. Sema Birler'in başkanlığındaki proje ekibi tarafından klonlanmıştır. Doğumundan 1 hafta sonra, 28 Kasım 2007’da kardeşi "Zarife" doğmuş, ancak Zarife 24 Ağustos 2009’da enfeksiyon nedeniyle ölmüştür. Oyalı, 30 Mart 2011’de “Bahar" adlı sağlıklı bir yavru dünyaya getirmiştir. 16 Nisan 2012'de Oyalı'nın bir akciğer enfeksiyonu nedeniyle öldüğü açıklanmıştır. Yeom Ki-hun Yeom Ki-Hun (d. 30 Mart 1983 tarihinde Haenam, Güney Kore) Kanat mevkiinde görev yapan Güney Kore'li futbolcudur. 106||20||11||2||25||8||22||11||164||41 106||20||11||2||25||8||22||11||164||41 Cseh Cseh adı veya soyadını taşıyan şu kişiler bulunmaktadır; Liatris spicata Liatris spicata, Kuzey Amerika'nın doğusunda yetişen çok yıllık otsu bitki türü. Genellikle (bazı çeşitlerinde pembe veya beyaz) gösterişli mor çiçekleri için bahçelerde yetiştirilmektedir. Başak biçimindeki sivri mor çiçekleri Temmuz ve Ağustos aylarında görülmektedir. Nemli bozkırların ve sazlık çayırların yerlisidir. Normal bahçe toprağında tam güneşte büyür. Kuşları ve kelebekleri çekme özelliğine sahiptir. Kırmızı üçgül Kırmızı üçgül ("Trifolium incarnatum"), Avrupa'nın çoğu için yerli olan, baklagiller (Fabaceae) familyasından bir üçgül türü. Tür adını veren "incarnatum" "kan kırmızısı" anlamına gelir. Kırmızı üçgül 20 ila 50 cm boyunda dikine büyüyen bir yıllık bitkidir. Tabanı dalsız veya tek dallıdır. Uzun saplı yapraklar üzeri tüylü üç yaprakçığa ayrılır. Yaprakçık ucu iki loplu ya da kesiklidir. İlkbahar ve yaz mevsimi süresince görülen çiçekleri, kırmızı veya koyu kırmızı renginde, 3–5 cm boyunda ve 1.5 cm genişliğinde uzun bir başak biçimindedir. Tekli çiçekleri beş taç yapraklıdır. Kırmızı üçgül yaygın olarak sığır ve diğer çiftlik hayvanları için proteince zengin bir yem bitkisi olduğu için yetiştirilmektedir. Genellikle orman kenarlarında, tarlalarda ve yol kenarlarında bulunur. Alandan mahsülün kaldırılmasına mütakip hektar başına 20–22 kg gelecek şekilde tohumların mümkün olduğunca çabuk ekimi yapılır. Toprak yüzeyine yapılacak ekimlerde toprağın bir tırmık yardımıyla karıştırılması daha başarılı sonuçlar elde edilmesini sağlamaktadır. İlkbaharda hızla büyür ve yeşil aksanı bol mahsul verir. Aynı zamanda saman yapmak için de uygundur. Yalnızca bir defa mahsus biçilir. Bitkinin yeniden gelişimi gerçekleşmez. İlham Tanui Özbilen İlham Tanui Özbilen (d. William Biwott Tanui 5 Mart 1990), Kenya asıllı Türk orta mesafe koşucu. William Biwott Tanui, 2009 yılında Selanik'te düzenlenen Dünya Atletizm Finalleri'nde 1500 metrede birinci oldu. 3 Temmuz 2009'da Oslo'daki 3:49.29 derecesiyle mil koşusunda Dünya gençler rekorunu kırmıştır ve bu rekorun hala sahibidir. 2009'da Brüksel'de düzenlenen Golden League'de Gideon Gathimba, Geoffrey Kipkoech Rono ve Augustine Kiprono Choge ile birlikte elde ettikleri 14:36.23'lik derece de 4 x 1500 metre bayrak yarışı dünya rekorudur. 8 Haziran 2011 günü Paul Kipkosgei Kemboi ile birlikte Türk vatandaşlığına geçen sporcu İlham Tanui Özbilen adını olarak değiştirdi. Adını kendisini ikna eden menajeri Önder Özbilen'den aldı. Normalde Türkiye'ye temsilen uluslararası bir turnuvaya katılmak için Haziran 2013'e kadar beklemesi gerekirken, Uluslararası Atletizm Federasyonları Birliği tarafından 2012 Dünya Salon Atletizm Şampiyonası'ndan itibaren Türkiye adına yarışmasına izin verildiği açıklandı. İlham Tanui Özbilen, İstanbul'da düzenlenen 2012 Dünya Salon Atletizm Şampiyonası'nda 1500 metrede Türkiye adına gümüş madalya kazandı. 20 Şubat 2014 tarihinde 1000 metrede 2:15.96 ile sezonun dünyadaki en iyi salon derecesini yaptı. Bu derecesiyle tüm zamanlarda dünyada 6. sıraya, Avrupa'da 2. sıraya çıktı. Cumhuriyet Senatosu (Ä°talya) Cumhuriyet Senatosu (), Temsilciler Meclisi ile birlikte İtalya Parlamentosu'nun iki kanadından biridir. Tobago Tobago, Trinidad ve Tobago'yu oluşturan ada topluluğundan ana iki adasından biridir ve ülkenin Trinidad'dan sonra ikinci büyük adasıdır. Güney Karayipler'de bulunan ada, Trinidad'ın kuzeydoğusunda ve Grenada'nın ise güneydoğusundadır. Ada "kasırga şeridi" olarak adlandırılan Atlas Okyanusu'ndaki bölgenin dışında yer alır. Eski İngilizce kaynakları arasında yer alan "Oxford Sözlüğü"ne göre, Tobago ismini İngilizce tütün anlamına gelen "tobacco"dan almıştır. Tobago, 300 km²'lik bir alama sahiptir ve yaklaşık olarak uzunlukta, genişlikte bir adadır. Konum olarak 11° 9' K ve 60° 40' B koordinatlarında bulunur ve Trinidad'ın kuzeyinde yer alır. 2000 yılı sayımı sonucu nüfusu 54.084'tür. Adanın başkenti 17.000 nüfusa sahip Scarborough'dur. Genel olarak Trinidad daha multi-kültürel bir nüfus yapısına sahipken, Tobago ana olarak Afrika kökenli bir topluma sahiptir. Ancak, Doğu Hint ve ağırlıklı olarak Alman ve İskandinavlardan oluşan Avrupa halkı da artmaktadır. 1990 ile 2000 arasında, Tobago nüfusu %11,28 oranında artmış ve ülkenin en hızlı büyüyen kısmı olmuştur. Tobago coğrafi olarak tepelik bir adadır ve volkanik bir bölgedir. Güneybatısı nispeten daha düz bir araziye sahiptir ve geniş mercan şeridinden oluşan kireç taşı yapısındadır. Adanın tepelik omurgası "Main Ridge"'dir. En yüksek tepesi Speyside kasabası yakınlarında bulunan 550 metre yüksekliğindeki "Pigeon Tepesi"'dir. Tobago, 7 mahalleye ayrılmıştır. Bunlardan üçü Batı Bölgesi'nde, dördü ise Doğu Bölgesi'ndedir: Atlas Okyanusu'nun kasırga tehlikesi olan bölgesi olan "kasırga şeridi" adanın hemen güneyinde yer alır ve genel olarak hakim iklim tropik iklimdir. Ortalama yağış miktarı "Main Ridge"'de 3800 mm iken, adanın güneybatısında 1250 mm olarak ölçülmüştür. Temmuz ila Kasım arası yağışılı dönem ve Aralık ile Haziran arası kurak dönem şeklinde genel olarak iki mevsimden bahedilebilir. Avrupalıların ilk keşifleri sırasında, Tobago Karipler tarafından mesken edilmiştir. Adanın ilk Avrupalı ziyaretçileri 1580'de İngilizler olarak görülmektedir. 1654'te ilk yerleşimciler ise Courlandlar'dır. 1814 yılına kadar between Courland (Lehistan-Litvanya Birliği tebasına bağlı olarak), İspanya, İngiltere, Fransa, İsveç ve Hollanda Cumhuriyeti arasında 33 kez el değiştirmiştir. Daha sonra Britanya İmparatorluğu'nun bir parçası haline gelmiştir. 1889 yılında Tobago bir İngiliz kolonisi haline Trinidad ile birleştirildi. 1962'de "Trinidad ve Tobago" olarak bağımsız bir İngiliz Milletler Topluluğu Devleti oldu. 1976 yılında Trinidad Tobago bağımsız oldu. Bretonlar Bretonlar, Fransa'daki Breton bölgesinde yaşayan bir Kelt etnik grup. Kökenleri 3.-6. yüzyıl arasında güneybatı Büyük Britanya'dan Armorica yarımadasına göç eden Bretonca konuşan gruba dayanır. Daha sonra yaşadıkları bölge de Breton adıyla anılmaya başlamıştır. Yabandan Gelen Adam Yabandan Gelen Adam (İtalyanca: "Giù la testa", İngilizce: "Duck, You Sucker!", bilinen adıyla: "A Fistful of Dynamite" veya "Once Upon a Time… the Revolution"), 1971 tarihli, Sergio Leone yönetimi bir spagetti western filmidir. "Leone Üçlemesi" olarak bilinen filmlerin ikincisidir. İlki "Bir Zamanlar Batıda", üçüncüsü ise "Bir Zamanlar Amerika"dır. Filmin ana konusu Meksika Devrimi'dir. Sergio Leone ilk başlarda filmin sadece yapımcılığını yapmak istemiş, yönetmen olarak filmi Peter Bogdanovich'e vermiş fakat düştüğü sanatsal farklılıklardan dolayı filmi daha sonra kendisi yönetmiştir. Filmin başrolleri alışılanlar dışında, ne Clint Eastwood ne Henry Fonda ne de Robert de Niro gibi yıldız aktörlerdir. Leone, bu filmde başrol oynamaları için James Coburn ve Rod Steiger ile anlaşmıştır. Filmde Coburn İrlandalı bir devrimci, Steiger ise Meksikalı bir hayduttur. Filmin müziklerini, yaklaşık 500'ün üzerinde filmin müziğini hazırlayan İtalyan Ennio Morricone hazırlamıştır. Paris Antlaşması (1763) Paris Antlaşması (Paris Barış Antlaşması veya 1763 Antlaşması olarak da bilinir), 10 Şubat 1763 tarihinde Büyük Britanya, Fransa ve İspanya ile Portekiz arasında imzalanmış olan barış antlaşmasıdır. Prusya ile Avusturya kendi aralarında başka bir antlaşma imzalamışlardır (Hubertusburg Antlaşması). Bu antlaşma ile Yedi Yıl Savaşı (Amerika'daki adıyla: Fransız-Kızılderili Savaşı) sona ermiştir. Antlaşma Büyük Britanya-Prusya ittifakının, Fransız-Avusturya ittifakına karşı zafer kazanması sonucu gerçekleşmiştir. Fransa ile Büyük Britanya, savaş sırasında işgal ettikleri yerlerin çoğunu boşaltmalarına karşın, Büyük Britanya Fransa'nın Kuzey Amerika kolonilerinin bir kısmını ele geçirebilmiştir. Ayrıca, Büyük Britanya egemenliği altında bulunan bölgelerde Katoliklik'in serbest olacağının teminatını vermiştir. Antlaşmadan sonra, Avrupa dışında Büyük Britanya egemenliğinin başlangıcı olmuştur. Fortitudo Bologna Fortitudo Pallacanestro Bologna, Bologna, İtalya'da yer almış olan, 2012 Temmuz ayında feshedilen profesyonel basketbol kulübü. Avrupa'nın en zengin kulüplerinden biri olmasına rağmen hep kendi şehrinin diğer takımı olan Virtus Bologna'nın gölgesinde kalmıştır. Fortitudo, ilk büyük başarısını, 1998 yılında İtalya Kupası'nı kazanarak gerçekleştirdi. Fortitudo, İtalya Basketbol Ligi finallerinde, peş peşe 10 yıl (1997 ile 2006) final oynadı. 10 yıllık periyodun ilk üç yılında yaşanan üst üste kayıplardan sonra Fortitudo, 2000 yılında ilk kez İtalya Basketbol Ligi Şampiyonluğu kazandı. Ardından 4 kez üst üste finalde kaybettikten sonra, Fortitudo, 2005 yılında ikinci kez İtalya Basketbol Ligi şampiyonluğunu, final serisinde Armani Jeans Milano'ya 3-1 üstünlük kurarak kazandı. Fortitudo, son yıllarda EuroLeague'in demirbaşı haline geldi. 1999 yılında Final-Four Yarı finalinde, ezeli rakipleri Virtus Bologna karşısında kaybetti. 2001 yılında yine Virtus Bologna'ya elendiler. 2004 yılında Euroleague'de final oyamaya hak kazandılar. Yarı finalde, Montepaschi Siena'yı yendikten sonra, finalde İsrail temsilcisi Maccabi Tel Aviv ile karşılaştılar ve maçı 44 sayı farkla kaybederek Avrupa ikincisi oldular. 14 Temmuz 2012'de kulüp tarihe karışmıştır. Fortitudo Bologna değişik isimlerde mücadele etti. Bu isimler; Fortitudo, maçlarını PalaDozza'da oynamaktaydı. Sponsorluk anlaşması neticesinde salonun adı, "Land Rover Arena" şeklini almıştı. Xanana GusmÃ£o Kay Rala Xanana Gusmão (d. 20 Haziran 1946, Manatuto, Portekiz Timoru (Şimdiki Doğu Timor), Bir Doğu Timor'lu politikacı. Eski bir militan olarak Mayıs 2002 ve Mayıs 2007 yılları arası hizmet Doğu Timor'un ilk Cumhurbaşkanı oldu. 8 Ağustos 2007 tarihinde Doğu Timor dördüncü Başbakanı olmuştur. Başbakanlık görevi sona erdikten sonra, Şubat 2015 yılından beri Planlama ve Stratejik Yatırım Bakanı olmuştur. Simetrik anahtar algoritmalarÄ± Simetrik anahtar algoritmaları aynı ya da benzer kripto-grafik şifreleri kullanarak hem şifreleme hem de deşifreleme yapan bir kripto-grafik algoritma grubudur. Şifreler ya birebir aynı ya da basit bir yöntemle birbirine dönüştürülebilir olmalıdır. Pratikte anahtarlar gizli bağlantının devam ettirilmesinde kullanılan iki ya da daha fazla taraf paylaşılmış bir sırı temsil eder. Açık anahtarlı şifrelemeye göre ana dezavantajlarından biri iki partinin de gizli anahtara erişiminin olması gerekliliğidir. Simetrik anahtar şifrelemesi dizi şifrelerini veya blok şifrelerini kullanarak yapılabilir. Popüler ve kendini kanıtlamış bazı simetrik algoritmalar 3DES, AES, Blowfish, IDEA ve RC4'tür. Simetrik şifreleme yöntemleri sıklıkla şifreleme haricindeki kriptografik yapı taşlarının yapımında kullanılır. Bir mesajın şifrelenmesi bu mesajın şifrelenmiş haldeyken değiştirilmediğini garantileyemez. Bu garantiyi sağlamak için mesajın kendisine ek olarak mesaj doğrulama kodu alıcıya gönderilir ve böylece alıcı mesajdaki değişimi, eğer varsa, tespit eder. Mesaj doğrulama kodları simetrik şifreleme kullanılarak oluşturulabilir (örn. CBC-MAC). Bunun yanı sıra, simetrik şifreleme yöntemleri inkar edilemezlik amacına hizmet edebilir (bkz. ISO 13888-2 standardı). Bir diğer uygulamaları özet fonksiyonunun yapımında kullanılmasıdır. Birçok modern blok şifreleme yöntemi Horst Feistel'in önerdigi Feistel şifresine dayanmaktadır. Feistel'in önerdiği bu yapı geri dönüştürülemez fonksiyonlardan geri dönüştürülebilir fonksiyonlar oluştumayı mümkün kılar. Simetrik şifrelerin kullanıldıkları süre içinde bilinen düz metin saldırısı, seçilmiş düz metin saldırısı, diferansiyel kriptanaliz ve lineer kriptanaliz gibi saldırı yöntemlerine karşı zayıf olabilecekleri anlaşılmıştır. Her adımda kullanılacak fonksiyonların dikkatli inşa edilmesi saldırıların başarılı olma şansını büyük ölçüde düşürebilir. Anahtar transferinde asimetrik şifreleri kullanarak uygulandığında, neredeyse her zaman sözde rastgele anahtar üreticileri simetrik anahtarı oluşturmada kullanılır. Fakat bu üreticilerin ya da simetrik anahtar algoritmasının başlangıç vektörünün tamamen rastgele olmayışı geçmişte kriptanalik saldırılara yol açmıştır. Bu yüzden bir simetrik anahtar algoritmasının uygulamasının başlatılmasında yüksek entropiye sahip bir kaynak kullanımı önemlidir. Lee Dong-gook Lee Dong-Gook (d. 29 Nisan 1979 tarihinde Pohang, Güney Kore) Forvet mevkiinde görev yapan Güney Kore'li futbolcudur. 242||101||9||4||34||14||11||12||296||131 7||0||0||0||colspan=2|-||0||0||7||0 23||0||4||1||2||1||colspan=2|-||29||2 272||101||13||5||36||15||11||12||332||133 !Total||88||28 All Red Line "All Red Line", Britanya İmparatorluğu'nun telgraf sisteminin gayriresmî adıdır. Bu telgraf hattı 31 Ekim 1902 tarihinde açılmıştır. Adı ingilizce "tüm kırmızı çizgiler" anlamına gelmektedir. Bunun sebebi de birçok siyasi haritada Britanya İmparatorluğu'nun topraklarının kırmızı (veya pembe) ile gösterilmesidir. Bu telgraf hattın bazı kesimleri daha önceden tamamlanmıştır. İlk kurulan hat 1858'de tamamlanan İrlanda ve Newfoundland arasındakidir. Ama daha sonra bu hattın kullanımı başarısız olmuştur. Tüm hattın tamamlanması 1911 yılını bulmuştur. Bu sistemin kurulumunun toplam ücreti 2 milyon pound'a denk gelmektedir. Bu hat Hindistan ve Güney Afrika da dahil olmak üzere birçok Britanya İmparatorluğu kolonisini, deniz aşırı bölgelerden geçerek birleştirmiştir. I. Dünya Savaşı sırasında çok işe yaramıştır. Gelişmelerden çok çabuk haber alınabildiği için özellikle birçok Almanya saldırılarını kesebilmişlerdir. Atlantik Okyanusu Pasifik Okyanusu Hint Okyanusu Garamba Ulusal ParkÄ± Garamba Ulusal Parkı (Fransızca: "Parc national de la Garamba") Kongo Demokratik Cumhuriyeti'nde ulusal park. Afrika'nın en eski ulusal parklarından biridir. 1980'de UNESCO Dünya Miraslarına girmiştir. Parkta gergedanların kaçak avcılığı nedeniyle, 1996 yılında Tehlike Altındaki Dünya Miraslarına eklendi. Afganistan İslam Emirliği Afganistan İslam Emirliği (Peştuca: د افغانستان اسلامي امارات, "Dowlat-e Eslami-ye Afghanestan") 1996'da kurulup 2001'deki Afganistan Savaşı ile çöken Taliban rejimi tarafından yönetilen Afganistan'ın Taliban rejimi tarafından adlandırılan ismi. Afganistan İslam Emirliği'nin görevde bulunmuş tek emiri Muhammed Ömer, iki başbakanı ise Muhammed Rabbani ile Muhammed Abdülkabir'dir. 2001 yılında çıkan Afganistan Savaşı sırasında 13 Kasım 2001 yılında başkent Kabil'in düşmesiyle yıkılmıştır. 1996 yılında Muhammed Ömer'in meclis tarafından Burhaneddin Rabbani yerine emir seçilmesiyle kurulmuştur. Böylece devletin adı "Afganistan İslam Emirliği" olmuştur. ABD'de el-Kaide tarafından yapılan 11 Eylül saldırılarınden 2 ay sonra ABD, Afganistan'ı işgal etmiştir. 13 Kasım'da Kabil'in ve bütün Afganistan'ın ABD'nin eline geçmesiyle yıkılmıştır. Tınçtıkbek Çorotegin Tınçtıkbek Kadırmambetoviç Çoroev / Çorotegin (Тынчтыкбек Чоротегин / Чороев) – Kırgız tarihçisi ve gazetecisi. Tarih Alanında Doktor (1998), Profesör (2002). Cengiz Aytmatov adındaki uluslararası Akademi üyesi. Milleti - Kırgız. 28 Mart 1959 yılında Kırgızistan'daki Narın vilayetinin Narın reyonundaki On-Arça kazasına bağlı olan Eçki-Başı köyünde dünyaya geldi. Babası Kadırmambet Çoro Hacı oğlu Eçki-Başı köyünde kolhoz’da (kolektif ekonomisi) işçi, veteriner alanında uzman, inek çifçiliğinde müdür, daha sonra Narın reyonunda devlet hayvancılık hammadde kolektörü olarak çalışmış, ve 1975 tarihinde 53 yaşında vefat etmiştir. Büyük babası Çoro Aytı oğlu kendisi zengin olmuştur ve Mekkeye gıderek, Hacı olmuştur. Annesi Aliya Kıdırali kızı kolhoz’da çalışmış, emekli olmuş ve 2001 tarihinde 77 yaşında vefat etmiştir. Aliyanın annesinin babası Malay ise 1916 yılı Rusyaya karşı isyan döneminde Rus çarizm askeri tarafından öldürülmüştür. Tınçtıkbek, 1966-1974 yıllar arasında kendi köyündeki Eçki-Başı ortaokulunda sekizinci sınıfa kadar okumuştur. Daha okul öğrencisiyken hikâyeler yazmaya başlamıştır. Hiciv ve mizah dolu küçük parçaları 1974 yılından itibaren Çalkan adlı dergide, reyon ve vilayetin gazetelerine yayımlanmaya başlamıştır. 1974-1976 yıllar arasında Narın şehrinde Toktogul adındaki numara birinci (9-10 sınıfları) ortaokulda eğitim görmüş, adı geçen okuldan gümüş madalyonla mezun olmuştur. 1976 yılında Bişkek’te Kırgız Milli Üniversitesi (KMÜ) Tarih Fakültesi’ne girmiştir. Üniversite öğrencisiyken her türlü gazetelerde Kırgız ve Rus dillerinde haber, makale dışında Kırgız dilindeki dergilerde almanaklarda hikâyeleri, ilmi makaleleri yayımlanmıştır. Üniversite öğrencisiyken Dağ Yıldızları adlı kültürel faaliyete, Felsefe kulübüne, devlet çapındaki uluslararası toplantılara iştirak etmeye başlamıştır. Aynı zamanda Kırgız Devlet Radyosunda farklı konularda röportajlar sunmuştur. 1980 yılında daha üniversitede dördüncü sınıftayken o zamanki Danışmanı Prof. Anvarbek Hasanov tarafından Taşkent şehrine gönderildi, orada Özbekistan Devlet Arşivinden 1898 yılındaki Rusyaya karşı Andican isyanıyla alakalı arşiv belgelerini incelemiştir. Doktora Tezi XV-XVIII. Yüzyıllardaki Kırgızistan Tarihiyle ilgili Fars kaynaklarını öğrenmeye yönelik olmuştur. Danışmanı Kırgız Milli Devlet Üniversitesi Doçenti, Tarih Doktoru (Dr.) Midil Camgırçinov olmuştur. 1981 yılında Kırgız Milli Devlet Üniversitesi Tarih Fakültesini Üstün Başarıyla tamamlamış. Adı geçen üniversitede Eskiçağ ve Ortaçağ Dünya Tarihi kürsüsünde çalışmaya başlamıştır. 1983-1985 yıllar arası Taşkent Özbekistan Bilimler Akademisi’nde Ebu Reyhan Biruni adındaki Şarkiyat Enstitüsü’nde iki yıl stajerlük yapmış, Ortaçağ Arap kaynaklarını öğrenmiş ve okumuştur. 1985-1988 yıllar arasında ise, Özbekistan Bilimler Akademisi Ebu Reyhan Biruni adındaki Şarkiyat Enstitüsü’nde üç yıl Doktorasını (1985-1988) yapmıştır. Danışmanı Profesör (daha sonra Özbekistan Bilimler Akademisi Akademiği), Şarkiyatçı, İranist Börü Ahmedov olmuştur. 1986-1989 yıllara arasında Kırgızların Tarih, Kültürü alanında makaleleri Kırgızistan’daki basınlarda yayımlanmıştır ve fikirlerine iyi gözle bakılmıştır. Aralık 1988 tarihinde Taşkent’teki Özbekistan Bilimler Akademisi Ebu Reyhan Biruni adındaki Şarkiyat Enstitüsü’nde Doktora Tezini Rus Dilinde savunmuştur. 3 Haziran 1989 yılında kurulan Kırgızistan Genç Tarihçiler Cemaati (KGTC) kurucu ve başkanlarından biridir. 1989 yılında birkaç müellifle beraber hazırladığı Kırgız Tarihi Programı Kırgızistan Eğitim Bakanlığı tarafından onaylanmış, aynı senede Eylül ayında Öğretmenler Gazetesi’nde okutulması şart program olarak Kırgız ve Rus Dillerinde yayımlanmıştır. O yıllarda Kırgızistan Milli Üniversitesi’nde Şarkiyat Fakültesini açma teklifinde bulunmuş, ama bu ancak Kırgızistan egemenliğini aldıktan sonra gerçekleşmiştir. Şubat 1990 yılında Bişkek’teki (Frunze) gençler tarafından düzenlenen antikomünist harekete katılmış, daha sonraki Şubat-Mart aylarındaki devlet yönetimiyle merkezdeki gençlerin vekilleriyle buluşma-konuşmalar düzenlemişlerin biriydi. Yönetimdekileri sulh şekilde toplumla bir araya gelerek reformlar yapılmasına teşvik etmiştir. Nisan 1990 yılında Asaba siyasi harekatı, 25-26 Haziran 1990 yılında Kırgızistan Demokratik Harekatı’nın (KDH) kurulmasında iştirak etmiştir. KDH’nın Tüzüğünü hazırlamıştır. Ekim 1990 yılında KDH’nın vekili olarak Ukrayna’nın başkenti Kiev’deki uluslararası toplantıya katılmıştır. Oradaki Kreşatik meydanındaki gençlerin antikomünist siyasi açlık harekatını görmüştür. 22-28 Ekim 1990 yılında KDH’nın Bişkek’teki antikomünist siyasi açlık harekatını düzenlemeye katılmış, hatta kendisi de şahsen açlık harekatında iştirak etmiştir. Nisan 1991 yılından itibaren pedagojik-ilmi çalışmaların dışında Özgür Avrupa / Özgürlük Radyosundaki (Radio Free Europe/Radio Liberty) Kırgız Servisinin (Azattık Radyosu’nun) yerli haber sunucu, 1992 yılında itibaren Azattık radyosunda Bişkek Büro Başkanı olmuştur. O senede Azattık radyosunun yerli grubu oluşturulmuştur. 1992 yılında Kırgızistan’ın Anayasası’nın alternatif Tüzüğünü hazırlamaya katılmış. 1992-1994 yıllar arasında Kırgızistan Milli Devlet Üniversitesi Asya ve Afrika Ülkeleri Tarih kürsüsünde Doçent, Kürsü Başkanı olarak çalışmıştır. Gazeteciliği mesleğinden dolayı 1993 yılından itibaren siyasi teşkilatlardaki üyeliğini durdurmuştur. 1994-1997 yıllarında Kırgızistan Milli Devlet Üniversitesi’nde üç yıllık Doktorasını (Kırgızistan eğitim sistemindeki) yapmıştır. Kaşgarlı Mahmud devri, geçmişi ve ansiklopedik eseri ile ilgili tezini yazmıştır. 1992-1995 yıllar arasında Kırgızistan Eğitim Bakanlığı tarafından Türkiye’ye ortak Türk Tarihinin ders kitabını yazmak için onunla ilgili çıkan tüzük dolayısıyla Kırgızistan’dan katılmıştır. Yaz 1995 yılında Manas Destanı’nın binici yıl dönümü dolayısıyla Türk gençlerinin Isık-Göl’deki uluslararası toplantısını düzenleme kurumunda yer almıştır. O zaman Kırgızistan Genç Tarihçiler Teşkilatının Başkanlığını yapmıştır. 10 Nisan 1998 yılında Kırgızca yazdığı Büyük Doktora Tezi Kırgızistan Bilimler Akademisi Tarih Enstitüsü’nde savunmuştur. Neticede Kırgızistan eğitim usulüne göre Doktora unvanını almıştır. 18 Nisan 1998-20 Temmuz 2000 yılına kadar İngiltere’nin başkenti Londra’da BBC Kırgızca Servisinin prodüseri olarak çalıştı. 25 Temmuz 2000-15 Ağustos 2011 tarihleri arasında Özgür Avrupa / Özgürlük Radyosundaki (Radio Free Europe/Radio Liberty) Kırgız Servisinin (Azattık’ın) Prag’daki ofisinde görevli olarak çalıştı. 1 Ocak 2003 - 1 Ekim 2010 tarihleri arasında ise, Özgür Avrupa / Özgürlük Radyosundaki (Radio Free Europe/Radio Liberty) Kırgız Servisinin (Azattık’ın) müdürü olarak çalıştı. 1999-Haziran 2008 yılına kadar her sene Kırgızistan Milli Üniversitesi’nde mesleki ders olarak (Çin Kırgızlardaki Arap alfabesini Öğretme, Kaynağa Giriş ) vererek, seminerler düzenledi. 2000-2011 yıllar arası Kırgızistan’daki ve başka devletlerdeki üniversitelerde öğrencilere ve genç araştırmacılara dersler verdi, seminerler düzenledi. 2 Şubat 2012 yılından itibaren Yusuf Has Hacib Balasaguni adındaki Kırgız Milli Devlet Üniversitesi Tarih Fakültesi Bölgesel Tarih ve Kültür kürsüsünde Profesör olarak çaluışmaktadır. 11 Şubat 2012 tarihinde Kırgız Tarih Kurumu uluslararası organizasyonu başkanı olarak seçldi. Günümüzde hiçbir siyasi partide üye değildir. Parlamento demokrasisi taraftarıdır. Birkaç monografi (Kaşgarlı Mahmud ve Ortaçağ İç Asya Türkleri ile ilgili kendi eserleri, merhum Beyşe Urstanbekov ile beraber yazdığı Kırgız Tarihi: Kısaca Ansiklopedik Sözlük (1990), Profesör Toktorbek Ömürbekovla ders kitapları (1992, 1996-2009), Kıyas Moldokasımovla Kırgız Tarihi ders kitabı (Bişkek, 2002) ve yüzlerce ilmi makale, mizahlı broşürleri mevcuttur. Kırgızistan, Türkiye, Özbekistan, Rusya, Kazakistan, ABD, İngiltere, Almanya, Çek Cumhuriyeti, Macaristan, Ukrayna, Fransa’da her türlü bilimsel toplantılara katılmıştır. Türkiye’de, Rusya’da Güney Sibirya’da (Ene-Say, Altay), Moğolistan’da, Kazakistan’da, İtil’de, Özbekistan’ın Cizak, Semerkant bölgelerinde, Çin’de (İç Moğolistan ve Şincan Uygur Otonom Bölgesi), Avrupa’da bulunmuştur. Bilimsel çalışmaları Kırgız dili dışında Türk, İngiliz, Rus, Alman, Özbek ve Uygur dillerinde de yayımlanmıştır. Ortaçağ Kırgız Tarihiyle ilgili makalesi UNESCO’nun Merkezi ve İç Asya uygarlığı Tarihi çok ciltli eserinde İngiliz Dilinde yayımlanmıştır. (‘The Kyrgyz’; in: The History of Civilisations of Central Asia, Vol. 5, Development in contrast: from the sixteenth to the mid-nineteenth century /Editors: Ch. Adle and Irfan Habib. Co-editor: Karl M. Baipakov. – UNESCO Publishing. Multiple History Series. Paris. 2003. - Chapter 4, p. 109 – 125. ISBN 92-3-103876-1.) Bazı bilimsel çalışmaları dışında (Nobel ödüllü, iktisatçı ve düşünür Friedrich von Hayek, ve tarihçi William H. McNeill, Mahatma Gandhi v.s. eserlerini İngilizceden Kırgız diline çevirmiştir. İngilizceden Kırgızcaya çevirilen bazı eserlerin editörlüğünü yapmıştır. Makaleleri yazar Keneş Cusupov’un Kırgızlar adlı çok ciltli eserinde yer almıştır. Onun danışmanlığında iki Büyük Doktora Tezi (Kırgızistan sistemine göre) ve dört Doktora Tezi yapılmıştır. == Bazı Eserleri = A. Kendisi B. Beraberlikte. 2008 Yaz Olimpiyatları'nda güreş 2008 Yaz Olimpiyatları'nda güreş müsabakaları 12-21 Ağustos 2008 tarihleri arasında Çin'nin Pekin kentinde düzenlenmiştir. Güreşciler Serbest stil ve Grekoromen stil adı altında iki ayrı kategoride yarışmış ve turnuva boyunca toplam 18 altın madalya dağıtılmıştır.. * 2008 Yaz Olimpiyatlarında Güreş müsabakalarına 59 ülkeden 344 sporcu katılmıştır: Let There Be Funk: The Best of Patrice Rushen Let There Be Funk: The Best of Patrice Rushen, caz sanatçısı Patrice Rushen'ın derleme albümü. Prestige Records ile ilk üç albümü 1976'da yayınlandı. Fahreddin er-Râzî Fahreddin er-Râzî (6 Şubat 1149 - 29 Mart 1210), İslâm âlimi, fizikçi ve müfessir. Künyesiyle beraber adı 'Muhammed bin Ömer bin Hüseyin bin Hüseyin bin Ali et-Teymî el-Bekrî'dir. Babası da büyük bir Horasan âlimiydi ve ilk eğitimini ondan aldı. Dinî ve fen bilimlerini zamanının ve şehrinin ünlü âlimlerinden aldı. Eğitimden sonra seyahat etmeye başladı. Harezm’de Mutezililerle, Herat’ta ise Kerramiyye mensuplarıyla tartışmalarda bulundu. Horasan'da Kutbeddin Muhammed tarafından ilgi gördü. Râzî, dinî ilimlerde olduğu kadar pozitif bilimlerde de oldukça başarılı bir bilim adamıydı. Özellikle fizik konularıyla ilgilenmiş, cisimlerin hareketi ve ses üzerine çalışmıştır. Râzî'nin şüphesiz en önemli eseri Mefatih'ul Gayb isimli Kur'an tefsiridir. Tefsir-i Kebir (Ulu Tefsir) diye de bilinen kitabın ismi Türkçeye Gaybın Anahtarları şeklinde çevrilebilir. Bu eser sistematik olma yönüyle tefsir alanının öncü çalışmalarından kabul edilir. Nesefî, bu tefsirin kısaltılmış şeklini içeren Vâdıh isimli bir kitap yazmıştır. Havanın yoğunluğu Havanın yoğunluğu, atmosferdeki birim hacimdeki havanın kütlesi. Yunanca ρ (ro) harfi ile sembolize edilir. Hava yoğunluğu başta meteoroloji ve havacılıkta olmak üzere, çeşitli bilimsel hesaplamalarda kullanılır. Uluslararası Standart Atmosfer (ISA) şartlarında (deniz seviyesinde, +15 °C sıcaklıkta ve 1013,25 mb atmosfer basıncında) havanın yoğunluğu 1,225 kg/m³ 'tür. Deniz seviyesinden yükseldikçe hem atmosfer basıncı hem de havanın yoğunluğu azalır. Örneğin deniz seviyesinden 40.000 ft (12 km) yükseklikte bir metreküp havadaki molekül miktarı, deniz seviyesindekinin yaklaşık yarısı kadardır. Timur Askaroviç Kulibayev Timur Askaroviç Kulibayev (; , d. 10 Eylül 1966) Kazak iş adamı, toplum eylemcisi, KAZENERGY Birliği başkanı, Atameken Birliği Kazakistan Ulusal Ekonomik Odası Reyasetinin başkanı, Kazakistan Cumhuriyeti Boks Federasyonu başkanı, Gazprom Rus Anonim Şirketinin Yönetim Kurulu üyesi, cumhurbaşkanı Nazarbayev’in damadı. 10 Eylül 1966 tarihinde Kazakistan Sovyet Sosyalist Cumhuriyeti Almatı şehrinde doğdu. Halk işletme planlaması uzmanlığında M.V. Lomonosov Moskova Devlet Üniversitesinden mezun olmuştur. 1999 yılında Piyasa şartlarında işletmeyi yönetmede kurumsal ekonomik mekanizmasının modernleştirilmesi konusunda İktisadi Bilimler Adayının Akademik derecesini teşvik etmeye ilişkin tezini savunmuştur (petrol üretim sanayi örneğinde). 1988’den 1990 yılları arasındaki dönemde Bilim Araştırma Ekonomik Enstitüsü’nde çalıştı. 1990 yılında Kazakistan kültür, sosyal ve bilim teknik geliştirme fonunun Bilimsel Danışma Merkezinin müdürü olarak atanmıştır. 1990 yıllarında Kulibayev finansal yatırım faaliyeti ile uğraşan ve genel olarak Halk Bankası hisselerinin kontrol paketine sahipAltın-Alma şirketini kurmuştur daha sonra Almeks holdingine dönüşmüştür. Devlet makamları, kurumları ve fonlarında çalıştığı müddet esnasında özel mülk yönetimini bankanın IPO-sunu geçirebilen ve banka sektöründe ön sıralarını koruyabilen genç fakat tecrübeli idarecilere vermiştir. 1997 yılında Kazakistan Devlet Komitesi proje Değerlendirme ve görüşmeler yapma Yöneticisi olarak atanmıştır (bakan yardımcısı yetkisi ile). Mayıs 1997 yılından mart 1999 yılına kadar KazakhOil Ulusal petrol gaz kurumu Kapalı Anonim şirketinde Ekonomi ve Finans Başkan Yardımcısı. 1999 yılının mart ayında KazakhOil petrol gaz Ulusal kurumu Kapalı Anonim şirketinde Ekonomi ve Finans başkan yardımcılığına atandı. 2001 yılı mayıs ayından 2002 yılının şubat ayına kadar – Petrol ve gaz ulaşımı Ulusal kurumu Kapalı Anonim şirketinin Genel Müdürü. 2002 yılı şubat ayından 2005 yılının ekim ayına kadar – KazMunayGaz ulusal kurumu Anonim şirketinin ilk Başkan yardımcısı. KazMunayGazdaki görevinden ayrılırken Kazakistan enerji sektöründe faaliyet gösteren esas ulusal ve yabancı şirketleri birleştiren KazEnergy petrol gaz ve enerji dalındaki kurumların Kazakistan Birliğinin kurulmasını sağladı ve başına geçti. Aynı zamanda Finans ve enerji siyasetine ilişkin Kazakistan Cumhuriyeti Cumhurbaşkanının bağımsız danışmanı görevini yaptı. 2005-2006 ve 2007-2008 yıllarında toplumsal faaliyetini şahsi özel girişimciliğini yönetme ile beraberinde götürdü. 2006 yılı nisan ayından 2007 yılının ağustos ayına kadar Samruk devlet aktiflerini yönetmeye ilişkin Kazak Holdingi Anonim Şirketinin Yönetim Kurulu başkanı yardımcısı olarak çalıştı. Aynı zamanda Kegok Anonim Şirketi ve KazMunayGaz Ulusal kurumunun Yönetim Kurulu Başkanlığını yaptı. 2008 yılı ekim ayında Samruk-Kazına ulusal refah fonu Anonim Şirketinin Yönetim Kurulu Başkan Yardımcısı olarak atandı. Kazatomprom, KazMunayGaz, Kazakistan Demir yolları, KEGOK, Samruk-Energo fonlarının alt kurumlarının Yönetim Kurulu Başkanıdır. 12 Nisan 2011 yılında Timur Kulibayev Samruk-Kazına ulusal refah fonu Anonim Şirketinin Yönetim Kurulu Başkan olarak atandı. Onun yönetimi altında fon ulusal kurumlarında geniş ölçülü sanayileştirme ve tüzel yönetim ilkelerinin uygulanması vazifelerin gerçekleştirilmesine ilişkin çalışmalara devam etti. Timur Kulibayev’in esas kazanımlarından biri Kazakistan’ın Karaçaganak projesine giriş oldu. Batı Kazakistan ili Aksay şehrinde bulunan ve ön rezervesi gaz olarak 1,35 trilyon metre küp ve 1,2 milyar ton petrol olan yatağı 2038 yılına kadar sözleşmesi imzalanan uluslararası konsorsiyum işletmeye başlamıştı (BritishGas, Eni, ChevronTexaco ve Lukoyl). Bu yatak 2010 yılında %48 Kazakistan gazı ve %18 kazakistan petrolü vermekteydi, yani, cumhuriyet petrol ve gaz alanında görünür yer almaktaydı. KazMunayGazın konsorsiyumda yer almasına ilişkin görüşmeler iki yıl sürdü ve 14 Aralık –Bağımsızlık günü arifesinde sözleşmenin imzalanması ile son bulmuştur. Bu anlaşmaların sonuçlarına göre, konsorsiyum hisselerinin % 5’ini Kazakistan vergi ve gümrük vergilerine ilişkin iddiaların çözülmesi karşılığında almıştır, diğer % 5 ise KazMunayGaz konsorsiyum katılımcıları tarafından verilen piyasa fiyatı 1 milyar Amerikan doları olan kredi ile satın almıştır. Kazakistan için bu istisnai karlı anlaşma, çünkü cumhuriyet sadece ürün dağıtım sözleşmesine göre değil, aynı zamanda büyük petrol ve gaz yatağını işleten konsorsiyum hissedarı olarak da kendi payını alacak. Timur Kulibayev’ın sözlerine göre birliğin cumhuriyet hayatını teknolojik ve toplumsal olarak modernleştirmeye yönelik çok programı var: petrol projelerinde kazak payını yükseltme ve yerel makinesel yapım kuvvetleri modernleştirmeden başlayarak sosyal önemi büyük olan yerel üretime kadar. Bunların içinde eğitim için yatırımlar da, petrol gaz kompleksi için profesyonel personelin kaliteli hazırlığı da önemlidir. Modernleşmenin bu yönündeki büzüm işkolu birliğin deneyimi devlet eğitim sistemi ile korporatif yatırım ve yeniliklerin birleşmesine dayanmaktadır. 2006 yılının eylül ayı itibarı ile KAZENERGY kendi devamlı yürürlükteki eğitim programını diğer burs inisiyatifleri ile gerçekleştirmektedir. Aynı yılın aralık ayında Birlik eğitim ve personel konularına ilişkin eşgüdüm kurulunu oluşturmuştur. O Birlik katılımcıları (İşverenler) şahsındaki kollar ve devlet eğitim ve mesleki sistem – eğitim ve bilim, ayrıca çalışma ve sosyal koruma Bakanlıkları arasında bağlayıcı zincir olmuştur. O zamandan beri bu makamlarla işbirliğe ilişkin muhtıralar imzalanıp, yürürlüğe girmiştir, Bolaşak SMP Anonim Şirketi ve Kasipkor Anonim Şirketi ile. Eğitim alanında bugün KAZENERGY ortakları olarak 25 kolej ve meslek liseleri, 20 üniversiteler yer almaktadır. Birlik bilim adamı ve öğretmenlere ödenek, birkaç yüz öğrenci ve talebelere ada yazılı burslar ödemektedir, KAZENERGY üyeleri olan şirketler onlara pratik çalışmalar için imalathaneler sunar, eğitim kurumu ve üniversite sonrası mezunlarına vasıf vermeye ilişkin komisyon çalışmalarına katılır. Cumhurbaşkanının bizi yönlendirdiği amaç olarak sıradaki adım, kazak uzmanlarının yatkınlığı ve profesyonelliğin onayını sağlayacak Ulusal uzmanlık sistemini oluşturmak olmalı, uluslararası seviyede daha yüksek maaş alabilmeleri için kanıt getirir. Biznes ve devlet çalışma, eğitim bakanlıkları, KazMunayGaz, diğer makamların temsilcilerinden petrol gaz kolunda UUS’ni hazırlamaya ilişkin ekipi kurarak bu işte birlikte hareket etmektedir. Kendi tarafından KAZENERGY iş piyasasının devamlı monitoringini yapmakta, petrol gaz ve enerji kollar kesitinde teknik ve iş personel ihtiyaç kartını düzenlemektedir. Ayrıca KAZENERGY bilirkişileri işkolu kurumları ve eğitim kuruluşları vasıtası ile profesyonel standartlar hazırlamaktadır. 2008 yılından beri Dünya Petrol Kurulu Kazakistan Ulusal Komitesinin Başkanıdır (WorldPetroleumCouncil). 2009 yılı ocak ayından beri Kazakistan boks Federsyon Başkanıdır. 2010 yılından beri Kazakistan Cumhuriyeti Ulusal Olimpiyat Komitesinin Koordinasyon kurulunun üyesi. 2010 yılının mart ayından beri İş adamları Birliğinin Koordinasyon Kurulu üyesi. 2010 yılının nisan ayında Atameken Birliği Kazakistan Ulusal Ekonomik Odası Reyasetinin Başkanı olarak seçilmiştir. 2010 yılının mayıs ayında Kazakistan Cumhuriyeti Cumhurbaşkanı bünyesinde iş adamları kurulunun bünyesine alınmıştır. 2011 yılının 30 haziran ayında Gazprom Açık Anonim Şirketi hissedarlarının olağanüstü toplantısında yönetim kurulu üyesi – bağımsız müdür olarak seçilmiştir. Timur Kulibayev sık sık Kazakistan ve yabancı medyalarda Kazakistan'ın gelecekteki cumhurbaşkanı olarak yer almaktadır. Fakat, kendisi aynı fikirde değil. 2011 yılının temmuz ayında Kazakistan medyalarının baş redaktörleri kulübü ile görüşmede fikrini şu şekilde aktarmıştır: "Nursultan Abişeviç nisan ayında cumhurbaşkanı seçimlerini kazandı. Şu an için yerine geçecek şahısa ilişkin konuyu tartışmak yeri değil. Ben ekonomik konular, işi büyütme ile uğraşmaktayım ve bundan hoşlanıyorum. Asla kendimi bir siyasetçi olarak sunmadım (49) ve daha sonra bu tezi basın açıklamasında tekrarladı: Benim şahsımla ilgili ben iş ile uğraşmaktayım. Asla siyasetle ilgilenmedim, hiçbir siyasi partilerde yer almamaktayım. Yakın zamanda siyasetle ilgili bir çalışmaya ilişkin bir fikrim yoktur. Biz Kazakistan'da seçimler yaptık ve o (N.Nazarbayev – KazTAG) yasal olarak yakın yıllar için seçilen cumhurbaşkanıdır. Bizde bu konu çözümlenmiştir." Babası Kulibayev Askar Altınbekoviç, teknik bilimler doktoru, Uluslararası mühendis Akademisinin akademi üyesi, devlet ve toplum eylemcisi, Kazakistan barış ve mutabakat kurulunun başkanı, Kazak Baş Mimari İnşaat Akademisinin Vasi Kurulunun Başkanı. Abisi- Talgat Kulibayev- Polis general-binbaşısı, hukuk bilimler doktoru, Kazakistan İç İşleri Bakanlığı Almatı Akademisinin müdürü. Eşi- Kulibayeva Dinara Nursultanovna – Kazakistan Cumhuriyeti Cumhurbaşkanı Nursultan Nazarbayev’in (1967 doğumlu) orta kızı, pedagojik bilimler doktoru (2007 doğumlu). 40 tan fazla bilimsel çalışmalara sahip, bunlardan 4-ü monografi, 3-ü yardımcı ders kitabı, 33-ü bilimsel makaleler. 1999 yılından beri Kulibayeva D.N. yönetiminde ülkede Astana şehri Miras uluslararası okulu, Almatı şehri Miras uluslararası okulu, Almatı Uluslararası Okulu, Meslek lisesi Arıstan açılmıştır. Kulibayeva D.N. I.Altınsarin (2006 yılı), E.Daşkova RAEN (2007 yılı) madalyası ile, KC onurlu eğitim mensubu (2008 yılı), Parasat nişanı (2009 yılı) ile ödüllendirilmiştir. Üç çocuk sahibi: oğlu Altay (1990 doğumlu), kızı Deniz (2004 doğumlu) ve Alişiya (2010 doğumlu) Kazakistan Cumhuriyetinin devlet ödülleri: Kurmet onur nişanı (2007 doğumlu), Üçüncü seviye Barıs nişanı (2009 yılı), Kazakistan Anayasasına 10 yıl yıldönümü madalyası (2005 yılı), Astananın 10 yıllığı yıldönümü madalyası (2008 yılı) Drujba rus nişanı (2007 yılı), Al Fahr Rusya muftiler kurulu nişanı (2010 yılı) ve 2. Seviye Moskova Kutsal Prens Daniel Rus Ortodoks Kilisesi nişanı (RPS, 2010 yılı) ile ödüllendirilmiştir. Kazak, rus ve ingiliz dillerine hakim. Hobbileri: golf, dağ kayağı, futbol. Timur Kulibayev spor yapar, özellikle, kendisi bizzat golf uluslararası yarışmalarına katılmıştır. Onun yönetiminde bir tek büyük şehirlerde değil Kazakistan’ın bölgelerinde bile sporcu ve antrenörlere gereken her şeyi sağlama, spor salonlarını donatma için devamlı yatırımları alarak Kazakistan boks Federasyonu gelişmeye başlamıştır. Riepl yasasÄ± Riepl Yasası, 1913 yılında Wolfgang Riepl tarafından öne sürülen medya ve iletişim tezi. Bu teze göre; eski ve daha basit medya ve iletişim araçları, yeni ve gelişmiş araçların karşısında değerini tamamen kaybetmez ve popülerliği değişse de, kullanımdan tamamen kalkmaz. Eski ve ilkel olan araçlar, yenilerle eşzamanlı olarak kullanılmaya devam eder. Company of Scotland Afrika ve Hint Adaları'na ticaret yapan İskoçya şirketi () ya da "İskoç Darien Şirketi" () olarak adlandırılan kurum 26 Haziran 1695 tarihinde, "Taçlar birliği (Union of the Crowns)"nin oluşturulmasından yüz yıl sonra İskoçya Kralı William II'nin izniyle İskoçya Parlamentosu yasalarıyla kurulan deniz aşırı ticaret şirketidir. 1696'dan başlayıp 1709 yılı dahilinde şirkete ait tarihi dokümanlar mevcuttur. Bunlar arasında hesap defterleri, ayrıntılı nakit kasa defterleri ve makbuzlar, ticaret defterleri ve senetler, liman depo ve şirketlerinin mal sevk listeleri vardır. İskoçya, 17. yüzyılda onlarca yıl süren savaşların etkisiyle kıtlık ve ekonomik kriz içinde olmuştur. İskoçya'nın ekonomik servetini yeniden canlandırmak için bir şeyler yapılması gerekiyordu. İngiltere Merkez Bankası kurucu yöneticilerinden biri olan, İskoç, William Paterson, Pasifik Okyanusu ticareti fikrini sunmuştur. İskoçya Parlamentosu tarafından kurulan “İskoçya Şirketi”'ne yasalarla Hindistan, Afrika ve Amerika'ya dış ticarette, İngiliz kurumlarının ayrıcalıklarına benzer, tekel ve ayrıca olağanüstü egemenlik hakları ile geçici vergi muafiyetleri sağlayan ayrıcalıklar verilmiştir. Kurum ilk yıllarından itibaren mali ve siyasi sıkıntılarla boğuşmuştur. Hem İngiliz hem de İskoç bankacılar bulunduran kurumda, merkezin ve toplantıların yapılacağı yerin Londra veya Edinburgh olması konusunda ayrıma düşülmüştür. İngiliz tüccarlar tekelleri altındaki ticareti engellemesi gerekçesiyle bu duruma sıcak bakmamıştır. İskoçlar, İngilizler kadar güney bölgeler ve uluslararası ticaret konularında deneyim sahibi değildi. Ayrıca şirket, yeterli sermaye birikimine sahip olmadığı için Londra'daki finansal aracılara bağımlıydı. Orijinal plana göre İngiltere'de yüzde elli hisse ile 600.000 £ satış öngörülmüştür. İngiliz yatırımcılar için ön görülen bu hisse 300.000 £ etmekteydi ve gerekenden fazlasını taahhüt ettiği gerekçesiyle bu düzenleme kaldırılmıştır. Kurumun sermayesi İskoç yatırımcıların minimum 100£ maksimum 3.000£ katılım payı ödemesiyle oluşturulmaya çalışılmıştır. Bu girişime destek olmak isteyen zengin fakir, binlerce İskoç akın etmiş ve altı ay içinde 400.000 £ toplanmıştır. İngiliz yetkililerin engelleme çabalarına rağmen Unicorn, St Andrew, Kaledonya, Endeavour ve Dolphin'de para seferleri için kargolar kurulmuştur. İngiliz büyükelçisi, Hollanda'yı bile, yeni şirket ile işlem yapacak herhangi bir tüccara ambargo koymakla tehdit etmiştir. Şirketin amacı sadece transatlantik ticaret değil aynı zamanda Pasifik bölgesi ve Güney Denizi'nde ortaya çıkabilecek fırsatlardan istifade etmek olmuştur. Temmuz 1698'de bankacı William Paterson önderliğinde Avrupa ve Uzak Doğu'da koloni kurma umuduyla ilk seferleri Panama, Darién'e yapılmıştır. Şirket ilk seferini Darién'a yaptığı için bu isimle, "İskoç Darien Şirketi" olarak anılmıştır. Kaptan “Robert Pennecuik” komutasında, 4 Temmuz 1698 tarihinde ilk gemi Leith limanından yola çıkmıştır. İlk seferle beş gemi ve 1.200 İskoç sömürgeci Darien'e başarıyla inmiştir. Arazi tarıma elverişsizti ve bahar 1699'da sağanak yağmurlar başlamıştır. Yerleşim yerinin kötü yaşam şartları salgın hastalıklara yol açmıştır. Mart 1699'da, sadece on günde 200'den fazla sömürgeci ölmüştür. Kral tarafından Amerika koloniciliğini tüccarlara yasaklayan bildiriler yayınlanmıştır. İlk kolonicilik seferinin başarısız olduğu söylentileri tüccarlar arasında yayılınca durum, kıskanç İngiliz tüccarları tarafından uydurulmuş bir dedikodu olduğu haberiyle yalanlanmıştır. İkinci bir sefer ilk koloninin kaderi hakkında hiçbir şey bilmeden, Ağustos 1699'da İskoçya'dan yola çıkmıştır. The Rising Sun tarafından yönetilen üç gemiyle, yolculuk sırasında 160'ının öldüğü 1,302 yerleşimciyi taşınmıştır. Daniel, İspanyol kolonicilerin saldırısına uğramış ve kuşatılmıştır. Bir İskoçya gemisi İspanyol askerleri tarafından kuşatılmış ve tutsak edilmiştir. Şirketin kolonicilik amacıyla yola çıkan tüm gemilerinden sadece ikisi İskoçya'ya geri dönebilmiştir. Darien girişiminin başarısızlığı İskoçya ekonomisi için tam bir felaket olmuştur. William Paterson kendisini ve eylemlerini savunmak zorunda kalmıştır. Kolonisi kısmen başarılı olmuştur. Birkaç yıl sonra, 18.000 £'luk emekli maaşıyla, ama derin bir hayal kırıklığı yaşayan bir adam olarak ölmüştür. Şirket çoğunluğu İskoç halkının tasarruflarından oluşan 232.884 £ kaybetmiştir. Darien başarısızlığından yedi yıl sonra İskoçya “Birlik Kanunu”nu kabul etmek ve Birleşik Krallık'a katılmak zorunda kalmıştır. Anlaşmanın bir parçası olarak, İngiltere, toplamı ile İskoçya'nın borçlarına 'eşdeğer' olarak 398,000 £ ödemiştir, çoğu İskoçya Şirketi'nin kayıplarını karşılamıştır. Sonunda bu parayı yönetmek için kurulan kurum İskoçya Kraliyet Bankası olmuştur. RVSM RVSM, (İng. Reduced Vertical Separation Minima, Azaltılmış Dikey Ayırma Minimumu) hava taşıtlarının 290 uçuş seviyesi (FL) ile 410 uçuş seviyeleri arasında standart dikey ayırmanın 2.000 feetden, 1.000'e indirilmesini sağlayan prosedürleri tanımlayan havacılık terimidir. Metrik cinsten ifade edilirse yaklaşık olarak RVSM hava sahalarında 8.900 ile 12.500 metre arasında yine yaklaşık olarak 600 metre yerine 300 metrelik ayırma yapılmaktadır. Bu sayede RVSM hava sahalarında uçabilen hava taşıtı sayısı güvenli bir şekilde arttırılabilir. RVSM öncesi, standart dikey ayırma 290 seviye altında 1.000; 290 ile 410 arasında 2.000 feet ve bunun üzerinde 4.000 şeklindedir. Bu uygulamanın sebebi uçaklarda bulunan altimetrelerin hassaslığının yükseklik ile azalmasıdır. Uçuş sistemlerinin gelişmesi ile birlikte, Hava veri bilgisayarı (Air Data Computer) ile birleştirilmiş altimetreler ve oto pilotların daha hassas uçma kapasiteleri ile modern hava taşıtlarında 2.000 feetlik ayırmanın gereğinden çok ihtiyatlı olduğu sonucuna varıldı. Bunların sonucunda ICAO bir teknik bir çalışma başlattı ve 1988 yılında yayınladığı sonuçlara göre bu seviyelerde dikey ayırmanın 1.000 feete düşürülmesinin teknik olarak olanaklı olduğunu duyurdu. 1997 ile 2005 yılları arasında RVSM tüm Avrupa Hava Sahası, Kuzey Afrika, Güneydoğu Asya, Kuzey Amerika, Güney Amerika ve Kuzey Atlantik, Güney Atlantik ve Pasifik Okyanusu üzerine uygulamaya konuldu. İlk olarak uçan uçak modelleri ve uçuş saatlerinin karakteristiği de göz önünde bulundurularak Kuzey Atlantik Hava Sahası'nda Mart 1997'de 330 ile 370 uçuş seviyeleri arasında uygulamaya konuldu. Kuzey Yarımküre'nin büyük bölümünde RVSM usulleri FL 290 - FL 410 arasında 20 Ocak 2005'te uygulamaya başlandı. Afrika'da ise 25 Eylül 2008'de uygulandı. Rusya RVSM ve uçuş seviyesi uygulamasında 17 Kasım 2011'de geçti. Ancak geçiş seviyesi (Transition Level, TL) altında halen metrik sistem kullanılmaktadır. Sadece özel olarak RVSM sertifiyesi almış olan uçaklar bu hava sahasına girebilir. Eğer uçak RVSM şartlarını taşımıyorsa ve uçuş anında kaybetmiş ise, tırmanarak ve alçalararak RVSM hava sahasından çıkmalı veya hava trafik kontrolörüne durumu ileterek özel muafiyet talep etmelidir. Buna ek olarak, havayolu şirketleri ülkenin Sivil Havacılık Yetkili Kurumu'ndan RVSM havasından operasyon yapabilmesi için yetki belgesi alması gerekir. Onaylanmış şirket ve ülke belgelerine göre gereksinimler bunlardan fazlasını isteyebilse de, RVSM için genel olarak minimum şartlar şu şekildedir: Beşik - Yassıtepe Höyüğü Beşik - Yassıtepe Höyüğü, Çanakkale İl merkezinin güneydoğusunda, Yeniköy'ün yaklaşık olarak 2 km. güneyinde yer alan bir höyüktür. Troya'dan 7 km. mesafededir. Bu konumuyla doğal olarak Troya'nın uydu yerleşimlerinden biri olarak görülmektedir. Beşige Koyu kuzeyinde küçük bir burun üzerindedir. Höyükte tarihöncesi döneme ilişkin buluntulara ilk olarak Davit French ve J. Cook tarafından rastlanmıştır. Geniş çaplı yüzey araştırmaları ise Almanya'nın Tübingen Üniversitesi'nden Prof. Dr. Manfred Korfmann başkanlığındaki bir ekip tarafından 1981 yılında yapılmıştır. Aynı ekip 1982-86 yılları arasında höyükte kazılar yapmıştır. Ekibin Troya kazılarına başlaması nedeniyle höyükteki kazı çalışmalarına son verilmiştir. Höyükteki kazılarda ana toprağa kadar inilmiş, kültür toprağının 4-5 metre kalınlıkta olduğu saptanmıştır. Bunun 3 metresi Erken Tunç Çağı'nı kapsamaktadır. Tabakalanma ise en üstte Bizans, onun altında iki tabaka halinde Helenistik Dönem, bir altta Troya VI. – VII. tabakalar ve en atta Erken Tunç Çağı I. evreye tarihlenen Troya I tabakası bulunmaktadır. Troya I tabakasında 7 yapı katı ortaya çıkarılmıştır. Troya I döneminde yapılar megaron tipinde olup çoğunlukla 14 x 5-6 metre boyutlarındadır. En alttaki yapı katında duvarlar dal örgü tekniğiyle yapılmıştır. Daha yukarıda 4-6 yapı katlarında taş temeller vardır. Sadece bir binanın ortasında yuvarlak bir ocak bulunmaktadır. Merkezi bir yapı olduğu düşünülen bir yapıda kuş başlı bakır bir iğne, kültür tarihi açısından en önemli buluntulardan biri olarak görülmektedir. Bu iğnenin benzeri, Lesbos Adası'ndaki Thermi antik kazılarında bulunan iki iğnedir. Birkaç yerdeki buluntular höyükte kısa süreli bir Geç Troya VI yerleşmesi olduğunu göstermektedir. Bu safhaya ait buluntuların yanında Geç Hellas IIIB ve Geç Hellas IIIC Miken buluntuları da ele geçmiştir. Geçiş devresi olarak değerlendirilen bu safha kazı başkanı tarafından MÖ 1.190 – 1.180 yıllarına tarihlendirilmektedir. Yontma taş aletlerde çakmak taşı, obsidiyene göre daha çok kullanılmıştır. Obsidiyen aletlerin incelenmesi, hammadde kaynağının Melos Adası olduğunu göstermektedir. Helenistik Dönem'e tarihlenen en az iki safhalı yerleşmede bir ziyafet sofrasına yetecek miktarda çanak çömlek ele geçmiştir. Pişmiş topraktan bir maske gibi ilginç bir örneği de içeren bu toplu buluntu, Anadolu'da pek az Erken Helenistik Dönem yerleşiminde ele geçmektedir. Buluntular, MÖ 3. yüzyılın ilk yarısına tarihlenmektedir. İki safhalı Bizans Dönemi yerleşimi erken safhası MS 12. yüzyıl sonlarına tarihlenmektedir. Anıtsal taş temeller 1 metre genişlikte ve 80 cm. derinlikte olup çevresi tahkimli bir depo binasına aittir. Bir üstteki safha MS 13. yüzyılın ilk yarısına tarihlendirilmiş olup bir yangın geçirmiştir. Troya I tabakalarında bulunan hayvan kalıntıları, kara av hayvanlarının az olduğunu, bunların içinde en çok alageyik avlandığını göstermektedir. Ancak Beşige Koyu'nun balık avcılığı yönünden oldukça elverişli bir durumda olduğu, çok iri ton balığı kalıntılarından anlaşılmaktadır. Troya I'le çağdaş olan tabakalarla ilgili radyokarbon tarihleme yöntemi sonuçları MÖ 2.900 – 2.700 tarihlerinin vermektedir. M. Korfmann'ın bir yayınında düzeltilmiş tarih MÖ 3.100 – 2.900 olarak önerilmektedir. Diğer yandan kazı başkanı M. Korfmann, 7. Kazı Sonuçları Toplantısı için hazırladığı bildiride Troya I tabakası yerleşiminin MÖ 4. binyıl sonunda başladığını kaydetmektedir. Beşik – Yassıtepe Höyüğü kazıları, Avrupa – Asya geçişinde yer alan bu kültür hakkında güvenilir sonuçlar çıkarmak için çok geniş buluntular sağlamıştır. Örneğin Demircihöyük Kültürü bölgesinden ithal buluntular, hem Demircihöyük, hem de Bulgaristan'daki Ezero'ya kadar uzanan bir köprü kurmaya olanak vermektedir. GeeXboX GeeXboX, kişisel bilgisayarlar için hazırlanmış ve şu an ikinci versiyona ulaşmış bir linux dağıtımıdır. Temel olarak bir linux dağıtımından daha kısıtlı özelliklere sahiptir. Asıl olarak video dosyalarını oynatmak, resim gösterimi gibi işlevlere sahip bir medya merkezi işlevi görmektedir. Usb bellek veya Cd üzerinden kullanılabilmektedir. Siber İstihbarat Paylaşımı ve Koruması Yasası Siber İstihbarat Paylaşımı ve Koruması Yasası (İngilizce Cyber Intelligence Sharing and Protection Act - kısaca CISPA), 11 Kasım 2011 tarihinde Michael Rogers ve 111 destekçisi tarafından Beyaz Saray'a sunulmuş yasa tasarısıdır. Yasa tasarısı İnternet üzerindeki veri akışı bilgisinin ABD hükûmeti ve teknoloji şirketleri arasında paylaşımını sağlar. Yasa tasarısının amacı ABD hükûmetine siber tehditleri araştırmada yardımcı olmak ve ağın siber tehditlere karşı güvenli olduğuna emin olmaktır. CISPA sekiz yüzden fazla özel firma ve ticari grup tarafından desteklenmektedir. Bunlar arasında Business Software Alliance, CTIA – The Wireless Association, Information Technology Industry Council, Internet Security Alliance, National Cable & Telecommunications Association, National Defense Industrial Association, TechAmerica, ABD Ticaret Odası, AT&T, IBM, Intel, Oracle Corporation, Symantec ve Verizon bulunmaktadır. Google yasaya destek olduklarını fakat tasarı üzerinde biraz daha çalışılması gerektiğini belirtmiştir. Julia (programlama dili) Julia yüksek başarımlı üst düzey bir programlama dilidir. Nitelikli bir derleyici, dağıtık koşut yürütüm olanağı, sayısal hesaplamalarda yüksek doğruluk oranı ve geniş bir matematiksel işlev kütüphanesine sahip olan Julia'nın sözdizimi diğer yazılım geliştirme ortamlarında kullanılan dillerle benzerlik göstermektedir. Büyük bölümü Julia'yla yazılmış olan bu kütüphane C ve Fortran kullanılarak geliştirilmiş doğrusal cebir, rastgele sayı üretimi ve hızlı Fourier dönüşümü bileşenlerini de içermektedir. Julia Julia ÅŸu anlamlara gelebilir: Puppy Linux Puppy Linux, herhangi bir dağıtımı temel almamış bir Linux dağıtımı. Eski bilgisayarlarda performans hedefleyen küçük boyutlu bir linux dağıtımıdır. Varsayılan olarak JVM ve Openbox masaüstleriyle birlikte gelmektedir. Kendi depoları üzerinden paketler mevcuttur. USB bellek veya herhangi bir USB bellek aygıtıyla, CD-ROM, Zip disk veya LS/120/240 Superdisk, floppy diskle de kurulum yapılabilir. Sistem kendini RAM belleğe yükleyecektir. Kutsal Ä°ttifak (1538) Kutsal İttifak (1538), Papa III. Paulus tarafından oluşturulan ve Venedik Cumhuriyeti, İspanyol İmparatorluğu, Papalık Devleti, Ceneviz Cumhuriyeti ve Malta Şövalyeleri'nin asker ile gemilerinin yer aldığı ittifak. Barbaros Hayreddin Paşa komutasındaki Osmanlı Donanması ile yaptığı Preveze Deniz Muharebesi'nde, yenilgiye uğramıştır. 1537 yılında Osmanlı Donanması'nın komutanı, kaptan-ı derya Barbaros Hayreddin Paşa, Venedik Cumhuriyeti'nin elinde bulunan Akdeniz'deki Korfu adasını kuşatmış; ancak alamamıştı. Öte yandan Akdeniz'deki bazı adalar Osmanlı himayesine girmişti. Bunlar üzerine Papa III. Paulus, şubat 1538'de Venedik Cumhuriyeti, İspanyol İmparatorluğu, Papalık Devleti, Ceneviz Cumhuriyeti ve Malta Şövalyeleri'nin asker ve gemilerinden meydana gelen bir ittifak kurdu. 7 Temmuz 1538 tarihinde Barbaros Hayreddin Paşa komutasındaki Osmanlı Donanması Akdeniz'e açıldı. Andrea Doria komutasındaki Kutsal İttifak donanması ile Osmanlı Donanması, 28 Eylül 1538 günü Preveze açıklarında karşılaştı. Osmanlı Donanması'nın zaferiyle sonuçlanan muharebe sonrasında Kutsal İttifak dağıldı. Slash (albüm) Slash eski Guns N 'Roses ve güncel Velvet Revolver'in gitaristi Slash tarafından yayınlanan kendi adını taşıyan ilk solo albümü. Dağılma dönemindeki Guns N 'Roses grubunun beş üyesinden dördünün bu albüme katkısı vardır; Slash, Izzy Stradlin, Duff McKagan ve Steven Adler. Axl Rose ise Slash'le arasındaki soğukluk nedeniyle albümde katkısı olmayan tek grup üyesidir. Kalkış Kalkış; uçabilen canlılar ve hava taşıtlarının yer, su ve diğer yüzeylerle temasının kesilerek uçmaya başlaması. Uzay araçları ve roketlerin yeryüzü ile büyük bir açı yapacak şekilde rampadan yaptığı kalkışa genellikle fırlatma denir. Bir nesnenin kalkış yapabilmesi için taşıma kuvvetinin yer çekimini yenmesi gerekir. Hava taşıtları, dikey kalkış ve yatay (ufkî) kalkış yapabilenler olmak üzere ikiye ayrılırlar. Bazı melez taşıtlar ise hem dikey hem de ufkî kalkış yapabilirler. Çoğu sabit kanatlı hava aracı, kanatlardaki taşımanın yeterli düzeye ulaşabilmesi için ufkî olarak yerde hızlanır. Helikopter gibi döner kanatlı hava araçları pallerde oluşan taşıma kuvveti ile kalkışa geçerler. Sıcak hava balonları ise balon içerisindeki sıcak havanın dışarıdaki havadan hafif olması nedeniyle oluşan batmazlık (buoyancy) kuvveti sayesinde kalkış yaparlar. Şevket Dönmez Şevket Dönmez (1968, Erzincan), Türk arkeolog, eski Önasya kültürleri, Anadolu Demir Çağları ve Karadeniz bölgesi uzmanı. 1968 yılında Erzincan İliç'te doğdu. İlk ve Orta Öğrenimini İstanbul’da tamamladı. İstanbul Üniversitesi Edebiyat Fakültesi Protohistorya ve Ön Asya Arkeolojisi Anabilim Dalı’ndan 1991 yılında mezun oldu. Aynı yıl mezun olduğu anabilim dalında Araştırma Görevlisi olarak göreve başladı. 1994 yılında Prof.Dr. Önder Bilgi’nin danışmanlığında “Orta Anadolu Geç Demir Çağı Boya Bezekli Çanak-Çömleği” konulu tezi ile Yüksek Lisans, 2000 yılında ise, yine Prof.Dr. Önder Bilgi’nin danışmanlığında “İlk Tunç Çağı II Öncesinde Orta Karadeniz Bölgesi’nin Kültürel Gelişimi (İkiztepe Çanak-Çömleği ve Küçük Eserleri Işığında)” konulu tezi ile doktorasını bitirdi. Kasım 2001 yılında Yardımcı Doçent kadrosuna atandı. Aralık 2007’de Doçent unvanı aldı. Nisan 2012’de İstanbul Üniversitesi Güzel Sanatlar Bölümü Başkanı oldu. Öğrenci olarak Van Kalesi (1988-1991), Van Kalesi Höyüğü (1988-1991), Gevaş Tarihi Türk Mezarlığı (1991) ve Bismil Üçtepe Höyüğü kazıları (1989-1991) ile Diyarbakır Bölgesi Yüzey Araştırmaları’na (1989-1991) katıldı. Heyet üyesi olarak Bafra-İkiztepe kazılarında görev yaptı (1992-2005). Ayrıca Boyabat-Kovuklukaya Kazısı (2002), Samsun-Baruthane Tümülüsleri Kazısı (2004) ile Samsun-Amasya İlleri Yüzey Araştırmaları (1997-1999) ve Samsun İli Yüzey Araştırması’na (2000-2003) katıldı. Hazırladığı doktora tezi ile ilgili olarak Sinop-Samsun-Amasya İlleri Yüzey Araştırmaları’nı (1997-1999) yaptı. Samsun-Akalan’da yüzey araştırmaları gerçekleştirdi (2004-2005). 2007 Yılında kazı başkanı olarak Amasya-Oluz Höyük sistematik arkeolojik kazıları projesine başladı. Halen devam etmekte olan Oluz Höyük kazı çalışmalarında, Öncü Göçebe Türklerin Anadolu’daki ilk arkeolojik izleri keşfedildi (Bu konu NTV Tarih Dergisi’nin Ocak 2012 sayısında kapak dosyası oldu), ünlü kral-komutan VI. Mithradates ile ilgili ilk somut bulgulara ulaşıldı ve bir Pers (Akhaimenid) Malikanesi ortaya çıkarılmaya başlandı. İstanbul IV No.lu Kültür ve Tabiat Varlıklarını Koruma Bölge Kurulu, Türk Eskiçağ Bilimler Enstitüsü ve İstanbul Üniversitesi Avrasya Enstitüsü üyesidir. Oluz Höyük Oluz Höyük Gözlek Köyü'nün 2 km kuzeybatısında, Toklucak (eski Oluz) köyünün ise yaklaşık 5 km doğusunda bulunur ve Amasya-Çorum karayolunun 3 km güneyinde yer almaktadır. Yeşilırmak'ın (Hitit metinlerinde Kummešmaḫa, antik Iris) önemli kollarından Çekerek Irmağı'nın (Hitit metinlerinde Zuliya, antik Skylax) 4 km kuzeyinde ve verimli Geldingen Ovası’nın batı kenarında konumlanmıştır. 280 x 260 m boyutunda, hemen hemen yuvarlak şekilli, ova seviyesinden yaklaşık 15 m yüksekliğindeki Oluz Höyük yaklaşık 45 dönümlük bir alana sahiptir. Bölgede 1997-99 yılları arasında İstanbul Üniversitesi Arkeoloji Bölümü'nden Doç. Dr. Şevket Dönmez başkanlığındaki bir ekipçe yürütülen yüzey araştırmaları sırasında keşfedilmiştir. Daha sonra kazı çalışmaları da Ş. Dönmez başkanlığında 2007 yılında başlatılmıştır. Kazılar, tepenin en yüksek bölümünün batı kesiminde "A açması" ve doğu yamaçta "B açması" olmak üzere iki açma üzerinden yürütülmüştür. Daha sonra C ve D olarak adlandırılan iki açmada daha çalışılmıştır. 2007 yılındaki İstanbul Üniversitesi adına Doç.Dr. Şevket Dönmez tarafından başlatılan sistematik arkeolojik kazılar sonucunda, ilk belirlemelere göre Oluz Höyük’te 4 ana kültür katı saptanmıştır. Kazıların ikinci yılı olan 2008 yılında tam bir tabakalanma ortaya çıkarılmış ve sonuç itibarıyla höyükte yedi mimari tabaka belirlenmiştir. Bu tabakalanma yeniden eskiye doğru, olarak gösterilmektedir. Bu arada, A açmasının 3. tabakası Frig yerleşmesi olarak değerlendirilmiştir. Yapı katları olarak verilen bu tabakalanma esasen dört kültür katı çerçevesinde değerlendirilmektedir. Birinci kültür katı, Helenistik Dönem'e ait MÖ 200 – 47 yıllarına tarihlenen tabakadır. Yontulmuş moloz taşlara dayanan güçlü bir mimari geleneğe dayanan bu kültür katı sokak ve caddeler, demir miğfer, kumtaşından ve pişmiş topraktan kandiller, yerel ve ithal çanak çömlekler ile sikkeler gibi buluntularla temsil edilmektedir. İkinci kültür katı olarak tanımlanan 2. – 6. tabakalar, esas itibarıyla Demir Çağı'nın Akamenid Dönemi (MÖ 425 – 200) özellikleri vermektedir. Bu kültür katı, anıtsal nitelikte kabul edilen taş döşeli bir yol, bunun kuzeyinde küçük bir saray ya da malikane olduğu düşünülen bir yapı kompleksi ile temsil edilmektedir. Birinci (I) Kültür Katı (1. Mimari Tabaka) Hellenistik Dönem’e (MÖ 200 - 47) tarihlenmiştir. Kabaca yontulmuş moloz taşlarla inşa edilmiş konut türü yapılarla karakterize olan güçlü bir mimari geleneğin, sokak ve caddeleri ile birlikte ortaya çıkarıldığı bu kültür katı, demir miğfer, kumtaşı ve pişmiş toprak kandiller, yerel-ithal çanak-çömlekler ve sikkelerle dikkati çekmektedir. İzleyen kültür katı (II) Demir Çağı’na (2, 3, 4, 5 ve 6. mimari tabakalar) aittir. Mimari, çanak-çömlek ve küçük buluntular yönünden Pers kültür karakterini yansıtan 2. Mimari Tabaka (MÖ 425 - 200) A ve B olmak üzere iki ana evreye ayrılmaktadır. Bu tabaka, A Açması’nda güneybatıdan kuzeydoğuya uzanan anıtsal taş döşemeli bir yol, bunun kuzeyinde yer alan ve küçük bir saray ya da malikane olduğu düşünülen kompleks bir yapı kalıntısı ile mimari açıdan karakterize olmaktadır. MÖ 500-425 yılları arasında yaşanmış olduğu anlaşılan 3. Mimari Tabaka’da ise özellikle çanak-çömlekçilik temelinde, boya bezeme geleneğinin sürekliliğinde, bitkisel ve figürlü bezemenin artmaya başlaması çanak-çömlek atölyelerinin Anadolu’nun yeni kültür ögelerinden etkilenmeye başladığını göstermektedir. Oluz Höyük, 4. Mimari Tabaka (MÖ 600-500) dönemini yaşarken Kašku Ülkesi’nde Frig kültürü etkisinde bir Geç Demir Çağı kenti durumunda idi. Geç Frig özelliği gösteren bezemesiz ya da boya bezekli çanak-çömlek, baskı yüzeyinde aslan-ceylan mücadelesi betimlenmiş olan fildişi damga mühür ve taş bir Kubaba heykelciğinin alt kısmının ele geçmiş olması, 4. Mimari Tabaka’nın Frig karakterini tartışmasız bir biçimde ortaya koymaktadır. 5. (MÖ 7. yy) ve 6. mimari tabakalar (MÖ 9 – 8. yy) Klasik ve Erken Frig dönemlerine aittir. Üçüncü (III) Kültür Katı (7 ve 8. mimari tabakalar) Hitit Dönemi’ne (MÖ 15 – 13. yy) tarihlenmektedir. Bu kültür katında ele geçen taş bir mühür, tunç bir orak, pişmiş toprak tezgâh ağırlığı ile çanak-çömlek parçaları, Oluz Höyük’ün önemli bir Hitit yerleşmesi olduğuna işaret etmektedir. Dördüncü (IV) Kültür Katı (9. Mimari Tabaka) Erken Tunç Çağı’na (MÖ 4. Binyıl) aittir. Taş bir döküm kalıbı parçası, ağırşaklar ve elde şekillendirilmiş çanak-çömlek parçaları bu kültür katını karakterize etmektedir. MÖ 4500 yıllarına değin uzanan geçmişi ile Oluz Höyük, Amasya’nın Tarihöncesi, Öntarih ve Tarihi çağlarının kronolojik kurgusunu şekillendirmeye başlayan çok önemli antik bir yerleşmedir. Oluz Höyük yakın gelecekte Amasya iline sunacağı taşınamaz ve taşınabilir kültür varlıkları ile yöre turizmine önemli katkılar yapacaktır. A açmasında üstteki tabakalar yoğun tahribat nedeniyle net bir mimari plan vermemektedir. Ortaya çıkarılan duvarlar, kısmen düzeltilmiş, çoğunluk olduğu gibi kullanılmış taşlarla basit çamur harç