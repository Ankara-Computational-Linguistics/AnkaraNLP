Japonyaya dönüşünden sonra evden kaçmıştır.)Buna rağmen Büyükannesine karşı hiçbir kötü duygu beslemez ve onu suçlamaz, yaşama pozitif yönde bakar. Kyouya ile çok iyi arkadaştır.Piyano konusunda oldukça yeteneklidir.Aslında Haruhi'ye aşıktır ama o kadar kalın kafalıdır ki bunu kenisi bile anlayamaz .Bunu baba sevgisi olarak adlandırır. Ootori Kyouya Kyoya, Ouran lisesinde ikinci yılda okuyan bir öğrencidir,Tamaki ile aynı sınıftadırlar ve Ouran Host Club'ın başkan yardımcısıdır.Kulübün Cool tipidir,aşırı derecede zekidir.Olayları iyi idare eder.Ailesi hastahane idaresinde ve çeşitli diğer iş ilgileriyle tıbbi sanayi de ve okulun tıbbi yönünü ve güvenliğini sağlar (Neredeyse 100'ü aşkın polis üyesi vardır.)Ailesi'nin 3. çocuğudur.Onun ailesi ve Suou ailesi rakiplerdi bundan dolayı Kyoya önce Tamaki'yle arkadaş oldu çünkü babası ona emretmişti.Yine de zamanın geçtiği gibi onların arkadaşlığı gerçek oldu.Tamaki'nin kulübün resmi lideri olmasına rağmen Kyoya kolayca istediği zaman Tamaki'yi etkileyebiliyordu ve kulübün diğer üyelerinin ikisinin arasında bir çatışmada onlar Kyoya'nın liderliğini izliyorlardı.Bu nedenlede Haruhi ona Gölgelerin Kralı diyordu.Haruhi'den az çok hoşlanır. Hitachiin KardeÅŸler Hikaru Hitachiin En büyük kardeştir.İkiz kardeşlerin, daha küçük olduğu zaman asla onların Dünyası için herhangi birisine izin vermez çünkü hiç kimse dürüstçe onlara birbirinden ayırt edemezdi.Daha sonra'dan Host Club'a Tamaki tarafından çağrılırlar.Şimdi onlar her zaman Haruhi ile bir Oyuncak misali oynayarak Tamaki'ye işkence yapmayı severler."Küçük şeytan" tipi olarak kulüpte sınıflandırılırlar.Hikaru bazen aşırı öfkelenebilir.Duygularınıda açıkça ortaya koyamaz.Hikaru ve Kaoru onların küçük dünyasında hep beraber oldular.Ouran Host Club'a katılmadan önce insanlarla ilişkileri fazla iyi değildi.Yine de Hikaru'nun Haruhi'ye olan bir ilgisi vardır.Çok iyi bir insandır ama zor beğenir.Doğal olarak yaşamlarına kabul ettikleri ilk insan Haruhi'dir.Hikaru Haruhi'yi bir arkadaştan daha öte beğenir.İyi olduğu kadar bencil ve kıskançtır, zaten bu özelliği onu Kaoru'dan ayırmaktadır. Hikaru Hitachiin ve onun daha genç tek yumurta ikizi erkek kardeşi Kaoru Ouran Host Club'ın "Küçük şeytan tipi"idir ve Haruhi ile aynı sınıftadır Kaoru Hitachiin En genç kardeştir, Hikarudan biraz daha masumdur.Haruhi ile oynayarak Tamaki'yi çıldırtmaya bayılırlar.Brotherly love senaryolarıyla daha çok misafir toplarlar.Genellikle hep Hangimiz Hikaru-kun oyunu oynamaya bayılırlar.Hikarudan ayrılan özellikleri bencil ve kıskanç olmamasıdır Haninozuka Mitsukuni Mori ile birlikte Kulübün en büyük üyeleridirler.Herkes ona Senpai diye hitap eder.Tatlı yiyeceklere bayılır ve çok sevimlidir,aynı küçük bir çocuğa benzer.Küçük bir çocuğa benzediği zamanlar yanında hep "Bun-Bun" (Usa-chan) adında bir oyuncak bir tavşan gezdirir.Müşteriler onun sevimli davranışlarına bayılırlar.Haruhi'yi Haru-Chan, Tamaki'yi ise Tama-Chan diye çağırır.Sadece kuzenini Takashi diye çağırır.Sevimli gözükmesine rağmen Japonya'nın en iyi, en prestijli dövüş sanatını yapan aileden gelir, aslında harika bir Karatecidir. Tamaki, Host Club'ı kurmadan önce Honey-senpai karate kulübünün kaptanıydı.Daha sonra Tamaki'nin kulübüne katıldı.Erkek kardeşi Yasuchika durum öyle olunca karate kulübünün yeni kaptanı oldu.Honey-senpai'yi fazla sevmez, bunun nedenide aşırı derece tatlı şeyler yemesidir.Honey-senpai'ye hep meydan okur ama kazanan hep Honey-senpai olur. Morinozuka Takashi Honey-senpai ile kuzendirler ve aynı sınıftadırlar, İkisi de 3. yıl öğrencisidir.Host Club'ın en uzun boylu ve en sessiz, en sakin üyesidir.Gülümseyince ayrı bir hoş olur.Kendoda Japon ulusal bir şampiyondur.Honey-senpaiyi her zaman korur ve kollar. Pasquale Paoli Filippo Antonio Pasquale di Paoli (26 Nisan 1725 - 5 Şubat 1807), İtalyalı devlet adamı ve yurtsever. Korsika'da Cenova egemenliğine son vermiş ve ilerici bir yönetim kurarak çeşitli reformlar gerçekleştirmiştir. Korsikalıların Cenova'ya karşı verdikleri bağımsızlık mücadelesinin önderlerinden Giacinto Paoli'nin oğluydu. 1739'da babasıyla birlikte Napoli'ye sürgüne gitti ve oradaki askeri akademide öğrenim gördü. 1755'te Korsika'ya döndükten sonra Cenova yanlılarını yenilgiye uğratıp iktidarı ele geçirdi. Avrupa ülkelerindekinden daha demokratik bir anayasayı yürürlüğe koyup 9 yıl boyunca ülkeyi "aydın despotizmi" olarak bilinen bir anlayışla yöneterek önemli reformlar gerçekleştirdi. Yönetimi sırasında kan davasını yasakladı, madenciliği teşvik etti, bir deniz filosu ile bir üniversite kurdu. Bu arada Cenova'ya karşı savaşmayı sürdürdü ve 1764'te Cenova'nın müttefiki Fransa'ya savaş açtı. 1768'de Korsika'yı satın alan Fransa adayı işgal edip milliyetçileri yenilgiye uğratınca (1769), İngiltere'ye kaçtı ve 20 yıl boyunca III. George'dan aylık alarak Londra'da yaşadı. Fransız Devrimi sırasında tuğgeneral rütbesiyle görev yapan Paoli Temmuz 1790'da Korsika'ya döndü. 1793'te Fransa'yla arası bozulunca bir kez daha bağımsızlık mücadelesine girişti ve İngilizlerin desteğiyle Fransızları 1794'te adadan sürmeyi başardı. Ardından ada İngilizlerin koruması altına girdi ve Sir Gilbert Elliot Korsika genel valiliğine atandı. Elliot'un kendisini değil de Pozzo di Borgo'yu başdanışman seçmesi üzerine düş kırıklığına uğrayan Paoli, iç çekişmelere neden olmak istemediğinden 1795'te İngiltere'ye gitti. Yaşamının geri kalan bölümünü İngiliz hükümetinden emekli maaşı alarak sürdürdü. Para Treni Para Treni (özgün ad: "Money Train") 1995 yapımlı yönetmenliğini Joseph Rube'nin yaptığı ve başrollerinde Wesley Snipes, Woody Harrelson ve Jennifer Lopez'in oynadığı komedi/aksiyon filmidir. Film Jennifer Lopez'in de ilk başarılı rollerinden biridir. Film istasyonda başlar ve 1995 senesinin Noelinde geçer. Charlie (Woody Harrelson) ve süt kardeşi John (Wesley Snipes) polisdirler. Charlie ve Johnun hırsızları yakalama tarzı bir az değişiktir. Şöyle ki, ikisinden herhangi biri sarhoş taklidi yaparak istasyona gelirler ve herhangi birisi kendilerini soymaya başlayınca onları tutuklarlar. Fakat en sonuncu operasyonlarda para treninde sorunlara yol açır ve her ikisi azar işitmeye mecbur olurlar. Filmin sonraki sahnesinde karakterler hakkında bilgi verilir. John, disiplinli, sıradan birisiyken Charlie patavatsız, başı beladan kurtulmayan bir kumarbazdır. Charlie son oyununda yine kaybeder ve ölümle burun buruna gelir ancak son anda John tarafından kurtarılır. Bütün bu olaylar dışında bu ikiliye yeni bir ortak verilir, Grace Santiago (Jennifer Lopez) isimli seksi bir Latin polis. Charles daha ilk gördüğü andan Grace'ye aşık olur. Üçlü yine aynı şekilde çalışmaya devam ederler, fakat tabi başları da beladan kurtulmaz. Filmin sahnelerinin birinde Charlie John'a para treni hakkındaki garip teorisini ve nasıl kolay bir şekilde para trenini soyabileceğini anlatır fakat John bunu sadece bir şaka olarak algılar. Filmin ünlü sahnelerinden biri Grace ile John arasındaki boks maçı sahnesidir. Charlie Grace'ye olan ilgisini sık-sık dile getirse de bu sahnede John ile Grace arasında bir yakınlaşma olur. Bu sırada John Charlie'ye kumar borcunu ödemek için uzun bir süredir biriktirdiği yüklü bir meblağ verir. Filmin bu sahneleri hafif duygusal olarak gösterilmiştir, filmin geneli komedi-aksiyon tarzında olsa da. Sonraki sahnede ise artık Charlie parayı alır ve borcunu ödemek için yola çıkar. Charlie metrodayken yaşlı bir kadın ona çarpar, bu sırada ondan habersiz cüzdanı çalınmıştır. Filmin diğer sahnesinde John evde yalnız başınayken, kapı çalınır ve Grace eve girerek "ikinci raund" der. Charlie artık kaybedeceği bir şeyi kalmamıştır ve borcunu ödeyemeyeceğini söylemek için kumar borcu olduğu kişilere doğru yaklaşır. Bu sırada ise sahneden sahneye geçiş yapılır Grace ile John fonda Melissa Etheridge'nin "Dance Without Sleeping" çalarken seks yapmaktadırlar, ki bu sahne de ünlüdür. Sahneden sahneye geçişte Charlie dövülürken görüntülenir, her ne kadar parayı çaldırdığını söylese de kimse ona inanmaz. Sahne John ve Grace'in ateşli sevişmeleri ve Charlie'nin dövüldüğü sahne ile sonlanır. Charlie eve artık fena halde dövülmüş bir şekilde döner. Evde Grace ve Johnu çıplak bir şekilde yatakta bulunca artık Charlie kafaya koyduğu son işi yapar ve Para trenini soymaya kalkışır. Tabi bu olaylardan önce Grace ve John kendi aksiyon dolu operasyonlarına devam ederken, John Charlie'ye zarar veren adamları da hırpalar ve onlara parayı alacaklarını, Charlie'yi rahat bırakmaları gerektiğini söyler. Bütün bu olaylardan sonra en sonunda Charlie treni soymaya başlar. John ona engel olmayı başarır ve film tipik bir komedi-aksiyon finaliyle sonlanır. 18 yaş ve üzeri (ABD MPAA tarafından R olarak işaretlenmiştir) buna sebep filmin büyük bir kısmında geçen küfürler (bazıları espri içerikli), striptiz sahnesinde görülen kısa cinsellik, geneli dövüş sanatları veya tipik aksiyon sahnelerinden oluşan ve bazıları kan içeren aşırı şiddet görüntüleri sebeptir. Filmin aynı şekilde Jennifer Lopez ve Wesley Snipes arasında geçen bir sevişme sahnesi mevcuttur ve sahne kısa süreli göğüs görüntüsü yani çıplaklık içerir. Filmin televizyon versiyonunda genel olarak cinsellik, seks sahnesi, küfürler ve şiddet sansürlenebilir ve bu filmi 7 yaş ve üzerine göre veya sansürü sınırlamasına göre 13 yaş ve üzeri olarak görülebilir. Film en az yaş ortalamasını Hollanda'da almıştır (12 yaş ve üzeri). Bunun dışında İngiltere, Filipinler, Yeni Zelanda, Almanya, İspanya gibi ülkelerde film 18 veya 16 yaş üzeri yaş grubuna hitap ettiğine karar verilmiştir. Filmin süresi 103 dakika olsa da Kanada versiyonu 110 dakikadır ve Kanada versiyonu da 18 yaş ve üzerine hitap ederek bandrollenmiştir. Hypermestra'nın Yargısı Hypermestra'nın Yargısı, Aiskhylos tarafından yazılmış yunan tragedyalarından biridir. Mitolojik bir kişilik olan, Danaos kızlarından Hypermestra'nın babasının isteğine karşı gelerek kocası Lynkeus'u gerdek gecesi hançerlemeyişini ve babasının sözünü dinlemediği için Argos mahkemelerince yargılanışını konu edinmektedir. Sonunda Hypermestra mahkeme tarafından suçsuz bulunarak beraat eder. Aiskhylos'un bu tragedyası günümüzde kayıptır. Tilbe Saran Tilbe Saran, (21 Mayıs 1961, İstanbul), Türk tiyatro, sinema, dizi oyuncusu ve seslendirme sanatçısı. Tilbe Saran İstanbul'da doğdu. Saint Benoit Fransız Lisesi'nin ardından, İstanbul Üniversitesi Sanat Tarihi Bölümü ve İstanbul Belediye Konservatuvarı Tiyatro Bölümü'nden mezun oldu. Çalıştığı tiyatrolar arasında Dormen Tiyatrosu, Kent Oyuncuları, İstanbul Şehir Tiyatroları, Aksanat Prodüksiyon Tiyatrosu, Aysa Prodüksiyon Tiyatrosu var. Ayrıca 1995'te Aksanat Prodüksiyon Tiyatrosu'nu Cüneyt Türel ve Işıl Kasapoğlu ile birlikte kurdu. Oynadığı birçok rolle ödüle layık görülen oyuncu, çeşitli radyo, sinema ve televizyon çalışmalarının yanı sıra seslendirme ve eğitmenlik de yapmaktadır. Şu anda Kadir Has Üniversitesi Tiyatro Bölümü'nde eğitmenlik görevine devam etmektedir. [[Kategori:1961 doğumlular]] [[Kategori:İstanbul Şehir Tiyatroları sanatçıları]] [[Kategori:Türk kadın tiyatro oyuncuları]] [[Kategori:Türk kadın sinema oyuncuları]] [[Kategori:Türk kadın dizi oyuncuları]] [[Kategori:Türk kadın seslendirme sanatçıları]] [[Kategori:Saint Benoît Fransız Lisesi'nde öğrenim görenler]] [[Kategori:YaÅŸayan insanlar]] [[Kategori:İstanbul doğumlu kadın oyuncular]] Naletleme Geçidi Naletleme Geçidi , Kaçkar Dağları'nda yaklaşık 3.300 metre yükseklikte dağ geçidi. Karadeniz Bölgesi ile Doğu Anadolu Bölgesi arasındaki sınır üzerinde yer alır. Turistler, dağcılar ve köylüler tarafından sık olarak kullanılır. İklim koşulları değişkendir, yoğun sis ve yaz aylarında dahi patlayabilen fırtınalar nedeniyle dikkatli olmak gerekir. Erasmus Darwin Erasmus Darwin, (12 Aralık 1731 - 18 Nisan 1802) İngiliz hekim, doğa filozofu, fizyolog, mucit ve şair. İngiltere'de tanınmış sanayici ve filozofların bulunduğu Lunar Cemiyeti'nin kurucularındandır. Cemiyetin kurucuları arasında James Watt gibi önemli isimler de yer alır. Darwin-Wedgwood ailesinin bir üyesi olan Erasmus Darwin, Charles Darwin'in de büyükbabasıdır. Erasmus Darwin, Elston Hall, Nottinghamshire'da İngiltere'de doğdu. Karısı Elizabeth Hill olan avukat Elston'lı Robert Darwin'in yedi çocuğundan en genciydi. Edinburgh Üniversitesi'nde tıp okudu. Asma, Iğdır Asma, Iğdır ilinin Merkez ilçesine bağlı bir köydür. 1901 yılı kayıtlarında da "Asma" adını taşıyan köy, 1914 yılı kayıtlarında Osma Kışlağı olarak geçmekteydi. Köy, Iğdır il merkezine 33 km uzaklıktadır. Köyde 1886 yılında 211 Kürt yaşamaktaydı. Pisidya Pisidya, Anadolu'nun güney kesiminde antik bölge.Kuzeyde ve batıda Frigya, güneybatıda Likya, güneyde Pamfilya, doğuda Likaonya ile çevrilidir. Bugünkü Isparta ilinin tümünü, Afyonkarahisar, Burdur, Antalya ve Konya illerininde bazı bölümlerini de içine alıyordu. Bölgenin büyük bölümü Toros Dağlarının kuzey-güney doğrultusunda sıralanmış yalçın kireçtaşı tepeleri üstünde yer alırdı. Bu dağlar, yöreye egemen olmak isteyenlere karşı sürekli direnen, yasa tanımaz bir halkın sığınağı idi. MÖ 1. yüzyılda bu halk küçük kabileler ya da köy grupları biçiminde örgütlenmişti. Eski Frigya'nın kendine özgü teokratik yönetimi, anlaşıldığı kadarıyla Pisidya'da da uygulanıyordu. Ülkede geniş topraklara sahip olan ve köle çalıştıran tapınaklar vardı. Kral Amyntas ölünce (MÖ 25) Pisidya'nın büyük bölümü Roma eyaleti Galatya'ya bağlandı.Vespasianus döneminde ise, Likya ve Pamfilya ile birleştirildi (MS 74). Roma uygarlığının yöreyi etkilemesi önceleri çok yavaş olduysa da, kentleşme 2. yüzyılda hızlandı. Diocletianus'un düzenlemesiyle (297) Pisidya ("Diocesis Asiana") adlı yönetsel bölüme katıldı. Daha sonra Bizanslılar yöreyi Thrakesion ve Anatolikon "thema"'ları (yerel yönetim birimi) arasında böldüler. Alibeyköy, Iğdır Alibeyköy, Iğdır ilinin Merkez ilçesine bağlı bir köydür. Köy, Karaçomak köyüne bağlı Gundo adında bir mezra iken 26 Mart 1999'da "Alibeyköy" adı ile köy oldu. Köyün asıl kurucu oymağı, bugün Iğdır'da oturmakta olup soyadları Günde'dir. Köy, Iğdır il merkezine 18 km uzaklıktadır. Köyde 1886 yılında 104 Azeri Türkü yaşamaktaydı. Şehir tiyatroları Şehir tiyatroları, ödeneğinin bir bölümünün ya da tamamının yerel yönetimlerce karşılandığı profesyonel ya da amatör tiyatrolardır. Avrupa'daki pek çok ülkede ve Rusya'da şehir tiyatroculuğunun, kent yönetimince veya merkezi yönetimce desteklenmesi geleneği oldukça gelişmiştir. İngiltere'de yerel yönetimler şehir tiyatrolarının finansmanı ve yeni sahnelerin desteklenmesi için vergi koyma yetkisi vardır. ABD'de ilk önemli şehir tiyatrosu New Orleans'ta 1919 yılında kurulan "Le Petit Théatre de Vieux Carré" 'dır. Türkiye'de ise 1914 yılında kurulan Darülbedayi'nin devamı olan İstanbul Şehir Tiyatroları buna örnek gösterilebilir. Bunu dışında İzmir Şehir Tiyatrosu, Adana Şehir Tiyatrosu, Eskişehir Belediye Tiyatrosu, Kocaeli Şehir Tiyatrosu önemli başka şehir tiyatrolarındandır. Teoman Köprülüler Teoman Köprülüler (3 Şubat 1934, Eskişehir - 18 Nisan 2003), Türk siyasetçi. 1955 yılında Ankara Üniversitesi Siyasal Bilgiler Fakültesi'ni bitirdi. Maliye, Enerji ve Tabii Kaynaklar Bakanlılarında Müsteşarlık, 5.(XVI) Dönem Ankara Milletvekilliği ile Ticaret Bakanlığı yaptı. Evli ve iki çocuk babasıydı. Mehmet Hanifi Alır Mehmet Hanifi Alır (d. 1 Ocak 1959, Patnos, Ağrı), TBMM milletvekili, inşaat mühendisi. 2007 Türkiye genel seçimleri'nde milletvekili seçildi. TBMM 23. dönem Ağrı milletvekilidir. 1959 yılında Ağrı'nın Patnos ilçesinde doğdu 1974 yılına kadar Patnos, Muş ve Bitlis'in çeşitli köylerinde tanınan alimlerinden islami ilimler, Arapça ve Farsça eğitimi aldı. 1974 yılında dışarıdan bitirme sınavlarına girip ilkokul diploması aldı, Van'da orta eğitime başladı. İstanbul Teknik Üniversitesi İnşaat Fakültesi'nden mezun olduktan sonra bir süre inşaat mühendisi olarak çalıştı. 1994 yılından beri kendi firmasında serbest olarak çalıştı. 2007 Türkiye Genel seçimleri'nde Adalet ve Kalkınma Partisi Ağrı milletvekili seçildi. Arapça, İngilizce, Çekçe ve Farsça biliyor. Evli ve iki çocuk babasıdır. Magnox Magnox-Reaktörü (İngilizce: Magnesium Alloy Graphite Moderated Gas Cooled Uranium Oxide Reactor) dünyada kullanılan ilk ticari nükleer reaktör tiplerindendir. Tip olarak, gazla soğutmalı reaktör sınıfındandır (Gas Cooled Reactors; GCR). Moderatör olarak grafit kullanılır. Soğutma gazı ise karbondioksittir (CO). Yakıt ise metal formununda tabii uranyumumdur. Magnox ismi, yakıtın bulunduğu çubukların bileşiminden gelir. (magnesium non oxidizing) Aşağıerhacı, Iğdır Aşağıerhacı, Iğdır ilinin Merkez ilçesine bağlı bir köydür. 1901 yılı kayıtlarında da Arganci adını taşıyan köy, 1914 yılından beri aynı adı taşımaktadır. Köy, Iğdır il merkezine 3 km uzaklıkta olup Iğdır il merkezine en yakın köydür. 1886 yılındaki kayıtlarda Aşağı ve Yukarı Erhacı köyleri "Erhacı" adı altında tek bir köy olarak geçmekte ve 1157 Azeri Türkü yaşamaktaydı. Aşağıçarıkçı, Iğdır Aşağıçarıkçı, Iğdır ilinin Merkez ilçesine bağlı bir köydür. 1901 yılından beri aynı adı taşıyan köyün adı, Yıva boyundan olan Yaruk (Caruk/Çaruk) Bey'in adından gelmektedir. Köy, Iğdır il merkezine 9 km uzaklıktadır. Köyde 1886 yılında 186 Azeri Türkü yaşamaktaydı. Bendemurat, Iğdır Bendemurat, Iğdır ilinin Merkez ilçesine bağlı bir köydür. Köy, 1914'ten beri aynı adı taşımaktadır. Köy, Iğdır il merkezine 39 km uzaklıktadır. Köyde 1886 yılında 158 Kürt ve 56 Azeri Türkü yaşamaktaydı. Köyde nüfus yoğunluğunun düşük olması, kan davası sebebiyle bu yerleşmeden çok sayıda kişinin göç etmesiyle ilgilidir. Çakırtaş, Iğdır Çakırtaş, Iğdır ilinin Merkez ilçesine bağlı bir köydür. Köyün adı, 1854 ve 1928 yılı kayıtlarında Türkçede "imaret" anlamına gelen Amarat şeklinde geçmektedir. Iğdır il merkezine 15 km uzaklıktadır. Köyde 1886 yılında 262 Azeri Türkü yaşamaktaydı. Ağaver, Iğdır Ağaver, Iğdır ilinin Merkez ilçesine bağlı bir köydür. 1901 ve 1928 yılı kayıtlarında Ermenicede "tuz ören" anlamına gelen "Ağaver" şeklinde geçen köyün adı, 1960 yılından sonra "Çavuşbahçe" olarak değiştirildi. Uzun yıllar bu isim ile kayıtlarda geçtikten sonra köyün adı, 2010 yılında tekrar "Ağaver"e dönüştürüldü. Köy, Iğdır il merkezine 12 km uzaklıktadır. Ağaver Köyü, doğusunda Kadıkışlak Köyü, güneydoğusunda Yüzbaşılar Köyü, güneyinde Kazancı ve Sarıçoban Köyleri tarlaları, batısında Hakmehmet Köyü ile sınırdır. Köyde 1886 yılında 241 Azeri Türkü yaşamaktaydı. Çilli, Iğdır Çilli, Iğdır ilinin Merkez ilçesine bağlı bir köydür. Köyün adı, 1901 yılı kayıtlarında Cilligöl ya da Cilligedik olarak geçmektedir. Köy, 1928'den beri aynı adı taşımaktadır. Nisan 1918'de Çilli'de 30 Müslüman, Ermeni çeteleri tarafından katledilmiştir. 11 Kasım'ı 12 Kasım'a bağlayan gece 11. Tümen Komutanlığı, Ermenilere karşı taarruza geçmiş ve 12 Kasım 1920 sabahı Iğdır belediye binasına Türk Bayrağı çekilmiştir. Bu olayları takip eden 14 Kasım 1920 tarihinde ise, 15. Kolordu Komutanı Kazım Karabekir Paşa komutasındaki Türk Ordusu tarafından Ermeniler Aras Nehri'nin kuzeyine püskürtülmüştür. 3 Aralık 1920'de imzalanan Gümrü Antlaşması ile Iğdır ve çevresinin Türkiye toprağı olduğu kesinleşmiştir. Köy, Iğdır il merkezine 27 km uzaklıktadır. Köye bağlı Bezirhane ve Köprüköy adında iki adet mezra bulunmaktadır. 1886 yılında köyün "Bezirhane" adlı mezrasında 35 Kürt yaşamaktaydı. Elmagöl, Iğdır Elmagöl, Iğdır ilinin Merkez ilçesine bağlı bir köydür. Köy, 1928 yılından beri aynı adı taşımaktadır. Daha önceleri Suveren köyüne bağlı bir mezra olan Elmagöl, 1990'lı yılların sonlarında köy statüsü almıştır. Köy, Iğdır il merkezine 15 km uzaklıktadır. Evci, Iğdır Evci, Iğdır ilinin Merkez ilçesine bağlı bir köydür. Köy, 1901 yılından beri aynı adı taşımaktadır. Köy, Iğdır il merkezine 19 km uzaklıktadır. Köyde 1886 yılında 1277 Ermeni yaşamaktaydı. Gülpınar, Iğdır Gülpınar, Iğdır ilinin merkez ilçesine bağlı bir köydür. Köyün adı, 1901 yılı kayıtlarında Muçi, 1928 yılı kayıtlarında ise Muçe olarak geçmektedir. Köy, Iğdır il merkezine 15 km uzaklıktadır. Köyde 1886 yılında 228 Azeri Türkü yaşamaktaydı. 2014 yılı itibarıyla köyde yaşayan 250 kişi Mehmet Öztürk ad ve soyadını taşımaktadır. Agop Ayvaz Hagop Ayvaz, (d. 1911, İstanbul -ö. 29 Eylül 2006, İstanbul), Türkiye Ermenisi tiyatro sanatçısı, yazar, yayımcı. Türkiye’deki ilk Ermenice tiyatro dergisi olan “"Kulis"”’i 50 yıl boyunca (1946-1996) aralıksız yayımlamıştır. 1911’de İstanbul’un Yenikapısemtinde dünyaya geldi. Ailesinin tek çocuğuydu. 8 yaşındayken babasını kaybetti. "Topkapı Levon Vartuhyan" ve Taksim’deki "Esayan Okulu"’nda okudu. Ortaokulu bitirdikten sonra Beyazıt’taki "Çatal Han"’da ayakkabı imalatı yapan üvey babasının yanında çıraklık yaptı.. Bu handa sayacılık yapan Harutyun Samurkaş’ın aracılığıyla tiyatrocu Krikor Hagopyan’ın "Arevelyan Taderakhump"’u (Doğu Tiyatrosu) ile tanıştı. 18 yaşındayken 1929’da figüran olarak “"Değirmencinin Kızı"” operetinde ilk oyununda rol aldı. Çeşitli oyunlarda ufak tefek roller almaya devam etti. Genellikle ""uşak"" ve ""polis"" rollerine çıktı. Çeşitli kumpanyalarla yazın Büyükdere’deki Hafız Ahmed’in bahçesinde, Talimhane’deki Altın Tepe bahçesinde, Yenişehir Kuşdili Tiyatrosu’nda, Üsküdar Beyleroğlu bahçesinde; kışları ise Beyoğlu Ses Tiyatrosu, Şehzadebaşı Millet Tiyatrosu, Pangaltı İnci Tiyatrosu gibi kapalı salonlarda sahne aldı. ""Kara Değirmen Cinayeti"" oyunundaki ""aşık"" rolünden sonra genellikle "aşık" rollerini canlandırdı. 1935’te askere gidene dek bir yıl kadar Boğos Karakaş’ın tiyatro heyetinde yer aldı. Afyon'da askerliğini yaptıktan sonra yeniden tiyatro hayatına döndü. 1935’te Ara Aginyan vasıtasıyla "Jamanak" gazetesiyle tanıştı ve tiyatro eleştirileri kaleme almaya başladı. Jamanak’taki yazılarını 1945’e kadar 10 yıl sürdürdü. 1946’da Ermenice tiyatro yasağı kalkıp Ermeni tiyatro grupları ortaya çıkınca Ermenice bir tiyatro dergisi olan "Kulis" dergisini kurdu ve 1996’ya dek 50 yıl boyunca hiç ara vermeden bu dergiyi yayımladı. 15 günde bir yayınlanan dergiyi, Suriye’den ABD’ye, İran’dan Mısır’a kadar pek çok ülkede takip edilen bir yayın haline getirdi. Dergi, 1950’nin sonlarında bir süre Türkçe olarak da yayımlanmaya başladı. 1990 yılında derginin yönetimini oğluna bıraktı. 1996’da dergiyi kapattı. 1950 yılında "Esayan Okulundan Yetişenler Derneği"'nin sahnesinde birçok tiyatro oyunu sergiledi. Aynı tarihten itibaren İstanbul Ermeni basınında etkin bir rol oynamaya başladı. 1997 yılında Türkiye Yazarlar Birliği tarafından “"Basına Hizmet"” madalyasıyla ödüllendirildi. 1996’da Agos gazetesi kurulduktan sonra, bu gazetenin Türkçe ve Ermenice sayfalarında, ""Hatırladıklarım"" ""Sahne Arkadaşlarım"" ""Lutsika Dudu"" başlıklarıyla yazılar kaleme aldı. Lutsika Dudu yazıları Aras Yayıncılık tarafından kitaplaştırıldı. 1937 yılında Arşaluys Balayan ile evlenen Agop Ayvaz, bu evlilikten iki çocuk, dört torun sahibi oldu Türk tiyatrosuna emek vermiş kişilerin mezarlarının bakımını gönüllü olarak üstlenen Agop Ayvaz, Haldun Taner'den Neyyire Neyir'e kadar birçok tiyatrocunun mezarlarının bakımını üstlenip, sık sık ziyaret etti. 2004'te ""Tiyatro Tiyatro Dergisi"" tarafından düzenlenen ""Tiyatro Ödülleri 2004"" töreninde teşekkür plaketi aldı. 2005 Ekim'inde ""Tiyatro Eleştirmenler Birliği"" Ayvaz'a onur ödülü verdi. 29 Eylül 2006'da 95 yaşında hayatını kaybetti. Feriköy Surp Vartanats Ermeni Kilisesi’nde düzenlenen törenin ardından Şişli Ermeni Mezarlığı’nda, tiyatro sahnesi biçiminde tasarlanmış bir mezara gömüldü. Ölümünün ardından dergileri ve arşivi Agos Gazetesi'ne verilmiştir. Güngörmez, Iğdır Güngörmez, Iğdır ilinin merkez ilçesine bağlı bir köydür. 1901 yılından beri aynı adı taşıyan köy, adını kurulduğu derin vadinin güneşi az görmesinden almıştır. Köy, Iğdır il merkezine 40 km uzaklıktadır. Önceleri ayrı bir köy olup 1950 yılından itibaren köye bağlı bir mahalle olan Kızılkula'da (Kızılkule) 1886 yılında 165 Azeri Türkü yaşamaktaydı. Hakmehmet, Iğdır Hakmehmet, Iğdır ilinin Merkez ilçesine bağlı bir köydür. Köy, 1901'den beri aynı adı taşımaktadır. 17 Eylül 1919 tarihinde Ermenilerin Türkleri öldürerek gömdüğü 13 metre derinliğindeki çukurların bir kısmı, Ekim 1999'da köyde gerçekleştirilen toplu mezar kazıları sonucu açığa çıkarılmıştır. Bu mezarlarda Ermeni Taşnak çeteleri tarafından öldürülen 83 Türkün iskeletleri bulunmuştur. Köy, Iğdır il merkezine 13 km uzaklıktadır. Köyde 1886 yılında 512 Azeri Türkü yaşamaktaydı. James Cameron James Cameron (16 Ağustos 1954), Kanadalı yönetmen, senarist ve prodüktördür. Titanik, Terminator, Aliens ve Avatar gibi ödüllü Hollywood filmleri bulunur. Film kariyerine senaristlikle başlayan "Cameron" yönetmenliğe daha sonra kısa metraj bir bilimkurgu olan Xenegenesis adındaki film ile başladı. Gördüğü bir rüyadan etkilenen James Cameron Terminator'ü yaratmaya o zaman karar verdi. Fakat daha yeni tecrübesi olmadığı düşünülerek senaryosunu yazdığı Terminator için yapımcı şirketlerden onay alamadı. Sonunda amacına ulaştı ve kült statüsüne ulaşacak olan bu filmi yaratabildi. Filmin devamı da ilk filmin gişe başarısının sonucu çekildi ve o da bir öncekini aratmadı. "Cameron", bilimkurgu örnekleri vermeye devam etti ve Aliens, Abyss gibi yapımları çekti. James, 1997'de tüm dünyada adını duyurdu ve rekorlar kıran Titanik için senarist, yapımcı oldu ve yönetmen koltuğuna oturdu. Rekorlara imza atan filmi Titanik onun En İyi Yönetmen dahil (11 Oscar) o yılki neredeyse tüm ödülleri kazanmasını sağladı. Yine kendi filmi olan Avatar 6. haftasında Titanik'in elinde tuttuğu rekoru kırdı. Bir bakıma James Cameron kendi rekorunu kırarak çıtayı biraz daha yükseltti. Bir süre belgesel çekimlerine ağırlık veren Cameron, "Avatar" ile yeniden beyaz perdeye döndü. Filmin yapımında "Fusion Camera System" teknolojisini kullandı. "Avatar" 17 Aralık 2009'da ABD sinemalarında gösterime girdi. James Cameron, 25 Mart 2012'de “Dikey Torpil (Deepsea Challenger)” adlı özel denizaltısıyla dalışını tek başına, Guam Adası'nın yaklaşık 320 km güney batısındaki, dünyanın en derin noktası olarak bilinen Mariana Çukuru bölgesindeki Challenger Deep noktasında gerçekleştirdi. Pennine Dağları Pennine Dağları, İngiltere'de sıradağ. "İngiltere'nin belkemiği" adı verilen dağlar, Midlands, Derbyshire'da başlar, Yorkshire Dales, Manchester'ın bölümleri, Lancashire'daki West Pennine Moors ve Cumbrian Fells yoluyla İskoçya sınırındaki Cheviot Tepeleri'ne kadar 402 km boyunca devam eder. Pennine isminin Keltçe "tepe" anlamına gelen "pennioroches" kelimesinden geldiği sanılmaktadır, ancak dağlara bu ismin verildiği en eski yazılı belge sadece 18. yy'dan kalmadır. İsmin hızla yayılması, İngiliz üst sınıflarının o tarihlerde Apenin Dağları'nın bulunduğu İtalya'ya Grand Tour adı verilen seyahate çıkmalarından kaynaklanıyor olabilir. "Dağlar" aslında oldukça alçaktır, Türkiye standartlarına göre, hatta İngilizlere göre bile "tepe" olarak alandırılır. En yüksek doruk, Doğu Cumbria'daki Cross Fell 893 m yüksekliktedir. Diğer önemli zirveler arasında Mickle Fell (788 m), Whernside (736 m), Ingleborough (723 m), Pen-y-ghent (693 m) ve Kinder Scout (636 m) sayılabilir. K覺rg覺z (anlam ayr覺m覺) Kırgız ile şu maddeler kastedilmiş olabilir: OpenArena OpenArena "first-person shooter" (FPS) olarak tabir edilen türden ücretsiz ve açık kaynak bir üç boyutlu bilgisayar oyunudur. İlk olarak 19 Ağustos 2005 tarihinde halka açık test sürümüyle dağıtılmıştır. Bu tarih, aynı zamanda Quake Expo 2005'in son gününe tekabül eder. OpenArena, tamamen ücretsiz ve açık kaynak yazılımlardandır, oyun motoru ID Tech'in GPL altında sürdüğü ID Tech'3 dür. Oyunun motoru, kodları ve tüm verileri ücretsiz ve açık kaynaktır. Henüz hâla geliştirilme aşamasında olan OpenArena'ya yakın zamanda bir görev paketi eklentisi düşünülmektedir. OpenArena'nın oynanışı, Quake III Arena'nın hemen hemen aynısıdır, oyuncular oldukça bir kısım silahla, birbirlerini vurarak "frag" toplamaya çalışırlar. Oyun modları da, genel olarak popüler olan Deathmatch, Team Deathmatch, Tournament ve Capture The Flag (tüm bu modlar orijinal oyunda da mevcuttur.) gibi modlardan oluşmaktadır. 0.6.0 sürümünden itibaren, bilgisayarın oluşturduğu botlarla (robot oyuncu) kapışmak da mümkün hale gelmiştir. OpenArena'nın bir kısım Quake 3 modlarıyla uyumlu olup olmadığı test edilmektedir. Test edilmiş bu modlar listesi burada bulunabilir. Air (görsel roman) Air, Key adlı şirket tarafından geliştirilmiş bir görsel romandır ve 8 Eylül 2000 tarihinde piyasaya çıkmıştır. Bilgisayar oyunu olarak sürülen orijinal versiyonu yetişkin ögeler içermektedir. Sonraki "temiz" sürümler Dreamcast ve PlayStation 2'de oynanabilir şekildedir. Yetişkin içerikli PC sürümü Windows 2000/XP uyumlu olarak "Air" Standart Edition adı altında tekrar çıkarılmıştır. "Air" 'ın çıkacak olan yeni oyunları PlayStation Portable ve SoftBank 3G cep telefonu uyumlu olacaktır. "Air", diğer medya alanlarına da uyarlanmıştır. İlk olarak, görsel roman temel alınarak bir manga serisi Japon derigisi "Comptiq"'te yayınlandı ve Kadokawa Shoten tarafından basıldı. Manga 10 Ağustos 2004 ve 10 Şubat 2006 tarihleri arasında sürdü ve Japon mangaka Yukimaru Katsura çizdi. 13 bölümlük anime dizisi de Kyoto Animasyon ile 6 Ocak - 31 Mart 2005 tarihleri arasında gösterildi. "Air in Summer" adlı iki bölümlük bir çalışma 28 Ağustos ve 4 Eylül 2005'te yayınlandı. Anime hala gösterimde iken Toei Animasyon tarafından yapılan bir film 5 Şubat 2005'te Japonya sinemalarını vurdu. Minimo Minimo, (Mini Mozilla'dan gelir) Mozilla ağ tarayıcısının küçük aygıtlara (PDA veya cep telefonu vb.) uyarlanmış sürümünü yaratma projesidir. SeaMonkey SeaMonkey, açık kaynaklı, çok platformlu bir genel ağ (internet) yazılımıdır. Mozilla Application Suite'in kaynak kodu kullanılarak geliştirilmiştir. İçerisinde e-posta istemcisi, rss takip ve html düzenleyici ile birlikte paket halinde gelmektedir. Lightning Lightning projesi 22 Aralık 2004'te duyurulan bir yazılım projesi. Halihazırda Mozilla Vakfı tarafından geliştirilmektedir. Lightning, Mozilla Thunderbird'e bir takvim ve program ekleyen işlevsel bir eklentidir. Neon Genesis Evangelion , aldığı eleştiriler ve sağladığı gelir bakımından başarılı, etkileyici ve popüler Japon anime ve mangasıdır. 1995'te başlayan seriyi Gainax şirketi yapmış, senaryo yazarlığını ve yönetmenliğini Hideaki Anno üstlenmiştir. Yardımcı yapımcılığı TV Tokyo ve Nihon Ad Systems(NAS) yapmıştır. Genel olarak Judeo-Hristiyan sembollerin Yaratılış kitabından ve İncil'den referans alındığı, kıyamet sonrası meka macera serisi şeklinde tanımlanabilir. Serinin ilerleyen bölümlerinde ise daha çok, farklı duygusal sorunlar ve akıl hastalıkları yaşayan karakterlerin psikokanalizi üzerine üzerine yoğunlaşır, varlığın doğasını ve gerçekliği sorgular. Bu bakımdan "postmodern fantezi" olarak da karakterize edilebilir. Serinin yönetmeni Hideaki Anno, Neon Genesis Evangelion'u yaratmadan önce klinik depresyon geçirmiş, serinin psikolojik yönü de yönetmenin hastalık esnasında yaşadıklarını temel alması sonucu şekillenmiştir. Neon Genesis Evangelion ilk olarak 26 bölüm halinde, yerel bir kanal olan TV Tokyo televizyonunda, 4 Ekim 1995 ile 27 Mart 1996 arasında gösterilmiştir. Daha sonra ise Japonya genelinde yayın yapan Animax kanalı tarafından tekrar yayınlanmıştır. 26 bölümlük seriyi "Death and Rebirth", "The End of Evangelion" ve "Revival of Evangelion" takip etmiştir. "Death and Rebirth" daha çok ilk 24 bölümün yeniden düzenlenmiş özeti şeklindedir. "End of Evangelion" ise seriye alternatif son sunarken aynı zamanda 25. ve 26. bölümleri tamamlar. İki film daha sonra tekrar düzenlenerek, "Revival of Evangelion" ismiyle tek film halinde piyasa sürülmüştür. 2003 yılında, serinin Amerika dağıtıcısı olan ADV Films yeni bir Evangelion filmini duyurmuş, finansmanının kısmen sağlandığını açıklamış, ancak yönetmenin kim olacağı veya ne zaman gösterime gireceği hakkında bir açıklamada bulunmamıştır. 9 Eylül 2006'da Gainax firması "Rebuild of Evangelion" (ヱヴァンゲリヲン新劇場版) adıyla 4 filmlik yeni bir seri yapılacağını doğrulamıştır. Gainax'ın yaptığı açıklamaya göre yapılması planlanan ilk üç film, 26 bölümlük seriyi, yeni sahnelerle, fonlarla ve yeni karakterlerle alternatif bir şekilde tekrar anlatacak, dördüncü film ise hikâyeye tamamen farklı ve yeni bir son ekleyecektir. Evangelion'un hikâyesi 2000 yılında gerçekleşen ve Antarktika kıtasının tamamen yok olmasıyla sonuçlanan "İkinci Patlama (セカンド・インパクト; Second Impact)" ile başlar. Bu küresel afet sonucu dünya nüfusunun yaklaşık yarısı yok olmuştur. Halkın patlamayla ilgili bildiği, afetin meteor çarpması sonucu gerçekleştiğidir. Fakat ileride patlamanın ilk 'Angel (Melek, 使徒; Shito: Türkçenin Havari sözcüğüne tekabül eder)' Adam ile ilgili gerçekleştirilen bir deney sonucu olduğu ortaya çıkar. Seri, 2015 yılında, Japonya'nın çölleşmemiş son bölgelerinden birine kurulmuş, yarı askeri-yarı sivil şehir 'Üçüncü Yeni Tokyo Şehri (第3新東京市)'ne, üçüncü 'Angel'ın saldırısıyla başlar. Ordunun silahları etkisiz kalır ama paramiliter organizasyon NERV, Evangelionları kullanarak saldırıyı durdurur ve Angel'ı yok eder. Evangelionlar, 'Üçüncü Yeni Tokyo Şehri'nin altında bulunan gizli GeoFront'ta geliştirilmiş biyomekanik mekalardır. Eva'lara, hepsi 14 yaşında olan, Shinji İkari (碇 シンジ, NERV komutanı Gendo İkari 碇 ゲンドウ'nin oğlu), Rei Ayanami (綾波 レイ) ve Asuka Langley Soyru (惣流・アスカ・ラングレー) pilotluk yapar. Pilot, Eva'nın kontrolünü, kendi ruhunu, Eva'nın ruhu ile senkronize ederek yapar. Bu senkronizasyon Eva'nın kontrolünü kolaylaştırır fakat sonucunda Eva zarar gördüğünde pilotlar da acı çeker. Mücadele ilerledikçe, pilotlar bir yandan Angel (Melek)'lerle savaş, diğer yandan aralarındaki kişisel meseleler ve karakter çatışmaları ile uğraşmak zorunda kalırlar. Zaman geçtikçe karakterler NERV ve SEELE'nin gerçek planlarını öğrenmeye başlarlar; Human Instrumentality Project (人類補完計画 Jinrui Hokan Keikaku). Projenin amacı insanın evrimini tamamlamak ve insanlığın kendisini yok etmesini engellemektir. Yapmaya çalıştıkları, kişileri ayrıştırmak ve tüm insanları LCL'ye indirgemek için AT Fields'ları çökertmektir. Tüm insanların indirgeneceği LCL, insan varlığının temel karışımı olan "primordial sıvı"'dır. Tüm LCL daha sonra üstün varlıkla bir olacak, insanlık bir sonraki aşamaya geçecek, bireylerin varlığı sonucu meydana gelen tüm çatışmalar, yalnızlık ve acı son bulacaktır. Serinin sonunda SEELE ve NERV, Human Instrumentality Project amacının gerçekleştirilmesi konusunda çatışacaklardır. Son iki bölümde, Gendo ve Rei, bazı karakterleri, endişeleri ve korkuları ile yüzleştirerek ve kendi değerlerini tanımlamaya zorlayarak (özellikle Shinji'yi) Human Instrumentality Project'i başlatırlar. Bu sonda, geridönüşler, alışık olunmayan karalama çizimler, yanıp sönen yazıların karamsar görüntülere montajlanması, ıssız ve siyah-beyaz şehir fotoğrafları kullanılmıştır. Örnek vermek gerekirse, üzerinde kimse olmayan bir bisiklet, boş banklar, NERV merkezinde Shinji'nin arkadaşlarının kan içindeki cesetleri gibi. Fakat serinin bu şekilde bitmesi, hayranları tatmin etmemiş ve kafalarını karıştırmıştır. Bir yıl sonra, sinema filmi ile ilk sonu tamamlayan ikinci bir son yapılmıştır. 25 ve 26 bölümler muhtemelen serinin en tartışmalı bölümleridir ve kusurlu, eksik kabul edilirler. Fakat Hideaki Anno ve yardımcı yapımcı Kazuya Tsurumaki serinin sanatsal bütünlüğünü savunmuşlardır. Evangelion karakterleri sürekli olarak, birbirleriyle ilişkileri, içlerindeki şeytanlar, geçmişte yaşadıkları travmatik olaylarla mücadele ederler ve sonucunda karakterler arasında aralarında çok karmaşık ilişkiler ortaya çıkar. Anno Hideaki, baş karakterlerden Shinji İkari'yi, "insanlarla ilişkiden uzaklaşan" ve "intihar bile edemeyecek kadar gereksiz bulan" bir çocuk olarak tanımlamıştır. Ayrıca, Shinji İkari ve Misato Katsuragi (葛木 ミサト)'yi "zarar görmekten fazlasıyla korkan" ve "insanların kahraman dedikleri kişilerle kıyaslandıklarında, olumlu davranışlar sergilemediklerini ve uygun olmadıklarını" belirtmiştir. Genel kahraman tiplerine bakıldığında, Shinji cesaret ve kahramanlık konularında gerekli enerji ve şefkatten yoksun bir kişi olarak karakterize edilmiştir. Diğer kahramanlar Rei Ayanami ve Asuka Langley Sōryū da aynı şekilde diğer insanlarla ilişki kurma konusunda sorunlar yaşamaktadırlar. Anno Hideaki'ye göre, Evangelion, farklı konuları, farklı izleyicilere anlatacak karakterler yaratarak, herkesin tek teoride birleşmesini imkânsız kılan, tüm farklı bakış açılarını bir araya getirmeyi amaçlayan bir girişimdir. Bazı izleyicilere göre, karakterler psikolojik sunumlardır. Bazılarına göre ise felsefik, dini, tarihi, hatta kendileri ile ilgili konuları ele almaktadır. Ama görünen o ki, senaryoda karakterlerle ilgili ana amaç, daha önce Anno Hideaki'nin tecrübe ettiği ağır depresyonu, karakterler üzerinden anlatmaktır. Yardımcı yönetmen Kazuya Tsurumaki'nin dediğine göre "Evangelion serisi tamamen sona erdiğinde, kendisi de dahil olmak üzere tüm anime hayranlarına bir mesaj ortaya çıkacak. Başka deyişle, anime hayranı olmayan bir kişinin Evangelion'u izlemesi gereksiz olacaktır. Eğer izleyen kişi zaten normal bir yaşam sürebiliyor ve diğer insanlarla iletişim kurabiliyorsa, seriden hiçbir şey öğrenmeyecektir. Karakterleri yaratan kişilerden biri olan Yoshiyuki Sadamoto Evangelion serisinin popülerliğine olumlu anlamda katkıda bulunmuştur. Sadamoto'nun senaryoda önde gelen üç kadın için yaptığı göz alıcı tasarımları(Asuka, Rei, Misato), oyuncaklarının çok sayıda satmasını sağlamıştır (özellikle Rei). 1992 yılının Mart ayında Gainax firması, "Oritsu Uchugun (王立宇宙軍)"un devam filmi olması düşünülen "Aoki Uru (蒼きウル)"nun planlamasına ve yapımına başlamıştı. Fakat filmin yapımı 1993 Haziranında, maliyet sorunları yüzünden kesintiye uğradı. Çünkü uzun metraj film firmanın bütçesini aşımıştı. O dönemde çoğu eski firma kapanmakta veya düşük maliyetli projeler ortaya koymaktaydı. "General Products şirketi kapandı. Anime yapımı konusunda taşeron iş alamıyorduk. Biz de bir yandan bilgisayar oyunu yapımına devam ettik. Ama karşımıza pek iş çıkmadı. Kazandığımız az miktardaki parayla, ancak, çalışanların maaşlarını ödeyebiliyorduk. En sonunda "Aoki Uru"'nun yapımını durdurma emri geldi. Yani projede daha fazla aşama kaydetmek konusunda elimizden bir ÅŸey gelmiyordu" Projenin başarısızlığa uğraması sonrasında, en başından beri "Aoki Urunun yönetmenliğini yapan Hideaki Anno serbest kalmıştı. Daha sonra Toshimichi Otsuki konuşurlarken, King Records ile Gainax arasında anlaşma yapılmasını kabul etti. Devamında King Records'un garanti vermesiyle, Anno animeyi yapmaya koyuldu. Beklendik şekilde, "Aoki Uru" için tasarlananlar, henüz tamamlanmamış Evangelion""un içine yerleştiriliyordu. "Aoki Orunun en önemli temalarından biri "kaçmamak"'tı. Hikâyede, ana karakter eroini bırakma sorunu ile yüzleşiyordu. Geçmişindeki bir şeyden kaçıyordu. Fakat, bu sefer kaçmayıp, sorunla yüzleşekti. Aynı tema Evangelion""a taşındı. Ama sadece bir animedeki konunun bir başka animeye uydurulmasından ibaret değil sanırım." Evangelion için belirlenen ilk senaryo taslağına gelişim aşamasına kadar sadık kalındı. İlerleyen bölümlerde ise ciddi değişikliklere gidildi. Örneğin, ilk aşamada sadece 12 melek düşünülmüştü, sonradan sayı 17'ye çıkartıldı, serinin sonu 12. meleğin mağlup edilmesi Ã¼zerineydi, sonradan "Human Complementation Project" operasyonu konu edildi. Yapım alışıldık animelerden oldukça farklıydı. Sadamoto'nun yazarlığını yaptığı Neon Genesis Evangelion yayımcılarla ilgili pek çok soruna yol açtı. Gainax'ın meka tasarıları ilk aşamada yapımı ve pazarlaması zor olduğu gerekçesiyle eleştirilmiş olsa da, daha sonra pek çok övgü aldı. En sonunda ise oyuncak satışları için Sega ile anlaşıldı. Tüm anlaşmalar sağlandıktan sonra Evangelion 4 Eylül 1996'da, planlandığından biraz daha geç bir tarihte gösterime girdi. Tesadüf eseri o yıl, o tarih Yom Kippur'a denk geliyordu. Firma tarafından önemsenmemiş olsa da, Gainax'a erken gösterim için davet edilen hayranlar tarafından çok olumlu karşılandı. Serinin izleyici kitlesi başlarda yavaş artış göstermiş olsa da, ilerleyen zamanda çok geniş bir kitleye ulaştı. 16. bölüm ile birlikte seri farklı bir psikolojik boyuta taşındı, devamında gelen bölümler ise serinin ikinsi yarısı olarak nitelendi. Bu değişim hikâyenin gelişiminden kaynaklanıyordu. Ayrıca şirket bütçe sorunları yaşamaya başlamış, belirlenen takvime uyma konusunda zorluk çekiyordu. Bunlar sonucunda yapım standartlarının kalitesi düşmüş, hereketsiz tek karenin bir dakika boyunca gösterilmesi gibi gurur duyulmayacak işler ortaya çıkmıştı. Bu "çöküş" ise bir Gainax çalışanının tanımlamasına göre Evangelion'u kült hale getirdi: "Umursamıyorum. Çalışma takvimi tam anlamıyla felaket, bazı sahneler sıkıcı. Yani bazı yerler var ki, kalite gerçekten düşüyor. Fakat çalışanlar, yapımın doğasına uygun bir şekilde bazen umutsuzdu, bazen de çıldırıyorlardı. İşte o anda yapım tamamen çökmeye başlamasının etkisiyle, "Eğer tatmin edici bir iş ortaya koyamıyorsak, devam etmenin mantığı ne?" sorusu ortaya çıktı. Bana göreyse, "Niye onlara çöküş de dahil olmak üzere yaşadığımız tüm süreci göstermiyorduk?"." 18. bölüm itibarı ile Eva-01 (エヴァ初号機 Eva-Shogōki)'in vahşi saldırıları sonucu seri son derece sansasyonel hale gelmişti. Bu şiddet içeren görüntüler yüzünden, Evangelion'un çocuklar tarafından izlenmeye uygun olmamsıyla ilgili eleştiriler yapıldı. 20. bölümde de Misato ve Ryoji Kaji (加持リョウジ)'nin cinsel ilişkiye gidiği sahnelerle ilgili yine benzer yorumlar yapıldı. Seri yakaladığı popülerlikle ilk iki bölümü "Genesis 0:1" adı altında piyasaya sürdü ve Evangelionun akım haline gelmiş olması sonucu çok sattı. 27 Mayıs 1996'da "Take care of yourself" bölümüyle hikâye tam çözülmeden kaldı. Üçüncü patlama (サード・インパクト Third Impact) ve Human Complementation Project başlamış fakat sonucua ulaşmamıştı. Zaten serinin son iki bölümü büyük ölçüde karakterlerin psikolojik durumları üzerine yoğunlaşmış ve "gerçekte ne olduğu" sorusunu cevapsız bırakmıştı. Alışıldık anime çizgisinden farklı ve deneysel olan son iki bölümden sonra çoğu hayran seriden soğudu. Anno serinin bitmesinden sonra "Newtype" dergisi ile 10 mayıs tarihinde yaptığı röportajda "anime hayranlarının saygı göstermelerini" ve "gerçeğe dönmelerini" söyledi. 26 Nisan'da yaptığı açıklamada ise televizyon serilerinin yeniden düzenlendiği ve derlendiği bir sinema filmi yapılacağını duyurdu. Yaptığı açıklamalar birbiriyle çelişiyordu. Gainax, serilerin bitmesinden sonra 1997 yılında film hazırlıklarına başladı. İlk gösterime giren film "Death and Rebirth", karakterleri merkez alarak seride geçenleri tekrarlıyor ("Death") ve yeni sonun ilk yarısını konu alıyordu ("Rebirth"). Diğer film de bir yıl içinde tamamlandı ve "The End of Evangelion" adıyla gösterime girdi. Seride ve filmde yer alan sonlar, olay örgüsü bakımından benzerdir fakat filmde Shinji araç olmayı reddederken, telvizyon serilerinde ise kararı belirsiz kalır. 25. ve 26. bölümlerin aralarındaki karelerde Eva-01'in kanatlarının olduğu, Misato ve Ritsuko Akagi (赤木リツコ)'nin cesetleri görülür. Fakat Eva-01 serilerde kanada sahip değildir ve Misato ile Ritsuko ölmemişlerdir. Evangelion'un İngilizce versiyonunda, 24 bölümün sonunda sonraki bölümde olacaklarla ilgili kısa bir tanıtım yapılırken, Asuka ile seri üretimi yapılan Eva'lar arasında gerçekleşen savaş gösterilir ve sonraki bölümün adı Air olarak açıklanmıştır. Ama sonraki bölümde Asuka'nın Eva'larla savaşı gösterilmez ve 26. bölümün adı "Take Care of Yourself"'tir. Bu değişiklikler, serinin 16 bölüm sonrasında yaşadığı tarz değişikliğinden kaynaklanmaktadır. Sebebi de yapım takvimine uyulamaması ve bölüm başına çizilmesi gereken karelerin sayısının azaltılmasından ve seri daha yapım aşamasındayken 20 Mart 1995'te Tokyo metrosuna yapılan sarin gazı saldırısından kaynaklanmaktadır. Anno bu öğeleri hikâyeden çıkartmaya karar verir, çünkü hikâyenin ve gerçekleşen saldırının birbirine çok benzediğini düşünür. Anno daha önce yaptığı yaptığı bir açıklamada senaryonun nasıl sonlanacağına karar vermediğini, karakterlerin neyle karşılaşacağına karar vermediğini açıklamıştır. Mayıs 1998'de Gainax, National Tax Agency tarafından, Evangelion'dan elde ettiği büyük karın vergisini kaçırmakla suçlanır. Olay sonrasında Takeshi Sawamura 1.5 milyar yen'lik geliri beyan etmeme ve 580 milyon yen vergi kaçırmak suçundan tutuklanır. Yasuhiro Takeda, Sawamura'yı savunur: "Sawamura parasal durumumuzu herkesten iyi biliyor, Evangelion'un bu kadar popüler olmasından sonra kazandığımız bol parayı gördü ve şirketin geleceğini için kenara biraz ayırmak istedi. Çünkü bu ilerisi için iyi bir(muhtemel tek) fırsattı. Sanırım durumun cazipliğine kapıldı. Çünkü hiç kimse Evangelion'un daha ne kadar süre altın yumurtlayacağını bilmiyordu. Kendisinin bilinçli olarak vergi kaçırmak için sahtekarlık yaptığına inanmıyorum. Bu kadar büyük miktardaki gelir, bizim hesap bilgimizi aşıyordu ve sanırım başa çıkamadık." Evangelion yoğun bir şekilde biyolojik, dini, askeri ve psikolojik konuları ele almaktadır. Hikâyesinde birçok gönderme ve saygı duruşu bulunmaktadır. Anno'nun kullandığı Freudyan anlatım dili ve psikoanalitik teori, biyolojik ve dini konularda yaptığı göndermeleri daha anlamlı kılmıştır. Anno'nun anlatım konusundaki bu tercihi "Tamamen fikir hırsızlığı!" ve "animasyon takımından biraz daha akıl oyunu" gibi suçlamalara maruz kalmasına yol açmıştır. Fakat Anno kendisini, hiçbir senaryonun, bir başka eserden esinlenmeden yazılamayacağını söyleyerek savunmuştur: "Artık anime konusunda tamamen özgün işler ortaya koyabileceğimiz yeterli alan kalmadı, özellikle de benim kuşağımın ne kadar seri üretim yaptığını düşünürsek. Kaçınılmaz şekilde tüm senaryolar ve teknikler izleyende daja Vu hissi yaratıyor. Bize bırakılan tek seçenek önceki eserlerin derlemesinden oluştuğu izlenimi yaratan eserler ortaya koymak." "Animeyi yapanlar ve izleyenler her zaman aynı şeyi istiyorlar. Yapımcılar 10 yıldır aynı hikâyeyi konu ediyorlar ve izleyenler tatmin oluyor ve kesinlikle hiçbir "zorlama yapım" hissi uyanmıyor. Bunun geleceği yok." Anno ne olursa olsun, 90lardan sonra gitgide etkisini kaybetmeye başlayan anime türüne tekrar canlılık kazandırabileceğini düşünüyordu. Bunu da yeni bir anime yaparak başarmayı düşünüyordu. Anno, "Rebuild of Evangelion" serisi hakkında: "Yeni bir Evangelion filmi yapmak için çok farklı istekler bizi motive ediyor. Anime türünün durağanlaşmasına karşı savaşma arzusu, dünyada varolan duyguların gücünü destekleme arzusu... Pek çok kez "10 yıldan sadece biraz daha yaşlı. Niye şimdi?" diye endişelendik, "Eva çok yaşlı" hissine kapıldık. Fakat geçen 12 yıldan sonra, Eva'dan daha yeni bir seri yok." Serideki sembolerin yorumları kişiden kişiye değişmektedir ve kaçının maksatlı yorum olduğu, kaçının anlamlı olduğu, hangilerinin önemsiz veya tesadüfi yorumlar olduğu belli değildir. Anno bir açıklamasında "Boş zamanı fazla olan birisinin bu konuyu araştırması eğlenceli olabilir" açıklamasını yapmıştır. Bazı sembollerin açıklamaları "Death and Rebirth" ve "End of Evangelion" filmelirinin İngilizce DVD'lerinin yorumlarında bulunmaktadır. Serideki karakterlerden çoğu, isimlerini II. Dünya Savaşındaki Japon Savaş Gemileri ve denizcilik aletlerinden almaktadır. Örneğin Sōryū, Akagi ve Katsuragi (Uçak gemileri 蒼龍, 赤城, 葛城), Ayanami (Destroyler 綾波), Rokubungi 六分儀 (Sekstant) ve Ikari 碇 veya 錨 (Çapa). Diğer karakterlerin isimleri ise başka kurgu yapıtlarına gönderme yapmaktadır. Örnek vermek gerekirse, Aida Kensuke ve Suzuhara Toji'nin isimleri, Ryu Mukarami'nin "Ai to Genso no Fascism (Aşkta ve Fantezide Faşizm)" isimli eserinin kahramanlarından gelmektedir. Bütün Shitolar (Lilin dışında, Tribute) Poets of the Fall Poets of the Fall ya da kısaca PotF, 2003 yılında vokalist Marko Saaresto, gitarist Olli Tukiainen ve klavyeci Markus Kaarlonen tarafından kurulmuş, Helsinki, Finlandiya kaynaklı, bağımsız bir rock müzik grubudur. Ayrıca gruba turnelerde eşlik eden ama resmi olarak grubun üyesi olmayan üç kişi daha vardır: basçı Jani Snellman, ikinci gitarist Jaska Mäkinen ve baterist Jari Salminen. Genellikle bilgisayar oyunlarına yaptıkları müziklerle tanınırlar. Grubun üyeleri, her şeye sıfırdan başladılar. Her şey, düzenli bir işi ve yaşamı olan Marko'nun, çocukluğundan beri en büyük aşkı olan müziğe var olan her şeyini yatırmaya karar vermesi ile başladı. Evini, arabasını, her şeyini satıp, ebeveynlerinin evinin bodrumuna taşındı. Sonra, Captain'in evinin oturma odasına kayıt yapmak için stüdyo kurdular. Olli'nin eski arabasını da ofis olarak kullandılar. Sonunda ortaya çıkan müzik; pop, rock, metal ve endüstriyel sesler karışımıydı. Vålerenga (futbol takımı) Vålerenga I.F. Fotball Norveç'in Oslo kentinde 1913'te kurulan futbol kulübü. Kulübün ismi Vålerenga semtinden gelmetkedir. Futbol takımı 2006 Norveç birinci ligibi 3. sırada bitirmiştir. Maçlarını Norveç millî takımının da maçlarını yaptığı Ullevaal Stadyumu'nda oynamaktadır. Helsingborgs IF Helsingborgs IF (Hälsingborgs IF 1912 ve 1971 arasında), İsveç'in Helsingborg kentinde kurulan futbol kulübü. 4 Temmuz 1907 yılında kurulmuştur. Bugüne kadar 4 lig şampiyonluğu ve 3 ulusal kupa kazanmıştır. Şu anda İsveç Allsvenskan liginde mücadele etmektedir. 2000-2001 sezonunda şampiyonlar ligine katılma yolunda Internazionale'i eleyerek dikkat çekmiştir. Aalborg BK (futbol takımı) AaB Fodbold Danimarka'nın Aalborg kentinde kurulan bir futbol takımı. SuperLiga'da mücadele etmektedir. Üç Süper Lig şampiyonluğu ve iki DBU Pokalen şampiyonluğu bulunmaktadır. "15 Mayıs 2016 itibarıyla" Aberdeen FC Aberdeen Football Club bir İskoç futbol kulübüdür. Scottish Premier League'de mücadele etmektedir. 1903 yılında Aberdeen kentindeki kulüplerin birleşmesi ile kurulmuştur. İskoçya futbol tarihinin önemli kulüplerinden biridir. Ünlü teknik direktör Alex Ferguson bu kulüp ile 1980'lerde önemli şampiyonluklara ve kulüp tarihinin en önemli başarısı olan 1983 UEFA Kupa Galipleri Kupası şampiyonluğunu kazanmıştır. Maçlarını 22.199 kişilik Pittodrie stadında oynamaktadır. FK Lokomotiv Sofiya 1929 PFC Lokomotiv Sofia, 28 Ekim 1929 tarihinde Bulgaristan'ın başkenti Sofya'da kurulmuş bir futbol kulübüdür. Prva Profesionalna Futbolna Liga'da mücadele etmektedir. Maçlarını 22,000 kişilik Lokomotiv Stadyumu'nda oynamaktadır. CF Os Belenenses Clube de Futebol «Os Belenenses», kısaca Belenenses, 23 Eylül 1919 tarihinde kurulan Portekiz spor kulübü. Futbol, hentbol, basketbol, futsal, voleybol, atletizm ve ragbi dallarında faaliyet gösterir. Futbol şubesiyle ünlüdür. Portekiz liginde şampiyonluk yaşamış 5 kulüpten biridir. Portekiz'in başkenti Lizbon'un bir takımıdır. FC Petržalka Akadémia FC Artmedia Bratislava ya da yeni adıyla FC Artmedia Petržalka, Slovakya'da bulunan bir futbol takımı. Kulüp Slovakya 'nın başkenti Bratislava 'da 7 Haziran 1898 tarihinde kurulmuştur. Slovakya 'nın en üst ligi olan Superliga 'da mücadele etmektedir. Maçlarını ise 9,500 kişilik Štadión Petržalka 'da oynamaktadır. Artmedia, 2005-06 UEFA Şampiyonlar Ligi sezonunda UEFA Şampiyonlar Ligi gruplarına katılmayı ve burada puan almayı başararak Slovakya futbolu adına tarihini yazdırmıştır. Ayrıca aynı sezon UEFA Şampiyonlar Ligi 'nin en zayıf takımların başladığı ilk turdan başlayarak 3 tur atlayıp UEFA Şampiyonlar Ligi 'ne katılan ilk kulüptür. 2005-06 UEFA Şampiyonlar Ligi sezonunun ön eleme turunda güçlü İskoçya temsilcisi Celtic 'i ilk maçta 5-0 yenip ikinci maçta 4-0 yenilerek ilginç bir tur atlamaya da imza atmıştır. 2009-2010 sezonunda 29 puanla ligde sonuncu olarak ikinci lige düşmüştür. Küçükköy, Domaniç Küçükköy, Domaniç ilçesinin bir köyüdür. Domaniç-Tavşanlı karayolunun 7. kilometresinde bulunur. Tankut Ã–ktem Prof. Dr. Tankut Öktem (1940, Konya - 5 Aralık 2007, İstanbul), Türk heykeltıraş. Anıtsal heykelleri ile tanınan sanatçının en tanınmış eserleri arasında Ankara Kara Harp Okulu'nda üzerinde 700 figürün bulunduğu "Harbiyeli Şehitler Anıtı", Manisa'daki 63 metre yüksekliği ile dünyanın en yüksek anıtları arasında yer alan Kuva-i Milliyet Anıtı yer alır. Türkiye'deki pek çok il meydanındaki Cumhuriyet anıtları, Tankut Öktem'in eseridir. 1999 yılında ""Devlet Sanatçısı"" unvanını almıştır. 1940 yılında Konya’da doğdu. Çocukluğu Edirne ve Muş'ta geçti. Veteriner olan babasının onu sanata teşvik etmesiyle 2 yaşında resim yapmaya, 3 yaşında heykele başladı. İlk ve orta öğrenimini Edirne'de tamamladı ve Orta kısmını bitirdiği Edirne Lisesi'nde öğrenimine devam etti. Ailesiyle beraber İstanbul'a yerleşerek Lise öğrenimini İstanbul'da tamamladı. Lise son sınıfa geçtiği sene Devlet Güzel Sanatlar Yüksek Okulu'nun Seramik bölümüne kayıt yaptırdı. Hocası heykeltıraş Hakkı Karayiğitoğlu'nun etkisi ile heykeltıraşlığa yöneldi. Bu okulun 3. sınıfında iken Dünya Genç Heykeltıraşlar Yarışması'nda birincilik ödülü aldı. 1962 yılında Almanya’da Porzellanfabrik Schönwald’de stajlarını tamamladı. 1965 yılında bitirdiği İstanbul Devlet Tatbiki Güzel Sanatlar Yüksek Okulu (İDTGSYO) seramik bölümüne bir yıl sonra asistan seçildi ve 1970 yılında öğretim üyeliğine geçti. 1974-1975 yılları arasında seramik bölüm başkanlığı, 1980-1982 yılları arasında İstanbul Devlet Tatbiki Güzel Sanatlar Yüksek Okulu Müdürlüğü yaptı. 1983-1985 yılları arasında Tatbiki Güzel Sanatların Marmara Üniversitesi oluşundan sonra heykel bölümünü kurdu ve ilk başkanı oldu. 1986’dan bu yana profesör olarak öğretim üyeliğini sürdüren Prof. Dr. Tankut ÖKTEM, 1993-1996 yılları arasında seramik-cam bölümü başkanlığını, 1999’a kadar fakülte senatörlüğünü ve YÖK Sanat Milli Komitesi Marmara Üniversitesi Temsilciliğini yapmıştır. Pek çok eseri ve ödülü bulunan Prof. ÖKTEM 1999 yılında devlet sanatçısı seçilmiştir. 1973 yılına kadar modern heykeller yapan, yetmişli yıllarda para kazanmak amacıyla figüratif çalışmalara başlayan sanatçı, 1973 yılından itibaren çok figürlü anıtlar yapmaya yöneldi. Anıtlarında Türkiye Cumhuriyeti'nin kuruluşu, Millî Mücadele yıllarını konu edinmiştir. Çok sayıda Atatürk anıtı yapan Öktem, eserlerinde Atatürk'ü bir kaidenin üzerinde yalnız göstermektense yarattığı toplumla göstermeyi tercih etmiştir. 5 Aralık 2007'de İstanbul'da geçirdiği trafik kazasında hayata veda etti. Tankut Öktem, kostüm tasarımcısı ve manken Oylum Öktem Işözen'in babasıdır. Bursa'nın Gemlik İlçesi'ne bağlı Küçük Kumla Beldesi'ndeki atölyesinde çalışmalarını sürdürmekteydi. Tankut Öktem, yine kendisi gibi bir trafik kazasında ölen Rockçı ve dizi yıldızı Barış Akarsu'nun heykelini yapmaktaydı. Bu heykel, Amasra halkının sembolü olan Barış Akarsu'nun elinde gitarla boydan boya şekli olacaktı. Aktay Fariseddin Aktay, Memluk devletinde 13. yüzyılda Bahri Memlukları devrinde yaşamış Türk kökenli önderlerden biridir. Sultan Aybeg'in ordusunun komutanlarından biriydi. Gene Sultan Aybeg'in emri ile Kutuz tarafından öldürtülmüştür. Kutuz Kutuz ya da tam adıyla Seyfeddin Kutuz (Arapça: سيف الدين قطز) (ö.24 Ekim 1260), Türk kökenli asker ve devlet adamı. Celaleddin Harzemşah'ın yeğeni idi. Mısır'da kısa bir süre hüküm sürmüş Memluk sultanıdır. Cengiz Han'ın torunu Hulagu'nun yönetimindeki İlhanlılar 1258'de Bağdat'ı yakıp yıktılar, Halife Mustasım Billah'ı öldürdüler ve Bağdat'ı aldıktan sonra Mısır'a yöneldiler. İlhanlı hükümdarı Hulagu, Mısır'a elçi göndererek açıkça tehdit etti. Bu tehdit sonucu çıkan karışıklık sırasında, Kutuz gibi bir kahraman komutanın Moğollar'ı durdurabileceği düşüncesiyle halkın isteği üzerine 1260 yılında Mısır'da "Sultan" ilan edildi. Bu arada Ketboğa kumandasında bir Moğol ordusu, Sina yarımadasına kadar ilerlemişti. Sultan Kutuz, 20.000 kişilik bir orduyla Moğolları Filistin'de karşıladı. İki ordu 3 Ekim 1260 tarihinde, "Ayn Calut" denilen mevkide karşılaştı. Kutuz bu muharebede Moğollar'ı yendi. Moğollar bu savaştan sonra Mısır'a asla giremedikleri gibi, bu yenilgi tarihin dönüm noktalarından biri ve Moğollar'ın sonunun başlangıcı olmuştur. Kutuz, savaşın akabindeki günlerde Baybars tarafından bir suikast sonucu öldürülmüştür. Kurfallı, Bergama Kurfallı, İzmir'in Bergama ilçesine bağlı bir mahalle. Bergama ilçe merkezine olan uzaklığı 16 kilometredir. Chris Lowe Christopher Sean Lowe (d. 10 Ekim 1959), bir Pet Shop Boys grubu Ã¼yesidir. Mimarlık fakültesini bitiremeden Neil Tennant ile tanışması sonucunda kendisini gelmiş geçmiş en başarılı İngiliz pop ikilisinden biri olarak bulmuştur. Sanılanın aksine sadece birkaç Pet Shop Boys şarkısında vokal yapmıştır. Neil Tennant Neil Francis Tennant (d. 10 Temmuz 1954, Newcastle, İngiltere), Pet Shop Boys ve Electronic gruplarının vokali. Tennant zamanında katolik okuluna gitmiş, daha sonra tarih eğitimi almış, eşcinsel olduğunu açıklayarak 1997'den beri tutucu çevrelerin tepkisini üzerine almıştır. George Curzon George Nathaniel Curzon, 1. Kedleston'lı Curzon Markizi, bilinen adıyla Lord Curzon (d. 11 Ocak 1859 - ö. 20 Mart 1925), İngiliz devlet adamıdır. 1859 yılında Kedleston-Derbyshire'de doğdu. Eton Koleji'ni bitirdi. 1885 yılında Muhafazakâr Parti'den milletvekili seçildi. Asya üzerindeki siyasi tecrübeleri 1898'de, Hindistan genel valiliğine atanmasını sağladı. 1919'da Lloyd George'un, Yunanları, Anadolu'yu istilaya zorlamasına ve Türklere karşı savaş tehdidine karşı çıktı ve Fransa Başbakanı Poincaré ile anlaşarak Türkleri barış müzakereleri yapmaya çağırdı. 1922'de Andrew Bonar Law başbakan seçilince onun kabinesinde Dışişleri bakanı olarak daha serbest hareket edebilme imkânı buldu. 1922-1923 Lozan görüşmelerinde İngiliz heyetine başkanlık etti. 1925 yılında Londra'da öldü. Tadoritsuku BaÅŸo/Oxalis , High and Mighty Color’ın 24 Ocak 2007’de çıkardıkları çift A-taraflı bir singledır. İki farklı baskısı vardır; biri, iki müzik videosu içeren bir bonus DVD’dir. ""Tadoritsuku Başo"/"Oxalis"", grubun dokuzuncu singleıdır ve 2007 yılına ait ilk singlelarıdır. Her iki A-tarafı da High and Mighty Color’ın vokalisti Maakii’nin de rol aldığı filminin müziklerindendir. Bu single ile grup iki alternatif baskı ile gelmiştir (biri DVDli diğeri değil) ve grubun ilk çift A-taraflı singleıdır. Film ile bağlantılı olmasına rağmen oldukça düşük bir satış elde etmiştir. Her bir şarkı için müzik videoları üretilmiştir, "Tadoritsuku Başo" (yönetmen: Yūsuke Takuno), "Oxalis"‘ten (yönetmen: Hiroto Fujiyasu) bir gün sonra yayınlanmıştır. Oricon Satışları Listesi (Japonya) Kavron CumhuriyetÃ§iler (Almanya) Cumhuriyetçiler (Almanca:"Die Republikaner"), bir Alman siyasî partisidir. Muhafazakâr, sosyal, ekolojik, yurtsever ve Alman milliyetçisidir. Kürşat Duymuş Kürşat Duymuş (d. 1 Şubat 1979, Muş), Türk eski millî futbolcudur. Çaykur Rizespor'da 7 yıl forma giydikten sonra millî takıma kadar yükselmiştir. 2005 yılında Beşiktaş'a transfer olmuştur. 2006 yılında Trabzonspor'a transfer olmuştur.Daha sonra sırasıyla Ankaraspor ve Kayseri Erciyesspor'da oynamıştır. 2007 yılında ise tekrar Çaykur Rizespor'a transfer olmuştur. Kartalspor'da forma giymesinin ardından 2009 yılında Azerbaycan'ın Bakı takımına transfer olmuştur. 2010 Haziran ayında Orduspor'a transfer oldu ve takımıyla 1. Lig play-off şampiyonluğu yaşayarak Süper Lig'e yükselmeyi başardı. Bu başarının ardından teknik ekip tarafından Süper Lig kadrosunda düşünülmediği kendisine bildirilip serbest bırakıldı. Bunun üzerine 2011-2012 sezonu için Akhisar Belediyespor ile anlaşmıştır. Türkiye U-18 ve Türkiye U-21 millî takımına çağrılan Kürşat Duymuş, 18 kez Türkiye U-21 millî takımı için forma giymiştir. 2 kez de Türkiye A millî takımı için oynamıştır. Olgunlar YaylasÄ± Olgunlar Yaylası (Meretet), Artvin'in Yusufeli ilçesine bağlı mezra. Yaklaşık 2.140 metre yüksekliktedir. Beton bir yolla bağlı olduğu Yaylalar köyünden 3 kilometre uzaklıktadır. Yayla, iki büyük vadinin kesişim noktasındadır: Hastav Vadisi, güneybatıya doğru devam eder ve Kaçkar Dağı'na giden klasik tırmanış rotası üzerindedir. Dibe Vadisi ise kuzeybatı yönündedir ve Lanetleme Geçidi vasıtasıyla Rize'ye giden yürüyüş yolu bu yöndedir. Olgunlar Yaylası, Kaçkar Dağları'ndaki pek çok yürüyüş yolunun üzerinde yer aldığından turizm önem kazanmıştır. Yaylada üç pansiyon (Kaçkar Pansiyon,Olgunlar Pansiyon ve Denizgölü Pansiyon) iki bakkal ve gözleme, ayran gibi ürünler satan bir büfe, bir de Cafe bulunur. Olgunlar kışın büyük ölçüde boşalmakta, kayak sporu dışında bir etkinlik kalmamaktadır. Bugright BUGRIGHT, UVERworld’ün ilk albümü Timeless’ı takip eden albümdür. Sınırlı sayıda CD+DVD ayrıca piyasaya sürülmüştür. Albüm, 23 Şubat’a ait Oricon günlük listesinde 1 numarayı vurmuştur ve Takuya∞ haberleri duyduktan sonra gözyaşlarını tutamamıştır. Alman Halk Birliği Alman Halk Birliği (Almanca: "Deutsche Volksunion"), Almanya'da milliyetçi bir siyasal partiydi. Hizbin tesisinden 2009 yılına kadar, Alman Halk Birliği otoriter olarak Gerhard Frey tarafından yürütüldü. Frey'in isteği üzerine yeni lider Matthias Faust oldu. 1987'den beri fırka sekiz landtag'a girebildi. 1998 Saksonya-Anhalt Meclis İntihabında, DVU %12,9'a ulaştı. Bu netice, 2016'da AfD'nin Saksonya-Anhalt'ta elde ettiği %24,4'lik oy oranına dek Almanya'da milliyetçilerin en iyi seçim sonucu idi. Umumen, DVU kamuoyu tarafından NPD'den biraz ılımlı görülürdü. Parti, 1 Ocak 2011'de NPD'ye entegre oldu. Kaleiçi Türkiye'de çeşitli tarihi kent merkezlerinde yer alan semt adı. Mahamadou Diarra Mahamadou Diarra (d. 18 MayÄ±s 1981, Bamako) Mali'li eski futbolcudur. Diarra Juninho´nun yanında Lyon'da anahtar oyunculardan biri olmuştur. Birçok Avrupa kulüpleri Manchester United ve Real Madrid onu almak için çaba göstermiş. Lyon'daki muhteşem oyunundan dolayı onun bonservisini Mickaël Essien'in bonservisinden daha çok olarak belirlemişlerdir. Yine de yoğun görüşmelerden sonra Lyon, Real Madrid'le anlaşmış ve Diarra 2006-07 sezonundan itibaren Real Madrid´de oynamaya başlamıştır. 28 Ocak 2011'de Ligue 1 takımlarından Monaco'ya transfer olmuştur. Lyon Antoine Berjon Antoine Berjon, (d. 17 Mayıs 1754 - ö. 24 Ekim 1843) Fransız ressam ve tasarımcı. 19. yüzyıl Fransa'sında en önemli çiçek ressamları arasında. Yağlı boya, pastel, sulu boya ve mürekkep içeren çeşitli dosya konularında çalıştı. Berjon Lyon komününün, St.Pierre de Vaise'de bir kasabın oğlu olarak dünyaya geldi. İlk çalışması, yerel heykeltıraş Antoine-Michel Perrache (1726-1779) yanında çizim idi. Onun ilk yıllarına ait bilgiler açık, belirgin değildir. Onun doğrulanmamış biyografi J. Gaubin'e göre, Berjon çıraklık dönemini tıp alanında veya dinsel işlerde çiçek boyamayı öğrenerek geçirmiş olabilir. Lyon'un önemli ipek endüstrisine tasarımcı olarak çalışmak için gitti. Burada Fransız devrimi ile çökene kadar çalıştı. Berjon'un eserleri 1780 lerde henüz keşfedilmedi. 1791 yılında "Paris Salon" (Fransa, Paris'teki Académie des Beaux-Arts'ın Sergisi; 1881 yılından beri organize edilir) onun dört çalışmasını kabul etti.Bunların içinde "Still Life of Peaches and Grapes" (hala canlı olan şeftali ve üzümler) vardı. 1790 yılı başlarına kadar Paris'i sık sık ziyaret ediyordu. Ve 1794'te oraya yerleşti. Jean-Baptiste-Jean Augustin (1759-1832) bir minyatür ressam ve Calude-Jean-Baptiste Hain (1750-1817) bir portreci nin arkadaşı olarak. Paris'te yaklşık 17 yıl içinde Salon'da en az 5 defa sergi açtı. 1810 yılında onun Lyon'a dönüşüne kadar şöhreti artmıştı. Ve yeni kurulan école des Beaux-Arts'da çiçek tasarım profesörü olmuştu. Burası Lyon'un ipek tekstil endüstrisini yeniden canlandırmak için Napolyon'un emriyle 1807 yılında kurulmuştu. 13 yıllık memuriyetinden sonra işten çıkartıldı. Yerine yetenekli öğrencisi Augustin Thierrat (1789-1870) yerleştirildi. Muhtemelen onun yaradılışı onu okul yönetimi ile çatışmaya koydu. İnatçı ve dik kafalı olarak biliniyordu. Ve bazı çağdaşları onu kendini beğenmiş olarak görüyordu. Bu tanımlama onun hayatı boyunca kalıyordu. Kendi stüdyosunu özel bilgi vererek Lyon'da kurdu. Ömrünün son iki on senesinde sanat yapmaya devam ederek Lyon'da 1843'te öldü. Berjon'un en önemli çalışmalarından biri onun " Still Life With Flowers,Shells, a Shark's Head, and Petrifications (1819) " adlı eseridir. Bu eseri école des Bauex-Arts 'da hala profesör olduğu zaman tamamladı. Çalışması çiçeklenmeyi tanımlayıp resmeder. Bunlar iki yüzyıl önceki Hollandalı çiçek resamlarını çağrıştırır. Fakat çiçeklere eşlik eden başlık hiçbir alışılmış, alelade canlılık sunmaz. Köpek balığı iskelet başı ve deniz kabukları ilk başta uyumsuzdurlar. Fakat Berjon'un stiline aydınlanma çağında adapte olduğunu gösterirler. Çiçeklerin tazelik ve zarafeti fosillerin sürekliliğine ve yaşı ile uyum sağlar. Ayrıca onun karakteristik çalışması olan " Bouquet of Lilies and Roses in Basket on a Chiffonies (1814) " adlı eser Louvre Müzesi' nde yer alır.Berjon ayrıca iyi bir portreciydi, örnek olarak: "J.Halévy with his Brother and sister (1820)" (j. Halévy, erkek ve kız kardeşi ile (1820)) Kito Lorenc Kito Lorenc (d. 4 Mart 1938 Schleife) Sorb kökenli Alman yazar, şair ve çevirmen. Sorb dilinde yazan Jakub Lorenc-Zalĕski'nin torunudur. Lise eğitimini Cottbus'da tamamladıktan sonra 1956'da Leipzig'de başladığı Slav Dilleri ve Edebiyatı alanındaki yüksek öğrenimini 1961'de tamamlamıştır. Aynı yıl Bautzen'de Sorb Halk Kültürü Araştırmaları Enstitüsü'nde çalışmaya başlamış, buradaki görevi 1972'ye kadar sürmüştür. Sorb milli kültürünü hedef alan tiyatro eserlerinde dramatürg (tiyatro danışmanı) olarak görev aldıktan sonra Saksonya Sanatlar Akademisi'ne üye olarak seçilmiştir. Harmandöven, Iğdır Harmandöven, Iğdır ilinin Merkez ilçesine bağlı bir köydür. Köyün adı 1918 yılı kayıtlarında Harmaşen, 1928 yılı kayıtlarında Germaşov ve 1946 yılı kayıtlarında ise Germeşof olarak geçmektedir. Köyün eski adı, çevrede yetişen çalı biçiminde ve taze sürgünleri çit yapımında kullanılan germeşof bitkisinden gelmektedir. 1960 yılından sonra "Harmandöven" adını almıştır. Iğdır il merkezine 35 km uzaklıktadır. Köyün kuzeyinde Kervansaray mahallesi ve Nişankaya; doğusunda Mezraa; batısında Asma; güneyinde ise Doğubayazıt'ın Kucak köyü yer alır. Köyde 1886 yılında 251 Kürt yaşamakta olup şimdi köye bağlı "Kervansaray" mahallesinde ise o dönemde 211 Kürt yaşamaktaydı. Kadıkışlak, Iğdır Kadıkışlak, Iğdır ilinin Merkez ilçesine bağlı bir köydür. Köy, 1901 yılından beri aynı adı taşımaktadır. 1919 yılında Ermeni Taşnak çetesinin saldırısına uğrayan ve o zamanlar 70 haneden oluşan köyde Ermeni katliamından çok az Müslüman canını kurtarabilmiştir. Köy, Necefali gibi Taşnaklar tarafından ateşe verilmiştir. Köy, Iğdır il merkezine 13 km uzaklıktadır. Köyün kuzeyinde Ermenistan ile sınır çizen Aras Nehri; güneyinde Yüzbaşılar ve Necefali; batısında Sarıçoban ve Çavuşbahçe; doğusunda ise Mürşitali yer alır. Köyde 1886 yılında 354 Azeri Türkü ve 293 Ermeni yaşamaktaydı. Zor, Iğdır Karaçomak Iğdır ilinin Merkez ilçesine bağlı bir köydür. 1901 yılı kayıtlarında "Zor" adını taşıyan köyün adı, 1960 yılında Karaçomak olarak değiştirilmiştir. Uzun yıllar bu isim ile kayıtlarda geçtikten sonra köyün adı, 2014 yılında tekrar "Zor" olarak değiştirilmiştir. Köy, Iğdır il merkezine 39 km uzaklıktadır. Köyde 1886 yılında 570 Kürt yaşamaktaydı. Kasımcan, Iğdır Kasımcan, Iğdır ilinin Merkez ilçesine bağlı bir köydür. Kasımcan, 1901 yılından beri aynı adla köy statüsünü sürdürmektedir. Köy, Iğdır il merkezine 7 km uzaklıktadır. Köyde 1886 yılında 320 Azeri Türkü yaşamaktaydı. Karagüney, Iğdır Karagüney, Iğdır ilinin Merkez ilçesine bağlı bir köydür. Daha önceleri mezra olan köy, 2000 yılından sonra köy statüsü almıştır. Köy, Iğdır il merkezine 39 km uzaklıktadır. Köyde 1886 yılında 65 Kürt yaşamaktaydı. Karakuyu, Iğdır Karakuyu, Iğdır ilinin Merkez ilçesine bağlı bir köydür. Köyün adı, 1901 yılı kayıtlarında Karaköy olarak geçmekteyken, 1928'den beri Karakuyu adını taşımaktadır. Köy, Iğdır il merkezine 5 km uzaklıktadır. Köyde 1886 yılında 591 Kürt yaşamaktaydı. Heinrich Mann Luiz Heinrich Mann (d. 27 Mart 1871 Lübeck; ö. 11 Mart 1950 Santa Monica, Kaliforniya) Alman yazar. Eserlerinde toplumsal konuları ele almıştır. Özellikle 2. Wilhelm dönemindeki Alman toplumunun otoriter yapısını sert şekilde eleştirmesiyle tanınmıştır. Thomas Mann'ın ağabeyidir. İlk yıllarda yayımcılık faaliyetlerinde bulundu. Varlıklı bir hububat tüccarı olan babasının 1891’de ölümünün ardından mali bağımsızlığını elde etmesi üzerine Berlin'e taşındı. Bu arada başta Fransa olmak üzere sık sık ülke dışına çıkmaya başladı. Aralarında "Im Schlaraffenland"'ın da (1900; Tembeller Ülkesinde) bulunduğu ilk yapıtlarında, toplumun üst kesimlerinde gözlenen çöküşü anlattı. Daha sonraki eserlerinde Wilhelm Almanyası'ndaki para, mevki ve iktidar tutkusunu aktardı. Zalim bir taşra okul müdürünü amansızca eleştirdiği "Professor Unrat" (1905; Profesör Unrat) adlı romanı "Der blaue Engel" (1928; Mavi Melek, 1960) adıyla sinemaya uyarlandıktan sonra büyük ün kazandı. "Der Untertan" (1918; Uyruk), "Die Armen" (1917; Yoksullar) ve "Der Kopf"’tan (1925; Kafa) oluşan "Das Kaiserreich" (İmparatorluk) adlı üçlemesinde, otoriter devlet yapısının ürünü olan toplumsal tiplerle ilgili eleştirilerini daha da geliştirdi. Aynca otorite sahiplerinin kibirliliğini ve halkın onursuz bir uyruk ruhu ile davranma eğilimini amansızca eleştirdiği denemeler yazdı. Turnede bulunan bir oyuncu grubunun bir "İtalyan" kasabası üzerindeki etkisini konu alan "Die kleine Stadt" (1909; Küçük Kent) adlı yapıtını yine bu dönemde yayımladı. 1918'den sonra yazar birliklerinin ve gelişkin demokrasi yanlılarının önde gelen sözcüleri arasına girdi. Bu dönemde yazdığı siyasal denemelerini "Macht und Mensch" (1919; Güç ve İnsan) ve "Geist und Tat" (1931; Ruh ve Eylem) adlı yapıtlarda topladı. 1933'te Nazilerin iktidara gelmesi üzerine ülkesinden ayrılmak zorunda kaldı. Ünlü 10 Mayıs 1933 kitap yakımı sırasında Nazi'ler Heinrich Mann'ın kitaplarını da "Alman ruhuna aykırı" olduğu için yaktılar. Yaşamının bundan sonraki bölümünü Fransa ve ABD’de geçirdi. 1930'lar ve sonrasındaki Amerika sürgünü sırasında edebiyat çevresindeki popüleritesi azaldı. Bu dönemde kaleme aldığı "Die Jugend und die Vollendung des Königs Henri IV" (iki bölüm, 1935 ve 1938; Kral IV. Henri'nin Gençliği ve Olgunluğu) adlı tarihsel romanıyla gücün nasıl insanlık yararına kullanılabileceğine ilişkin görüşlerini ele aldı. Mann Santa Monica, Kaliforniya'da yalnız, çok parası olmaksızın; Doğu Berlin'e Alman Sanat Akademisi başkanı olmak üzere taşınmadan birkaç ay evvel öldü. Külleri daha sonra Doğu Almanya'ya götürüldü. Yapıtlarında çağdaşlarına kıyasla çok fazla zamana bağlılık sergilemiştir. Bazı eleştirmenler, Heinrich Mann'ın yapıtlarının sanat gücünün yanı sıra içerdikleri çağ belgeseli yönüyle de önem taşıdıklarına işaret etmektedirler. Yazarın gençlik ürünlerinden itibaren iki belli başlı faktör gözlenir: Cumhuriyetçi demokrasi fikri bunlardan biridir. Diğeri ise yazarın uluslarüstü organizasyonlara olan inancıdır. Bu doğrultudaki düşünceleri romanlarında dolaylı yoldan dile gelmiş, denemelerinde ve makalelerinde ise daha belirgin şekilde kaleme alınmıştır. Kazancı, Iğdır Kazancı, Iğdır ilinin Merkez ilçesine bağlı bir köydür. 1901 yılından beri aynı adı taşıyan köy, Ermeni çetelerin Ağustos 1919'da baskın yaptığı ve yakaladıkları erkekleri öldürüp kadınların namuslarını kirlettiği Iğdır civarındaki 21 Müslüman köyden biridir. 11 Kasım'ı 12 Kasım'a bağlayan gece 11. Tümen Komutanlığı, Ermenilere karşı taarruza geçmiş ve 12 Kasım 1920 sabahı Iğdır belediye binasına Türk Bayrağı çekilmiştir. Bu olayları takip eden 14 Kasım 1920 tarihinde ise, 15. Kolordu Komutanı Kazım Karabekir Paşa komutasındaki Türk Ordusu tarafından Ermeniler Aras Nehri'nin kuzeyine püskürtülmüştür. 3 Aralık 1920'de imzalanan Gümrü Antlaşması ile Iğdır ve çevresinin Türkiye toprağı olduğu kesinleşmiştir. Köy, Iğdır il merkezine 12 km uzaklıktadır. Köyde 1886 yılında 608 Azeri Türkü yaşamaktaydı. Kavaktepe, Iğdır Kavaktepe, Iğdır ilinin Merkez ilçesine bağlı bir köydür. Daha önceleri mezra olan köy, 2012 yılında köy statüsü almıştır. Köy, Iğdır il merkezine 39 km uzaklıktadır. Köy, Iğdır-Doğubayazıt arasındaki karayolunun kenarında bulunmaktadır. Tsubasa , kanat anlamÄ±na gelen Japonca bir kelimedir. Kuzugüden, Iğdır Kuzugüden, Iğdır ilinin Merkez ilçesine bağlı bir köydür. Köy, 1928'den beri aynı adı taşımaktadır. Köy, Iğdır il merkezine 16 km uzaklıktadır. Köyde 1886 yılında 218 Azeri Türkü yaşamaktaydı. Mezraa, Iğdır Mezraa, Iğdır ilinin Merkez ilçesine bağlı bir köydür. Köyün adı, 1901 yılı kayıtlarında Xarabemezra olarak geçmektedir. Köy, 1928'den beri aynı adı taşımaktadır. Köy, Iğdır il merkezine 28 km uzaklıktadır. Köye bağlı "Kucak" adında bir mezra bulunmaktadır. Köyde 1886 yılında 90 Kürt yaşamaktaydı. Minibüs Minibüs, 3,5-4 metrelik kapalı aracın içine koltuklar yerleştirilerek yolcu taşımacılığında kullanılan hafif ticari araçtır. Sadece altı koltuk ile on dört koltuk sınırı içindeki taşıtlara Minibüs adı verilir. Araç otomobilden daha çok yolcu taşımak amacıyla kullanılır. Özellikle toplu taşıma minibüsleri kısa mesafelerde her şehirde çalışan araçlardır. Bir başka tip ise özel minibüsler veya VIP minibüslerdir. Bunlarda araç sahibi tarafından kendi isteği doğrultusunda yönettiği kullandığı araçlardır. Yürür şasi Yürür şasi; üzerinde motor aksamı, elektrik ve aktarma organları bulunan ve yürür vaziyette bulunan yarı araçtır. Bunun üstünde sadece aracın esas gövdesi bulunmamaktadır. Otomotiv üreticileri yürür şasi üretimi yaparak diğer fabrikalara gönderirler ve bunun üstüne gövde monte edilir. Örneğin, MAN firması Türkiye'de yürür şasi üretir ve Almanya'ya gönderip gövdeyi orada tesis eder. Kazaya uğramış bir aracın şasisi çok hasarlı ise şasi gövdeden ayrılabilir ve bunun yerine yeni bir yürür şasi aracın üretici firmasından istenir. Şirket de bu istek doğrultusunda yürür şasi üretir. Panelvan Panelvan, 3 - 5 metrelik kapalı kasa içi boş aracın içine yük koyularak taşımak için üretilmiş hafif ticari araçlardır. Yarı kapalı açık kasa olan kamyonette açıkta mal taşınırken bu modelde kapalı bir depo gibi içi boş bölüme yük taşınır. Amaç hava şartlarından malı korumak uzun süre güvenli bir şekilde muhafaza etmektir. Ayrıca ekstra olarak bir frigorifik sistemle soğuk kalması istenen mallarda böylece korunabilir. Ä°nterfaz İnterfaz, bölünmüş bir hücrenin, yeniden bölünmek için geçirdiği bir hazırlık evresidir. Ökaryot hücrelerin yaşamının en uzun evresidir. Örneğin, insan deri hücresi bir günlük bölünmenin kabaca 22 saatini interfazda harcar. Üç bölüme ayrılır. Necefali, Iğdır Necefali, Iğdır ilinin Merkez ilçesine bağlı bir köydür. Köy, 1901'den beri aynı adı taşımaktadır. Köy, 1919 yılında Kadıkışlak gibi Ermeni Taşnak çetesi tarafından ateşe verilmiştir. Köy, Iğdır il merkezine 13 km uzaklıktadır. Köyün batısında Yüzbaşılar, Sarıçoban, Kazancı ve Çavuşbahçe; kuzeyinde Kadıkışlak; güneyinde Evci, Tacirli ve Özdemir; doğusunda ise Mürşitali yer alır. Köyde 1886 yılında 66 Azeri Türkü ve 404 Ermeni yaşamaktaydı. Nişankaya, Iğdır Nişankaya, Iğdır ilinin Merkez ilçesine bağlı bir köydür. Köyün adı, 1928 yılı kayıtlarında Kellohamo olarak geçmektedir. Köyün güneyinde andezitlerden oluşan büyük bir kaya bloğu bulunmaktadır. Köy adını 1960 yılında bu kayadan almıştır. Köy, Iğdır il merkezine 35 km. uzaklıktadır. Obaköy, Iğdır Obaköy, Iğdır ilinin Merkez ilçesine bağlı bir köydür. 13 Eylül 1919'da Ermenilerin Türkleri öldürerek gömdüğü çukurların bir kısmı, 1986 yılında köyde gerçekleştirilen toplu mezar kazıları sonucu açığa çıkarılmıştır. Bu mezarlarda Ermeni Taşnak çeteleri tarafından öldürülen 90 Türkün iskeletleri bulunmuştur. Doğu Cephesi Komutanı Kazım Karabekir'in Eylül 1919'da Heyet-i Temsiliye'ye yolladığı telgrafta şöyle denilmektedir: 11 Kasım'ı 12 Kasım'a bağlayan gece 11. Tümen Komutanlığı, Ermenilere karşı taarruza geçmiş ve 12 Kasım 1920 sabahı Iğdır belediye binasına Türk Bayrağı çekilmiştir. Bu olayları takip eden 14 Kasım 1920 tarihinde ise, 15. Kolordu Komutanı Kazım Karabekir Paşa komutasındaki Türk Ordusu tarafından Ermeniler Aras Nehri'nin kuzeyine püskürtülmüştür. 3 Aralık 1920'de imzalanan Gümrü Antlaşması ile Iğdır ve çevresinin Türkiye toprağı olduğu kesinleşmiştir. Obaköy, 1928 yılından beri aynı adla köy statüsünü sürdürmektedir. 12 Eylül 2001'de "Oba Köyü Şehitlik Anıtı" Iğdır Valiliği'nce yaptırılmıştır. 13 Eylül 2005 tarihinde ise valilik tarafından yenilenmiştir. Köy, Iğdır il şehir merkezine 7 km uzaklıktadır. Köyün batısında Yaycı; kuzeyinde Kasımcan, Hakmehmet ve Kuzugüden; doğusunda ise Iğdır il merkezi ve Enginalan yer alır. Köyde 1886 yılında 448 Azeri Türkü yaşamaktaydı. 2004 Türkiye yerel seçimleri 2004 Türkiye yerel seçimleri, 28 Mart 2004 tarihinde beş yıllık bir dönem için yerel yönetimleri (belediye başkanlıkları, belediye meclisleri ve muhtarlar) belirlemek üzere yapılan seçimlerdir. 28 Mart 2004 yerel seçim sonuçları; İl Genel Meclisi, İl Özel İdaresinin karar organıdır ve ilgili kanunda gösterilen esas ve usullere göre ildeki seçmenler tarafından seçilmiş üyelerden oluşur. Aşağıda, belirtilen illerin 2004 Türkiye Yerel Seçim Sonuçları yer almaktadır.İmleç ile