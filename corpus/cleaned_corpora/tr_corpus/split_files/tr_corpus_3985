(yaklaşık %1) parafin kullanılarak TNT ve baryum nitrat karışımından yapılan bir patlayıcıdır. Karışımdaki TNT miktarı %25-33 arasında değişir. Baryum nitratın yüksek yoğunluğu nedeniyle, Baratol'un da yoğunluğu en az 2.5 g/cm dür. Marios Agatokleus Marios Agathokleous (d. 8 Eylül 1974, Limasol, Kıbrıs) forvet mevkisinde oynayan Kıbrıslı futbolcudur. Agathokleous, en son Yunanistan Gamma Ethniki liginde oynayan Thermaikos FC takımının formasını giymiştir. Daha önce oynadığı takımlar ise; AEL, Athinaikos FC, Aris FC, Anorthosis Ammohostu, APOEL, AEP Paphos FC, Doxa Drama FC, Panthrakikos ve Thermaikos FC takımlarıdır. Agathokleos, 1994-2003 yılları arasında Kıbrıs Cumhuriyeti millî futbol takımında görev yapmış ve 39 kez millî takımının formasını giymiştir. Aristos Aristokleus Aristos Aristokleus (Yunan: Αριστος Αριστοκλέους, 28 Şubat 1974, Lefkoşa), savunma mevkisinde görev yapan Kıbrıs Rumu futbolcudur. Kariyerine 1990 yılında APOEL takımında başladı ve kariyerinin 11 yılını bu takımda geçirdi. Sonra bir diğer Lefkoşa takımı olan Olimpiakos Lefkosias'ya geçti ve iki yıl bu takımda oynadı. Ayrıca AEK Larnaca takımı için iki yıl forma giydi ve kariyerinin son iki yılında ENTHOI Lakatamia takımında görev yapıp bu takımda futbolculuk kariyerini sonlandırdı. 1996-2000 yılları arasında Kıbrıs Cumhuriyeti millî futbol takımında görev yapmış ve 18 kez millî takımının formasını giymiştir. Dimitris Hristofi Dimitri Hristofi (Yunan: Δημήτρης Χριστοφή, 28 Eylül 1988, Paralimni), forvet mevkisinde oynayan Kıbrıs Rumu futbolcudur. 2008'den beri Omonia takımında oynamaktadır. Kıbrıs'ın en çok gelecek vadeden futbolcuları arasında gösterilmektedir. Enosis Neon Paralimniou takımından Omonia takımına transferi, Kıbrıs futbolu tarihinde en pahalı transfer olup, €1.000.000 maliyete ulaştığı bildirilmiştir. AC Omonoia takımıyla, yıllık yaklaşık €150.000 karşılığında 4-yıllık sözleşme imzalamıştır. Ayrıca sözleşmeye göre, oyuncunun ilerideki transferlerinde bonservis bedelinin %15'eri Onisilos Sotira ve Enosis Neon Paralimniou takımlarına verilecektir. Yüksekliğine göre heykeller listesi Yüksekliğine göre heykeller listesi dünyada bulunan heykellerin en yüksek boydaki heykelden, boyu 10m üstünde olan heykele kadar boy yükseklikleri itibarıyla yapılan bir sıralamasını vermektedir. Hanca Hanca ya da Han dili (İngilizce Hän), ABD'nin Alaska eyaletinde ve Kanada'nın Yukon bölgesinde Alaska Atabasklarından Hanlar tarafından konuşulan Atabask dillerinden yok olmak üzere olan Kızılderili dilidir. Guçince ile Yukarı Tananaca arasında bir dil olup en yakın akrabası Guçincedir. Alaska Yerli Dil Merkezine göre Alaska'daki 60 kişilik nüfustan 12 kadarı, Kanada'daki 250 kişilik nüfustan ise 7 tanesi anadillerini konuşabiliyor. Kanada HancasÄ± ("Mooseheide dialect") Doda (şarkıcı) Dorota Rabczewska (d. 15 Şubat 1984, Ciechanów, Polonya) bir lehçe pop müzik en popüler kadın şarkıcılar arasında yer alıyor. Kazanan iki MTV ödüllerinin en iyi Polonyalı sanatçılar için. 2009 yılında En İyi MTV Best European Act kategorisinde ikincilik kazandı. Pezoporikos Omilos Larnakas Pezoporikos Club Larnaca (; Pezoporikos Omilos Larnacas; POL) Kıbrıs futbol, basketbol ve voleybol kulübü. 1927 yılında kuruldu, futbol kulübü 1938'de Kıbrıs Ligi'ne katıldı. İki kez A' Katigorias'ni ve bir kez de Kıbrıs Kupası'nı kazandı. Kulübün renkleri yeşil-beyazdır. 1994'te EPA Larnaca kulübüyle birleşti ve bu birleşme sonucunda oluşan yeni kulüp AEK Larnaca adını aldı. Basketbol takımı 4 kez lig şampiyonluğunu ve 5 kez kupayı kazanmıştır. Takım 1990-91 sezonundan itibaren dört yılda, üç lig şampiyonluğu ve bir kupa kazanmıştır. 1993-94 sezonunda, Koraç Kupası'nda Hapoel Eilat B.C. takımını 86-60 ve 65-65 sonuçlarıyla elemiş ve ardından ikinci turda Panionios takımına elenmiştir. Futbol takımı gibi birleşmiş, yeni oluşan AEK Larnaca takımı ise başarılarını devam ettirememiştir. Kıbrıs Voleybol Federasyonu'nun kuruu üyelerinden biridir. Bayanlar takımı, 1979'da kupa finalinde AEL'u 3-2 yenip kupayı kazanmıştır. Takımın ayrıca, Kıbrıs Ligi ve Kıbrıs Kupası'na ikişer ikinciliği de vardır. POL POL ÅŸu anlamlara gelebilir: Kıbrıs'ta futbol 2007-08 Kıbrıs'ta futbol 2007-08, Kıbrıs Cumhuriyeti'nde 2007-08 futbol sezonunda futbol ile ilgili gerçekleşen olayların listelendiği maddedir. Gazap Ateşi Gazap Ateşi veya Man on Fire şu anlamlara gelebilir: Ilıca, Fatsa Ilıca, Ordu ilinin Fatsa ilçesi Bolaman bucağına bağlı belde. Nüfusu 2.557'dir. Belde'nin adı beldede bulunan Sarmaşık jeotermal kaplıca suyundan gelmektedir. Beldeye Fatsa Ilıcası da denir.Fatsa'ya uzaklığı 11kilometredir. Halkın tamamına yakını fındık çiftçiliği ile geçinmektedir. Denağinaca Denağinaca ya da Denağina dili (kendilerince "Dena’ina Qenaga"; İngilizce "Dena’ina, Tanaina"), ABD'nin Alaska eyaletinde Cook Inlet bölgesinde konuşulan Atabask dillerinden yok olma tehlikesindeki Kızılderili dilidir. Alaska Yerli Dil Merkezine göre 1.000 kişilik nüfustan 50 kadarı anadillerini konuşabiliyor. Denağinaca dil sahasının komşuları olarak batısında en yakın akrabası olan Ahtnaca bulunur. Kuzeyde ise daha uzak Atabask akrabaları (Aşağı Tananaca, Kuskokvimce, Değinakça) vardır. Batı (Yupikçe) ve güneyde (Supikçe) ise Eskimo dilleri konuşulur. Denağinacada, bu Eskimo dillerinden geçen alıntılar olduğu gibi geçmişteki Rus egemenliğinin kalıntısı olarak Rusçadan da büyük ölçüde alıntılar vardır. Ruslaşmanın en yoğun olduğu Kızılderili dili ve kabilesidir. Adları "dena" 'kişi' ile "’ina" 'çok' sözlerinden köken almıştır. Denağina dilinin ünlü siması yazar, etnograf ve çevirmen olan Peter Kalifornsky (1911 – 1993)'dir. DenaÄŸina alfabesinde 41 harf bulunur: Çizgili l (ł) harfi yerine alternatif olarak ters eğik çizgi (\) yazıldığı da olur. O harfi kullanılmaz. F ve R harfleri yalnızca Rusça alıntılarda kullanılır. Siniša Dobrašinović Siniša Dobrašinović (Kiril alfabesiyle Karadağca: Синиша Добрашиновић; d. 17 Şubat 1977, Ivangrad, Karadağ Sosyalist Cumhuriyeti, Yugoslavya), Karadağlı-Kıbrıslı futbolcudur. FK Rudar Pljevlja ve Lokeren takımları ile Kıbrıs takımları Apollon Lemesu, Digenis Morphou, Omonia ve Anorthosis Ammohostu'da forma giymiştir. UEFA Şampiyonlar Ligi'nde gol atan ilk Kıbrıslı futbolcudur. 1 Temmuz 2009'da Yunan kulübü AO Kavala ile sözleşme imzalamıştır. Kıbrıs Cumhuriyeti millî futbol takımıyla ilk maçına 10 Ekim 2009 tarihinde çıkmıştır. Bu maçta Kıbrıs, Bulgaristan'ı 4-1 yenmiştir. Baryum nitrat Baryum nitrat kimyasal formülü Ba(NO) olan baryum ve nitrat iyonundan meydana gelmiş bir tuzdur. Baryum nitrat beyaz kristallerden oluşmuştur.Zehirlidir, suda çözündüğünden dolayı suda çözünen diğer baryum bileşikleri gibi deriyle temastan kaçınılmalıdır. Bazen "nitrobarit" minerali olarak doğada bulunabilir. Baratol baryum nitrat, TNT ve bağlayıcı dan oluşan bir patlayıcı bileşimdir. Pilavuna Pilavuna, Kıbrıs mutfağına özgü bir hamur işidir. Hellim ve talar peyniri içeren pilavuna, özellikle sabah kahvaltılarında ve davetlerde tüketilir. Evlerde sıkça yapılır. Sıcak veya soğuk şekilde servis edilebilir. Pilavunanın içinde yoğurt, tereyağı, hellim, talar peyniri, kuru nane, maya, yumurta, mastika ya da "mezdeki" (damla sakızı), kuru üzüm, un, susam ve "garacocco" (çöreotu) bulunur. Vésztő Vésztő Macaristan'ın güneydoğu bölgesi Büyük Macaristan Ovası'ndaki Békés eyaletinin bir kasabasıdır. Vésztő, 125.76 km²lik bir alana ve 2001 yılı verilerine göre 7.623 kişilik bir nüfusa sahiptir. Mezőkovácsháza Mezőkovácsháza Macaristan'ın güneydoğu bölgesindeki Büyük Macaristan Ovası'nda Békés eyaletinin bir kasabasıdır. Mezőkovácsháza, 62.59 km² lik bir alana ve 2002 nüfus sayımına göre 6.945 kişilik bir nüfusa sahiptir. MezÅ‘hegyes Mezőhegyes Macaristan'ın güneydoğu bölgesi Büyük Macaristan Ovası'nda Békés eyaletinin bir kasabasıdır. Mezőhegyes, 155.5 km² lik bir alana ve 2007 nüfus sayımına göre 6.355 kişilik bir nüfusa sahiptir. Mezőhegyes'in kardeş şehirleri şunlardır: Kenan Budak Kenan Budak, (d. 1952, Tercan, Erzincan, Türkiye - ö. 25 Temmuz 1981, Zeytinburnu, İstanbul, Türkiye), Devrimci, sosyalist sendikacı. Kurucuları arasında yer aldığı DİSK’e bağlı İlerici Deri-İş Sendikası genel başkanıyken, 25 Temmuz 1981 tarihinde İstanbul’un Zeytinburnu semtinde polis tarafından vurularak öldürüldü. 1952 yılında Erzincan’da dünyaya gelen Kenan Budak, ekonomik nedenlerle göç etmek zorunda kalan ailesiyle birlikte 1955 yılında İstanbul’a gelir. Yaşamlarını sürdürebilmeleri için çalışmak zorunda kalması nedeniyle ortaokul ikinci sınıftan ayrılır ve daha çocuk yaşlarında işçi sınıfına katılır. Çeşitli işlerde çalıştıktan sonra, çalışma koşulları son derece ağır olan Kazlıçeşme’deki deri atölyelerinde deri işçisi olarak çalışmaya başlar. 1968 yılında deri işkolunda sendikal çalışmalara ilk adımını atar. 1975’te Bağımsız Bağırsak ve Deri İşçileri Sendikası (Bar Der-İş) içerisinde sendikal çalışmalara katılır. Bu sendikanın DİSK’e katılmasında yoğun emek harcar ve 1976 yılında DİSK’e bağlı olarak kurulan İlerici Deri-İş Sendikası’nın genel başkanlığına getirildikten sonra Bar Der-İş Sendikası, İlerici Deri-İş’e katılır. DİSK’in 1977 yılında yapılan 6. Genel Kurulu’nda Abdullah Baştürk’ün listesinden DİSK Yönetim Kurulu üyeliğine seçildi. DİSK’in 1980 yılında yapılan 7. Genel Kurulu’nda devrimci demokrat muhalefet grubu içinde yer alır. Siyasal mücadelede de aktif olarak yer alan Kenan Budak, sosyalist lider Dr. Hikmet Kıvılcımlı’nın düşünce ve davranış çizgisine yakınlaşır. 12 Mart Muhtırası'nın ardından önce Türkiye Sosyalist İşçi Partisi’ne (TSİP), ardından Hikmet Kıvılcımlı’nın kurucusu olduğu Vatan Partisi’ne katılır. Vatan Partisi’ndeki ayrışma sürecinde 1979 yılında bir grup arkadaşıyla birlikte Sosyalist Vatan Partisi’nin (SVP) kuruluşuna katılır ve bu partide önemli görevler üstlenir. 12 Eylül Darbesi sonrasında Sıkıyönetim Komutanlığı’nın “arananlar” listesinde yer alır. Askeri cuntaya teslim olmaz, sendikal ve siyasal mücadelesini zor koşullar altında sürdürür. Bu süreçte tutuklanan DİSK üye ve yöneticilerine destek ve 12 Eylül askeri yönetimine karşı direniş hareketini örgütlemeye çalışır. 25 Temmuz 1981 tarihinde, İstanbul Yedikule’de polisler tarafından vurularak öldürülür. Kenan Budak her yıl, Silivrikapı’da bulunan mezarı başında dostları ve mücadele arkadaşları tarafından anılır. LBP LBP aşağıdaki anlamlara gelebilir: Russian Travel Guide Russian Travel Guide, doğa, bilim, kültür ve Rusya Federasyonu'nun tarihiyle ilgili belgeseller yayınlayan , Rusya merkezli uluslararası belgesel kanalıdır. Kanal, İngilizce,Türkçe ve Rusça yayın yapmaktadır. Russian Travel Guide, Türkiye’de KabloTV'den izlenebilmektedir. Santimorgan Santimorgan (kıs. cM) genetikte, genetik bağlantıyı ölçmeye yarayan genetik harita birimidir. Mayoz bölünmede genetik çeşitlenmenin (rekombinasyonun) %1 görülme sıklığı 1 santimorgan olarak tanımlanmıştır ve bu şekilde bir kromozomdaki genlerin lokusları arasındaki mesafe belirlenebilir. (100 santimorgan (cM) = l Morgan; 1 santimorgan yaklaşık 1000 kilobaz'a eşdeğerdir) Ancak santimorgan fiziksel bir ölçü birimi olmadığı gibi sadece istatistiksel sıklıkları gösterir. Bir kromozom üzerinde iki gen arasında bir rekombinasyon olma olasılığı her gen çifti için aynı değildir. İki gen birbirine çok yakın ise bir rekombinasyon olayının bu ikisini birbirinden ayırma olasılığı, iki genin birbirinden uzakta olma durumuna kıyasla daha düşüktür. Santimorgan birimi ile gen haritaları hazırlanırken bu bilgiden yararlanarak lokuslar arası uzaklıklar belirlenir. Santimorgan birimi genlerin kromozomlarda yer aldığını ilk öne süren genetikçi Thomas Hunt Morgan'ın anısına öğrencisi Alfred Sturtevant tarafından bilim dünyasına sunulmuştur. Bugün ilk genetik haritayı da hazırlayan Alfred Sturtevant'ın katkısı sayesinde genlerin kromozomlar üzerindeki konumları gerçeğe çok yakın bir şekilde belirlenebilmektedir. Ayrıca çeşitli genlerin birbirine olan mesafeleri de bilinmektedir. Örneğin saç ve göz renklerinin kalıtımının Mendel kuralları ile açıklanamamasının sebebi bu genlerin lokuslarının birbirine çok yakın olması ve bu yüzden krosoverdeki parça değişimi sıklığının diğer genlere göre daha az olmasıdır. SandÄ±k Sandık, içerisine elbise, değerli eşya, yazılı belge gibi şeylerin saklanması için yapılan mobilya. Antik Mısır'da 18. Sülale (MÖ 1570-1320) zamanlarında ayakları kısa olan sandıkların olduğu tespit edilmiştir. Orta Çağ'da ise kütüklerin içi oyularak sandıklar yapılmıştır. Aynı zamanda demirden yapılmış oymalı sandıklar da 13. yüzyılda bile yapılmıştır. Günümüzde önceleri daha çok ahşaptan yapılan sandıklar zamanla farklı modelleri almış ve kullanımı azalmıştır. Türklerde çeyiz sandıkları oldukça yaygındır. Osmalı'da ise sandık yerine bohçalar tercih edilmiş, 19. yüzyıldaki modernleşmeler ile ceviz veya benzeri ağaçlardan sandıklar yapılmıştır. Bâyezid-i Bistâmî Bâyezid-i Bistâmî ya da Ebu Yezid Tayfur bin İsa bin Sürûşân (Farsça بايزيد بسطامى), İranlı mutasavvıf. Günümüzde İran'ın Semnan Eyaleti'nde bulunan Bistam şehrinde 804 yılında doğmuştur. Künyesi, Ebû Yezîd'dir. İsmi Tayfûr, babasının adı Îsâ'dır. Kabri yine Bistam'da bulunmaktadır. Hatay'ın Kırıkhan ilçesinde de bir türbesi bulunmaktadır. Dedesi İslâmiyeti sonradan kabul etmiş olan bir Zerdüşt idi. Dedesinin Adam, Tayfur ve Ali isminde üç oğlu vardı. Hepsi de zühd "(zâhid)" hayâtı yaşamayı seçmiş kişiler olarak tanınıyorlardı. Bayezid, Tayfur'un oğlu olarak dünyaya geldi. Çocukluğunun çoğunu evde ve camiide tek başına geçirmekteydi. Yalnız bir yaşantısı olmasına rağmen evine sık sık Sufilik üzerinde tartışmak maksadıyle ziyaretçileri kabul etmekteydi. Allah ile başbaşa kalmak amacıyle tüm Dünyevî arzularını terk etmiş "(Melamilik-Kalenderîlik)" bir şekilde zühd hayâtı sürdürmekteydi. Neticede bu yaşam tarzı Bayezid'in ""Kendinde Yok Olma"" hâli olarak ifâde edilebilecek olan bir ruh haline bürünmesiyle sonuçlandı. Bu durum sufilikte ""Kişinin Allah'a en yakın olduğu ruh hâli"" olan ""Fenâ Fî’Allah"" yâni "(Allah’ta yok olma)" mertebesi olarak tanımlanmaktadır. Allah'a karşı olan hislerini çok sâmîmi ve açık yüreklilikle dile getirmesinden dolayı ""Beyâzıd"" tarihte ilk kez ""Sarhôş Sûfî"" lâkabı ile anılan kişi oldu. Kendisi tarihteki en etkin mistiklerden biri olarak tanınmaktadır. Allah'a olan aşırı sevgisinden dolayı da Allah aşkından başka tüm Dünya nimetlerini terk etmek suretiyle de ""Bekâ Bî’Allah"" yâni "(Allah’la var olma/Allah’la bir olma)" kavramlarını ortaya atan sufi olarak hatırlanmaktadır. Kendisinden önce sufilik sadece "sofuluk" ve "itaat" üzerine dayanmaktaydı. İlâhî Aşk’ın sufiliğe kazandırılması onun sâyesinde gerçekleşti. On İki İmamlardan olan Musa el-Kâzım ile Ali er-Rıza'ya karşı sâmimîyyet ve muhabbet beslemekteydi. Ali er-Rıza tarafından talebeliğe kabul edildi. 874/878 tarihinde vefât ettiğinden, aynı devirde yaşamış olduğu İmam Muhammed el-Takî‘yyî’l Cevâd (ö.835 CE), İmam Ali Naki (ö.868 CE), ve İmam Hasan el-Askerî (ö.874 CE) ile de muhtemelen tanışmıştı. On İki İmâmlara karşı beslenen saygı ve sevginin kendisinden sonra gelen Ebû’l Hassan Harakânî, Hace Abdullah el-Ensari, ve Ebû’l Kâsım Gûrganî gibi halefleri sayesinde muhafaza edilmesinde de etkin payının olduğunu bu şâhsiyetlerin yaptırmış oldukları ibâdethanelerde On İki İmamların isimlerinin de yazılmış olmasından anlaşılmaktadır. Torunlarından İsa ve Musa, İran Horasanı'ndan Anadolu'ya göç etmişlerdir. İlk önceleri Hatay'ın Kırıkhan ilçesinde ikamet etmişler, sonraları kendilerine verilen vazife gereği Anadolu'nun iç taraflarına göç etmek istemişler ve Kırıkhan'dan iki kardeş ayrılmışlardır. Kırıkhan halkı kardeşlerin gitmelerini istemedikleri için kardeşlerden İsa'yı orada şehit etmişlerdir. Şeyh İsa Türbesi Kırıkhan'ın Alabeyli Köyünün kuzeyinde, ilçe merkezine dört kilometre uzaklıkta bir tepe üzerindedir. Diğer kardeş (Şeyh Musa) Tokat'ın, Zile ilçesine gelerek burada irşadına devam etmiştir, burada yatmaktadır ve torunlarının Zile'de yaşamakta olduğu kanısı yaygındır. Bayezid-i Bestami ve Mustafa Şevki Paşa'nın türbesi, Hatay'da Kırıkhan-Hassa yolunun Alabeyli Köyünün kuzey tarafında küçük bir tepe üzerinde Darb-ı Sak Kalesi içindedir. Halk arasında Beyazıbesten (Şeyh Ethem Çelebi Camii) adı ile bilinen ziyaret yeri, Zile merkezinde Ali Kadı Mahallesi'nde olup çevre halkı tarafından baş ve göz ağrıları ile çeşitli dilekler için ziyaret edilen yerlerdendir. Zile'de Şeyh Ethem Çelebi Camii'nde bulunan Peygamber Muhammed'in mübarek hırka-ı şerifleri, Veysel Karani'den Bâyezid-î Bistâmî'ye geçmiş, Cumhuriyet'in ilk yıllarında muhafaza edilemeyeceği gerekçesi ve Zile'lilerin de yeterince sahip çıkmamaları sebebiyle önce Tokat'a, 17 Eylül 1944 tarihinde ise Ankara Etnografya Müzesi'ne intikal etmiştir. Stanley Cup Stanley Cup (Türkçe: Stanley Kupası) Ulusal Hokey Ligi (NHL) kapsamında oynanan playoffları kazanan takıma verilen bir buz hokeyi kupasıdır. Jenna Ushkowitz Jenna Noelle Ushkowitz (d. 28 Nisan 1986), Amerikalı tiyatro ve dizi oyuncusu ve şarkıcı. En çok Broadway müzikallerindeki rolleri ve "Glee" dizisinde oynadığı Tina Cohen-Chang rolü için bilinir. Ushkowitz, Güney Kore Seul doğumlu. Evlat edilip New York East Meadow'da büyüdü. New York Hicksville'de tiyatro bölümü için bilinen Holy Trinity Diocesan High School adlı bir Katolik okulunda eğitim gördü. Okulunda "Les Misérables", "Honk!", "The Baker's Wife", "Into the Woods" ve "The Laramie Project" sahne oyunlarında oynadıktan sonra 2004'te okuldan mezun oldu. Marymount Manhattan College'de tekrar "Into the Woods" oyununda Kırmızı Başlıklı Kız rolünü oynamış olan Ushkowitz, 2007'de kolejden mezun oldu. Ushkowitz, 3 yaşından beri oyunculuk yapıyormuş. "Susam Sokağı" gibi çeşitli televizyon şovlarında oynamıştır. 1996'de "The King & I"da oynayarak ilk kez bir Broadway müzikalindeki sahneye çıktı. Ushkowitz 13 yaşındayken Madison Square Garden'da sunulan bir New York Knicks oyununda ABD Ulusal Marşını söyledi. "Glee" dizisinde oynamadan önce "Spring Awakening" adlı bir Broadway müzikalinde Anna, Martha, Thea ve Ilse rolleri için yedek oyuncu idi. 2009'da "Glee" dizisinde Tina Cohen-Chang rolünü oynamayı başladığı zaman şöhreti keşfetti. Qianball Qianball tenis veya squash'e benzeyen bir raket sporu. Oyun, tenis ve squash veya duvarsız oynanan squash karışımı olarak tanımlanabilir. İki ya da dört oyuncuyla oynanabilmekle birlikte, pratik olarak tek bir kişi tarafından oynanabilir. Qianball, herhangi bir düz sert yüzeyle, salonda veya dış alanda oynanabilir. Mikrofilament Mikrofilamentler (veya aktin filamentleri) tüm ökaryotik hücrelerin sitoplazmasında bulunan hücre iskeletinin en ince filamentidir. Aktinin alt birimleri olan bu çizgisel polimerler esnek ve güçlüdür. Mikrofilamentler çok yönlüdür; hücre kasılmalarında, amipsi harekette ve hücre şeklindeki değişimlerde görev yapar. Tahminen miyozin 2 moleküler motorları tarafından gerçekleştirilen hücre motilitesi esnasında aktin filamentinin bir ucu belirli bir doğrultuda uzanırken diğer ucu kasılır. Ayrıca; miyozinlerin ATP bağımlı kas kasılmasında işlevi bulunan "ince filament"lerde aktomiyozin güdümlü kontraktil moleküler motorların bir parçası olarak da görev yapar. Mikrofilamentler ağsı bir yapı gösterirler ve kalınlıkları 7 nm kadardır. Mikrofilamentler hücre içerisinde sayıca az olmasına karşın kas hücrelerinde oldukça gelişmiş bir yapıya sahiplerdir. Kas hücrelerinde iki proteini içeren iki çeşit mikroflament vardır. Birinci mikrofilament aktin adı verilen bir çeşit protein taşır. İkinci mikrofilament ise miyozin adı verilen diğer bir çeşit proteini içerir. İçerdikleri proteinlerle birbirinden farklılaşmış bu mikrofilamentler, mekanik ve kimyasal etkileşimlerle birbirleri üzerinde kayarak içinde bulundukları kas hücresinin hareketini sağlarlar.. Mikrofilamentler aynı zamanda hücre zarının endositoz ve ekzositoz hareketlerini sağlayarak kese oluşturma yöntemiyle hücre içerisine büyük moleküllerin alınmasını sağlarlar. Tótkomlós Tótkomlós (SlovakçaSlovenský Komlóš), ikisi de ""Slovak Komlós"") anlamına gelir, Macaristan'ın güneydoğusu Büyük Macaristan Ovası Békés eyaletinde bir kasabadır. Tótkomlós, 125.4 km² lik bir alana ve 2007 sayımına göre 6.638 kişilik bir nüfusa sahiptir. Tótkomlós, aşağıdaki yerler ile ikiz dir: Racketlon Racketlon triatlon ve dekatlon benzeri birden fazla branşın yapıldığı bir raket sporu. En popüler 4 raket branşının (tenis, squash, masa tenisi ve badminton) kombinasyonundan oluşur. Oyun, Finlandiya ve İsveç kaynaklıdır. Şu anda dünyanın en hızlı büyüyen spor olarak tanımlanmaktadır. Son üç yılda resmi sporcu sayısı %300 artarak 48 ülkeden 2000 sporcu katılır hale gelmiştir. İlk resmi dünya şampiyonluğu Kasım 2001'de, Grant Owens'ın önderliğinde düzenlendi. Dünya turu organizasyonunun sekizincisi 2008 yılında 12 ülkede düzenlendi. Halka topolojisi Halka topolojisi, her düğümün diğer iki düğüme bağlandığı ve her bir düğüm üzerindeki sinyallerin tek bir hat üzerinden iletildiği bilgisayar ağı topolojisidir. IBM tarafından geliştirilmiştir. Halka topolojisinde, UTP ve STP kablolar kullanılmaktadır. İlk halka topolojileri: 4 mbps(Cat3 Utp), daha sonra 16 mpbs(Cat4 ve üstü ya da STP Tip 4)çalışmaktadır. Veri, paketler halinde ve her paketin bir düğümden diğerine geçmesi ile taşınır. Veri iletimi tek yönlüdür (saat yönünde ya da saat yönünün tersine). Yıldız topolojisindeki hub yerine burada MAU ya da MSAU kullanarak gelen sinyalin halka şeklinde tek yönde iletilmesi sağlanır. Düğümlerden herhangi birindeki hata ya da kablodaki bir sorun tüm düğümleri etkileyecektir. Ortak yol topolojisi Kerem Deren Kerem Deren 7 Haziran 1972 İstanbul doğumlu Türk senaryo yazarı. Pınar Bulut ile birlikte Ezel adlı dizisinin senaristliğini yapmıştır. Kerem Deren 11 Mart 2010 tarihinde beyin kanaması geçirmiş, fakat başarılı bir operasyon sonrası sağlığına kavuşmuştur. Serbest bÃ¶lge Genel olarak serbest bölgeler; ülkede geçerli ticari, mali ve iktisadi alanlara ilişkin hukuki ve idari düzenlemelerin uygulanmadığı veya kısmen uygulandığı, sanayi ve ticari faaliyetler için daha geniş teşviklerin tanındığı ve fiziki olarak ülkenin diğer kısımlarından ayrılan yerler olarak tanımlanabilir. 3218 sayılı Serbest Bölgeler Kanunu'nda serbest bölgelerin kurulması ve işletilmesindeki temel amaçlar; ihracata yönelik yatırım ve üretimi teşvik etmek, doğrudan yabancı yatırımları ve teknoloji girişini hızlandırmak, işletmeleri ihracata yönlendirmek ve uluslararası ticareti geliştirmek olarak sıralanmıştır. Türkiye'nin en büyük serbest bölgelerinde bazıları Avrupa Serbest Bölgesi (http://www.asb.com.tr), İstanbul-Deri ve Endüstri Serbest Bölgesi (www.desbas.com.tr), Ege Serbest Bölgesidir (www.esbas.com.tr). Serbest Bölgelerde altyapısı hazır arsalar, genel ve müstakil depolar, ofisler ve açık stok sahaları, hazır üretim tesisleri kiralık veya tapu mülkiyeti ile yatırımcıların hizmetine sunulmaktadır. Maliyet rekabeti ve bürokrasinin en aza indirgendiği bu tekno-kentlerde her türlü altyapı hizmeti (elektrik, su, doğalgaz, atık su, arıtma, yol, haberleşme) sağlanmıştır. Bu altyapı hizmetlerinin yanı sıra, Avrupa Serbest Bölgesi gibi serbest bölgeler inşaat-taahhüt, toplu yemek, bilişim, sigorta, bakım onarım, yükleme/boşaltma, depoculuk, danışmanlık, özel güvenlik, konferans salonu vb. hizmetleri de yatırımcısına sunmaktadır. Haris Silajdžić Haris Silajdžić (d. 1 Ekim 1945) Boşnak siyasetçi. 1993-1996 ve 1997-2000 yılları arasında Bosna Hersek Başbakanı, 2006-2010 yılları arasında da Bosna-Hersek Cumhurbaşkanlığı Konseyi'nde Boşnak üye olarak görev yaptı. Üye olarak görev yaptığı sırada 2008 ve 2010 yıllarında iki kez Bosna-Hersek Cumhurbaşkanı olarak görev yaptı. 2006 yılında Bosna-Hersek Cumhurbaşkanlığı Konseyi'ne seçildi. İlk olarak 7 Mart 2008 tarihinde başkanlık görevini üstlendi ve bu vazifesini 6 Kasım 2008 tarihine kadar sürdürdü. 6 Mart 2010 tarihinde yeniden başkanlık görevini üstlendi. Üçlü Cumhurbaşkanlığı Konseyi için yapılan seçimlerle Boşnakların temsilcisi olarak yerine Alija Izetbegović'in oğlu Bakir Izetbegović seçildi. Karekin Pastırmacıyan Pastırmacıyan Karekin Efendi ya da Armen Karo ( "Garegin Basdırmacıyan"; 9 Şubat 1872 - 23 Mart 1923), Ermeni Devrimci Federasyonu (Taşnak) liderlerinden, 1896 Osmanlı Bankası Baskını elebaşı, 1908-1912 Osmanlı Meclis-i Mebusanı Erzurum üyesi, Ermenistan Demokratik Cumhuriyeti'nin ABD elçisiydi. Karekin Pastırmacıyan Efendi 1872 yılında Erzurum'da doğdu. Babası Harutün Pastırmacıyan, dedesi ise Haçadur Efendi'ydi. 1894 yılında Fransa'daki Nancy Üniversitesinde Ziraat mühendisliği bölümünde okudu. O sıra Ermeni Devrimci Federasyonu'na katıldı. 1895 yılında Zeytun Ermeni isyanlarına katılmak için Osmanlı Devleti'ne geri döndü. O dönemde kendine gerilla adı olarak Armen Karo adını aldı. 1896 yılında Hayig Tirâkyan'la birlikte Osmanlı Bankası Baskını'nı planladı. Baskın sırasında Papken Süni ölünce baskının liderliğini üstlendi. Rusya ve Fransa'nın arabuluculuğuyla baskın sona erdi ve yargılanmadan serbest bırakılarak eylemci arkadaşlarıyla birlikte Marsilya'ya getirildi. Fransa Hükûmeti bu kişilerin Fransa'da kalmalarına izin vermeyince İsviçre'ye gitti. 1900 yılında Cenevre Üniversitesi'nde doktorasını tamamladı ve Tiflis'e gitti. 24 Temmuz 1908 tarihinde İkinci Meşrutiyet'in ilanı üzerine Erzurum'daki Taşnaklı Ermeniler Pastırmacıyan'a telgraf çekerek yeni kurulan 1908-1912 Osmanlı Meclis-i Mebusanı'nda Erzurum'u temsil etmesini istediler. 4 yıl İstanbul'da bu görevi yaptıktan sonra tekrar Doğu Anadolu Bölgesi'ne geri döndü. 1914 yılının Ağustos ayında Erzurum'da toplanan Ermeni Kongresi'ne katıldı. I. Dünya Savaşı'nın başlaması üzerine diğer Taşnaklı arkadaşlarıyla birlikte Rusya'nın yanında Osmanlı Devleti'ne karşı Ermeni Gönüllü Tugayları'nı örgütledi. 1915 yazında Van Ermeni İsyanı'na katıldı. Karekin Pastırmacıyan 1918 yılında yeni kurulan Ermenistan Demokratik Cumhuriyeti'nin ABD elçisi tayin edildi. 1923 yılında Cenevre'deyken kalp hastalığından öldü. Endemizm Endemizm, bulunduğu bölgenin ekolojik şartları yüzünden yalnızca belirli bölgede yaşayan/yetişen, dünyanın başka yerinde yaşama/yetişme ihtimali olmayan, yöreye özgü hayvan/bitki türüdür. Latince "endemos" kelimesinden gelir ve "yerli" anlamında kullanılmaktadır. Endemik türler 4 grupta toplamışlardır. Ağaç topolojisi Ağaç topolojisi ya da hiyerarşik topoloji. Bu ağ topolojisinde bir merkezi kök düğüm (hiyerarşinin en üst seviyesinde), hiyerarşide bir alt seviyede (ikinci seviye) bir veya daha fazla düğüm ile bağlıdır, merkezi düğüm ile ikinci seviyedeki her bir düğüm arasında noktadan noktaya bağlantı vardır. İkinci seviyedeki her bir düğümde bir alt seviyedeki (üçüncü seviye) bir veya daha fazla düğüm ile bağlı ise merkezi düğüm ile de noktadan noktaya bağlantı ile bağlıdır. Hiyerarşide sadece en üst seviyedeki merkezi kök düğümün üstünde başka bir düğüm yoktur.(Ağaç hiyerarşisi simetriktir). Ağda bulunan her bir düğüm bir sonraki alt seviyedeki düğümlere bağlayan sabit değişmez bir numaraya sahiptir. Bu numara "dallanma faktörü" olarak anılacaktır. Değinakça Değinakça ya da Değinak dili (kendilerince "Deg Xinag"; Holikaçukça: "Digenegh Qinag"; İngilizce "Deg Xinag, Deg Hitʼan, Kuskokwim Ingalik, Ingalik, Kaiyuhkhotana"), ABD'nin Alaska eyaletinde Yukon ırmağının aşağılarında Shageluk ("Łeggi Jitno’") ile Anvik ("Gitr’ingithchagg") yörelerinde konuşulan Atabask dillerinden yok olmak üzere olan Kızılderili dilidir. Alaska Yerli Dil Merkezine göre 250 kişilik nüfustan 14 kadarı anadillerini konuşabiliyor. En yakın akrabaları Holikaçukça ile Koyukoncadır. Değinaklar, kendileri için Deg Hitʼan (harfiyen: 'yerli halk'), dilleri için de Deg Xinag (harfiyen: 'yerli dil') adını verirler. Eski yaygın adları olan İngalik, komşuları Yupik Eskimoları tarafından verilmiştir. Yupikçede "Ingqiliq" sözü Kızılderili anlamına gelir. Bu dildeki Rusça alıntılar, Alaska'nın Rus döneminden (1733 - 1867) kalmadır. Örnek vermek gerekirse chaynik (< "ча́йник") 'çaydanlık', den-gi (< "деньги") 'para', veliq (< "мыло") 'sabun', vasdliq (< "масло") 'tereyağı'. Değinakçanın birbirine çok benzeyen iki ağzı (sub-dialect) bulunur: "Shageluk ağzı" ile "Anvik ağzı". Daha çok aynı kavram için farklı kelimelerde kendini gösterir. Paskalya yumurtasÄ± Paskalya yumurtası veya Bahar yumurtası, Paskalya veya ilkbaharı kutlamak için verilen özel yumurtalardır. Yumurta kadim kültürlerde dünyanın yeniden canlanmasının sembolü olarak kullanılırdı ve bu adet sonradan Hristiyanlar tarafından da benimsenmiştir. Bir Hristiyanlık öncesi gelenek olan yumurta boyamak Hristiyanlıktan sonra Paskalya bayramı ile de özleşmiştir. İlkbahar başlangıcında (21 Mart) Antik Mısır ve İran'da arkadaşlar birbirlerine canlanmanın sembolü olan boyalı yumurtalar verirlermiş. Sonradan, Hristiyanlığı kabul eden bazı pagan toplulukları sahip oldukları kültürel adetlerini Hristiyanlık ile bütünleştirmişler ve bu adet Isa'nın hayata geri geldiği gün olan Paskalya ile özdeşleştirilmiş. Ä°zabe İzabe, maden cevherinin metal içeriğini yüksek sıcaklıkta indirgenme tepkimesi yardımıyla cevherin geri kalanından ayırma süreci. Pirometalurjinin yöntemlerinden biridir. Bazı metal oksitlerin indirgenmesi için yüksek ısı yeterliyken pek çoğu için proseste ısının yanında indirgeyici madde kullanılması da gerekir. Karbon genellikle kullanılan indirgeyicilerdendir. Demirin yüksek fırında izabesi demir üretiminde kullanılan en yaygın yöntemdir. Bunun yanında bakır, çinko, fosfor ve cıva üretiminde de kullanılmaktadır. Bir metalin izabesi ile o metale ait cevherin ısıtılıp ergitilmesi birbirinden farklı proseslerdir. Cevheri eritmek cevheri oluşturan elementlerin kütle oranlarını değiştirmeyecektir ancak metalin izabesi ile saflaştırma, metalin kütle oranını artırma amaçlanmaktadır. Diğer bir deyişle ergitme tek başına fiziksel bir dönüşümken izabe kimyasal bir dönüşümdür. White Horse (Taylor Swift şarkısı) "White Horse", Amerikalı şarkıcı ve söz yazarı Taylor Swift'in ikinci stüdyo albümü olan "Fearless"tan çıkan ikinci teklidir. Şarkıyı Swift ve yakın arkadaşı Liz Rose beraber yazmıştır. "White Horse" 2010 Grammy Ödülleri'nde "En İyi Country Şarkısı " seçilmiş ve Taylor Swift'e de "En İyi Country Kadın Vokal Performansı " ödülünü kazandırmayı başarmıştır. White Horse'u Taylor Swift'in diğer şarkılarından ayıran en büyük özelliği içerisinde piyano notalarının şarkıya hakim olmasıdır. Swift şarkıda "I" yerine "She" diyerek başka bir kızdan bahseder. Şarkıda kızın reddedilmesi anlatılır. Swift şarkıda önceki teklisi Love Story'deki gibi "prenses" ve "peri masalı" kelimelerini sıkça kullanmıştır. Swift, haftalık magazin dergisi Country Weekly'ye() verdiği röportajda "Love Story'yi yazmak haftalarımızı almıştı. Bu şarkıda Romeo ve Juliet ile ilgili bir şeyler yazdığımız için benzer bir tarzda farklı bir şarkı yapmak aklıma geldi. Hemen Liz'i aradım, evime geldi ve White Horse'u 45 dakikada yazdık." White Horse'un video klip yönetmeni Swift'in diğer birçok klibinin de yönetmeni olan Trey Fanjoy'dur. Klip Taylor ve erkek arkadaşının telefonda konuşmasıyla başlar. Erkek arkadaşı Swift'in onu sevip sevmediğini sorar ve Swift 'Evet seni seviyorum' der sonra erkek arkadaşı kendisine yeni bir şans verip veremeyeceğini sorar, Swift sessiz kalır. Telefonu kapattığını göstermez ve şarkı başlar. Swift duvara yaslanıp ağlar. Klip ilk başlarda Taylor'ın ve erkek arkadaşının mutlu günlerini gösterir sonraki kısımda ise Taylor'ın yakın arkadaşı onu yemeye çağırır ve erkek arkadaşının onu aldattığını söyler, Taylor inanmak istemez. Akşam sevgilisinin evine gider ve evde başka bir kız görür. Sonra erkek arkadaşının telefonda ikinci bir şans istediği sahneye dönerler. Taylor 'hayır' diyerek telefonu kapatır. White Horse 11 Nisan, 2009'da Taylor Swift'in Billboard "Hot Country Songs"'taki 2 numaraya ulaşan üçüncü şarkısı olmuştur.(Diğerleri:Teardrops on My Guitar, Picture to Burn) Ayrıca şarkı Billboard Hot 100'de 13 numaraya ulaşarak top 20'ye girmiştir. Şarkı Yeni Zelanda'da 1 milyonun üzerinde satış yapyığı için RIAA tafından platinyum sertifikası kazanmıştır. Dakini Dakini, mitolojide ölülerin ruhunun cennete götürüleceğine inanılan antik Hindistan ve İran’a ait tantrik (Tantra) bir ruhi varlıktır. Bu varlık Tibet Budizminin devamında Budist bir figür olarak ortaya çıkmıştır. Dakini’ler çoğunlukla değişebilen, kısmen de vahşi yaradılışlı dişil varlıklardır. Bu yaradılış ayrıca manevi varlıklar için ilham kaynağı olarak kullanılır. Dakini’ler barışçıl ve öfkeli ya da barışçıl-öfkeli karışık kişilikler olarak ortaya çıkarlar. Onlar manevi yol için cesareti ve ilhamı simgeleyerek aynı zamanda Dharma uygulayıcılarının manevi ilerleyişlerini takip ederler. Khechara, Dakini’lerin saf ülkesi olarak adlandırılır. Eril olan türlerine ise Sanskritçede "Daka", Tibetçede "Pawo" adı verilir. Bir efsaneye göre eski zamanlarda Hindistan’daki kraliyet kast sisteminin ve soylu ailelerin üyelerinin ölülerini uzak kuzeydeki bir Dakini tapınağına getirmişlerdir. Bu tapınak Himalaya’nın eteklerinde bulunmaktadır. Tibet’teki başka efsanelerde bir mitosla ilişkilidir. Bu mitosa göre Dakini’ler çok uzak ve ıssız bölgelerde ortaya çıkmışlardır Bununla birlikte eski zamanlarda Dakini’lerin ve Daka’ların Şaman olduklarına dair tahminler de vardır ve bu Şamanlar kendinden geçiren danslar yardımıyla transa geçerler (bilinçlerini kaybederler) ve böylelikle başka dünyalarda seyahat ederler. Gökyüzünden cennete doğru dans esnasında yapılan yolculuklar ile daha sonra ortaya çıkan “gökyüzü dansçıları” tanımı muhtemelen ilişkilidir. Dakini’ler geleneğe göre zamana bağlı değildir ve insani varlık olarak kabul edilmezler. Onlar hem bedenden ayrılmışlardır hem de uzun ömürlüdürler. Manevi enerji ile birlikteliğin başlangıcından beri vardırlar. Bu varlıklar yeniçağdaki inanç sistemlerinde meleklerle bir tutulmaktadır. Bu özdeşleştirme meselesi Yahudi-Hıristiyan inançlarıyla çelişki içindedir, çünkü Dakini’lerin aksine meleklere “tanrıların yardımcısı” gözüyle bakılmamaktadır. Bununla birlikte melekleri, farklılıklarına rağmen Dakini’lerin batılı eşdeğerleri olarak kabul edebiliriz. Dakini’lerin tutumları her zaman vahye dayalı ve gizemlidir, ilgili bireylerin ruhsal enerjilerinin durumlarına tepki gösterirler. Onların geleneksel olarak kaldıkları yer sevginin manevi biçimidir. Bu ise Dakini’lerin (ve meleklerin) neden cennetvari yerlerde yaşadıklarının kabul edilmesine bir açıklama mahiyetindedir. Dakini’ler insan şeklinde de kendilerini gösterebilir ve ayrıca iddia edildiğine göre her şekilde ortaya çıkabilmektedirler. Yogacara ve Vajrayana ile yakın ilişkisi olan Tibet Budizm’inde ve diğer okullarda bir Dakini, uygulayıcısının yeteneklerini ve hedeflerini denetleyen doğaüstü bir varlık olarak kabul edilir. Tibet’teki Mahasidhhas adı verilen özel güçler hakkında birçok hikâye içerisinde ise yeni ortaya çıkan özel bir gücü (Mahasidhha) denemek için bir Dakini’nin ortaya çıktığı olaylar anlatılmaktadır. Eğer bir Dakini testini başarıyla geçerse uygulayıcılar artık Mahasidhha olarak tanınırlar ve aydınlanmanın ve sonsuz hazzın olduğu bir yerde Dakini’lerin cennetine yükselirler. Dakini’ler genel itibarıyla açık ve güzel betimlenmesine rağmen gerçek cinsiyetleri yoktur; ancak bununla birlikte doğanın ve hakikatin sembolüdürler. Bir Dakini’nin uygulayıcısının cinsel istekleri üzerinde kontrol sağladığı durumlar da vardır. Ama yine de onlar her türlü tutkudan uzaktır. İnsan özellikleri taşıyan bir Dakini tantrik birleşmeye uygulama arkadaşı olarak dâhil edilir. Bu Dakini, çoğunlukla Tantra yogasında alıştırmalar yapar ve aynı zamanda hakiki bir Dakini’nin nasıl şekillendiğini de betimler. Çünkü uygulamaların yanı sıra uygulayıcıların spesifik, tantrik, safi görüşleri de büyük öneme sahiptir. Uygulama arkadaşları cinsel birleşme ile cismani enerjiye yol açan enerjilerin yoğunluğuna sahip olurlar. Dakalar ve Dakiniler hem manevi haz deneyimlerine hem de birleşme ile ortaya çıkan enerji ile ortaya çıkan enerjili işe konsantre olmada yardımcı olurlar. Bunun yanında cinsel haz deneyimlerinin tantrik yola uyumu sağlanır. Vajrayana uygulayıcısının tantrik araştırma yolları ile olan ilişkilerinde bu uygulamalar görünür ve önceden açıklanmış kişisel amaç, cinsel hazlara karşı açık değildir. Bu uygulamalara yetenekli bir tantrik üstat tarafından yetki verilmesi ve uygulamalarının sözlü eğitiminin yapılması zorunlu bir ön koşuldur. Çünkü tantrik uygulama ile ortaya çıkan fiziksel enerjiden kaynaklanan iş (çalışma) tehlikeli olabilir. Manevi gelişimlerinden sonraki durumlarına göre Dakiniler’i üç sınıfa ayırabiliriz: Dakiniler’i sadece mitolojik canlılar olarak değil, manevi ve psikolojik süreçler için semboller olarak da anlayabiliriz. Bu nedenle Dakiniler Buda Dharma’nın yolunda ilerlemeyi teşvik eden bütün ilhamları sembolize ederler. Bunlar her zaman hayırsever değildir, ayrıca ani ve endişe verici surette şu ana ait dünya görüşünü değiştirerek sınırlayıcı zincir ve duvarları kırarlar. Bu kafesten kurtuluşun ne şekilde hissedileceği Dakiniler’in bunları benimsemelerine ve uyum sağlamalarının o andaki hazırlığına bağlıdır. Dakiniler her türlü gelenekten bağımsız olduklarından harekete geçirmek ve yardım etmek için alışılmadık yöntemlere başvurmaktan korkmazlar. Bazı tantrik meditasyonlar (Sadhanas), uygulayıcıları şimdiki Dakiniler’in ilham verici enerjileri ile görselleştirme yoluyla birbirlerine bağlarlar. Bir Dakini görebilmek için bu doğaüstü varlıkların ortaya çıkması beklenmemelidir. Bu, günlük yaşamda bir Dakini gibi manevi yolumuzda bizi destekleyen ve bize yol gösteren bir insanın hangi cinsiyette olduğunu bulmak anlamına da gelebilir. Dakiniler’i gen ve çıplak bir figür olarak dans eder durumda betimleyen ikonografik karşılıklar, genellikle onları bir elinde adet kanı ve yaşam iksiri ile dolu bir fincan tutarken, diğer elinde de bir bıçağı temizler vaziyette resmetmeye eğilimlidirler. Dakiniler bazen insan kafataslarından oluşan bir kolyeyi boynunda taşırken, bir üç uçlu mızrak (Yunan mitolojisinde deniz tanrısının simgesi) Dakini’nin omzuna yaslanır vaziyettedir. Alışıldığı üzere saçı uzun, dağınıktır ve sırtına doğru uzanır. Yüzünde öfkeli bir ifade vardır ve aşırı hırs, nefret ve körlüğün sonucunda elde edilmiş yenikliği temsil eden, yerde serili bir vücut üzerinde ayaklarıyla tepinir. Alnındaki üçüncü bir göz ise yüce hakikati anlamaya yarar. Vücudundaki aşırı enerji ateşinin göstergeleri olarak ara sıra alevlenir. Dakiniler kendinden geçirici danslarını yaptıklarında uygulayıcılar çoğu kez kemikten mücevherlerin tıngırtılarını duyduklarını iddia ederler. Daha sonra bu dizginsiz dişi varlıklar tüm varlıkların mükemmel özgürlüğünü kutlamak için ortaya çıkarlar. Arab News Network Arab News Network, uydudan Arapça yayın yapan bir haber kanalıdır. Merkezi Londra'dadır. Kanalın sahibi Suriye'nin eski başkan yardımcısı -ve Suriye başkanı Beşşar Esad'in amcası- olan Rıfat Esad'dir. Kanal, Kasım 2004'ten Mart 2006'ya kadar bir dönem İngilizce yayın da yapmış, ancak sonrasında yeterli izleyici sayısına ulaşılamadığı gerekçesiyle İngilizce yayınlara son verilmiştir. ANN Hotbird ve Arabsat uydularından yayın yapmaktadır. Kanal bilgisi(İngilizce içerik) Baldassare Galuppi Baldassare Galuppi (d. 18 Ekim 1706 Burano, Venedik Cumhuriyeti, modern İtalya – ö. 5 Ocak 1785 Venedik), özellikle "opera buffa" janrında operalar hazırlamış olan bir Venedikli İtalyan besteci. Venedik'in sekiz deniz mili yakınlarındaki "Burano" adasında doğdu. Bu nedenle "İl Buranello" lakabıyla anılmıştır. İlk müzik eğitimini asıl sanatı berberlik olan ama iyi keman çaldığı için komedi tiyatrolarında kemancılık da yapan babasından aldı. 16 yaşında Venedik şehrine giderek şehrin çeşitli kiliselerinde org çalarak hayatını kazanmaya başladı. Opera besteleme sanatının ana prensiplerinden bile habersiz olmakla beraber 1722'de "La fede nell'incostanza ossia gli amici rivali" adlı hazırladığı opera buffo'yu Venedik yakınlarında bir kasaba olan "Chiaggo"da sahneye koydu. Bu sahnelenme seyricilerin yuhaları ile sona erdi. Bundan çok morali bozulan Galuppi babasının mesleği olan berberliğe dönmeye karar verdi. Fakat besteci ve müzisyen "Benedetto Marcello" tarafından "Antonio Lotti" adlı bir ünlü müzik eğitmeninden dersler almak üzere bir müzik okuluna gitmeye ikna edildi. Bu okulda üç yıl müzik prensipleri ve kompozisyon öğrendi . Bu sırada hocası Lotti tarafından çok iyi bir müzisyen olacağı tahmin edildi. Derslerine devam etmekte iken Venedik'te bulunan opera tiyatrolarında klavsenci olarak çalıştı ve bu arada kendinin hazırladığı kısa klavsen parçalarını "repriz" ve "pastis" olarak halka duyurmayı başardı. Okulu bitirdikten sonra bir profesyonel klavsen çalgıcısı olarak kısa zaman için Floransa'ya gidip oradaki tiyatrolarda çalıştı. 1729'da Venedik'e geri döndü. "Dorindo" adlı bir opera librettosu hazırlamış olan Benedetto Marcello tarafından bu eseri bestelemeye çağrıldı. Hazırladığı opera eseri 1729'da Paskalya eğlentileri sırasında Venedik "Teatro di Sant'Angelo" tiyatrosunda sahnelendi ve seyirci tarafından çok beğenildi. Galuppi bu eserinde ve sonraki opera eserlerinde müzik harmonisinin çekiciliği dolayısıyla değil de şarkılarını neşeliliği, taşkın coşkusu ve zarif şekilleri ile isim yapmıştır. Bundan sonra da Galuppi kendini yetiştirmeye devam edip klavsen çalmayı iyice öğrenmeye koyulup bu çalgı üzerinde bir virtüöz oldu. Diğer taraftan hiçbir ara vermeden 1729'dan ölene kadar hazırladığı her opera eseri İtalya'nın her opera evinde başarı ile yapımlanıp sahnelendi. 1740'ta Venedik'te "Ospedale dei Mendicanti" adlı kuruma müzik direktörü olarak atandı. 1748'den itibaren San Marco Bazilikası'ında koro şefliği yapıp 1762'ye kadar Venedik'te en önemli müziksel görev olan bazilika müzik direktörlüğü görevini yüklendi. "Conservatorio degli incurabili" adlı müzik konservatuvarında müzik hocalığı yaptı. Aynı zamanda Venedik'te birkaç kilisede organizatör olarak görevde de bulundu. 1741 ile 1743 döneminde Londrada çalıştı ve 1765 ile 1768 döneminde ise San Petersburg'a II. Katerina tarafından davet edilerek orada saray müzik direktörü görevi yaptı. Hazırladığı ilk "opera buffa" janrıdaki eser 1749'da "L'Arcadia in Brenta" adlı opera oldu. Bunun librettosu ünlü İtalyan oyun yazarı Carlo Goldoni tarafından yazılmıştı. Bundan sonra Galuppi birkaç tane daha çok başarılı Goldoni'nin librettosunu yazdığı operalar hazırlanmıştır. Bunlar arasında en ünlüleri 1754'te "İl filosofo di campağna" ve 1750'de "İl mondo della luna" sayılabilir. Daha sonra hazırladığı 1760'ta "L'amante di tutte" ve 1761'de "I tre amanti ridicoli" adlı operaların librettosu bestecinin kendi oğlu olan Antonio Galuppi tarafından "A.Liteo" adlı takma-ismi altında hazırlanmıştır. Galuppi'in yaşamının son yıllarında opera eserleri hazırlaması yavaşlamıştır ve besteci kendini çok sayıda klavsen parçası ve birkaç oratoryo hazırlamaya adamıştır. Hayatının son yıllarında Baldassare Galuppi Venedik'in en iyi bilinen ve en çok saygıya değer bulunan müzisyeni olmuştu. İngiliz yazar Charles Burney 1770'te onu büyük bir ailesi ile birlikte; şan ve şöhret içinde ve epeyce servetli bir müzisyen olarak görmüştü. Hayatının sonuna kadar gençliğinin canlılığını ve neşeliliğini kaybetmediği bildirilir ve bu hazırladığı bestelerde yansımaktadır. 1785'te 79 yaşında hayatına gözlerini yummuştur ve anısına San Mark Bazılıkası'nda "requiem" mass ilahisi ve ayini yapılmıştır. Koyukonca Koyukonca ya da Koyukon dili (kendilerince "Denaakkenaageʼ", "Dinaakkanaaga", İngilizce "Koyukon, Unakhotana"), ABD'nin Alaska eyaletinde, Yukon–Koyukuk Census Area sayım bölgesinde, Koyukuk ırmağı ile Yukon ırmağı arasındaki bölgelerde Alaska Atabasklarından Koyukonlar ("Denaakkʼe, Dinaak̲'a") tarafından konuşulan Atabask dillerinden bir Kızılderili dilidir. En yakın akrabaları Holikaçukça ile Değinakçadır. Fransız kökenli Kanadalı bir Cizvit misyoneri olan Jules Jetté'nin 1898'de kaydetmeye başladığı derlemeleri günümüzde Atabask dil araştırmalarında değerli belgelerdir. Hristiyan misyonerlerce misyon okullarında çoğu kez yalnızca dini eğitim verilmiş ve Koyukon öğrenciler İngilizce konuşmaya zorlanmıştır. Günümüzde Alaska Yerli Dil Merkezine göre 2.300 kişilik nüfustan 150 kadarı anadillerini konuşabiliyor. 1987-1988 döneminde Alaska okul bölgelerinde Koyukon öğrencilerin sayısı : Koyukonca ay adları Rus Alaskası döneminde (1733 - 1867) 1838 yılında ilk kez Ruslarla ve Rusçayla karşılaşan Koyukonların dillerinde Rusça alıntılar az da olsa görülüt: Hüseyin Gümüş Hüseyin Gümüş (1946,Aydın) Türk akademisyen. ÖZET: Kısa özgeçmiş ve eserleri. Hüseyin Gümüş, 1946 yılında Aydın'ın Nazilli ilçesinde doğdu.1961 ile 1964 yılları arasında Nazilli Lisesine giden Gümüş 1964 yılında Atatürk Üniversitesi Fransız Dili ve Edebiyatı bölümüne kaydoldu ve bu bölümü 1968 yılında bitirerek mezun oldu. 1970 yılında Ankara Üniversitesi DTCF bölümünden yüksek lisans derecesiyle mezun olan Gümüş, aynı bölümde doktoraya kaydoldu ve Sorbonne ben Üniversitesi'nden doktora derecesi elde etti. 1968-1973 yılları arasında asistan olarak Atatürk Üniversitesi'nde öğretim elemanı olarak çalıştı. Ardından aynı üniversitede asistan doktor sıfatını aldı ve 9 yıl süreyle görev yaptı. 1982-1985 yılları arasında Atatürk ve Selçuk Üniversitelerinde çalıştıktan sonra 1985 yılında doçent oldu ve 1988 yılında da Marmara Üniversitesi'ne geçti. Aynı yıl ana bilim dalı başkanı sıfatını kazanan Gümüş, 1993 yılında Profesörlük unvanı aldı. 1995-1999 yılları arasında Atatürk Eğitim Fakültesi Dekan Yardımcılığı görevinde bulunan Gümüş, bu bölümün anabilim dalı başkanlığını 2013 yılına kadar yürütmüş, 2013 yılında 46 yıllık akademik hizmetini tamamlayarak emekli olmuştur. Hüseyin Gümüş aynı zamanda İstanbul Fransızca Öğretmenleri Derneği Başkanıdır. Fransız Edebiyatı hakkında birçok yayını ve çevirileri bulunan Profesör Hüseyin Gümüş'ün en ünlü eseri Fransız Edebiyatı'na Giriş adlı 2 ciltlik kitaptır. 1-André Malraux ve Kültür Problemi, (André Malraux et le Problème de la Culture) Erzurum, Üniversite Basimevi, 1975. 2-André Malraux ve Bireycilik, (André Malraux et l‚Individualisme) Erzurum, Edebiyat Fakultesi AraŠtĲrma Dergisi, 1976. 3-Dramaturj Alfred de Musset vc Marianne'in Kaprisleri, (Dramaturge Alfred de Musset et les Caprices de Marianne) Edebiyat Fakultesi AraŠtĲrma Dergisi, 1976. 5-Körler. (Les Aveugles (Traduit de Maurice Maeterlinck) Erzurum, Edebiyat Fakültesi, Araştırma Dergisi, 1976 6-Saint Antoine'in Mucizcsi ( Le Miracle de Saint-Antoine) (Traduit de Maurice Maeterlinck) Erzurum, Edebiyat Fakultesi, AraŠtĲrma Dergisi, 1976 7-Marice Materinck ve Düşündürdükleri (Ce que fait méditer Maurice Maeterlinck), Erzurum, Edebiyat Fakultesi, Araştırma Dergisi, 1976 8-Atamizi Anarken, Erzurum, Atatiirk Devrimleri Enstitüsü Dergisi, 1978. 9-La Place de La Turquie dans le Monde , in Het Koriertjie, Veurne (BelÃ§ika), UnescoCentrum, 1974. 10-Maurice Maeterlinck : Aşk ve ölüm Tiyatrosu, (Maurice Maeterlinck : le Théatre d‚amour et de Mort) Konya, Selçuk Üniversitesi, Edebiyat Dergisi, 1986. 11- Türk Hayal Dunyasi, (l‚Univers imaginaire turc) Ankara, Milli Kultur Dergisi, Kultur ve Turizm Bakanlığı, 1986. 12-Aile Planlaması: ve Sağlıklı Nesil Yetiştirme, (Plannificatin de Famille et formation de la Jeunesse)Konya, Yeni Meram, Mayis 1986. 13-Atatürk'ün Gençlige Hitabesinde Kastedilen Genç KavramĲ ve Onu Yetiştiren Türk Ailesi. (La Conceptin de la Jeunesse chez Ataturk et la Famille Turque) Konya, 68 Kasua 1985, I. Milli Genclik Kongresi, Tebliğ. 14-Atatürk'un "Dunyada En Hakiki Mursit ilimdir" Sözü ışığında Gençlerimizin Kendi özbenliklerine Yabancılaşmasına Sebeb Olan Faktörler ve Kültürel Etkilenme. (L'Influence culturelle sur les jeunes ) Konya 6-8 KasĲm 1986. II. Milli Gençlik Kongresi, Tebliğ 15-Milletlerarası Genclik ilişkilerinde Medeniyet ve Yabancı Dil EĠitiminin Rolü, (le Role de l'Enseignement des Langues étrangères dans des relations pluriculturelles et polurilingues) Konya, I.Milletlerarasi Genclik Kongresi, 26-28 Kasim 1987. 16-Subjedivité et Objectivité Narratives dans les Romans d'André Malraux, Konya, Selcuk universitesi, Edebiyat Dergisi , 1990 17-Yabancı Dilin Yazılıp Konuşulmasında Dil öğretim metodlarinin ve dil ögretmenlerinin rolü.(Le Role du Professeur dans l‚Enseignement des Langues ètrangères et les Méthodes des livres) Istanbul, 2-3 Mayis 1991, M.S.B. Diladam Konferansi. 18-Insan ve Kaderi AcĲsĲndan Malraux'nun Romanlari: Les Conquérants, La Condition Humaine, La Voie Royale., (Les Romans de Malraux : Les Conquérants, La Condition Humaine, La Voie Royale face à l'homme et à son destin), Konya, Selcuk universitesi, Edebiyat Dergisi, 1987. 19-L'Esprit Littéraire et l'Esprit Révoltionnaire., Konya Selçuk üniversitesi, Symposium sur le Bicentenaire de la Révolution Francaise et La Turquie. 1989. 20-La Lecture Méthodique de la Fiction Romanesque chez André Malraux, Lille (France), Prestoprint, 1991. 21-Le role de l'Etat dans la Plannification Familiale et dans l'Orientation des Adolescents, Konya, Selcuk universitesi, 1-2 Nisan 1991 ii. Uluslararasi Genclik Kongresi. 22- Masalın Yapısı ve incelenmesi (.W. Ja Propp'tan ceviri). Ankara, Kültür Bakanligi, 1987. 23-Roman DünyasĲ ve incelenmesi (R. Bourneuf ve R Quellem'den çeviri.) Ankara, Kültür BakanlĲĠĲ, 1989. 24-Fransa'da 1789 ihtilâli SĲrasĲnda Asilzadeler ve Burjuva Kesimlerinin Durumu : Fuzyon mu Yoksa Muhalefet mi ? (Guy Lemuchaud'dan çeviri) Konya, Selcuk universitesi, Symposium sur la Bicentenaire de la Révolution Francaise et La Turquie. 25- Problèmes de Narration dans les Romans d'André Malraux : Les Conquérants, La Condition Humaine, La Voie Royale istanbul, Marmara universitesi, 1993. 26-Romanda Anlatim sekilleri. (ManiÃ¨re de narration dans le roman), Ankara, Dil Dergisi (ToMER), Haziran 1994. 27-Fransız Düsüncesinin Gelişimi, (L'Esprit Français à travers les siècles), İstanbul, Galatasaray: Tarih Dergiai, l, 2, 3, 4, 5. Sayilar.1994-1995. 28-Yabanci Dil öĠretiminde ve Yabanci Dil öğretmnelerinin Yetiştirilmesinde Kültürel Boyut, (Le Role de la Culture dans le formation des professeurs de français et dans l'enseignement des langues étrangères) M.Ü.Atatürk EĠitim Fakültesi, 18-20 Eylul 1996, "II.Ulusal Egitim Sempozyumu" , Bildririler, 1997. 29-Cour d'Initiation à la Littérature Française, (2 cilt) M.Ü. Atatürk EĠitim Fakültesi yayınları, 1998. 30-Le Role de la Langue et de la Littérature Françaises face aux principes kemalistes en Turquie, (=Atatürk ılke ve inkılaplaplarının oluşmasında Fransız Dili ve Edebiyatının rolü) 17-20 Mayıs 2001, Colloque Internationale : Francophonie au Pluriel, Paris, Sorbonne Üniversitesi — Fransa 31-Le Role de la Langue et de la Civilisation francophones face aux rÃ©formes kemalistes, in Synergie Turquie, 2008-1 32-Le Français dans les territoires de l‘Empire Ottoman, in Synergie Turquie, 2009-2 33-Le Cursus Universitaire dans les Départements de la Duidactiques du Français (FLE) face Cadre Europeen commun pour les Langues du Consil de l‘Europe, in Premier Congrès Euopéen des Professeutrs de Français, Acte de Vienne 2006, Dialogues et Cultures 53, 2008. 34-Avrupa Birliği Projesi (TST-ID) Kapsamında Yabancı Dil Olarak Türk Dili ve Kültürünün öğretimi, in Yabancı Dil Olarak Türkçe ÖĠretimi ve Öğretmenliği Çalıştayı, 06-08 Nisan 2010 35-TST-ID Avrupa Birliği Projesi KapsamInda Yabancı Dil Olarak Türk Dili ve Kültürünün öğretimi, III.Uluslararasi Turkcenin Egitimi-Oğretimi Kurultayı, 1-3 Temmuz 2010 36-Le Role de la Langue et de la Civilisation francophones face aux réformes kemalistes, in Synergie Turquie, 2008-1 · 37- Le FranÃ§ais dans les territoires de l'Empire Ottoman, in Synergie Turquie, 2009-2 7.3. 38-Le Cursus Universitaire dans les Départements de la Duidactiques du Français (FLE) face Cadre Europeen commun pour les Langues du Consil de l’Europe, in Premier Congrès Euopéen des Professeutrs de Français, Acte de Vienne 2006, Dialogues et Cultures 53, 2008 39- L'état du français dans l'empire ottoman et dans la Turquie Nouvelle, Actes du Congres mondial de la FIPF, Volume-5, p. 129. Prof.Dr.Muharrem Şen (28 Aralık 1944,Mersin) Türk Akademisyen. Prof.Dr.Muharrem Şen,1944 yılında Mersin'de doğdu.İlk ve orta öğrenimini Mersin'de tamamladıktan sonra 1964 yılında Ankara Üniversitesi DTCF Fransız Dili ve Edebiyatı'na kaydolan Prof.Şen,1968 yılında buradan mezun oldu ardından eski Millî Eğitim Bakanı Prof.Bedrettin Tuncel'in öğrencisi olarak yüksek lisansını tamamladı ve Türkiye Cumhuriyeti Millî Eğitim Bakanlığı bursuyla 1970 yılında Sorbonne Üniversitesi'ne doktora öğrenimi için gitti.1975 yılında doktora derecesini alıp yurda dönen Prof.Şen,Atatürk Üniversitesi'ne asistan olarak 2 yıl görev yaptı.Daha sonra Selçuk Üniversitesi Fransız Dili ve Edebiyatı'nı kurdu ve bölüm başkanlığını üstlendi.1983 yılında doçent oldu ve 1989 yılında Profesörlük unvanı kazandı.Selçuk Üniversitesi Rektör Yardımcısı oldu (1992-1995).1997 yılında Selçuk Üniversitesi'nden ayrılarak Aydın Adnan Menderes Üniversitesi'ne geçti ve burada Fransız Dili ve Edebiyatı kurucu başkanlığı görevini üstlendi.Aynı üniversitenin eğitim fakültesi dekanlığına getirildi ve bu görevdeyken istifa ederek emekli oldu.Prof.Şen,Marmara Üniversitesi'nde akademik hayatına devam etmektedir. Prof.Şen,ulusal ve uluslararası birçok sempozyum ve kongreye katılmış olup fransız edebiyatı konusunda birçok çalışması bulunmaktadır.Özel ilgi alanı olarak Marcel Proust gösterilebilir. Yukarı Kuskokvimce Yukarı Kuskokvimce [kendilerince "Dinakʼi"; İngilizce "Upper Kuskokwim, Kolchan, Goltsan, Tundra Kolosh, McGrath Ingalik"]. ABD'nin Alaska eyaletinde Kuskokwim Nehrinin yukarı kısımlarında Nikolai, Telida ve McGrath köylerinde "Dichinanek’ Hwt’ana" halkı tarafından konuşulan Atabask dillerinden yok olma tehlikesindeki Kızılderili dilidir. Alaska Yerli Dil Merkezine göre 100 kişilik nüfustan 25 kadarı anadillerini konuşabiliyor. Kuskokvim dil sahasının komşuları olarak batısında Değinakça kuzeyinde Koyukonca, güneyinde ise Denağinaca konuşulur. En yakın akrabası olan Aşağı Tananaca ile komşuluğu yoktur. Star TV tarafından yayınlanan programların listesi Star TV'de daha önce yayınlanmış veya günümüzde yayınlanmakta olan televizyon programlarının bir listesidir. Trast AC Trast Athletic Club veya Trast AC, Kıbrıslı futbol takımı. Kulüp, Lefkoşa'da 1924 yılında kurulmuştur. Kıbrıs Futbol Federasyonu'nun kurucu üyelerindendir. P.O.P'nin feshedilmesinden sonra, Trast AC ve Panergatikos adındaki, ortaya çıkan iki kulüpten biridir. Kıbrıs Ligi'nin ve Kıbrıs Kupası'nın, ilk kez düzenlendiği 1934-35 sezonunda mücadele eden takımlardan biridir ve Trast AC takımı bu sezonda her iki kupayı da kazanmıştır. 1934-35 kupa finalinde, APOEL takımını 0-0 ve 1-0'lık sonuçlarla yenmiş ve kupayı kazanmıştır. 1935-36 kupa finalinde, Lefkoşa Türk Spor Kulübü'nü 4-1'lik sonuçla yenmiş ve ikinci kez kupayı kazanmıştır. Ancak sonraki sezon final maçında APOEL (futbol takımı) Nicosia takımına 2-1'lik sonuçla yenilmiştir. Bir yıl aranın ardından, 1938 yılında finalde AEL'u 2-1 yenerek üçüncü kez Kıbrıs Kupası'nı kazanmıştır. İlk sezondaki lig şampiyonluğunun ardından takım, 1938'e kadar ligi APOEL'in ardından ikinci bitirmiştir. 1938 yılında ilk Kıbrıs Ligi şampiyonu olan futbol kulübü, finansal nedenlerden ötürü feshedilmiştir. Kulübün renkler sarı ve yeşildir. Takım maçlarını Eski GSP Stadyumu'nda ("Old GSP") oynamıştır. Kipello Kipru (basketbol) Kıbrıs Basketbol Kupası, 1969 yılından beri Kıbrıs Basketbol Federasyonu tarafından düzenlenen kupa organizasyonu. 2007 yılında format değişikliğine gidildi ve sadece Kıbrıs Basketbol 1. Ligi ekipleri katılmaya başladı. Kupa şampiyonu direkt FIBA'nın EuroChallenge turnuvasnın elemelerine katılmaya hak kazanır. 2008-2009 sezonunda müsabakalara katılan takımlar şunlardır; Sebzevar Sebzevar (Farsça: سبزوار, Eski adı: Beyhak), İran'ın Razavi Horasan Eyaleti'nde şehir. Sebzevar'ın eski adı Beyhak'tır (Farsça: بيهق). Şehir; Med, Pers ve Partlar zamanında Horasan’ın önemli merkezlerinden birisiydi. 650 yılında Halife Osman zamanında Müslümanlar şehri fethettiler ve şehirde İslam medeniyeti hızlı bir şekilde gelişti. Moğol istilası sırasında şehir harap oldu ve ahalisi şehri terketti. Uzun yıllar boş kalan şehir İlhanlılar zamanında tekrar imar edildi ve 'Sebzevar' adını aldı. Bağlı olduğu eyaletin ve eyalet merkezi Meşhed'in doğusunda yer alır. Meşhed'den Tahran'a uzanan karayolu üzerinde önemli bir merkez olan şehirde iç hat uçuşları yapılan bir havaalanı da vardır. Eyaletin Meşhed'den sonra ikinci büyük merkezi olan şehrin 2006 yılı nüfusu 208.172'dir. Geçim kaynağı tarım ve sanayi faaliyetlerine dayanır. Şehir ülke içinde üzüm ve kuru üzüm üretiminin merkezidir. İslam dünyasında tanınmış bir yazar olan Ali Şeriati ve hadis alimi Beyhaki kentte doğup büyümüş ünlülerdendir. Britanya Somalisi Britanya Somalisi ya da Britanya Somalilandı (İngilizce: British Somaliland, İtalyanca: Somalia Britannica) 1884 yılından 1960 yılına kadar Birleşik Krallık'ın Doğu Afrika'da, Somali'nin kuzey bölgesindeki sömürgesidir ve Birleşik Krallık'ın Doğu Afrika'daki tek sömürgesidir. Bugünkü, Somaliland adındaki özerk bölgede kurulmuştur. Fransız Somalisi ve İtalyan Somalisi arasında kurulmuştur. 1940'ta İtalyan Somalisi'nin büyüyüp adını İtalyan Doğu Afrikası olarak tarihe kazıttığı zamanlarda, İtalyan egemenliğine girmiştir. 1941'de tekrar bağımsızlığını kazanmış, ancak 1942'de tekrar İtalyan kontrolüne girmiştir ve 6 ay sonra özerkleşmiştir. 1960'ta bu özerk topraklardaki İngilizlerin sömürgeciliği bitmiştir ve Somaliland kurulmuştur. 1961'de ise bugünkü Federal Somali Cumhuriyeti kurulmuştur. 1888 yılında, Somali sultanlarından sadece Warsangali Sultanı, Mohamoud Ali Shire ve birkaç ilkel kabileyle anlaşabilen İngilizler, bu sebeple küçük bir alanda koloni kurabilmişlerdir. Bu onları, Somali'deki büyük düşmanları olacak İtalya Krallığı karşısında 1 sayı geri düşürmüştür. İngilizler yerleştikleri bölgenin coğrafyası ve ikliminden dolayı fazla besin ve hammadde olmamasından dolayı hammaddeleri Britanya Hindistanı'ndan alıyordu. Ayrıca, elde edilen köleler trafik düzenlemesinde ve önemli binaları koruma amacıyla kullanılıyordu.Somalililer İngiliz yönetiminden memnundular. Ağustos 1940'ta, II. Dünya Savaşı'nın Doğu Afrika Bölümü'nde, Britanya Somalisi'nin büyük bir bölümü İtalya Krallığı tarafından zaptedildi ve Etiyopya tarafındaki savaşlarda başarılı olunca, İtalyan Doğu Afrika'sı kuruldu. İtalya'nın Britanya Somalisi'ni ele geçirmesi, dost ülke Almanya'nın yardımı olmadan başarılan sayılı savaştan birisiydi. Mart 1941'de, Britanya Somalisi'nin, ele geçirilen bölgesi, Britanya ve diğer İngiliz ülkeleri tarafından "Görüntü Operasyonu" içerisinde tekrar alındı. Ve son olarak, İtalyan Gerilla Harekâtı'nın son parçaları, 1942 yazında, Britanya Somalisi'ndeki tüm gücü ortadan kaldırıldı ve Britanya Somalisi, İtalya Krallığı topraklarına katıldı. Britanya Somalisi'nin ve İtalya Krallığı tarafından yönetilen Somali Güven Bölgesi'nin birleşmesi konusunda destek alan bir referandum sayesinde 26 Haziran 1960 yılında Britanya Somalisi tekrar bağımsızlık kazandı ve adı Somaliland Eyaleti olarak değişti (Hâlâ İngiliz Kontrolünde) Günler sonra, 1 Temmuz 1960'ta bu birleşme gerçekleşti ve Somali Cumhuriyeti kuruldu. Paul Blobel Paul Blobel (13 Ağustos 1894 - 8 Haziran 1951), Alman bir Nazi savaş suçlusu, bir SS-Standartenführer ve SD'in bir üyesi. Potsdam şehrinde doğdu. I. Dünya Savaşı'nda katıldı. Savaştan sonra Blobel, mimar olarak çalıştı ve 1924'ten 1931'e kadar bu mesleği uyguladı. İşini kaybettik sonra Nazi Partisine ve SS'e katıldı. Sovyetler Birliği'nin Alman istilası esnasında, Ukrayna'da aktif olan Einsatzgruppe C'in "Sonderkommando 4a" sını yönetti. Einsatzgruppen'in, siyasal ve ırksal istenmeyen kişilerin olduğu "Tasfiye etme" programından sorumlu oldu. Kiev'de Babi Yar katliamı'nda Blobel, öncelikle sorumluydu. Blobel, Reichenau ve Friedrich Jeckeln'in birimleri ile birlikte, Kiev'de, Eylül 1941'de Babi Yar Katliamını organize ederek 33.771 Yahudi öldürüldü. Sağlık sebeplerinden dolayı, çoğunlukla onun alkol bağımlılığı yüzünden 13 Ocak 1942'de görevinden kovuldu. 1942 Haziran'da o, Aktion-1005'in nezaretinde koyuldu, Doğu Avrupa'da bütün Nazi katliamlarının kanıtını yok edilmesi vazifesiyle görevlendirildi. Toplu mezarların kazılarak ölülerin mezardan çıkarılması ve vücutlarının yakılması bunun bazılarından biridir. Eylül 1947'de Einsatzgruppen duruşmasının başlangıcında Paul Blobel, 59,018 kişinin infazından sorumlu tutuldu. İfadesi esnasında Blobel buna rağmen, "Sadece" 10,000-15,000 kişiyi öldürmüş olabileceğini iddia etti. O, sonra Einsatzgruppen duruşmasında ABD Nurnberg askeriye mahkemesi tarafından ölüme mahkûm edildi. Blobel, 8 Haziran 1951'de Landsberg Hapishanesinde asÄ±larak idam edildi. Arthur Liebehenschel Arthur Liebehenschel (d. 25 Kasım 1901 - ö. 28 Ocak 1948), II. Dünya Savaşı esnasında Auschwitz'de ve Majdanek ölüm kamplarının binbaşı rütbesiyle komutanıydı. Kasım 1943 - Mayıs 1944 tarihleri arasında Auschwitz'in komutanlığını, Mayıstan Temmuz 1944'e kadar da Majdanek'in komutanlığını yaptı. Liebehenschel, Posen'de (şimdi Poznań'da) dünyaya geldi. Ekonomi ve kamu yönetimi okudu. I. Dünya Savaşı'nda görev yapmak çok gençti, 1919'da Freikorps]]'ta "Grenzschutz Ost" a gitti; Daha sonra Alman Reichswehr'de bir başçavuş olarak görev yaptı. 1932'de Nazi Partisi'ne (üye 39.254) üye oldu ve 1934'te Totenkopfverbände'de görev yaptığı SS'de görevlendirildi. Liebehenschel, Lichtenburg toplama kampında seçmen oldu ve iki yıl sonra Berlin'deki toplama kamplarının teftiş kuruluna nakledildi. 1942'de, SS-Wirtschaftsverwaltungshauptamt (WVHA - Ekonomi Politikaları Ofisi) kurulduğunda, Liebehenschel, Ofis D I (Merkez Ofisi) başkanı olarak yeni Amtsgruppe D'ye (Konsantrasyon Kampları) tayin edildi. 1 Aralık 1943 tarihinde Liebehenschel, Rudolf Höß'den sonra Auschwitz Stammlager toplama kampının komutanı seçildi. Höß Auschwitz'e geri döndüğünde, Liebehenschel 8 Mayıs 1944'te komutan olarak yer değiştirdi ve 19 Mayıs 1944'te boşaltılmış Majdanek kampının komutanı Martin Gottfried Weiss'in ardından atandı. Kamp, Alman işgali altındaki Polonya'ya yapılan Sovyet ilerlemesi yüzünden boşaltıldı. Liebehenschel, Trieste, İtalya'ya, Odilo Globocnik, Höhere SS- und Polizeiführer (HSSPF), Adriyatik Denizi Operasyon Bölgesi (OZAK) ofisine taşındı. Liebehenschel orada SS Manpower Ofisi'ne başkanlık yaptı. Savaşın bitiminde Liebehenschel, ABD Ordusu tarafından tutuklanmış ve Polonya'ya iade edilmiştir. Kraków'daki Auschwitz Davasında insanlığa karşı suçlardan hüküm giyildikten sonra ölüm cezasına çarptırıldı ve daha sonra 24 Ocak 1948'de asıldı. HÄ±rvatistan'daki Yahudilerin tarihi Hırvatistan'daki Yahudilerin tarihi 3. yüzyıla kadar dayanmasına rağmen 10. yüzyıl ve 15. yüzyıla kadar az bilgi bulunur. II. Dünya Savaşı'ndan evvel 20,000 kişilik cemaatin hemen hemen hepsi Holokost'ta yok edildi. Savaştan sonra sağ kalanların yarısı İsrail'e göç ederken 2500 Yahudi Hırvatistan'da yaşamayı tercih etti. Bu rakam tahmini bir rakam olup 1500 kişilik Zagreb Yahudi cemaatinin %80'i karışık evliliklerin çocukları olduğu hesaba katıldığında bu nüfusun daha da fazla olduğu düşünülür. Holokost'tan kurtulanların torunlarının çoğunun dede veya ninelerinden sadece bir tanesi Yahudidir. Yahudiler ilk olarak, Roma'nın İmparatorlukta serbest dolaşım kanununu çıkarmasından sonra, miladın ilk yüzyıllarında bugünkü Hırvatistan'ın kuzeyine yerleşti. Yahudiler bölgeye ticaret amacıyla yerleşti. Arkeolojik kazılarda Osijek'te 3.yy'a ait bir sinagog bulunmuştur, bunun dışında 13. yüzyıla kadar Yahudilerin bölgedeki varlığıyla ilgili çok az kaynak bulunur. 13. ve 14.yy'larda cemaat gelişti, varlık sahibi oldular ve Hırvat komşularıyla iyi ilişkiler içerisindeydiler. Fakat bu durum 1456'da değişti; Yahudiler Katolik olayan diğer Hırvatlarlar birlikte kovuldular; bunun akabinde 200 yıl boyunca Yahudilerle ilgili bilgi bulunmamaktadır. 15. yüzyılda İspanya'nın Reconquista ile aldığı topraklarda Yahudilere karşı zulüm arttı. İspanyol ve Portekiz Engizisyonlarından kaçan Yahudiler Osmanlı'nın Balkanlardaki toprakları olan Makedonya ve Bosna-Hersek'e yerleşti. Göçmenlerden bazılarıysa Hırvatistan'daki Dalmaçya kıyılarında bulunan Split ve Dubrovnik'e yerleşti. 17. yüzyılda Yahudilerin hala Hırvatistan'da yerleşme hakları yoktu. Yahudiler Hırvatistan'a tüccar olarak genelde Macaristan'dan geliyordu. Genelde sadece birkaç gün kalma hakları vardı. Yüzyılın başlarında Hırvatistan meclisi Yahudi ailelerin Durdevac'te yerleşme yasağını yineledi. Her ne kadar resmi olarak yasaklanmış olsa da Varaždin Bölgesi kumandanı General Beck Yahudilerin Bjelovar, Koprivnica ve Varaždin'e yerleşmesine izin verdi. Yahudilerin durumunu düzene sokmak için Varazdin Kral dairesinin emriyle Kont Franjo Patacic'in yazdığı raporda ""çoğu tüccardır ve ticaret şehri geliştirir"" yazmıştır. Kuzey Hırvatistan'daki Yahudilerin yerleşme yasağı 1782'de Habsburg Monarşi İmparatoru II. Joseph'in çıkardığı "Hoşgörü Bildirisi"yle 1783'te son buldu. Yahudilerin Hırvatistan'a yerleşmesine izin verilmesine rağmen toprak sahibi olma, bazı şeylerin ticaretini yapma ve tarımla uğraşma yasağı getirildi. Bu yasaklamalara rağmen Yahudiler Zagreb ve Varaždin'e yerleşti. 1840'ta Hırvatistan meclisi Yahudilere 33 senede tamamlanacak olan ""yavaşça"" eşitlik hakları vermeye karar kıldı. 1867'de Zagreb Sinagogu açılıp Dr.Hosea Jacobi Zagreb Hahambaşılığına getirildi. 1873'te, Ivan Mažuranić'in imzaladığı bildirgeyle tüm dinlere eşit haklar verilip cemaat enstitülerine devlet hazinesinden yardımlar yapıldı. 1880'de Hırvatistan'da 13,488 olan Yahudi nüfusu 1900'de 20,032'ye çıktı. 20. yüzyılın başlarında en büyükleri 3000 kişilik üyeleriyle Zagreb ve Osijek olmak üzere Hırvatistan'da 21 adet Yahudi cemaati bulunmaktaydı. Halkla entegre olan Yahudi cemaati başarılı oldu. Zagreb Yahudilerinin %54'ü ve tüm Hırvatistan Yahudilerinin %35'inin anadili Hırvatçaydı. Az sayılarına rağmen endüstri ve toptancılıkta orantısız şekilde başarılıydılar. Bazı Yahudi aileler Hırvatistan'ın varlıklı ailelerindendi. Bu görünen varlığa rağmen Yahudilerin çoğu orta sınıf bir hayat yaşayıp ardından gelen ikinci nesil hukuk ve tıbba ilgi gösterdi. I.Dünya Savaşı'nın ardından Avusturya-Macaristan İmparatorluğu'nun çökmesiyle bölgedeki Yahudi cemaatlerinde panik başladı. Savaştan sonra Hırvatistan, Slovenya, Sırbistan (Vardar Makedonya ve Karadağ dahil) ve Bosna-Hersek'le birleşerek Yugoslavya Krallığı'nı oluşturdular. II.Dünya Savaşı'ndan evvel özellikle Zagreb Yahudi cemaati Yugoslavya'nın seçkin cemaatlerindendi. 1940'ta Zagreb'deki 11,000 Yahudinin %76'sını Aşkenazlar, %5'ini Sefaradlar oluştururken %17'si kendilerini bir gruba dahil görmemekteydi, geriye kalanlar ise Haredi Yahudilisiydi. II.Dünya Savaşı patlak verdiğinde Hırvatistan'da 23,000 Yahudi vardı. 25 Mart 1941'de Sırp asıllı Yugoslavya Prensi Paul Mihver Devletleriyle ittifak kurdu. Bu durum Sırp nüfusunun tepkisine yol açtı ve Yugoslavya Krallığı'nın başkenti Belgrad'da gösteriler başladı. Prens Paul'a darbe düzenlendi ve Almanya karşıtı II. Petar ve Dušan Simović hükümetin başına geçti. Yeni hükûmet Mihver Devletlerine olan desteğini çekmesine rağmen ittifak antlaşmasıdan çekilmedi. Nazi Almanyası 1941'de Yugoslavya Krallığı'nı işgal etti. Nazi Almanyası'nın işgali Hırvatistan Yahudileri için sonun başlangıcı oldu. Alman hakimiyetindeki Hırvatistan'da aşırı milliyetçi Ustaşa hareketi başa geçti. Hırvat faşistler Hırvatistan Bağımsız Devleti (NDH)'ni kurdu. Antisemitliğiyle bilinen Ustaşa vakit geçirmeden anti-Yahudi kararları yürürlüğe soktu. Hatta, Ustaşa üyesi olan NDH İçişleri Bakanı Andrija Artuković, ""NDH hükümeti Yahudi sorununu Alman hükümeti gibi çözecektir"" demiştir. Ustaşa, Kerestinac, Jadovna, Metajna ve Slana'da toplama kampları inşa etti. Ülkedeki akıllara sığmayan ölçüde Yahudilere ve Sırplara karşı vahşet Pag ve Jasenovac toplama kamplarında gerçekleşti. Sadece Jasenovac'ta binlerce kişi öldürüldü; bunların çoğu Sırp olmakla birlikte 20,000'i Yahudiydi. Hırvat (ve Yugoslav) Yahudilerine karşı ilk soykırım Temmuz 1941'de başladı. Ustaşa ve Nazi Almanyası on binlerce Sırp yaklaşık 20,000 Romen (Çingene) ve yaklaşık 25,000 Hırvat Yahudisinin 20,000'i dahil olmak üzere 32,000 Yahudi öldürdü. Holokost'ta yıkılan Hırvat Yahudi cemaatinden sadece 5000 Yahudi kurtulabildi, bunların çoğu ya Josip Broz Tito'nun Yugoslav Partizanları ordusunda asker, ya da İtalya işgal bölgesine sürgüne gönderilen kişilerdi. İtalya Mihver Devletlerine teslim olduktan sonra sağ kalan Yahudiler Yugoslav Partizanlarına ait topraklarda yaşadı. 1945'te Yugoslavya bağımsızlığını kazanınca Hırvatistan yeni kurulan Yugoslavya Sosyalist Federal Cumhuriyeti'ne katıldı. 1945'ten sonra Yugoslavya ve Hırvatistan resmi politika olarak ateizmi benimsedi. Hırvatistan'da 1990'ların ortalarında kadar haham bulunmamaktaydı. Çoğu Yahudi Yugoslav, Sırp veya Hırvat olarak kategorize ediliyordu. Savaştan kurtulan Yahudilerin yarısı (kanunlar gereği) Yugoslav ve Hırvat vatandaşlığından çıkıp İsrail'e göç etti. Ülkeyi terkedip İsrail'e gidenler tüm mal varlıklarını, topraklarını ve gayri menkullerini Yugoslavya'ya bıraktıklarına dair belge imzaladılar. Savaş sonrası Yahudi cemaati yüksek derecede asimile olmuştur; Zagreb'in 1500 Yahudisi ya karışık evliliklerin ürünüdür ya da karışık evlilik yapmış kişilerdir. 1991'de Hırvatistan'da 2000 Yahudi bulunmaktaydı. 2001 itibarıyla Hırvatistan'da 495 Yahudi yaşamaktadır ve bunların 323'ü Zagreb'dedir. Primorje-Gorski Kotar, Osijek ve Dubrovnik'te yirmişer Yahudi bulunmaktadır. Fakat bu nüfus sayımı, Yahudiler gerçek kimliklerini ifşa etmekten korktukları için, gerçek rakamları göstermeyebilir. Hırvatistan Yahudi cemaati 10 Yahudi "belediye"ye bölünmüştür (); belediyelerin bulundukları şehirler Čakovec, Daruvar, Dubrovnik, Koprivnica, Osijek, Rijeka, Slavonski Brod, Split, Virovitica ve Zagreb'dir. 2005'te bir grup Yahudi ana Yahudi cemaatinden ayrılıp "Bet Israel" adında kendi cemaatlerini kurdular. Ayrıca Zagreb'de Chabad örgütünün varlığı da bilinmektedir. Yahudi cemaatinin varlığı Hırvat kıyıları Dalmaçya'da 14. yüzyıla dayanır. 1326'da yazılmış bir mektupta Dubrovnik'te Yahudi bir doktordan bahsedilir. Sayı olarak az olmalarına rağmen (100-330 üye) ticaret ve tıpta ilerlemişlerdir. 1421'de İspanya'dan gelenler ve 1492'de İspanyol ve Portekiz Engizisyonlarından kaçıp gelen Yahudilerle bölgedeki Yahudi cemaati genişlemiştir. Katolik Kilisesi ve Venedik kanunlarından kaynaklanan antisemitik tavırlar Dubrovnik ve Split'te gettolarda yaşayan cemaat için sorun oluşturdu. Napolyon'un Dalmaçya'yı işgal etmesiyle bölgedeki Yahudilere ilk defa yasal eşitlik sağlandı. 1814'te Avusturya İmparatorluğu Dalmaçya'yı ilhak ettiği zaman Yahudilere verilen yasal eşitlik hakları tekrar kaldırıldı. Yahudilere eşitlik Hırvat kanunları altında 19. yüzyılda verildi. Tanakrosça Tanakrosça ya da Tanakros dili (kendilerince "Neeʼaanděgʼ"; İngilizce "Tanacross, Transitional Tanana, Copper River Kolchan"), ABD'nin Alaska eyaletinde Tanana ırmağının orta kesimlerinde Tanacross (< Tanana Crossing) yöresinde yaşayan Tanakroslar tarafından konuşulan Atabask dillerinin Tanana dilleri grubundan yok olmak üzere olan dil. Alaska Yerli Dil Merkezine göre 200 kişilik nüfustan 50 kadarı anadillerini konuşabiliyor. Tanakros dil sahasının komşuları olarak batısında Aşağı Tananaca kuzeyinde Hanca, güneyinde ise Ahtnaca konuşulur. En yakın akrabası olan Yukarı Tananaca doğusunda konuşulur. Bizim KÃ¶y Bizim Köy Mahmut Makal'ın 17 yaşında genç bir öğretmenken kaleme almaya başladığı 'köy notları' nı kitap haline getirerek 1950 yılında yayımladığı toplumsal bir anı kitabıdır. Roman defalarca orijinal halde veya bazı eklemelerle Türkçe ve çeşitli dillerde defalarca basılmıştır. 'Bizim Köy' 1966 yılında UNESCO 'Dünya Kültürüne Hizmet Ödülü'nü kazanmıştır. Mahmut Makal, kitapta köydeki sorunları anlatmaktadır. Kitapta yer alan köyde yaşanan sorunlar olan, İşsizlik, suyun olmaması, toprak ağalığı, aydın-köylü çatışması, sağlık sisteminin yetersizliği, cahillik, eşkıyalık, dini gelenek, hurafeler gibi sorunları işlemektedir. Stormzone Stormzone, Kuzey İrlanda kökenli bir hard rock/heavy metal grubu. 2004 yılında kurulmuş olan grubun mevcut kadrosu solist John “Harv” Harbinson, bas gitarist Graham McNulty, baterist Davy "Basher" Bates ve gitaristler Keith Harris ve Chris Polin’den oluşmaktadır. Grubun ilk stüdyo albümü 2007 yılında çıkardıkları “Caught in the Act” olmuştur. Bu albümden sonra Sweden Rock, Firefest, Z-Rock gibi önemli festivallerde ve Avrupa’nın değişik ülkelerinde verdikleri konserlerde olumlu eleştiriler alan grup elemanları 2010 yılının Nisan ayında ikinci albümleri olan “Death Dealer”ı çıkarmaya hazırlanmaktadırlar. Her iki albümün de kapak tasarımı fantezi resim sanatçısı Rodney Matthews tarafından yapılmıştır. KÃ¼ba'daki Yahudilerin tarihi Yahudi Kübalılar, Kübalı Yahudiler veya Yahudi kökenli Kübalılar Küba'da yaşayan bir etnik ve dini grup. Bazı Kübalılar atalarını İspanyol Engizisyonundan kaçan Marrano (gizli Yahudiler)'lara kadar dayandırırlar ve bunların çok azı bugün Yahudiliği devam ettirmektedir. 20.yy'ın başında Küba'ya önemli ölçüde bir Yahudi göçü gerçekleşti. Birçok Kübalı gibi ülkedeki Yahudilerin çoğu da Fidel Castro başa geçince ABD'ye kaçtı ve Güney Florida'da büyük bir cemaat oluşturdular. Modern Küba'da Yahudiler ve Lübnanlılar gibi Orta Doğu asıllı halklar bulunmaktadır. Yahudi cemaati için resmi bir hükûmet birimi olan "Küba Koordinasyon Komitesi" 2001'de Pesah yemeği dağıtmak amacıyla yaptığı çalışmada ülkede 1201 Yahudi olduğunu ortaya çıkardı. Dindar olan Chabad temsilcilerine göre bu nüfusun (Yahudiliğin temellerini yerine getirmedikleri için) üçte birinden azı ""gerçek"" Yahudidir. Şubat 2007'de çıkan bir New York Times sayısında Küba'da yaklaşık 1500 Yahudi olduğu ve çoğunun (yaklaşık 1100 kişi) Havana'da yaşadığı belirtilmiştir. Yine aynı nüshada, sadece bir Kaşer kasabın olduğu, bir tane bile hahamın olmadığı, 1959'da Fidel Castro başa gelmeden önce sırf Havana'da 15,000 Yahudi ve 5 sinagogun olduğu yazılmıştır. Makalede, Castro'nun özel iş sektörlerini millileştirmesinin ardından Yahudilerin %90'ının adayı terkettiği ve geriye kalan %10'un dindar olmadığı dile getirilip; Küba'nın diplomatik ilişkilerini kestiği tek ülke İsrail olmasına rağmen adada antisemitizm'in görülmediğini aktarmıştır. Adath Israel Sinagogu Küba'daki tek Ortodoks sinagogdur. Aralık 2006'da Küba Yahudileri cemaatlerinin 100. kuruluş yıldönümünü kutlamıştır. "Jewban" (Jew [Yahudi] + Cuban [Kübalı]), "Juban", "Jewbano", veya "Jewbana" Güney Florida'da ortaya çıkmış etnik bir lakaptır. 2000'lerde muhtemelen Anthony Testino tarafından çıkarılmıştır. "Astoria İtalyan İskoç İçicileri Dans Birliği" (I.S.D.C.A) başkanı Testino "Jewban"ı sinagog gazetesinin ismi olarak seçmiştir. Otto Rasch SS Gruppenführer Dr. Otto Rasch (d. 7 Aralık 1891 - ö. 1 Kasım 1948), İşgal edilen doğu bölgelerde yüksek dereceli bir Nazi subayıydı. Siyasal bilimler ve hukuk doktorası vardı. "Doktor" olarak biliniyordu. Görev yeri Ukrayna idi. Sonderkommandos 4 a, 4 b, Einsatzkommandos 5, 6'dan oluşturulan Güney Ordular Grubu'nun savaş mıntıkasında faaliyette bulundu. Soldau siyasi suçlular hapishanesinin kurulmasına katkıda bulundu. Rasch, 1948'de Einsatzgruppen duruşmasında suçlandı, ama aynı yıl öldü. Karl Hermann Frank Karl Hermann Frank (d. 24 Ocak 1898 - ö. 22 Mayıs 1946), II. Dünya Savaşı esnasında Çekoslovakya'da bir Südetli Alman Nazi subayı. Frank 1919 yılında Nasyonal Sosyalist Partisi'ne (NSDAP) katıldı ve Nazi propagandası için bir kitabevi açtı. 1935 yılında Südet Alman Partisi üyesi oldu. Ekim 1939 yılında Almanya'nın Südetland'ı ilhakından sonra Südetland Gauleiter'i oldu. Kasım 1938 yılında SS-Brigadeführer ve 1939'da SS-Gruppenführer rütbesine terfi ederek Heinrich Himmler'in sempatisini kazandı. Frank 9 Mayıs 1945 tarihinde Pilsen'de Amerikan ordusuna teslim oldu. Mart ve Nisan 1946'ya kadar tutuklu kaldı. Prag'da Halk Mahkemesine iade edildi. Karl Hermann Frank, Çek Lidice ve Ležáky köylerinin insanlarının katliamlarını düzenlemekte rolü olduğu için savaştan sonra asılarak idam edildi ve Prag Ďáblice mezarlığındaki yeri bilinmeyen bir çukura gömüldü. Türkiye-Ukrayna ilişkileri Türkiye-Ukrayna ilişkileri, Türkiye ile Ukrayna'nın süregelen uluslararası politikalarını içerir. Türkiye ile Ukrayna'nın tarih boyunca tarihî, coğrafî ve kültürel yakınlıkları oldu. İki ülke arası diplomatik ilişkiler 1990'larda Türkiye'nin, Ukrayna'nın bağımsızlığını tanıyan ilk ülkelerden biri olmasıyla başladı. Türkiye'nin Kiev'de büyükelçiliği, Odessa'da konsolosluğu vardır. Ukrayna'nın Ankara'da büyükelçiliği, İstanbul'da konsolosluğu vardır. Türkiye NATO'ya tam üye, Ukrayna ise NATO adayıdır. İki ülke Karadeniz Donanma İş Birliği Görev Grubu ve KEİ üyeleridir. Ukrayna Avrupa Birliği'ne üye değildir. Türkiye ise AB'ye aday ülke konumundadır. Türkiye ile Ukrayna arasındaki ilişkilerde Kırım Tatarları'nın da önemli bir rolü vardır. 2017'den itibaren iki ülke de sınır geçişlerinde birbirlerinden pasaport veya vize talep etmemektedirler. Çipli kimlik kartları ile geçiş yapılabilmektedir. Sovyetler Birliği'nin dağılması sonrasında Ukrayna'daki rejim değişikliği ile kurulan yeni Ukrayna devletini 16 Aralık 1991 tarihinde ilk tanıyan ülkelerden biri Türkiye Cumhuriyeti olmuş ve ikili ilişkiler olumlu seyretmiştir. Bu dönemde, her iki tarafın da başta ticaret olmak üzere ikili ilişkileri geliştirme isteği ve iradesi artmıştır. 3 Aralık 1993 tarihinde onaylandıktan sonra, 3919 numaralı kanunun 8 Aralık 1993 tarihindeki 21782 sayılı Resmî Gazetede yayımlanmasıyla yürürlüğe giren "Türkiye Cumhuriyeti ile Ukrayna Arasında Dostluk ve İşbirliği Anlaşması" ikili ilişkileri olumlu seyrini pekiştirmiştir. 2014 yılında Rusya'nın Ukrayna'ya bağlı olan Kırımı işgal etmesi üzerine Türkiye taraflara itidal çağrısı yapmıştır. Daha sonra Ukrayna, Türkiye'den yardım istemiştir. Türkiye bu konuda hamleler yapmış Rusya ile birebir görüşmeler yapılmış olumlu sonuçlar alınmıştır. Genel olarak Türkiye, Rusya'nın Kırım'a olan müdahalesini "işgal" şeklinde nitelendirmiştir. 2016 yılında Ukrayna devlet başkanı Petro Poroşenko ile Türkiye'de buluşan Recep Tayyip Erdoğan Kırım sorunu için: "Türkiye, Kırım'ın gayrimeşru ihlakını tanımamıştır, bundan sonra da tanımayacaktır." ifadelerini kullanmıştır. 2015 yılında sınır ihlali gerçekleştirdiği iddiasıyla Türk Hava Kuvvetleri tarafından Rus Su-24 uçağının düşürülmesinin akabinde Rusya ve Türkiye arasında diplomatik ve ticari kriz yaşanmış, Rusya hükûmeti Türkiye'ye karşı ticari yaptırım uygulama kararı almış, Ukrayna hükûmeti ise yaşanan krizin ardından Türkiye'ye destek vermiştir. Şubat 2016'da ise Ukrayna ve Türkiye ortak askerî araç ve silah üretimi konusunda anlaştı. Pikrik asit Pikrik asit daha doğru bir ifadeyle 2,4,6-trinitrofenol (TNP) denilen kimyasal bileşiktir. Asidik yapıdaki bu fenol sarı kristal katı halde bulunur. TNT benzeri, yüksek oranda nitratlanmış diğer bileşikler gibi, pikrik asit de bir