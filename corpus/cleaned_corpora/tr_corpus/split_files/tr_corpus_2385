boşunaydı. Rutenberg, yemeği beklemeden, dibine vurarak bir şişe açtı ve kadehleri doldurdu. Hızlı bir şekilde sarhoş oluyordu. Can sıkıcı bir şekilde de, duygulu, hüzünlü ve konuşkan olmaya başlıyordu. Dostlar, şu geceye bakın. Böyle bir gecede genç bir kıza Petrarcha'nın sonelerini okumak varken siz şimdi öbür dünyayı tartışmaya başlayacaksınız ve rahmetli Hegel, Bruno'nun ağzından konuşacak. Böyle bir temmuz gecesinde, diye konuşuyordu Köppen kumların üzerine uzanmış, gökyüzünü seyrederken, Fransız Devrimi öldü. Yağmur yağıyormuş. Boğucu sıcaklık altında ezilen Konvansiyon'un [42] son devrimcileri valilikte toplantı yapıyorlarmış Robespierre, Cuton, Leba. Geceler ihanetlerin ve katliamların tanığıdır. Karanlıkta korkaklar bile cesur olabiliyorlar. Vartolome gecesi, Valpuro gecesi, bin bir gece, diye alayla konuşuyordu Rutenberg ve salamların üzerine şarap döküyordu. Ama bu sefer Bruno şaka ve saçmalıkları dinleyecek halde değildi. Hakkında artık birçok şey duyduğu Marx'ın yanına oturup dikkatle onu sohbete sürükledi. Bir konuya girerek sözü hızlı bir şekilde İncil ve Tanrı'ya doğru çekiyordu. Karl, dalgın bir şekilde cevap veriyordu. Gece onu da heyecanlandırmıştı. Etrafta hiçbir şey Trier'i hatırlatmayacaktı ama biçilmiş otların kokusu, ama çalılardaki kuşların sesleri, ama boğucu sıcaklık olmasaydı... Evden kötü haberler gelmişti. Babası Ems'te tedavi oluyordu. Çünkü hastaydı. Çok hastaydı. Küçük Eduard ölüm döşeğinde yatıyordu. Ya Jenny... Jenny ayrılıktan ve ailesine yalan söylemek zorunda olmaktan dolayı acı çekiyordu. Westphalenler, nişan konusunda hâlâ hiçbir şey bilmiyorlardı... Son yıllarda İncil üzerine çalışıyorum ve hiç abartmasız ilk üç ciltten emin olduğumu söyleyebilirim. Dördüncü cilde gelince, henüz tüm kanıtlar toplanmış değil, o yüzden şimdi ilk üç cildi konuşacağız. İncil'de bir atom kadar bile tarihi gerçek yok. Bu kendini beğenmiş horoz, Strauss, kumun üzerine bina yapıp görenlerin bile gözlerini kapatan bir sis bıraktı. Hiçbir şey çağdaş azizden daha kötü olamaz... Günümüz kültür bakanının sakinleştirdiği bir aziz, dedi Karl. Bay Altenstein, şimdiki madalyalı ve koca popolu cahillere benzemiyor, dedi Bauer yüksekten bakarak. Nasıl ateist olduğumu hatırlıyorum da, dedi Köppen, başını kaldırarak, ondan önce koyu bir dindardım. Genellikle, diye onun sözünü kesti Bauer, biz inancımızı aniden yitiriyoruz. Dinden, uzun uzun düşünmeden, tıpkı çocukluğumuzun masumluğundan ayrıldığımız gibi ayrılıyoruz. Önceleri özenle dua okuyup dini gerekleri yerine getirirken daha sonra Tanrıyı ona inanmayarak cezalandırıyoruz bizi sınavdan geçirmediği için. Bu, inanmaktan vazgeçmemiz için en güvensiz yol. İnsan, ancak uzun süre düşündükten, hatta acı çektikten sonra, ateist veya bilimadamı olabilir. Gerçek ateistler, gerçeğe, inançtan geçerek, onunla savaşarak ulaşmışlardır. Trier'i ve ailesini düşünmekten kendini alıkoyan Karl, Bauer'i dikkatle dinliyordu. Bauer ve Köppen'in anlattıklarında kendi yaşadıklarına dair hiçbir şey yoktu. Bir zamanlar babası gibi Rousseau'cu olup hayatında bir kez bile yüce Tanrım sözcüğünü söylediğini hatırlamıyordu, bu sözcüğe babası gibi önem verip vermediğini de. Karl, birkaç Tanrı arasında büyümüştü Ravin olan Samuel Amca'nın inandığı acımasız Yahudi Tanrısı, kilisede Sophie'nin ve son zamanlarda Henriette Marx'ın da dua ettiği Hıristiyan Tanrısı, Wittenbach'ın yücelttiği Antikçağ tanrıları. Wittenbach, Trier'in inanılmaz tarihini anlatırken Antikçağ tanrılarını da anlatıyordu. Karl, bu Tanrı dünyasına, Nibelungların Şarkısı ndaki kahramanları ve Ren balad ve destanlarındaki denizkızlarını da katmıştı. Masal, dine ölümcül son darbeyi indiriyordu. Karl, hiçbir zaman gökyüzünde birilerinin olduğunu düşünmediği için gökyüzüne karşı bir hücumda da bulunmamıştı. Maalesef, dedi Karl komik bir duygusallıkla, ben çocukluğumdan beri dinsizim... Siz diyorsunuz ki, diye devam etti ciddileşerek, Hıristiyanlık, Yunan ve Roma dünyasına kakalanmamış, çünkü zaten oradan, onların derinliklerinden çıkmış. Bu doğru... Ama kime hizmet etmiş ve ediyor. Voltaire, ‘eğer Tanrı yoksa yaratılması gerekir,' diyor. Neden. Beni, gökyüzü değil yeryüzü ilgilendiriyor. Bruno somurttu. Marx, fikirleri prensiplerin, soyutlamaların yüceliğinden indiriyorsunuz. Rutenberg çaresizce esniyordu. Kayığa gitti ve arkadaşlarını, hemen uyumakla tehdit etmeye başladı. Köppen nasıl ateist olduğunu anlatmadan ayakkabısının içine giren kumlara küfretti. Kum ayaklarını acıtmıştı. Hava aydınlanmak üzereydi. Tanrı sorununu Doktor Kulübü'nde tartışmaya karar verdiler. Köppen ayakkabılarını çıkarıp Adolf'u sarstı ve küreğin başına geçti. Stralow'a doğru ilerlemeye başladılar. Balıkçı köyünde zaman çabuk geçiyordu okuyarak, tartışarak, geleceği düşünerek. Karl babasına karşı çıkmamaya karar vererek onun isteği üzerine yaz tatilinde Trier'e gitmemişti. Stralow'un bahçelerindeki kabaklar çiçek açınca, lahana da olgunlaşıp kocaman yeşil tomurcuklara dönüşünce, Rutenberg başkente dönme zamanının geldiği haberini verdi. Karl'ın eşyalarını toparlamaya başlamıştı. Onun ne kadar dalgın olduğunu biliyordu. Oh, gökyüzü saltanatı. diye bağırdı kitapları bavula dizerken. Ben içki içerken, kızların peşinden koşturup mükemmel bir dünyanın hayallerini kurarken, sen anlaşılmaz Hegel'in dışında daha bir sürü bilgin incelemişsin. Bir Savigny'nin, ‘Hükmetmek'i. Sadece ölümü savunan bu tavuskuşu senin neyine. İki Feuerbach ve Grolmach, hukukun temel kavramları. Bu kitap bir ton ağırlığında. Zavallı Karl... Üç Bacon. Dört Aristo ‘Hayvanlardaki Sanat Eğilimleri'ni ne yapacaksın ki. İki ayaklı eşekleri utandırmak için mi. Bruno Bauer ve Friedrich Köppen, Berlin'e dönmek için acele ediyorlardı. Tiyatro sezonu açılıyordu. Karl, Doktor Kulübü'nün tavsiyelerini dinleyip eski Leipzig sokağındaki odasından biraz dışarı çıkarak yaşam tarzını değiştirmeyi düşünüyordu. Çağımızın bilimadamının, kendisini her konuda eğitmesi gerekiyor. Sanattan anlaması, politik ibrenin gidişini saptayabilmesi gerekiyor. Bilginin yüz tane gözü, bin tane eli var, diye düşünüyordu Karl ve hiç acımadan henüz güçlenmemiş omuzlarının üzerine ağır yükler yığıyordu. Yine ilk olarak Karl'ın aklına geldi, tiyatro eleştirileri dergisi çıkarma fikri. Bu fikri tüm Bauer Kulübü büyük tezahüratla karşıladı. Bu, Alman basınında bugüne dek eşine rastlanmamış bir dergi olmalıydı. Marx Shakespeare'i, Calderon'u, Lope de Vega'yı tekrar okumaya başladı. Fuente ovejuna üzerine yapılan tartışmalar sabahlara kadar sürüyordu. Bulundukları ortam, geleceğin tiyatro eleştirmenlerinin gerçeği görmelerini sağlıyordu. Onlar da uykusuzluktan ve gürültüden sarhoş olup neşeli bir halde ancak sabah saatlerinde şarkılarla kulüpten ayrılıyorlardı. Eğer tiyatro, çağa tutulmuş bir aynaysa, bizim dergimiz Prusya'daki rejimin birçok çirkinliğini meydana çıkaracaktır. diye bağırıyordu Karl pencereden, Bauer kardeşlerin arkasından. Ertesi gün Karl, Adolf'la birlikte Berlin'e döndü. Posta arabası köy yollarından geçip arkasında sarı toz bulutları bırakıyordu. Karl, açık pencereden uzanıp yol kenarındaki ıhlamur ağaçlarından, sarı çiçekler açmış dalları yakalayıp koparmaya çalışıyordu. Goethe'nin renkleri incelerken söylediği gibi yeşilden sonra en anlamlı, kendisini en iyi ifade eden renk sarı, diyor ve sıcak çayır havasını sevinçle içine çekiyordu. Bronzlaşmış, sağlığına kavuşmuştu ve son derece mutluydu. Tıpkı çocukluğundaki gibi yaramazlıklar yapmaya hazırdı. On dokuz yaşındaydı. Hayat, umutlarla, sürprizlerle, sevinçlerle dolu çiçek açan bir bahçe gibiydi. Henüz kayıplar ve mahvedici hayal kırıklıkları yaşanmamıştı. Gelecek yuvarlanan güneş tozlarıyla dolu bu yol gibi uçsuz bucaksız, ulaşılır, berrak görünüyordu. Rutenberg, genç arkadaşını dikkatle izliyordu. Posta arabası çukur ve engebelerden geçerken sarsılıyordu. Yolcuların arasında terlemiş bürgerler, bir bakkal, görevli bir memur ve yanağı sarılı, kucağında iki kafes tutan bir nine, yolları onarmadığı ve ev hayvanlarına vergi koyduğu için hükümeti eleştiriyorlardı. Rutenberg, arı vızıltısından kaçar gibi onların lakırdılarından kaçıyordu. Karl, mutluluk seni sevgilisi olarak seçmiş, diye aniden düşüncelerini açıkladı. Senin beynin, Arşimet'in dünyayı yerinden oynatmayı düşündüğü manivela gibi. Sağlam bir irade ile birleşen güçlü bir zekân var. Sen her şeyi mantığa dayandırıyorsun. Her şeyi, –hakarete uğramışlığın kızgınlığını ve kendini beğenmişliği– bir bütüne bağlıyorsun. Bunu başarmak için de pek fazla çaba göstermen gerekmiyor. Senin tüm üstünlüğün işte burada. Biz ise yarı karanlıkta yaşıyoruz Pusulasız yürüyoruz, rastlantılara tutunuyoruz, başarısızlığı ise kaderle açıklıyoruz. Artık çok geç olduktan, hayat yaşandıktan sonra, bazen, ölümden duyduğumuz korku karşısında sarhoş olduğumuzda, birden beynimizde bir şeyler parlıyor biz hayatı oynadığımızın, hiçbir şey anlamadığımızın ve en önemlisi hiçbir şey anlamaya çalışmadığımızın farkına varıyoruz. Bir defasında, yakınlardaki kıyıda, bir cebimde risling şişesi, diğerinde Bernays'ın ahlâki öğütleriyle gezinirken uzun uzun seni düşündüm ve sırrını çözdüğümü sanıyorum. Seni, benden ve benim gibilerden daha üstün kılan, korkusuzca dünyaya soru sorman ve hiç bıkıp usanmadan cevap araman. Kendini kör akıntıya bırakmaktansa, akıntıya karşı yüzmeye, hatta batmaya bile hazırsın. Elini attığın her işte bir mücadeleci oluyorsun. Doğanın sana bahşettiği dev bir beyne sahip olan sen peki kalbin var mı ki. Bunu anlaman için rislingle Bernays yardım etmedi mi. diye ahenkli, içten bir kahkaha attı Karl. Gülüşünde henüz ince çocuk notaları vardı Benim kalbim mi. İçerisinde karanlıklar var, fırtınalar kopuyor. ‘Kalbim', ne anlıyorsun sen bu sözcükten. Sevebiliyor muyum. Sevdiğim insana karşı iyi miyim. Ama iyi olmak ne demek. Dilenciye para veren ikiyüzlü dindar kadın iyi mi, değil mi. Dünyanın en harika insanı olan babam, insan duyguları içinde en yüce olanın, içindeki ben'i yok etmek yolundaki fedakârlık duygusu olduğunu söylüyor. Ama ne için, kimin için. Annen, baban, karın, çocukların için. Seven, minnettar bir oğul-kocababa. İşte insanlığın ideali. Küçük ölçek-küçük yürek. İyi bir Hıristiyan, iyi bir kral hizmetkârı ne kadar çok yapmacıklık var. Robespierre'in, Gracchus kardeşlerin, Spartaküs'ün ise yürekleri kocamanmış. Robespierre yüce bir egoistmiş. Hayatını şöhrete adamış, diye karşı çıktı Rutenberg. Bizi, onun uyumadan önceki düşünceleri ilgilendirmiyor. O, insanlığın yüce değerleri uğruna öldü önemli olan da bu. Aristo, Shakespeare, Dante, Hegel, Spinoza... İşte onların da büyük kalpleri varmış. İsimleri de tarihe altın harflerle yazılmış. Düşünürler, gerçek ve özgürlük için savaşanlar insanlığa düşünceler, amaçlar, idealler ve başarılardan oluşan zengin bir miras bırakmışlar. Ben de çağımızda bu insanlardan biri olmak istiyorum. Yaşama hakkı, sadece ve sadece insanlık için yaptıklarımızla ödenir. Yükseliş, birinin herkes için yaptıklarıyla sürüyor. İnsan bir hayvan değil ki domuzun güneşte ısındığı gibi bir Alman esnafı olup altının parıltılarıyla ısınsın. Bu ne sonsuz altruizm. Tam tersine, egoizm. Ben kendimi harika bir toprakta, mutlu ve iyi insanlar arasında daha rahat hissedeceğim. İşte sen yine kendine sadık bir biçimde benden daha farklı düşünüyorsun. Bu, ne kadar zamanından önce olgunlaşmış bir kafa ve çelişkili ruhun gücü böyle. Sen bir yamyam acımasızlığıyla şüpheciliğini, sivri çatalını kahverengi bir sosise batırır gibi benim zavallı kalbime batırdın. Marx, Berlin'e dönünce, artık Bauer'in delik dediği odasına kapanmamaya ve başkentteki hayata, özellikle tiyatroya ilgi göstermeye karar verdi. Dergi çıkarma fikri henüz terk edilmemişti. Hippel'in izbesinde, Friedrichstrasse'de bulunan bu Doktor Kulübü'nün üyeleri, oranın sadece ziyaretçisi değil aynı zamanda yöneticisiydiler. Az sayıdaki genç doçent ve öğretim üyesi birer kadeh şarap içtikten sonra tiyatroya veya konservatuvara doğru gidiyorlardı. Karl tiyatronun heyecan ve sevinçlerini ilk defa tanımış, onun çılgın bir hayranı ve yargıcı olmuştu. Trier Gazino sundaki Hamacher'in çekilmez dokunaklı ulumaları ve repliklerini sürekli karıştıran Schlag kız kardeşlerden, Bonn'daki kötü aktör gruplarının turnelerinden sonra, genç taşralı, Berlin tiyatrolarından çok etkilendi. Berlin sahnelerinde Shakespeare'in pek saygı görmüyor olması, Karl'ı çok rahatsız ediyordu. Ama Calderon ve Lope de Vega, Mollière ve Schiller, Scribe ve Körner'se repertuvardan hiç çıkmıyorlardı. Aslında Berlin sahnelerinin hiç yorulmayan, yaratıcı senaryo yazarı Ernst Raupah'dı. Onun birbirinden duygusal, melodramatik, dahası yapay olan yetmiş beş piyesi tiyatroların üzerine salgın hastalık gibi yürüyordu. Ama Karl, bu çenesi düşük ihtiyarın piyeslerini bile sabırla izliyor ve gösteriden sonra Hippel'in izbesinde Sophokles'i, seyircinin gözdesi olan Raupah'dan korumak zorunda kalıyordu... Marx'ın yaşıtı ve Bauer Kulübü'nün üyesi olan Althaus buna karşı çıkıyordu. Bu sorunun tartışılması bile anlamsız, diyordu ciddi ciddi, çıkık adem elmalı ve sivilceli boynunu uzatarak. Sophokles, Raupah ve özellikle Shakespeare, eskimeyen doğruları, ahlâkı ve değer yargılarını aynı derecede iyi yorumluyorlar. Ancak yaşadıkları ve yazdıkları dönemler arasındaki farklara bağlı olarak da eserleri ve anlatım biçimleri arasında farklılıklar var. Raupah'ın Rusya hayatını anlatan yeni piyesini izlediniz mi. Müthiş Kuzeyli kızlar, mujikler, bogatir-bolyarlar. [43] Sanki bu bir oyun değil de çağın ta kendisiydi. Marx, sinirden deli oluyordu. Deneyimlerinden, Althaus'un bir erkek hindi kadar ısrarcı ve kendini beğenmiş olduğunu biliyordu. Zaten kendisi de bir hindiye benziyordu. Onu döveceğim, diye fısıldıyordu Karl, Bauer'e. Rutenberg ve Köppen'le birlikte Karl hiçbir ‘Faust' oyununu kaçırmıyordu. Artık tamamını ezberlemişti. Üniversite gençliğini ve saraylıları kraliyet tiyatrosuna çeken, sadece Goethe'nin yüce fikirleri değildi bunda, muhteşem Charlotte von Hagen ve kızlarının oyunculuğunun da bir o kadar rolü vardı. Karl, zarif Charlotte'ı, Goethe'nin kahramanı Margarite'den farksız görüyordu. Jenny'ye karşı duyduğu derin aşk Karl'ı, hayranlarından ve başarılarından şımarmış bu aktristle nişanlısı arasında benzerlikler aramaya yöneltiyordu. Aynı hayret dolu gözler, Olimpos tanrıçalarının alnına benzeyen aynı alınlar , diye kendi kendini inandırmaya çalışıp Charlotte'ı deli gibi alkışlıyordu. Bu da Rutenberg'in kulak zarlarını patlatmak üzereydi. Sen hiçbir şeyi tadında bırakmıyorsun. Senin kinini üzerime çekmeyi hiç istemem, diyordu Adolf, ellerini kulaklarından indirerek. Kulaklarını ancak tozlu, kırmızı kadife perde tamamen inip seyirciler büfeye doğru bira ve buterbrot için koştuklarında açıyordu. Margarite'in akli dengesini yitirdiği sahneden önce salon ve localarda oturan bayanların büyük bir kısmı tiyatroyu terk ediyordu. Bu bayanlar, görgü kurallarını biliyorlardı ve masum ve ahlâklı olduklarını vurgulamak için de bu sahnede tiyatroyu terk ediyorlardı. Oh, Bay Schwarz, senin bıraktığın öğütler Prusya'da hâkim. diye bağırdı Karl, Adolf ona kaçışın , Margarite'in kötü yola düşüşü yüzünden yapılan hesaplaşma sahnesinin ahlâksızlığı ndan dolayı olduğunu söyleyince. Henriette Zontag da Doktor Kulübü'ndeki genç üyelerin sempatilerini kazanmıştı. Henriette Zontag'ın konserine gidebilmek için bu gençler hiç tereddüt etmeden saatlerini veya Heander'in Kilise Tarihi kitabını rehinciye verir kar kış, yağmur çamur demeden sabahtan akşama kadar bilet kuyruklarında dikilir ve hiçbiri ellerine ve boğazına acımadan hayranlıklarını, minnettarlıklarını belirtir di. Şişman, makarna gibi pörsümüş ve solgun İtalyan Katalini'yi, Berlinli gençlerin gözdesi bu güzele tercih edenin başı ciddi bir şekilde belaya girer. Bu konudaki bir tartışma, ancak düelloyla biter. Paganini'nin kemanı her tür tartışmanın dışındaydı. Bu sihirli yaydan çıkan sesler Karl'ı büyülüyor, mest ediyordu. Konser uzun süre önce bitmiş, konser salonunun ağır meşe kapıları kapanmıştı. Bruno Bauer, Hippel'in izbasında, bir köşede vazgeçemediği kraytzını oynuyordu. Rutenberg, ikinci şarap şişesinin dibini bulmak üzereydi. Köppen sigara dumanları altında Hintçe deyimler ezberliyor, Althaus günün dram yazarlarını yüceltiyor, Karl ise hâlâ müzik seslerinin etkisi altında ve karşısında uzun saçlı, bitkin Paganini'yi görüyordu. Paganini'nin kemanı, Karl'daki şair ruhunu uyandırıyordu. Mısralar, delikanlıyı çağırıyordu yine... Sonbahar bitmek üzereydi. Karl'ın Berlin'deki ilk yılı dolmuştu. Tarihlerde özel bir güç saklıdır. Karl, geçen bir yıllık zamanı düşünüyordu. On iki aydan fazla bir süredir Jenny'yi görmüyor, babasının ellerini okşamıyor, annesinin kin gütmeyen dırdırlarını dinlemiyor, küçük kız kardeşleriyle saklambaç oynamıyor, hasta kardeşine oyuncaklar yapmıyordu. Ne yapmıştı bu zaman içerisinde. Bu zamanı boşuna harcayıp kaybetmemiş miydi. Gündüzleri ne Trier'e yazmaya ne de kendisiyle hesaplaşmaya zamanı vardı. Berlin'de geceler öyle sessizdi ki... Karl, yarının zirvesinden düne bakıyordu. Zafer kazanmış bir başkomutan gibi savaş alanında dolaşıyordu. Evet, bu bir yıl onun için hiç bitmeyen savaş gibiydi. Kendisiyle yaptığı konuşmalarını hangi adrese göndersindi. Kime günah çıkartsındı. Onu kim anlayabilirdi. Dağınık düşüncelerinin bir şekle ihtiyaçı vardı. Düşünce, dile gelmek istiyordu... Babası... Karl, çocukluğundan beri onunla ilişkilerinde hep dürüst olmuştu. Belki de o yüzden, Heinrich, oğlunun olağanüstü yetenekli olduğunu anlayıp ondan çok şeyler beklemeye başlamıştı. Karl için babası her zaman bir sırdaş, bir dost olmuştu. Yazdığı mektuba başlayabilmesine de, her şeyden önce, babasına duyduğu sevgi ve minnettarlık yardımcı oluyordu. Karl kendisiyle konuşuyordu. Yalnızlık, düşünceler ve Jenny'ye duyduğu özlem içerisinde geçirilen bir yılda uzun uzun düşünülmüş, kurulmuş olan bu uzun monoloğu mekanik bir şekilde kaydediyordu. ... Hayatta öyle anlar vardır ki yaşananlar sanki sınır taşlarıyla belirlenir. Bu sınır, aynı anda yeni bir yolun da işaretidir. Böyle bir geçiş anında, biz, gerçek konumumuzun bilincine varmak için, düşüncenin geniş perspektifiyle, geçmişi ve şu anı gözden geçirme ihtiyacı duyarız. Hatta dünya tarihi bile geçmişine ve çevresine bu tür bakışlar fırlatma ihtiyacı duyabilir. Bu da, sanki tarihin gerilediği ve durakladığı izlenimi verir. Oysa o sadece koltuğuna yaslanıyor ve kendisini daha iyi anlamaya çalışıyor. Etkinliğini, yani zihnin etkinliğini incelemeye çalışıyor. İnsan böyle anlarda lirik havalara girer. Çünkü metamorfoz, bir kuğu şarkısının parçasıdır muhteşem bir eserin uvertürüdür. Bu muhteşem eser ise henüz belli belirsiz ama parlak renklerle doğuyor. Ama biz, yine de yaşanmış şeylerin anıtını zevkle dikmek isteriz. Faaliyet alanında kaybedileni duygu alanında kazanabilmek için dikeriz o anıtı. Bu anıt, anne ve babamızın kalbinden daha kutsal bir yer bulabilir mi ki kendisine. Çünkü bu kalp, bizim varoluşumuzun en büyük nedenlerinden biridir. Çünkü bu kalp, en merhametli yargıçtır. O, bizim ideallerimizin en can alıcı merkezlerini ısıtan bir aşk güneşidir. Hatalarımızı affedip kabullenmeyi kim daha iyi başarabilir. Yaptığımız tatsız şeyleri, yargılanmayı hak eden o şeyleri yapmak zorunda kalışımızı kim daha iyi anlayabilir ki. Tesadüflerin bize sunduğu tatsız görüntülerden, ruhlarımızın yanlış yollara sapmasından sonra bizi anlamaya çalışıp mantıksız olmakla bile suçlamadılar. Burada geçirdiğim bir yılın sonunda olayları gözden geçiriyor ve böylece de senin bana Ems'ten yazdığın çok çok değerli mektubunu yanıtlıyorum. İzin verirsen bulunduğum duruma kendi yaşam felsefemle bakmak istiyorum. Hayata bakış açımı çok yönlü incelemek istiyorum. Bilgi alanında, sanat alanında, özel sorunlar alanında... Karl, Jenny'ye duyduğu aşkı anlatıyordu. Karl'ı tamamen doyuran o ateşli aşk. Yaklaşık bir yıl önce Jenny'ye gönderdiği şiirlerin artık ne Jenny'ye, ne de övgülere lâyık olduğuna inanıyordu. Karl öylesine çok olgunlaşmıştı ki, zaman ve engellerden korkmayan acımasız gençliğiyle dünkü Karl'ı uzaklara atıp onunla alay ediyordu. Her şey değişiyordu. Karl da değişiyordu. Zeki ve kendisine karşı acımasızdı. Hiç korkmadan geçmişi terk edip duygu ve düşüncelerini yargılıyor ve onları geçen günlerle birlikte gömmeyi başarabiliyordu. Benim sanatım esinti gibi hissedilemez ve bulutsuz bir dünya gibi gerçek dışı ve amaçsızdı, kararına varıp Jenny için yazdığı üç cilt dolusu şiiri eleştirinin ateşinde yakıyordu. Gerçek olan her şey yok oluyor, diye yazıyordu geniş kaşlarını acımasızca çatarak. Sınırlar kayboluyor, gelecekle bağlantı kopuyor. Her şey duygusal, gerçeklerin ve olması gerekenlerin tam tersi. Şiirsel neşe yerine, retorik refleksler. Galiba sadece duygu ve amaçların sıcaklığı yükseliyor. Benim eserlerimin karakteristik özellikleri işte böyle. Sınır tanımayan amaçların büyüklüğü değişik şekillerde kendisini ifade ederek şiirin yerine belirsizliği geçiriyor... Karl mektuptan koparak dikkatini başka bir şeye verdi. Masanın üzerine de saçarak, uzun süredir kurumayan harflerin üzerine kumluktan kum ekiyordu. Edgar Westphalen'i hatırladı. Edgar'ın, şiirlerini dikkatlice eleştirmesi karşısında nasıl alınıp sıkıldığına şaşıyordu. O sonuca kendin varman, kendin anlaman gerekiyor. İçini kendi cerrah bıçağınla açman gerekiyor. Şehir saati, geceyarısından sonra iki olduğu haberini veriyor. Saatin vuruşları koridorda terliklerin çıkardığı ayak seslerine benziyor. Karl geçen bir yılı gözden geçirmeye henüz başlamıştı. Zaman ve düşüncelerin tozu olarak nitelendirdiği şeye, daha henüz dokunmuştu. Ve yine kendisini acımasızca eleştirmeye başladı. Skolastik bilgiler ve dogmalarla korunan sırra doğru bir isyancının hırsıyla gidiyormuş gibi yazıyordu. Karl babasından bir hukuk uzmanı gibi fikrini soruyordu. Onu, Gans'ın prensiplerine doğru çekmeye çalışıyordu. Gans, Savigny'nin donmuş şeması karşısında bu prensipleri korumaya çalışıyor. Babasına, okuduğu kitapları, üzerinde durduğu düşünceleri, Hegel'i, onunla savaşını ve karşısında yenilişini anlatıyordu mektubunda. Saat sabahın dördüydü. Mum artık bitmek üzereydi. Karl'ın gözleri yorulmuştu. Zaten okunaksız olan yazısı da kendi kendinin karikatürüydü. Lekeler, çengeller ve çizgiler sözcüklere enine ve boyuna yerleşmişlerdi. Fırtınanın söküp attığı ağaçlar gibiydiler. Benim selamlar. Karl'ın mektubu sevgili, bir tanecik Jenny'me tekrar tekrar düşünerek yazdığı babasına gönderdiği günlerde, Trier'de, Brückengasse'deki hakkında konuşuluyordu. evde onun Hastalanıp zayıflamış olan Heinrich Marx, divandan kalkamıyordu Henriette elişi sepetiyle saatlerce kocasının yanında oturuyordu. Aynı anda yan odada, Sophie'nin özenli bakımına rağmen küçük Eduard yavaş yavaş ölüyordu. Ölüm, eve sinsice girmişti, oraya yerleşmişti ve gitmiyordu. Eduard sorulara hiç cevap vermiyor, uzun uzun önüne bakıyordu. Çocuksuluğunu kaybetmiş yorgun bakışlarında derin bir hüzün gizlenmişti. Ölmekten korkuyorum. Nasıl ölünüyor acaba. diye soruyordu. Cılız küçük vücudunun her noktası titriyordu. Bu sorularını annesine soruyordu. Henriette de cevap olarak Eduard'ın her zaman soğuk olan ellerini öpücükler ve gözyaşlarına boğuyordu. Sonra da bir şeyler söylemeye çalışıyordu. Ölümün gelmesine izin vermeyeceklerini, yakında kışın ve onunla birlikte tüm hastalıkların gideceğini anlatıyordu. Tüm insanlar büyürken önce hastalanırlar. Ama büyükler de hasta olabilirler. Mesela babamız. Hastalıktan sonra insan daha dayanıklı olur, diyordu Sophie ve gözyaşlarını gizleyebilmek için yüzünü yana çeviriyordu. Brückengasse'deki ev acı içerisindeydi. Eduard, akşamları, ateşler içinde terleyip uyuyunca Heinrich ve karısı, en sevdikleri konuya onların tek sevinçleri olan sevgili Karl'a dönüyorlardı. Çocuk nasıl bir kariyer yapacak acaba. diye merak ediyordu anne. Sevgili Handzi, aslında bu o kadar da önemli değil. İnşallah kendi yetenekleri doğrultusunda bir şeyler seçer. O öylesine yetenekli, öylesine erken olgunlaşmış ki, her alanda zirveye ulaşabilir. Bu alan, ister akademik kariyer olsun, ister hukuk, isterse de felsefe. Onun uslanmaz, asla doymayan ruhu, beni daha çocukluğunda korkutmuştur. Aile babası olunca akıllanıp kendisini yenebileceğine inanıyorum. Dünyanın en mutlu insanları arasında hüzün ve kaygıları yaşamayan var mı ki. Karl fırtınalar karşısında kendine hâkim olmayı başaracak, şerefini ve neşesini koruyabilecektir. Sevgili oğlumuzun profesör olduğunu görmek isterdim. Tabii ki profesör olmak eğer onun saygın ama yoksul olmayan bir hayat sürdürmesini sağlayacaksa. Eğer Karl hedefine bir an önce ulaşırsa bizim yükümüz de hafifleyecektir. Sık sık onun için endişeleniyorum. Kendi yaşıtlarına çok az benziyor maalesef. Kitaplar arasında çok kalıyor ve giderek içine kapanıyor. Tıpkı bazılarının birayla içe kapandıkları gibi. Tüm çocuklarımızın arasında en dağınık olanı. Odasını normal bir düzen içerisinde tutmayı ona öğretemedim. Sen de paraya saygı duymasını öğretemedin. Ahlâklı insanlar parayı maalesef pek kolay kazanmıyorlar. Düşünüyorum da, eğlence düşkünü, savurgan biri olmamasına rağmen yılda yedi yüz taler harcıyor. Nasıl böyle olmasın ki. Her hafta yeni sistemler kuruyor ve büyük çabalarla kurduğu eskilerini yıkıyor. diye kızıyordu Henriette. Evet, maalesef. diye onayladı kocası. O, hesapların ve düzenin küçük, aptalca şeyler olduğundan emin ve onların ancak burjuvalara ve şımarıklara lâyık olduğuna inanıyor. Onu hesap konusunda herkes kandırabilir. İyi tanıdıklar edinip eğleneceği yerde bizim çalışkan Karl, geceler boyu uykusuz kalıp ciddi çalışmalarla ruhunu ve bedenini yoruyor. Gençliğini niye keyifli geçirmesin ki. Tüm eğlencelerden vazgeçip kendisini soyut, derin çalışmalara veriyor. Ama bugün yarattıklarını yarın yıkıyor ve sonuçta hem kendi buluşlarını yok etmiş oluyor, hem de başkalarını kabul etmiyor. Sonunda vücut cılızlaşıp ruh kargaşaya kapılacaktır. Bu arada alçak insancıklar ise hiç engelsiz ileri doğru sürünecekler. Bazen bu insancıklar hedeflerine daha kestirmeden, en azından daha rahat ulaşıyorlar. Gençliklerinin sevinçlerini önemsemeyenler ise bilginin gölgesine ulaşabilmek için sağlıklarını mahvediyorlar. Oysa bu gölgeye bir saatte de ulaşabilirler eğer bu konuda etkili insanlarla birlikte olurlarsa. Üstelik bundan da zevk alabilirler. Yani insanlarla birlikte olmaktan. İşin kötüsü bu konuda Jenny nişanlısından çok farklı değil, diye ekliyor Henriette. O da yüce fikirlerden öylesine etkilenip kendisini kaptırmış ki. Bir kadın için fazla okumuş. Oysa kalbi çok duyarlı. Bir de bu karşılıklı aşk. Onlar, ikisi de papazın karşısına çıkacak çiftlerin birbirlerini sevmesi gerektiğinden çok daha farklı seviyorlar birbirlerini sanki... Ah Heinrich, ben unuttum ama sen herhalde hatırlıyorsun, adada kalan iki çocuğun hüzünlü hikâyesini. Kız son bölümde sulara gömülüyor. Öylesine etkileyici bir roman ki... Heinrich'in kızgınlığı çoktan geçmişti. O yine Karl'ını büyük bir sevgiyle düşünüyordu. ‘Pauel ve Virginie'. Haklısın sevgili Handzi. Bir zamanlar yaramaz Eros bize de tatsız şakalar yapmıyor muydu sanki. O zamandan beri öyle çok zaman geçti ki. cevabını verdi Henriette, gözleri minnettarlıkla parlıyordu. Ama ben seni hâlâ öylesine çok seviyorum ki, diyen Heinrich karısının elini öptü. Günler geçiyordu. Karl yazmıyordu. Bir uzun kasım gecesinde, hukuk danışmanı, karısına mektup yazdırttı oğlu için. Sert olmak istiyorum, dedi Heinrich dakika başı öksürerek, Karl'ı sorularıma artık cevap vermesi için zorlamak istiyorum. O hiçbir zaman sorularıma ciddi cevaplar vermiyor. Her ne olursa olsun, biz onun yanındayız. Üstelik kader de onu ölçüsüz bir şekilde şımartmaya devam ediyor. Okumak onun için çok kolay bir şey. Kim beklerdi Westphalenler'in bizim çocukların aşkını iyi karşılayacaklarını. En sonunda Karl'ın da istediği gibi Jenny ona yazdı. Geleceğini düşünmesi için ciddi imkânları oldu, ama o bilimin uçurumlarına dalmaya, fikirlerini sürekli değiştirmeye, var olmayan hayallerle savaşmaya ve en zor yolları seçmeye devam ediyor. Ona gerekli olan insanlardan kaçıyor, referanslarından yararlanmak istemiyor, geleceğini düşünmüyor, ihtiyar anne babasını ve nişanlısını üzmekten çekinmiyor. Üstelik böyle bir nişanlısı varken. Henriette, diviti yumuşak bir bezle temizledi, gözlüklerini taktı ve yazmaya koyuldu. Bir. Doğanın hiç kuşkusuz olağanüstü yetenekler verdiği genç adamın görevleri nelerdir. diye dikte ediyordu Heinrich, pütürlü hasta bir sesle, öksürüp nefes almak için sık sık durarak a) Eğer, kendisinin de söylediği gibi, ki bunun böyle olduğuna inanıyorum, babasına saygı duyuyor ve annesine tapıyorsa b) Eğer o, yaşını ve bulunduğu durumu göz önüne almadan kaderini dünyanın en asil kızıyla birleştirmişse ve c) Bununla saygıdeğer bir aileyi bu ilişkiyi kabul etmek zorunda bıraktıysa. Onlar da bu ilişkiyi, sevgili kızları için her ne kadar tehlikeler ve kötü gelecek vaat ediyor olsa da, kabul etmişlerdir. Annen ve babanın senin davranışlarının ve yaşam tarzının onlara sevinç getirmesini istemeye belirli ölçülerde hakları var mı. En kötü ihtimalle, hüzünlü dakikalardan kurtulmak için birkaç sevinçli an istemeye hakları var mı. Doğanın sana sunduğu yetenekler onlara ne verdi. a) Evet, eğer bir genç adam ailesine gerçekten mutluluk vermek istiyorsa, kendisine öyle bir hedef koymalı özellikle ailenin tüm ümitlerinin kendisine bağlandığını biliyorsa. b) Evet, onun belki de yaşına uygun olmayan ama kutsal bir yük taşıdığı üzerine düşünmesi gerekiyor. Bir kızın mutluluğu için kendisini feda etmesi gerekiyor. Bu kızın sahip olduğu olağanüstü değerleri, toplum içinde sahip olduğu konumu düşünmesi gerekiyor. O da büyük bir fedâkarlık yaptı, kendisinden daha genç biriyle kaderini birleştirerek parlak durumunu ve iyi geleceğini daha şüpheli ve daha bulanık bir gelecekle değiştirdi. Burada ona gelecek sağlamakla ilgili basit ve pratik bir problem var. Bu kız, dumanlı bir odada tüten bir lamba ve yanında delirmiş bir bilimadamı değil, kendisine lâyık bir geleceği hak ediyor. c) Evet, Karl'ın büyük suçunu affettirmesi gerekiyor. Kızın saygıdeğer ailesi ilişkiyi kabul ederek birçok ümitlerini de feda etmiştir. Kızları çok değerli. Binlerce aile böyle bir durumda bu ilişkiyi onaylamazdı. Bazen, karamsar anlarında senin kendi baban bile, onların aşkınızı kabul ettiklerine üzülüyor. Çünkü ben bu kızı öz kızım gibi seviyorum. Bu meleğin mutlu olmasını bütün içtenliğimle istiyorum. Ama mutlu olabileceği konusunda çok şüpheliyim. Tüm bu görevler hep birlikte öylesine sağlam bir düğüm oluşturmuşlar ki, tüm kötü ruhları, yanılgıları yok edebilir, tüm kusurları dengeleyip yeni ve daha iyi amaçlar edinmeyi sağlar. Bu düğüm sayesinde, çılgın üniversite öğrencisi, saygıdeğer bir insan formuna girecek reddedilen dehadan, etkin düşünür bulanık kafalı üniversite öğrencilerinin bulanık kafalı liderinden toplumsal insan gururlu yılanbalığı gibi kıvranmak zorunda kalmayan ama yeterince pratik fikirleri ve taktiği olan bir insan oluşacak. O, anlamalı ki, sadece saygıdeğer insanlarla birlikte olduğu sürece dünyanın karşısına en iyi ve en uygun tarafıyla çıkabilme yeteneğini ortaya koyabilecektir. Doğa ananın kendisine hesapsızca verdiği yetenekleri pratiğe uygulayabilmek için bir an önce çevresinin sevgi ve saygısını kazanması gerekiyor... Divit uzun süre kâğıdın üzerinde gıcırdadı. Mektup bitmek üzereydi. Heinrich Marx, son derece yorgun, yastığına yaslandı. Dış kapı açılıp kapandı. Bu Sophie'ydi. Postaneden dönmüştü. Ilık sonbahar yağmurunun ıslattığı pelerinini ve kapşonunu bir kenara atarak babasının odasına koştu. Elinde uzun süredir bekledikleri, Berlin mühürlü, gri, kalın bir zarf vardı zarfın üzerindeki adres artık iyi tanıdıkları o küçük, yamuk elyazısıyla yazılmıştı. Karl'dan mektup, hem de ne mektup bir cilt. diye fısıldadı, gülümsedi ve kapıyı arkasından sessizce kapattı. Gürültünün Eduard'ın uykusunu kaçırmasını önlemek için Marxlar'ın evinde altı aydır yüksek sesle konuşulmuyor, kahkaha atılmıyordu. Anne sabırsızlıkla elini uzattı. Mektubu Heinrich'e verdi. Hukuk danışmanı okumaya daldı. Henriette ve Sophie sessizce odadan çıktılar. Sophie, Jenny'i çağırması için kız kardeşini Roma sokağına gönderdi. Akşam yemeği için masayı daha hazırlamamışlardı ki Jenny geldi. Solgun yanakları pembeleşmişti. Çok heyecanlıydı ve Sophie'nin açıklamalarını beklemeden Heinrich Marx'ın odasına geçti. Her zamanki gibi, ihtiyar, onu bir baba şefkatiyle karşıladı, elinden tutup onu kilimle kaplı büyük divanın üzerine oturttu. Meleğim, o sizin mektubunuzu almış ve onu on iki kez okuyarak her defasında yeni güzellikler bulmuş. Ben onu anlıyorum. Jenny muma doğru eğilerek ona verilen mektubu okumaya başladı. Mektupta onun için bir not vardı. Trier'e gelmek için izin istiyor, dedi Jenny, tereddütle. Ama Heinrich Marx karamsardı. İşte, dedi endişeli bir ifadeyle, işte benim oğlumun tüm kusurlarını yansıtan bir mektup. Bağlantısız, taşkın çalışmalar, anlamsızca, bir bilimden başka bir bilime atlamak, tüten lambanın yanında sonsuz düşünceler inşa etmek ve yıkmak. Yeteneklerini heba etmek, korkunç yaratıklar doğuran uykusuz geceler. Biz, akıllıca yazışmanın verdiği masum sevinçten mahrum ediliyoruz. Eğer bugün kurulan yeni bir arkadaşlığın haberini alırsak hemen sonrasında bu arkadaşlığın sonsuza dek yok olduğunu görüyoruz. Bize rapsodik bir şekilde henüz yaptıklarını, düşündüklerini, tasarladıklarını sıralıyor ve hemen sonra sanki her şey kötü bir büyüymüş gibi belirsizleşiyor. Söylentilere göre Berlin'de kolera salgını varmış. Annesi ve ben, sürekli endişe içerisindeyken, Karl, en önemli şeyi bana söylemeyerek idealizmin en büyük yanlışlığının gerçeğin gerekli olana karşı koyması olduğunu ispat ediyor. Onun yazdıkları her zamanki gibi çok mantıklı ama bu tehlikeli, çıkmaz bir sokak. O, yeni şeytanların izinden yürüyor. Bunalımlar geçiriyor, yaşamdan kopuyor, geleceği ve kariyeri için hiçbir şey yapmıyor. Öksürük krizi ihtiyarın konuşmasını engelledi. Jenny ona bir bardak su ve ilacından birkaç ölçek verdi. Oh Jennyhen, size öylesine çok ümit bağlıyorum ki. Siz Karl'ın şerefli bir koca ve iyi bir aile babası olmasını bir anne ve babadan daha iyi sağlayabilirsiniz, diye devam etti Heinrich, zor duyulan sesiyle. Öksürük onu engelliyordu Ben artık Karl'le absürd düşünceler konusunda yarışamam. Orada Karl tıpkı genç bir Tanrı gibi, ama gündelik hayat biliminde savunmasız bir çocuk o ve onun geleceğini, yani sizin geleceğinizi, bulutsuz görmüyorum... Ama Jenny dinlemiyordu. artık ihtiyarın yakınmalarını Büyük bir zevkle ve iştahla genç üniversitelinin mektubunun sayfalarını satır satır içine çekiyordu. Yüzü kâh sakinleşiyor, kâh sararıyor ve mektuba eğilmiş gözleri hayret, zevk ve sevinçten parlıyordu. Bu, büyük bir beynin ve büyük bir insan yüreğinin itiraflarıdır. Ben Karl'le gurur duyuyorum, dedi kesin bir ifadeyle. Sık, dolaşık ve kırlaşmış sakalında oradan oraya zıplayan bir pire, John'u çok kötü ısırdı. John, kafasını gri yün ceketinden dışarı çıkardı, alnını parmaklarıyla kaşıyarak tükürdü. Çevresinde, somyaların ve döşeklerin üzerinde, yere uzanmış erkekler, kadınlar ve çocuklar inilti ve horultuyla uyuyorlardı. John başını pencereye doğru çevirdi. Yeşil sokağı, tıpkı odanın içi gibi tamamen karanlıktı. İhtiyar, kulak kabarttı. Uzaktan kule saatinin vuruşları işitiliyordu. Dört vuruş. Tüh, Allah kahretsin. diye söylendi John hüzünle. Her zaman ilk uyanan ben oluyorum, oysa bir zamanlar top atsalar uyandıramazlardı. İhtiyar, geceleri ancak stout veya ale [44] ile ısınabilmişse eğer hava aydınlanana kadar uyuyabiliyordu. Uyuyanların arasında uyanık olmayı sevmiyordu, sarhoşların arasında ayık olmayı sevmediği gibi. Uykusuzluk onu kısa bir süre önce rahatsız etmeye başlamıştı ellisini aşınca. Uyuyanların düzenli solumalarını ve horlamalarını dinlerken, John üzüntüyle yalnızlığını ve ihtiyar olmanın yarattığı sorunları düşünüyordu. Kaldır başını, kendini bırakma ihtiyar, diye inandırmaya çalıştı kendini ve zaman geçirmek için çocukluğunda öğrendiği Kral David'in ilahilerini mırıldanmaya başladı. Ama ilahiler de onu, Birmingham yağmuru gibi büyüyen yorgun hüzünden kurtaramadılar. İhtiyar John, hafifçe doğrularak elini Willy Brinter'in döşeğine doğru uzattı. Zamanın renksizleştirdiği gözlerinin şakacı parıltısı karanlıkta eriyordu. Genç arkadaşının ayağını çekti. Ama Willy umursamazca mırıldandı Ne var... Hı... Canın cehenneme. Ayaklarını çekti ve uyumaya devam etti. Her biri bir yataklık yer kiralamış bulunan içerideki on beş kişiden hiçbirinin, fabrika düdükleri duyulmadan önce uyanmaya niyeti yoktu anlaşılan. İhtiyar John, bu ambarda kimin önce uyanacağını tahmin etmeye çalışarak kendisini eğlendirmeye çabalıyordu. İlk uyananın sekiz aylık bir bebek olan Anne olmasını istiyordu. Onun, açlığını ve anne sütü istediğini belirten ağlaması, burada herkesi ayaklandıracaktı ve o zaman nihayet gün başlayacaktı. İhtiyar sessizliği sevmiyordu. Sessizlik düşünceleri, şu yaşanan andan haince uzaklaştırıyordu. John ise anılardan korkuyordu. Anılar, onu hüzünlendiriyor ve huzursuz ediyordu. Ve ilahilerini gittikçe daha sessiz ve anlaşılmaz bir şekilde söylüyordu. Ama bu lanetli yerde de hava ne kadar geç aydınlanıyordu. Görünüşe bakılırsa, Tanrı bile Birmingham'dan bıkmıştı. Bu gölde, bu gökyüzü suyunu boşaltan bu oluk altında insanlar nasıl da yaşıyorlar. Bugün ne olacak yağmur mu, sis mi. Şehir ve insanların yukarıdan mı sulanacağı, yoksa suya mı batırılacağı fark eder miydi ki. John ceketinin cebinde nemden küflenmiş bir parça ekmek buldu. Ama ihtiyarlık, Birmingham havasından da açlıktan da beterdi. Tanrı da ihtiyar, Nuh da ihtiyarmış krallar da ihtiyarlar, diye gülümsedi John. Şeytan herkesi eşit duruma getirmiş. İhtiyarlığın şeytanın buluşu olduğundan hiç şüphesi yoktu ihtiyarın. Ya gençlik... İhtiyar, onu nadiren düşünüyordu. John, kısa bir süre önce geçmişin, belleğinde sanki yenilendiğini, canlandığını fark etti. Büyüyen hipermetrobuyla birlikte içini görme yeteneği artıyordu. O, aynı netlikle, sanki yanı başındaymış gibi, geçmişte gelişen olayların çizgilerini gördü. Hatırladı. Onun yolundan çoktan uzaklaşmış insanların sözlerini duydu. Ama buna karşılık, içinde bulunulan an, kolayca unutuluyor ve siliniyordu. Anlatırken tekrarladığının farkına varmıyordu. Yeni tanıdığı insanların yüzlerini hatırlayamıyordu. İsimleri ve rakamları karıştırıyor, sözcükleri unutuyordu. İhtiyar, kendisine şaşıyordu. Bunların kaçınılmaz ve tedavisi olmayan bir hastalığın, ihtiyarlığın belirtileri olduğunu anlamıyorde. John, yaklaşık altmış yaşındaydı. Allah kahretsin... O kadar da çok değil. Tam altmış yaşındayım. Ama yine de benim pis postum, yılda sadece bir günü tok, üç yüz altmış küsur günü de yarı aç geçiren bir insanınkinden daha sağlamdır, diyordu kendi kendine. Geçmiş olayları hatırlamasını da, ölümün yaklaşmasına bağlıyordu. Annesinin, ölümünden kısa süre önce düşünceleriyle öbür dünyaya taşındığını hatırlıyordu. Ben de öyleyim, diye hayal kırıklığına uğruyordu John. Ama nedenini bilmiyorum. Eski şeyleri hatırlamak, kesilmiş tırnakları biriktirip korumak gibi bir şey. Olmuş ve artık yok bu da hiçbir zaman olmamış demek. Ama geçmişinde şöyle mutluca birkaç günü de olmuştu. George Melor, John'un arkadaşıydı. Onların acımasız sağlam yumrukları altında epeyce demir kaburga kırılmıştı. John'un belleğinde, birçok demir şeytanın sakatlanmış iskeleti vardı. Ama zaman değişmişti. İşçi namusu ve şerefi hakkındaki değer yargıları da değişmişti. İhtiyar John, bunu ancak son on yıl içinde fark etti. İşçiler makineleri kabullenmekle kalmadılar, onları sevdiler de. Willy Brinter çalıştığı buharlı iplik eğirme makinesinden sevgiyle söz ediyordu. Willy'nin annesi, terzilik yapan bir köylüydü. Willy ise demirden bir dikiş makinesi yapmayı hayal ediyordu. Planı, eğirme makinesinin parçalarının benzerlerini yapmaktı. Delikanlı bu hayalini sık sık John'la paylaşıyordu. Böyle bir makine, diye hayal ediyordu Willy, dakikada elli kez iğnenin batmasını sağlayacak, belki de aralıksız dikecek. Zaman değişmişti. John artık, zapt edilemeyen George Melor'un sempatizanı olduğunu itiraf etmeye cesaret edemiyordu. Uzun uzun, ısrarla bağırdı ilk fabrika düdüğü. Bir başkası ona cevap verdi. Düdükler insanları uyandırdı. Duvar çatlakları ve pencerelerden giren nemli soğuğun da yardımıyla gözlerini açan işçiler, tembel tembel fabrika borularının tanıdık sesini dinlediler. Herkes, farkında olmadan, bu ümit verici sesler olmasa sabahın ne kadar sessiz, karanlık ve ıssız olacağını düşünüyordu. Eğer düdükler, iş var haberini vermeseydi, uyanmak ne kadar korkunç olurdu. İhtiyar John, doğru tahmin etmişti. Küçük Anne diğerlerinden daha önce uyandı ve ciyak ciyak bağırmaya başladı. Bullring yakınlarındaki Yeşil sokağına bakan iki pencereli büyük ambarda, gün böyle başladı. Köşe kiracıları eski elbiselerin, ceketlerin ve yırtık battaniyelerin altından çıktılar. Süt bebeği Anne, isyan ediyor ve süt istiyordu. Süt yoktu anne çocuğun ağzına biraya batırılmış bir lokma ekmek soktu. Bebek lokmayı tükürdü. Solgun yüzü sarıdan kan kırmızısına, sonra da mora döndü. Çocuk kasılıyor ve ağlamaktan boğuluyordu. Ver de kızı emzireyim, diye duyuldu muslin perdenin arkasından kaba bir ses iki çıplak şişman el küçük Anne'i aldı. Güçlü biri olan Clara, her gün tüccarların evlerinde çamaşır yıkıyordu ve köşe kiracılarının en zengini olarak biliniyordu. İçkide hiç kimse onunla yarışamazdı. Clara cömertliğiyle tanınıyordu. Arkadaşlarına bol bol içki ısmarlamaktan kaçınmazdı. Eğer birayı tek başına etmiyor , diyordu çamaşırcı. içersen sarhoş Küçük Anne, kahverengi buruşuk memeye kavuşunca anında sustu. Clara, ustaca omuzunu eğdi, bluzunu sıyırarak ikinci göğsünü de açtı. Sonra da bir buçuk yaşında olan oğlunu aldı. Büyük kaba elleriyle kocaman memesini kaldırıp zorla çocuğun dudakları arasına sıkıştırdı. Göğsünden süt akıyordu. Sabah kahvaltısı böyle başladı. Çocuk sık sık anne göğsünden ayrılıp daha iyi doymak için sütün yanında çörek de atıştırıyordu. İhtiyar John, şefkatle gülümsüyor ve gülüşünü bıyık ve sakalları arasına saklayarak somyasının kenarına oturmuş şişman çamaşırcının iki çocuğu nasıl emzirdiğine bakıyordu. Clara çocuklara biraz özenerek biraz da alayla bakıyordu. Ne süt fabrikasıyım ama. dedi gururla göğüslerini öne doğru çıkararak. Göğüslerini serbest bırakarak sıktı. John'un başı da birkaç damla sütten nasiplenmiş oldu. Bu arada köşelerin birinde kavga koptu. Çökmüş Mary, dokumacı kocası Ned'e bir şamar attı. Beriki de onu saçlarından kavradı. Willy, dedi melankolik bir şekilde çamaşırcı Clara, ben meşgulüm, şunları ayırsana. Para yerine bana bir parça kumaş getirmiş yine. diye bağırıyordu boğuk boğuk Mary. Ne halt edeyim ben bu parçayla. Pislik, paralar nerde. Al, veletlerini kendin doyur. diyerek yeşil benizli, soluk, kirli çocukları tekmeleyerek kocasına doğru iteledi. Anlat ona Willy, diye yalvarıyordu dokumacı, karısının dağınık seyrek saçlarını bırakarak. Anlat bu cadıya ki fabrika sahibi, ücretimizin para yerine mal alarak ödenmesini emretmiş. İnsan onunla nasıl başa çıkabilir ki. Yoksa bu kadın beni fabrikadan kovdurmaya mı çalışıyor. Senin otuz beş şilin alman gerekiyordu. Benim borçlarım ise kırk. Bu kumaş parçasına ise, diyen Mary kumaşı eziyordu, hiç kimse ondan fazla vermez... Gittikçe daha sessiz ağlıyordu. John, başını eğmiş, döşeğin üzerinde oturuyordu. Bu sabah da ötekilerden farksızdı. Sözcükler de, yaşananlar da her gün hep aynıydı. John başka bir hayat, başka duygular, başka sevinçler ve üzüntüler tanımıyordu. Anne'in annesi ihtiyara bir bardak bulanık su ikram etti. Buna kahve deniliyordu. John'un genç arkadaşı Willy Brinter ise onunla ekmeğini paylaştı. Anne'in annesi ateşteki teneke cezvesiyle ilgilenirken, John, karnı doyunca kendisini bırakmış Anne'i sallıyordu ve ona alçak sesle, uzun uzun, fabrika çocuklarının şiirlerini okuyordu. Bir zamanlar henüz genç bir dokumacı iken Glasgow'da söylemişti onları Sabahın köründe uyanırlardı, Dışarısı yağmur ve zindan Ne midede bir lokma ekmek var Ne de cepte metelik. John, uzun süre öksürdü. Ama bu öksürük yapmacıktı. Sadece bir kurnazlık Şiirin sözlerini unutmuştu ama unuttuğunu itiraf etmek istemiyordu. Sonunda Willy Brinter imdada yetişti Karanlıkta dönerler Dışarısı yağmur, zindan ve soğuk. Nasıl da erken yaşlanırlar Bu ağır işten. Son dizeleri John ve Willy birlikte söylediler Ve yine uyanırlar tanyerinde, Yükselir acı bir çığlık Ne zaman başka bir dünya göreceğiz. Yok mu adalet. Uyu torun, ağlama. Büyüyünce ağlamaya çok zamanın olacak ve uykusuz kalmaya... İhtiyar, uyuyan Anne'i döşeğin üzerine bıraktı, sıcak bulanık suyunu hızlı hızlı içti ve diğer köşe kiracılarının arkasından işe gitti. Ayrılırken Willy ona çok anlamlı bir şekilde fısıldadı İhtiyar, bugün büyük bir gün, Bullring'de buluşacağız. Nerede. Nasıl bir gün. diye sordu anlamayan ihtiyar. Willy acele ediyor ve cevap vermek istemiyordu. Oda ıssızlaştı. Kalan ihtiyar kadınlar ve çocuklar yine yatıp uyudular. Genç bir metal tornacısı, sokakta John'la birlikte yürüdü ve onu kolundan çekerek sordu Bullring'e gelecek misin. Sen de mi bu işin içindesin. Ne buluyorsunuz bu Bullring'de. Geleceğim. Ama niye. Parlamentoya bir dilekçe göndereceğiz Ferman. Anlamıyor musun. Söylesene ihtiyar, bizim yaşadığımız gibi daha ne kadar yaşanılabilir. Ben hayatı altmış yıldır sırtımda sürüklüyorum. Çekmek istemeyenleri ise astılar. Mesela George Melor... Kendi gözlerimle gördüm. Sen artık çok çekmezsin, bugün yarın öleceksin. Ben ise henüz otuzundayım. Daha ne olabilir ki. Söylediklerine göre demirden bir alan yapmışlar... Biz her şeyi çoktan anladık ama hiçbir şey çıkmadı. Tüfek de bir makine ama onların elinde, bizim ise yalnızca kaslarımız var. Biz Ferman için söz ve imzalarla savaşıyoruz ve istediğimizi elde edeceğiz. Biz Luddistler[45] dövüştük, kırdık... Alçak bir düzlüğe yerleşmiş olan şehrin üstünden fabrikanın bacası yükseliyordu. John, yumruğunu kinle ona doğru savurdu. Çok ilginç adamsın. diye güldü Terner. Sahip olabileceğimiz bir şeyi neden kıralım. Makineler niçin bize de hizmet etmesinler. Biz zenginlerden daha aşağı değiliz. Makineleri bizim ellerimiz yaptı. John, konuşan adama boş gözlerle bakıyordu. Bir düşünce, ihtiyarın artık pek hızlı kavramayan beynine işkence ediyordu. Haklı. Melor değil, John değil bu delikanlı haklı. Geleceğim, ne olacak. Ne olacak, gelir dinlerim. Şuna bak nasıl da tak etmiş canına. İhtiyar horoz öterken genç horoz öğrenir, diye düşünen Terner gülümsedi. Kalp atışlarının aniden hızlanması ise John'u korkutmuştu Ölecek miyim acaba. İhtiyar, güneş doğmadan az önce işyerine gelebildi. Birmingham'da baharın ilk aylarında güneş doğmak için acele etmezdi. Bileme çarkının önünde alçak bir sandalyeye oturmuş olan John, uzun süre makineyi çalıştırmadı. Canı arkadaşlarıyla sohbet etmek istiyordu. Ama içeriye patron girdi. Bileme taşları kıvılcımlar saçmaya başladı. Metalin parlaklığı ve kıvılcımların parıltısı John'un gözlerini kamaştırıyordu. Bol tükürüklü parmağını kirpiklerinin üzerinden geçirerek şakaklarını ovdu. İşyerinin sahibi, uykulu, esneyen Mr. Brown, pencerenin pervazına oturmuş, büyük, rengarenk bardağından kahverengi çayını höpürdeterek içiyordu. İşçiler duman saçan çaydanlığa kıskançlıkla bakıyorlardı. İngiltere'ye kısa bir süre önce getirilen bu içecek, onların kesesine göre değildi. Bu çayın tadı ve tedavi etme özellikleri hakkında türlü mucizelerden söz ediliyordu. John, çayın enfiyeye benzediğini iddia ediyordu. Patron, çayını ağzını şapırdatarak ve öksürerek içiyordu. İşçiler birbirlerine bakıp kaçamak şakalar yapıyorlardı. İşçilerin Tavuskuşu lakabını taktıkları patron, bardağın dibinde şeffaf olana dek haşlanmış iki narin yaprak kalınca, çaydanlığı kenara itip ayağa kalktı. Cebinden bir gazete çıkardı. Özenle katlanmış sayfayı düzeltti ve havalı havalı, Mr. Taylor da tıpkı benim gibi gerçek bir radikal. Saygınlığı tartışılmaz gazetesinde – yabancıların etkilediğine inanmadığım– ahlâklı insanları saat on birde mitinge çağırıyor. Şu andan itibaren hepiniz serbestsiniz. Sizi Bullring'de göreceğimden eminim. Ben de gideceğim oraya. İşçiler bu haberi taşkın ıslık sesleriyle onayladılar. Patron demokrat Birmingham Gazetesi ni savurup tezgahların arasından geçerek yan odaya gitti. Orada, genellikle küçük çalışma masasında işçilerin ürettiği malın kalitesini kontrol ederdi. John şaşkınlıktan donakaldı. Artık hiçbir şeyi anlayamıyordu. Nasıl olur, patron da mı o tarafa doğru çekiyor. On bire çeyrek kala John sokağa çıktı. İşyerinin önünde işçilerin karıları, anneleri ve kız kardeşleri bekliyordu. John, içindeki uslanmaz heyecanı sakinleştirmeye çalışarak aşağıya, Bullring'e yöneldi. Dükkânlar gürültüyle kapanıyordu. Yanından hızla arabalar geçti. Pazardaki kadın seyyar satıcılar, kalbur ve sepetlerini savurarak dağılıyordu. Girişlerden çocuklar fırlıyor, heyecanla bağırıyor ve şehir dışına koşuyorlardı. Birmingham'ın üzerinde üflemeli müzik enstrümanlarının sesleri yayılıyordu. Bir yerlerde şarkı söyleniyordu. John, meydanda, katedralin yanında, kortej oluşturan göstericilerle karşılaştı. O da sıralardan birine girdi. Sen necisin. sıradakiler. diye sordular ihtiyara Bileyici. Biz ekipçiyiz, diye açıkladılar ve ona nerede durması gerektiğini gösterdiler. Göstericiler mesleklerine göre Bullring'e gidiyorlardı. dizilmişti. Ekipçiler, John için bu sabah sürprizlerle doluydu. Ekipçiler hava atmalarıyla ünlüydüler. Diğer zanaatkârlar ve işçilerle muhatap olmaktan kaçınırlardı. Onlara iyi para ödeniyordu. Zengin müşteriler onları şımartıyordu. John, bu olanlardan sonra, hiçbir şeye şaşmamaya karar verdi. Mucizelere inanmaya hazırdı. Göstericilerin önünde Tavuskuşu'nun ta kendisi, çay tüccarı More'un ta kendisi, ekselansları Edwards'ın ta kendisi yürüyordu. Siyah silindir şapkalar takmışlar ve dizkapaklarına gelen resmi ceketler giymişlerdi. John etrafına bakınıp kulak verdi. Duyabildiği yarım yamalak konuşmalardan gösterinin uzun süre önce planlandığını öğrendi. Alındı. Oysa o, eski, saygın bir Luddist, kahraman Melor'un arkadaşı değil miydi... Demek ki şehrin dışındaki kuytuda, tıpkı bir zamanlar bizim yaptığımız gibi, ama bensiz toplanıyorlarmış, diye düşündü ve bayram neşesinin yerini üzüntü (onu çağırmamaları, onu fark etmemeleri, ona güvenmemeleri) aldı. Son yıllarda hep ihtiyarlıkla suçladı. yaptığı gibi, kendisini İhtiyarlar gereksiz, bu işte bile... Aslında nerede ve kime gerekliler ki... Uzak ülkelerdeki gezgin kabilelerin, ihtiyarlarını ölüme terk ettiklerini duymuştu. İhtiyarlar yük, zavallı antika, güçsüzlük ifadesi... İşçiler altılı sıralar oluşturarak kortejler halinde yürüyorlardı. John çevresinde bu kadar çok insanı hiçbir zaman görmemişti. Ne kadar çok parıldayan göz, aynı ritimde vuran ne çok kalp... Birileri John'un elinden tutup onu ilk sıraya götürdü. Sen bize hayatını anlatacaksın, dedi Doktor Douglas. John Smith, sen işçi sınıfının canlı tarihisin. Dik dur ihtiyar, gücünü topla. Yağma yok, burada daha yakıt var. diye cevap verdi John alnına vurarak. Ama gözyaşlarını tutamadı. İnsanlar evlerinden çıkmışlardı. Gösterinin önünde bayraklar taşıyorlardı. Kalabalığın üstünde bayraklar dalgalandı. Ağaçlardan ve çatılardan, küçük evlerin pencerelerinden çocuklar sarkıyor ve rengarenk kumaş parçaları sallıyorlardı. Bullring'e giden yolun her tarafına orkestralar yerleştirilmişti. Umursamazlık bir anda şehri terk etmişti. Kin, deliklerde –burjuvaların villalarında, aristokratların şehir çevresindeki çifliklerinde– saklanıyordu sevinç ise sokaklardaydı. Birmingham'ı bir yığın duygu heyecanlandırıyordu. Ama hiçbir yerde umursamazlık yoktu. Aniden, sanki kendinden utanmış gibi yağmur durdu. Güneş –bu yerlerin ender misafiri– bulutları parçaladı ve kahverengi şehri ışıklandırdı. Biz yüz binden fazlayız, diyordu göstericiler John bu korkunç rakamı gururla tekrarlıyordu. Bayrak taşıyıcılar, birbirlerinden otuz yard mesafeyle hareketsiz duruyorlardı. Açık renk kumaşların üzerinde sloganların altın harfleri kıvrılıyordu. Oku. diye işçiler ve kadınlar genç bir okuryazara okutuyorlardı. Oku. diye yalvarıyordu John da. Harflerin dilini bilmediğine hiç bu kadar üzülmemişti. Özgürlük. Evlatları tekrar bir araya gelince zindanlar titreyecek. diye şarkı gibi okuyordu işçi, bayrakların üzerindeki yazıları. Özgürlük. Onlar onu boş bir tehdit olarak görüyor ve gülüyorlar, ama biz onlara kan ağlatacağız. Umut. Bir kuşun şarkı söylediğini duyar gibiyim. Diğer bayraktaki yalvarıyorlardı kadınlar. ne, Halk, düşmanı yenecektir. oku , diye Bir de yenmeseydi. diye cevap verdi emin bir şekilde John, bayrağa. Yürüyüş kolu yavaş yavaş ilerliyordu. Müzik, insan seslerini bastırıyordu. Burada ne deniyor, ne dikmişler. diyerek yanındakinin kolunu çekiyordu John. Etrafta yüksek sesle şarkı söyleniyordu. Ama John şarkıyı duymuyordu. Kumaşların üzerindeki sözcükler onun kulağına isimsiz yeni bilginlerin ilahileri gibi geliyordu. Okuryazar isteksizce yine okudu Özgürlük Tanrının göğün altında yaşayan herkese verdiği bir nimettir. Devrim. Ben halklar gördüm üzerlerinde eşek gibi yükler, bir başka deyişle üzerine üst sınıflar yığılmış. Ama onlar bu yükü atmayı başardılar. Yukarı doğru yönelen dar bir bayrağın üzerine Burns'ın sözleri yazılmıştı. Aristokrasi altın paranın mührü, insan ise onu kesen maden. Bravo. diye güldü John ve elini yukarıya doğru uzattı. Bayrağa dokunmak istiyordu Öyle ustaca anlayamıyorsun. söylenmiş ki, hemen İlk kortejler Bullring'e girdi. Geniş bir düzlük olan ova, kalabalıklarla dolup taşmıştı. Kalabalıklar şehrin öbür tarafından gelmişlerdi. Burada da, sokaklarda olduğu gibi bayraklar sallanıyor, insanların söylediği şarkılar, müzikle ve birbirinden bağımsız heyecanlı bağrışmalarla savaşıyordu. Bu sabahın gençleştirdiği John, hırsla ahşap tribüne doğru ilerledi. Zor iş. Çamurlu zeminin üzerinde kayıyor, birilerine çarpıp ayağı dolaşıyor ama yine birilerinin özenli elleri ona kalkması için yardım ediyor insanlardan iyiniyetli mırıldanmalar geliyor, geri çekiliyorlar ve geçmesi için ona yol veriyorlardı. Kart horoza yol verin. diye şakalaşıyorlardı işçiler. İlk defa, beyaz saçları John için bir engel oluşturmuyor, hatta daha da fazlası, insanların ona yol vermesini sağlıyordu. Tribünün yanında Willy Brinter'i gördü. Genç tornacının yüzü sanki şarap içmiş gibi kızarmıştı ve oldukça neşeliydi. Öpüşelim ihtiyar. dedi John'a. İnsanın altmış yıl yaşamasına değer böyle bir günü görmek. Tıpkı senin gibi. Birbirlerini öptükten sonra etraftaki insanlarla kucaklaşmaya başladılar. Göstericiler, mitingi yönetecek bir başkan seçtiler. Yüz bin el kalktı ve oy verdi. Nasıl ellerdi bunlar. Kaba, kocaman, mücadeleci. Geleceğin galiplerinin ısrarlı elleri. Kuru, güçlü ve çalışmaktan yorgun eller. Havaya doğrultulmuş yüz bin tüfek namlusu. Kınlarından çekilmiş yüz bin süngü bile, bu içgüdüsel olarak yumruk olmuş veya korkusuzca bayrak gibi dikilmiş eller kadar korku salamazdı düşman yüreğine. Başkan, sürekli yinelenen heyecanlı haykırışlar arasında mitingi başlattığını ilan etti. Ve bir an, hiç kimsenin inanamayacağı bir şey oldu. Bir emir verilmiş gibi, yüz bin ağız kapandı, müzisyenler anında sustu. Sessizlik ovayı bir sis gibi örttü. Ve aniden herkes, narin, hastalıklı baharı hatırladı. Leylağın yapışkan tomurcukları, belirsiz kokular yayıyordu. Kuşlar, hızla uçarak yaşlı ağaçlardan haber veriyorlardı. John gözlerini kapattı. Islak kuytuyu, Melor'un sesini, meydanı ve darağacını hatırladı. Ben o gün uyudum ve bugün uyandım. Bunu burada anlatacağım. Birden Willy Brinter, ihtiyarı heyecanla dürttü ve başıyla ovanın diğer ucunu işaret etti. Orada üniformaların altın işlemeleri parlıyordu. Atlar kişniyordu. Kraliyet askerleri... Ovayı sarmışlar. Dışarı. duyuldu. Defolun buradan. bağrışmaları Gidin zenginlerin evlerini koruyun. Dışarı. Yine eller, yumruklar yükseldi başların üzerinden Defolun buradan. Willy Brinter, dayanıksız ahşap tribünden atlayıp, konuşmacılara doğru ilerleyen bir süvari atının yularını tuttu. Geriye doğru çevir alçak. Ruhu satılmış. Çok çektik sizden. Başkan, bir işaretle kızgınlıktan kudurmuş olan işçiyi durdurdu. Sakin olun kardeşler. Tıpkı sizler gibi ben de derinden sarsıldım hükümetin bu ukala, protestoyu hak eden tutumu karşısında... Ve ben bunu belediyelere ve kongreye bildireceğim. Baskıya baskıyla cevap vermeyeceğiz. Bu kiralık zavallılara olan nefretimizi, onları hiç görmüyormuşuz gibi davranarak belirteceğiz. Bizim gibi silahsız insanların karşısında kahraman kesilmek çok kolay. Mitingimizi başlatalım. Aristokratlar bilsin ki eğer ordu, halkın toplantı yapmasını engellemeye cesaret ederse, yalnızca kırmızı ceketlerin değil, siyah ceketlerin altında da erkek yürekleri vardır. Silahsız ama savaşmaya hazır olan kalabalık, başkanın sözlerini, sağır edici haykırışlarla karşıladı. Süvari dikkatlice kalabalığın arasından sıvıştı ve asker kordonuna katıldı. Askerler ovaya çıkan tüm yan yolları tutmuşlardı. Göstericilerin heyecanı biraz dindi. Ama eski tasasızlık gitmişti. Bir sürprizle karşılaşmamak için gergin gergin etrafa bakınıyorlar ve arabacı Ayer'in konuşmasını dinliyorlardı. John tribünde konuşulanlardan bir tek sözcük bile kaçırmamak için kulak kabarttı. Ben, binlerce kardeşim özgürlük tapınağına saygı duruşunda bulunmaya geldiği için gurur duyuyorum. Üstümüzde sömürünün kılıcı duruyor ama gerekirse biz, halkın kılıcını çekeceğiz ve acılar içindeki İngiliz halkının başında adalet bayram etmedikçe onu kınına sokmayacağız. Bugün, etrafımda, sizin aranızda özenle bir aristokrat aradım. Yüzüne karşı düşündüğüm her şeyi söylemek için. Ama ne sokakta, ne kalabalığın arasında hiçbir lord, hiçbir prens bulamadım. Hayır, onlar Birmingham halkının haklı isyanıyla karşılaşacakları mitinge gelemezler... John dinlemekten yoruldu. Ağzını genişçe açmış nefes alıyordu. İnsan kokuyordu, çimen ve kurumuş toprak kokuyordu. Ayer, rulo yapılmış bir kağıdı yukarıya kaldırdı İşte çözüm benim elimde. Onda, herkesin oy kulanma hakkına sahip olması için tüm imkanları devreye sokacağımız yazıyor. Monarşiyi anmamak için kendimi tutamıyorum. Şimdiye kadar, o kendi için var oluyordu. Ama ben bu büyük toplantının adına söylüyorum ki, eğer artık milyonların iyiliği için var olmazsa, hiç var olamayacak. Onaylayan bağırışlar Dinleyin... Doğru... Dinleyin.. sesleri konuşanın sözlerini böldü. Öyle görünüyordu ki, ovadaki insanlar askerleri unutmuşlardı, düşmanlarınca sarıldıklarını unutmuşlardı. İşçi devam etti Açlar, savunmasızlar, dullar, öksüzler, ihtiyarlar tüm gelecek nesiller, bizim özgürlüğü kazanmamızı bekliyorlar. Hayatımızı zindana çevirdiler. Gelecek nesilleri kâbusa mahkûm etmeyeceğiz. İşçi sınıfının çıkarları her yerde aynı ve sömürenler işçilerin birleştiğini yakında görecekler. Bilgi iktidar, birlik ise güç verir. Sizi temin ederim ki güç ve bilginin birleşmesi yakın bir gelecekte tüm dünyadaki aristokrasiyi yok edecektir. Hepimiz uyanık olalım. Bakın Londra'da neler yapılıyor. Başkentte ne rezillikler yapılıyor. Zenginler, Rus despotu Nikolay'ın ve korkak Fransız despotunun ve tüm despot kardeşlerinin temsilcilerini bizim efendimiz Victoria'yla yazışmak için davet etmişler. Victoria küçücük bir kız. Onun için, elişleriyle ilgilenmek daha yararlı ve daha iyi olur... İşte aristokratlar ne işler çeviriyor. Biz onları çok az ilgilendiriyoruz. Eğer yemek yemeyi ve insan olmayı istemeseydik daha da az ilgilendirecektik eğer onlar için savaşıp köle gibi çalışarak onların doymak bilmeyen iştahlarını tatmin etseydik... Rezalet. diye bağırıyordu kalabalık. Rezil aristokratlar. Lanetleyelim onları, canlarını cehenneme gönderelim. Kendimize ve ailelerimize özen gösterelim. Biz aşağılamaları hatırlıyoruz. İntikam alabiliyoruz. Sadece Kraliyet'in parıltısını değil, lanet Bastil'i de görüyoruz. Ned Ludd gibi zeki, dedi John, ekipçi Ayer için. Konuşmacıyı, onaylayıcı ıslıklar ve tezahüratlarla gönderdikten sonra, göstericiler, Eliot'un şarkısını söylemeye başladılar. John, sözleri bilmiyordu. Zor olmayan nakaratı söylemeye başladı. Susamazdı. Sesler gırtlağından kendiliğinden çıkıyordu. John, tüm dünyaya sesini duyurmasının bile içindeki coşkuyu yansıtamayacağı kadar mutluydu. Zengin, kanun dövüyor, duymuyor yoksulların inlemelerini. Sert bakışı, aşağılayıcı ruhuyla, bizim çektiklerimize sağır. Ama geliyor hesaplaşma saati, es geçmeyecek sizi. Ölmeyecek bu sözler intikam çağrısı olacak. O'Connor, Feargus O'Connor burada. diye bağırdı Başkan. Başkan az önce yüz bin kişilik koroya şeflik yapmıştı. Bu sözcükler elektrik akımı gibi kalabalığın içerisine yayıldı. Şarkı dindi, binlerce kafa Chartist liderinin geldiği yöne doğru döndü. Anneler çocuklarını kaldırdılar. Bakın, sonsuza kadar bizim dostumuzu, bizim koruyucumuzu unutmayın. Ferman'ı o düşünmüş o ve diğer iyi insanlar. diyorlardı kadınlar oğullarına ve kızlarına heyecanlı heyecanlı gülümseyerek. İnsanlar, tribüne yaklaşan adamı görebilmek için parmak uçlarında duruyorlardı. Feargus O'Connor. Bu ismi kim bilmiyordu ki. Bravo O'Connor. Bravo. Bravo liderimize. Susun. Dikkat, dinleyin. Feargus konuşmak istiyor. En sonunda O'Connor kalabalığın karşısına çıktı. Her zaman olduğu gibi uzun uzun eğiliyor, aynı zamanda dikkatle suskunlaşmış kalabalığa bakıyor ve kendisini görmelerine izin veriyordu. O bu kısa tanışma anlarını seviyordu. Onbinlerce gözün onun yüzüne hissedilmez dokunuşunun verdiği hafif heyecanı seviyordu. Feargus'un dış görünüşü oldukça gösterişliydi. Onun konuşmalarının etkisi sadece sözlerinde değil, uzun boyunda ve güçlü jestlerindeydi aynı zamanda. Sesi keskin ve çatallıydı. Bir seksen boyunda, atletik yapılı biri olan O'Connor, bir insan azmanına benziyor ve sadece görünüşüyle bile dikkatleri çekiyordu. Tek fiziksel kusuru kısa, kalın, boksör boynuydu. Dik başı ve fular gibi bağlanmış yüksek yakaları bu kusuru saklamaya yarıyordu. Aslında bu kusur, Chartist liderinin dış görünüşüne hiç de zarar vermiyordu. İşte şimdi de hafifçe sallanarak ve çok iyi parlatılmış siyah ayakkabılarının topukları üzerinde daha da uzun görünmek için yükselerek gergin bir şekilde, kocaman güçlü başını kaldırdı. Aslında bu hareket, onun doğallığını bozmuyordu. O'Connor İngiliz değildi. Hareketlerinin sinirli canlılığı, yüzünün keskin, enerjik hatları ve sakin duramayan, yırtıcı bir hayvanınki gibi yuvarlak gözleri ondaki her şey, İrlandalılığı çağrıştırıyordu. O'Connor İrlanda kökenli olduğu için perişan oluyordu ve her şeyiyle gerçek bir Anglosakson olmaya özen gösteriyordu. Temiz, gereğinden fazla temiz İngiliz aksanıyla gurur duyuyordu. Cümle kuruluşu o denli imla kurallarına bağlıydı ki gerçek İngilizler onun doğruluğundan şüphe ediyorlardı... Feargus'un jestinde, sözünde, bakışında enerji vardı. Bu, bir hastalık nöbeti değil, büyük yaşama gücünün enerjisiydi. Harekete katılanlardan hiçbiri daha büyük bir üne kavuşamamıştı ve hiçbir ün bu kadar güçlü değildi. Her konuşmacının –eğer gerçekten konuşma kabiliyetine sahip ise– sadece kendine ait metotları, kendi denenmiş nüansları, kendi özel stili vardır. Feargus Ya zafer ya ölüm. sözleriyle başladı. Uzun ve ayrıntılı olarak dinleyicilere kendisini anlattı. Halkın ücretsiz kahramanı olduğundan söz etti. O'Connor'ın bilinçli olarak yaptığı övünmeleri ve benmerkezli konuşmaları halkı etkileyebiliyordu. O'Connor onlara köleliğin acılarını, zenginlerin alçaklıklarını, sömürünün çok çeşitliliğini anlatıyordu. Sanki kendisi bir proleter olmanın tüm kâbusunu yaşamış gibi. Bana inanıyor Feargus. musunuz. diye sordu Kalabalığın cevabı net duyulamayacak kadar güçlüydü. Fabrika sirenlerinin sesi bile, yüzbinlerce gırtlaktan aynı anda çıkan bu inanıyoruz dan daha güçlü olamazdı. Kulak kabartmış olan süvarilerin atları, yine panik içinde titrediler ve şaha kalktılar. Hemen sakinleştirildiler. Bugün Lord Brum ve yoksullar kanunu hakkında konuşacağım, dedi Feargus ve işçilerin bağlılık ve güven ifadesini çok doğal bir şeymiş gibi kabul etti. Konuş. diye cevap verdi kalabalık. Harry Brum, diye başladı O'Connor ve yumruğunu tehditle savurdu, sizin yoksullar kanununa ihtiyacınız olmadığını iddia ediyor. Çünkü her genç insan ihtiyarlığı için para biriktirmek zorundaymış. Ama Harry Brum bunu ağzının bir ucuyla söylerken diğer ucunu yamultarak kendi emekliliği için, yıllık gelirine ek olarak dört bin-beş bin fund zam yapılmasını dileniyor. Eğer halk bu hakka sahip olsaydı, ona böyle bir maaş vermezdi. Ne yapardı Harry. Devlet hazinelerine doğru sürünüp kapıyı çalardı, ama nöbetçi kapıyı açmayıp ‘Kim o.' diye sorardı. O zaman zavallı Brum şu cevabı verirdi ‘Ben eski Kayzer'im.' O'Connor alt çenesini öne çıkararak ihtiyar gibi konuşmaya başladı ‘Bin iki yüz elli fund, çeyrek yıllık maaşımı almaya geldim,' Ama nöbetçi de şunu söylerdi ‘Bugün buraya senin gibi bir sürü adam geldi ve senin için artık hiçbir şey kalmadı.' Nereye gideceğim.'. Nöbetçi de şöyle cevap verdi ‘Halk için hazırladığın Bastil'e git,' Lord Harry ve Leydi Harry Bastil'e geldikleri zaman gardiyan onlara, ‘Sizin hücreniz sağda, Leydininki de solda. Biz burada Malthusçuyuz ve çoğalmanızdan korkuyoruz. O yüzden sizi ayrı tutacağız,' derdi. Eğer ben o sahneye şahit olsaydım Leydi Brum'a acır ama Lord Harry'ye acımazdım... O'Connor'ın konuşması her dakika patlayan kahkahalar tarafından kesiliyordu. John, kalbi ağrıyasıya kadar gülüyordu. Bir ucundan diğer ucuna kadar insanlarla örtülü tüm Bullring bir ağızdan gülüyordu sadece atlar ve askerler gülümsemeye cesaret edemiyorlardı. Kahkahalar onaylayan haykırışlar ve tezahüratlar arasında boğuluyordu. Feargus ileri doğru eğildi ve beyaz bir kâğıdı salladı. Ferman'ın altı okuyacağım. maddesinin hepsini size Ferman sözcüğü söylenince şapkalar yukarı doğru uçtu. Londra İşçiler Birliği Derneği'ne ve bizim dürüst yoldaşımız William Lovett'e bildirge göndereceğiz. William Lovett bunu düşünenlerden. Şimdi sessizlik Ferman'ı okuyorum. Madde bir Reşit, akli özrü olmayan ve suç işlememiş tüm erkeklere oy hakkı, diye yavaş yavaş okuyordu O'Connor ve herkes, ihtiyar, genç, kadın, erkek, çocuk onun arkasından her sözcüğü tekrarlıyorlardı. Bullring'te bayram, hatta dua okumanın neşesi hâkim olmuştu. Madde iki... Madde iki. diye cevap verdi kalabalık, bir yankı gibi. ... her yıl seçilen bir parlamento. Parlamento. Her yıl seçilen, diye tekrarlıyordu, diğerlerine yetişmeye çalışmayan John. Madde üç Yoksulların da temsilci olabilmeleri için milletvekillerine maaş. Madde dört Burjuvaların tehditlerini ve rüşvetlerini önlemek için gizli seçim. Madde beş Ülkenin eşit seçim bölgelerine ayrılması. Böylece temsilci sayısı eşit olacak. Madde altı Zaten formalite icabı olan temsilcilerden alınan üç yüz fund sterlinin kaldırılması her seçmene aynı zamanda seçilebilme hakkı için. Burada bulunan herkesin uğruna canını vermeye hazır olduğu, bizim Ferman işte bu. Öyle değil mi arkadaşlar. Hepimiz tek bir yürek veriyordu Bullring. gibi. cevabını Ama biz mümkün oldukça kan dökmemeye çalışarak ilerleyeceğiz. Biz milyonlarca imza toplayacağız. Kraliçe ve Lordlar Kamarası milyonlarca insanın önünde bizim dürüstçe hak arayaşımızı reddetmeye cesaret etsin bakalım. O'Connor'a cevap olarak Chartistlerin marşı söylendi Çalıyor dünya üzerinde borular Özgürlük. kalkıyor dünya savaşa. Dalgalanıyor kutsal savaşın bayrağı, geliyor halklar sayısızca. Yüreğimiz ateş arzularıyla doluyor, kırıyor zincirleri ruh. Hey, var mı bir yerlerde iktidar ve güç, Köleliği yeniden doğurabilecek. Ölüm. Tüm zalimlere ölüm. Özgür bir hayat doğacak. Hava kararmıştı. Onlarca sevgi dolu el, O'Connor'ı tribünden indirdi. Dönmeye hazırlanan göstericiler meşaleler yaktılar. Bir örgücü olan son konuşmacı gaz lambalarıyla aydınlatılan tribünde konuştu. Yarı ıssız ovadakilere değil, Bullring'de hareketsizce dizilmiş askerlere konuşuyordu daha ziyade. Ey siz, halkın doyurup giydirdiği askerler siz ateşe hazır silahlarla burada durmaya cesaret ediyorsunuz. Hiç umurumuzda değil. Korkmuyoruz. Hepimiz gerektiğinde silahlanıp bölüklerde bulunan tüm askerleri kovabiliriz. Sıralar halinde dizilmiş, yanan meşalelerle karanlığı parçalayan işçiler alandan ayrılmaya hazırlanıyorlardı. Bu garip bir şenlikti. Meşalelerin ışığı, askerlerin kanlı çizgiler halindeki kan kırmızısı süngülerinde yansıyor ve üniformaların üzerindeki altın işlemelerde oynaşıyordu. Şehirdeki bayram havası, kopacak korkunç fırtınanın jeneriği gibiydi. İşçiler, olacaklardan heyecanlıydı. habersiz, neşeli ve Bu sefer ihtiyar John arka sıralarda yürüyordu. Onun için yeni sayılan marşları mırıldanıp hatırlamaya çalışıyor ve nedenini bilmeden kendi kendine gülüyordu. Kendisiyle birlikte, kutsal bir şey gibi Bullring'in ıslak toprağını götürmek istiyordu. Dilenci hayatı sürdürmekten yorulmuş, ezilmiş olan bu insanların her birini kucaklamak istiyordu. Mutluluk, insanlığın içindeki iyiliği besliyordu. John, sevgi buhranları altında eriyordu bu, elli yılda kabına sığmazca birikmiş bir sevgiydi. Hiç kimse ona dokunmamıştı. Hiç kimsenin, yoksul, yalnız işçinin şefkatine ihtiyacı olmamıştı. John'un kendisi de sevgiyi tanımamıştı. Kadınları, içkiyi aradığı gibi arıyordu. Onlar pahalıya patlamıyorlardı. Unutmaya yardım ediyorlar, bir anlık hüzünlerden ve sarhoş yalnızlığından uzaklaşma yolu oluyorlardı. Bazen onu parasız avutuyorlardı. Hatta bir tanesi ona kızıl saçlarını daha uzun süre hatırlaması için bir kurdele hediye etmişti. Ama o, gezginciliği sırasında bu kumaş parçasını kaybetmişti. Sarhoş olduğu meyhaneleri ambarlarda, kıyıda demirlerin arasında, şehir dışındaki çayırlarda yattığı kadınları hatırlamaya değer miydi. O hepsine Mary diyordu ve hepsi hakkında da iyimser konuşuyordu Kancık köpekler. Ferman, bizim Ferman, Ferman, Feargus O'Connor bizim öğretmenimiz, diye mırıldanıyordu ihtiyar kendisinin bestelediği şarkıyı. Kendi kortejiyle birlikte şehre, kenar mahallelerdeki bir sokağın başına gelmişti. Uzaklarda Var ol Britanya müziği çalıyordu işçiler ise Var ol Ferman ı söylüyorlardı. Hiç kimse, subaylardan birinin delilikten veya intikam isteğinden dolayı mahmuzu vurup atını şahlandırdığını ve kalabalığın üstüne saldırdığını fark etmedi. John, üzerinde atın gövdesinin arka yarısını, çizmenin kalın tabanını gördü. Hiç paniğe kapılmadan eyere yapıştı. Ayaklarının üzerinde duramadı ve at onu sürükledi. İşçiler beklenmedik saldırıdan yumruklarla korunuyorlardı. Çizmesine tutunmuş ihtiyarla birlikte, subay, kenara çekildi. Kan içiciler ve onların kiralık adamlarına karşı çılgınca lanetler kusan John'un dışında, hiç kimse gözaltına alınmamıştı. Mutlu gün, ihtiyar için polis karakolunda ağır bir geceyle bitti. Siz, bir Kraliyet subayının atına hakaret etmekle suçlanıyorsunuz, diye bildirdiler John'a suçunu ve onu hücreye kapattılar. Hücrede ertesi gün dövülecek olan iki kişi yatıyordu. İhtiyar, hava aydınlanana kadar hücre arkadaşlarına Ferman'ı, Bullring'deki mitingi ve kahraman Feargus'u anlattı. Sabahleyin, en azından ambardaki köşesi kadar rahat olan polis karakolunu ve yeni arkadaşlarını büyük bir üzüntüyle terk etti. Ortak hücrelerde, tıpkı yolcu arabasındaki gibi kolayca arkadaşlık kurup birbirlerini tanıyabiliyorlardı. John, bir gecede kendisiyle ilgili hatırladığı her şeyi anlatmış ve ayrıntılı iki hayat hikâyesi dinlemişti. Gözaltına alınan iki adamın anlattıklarından, John, onların hırsızlıkla suçlandığını, birisinin bir yıl önce alkol fabrikasından atıldığını, diğerinin ise vergiler yüzünden iflas edip iş aramak için köyünü terk ettiğini öğrendi. İkisi de yiyecek çalarken yakalanmıştı. John, sopa dayağından kurtarılmış, daha önce ödenen kefaletten dolayı serbest bırakılmıştı. Kefalet, Doktor Taylor'un ricası üzerine zengin bir işyeri sahibi olan aşırı Chartist biri tarafından yatırılmıştı. Arkadaşları onu karakolun kapısında karşıladı. İhtiyarın gözleri nasıl yaşarmasındı ki. O an kendisini en korkunç hapishaneden, yalnızlığın hapishanesinden çıkmış gibi hissetti. Görünüşe göre, dedi Willy Brinter'in elini sıkarken, tabutumun arkasından da yürüyenler olacak. Sen rahat ol, biz seni Ferman gibi götüreceğiz. Sadece imzalar yerine peşinden canlı insanlar yürüyecek, diye cevap verdiler. Yeşil sokakta, çamaşırcı Clara, subayı döven ihtiyarın öyküsünü kahramanca ayrıntılar ekleyerek anlatıyordu. İddianamede ihtiyarın sadece atı dövdüğünün yazması önemli değildi. Clara halkın haklarını koruyan bu cesur kahramanla aynı mekanda yattığından dolayı gurur duyuyordu. Akşam Clara, John'un şerefine bira kaynatıp ambar sakinlerine dağıttı. Birmingham'ın en renksiz ve hüzünlü sokağı Yeşil sokak, böyle gürültülü bir şölen görmemişti. Işığın ancak deliklerden girdiği, insandan ziyade hayvan barınaklarına benzeyen buradaki binalar, özel bir karamsarlığa ve yıkık döküklüğe sahipti. Yeşil sokağın adıyla alay edilircesine taşlar arasında hiçbir cesur otçuk, hiçbir ağaççağız yoktu. Sokağın boş alanla birleştiği yerde şehir çöplüğü vardı. John, Chartistlerin örgütüne üye olmaya karar verdi. Bunu, kendi komitesine, işyerinin sahibine ve ambarın kiracılarına bildirdi. Ferman'ı kendi elleriyle imzalamak istediği için isminde ve soyadında geçen harfleri öğrenmeye başladı. Ferman'a, okuryazarlığı olmayan insanların kullandığı işareti bırakmak istemiyordu. İhtiyar için bahar, mutlu bir gün gibi geçti. İşyerinde, kavşaklarda, belediyenin ilan panosunun önünde duran yolcular arasında, küçük meyhanelerde, fabrika kapılarının önünde her yerde seçim hakkı ve halkın parlamentoya karşı bildirisindeki Altı Madde'nin her biri hakkında ajitasyon yapıyordu. İhtiyar, Ferman'ı on milyon kişinin imzalayacağını ümit ediyordu. Geceleri, genellikle uyuyamadığı saatlerde, Willy Brinter'in yardımıyla öğrendiği harfler onun üzerine geliyor, tavanı deliyor, gökyüzünden meteorlar gibi düşüyor, sık ekilmiş kasvetli ağaçlarla birleşiyor, İngiliz ormanlarının sıralarına giriyor, nehir yataklarının kumları gibi birikiyorlardı. Milyarlarca harf, kâğıdın çizgisi üzerinde, tellerdeki kuşlar gibi diziliyordu. Böylece soyad ve ad sütunları oluşuyordu. Sayısız John Smith vardı. Bir John Smith'i diğerlerinden farklı kılmak için ne yapmalıyım. diye merak ediyordu ihtiyar. Her fabrikanın, her şehrin kendi John Smith'i vardı Birinci John Smith, ikinci John Smith, yirminci... Hayır, öyle olmamalı. İhtiyar, nasıl olması gerektiğini bilmiyordu. Ama, benim gibi ihtiyar bir John Smith olacağını hiç sanmıyorum, diyor ve yine büyük bir zevkle bir avantaj gibi kendi yıllarını vurguluyordu. İhtiyarlık onun sınıfındaki insanlar için müthiş bir ayrıcalıktı. Yazacağım John Smith, 59 yaşında. Chartist harekete katılmak, John için düşüncenin ve konuşmanın okulu oldu. Sözü, bir zamanlar çıkrığı ve daha sonra bileyleme taşını kullanmayı öğrendiği gibi öğrendi. Dokuma işçisinin, dokuma makinesinin üzerindeki dağınık ipliklerin uçlarını topladığı gibi, o da kendi düşüncesini yönetip toplamayı öğrendi. Sözlerle silahlanmıştı ve onlarla darbeler indirmeye çalışıyordu. Eskiden istemeyerek de olsa suskun olan, sonra da sözü keşfeden tüm insanlar gibi zapt edilmez derecede konuşkan olmuştu. Yeşil sokağındaki nemli ambarın tüm köşe kiracıları döşek ve somyalarının üzerine yatmış, ihtiyarın akşam konuşmalarını dinliyorlardı. Willy Brinter, artık kısa süre önce öğrencisi olan ihtiyarla, güzel konuşmada yarışmaya cesaret edemiyordu. Her zaman kesinlikle yeniliyordu. İhtiyar John, kendisinde bulduğu her şeyi, şimdiye kadar belleğinin hareketsiz kuytuluğunda, tecrübesinde ve düşüncesinde yatan her şeyi anlatmaya çalışıyordu. John, acele ediyordu Sanki bu, hayatının son baharıymış gibi. Toprak zeminin üzerindeki komşuları onu can kulağıyla dinliyordu. Bullring'deki mitingden önce, ihtiyar John'un bu kadar çok şey bildiğini kim tahmin edebilirdi ki. Kötülük yavaş yavaş yayılmış, diye heyecanla konuşuyordu ihtiyar. Herkesin seçme hakkına sahip olması, belki de bir zamanlar her insanın sahip olduğu bir hakmış ama halk bunun değerini bilmeyip bazı kritik zamanlarda kendisini kandırmalarına ve dolandırmalarına izin vermiş. Böyle anlıyorum ben her şeyi. Melor diyordu ki –o her zaman gerçeği söylerdi– bir zamanlar İngiltere'de yoksullar yokmuş. Belki de sadece tembeller arasında varmış. Vergiler düşükmüş, parlamento ise halkın tümü tarafından seçilip herkesin iyiliği için çalışıyormuş. Biz haklarımızı yavaş yavaş kaybetmişiz. Körler. Cennette bile eşitlik yok ki, yeryüzünde nasıl olsun, diye sözünü kesti birileri. Aristokrasi, halkın çok zengin olmasından korkmuş ve kurnazca kanunlar çıkarmış bizi kandırmak ve kendi felaketini hazırlamak için, diye hiç şaşmadan devam ediyordu John. Kanunları, sakın ola ki halk bolluğun oltasına takılmasın diye çıkarmışlar. Ama bu ilk kanunlar çıktığında bile, işçi yeterince iyi kazanıyormuş ki yiyebiliyor, altına sığındığı bir saçağı olabiliyor ve doğru dürüst giyinebiliyormuş. Bizim atalarımız kendilerine yağlı bir koç eti veya bir parça iyi sığır eti alabiliyorlarmış... Böyle zamanların da olduğuna inanamıyorsunuz değil mi. Ama ben yalan söylemediğimi biliyorum varmış böyle zamanlar. John sustu, dudaklarını yaladı, burnunu çekti. Ambar nem, ıslak çamaşır, kedi pisliği, çürümüş atık kokuyordu. Rüzgâr, şehir çöplüğünden ekşi, kötü kokular getiriyordu. Ama dinleyiciler bir parça kızarmış eti düşünüyor ve hayallerinin kokusunu alabiliyorlardı sadece. İşte böyle zamanlarmış. Ya şimdi, biz ne zaman koyun eti yiyebiliyoruz. Aristokratlar kendilerine gelip halkın daha az yemesi için çaba sarfetmişler. Ama bu da onlara az gelmiş. Bizim