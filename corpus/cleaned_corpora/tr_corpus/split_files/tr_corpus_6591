de aynı süreçten geçerek, buzyalaklarının parçalanma yoluyla genişlemesi ve buzun çalışması sonucu oluşur. Buzul boynuzları tek bir dağı çevreleyen buzyalakları yüzünden oluşur. Aretler de benzer şekilde oluşur ancak buzyalakları bir daire içinde değil de karşılıklı olarak bir sırtın iki yakasında bulunur. Aynı zamanda iki paralel buzulun birbiriyle çarpışmasından da oluşabilir. Bu şekildeki buzul dilleri aşınma yoluyla sırtları kazarak vadi duvarlarını zımparalar. Buzulun yolu üzerinde bulunan bazı kaya oluşumları "hörgüçkaya" diye bilinen küçük tepecikler şeklinde aşınır. Buzul aşınması yoluyla oluşan bu tepecikler, uzun yuvarlağımsı, asimetrik ve hörgüç şeklinde kaya yatağının şekillenmesiyle oluşur. Buzulun geldiği yöne doğru tatlı bir eğimle inen kayaların, buzulun gittiği yöne doğru olan eğimleri ise oldukça diktir. Buzulun geldiği taraftaki yüzey aşınırken, diğer taraftan kaya parçaları koparılarak buzla beraber taşınır. Bu yüzdeki kaya, suyun etkisi, çatlaklardaki buzlanma ve yapısal stres nedeniyle parçalanır. Aşınma bölgesinden akan su, buzuldan uzaklara giderken beraberinde ince aşınmış çökeltileri de götürür. Akan suyun hızı azaldıkça, askı halindeki bu maddeleri taşıma yetisi de azalır. Yavaş yavaş bu maddeler su tarafından tortu halinde bırakılarak alüvyon düzlüğü oluşturur. Alüvyon vadilerinde ortaya çıkan bir oluşum da kazan adı verilen havuzcuklardır. Buzulların yarattığı çukurlar buzul tillerinde de oluşur. Büyük bir parça buz bu tilin içinde sıkışıp, buzul geri çekildikten sonra eridiğinde çökelti içinde delik şeklinde oluşumlar bırakır. Bir kilometre çapında bir buzulun erimesi için yaklaşık 30 yıllık bir zaman gerekmektedir. Bu şekilde oluşan çöküntülerin çapı genelde 2 km'yi geçmese de, ABD'nin 10.000 göl ülkesi diye bilinen Minnesota eyaletinde bu şekildeki bazı çöküntüler 10 ila 50 metre derinliğe sahip olup 50 km çapa ulaşırlar. Bir buzul boyut olarak kritik noktaya ulaştığında akışı durur ve buz sabit hale geçer. Bu esnada erimeyle oluşan su buzulun üstünden, içinden ve altından akmaya ve gerisinde tortul çökeltiler bırakmaya devam eder. Buz eridikçe arkasında bu tortuların oluşturduğu sütun, teras ya da öbek şeklinde çökeltiler bırakır. Bu çökeltiler genel olarak "buz ile temas halindeki çökeltiler" olarak bilinir. Sütun ya da höyük şeklindeki çökeltilere kama denir. Bazı kamalar, erime suyunun buzulun içindeki açıklıklardan bıraktığı tortularla oluşur. Diğer bir deyişle kama, erime suyunun buzulun dışına doğru yarattığı deltalarda tortu bırakmasıyla oluşur. Buzul, bir vadiyi işgal edince vadinin kenarlarında teras ya da "kamalar" oluşturabilir. Uzun ama genelde dar olan, yılankavi şekildeki çökelti tipine esker denir. Buzul eridikten sonra geride erime suyunun taşıyarak bıraktığı kum ve çakılın oluşturduğu sırt şeklidir. Bu sırtların bazıları 100 m yüksekliğe sahiptir ve uzunlukları da 100 km yi geçebilir. Çok ince buzul çökeltileri ya da kaya unu, çoğunlukla çıplak yüzeylerden rüzgârlarla alınıp asıl alüvyon biriken alandan ötelere taşınır. Rüzgârla taşınan lös çökelleri Çin'in bazı bölgeleri ve ABD'nin ortabatısında görüldüğü gibi yüzlerce metre derinliğe sahip olabilir. Buzullar başlıca ikiye ayrılır: Buzul olarak adlandırılan oluşumların klasik bir biçimidir: Karın üzerine çıkan zirvenin hemen altında besleme havzası görevi yapan buzyalağı ve bir vadinin tüm genişliğini kaplayan ve ırmak şeklinde uzanan bir buzdili ile akarsuya dönüşen buzul cephesi. Bir vadi buzulu bir veya daha fazla birikme bölgesinden oluşabilir. Komşu buzullarla birleşerek akan buz kütlesi daha da büyüyebilir. Vadi buzullarına örnekler: Genelde bir dağın yamacında bulunan küçük buzullardır. Tek bir birikme bölgesinden ve bazen de küçük bir hareket bölgesinden oluşur. Bu buzullarda aşınma bölgesi ile nadiren karşılaşılır. Buzuldan kütle kaybı ya uçunum ile ya da buz bacalarının (serakların) düşmesi ile olur. Buz bacalarının düştüğü yerde buzul oluşumları ortaya çıkabilir. Yamaç buzullarına örnekler: Yamaç buzullarındaki buz bacalarının düşmesi sonucu ortaya çıkan ve çok yer kaplamayan buzul tipleridir. Aslında bunlar yamaç buzullarının aşınma bölgesi sayılabilir. Vadi buzulu oluşturamayacak kadar küçük olan bu buzullarda hem uçunum hem de yüzeyden erime görülebilir. Bir buzyalağının tamamını kaplayan ve burada sabit duran buzul biçimidir. Aslında bir vadi buzulunun birikme bölgesidir. Bir birikme bölgesi, dar bir hareket bölgesi ve aşınma bölgesi bulunur. Buzyalağı buzuluna örnekler: Bir dağ sırasının eteğindeki düzlüğe ulaşan vadi buzulunun bir çeşididir. Birikme ve hareket bölgesi klasik yapıdadır ancak aşınma bölgesi ya parça parça yayılır ya da tek bir buzul parçası olarak düzlüğü kaplar. Buzul parçasının önünde bir sandur düzlüğü oluşabilir. Bu düzlükte drumlin (hörgüçlü kaya), esker, kama, kazan, eratik blok ve buzultaş gibi buzul oluşumlarına rastlanır. Dağeteği buzullarına örnekler: Bir buzulun dillerinden birinin denize ya da okyanusa ulaşmasıdır. Böyle bir buzul deniz seviyesinde yıllık ortalama sıcaklığın donma sıcaklığına yakın olmasını gerektirdiği için, bu duruma ancak yüksek enlemlerde rastlanır. Fiyortlara dökülen bu tür buzullara Norveç ve Alaska'da rastlanır. Kıyı buzullarına örnekler: İnlandsis buzullarının özelliklerini paylaşırlar. Geniş bir yüzeye sahip, rastgele biçimlenmiş, kayalık katmanın büyük bir eğimde olmadığı ve geniş buzul cepheleriyle ya da buzullarla buzun tahliye edildiği kalın buzullardır. Aslında, genellikle dağların ya da yanardağların zirvelerinde bulunan küçük inlandsistirler. Eski buzul çağlarından kalan buzul kalıntılarıdır. Doruk buzullarına örnekler: Kaya buzulunun; kaya parçalarının arasına sızan suyun donması, oluşan kütleyi eğim doğrultusunda hareket ettirmesi ile oluştuğu kabul edilir. Yavaş hareket ederler. Bazı canlı kaya buzullarının boşluklarında duru buz görülür. Bu buzlar; yağmur suyunun sızması, eriyen buz yalağı buzulundan, yeraltı sularından oluşabilmektedir. Hareket hızı üst kısma göre alt kısımda daha yavaştır. Bazı kaya buzulları hareket etmez. Yayıldıkları alan çok geniş ve kalınlıkları fazla olduğu için, arazi şekilleri biçimlerini etkilemez. Muazzam büyüklükte buz yığınlarından oluşurlar. Üst kısımları genelde çok az eğimli bir düzlüktür, ara sıra ataklarla bölünürler. Parçalı ya da bütün olarak akar ve buz akıntıları oluştururlar. Genişliği 50.000 km²'den daha az olan kıtasal buzul tipidir. Buzul şapkasına örnekler: 50.000 km²'den daha geniş, kıtasal buzul tipidir. Bunlarda buz halinde bulunan su miktarı çok önemlidir. Eğer Grönland'daki buz erirse dünya denizleri 6 metre yükselir. Antarktika'daki buz erirse, bu yükselme 65 metreye kadar çıkabilir. DÃ¼nya'da iki tane inlandsis vardÄ±r: Buzullar sıcaklıklarına göre de sınıflandırılır. Bu sınıflandırma buzulların yüksekliği ve bulundukları enleme bağlı olduğu kadar, altlarında volkanik hareketlilik olup olmamasına da bağlıdır: Sıcaklığa göre sınıflandırma çeşitlilik gösterdiği için, erime durumunu tanımlamak üzere buzulların değişik bölümleri kullanılır. Yaz aylarında bile erime olmayan bölüme "kuru kar bölgesi" denir. Yüzey erimesi bulunan ve genellikle eriyip tekrar donmuş buz lensleri ve buz tabakaları olan bölüme "süzülme bölgesi" denir. Önceki yaz sonundan beri toplanan karın 0 °C'ye geldiği yere "ıslak kar bölgesi" denir. "Ekleme buz bölgesi" ise çok fazla erime ve donma olan ve buz lenslerinin tek bir kütle oluşturacak şekilde kaynamış olduğu bölümdür. Buzullar önemli birer turist cazibe noktasıdır. Buzullara gitmenin değişik nedenleri vardır: Güneş sisteminde yalnız Dünya üzerinde değil diğer gezegen sistemlerinde de buzullar bulunur: = Dış bağlantılar = Meyve suyu Meyve suyu, doğal olarak meyve dokusunda bulunan sıvıdır. Meyve suları, ısı veya çözücü kullanılmadan, taze meyvelerin ezilmesi veya sıkıştırılması ile hazırlanılır. Örneğin, portakal suyu portakal meyvesinin özütüdür. Meyve suları en çok şişe, Tetra Pak ve plastik şişe ambalajlarında satışa sunulmakdadır. Bazı popüler meyve suyu türleri elma, portakal, vişne, greyfurt, ananas, domates, hint kirazı, üzüm, yabanmersini ve nar sularıdır, ama diğer popüler türleri de var. Jimnastik Jimnastik veya cimnastik, bedeni, fiziksel yapısını düzeltme güçlendirme ve geliştirme amacıyla düzenli hareket ettirme sanatıdır. Bedeni çevikleştirmek ve güçlendirmek için yapılan alıştırmaların tümü, idman ve kültürfizik hareketleri jimnastiğin kapsamına girer. Bu disiplin; erkeklerde, yer alıştırmaları, paralel bar, barfiks, halka ve kulplu beygir; kadınlarda yer alıştırmaları, türdeş olmayan çubuklar, barfiks, denge kalası alıştırmalarını içerir. İyileştirme ve öğrenme amaçları güden tıbbi jimnastik ve eğitim jimnastiğiyse sanattan çok bilim ulamı içinde sayılmaktadır. İnsanın fiziksel ve ahlaki yetilerini eğitmek, fiziksel ve ruhsal verimini artırmak amacıyla beden çalışmalarından yararlanan "fiziksel eğitim", jimnastikten ayrı bir daldır. Kuter Kuter İngilizce "to cut" kesmek fiilinden gelmektedir. sosis ve salam hamurunun kuter dışında elde edilmesi hemen hemen olanaksızdır. XX. yüzyılın başına kadar hamur zırh benzeri bıçaklarla yapılmakta idi. halen güney, doğu ve güneydoğu anadolu da kebap kıyması zırh ile yapılmaktadır. kuter denen bir tekne (tabla) ve tekneye dikey olarak konulmuş 2-3-4 veya 6 bıçaktan oluşan ve farklı hızla dönen bıçak takımlarından ibarettir. bıçaklar kullanış amacına göre faklı olmaktadır. yağ ve donmuş et için faklı bıçaklar kullanılmaktadır. teknolojinin gelişmesiyle birlikte farklı amaçlar için değişik kapasiteli kuterler üretilmeye başlanmıştır. üretilecek ürünün çeşidine göre en iyi karışımı yapabilen vakum paketler veya pişmiş ürün üretildiyse ısıl işlem uygulanarak haşlama ve pişirme işlerini doğrudan kuterde yapabilen pişirici kuterler de mevcuttur. Biyosfer 2 Biosfer 2 ("Biosphere "2), John Polk Allen tarafından Oracle, Arizona'da kurulmuş suni bir kapalı ekosistemdir. 1987-1989 arası insanoğlunun kapalı bir biyosferde nasıl yaşayacaklarını test etmek üzere kurulmuştur. Uzay kolonizasyonu için kapalı ekosistemlerin kullanım imkânlarını ve dünyaya zarar vermeden biyosfere yapılabilecekleri araştırma olanağı vermiştir. İsim ilk biyosfer olan dünyadan esinlenmiştir. 200 milyon $'lık proje Edward Bass tarafından desteklenmiştir. Yankı uyandırması beklenen deney, başarısızlıkla sonuçlanmıştır. Beklenenin aksine ortamda bulunan canlıların çoğu can vermiş, deneyin içinde yer alan ikisi kadın, ikisi erkek toplam dört kişi de uykularından nefes darlığı, oksijen yetersizliği gibi sorunlarla uyanmıştır. Kesif yem Kesif, kelime olarak "yoğun" ve bazı kaynaklarda "konsantre" yem anlamına da gelir. birim hacimde sindirilebilir besin miktarı fazla selüloz değeri %18 den azdır. Gıda sektöründe besi dönemi uzun hayvanlarda et bağlama süreci bittiğinde yağ depolama artmakta, uzun süre kesif yemle beslenen hayvanlarda daha fazla yağa rastlanmaktadır. Kesim dönemi kışa rastlayan hayvanlar yazın kesilenlere göre daha yağlı olmaktadır. Rasyon bir hayvanın 1 günde yiyeceği yem demektir. Rasyonun %60'ını kaba yemler %40'ını kesif yemler oluşturur. Paraziter hastalÄ±k Parazitler genel olarak organizmayı tahrip etmekte soyucu, sömürücü, mekanik olarak etkilemekte ve diğer hastalıklara canlıları dispoze kılmaktadırlar. Paraziterlerin hemen hemen bütün salgıları, sindirilmemiş artıkları organizma için toksiktir. Ayrıca bazı parazitlerin özel toksinleri vardır. Bunları salgılayarak hücre ve dokuları eritirler, kanın pıhtılaşmasına engel olurlar. Bu toksinlerle organizma tedricen zehirlenir. Alyuvarları erittiğinden Anemi meydana gelir. Kan tablosu değişir. Toksinlerin sinir sistemine de etkisi vardır. Bunun sonucu bazen felçler ve kuduz benzeri semptomlar meydana gelir. Gelişmede gerilik meydana gelir. Genital organların küçüldüğü, atrofiye olduğunu bildiren araştırmalar vardır. Parazitler mekanik olarak da organizmaya zarar vermektedirler. Bulundukları organlara mekanik olarak basınç yapmaktadırlar. Bunların sayısı kadar bulundukları organın da önemi vardır. Beyin,göz gibi nazik organlarda bulundukları zaman, sayıları az da olsa meydana getirdikleri etki büyüktür. Hücre parazitleri çoğalırken hücreleri parçalarlar. Bazı parazitler safra kanalını tıkayarak sarılık meydana getirirler. Bazı parazitler de, örneğin bağırsakta yaşayanların birkaç tanesi bir araya gelerek bağırsakları tıkarlar ve şiddetli hazımsızlıklara sebep olurlar. Parazitlerin genç şekilleri organizmada göç ederken diğer bazı hastalık etkenlerini de beraberinde sürükledikleri gibi, zayıf düşürdükleri organizmalarda salgın hastalıkların kolaylıkla etkimesine sebep olurlar. Bundan ötürüdür ki, paraziter hastalıklara yakalanan hayvanlarda diğer hastalıklar da kolaylıkla yerleşebilmektedir. Parazitlerden mütevellit metabolik bozukluklar,vitamin,hormon dengesinin bozulması, özelikle hayvanların iyi beslenemedikleri hallerde doğal direncin bozulması sonucu parazitlerin etkileri artmaktadır. Paraziter hastalıklar bariz bir şekilde dikkat çekmediği, ölüm olayları görülmediği hallerde, bunların meydana getirdikleri verim düşüklüğünü kesin olarak hesaplamak güçtür. Paraziter hastalıklarda görülen semptomlarla, klinik olarak hastalığı teşhis etmek zordur. Ancak parazitin kendisini veya gelişme devirlerini görmek ile kesin teşhis konur. Bazı hallerde birkaç paraziter hastalık birlikte seyreder ki böyle durumlarda telefat artar. Seröz bezler Seröz bezler; hücreleri muköz bezlere göre daha küçük görünen, salgıları sulu ve akışkan olup, protein içeren yapıda salgı yapan bezlerdir. Çekirdekler bazal yarıda bulunur. Enzim bakımından zengin olan salgı maddesinin boşaltılmasına bağlı olarak hücrenin apikal taraftaki sitoplazması çoğu zaman boş görülür ya da salgı granülleriyle doludur. Vücutta pankreasın dış salgı bezi, kulakaltı tükürük bezi, karaciğer, böbrek ve ağızdaki tükürük bezlerinin seröz kısımları bu tip bezlere örnektir. Muköz bezler Muköz bezler; hücrenin büyük kısmında yapışkan musin maddesi bulunur. Salgı kıvamlı, kaygan ve yapışkandır. Salgılarına mukus denir. Mukus, bulunduğu epitelin üst yüzeyini korumaya yardımcı olur. Hücrelerin çekirdekleri, yassılaşmıştır ve bazal kısımda bulunur. Muköz bez hücreleri, metakromazi özelliği gösterirler. Çok hücreli ilkel hayvanların ve bitkilerin çoğunda muköz hücreler bulunur. Islak ve nemli yerlerde bulunan kayganlık bundan kaynaklanır. Goblet hücreleri, çenealtı ve dilaltı tükürük bezleri , dişi üreme kanalı ve yemek borusu bu tip beze örnektir. Seromüköz bezler Seromuköz bezler; hem seröz hem de muköz salgı salgılayan karışık yapıdaki bezlerdir. Muköz hücreler daha çoğunluktadır. Seröz hücreler ise, son kısımlarda bulunup, yarımay şeklinde muköz hücreleri sarar. Bu yerleşim düzenine Giannuzzi yarımayı denir. Bu yarımayın seröz hücreleri salgılarını ince kanallar yardımıyla lümene ulaştırırlar. Burundaki, trakeadaki ve bronşlardaki salgı bezleri bu tiptir. SerÃ¶z Seröz şu anlamlara gelebilir: Aydoğdu, Şumnu Aydoğdu (Bulgarca : "Изгрев", "Izgrev"), Bulgaristan'daki Şumnu şehrinin kuzeydoğusunda bulunan küçük bir köydür. Köyden geçmekte olan Şumnu - Bohçalar yolu sayesinde köyün önemi zamanla artmıştır. Köy, üç mahalleden oluşmaktadır. 1954 yılında kurulan kooperatif sayesinde halkın geliri az da olsa yükselmiş, 1960'lı yıllarda motosiklet, 1980 senesinden sonra köyde otomobil sayısı artmıştır. 1950 yılından beri mevcut olan tiyatro salonu sayesinde uzun kış geceleri komşu köylerden de gelen tiyatro gösterimleri ile renkli geçmekte idi. Düzen 1985 yılındaki olaylardan sonra bozuldu. Yerli öğretmenlerin hepsi komşu ülkeye göç etti. Okul öğrencisiz kaldı. Köyün nüfusu yarı yarıya azaldı (1989 yılında). Kooperatifin dağılması ile (1990 yılında) bağ ve meyve bahçeleri söküldü. Gençler işsiz kaldı. Bulgaristan da Türk yazarlar arasında yer alan eğitimci yazar Embiya Ulusoy Aydoğudu Köyünde doğumuştur. Türkiye Cumhuriyeti'ne göç edenlerin hasret gidermeleri ve yeni yetişen neslin de kaynaşması için her yıl Temmuz ayının ilk Pazar günü geleneksel "Aydoğdulular Günü Pikniği" yapılmaktadır. Merokrin bezler Merokrin bezler; sitoplazmalarından kayıp vermeden ya da çok az miktarda kayıpla salgı yapan hücrelerin oluşturduğu bezlerdir. Bu tip hücrelerde granüllü endoplazmik retikulumda oluşan salgı, Golgi aygıtına aktarılır. Burada son şeklini alıp, kesecikler (granüller) halinde hücrenin apikal kısmından dışarı verilir. Salgılandıkları organın yüzeyini nemli ve kaygan tutarlar, terlemeyi sağlarlar. Tükürük bezleri, ter bezleri, pankreasın bir kısmı, sindirim, solunum ve ürogenital yollardaki bezler bu tiptir. Merokrin bezlerinde ENaC adlı Na+ kanalları vardır. Apokrin bezler Apokrin bezler; salgılama sırasında hücrelerinden bir miktarda sitoplazma (yaklaşık 2/3'ü kadar) ve bazı parçalar kopararak salgı üreten hücrelerin oluşturduğu bezlerdir. Hücre, kopan kısımlarını onararak yeniden salgı yapacak duruma gelir. Salgıları yapışkan, bulanık ve yoğun kokuludur. Bu nedenle Koku Bezleri de denilir. Genellikle ergenlikte salgı yapmaya başlarlar. Bu salgının yapıldığı yerlerde mikroorganizmaların üremesi olağandır. Kulak kiri oluşturan bezler, göz kapağındaki Moll bezleri, koltukaltı, kasık, meme başı, anüs çevresinde bulunan bezler bu tiptedir. Holokrin bezler Holokrin bezler; salgılama sırasında tüm hücre içeriğinin ya da hücrenin tamamının kullanıldığı bezlerdir. İki çeşidi vardır: Turan Turan aşağıdaki anlamlara gelmektedir: Proletarya Proletarya (Latince "proles" kelimesinden gelir) alt sosyal sınıfı tanımlamak için kullanılan terim, bu sınıfa mensup kişilere proleter denir. İlk olarak oğullarından başka malı olmayan insanları tanımlamak için kullanılan aşağılayıcı bir kelime iken, Karl Marx`tan sonra işçi sınıfını tanımlamak için kullanılan sosyolojik bir terim halini almıştır. Marksist teoride proletarya üretim araçlarına sahip olmayan sınıfın adıdır. Proleter ücret alan işçidir. Proletarya, Feodalizmin çözülmesiyle mülksüzleşen insanların, Emek gücünü belli bir ücret karşılığında satmaktan başka yaşam seçeneği kalmamasıyla ortaya çıkan, üretimdeki konumları itibarıyla belirli bir grup oluşturan kesimin sınıfsal olarak tanımlanmasıdır. Marksizm proletarya ve burjuvaziyi (kapitalist sınıf) birbirinin zıddı iki pozisyona koyar, örnek olarak fabrika işçisi ücretini olabildiğince fazla almak isterken patron sayılan üretim araçlarına sahip insanlar da olabildiğince az vermeye çalışır. Bunun da ötesinde, her iki sınıf, üretimdeki yerleri ve toplumsal yaşamdaki konumlarıyla tamamen çatışma halindedirler. Bu çatışma geçici ve aşılabilir değildir aksine, ancak sınıfsız topluma geçildiğinde bitecek bir çatışmadır. Proletaryanın sınıfsal çıkarları, Marksist teoriye göre, mevcut toplumsal sistemin tamamen aşılmasını ve bir sınıf olarak kendisinin de ortadan kalkmasını gerektirmektedir, oysa "burjuvazi" kendi varlığını bu sistemin devam ettirilmesinde bulur. Marksizm'e göre kapitalizm işçi sınıfının burjuvazi ("kapitalistler", üretim araçlarına sahip olanlar) tarafından sömürülmesine dayanır. Bu sömürü şöyle gerçekleşir: işçiler, kendi başlarına üretim araçlarına sahip olmayanlar, hayatlarını sürdürmek için bir iş bulmak zorundadırlar. Bir kapitalist tarafından işe alınırlar ve onun adına çalışmaya başlayarak ortaya çeşitli ürünler koyarlar. Daha sonra bu mal/ürünler kapitalistin kendi malı olur ve kapitalist bunları pazarlayarak/satarak gelen paranın hepsine el koyar. Kazanılan paranın bir bölümü işçinin "yevmiye"sine ayrılırken, diğer kısım (artı değer) giderler çıktıktan sonra kapitaliste kar olarak kalır ve döngü böyle devam eder. Yani "kar" bütünüyle emekten kaynaklanmaktadır. Bu yüzden Marksizme göre, birileri ortaya konan ürünün karşılığını tam olarak alamamakta birileri de emek harcamadan ürünün karşılığını hak etmeden almaktadır. Sınıf mücadelesi de tam bu noktadan temellenip çelişik toplum yapısına zemin hazırlamaktadır... Ulvi Cemal Erkin Ulvi Cemal Erkin (14 Mart 1906 - 15 Eylül 1972), Türk Beşleri arasında yer alan çağdaş müzik bestecisi ve müzik öğretmeni. Birinci kuşak çağdaş Türk müziği bestecileri arasında yer alan Erkin, opera dışında hemen bütün formlarda yapıtlar vermiş verimli bir bestecidir. Besteciliğin yanı sıra orkestra şefliği, piyano öğretmenliği ve Türkiye Cumhuriyeti’nin ilk yıllarında açılan müzik kurumlarında yöneticilik yaparak “müzik devrimi”nin sevilmesi ve yaygınlaştırılması konusunda öncülük etmiştir. Müzik tarihinde Türk Beşleri adıyla anılan sanatçılar arasında yer alır. 1971 yılında devlet sanatçısı unvanı ile onurlandırılmıştır. 1906 yılında İstanbul’da dünyaya geldi. Babası, üst düzey bir bürokrat olan Mehmet Cemil Bey, annesi Nesibe Hanım’dır. Diplomat Feridun Cemal Bey (Erkin)’in kardeşidir. Yedi yaşındayken babasını kaybetti. Dedesi Abdullah Behçet Bey’in evinde büyüdü. İlk müzik derslerini piyano çalan annesinden aldı. Piyano derslerine önce Mercenier adlı bir Fransız öğretmenden, daha sonra İstanbul’da tanınmış bir öğretmen olan piyanist Adinolfi’den dersler alarak devam etti; bir yandan da Galatasaray Lisesi’nde eğitimini sürdürdü. Millî Eğitim Bakanlığı’nın yurtdışında müzik öğrenimi görecek gençleri seçmek için açtığı sınavı kazanarak 1925 yılında Paris’e gönderildi. Paris Konservatuvarı’nda Jean Batalla, Isidor Philipp ve Camile Decreus ile piyano, Jean Galon ile armoni, Noel Galon ile kontrpuan çalıştı; daha sonra Ecole Normale de Musique’de, Jean Galon ve Nadia Boulanger’dan kompozisyon dersleri aldı. Beş yıllık öğrenimini Paris Konservatuvarı ile Ecole Normale’de başarıyla tamamlayan genç sanatçı, 1930 yılında yurda dönerek Ankara Musiki Muallim Mektebi’nde öğretmenliğe atandı. Çeşitli Avrupa kentlerinde öğrenimini tamamladıktan sonra yurda dönüp Ankara Musiki Muallim Mektebi kadrosuna katılan Cemal Reşit Rey, Hasan Ferit Alnar, Ahmet Adnan Saygun, Necil Kazım Akses ile birlikte müzik tarihinde “Türk Beşleri” olarak anılan grubun bir üyesi kabul edildi. Paris’te başladığı “"İki Dans"” adlı orkestra yapıtını Ankara’da bitiren bestecinin bu ilk yaratışının dünya prömiyeri, 6 Mart 1931 tarihinde Riyaset-i Cumhur Filarmoni Orkestrası tarafından gerçekleştirildi. 1932 yılında piyanist ve piyano öğretmeni Ferhunde Remzi Hanım ile evlenen Ulvi Cemal Bey'in bu evlilikten Sevin (1937) ve İçten (1941) adında kızları oldu. 1936 yılında Ankara Devlet Konservatuvarı’nın kurulması üzerine bu kurumun piyano bölüm başkanlığını üstlendi. 1949-1951 yılları arasında konservatuvarın müdürlüğünü üstlendi. Hayatının sonuna kadar bu kurumda piyano öğretmeni ve piyano bölüm şefi olarak görevine devam etti; bir yandan da bestecilik, orkestra şefliği yaptı. Türk Beşlerinin diğer üyeleri gibi eserlerinde halk müziği ezgilerinden yararlanan besteci, 1937 ve 1938 yıllarında yapılan birinci ve ikinci derleme gezilerine katıldı. Birinci gezide Sivas, Elazığ, Erzincan, Erzurum, Gümüşhane, Trabzon ve Rize illerinde; ikinci gezide Malatya, Diyarbakır, Urfa, Gaziantep, Maraş ve Adana illerinde eser derleme çalışmalarına katıldı. Besteci arkadaşı Necil Kazım Akses’le birlikte Carmen, Aida, Fidelio gibi çok sayıda önemli opera yapıtını Türkçe’ye kazandırarak opera repertuvarımıza armağan etti ve sahnelenmesini sağladı. 1943 yılında Cumhuriyet Halk Partisi’nin açtığı beste yarışmasına “"Köçekçe"” ve “"Piyano Konçertosu"” ile katıldı. Piyano Konçertosu ödüle layık görüldü; Ahmet Adnan Saygun ve Hasan Ferit Alnar ile birlikte yarışmanın büyük ödülünün sahibi oldu. Bu eser, aynı yıl 11 Mart günü Riyaset-i Cumhur Orkestrası tarafından eşi Ferhunde Erkin solistliğinde seslendirildikten sonra 8 Ekim 1943’te bombardıman altındaki Berlin’de yine Ferhunde Erkin’in solistliğinde Berlin Şehir Orkestrası tarafından seslendirildi. Sanat yaşamındaki başarıları nedeniyle Fransız ve İtalyan devletlerinin onur ve liyakat nişanları ile ödüllendirilen Erkin, 1971 yılında Türkiye Cumhuriyeti tarafından “"devlet sanatçısı"” unvanı ile onurlandırıldı. 15 Eylül 1972'de, altmış beş yaşında iken Ankara’da yaşamını yitirdi. Karşıyaka Mezarlığı’na defnedildi. Ölümünden sonra sanatçı anısına 1985 yılında pul basıldı; 1991 yılında “"Çağdaş Türk müziğinin yaratılmasına zengin esin gücüyle olağanüstü katkılarından, gelecek kuşaklara aktardığı üstün eserlerinden ve yetiştirdiği değerli öğrencilerinden ötürü"” Sevda - Cenap And Müzik Vakfı onur ödülü altın madalyası verildi. İlk yapıtlarında geç romantizm ve izlenimcilikten yola çıkan Ulvi Cemal Erkin, kısa sürede geleneksel Türk müziğinin, özellikle halk müziğinin makamsal ve ritmik gereçlerini başarıyla kullanmaya başladı; bilinçle eğildiği bu gerecin renkleriyle ulusal bireşime ulaştı. Besteci İlhan Usmanbaş “Beşler”in kişiliğinde Erkin’in bu dönemini şöyle değerlendirir: “"Birinci kuşak Türk Bestecileri, 1930’larda ilk yapıtlarını verdikleri zaman, bugün insanı hayrete düşüren bir şey daha var; o da sanki Türkiye’de yüzyıllardan beri Avrupa müziği yapılıyormuş gibi yeni bir müzik diline oturmuş olmaları. Mesela Erkin’in “Beş Damla” adlı piyano parçaları 1931 tarihini taşır; yani henüz öğrenciliğini bitirip Türkiye’ye dönmüş genç bir besteci, birdenbire o güne kadar Türkiye’de nasıl bir müzik yapılması gerektiğini en açık bir dille ortaya koymuştur."” Bu çizgi, yaratılarının son döneminde doğal olarak yeni müzik tekniklerine eğilim göstermiş, sonuçta besteci, çağımıza uzanan bütün müzik tekniklerini kırk yıllık sanatsal yaşamına sığdırmayı başarmıştır. Ulvi Cemal Erkin’in yapıtlarının seslendirme üzerindeki tüm telif hakları SACEM’e aittir. RaÃºl Castro Raúl Modesto Castro Ruz (; d. 3 Haziran 1931) Kübalı asker ve siyasetçi. Eski Küba Devlet Başkanı ve Küba Komünist Partisi Birinci Sekreteri. Eski Küba Devlet Başkanı ve Küba Komünist Partisi Birinci Sekreteri Fidel Castro'nun kardeşidir. Che Guevara ile Fidel Castro'yu tanıştıran kişidir. Küba direnişinde büyük rol almıştır. Küba Devrimi sürecinde Che Guevara ve ağabeyi Fidel Castro'yla beraber "comandante" yani binbaşı unvanına sahip 3 kişiden biridir. Küba'daki 5 kahramandan biridir. Ağabeyi Fidel Castro, 31 Temmuz 2006 tarihinde mide ve bağırsak yolundan ameliyat olduğunda yetkilerini geçici olarak kardeşine devretti. 24 Şubat 2008 tarihine kadar bu görevini vekâleten sürdürdü. Bu tarihten itibaren de asaleten Küba Devlet Başkanı ve Küba Komünist Partisi Birinci Sekreteri oldu. Yıldız Eruçman Yıldız Eruçman (doğum adı: "Yıldız Kayalar" d. 1919, Selanik), ilk Türk kadın paraşütçü. Sabiha Gökçen tarafından yetiştirilen dört kadın pilot arasındadır (diğerleri Edibe Subaşı, Nezihe Viranyalı ve Sahavet Karapas). Türkiye'nin paraşütle atlayan ilk kadın havacısı unvanına sahiptir. Türkiye-Yunanistan nüfus mübadelesi sırasında Selanik'ten İstanbul'a, oradan da İzmir'in Cumaovası ilçesine göç etmiş bir ailenin kızıdır. Cumaovası'nda yetiştikten sonra Ankara'ya giderek Ergazi'de Türk Hava Kurumu bünyesinde kukrulan Türkkuşu Sivil Havacılık Okulu’nda paraşütçülük eğitimi aldı. Bu eğitimin ardından 4 Ekim 1935’te Ergazi alanında yapılan paraşüt gösterileri sırasında Rus R-5 bombardıman uçağından ilk paraşüt atlayışını gerçekleştirdi. Eskişehir İnönü Yüksek Planör Kampı ve Etimesgut Planör Kampı'na katıldı. Türk Hava Kurumu'ndan emekli oldu. Castro Castro ÅŸu anlamlara gelebilir: Gülşehrî Gülşehrî, 14. yüzyıl Türk şairi. Döneminin en önemli şairlerinden biri olan Gülşehrî'nin hakkında bugün pek fazla bir şey bilinemese de mutasavvıf olduğu bilinmektedir. Naklî ilimlerde bilgili olmasının yanı sıra matematik ve felsefe gibi aklî ilimlerle de ilgilendiği ve bu konularda da bilgi sahibi olduğu düşünülmektedir.Gülşehrinin Kırşehir'de Mevleviliği yaydığı ve zaviyede yaşadığı mahlasını da o zaman adı Gülşehir olan Kırşehirden aldığı bilinmektedir. Bir mutasavvıf olan Gülşehrî'nin eserleri bunun izlerini taşır. Ayrıca şair Ferîdüddîn-i Attâr, Mevlâna Celaleddin Rumî ve Senâî gibi mutasavvıf yazarlardan etkilenmiştir. Nitekim ünlü eserlerinden biri Feridüddin Attâr'ın ünlü mesnevisi Mantıku't Tayr`ı temel alan aynı adlı mesnevidir. Çoğunlukla bu eserinin Attâr'ın eserinin tercümesi olduğu sanılsa da aslında, Gülşehrî'nin de bizzat belirttiği gibi, eser aynı adı ve temel hikâyeyi barındırmakla birlikte bir tercüme değildir ve orijinal Mantıku't Tayr'ın içeriği eserde yoğun biçimde değiştirilmiş ve farklı kaynaklardan yeni içerikler eklenmiştir; örneğin Rumî'nin Mesnevi'si ve ünlü Hint klasiği Kelile ve Dimne gibi. Bunun dışında "Feleknâme, Aruz Risalesi ve Keramt-i Âhi Evran" isimli ünlü bir eseri daha vardır. "Feleknâme"`yi İlhanlı hükümdarlarından Gazan Han'a sunmuştur.Ayrıca Aruz-ı Gülşehri ve Kuduri Tercümesi adlı başka eserleride vardır. Gülşehrî Türk yazar ve şairlerin Türkçe eser vermek istemediği, Arapça ve özellikle de Farsça yazdığı bir dönemde eserini Türk dilinde yazarak Türk dilinin savunuculuğunu yapmıştır. Oya Aydoğan Oya Aydoğan veya Oya Aydoğdu (10 Şubat 1957, Erzincan - 15 Mayıs 2016, İstanbul), Türk sinema, dizi oyuncusu, şarkıcı ve televizyon sunucusu. Oya Aydoğan 10 Şubat 1957 yılında Cemal-Güldane Aydoğan çiftinin iki çocuğunun tek kızı olarak Erzincan'da doğdu. Sekiz yaşına kadar ailesi ile birlikte İstanbul'un Beyoğlu semtinde yaşadı. Ortaokulu o dönemde Fransız Kız Ortaokulu olan Sainte-Pulchérie Fransız Lisesi'nde, lise eğitimini ise Saint Michel Fransız Lisesi'nde tamamladı. Henüz ilkokul yıllarında iken oyunculuk hayali kuran Aydoğan, 1975 yılında Alev Gün adıyla bir güzellik yarışmasında birinci oldu, fakat ailesinden gelen baskılar nedeniyle ödülü iade etmek zorunda kaldı. 1976’da Ses Dergisi'nin düzenlediği 8. Sinema Artisti Yarışması'nda birinci oldu. Aynı yıl ilk başrolünü Deli Şahin filmi ile Cüneyt Arkın ile paylaştı. 1978 yılında Ertem Eğilmez yapımı Neşeli Günler adlı filmin oyuncu kadrosuna dahil edildi. 12 Eylül Darbesi döneminde öne çıkan, içinde erotik unsurlar da barındıran arabesk kültürün etkisindeki filmlerde rol aldı. 1982'de Yedi Bela Hüsnü filminde Hüsniye karakterini canlandırdı ve Kemal Sunal ile başrolde yer aldı. 1980'li yıllarda bir süre gazinolarda şarkıcılık yaptı. 1986'da Emrah ile birlikte yer aldığı Merhamet filminin yapımcılığını üstlendi. 2007-2010 tarihleri arasında FOX kanalında yayımlanan Bez Bebek adlı fantastik çocuk dizisi ile ekran karşısına geçti. 2011'de sunuculuğunu Emel Müftüoğlu ile üstlendiği "Şekerli Kahve" isimli televizyon programında yer aldı. Ölümünden kısa bir süre önce Lerzan Mutlu ile birlikte Beyaz TV'de yayımlanan "Söylemezsem Olmaz" adlı magazin programında sunuculuk yaptı. Aydoğan, 1976 ile 2016 yılları arasında toplam 51 sinema filmi ve 13 televizyon dizisi'nde rol aldı. Ferdi Tayfur, Serdar Gökhan, Kemal Sunal, Orhan Gencebay, Müslüm Gürses, Kadir İnanır, Cüneyt Arkın, Bulut Aras ve İbrahim Tatlıses gibi birçok sanatçı ile başrolü paylaştı. 2013 yılında Elazığ'da düzenlenen Uluslararası Çayda Çıra Film Festivali'nde "Onur Ödülü" tevcih edildi. Kedi Özledi filmindeki "Meloş" karakteri ile 2014 Sadri Alışık Ödülleri'nde komedi dalında "En İyi Yardımcı Kadın Oyuncu" ödülünü kazandı. 2015'te "Magazinci.com"'un düzenlediği, 15. Yıl İnternet Medyası Ödülleri'nde "Yaşam Boyu Meslek Onur Ödülü" 'ne Ferdi Tayfur ile birlikte layık görüldü. 1978 yılının Şubat ayında Suzan Avcı'nın aracılığıyla Haluk Ulusoy ile tanıştı. 1979 yılında Ulusoy ile gizlice evlendi. Ailelerinin baskısı ve karşı çıkması nedeniyle dört ay sonra boşandı. Aydoğan ve Ulusoy daha sonra yaptıkları açıklamalarda bu evliliği "gençlik hatası" olarak ifade ettiler. Gazinocu Tamer Taylan ile bir süre birlikte yaşadı. 1988 yılında Latif Demirbağ ile evlendi. Bu evliliğinden Gurur adında bir oğlu oldu. 1989 yılında Demirbağ ile evliliğini sona erdirdi. 2004 yılında bir gazeteye verdiği röportajda Alevi olduğunu açıkladı. 2011 yılında verdiği başka bir röportajda, iyi derecede Fransızca orta düzeyde İngilizce bildiğini ve çocukluk yıllarında idolünün Türkan Şoray olduğunu açıkladı. Oyuncu Fahriye Evcen'in oyunculuk kariyerine başlamasına vesile olduğunu ifade etti. 8 Mayıs 2016'da aort damarı yırtılması sebebiyle hastaneye kaldırıldı. 12 saat süren ameliyat sonrası yoğun bakıma alındı. 15 Mayıs 2016'da tedavi gördüğü İstanbul'da 59 yaşında hayatını kaybetti. Naaşı 16 Mayıs 2016'da, vasiyeti üzerine Ulus Mezarlığına defnedildi. Ulrike Meinhof Ulrike Marie Meinhof (7 Ekim 1934 - 9 Mayıs 1976), Alman radikal sol kanadın militanı ve gazeteci. Oldenburg'da doğan Meinhof, "Baader-Meinhof Grubu" olarak da bilinen Kızıl Ordu Fraksiyonu'nun kurucularından biriydi. İlk başlarda nükleer karşıtı hareketin bir üyesiydi ve konkret adlı radikal sol gazetenin editörüydü. 1961 yılında bir komünist olan Klaus Rainer Röhl ile evlendi. Bu evlilikten Bettina ve Regine adlı ikizleri oldu. 1968 yılında boşanan Meinhof, Berlin'deki daha radikal solcuların arasına karıştı. Sol kanadın kullandığı sıradan mücadele araçlarının etkisizliği nedeniyle hüsrana uğrayan Meinhof, 1970 yılında Andreas Baader'in hapishaneden kaçmasına yardım etti ve daha sonra kimi soygunlarda ve sanayi siteleriyle Amerikan askeri üslerinin bombalanması eylemlerinde rol aldı. Grup Alman basını tarafından hemen "Baader-Meinhof Çetesi" olarak adlandırıldı. Meinhof şehir gerillası kavramı da dahil olmak üzere grubun ürettiği pek çok broşür ve manifesto kaleme aldı. Bunlar sıradan insanın sömürülmesi ve kapitalist sistemi suçlayan yazılardı. 1972'de Langenhagen'de yakalandığında "ön duruşmalarda" 8 yıl cezaya çarptırıldı. Kendisine ömür boyu hapis cezası veren duruşmalar sırasında 9 Mayıs 1976'da JVA Stuttgart-Stammheim'daki hücresinde "ölü bulundu". Kızıl Ordu Fraksiyonu'nun üyeleri de dahil olmak üzere pek çok insan daima, onun Alman iktidarının temsilcileri tarafından öldürüldüğünü söylediler. 2002 yılında, Meinhof'un beyninin ailesinin izni olmadan kafatasından çıkarıldığı ve üzerinde çalışmalar yapıldığı ortaya çıkarıldı. Magdeburg Üniversitesi'nden Bernhard Bogerts 1960'larda Meinhof'un beynine yapılan bir ameliyat sonucu eylemci yapıldığı gibi bir iddiada bulundu. Tevfik Behramov Stadyumu Tevfik Behramov Stadyumu () Azerbaycan'ın başkenti Bakü'de çok amaçlı olarak inşa edilen stadyum. Şu anda başlıca olarak futbol maçlarında kullanılmaktadır. Karabağ ve Azerbaycan millî futbol takımı ev sahibi maçlarını bu stadda oynar ve 30 bin kapasitelidir. Tevfik Behramov Stadyumu 1951'de açıldı. II. Dünya Savaşının başlamasıyla 1939'da başlanan inşaata ara verildi. Savaşın bitimiyle inşaat tamamlandı. Başlangıçta stadyum Stalin adıyla yapıldı ve C şeklinde inşa edildi. Sovyetler Birliği Komünist Partisi 20. Kongresi'nden sonra 1956'da stadyumun adı Lenin olarak değiştirildi. 1993'te stadyuma, 1966 yılında Londra'da düzenlenen Dünya Futbol Şampiyonasının İngiltere-Almanya arasındaki ünlü final maçını yöneten Azeri hakem Tevfik Behramov'un adı verildi. 2011'de, Cumhurbaşkanlığı Kaynak Fonu 2012 Eurovision Şarkı Yarışması adına onarılıp yenilenmesi için 10 Milyon ABD doları tahsis etti. 19 Mayıs 2011'de, yarışmanın organizatörleri 37.000 koltuklu bir stadyum kullanabileceklerini açıkladı. Bakü'deki Devlet Bayrağı Meydanı yakınında 20.000 koltuklu çok amaçlı kompleks inşa edileceği belirtildi. 10 Haziran 2007 yılında Azerbaycanın Devlet Sanatçısı Aygün Kazımova "Öpsən" isimli konser vermiştir. Haydar Aliyev Stadyumu Haydar Aliyev Stadyumu, Azerbaycan'ın İmişli şehrinde 2006 yılında çok amaçlı olarak inşa edilen bir stadyum. Haydar Aliyev Stadyumunda çoğunlukla futbol müsabakaları yapılmaktadır. Azerbaycan'ın MKT Araz isimli takımının maçlarını yaptığı stadyum, 8.500 seyirci kapasitelidir. Soru Soru veya sual, bilgi isteğinde bulunmak için dilsel bir ifade ya da istek kullanılarak yapılan bir tür ifadedir. İstenen bilgiler için olumlu veya olumsuz şekilde bir cevap verilir. Sorular başka taraflarca bilgilerin basit bir şekilde ortaya çıkarılması amacıyla kullanıldığı gibi, bunların ötesinde amacı olan başka soru türleri de türemiştir. Örneğin retorik sorular (tecâhül-i ârif), birçok durumda tartışma başlatmak ya da dinleyicinin konuşmada verilen mesajları anlayıp, anlamadığının onaylanması için sorulur ve genellikle cevaplaması beklenmez. Birçok dilin dil bilgisine özel soru biçimleri bulunur. Örneğin İngilizce'de "Are you happy?" (Türkçe: Mutlu musunuz?) konusu siz ve fiil olan evrilmiş bir açıklamadan ziyade soru cümlesidir. Ancak dilgibilgisi ile ilgili genel kurallar olmadan da sorgulayıcı türde, örneğin bir zorunluluk içeren "Bana adını söyle" şeklinde sorular da sorulabilir. Soruların başlıca kullanım alanı konuşmacının (veya yazarın) az veya çok kesin bir ifade ile istediği bilgiyi elde etmesi bulunmaktadır. Ancak soru diğer bazı amaçlar içinde kullanılabilir. Sorular bir test veya sınavda, bireyin bilgisini test etmek amacıyla kullanılabilir. Araştırmacı, araştırma için cadde boyunca sorular sorması, çok sayıda soruya neden olabilir. (Sokratik yöntem veya sokrat metodu) Amacı bilimsel olan ya da bilimsel araştırma için hazırlanmış ve belirli bir açığın bulunması amacıyla tasarlanmış araştırma sorusu, sorgulayıcı bir şekilde kendini ifade edebilir. Araştırma soruları, sorunun ele alınabilmesi için açığın tespit edilebileceği şekilde hazırlanmış özel sorulardır ve akademik topluluk için uygun bir dille ifade edilmiştir. Bu sorgulayıcı ifadeler neticesinde elde edilen yanıtlar akademik bir konuda inceleme, bir dizi çalışma ya da tüm araştırma programını sınırlandıran hizmetlerin başlatılması/sona erdirilmesinde kullanılır. "Eşini dövmeyi bıraktın mı?" şeklinde varsayıma dayanan ve önceden anlam yüklenmiş sorular da sorulabilir. Bu soru şekli şaka amacıyla veya hedef kitleyi mahcup etmek amacıyla kullanılabileceği gibi istekli şekilde iddiada bulunuan bu soru türü ile daha fazla bilgi lde edilmesi amaçlanıyor olabilir. Sorularda sanat, edebiyat ve eğitim eserleri başlık olarak kullanılabilir. Bunlara Leo Tolstoy'un kısa öyküsü ""How Much Land Does a Man Need? (Rusça: Много ли человеку земли нужно?)"", William Frederick Yeames'in ""And When Did You Last See Your Father?"" adlı yağlı boya tablosu, 1991 yapımı film olan ""What About Bob?"" ile Joseph Jordania'ın akademik bir çalışması olan ""Who Asked the First Question?"" örnek olarak verilebilir. Soruların çeşitli türleri bulunmasına karşın biçimleri dilbilgisi ile yapılandırılmıştır ve farklı kaynaklarda kategorize edilirken, bu kategorizasyonlar yalnızca türlerin gruplandırması olarak yapılmıştır. Soru çeşitleri bu makalede iki tür olarak gruplandırılmıştır. Araştırma projeleri için hazırlanan sorular bazı sistemlere ayrılmıştır. Bunlar; Araştırmaların amacı için hazırlanan sorular genellikle kapalı uçlu soru (veya yalnızca kapalı ya da dikotom (ikili, iki şıklı)) olabileceği gibi yalnızca evet/hayır seçeneklerinin bulunduğu ya da daha fazla seçeneğin olduğu (çoktan seçmeli veya çok seçenekli) ve bu seçeneklerden yalnızca birinin seçilmesine dayanan liste soruları olabilir. Bunlar ile birlikte genellikle bir sayı ile kavram arasında bağlantı kurulmasını sağlayan (1= Ilımlı, 2= Şiddetli, 3= ... gibi), nicel seviyenin ölçülmesi ve hakkında bilgi sağlanabilmesi amacıyla nominal sorular da bulunmaktadır. Açık uçlu ya da açık sorular cevap verenin bir konu üzerinde bilgi ve görüşlerini daha fazla sunabilmesine olanak sağlar. Kapalı ve açık uçlu soruların kullanım alanlarındaki farklılıklar için iş görüşmeleri örnek olarak verilebilir. Anketlerde sıklıkla eleme (niteleyici) sorular içerir. Bu tür sorulara aynı zamanda filtre soru veya beklenmedik soru adı da verilir. Bu tür sorularda cevap verenin grup soruların ardından ankete devam edip, etmek istemediğinin belirlenmesi için sorular da bulunur. Bir eğiticinin kullanabileceği bazı soru türleri, Bloom taksonomisinde eğitim hedefleri olarak listelenmiştir. Test etmek ve teşvik etmek amacıyla tasarlanmış bazı sorular şunlardır; McKenzie'nın "Questioning Toolkit" listesinde 17 soru türü listelenmiştir ve düşünürler bu türlerin birleşimi ve orkestrasyonunun gerektiğini düşünmektedirler. Bu soru türü örneklerinde kaba sorular, görünüşte alakasız ve kuramsal sorular da bulunur. Tüm bunlar ile birlikte sorular bazı çevrelere göre mantıksız veya yanlışlara dayalı olabilir. (Örneğin "Neden kedilerin yeşil kanatları vardır?"). Bir ifadenin doğru olup, olmadığının sorulması için sorulan sorulara evet-hayır soruları (veya kutup soruları) adı verilir ve prensipte bu sorulara "evet" ya da "hayır" (veya diğer dillerde benzer sözcükler) şeklinde yanıt verilir. Buna örnek olarak; "Şeker kabul ediyor musun?", "Onlar inanmış mıdır?" veya "Ben Dünya'nın en yalnız insanı mıyım?" verilebilir. Evet-hayır sorularına benzer bir başka soru türü ise cevap verenin evet" veya "hayır" şeklinde cevap vermesi tasarlanmamış olan alternatif (veya seçmeli soru) sorular vardır. Bu sorular "Balık veya kuzu ister misiniz?" ya da "İrlanda, Galler veya İngiltere'yi destekliyor musunuz?" örneklerinde olduğu gibi iki veya daha çok alternatif cevap sunarlar. Bu sorular için beklenen yan cevap alternatifleri olarak "ikisi de" ya da "hiçbiri" gibi cevapları da alınabilir ki, bazen anket formlarında bunun için hazır seçeneklerde bulunabilir. Ayrıca bu soruların evet-hayır sorularına benzemesinin bir nedeni bazen yalnızca "evet" ve "hayır" cevaplarının verilebilecek olması ya da yanlış anlama veya espri amaçlı olmasından dolayıdır. Dilbilgisi bağlamına göre bir diğer soru türü ise soru kelimelerinin kullanıldığı (evet-hayır soruları dışında) sorulardır (veya kutupsal olmayan sorular). Ne zaman, hangisi, kim, nasıl, nerede vb. soru kelimeleri ya da soru sözcükleri ile elde edilmesi istenilen bilgiler sorgulayıcı kelimeler kullanılarak sorulmuş olur. Türkçe gibi bazı dillerde soru kelimeleri cümle içerisinde farklı yerlere taşınabilir. Ancak örnek verecek olursak, İngilizce dilinde bu tür sorular genelde wh ile başladığından dolayı bunlara wh-soruları adı verilir ve bu dildeki soru sözcüklerinin yerleri genellikle sabit olur. Soru kelimeleri bazen gazetecilik veya çeşitli soruşturmalarda ya da araştırmalarda bağlamsal atıf soruları olarak kullanılır. Bu kullanım türüne genelde 5n1k adı verilir ve daha kolay anlaşılabilmesi için bu kısaltma ile kullanılır. Kısaltmanın açılımı ise ne, ne zaman, nerede, nasıl, neden ve kim sorularını içerecek şekildedir. Etiket sorusu veya uç ya da kuyruk sorularının, soruya bir bildirim veya sorgulayıcı emir kipi eklenerek bölünmüş bir yapısı vardır. Bu soru türüne "Haklısın, yumurtayı hatırladım" veya "Bugün soğuk. Öyle değil mi?" şeklinde örnekler verilebilir. Etiket sorulara da yalnızca "evet" ya da "hayır" cevapları ile yanıt verilebileceği gibi farklı yanıtlarda verilebilir. Bunların yanı sıra dolaylı (çıkarımcı soru olarak da bilinir) ya da dolaysız (aynı zamanda doğrudan soru olarak da bilinir) sorular bulunmaktadır. Dolaylı sorularda soruyu soran elde etmek istediği bilgiyi açık bir şekilde değil de çeşitli görüşleri savunarak veya öne sürerek sorar. Dolaysız sorularda ise soruyu soran elde etmek istediği bilgiyi cevap alacağı kişi veya kitleye açık bir şekilde sorar. Dolaylı soruya örnek olarak "benim anahtarlarımın nerede olduğunu da sor" verilebilir iken dolaysız soruya verilebilecek örnek "benim anahtarlarım nerede acaba?" şeklindedir. Cümlelerde, sorgulayıcı cümleciklerin ayrılması için söz dizimi kuralları ve ölçü tekniği kullanılabilir. Söz dizimi kurallarında cümlelere soru kelimelerinin eklenmesi veya kelimelerin farklı yerlere taşınması neticesinde oluşan dilbilgisi değişiklikleri ifade edilmektedir. Ölçü tekniğinde (aruz) ise cümlenin veya cümledeki bir kelimenin söylenişi esnasında gerçekleştirilen farklı tonlama cümleyi soru cümlesi haline getirebilir. İngilizce, Almanca ve Fransızca'nın yanı sıra diğer bazı dillerde sorular ayrı bir evrilmeye sahip kelime sırası ile yazılmalıdır. Örneğin "Sen soğuksun" ve ardından "Üşüyor musun?" şeklinde fiilden önce konu cümlesi eklenir. Ancak yalnızca İngilizce'de fiillerin belirli sınıflarda olanları (bunlara yardımcı veya özel fiiller adı verilir) bazen yardımcı bir -do, -does eklenmesini gerektirebilir. Böylece cümlede bir nevi ters çevirme (inversiyon) gerçekleşmiş olur. Buna "He sings" (O söylüyor) → "Does he sing?" (O mu söylüyor?) örneği verilebilir. Bazı dillerde evet-hayır soruları için bir sorgulayıcı olarak ekler kullanılabilir. Örneğin Mandarin dilinde 吗 (ma), Japonca'da か (ka) ve Lehçe'de czy buna örnek olarak verilebilir. Tonlamalar ile soru haline getirilen kelimeler genellikle cümlenin sonunda veya sonuna yakın yerde yer alır. İngilizce'de bu özellik evet-hayır soruları için oluşurken soru dilbilgisi biçimlerinin bulunmadığı cümleye dönüşebilir. Ancak yine de soru bilginin ortaya çıkarılması amacıyla oluşturulmuştur. İngilizce'den buna örnek olarak "You're not using this?" (Bunu kullanmıyorsunuz, değil mi?) örneği verilebilir. Latin, Kiril veya diğer bazı alfabelerde, cümlenin sonuna eklenen soru işareti ile cümlenin soru cümlesi haline gelmesi sağlanabilir. (İspanyolca'da ise ¿ ters bir soru işareti, soru cümlesinin başında yer alır. Örneğin; "¿Cómo está usted?" (Nasılsın?) gibi) Bu özellik yalnızca tonlamalarda kullanılan cümleler ile sınırlı değildir. Aynı zamanda bazı cümleler pragramik fonksiyonlar gösterebilir. Bir soruya verilen en tipik yanıt, soru soran tarafından aranılan bilgi için sağlanan cevaptır. Bu cevap basit bir "evet" ya da "hayır" kelimelerinden oluşabileceği gibi daha karmaşık yanıtlar da soruya karşılık verilebilir. Soruya verilen cevaplar her zaman doğru olmayabilir. Hatta cevaplar sorunun yanlış veya doğru olmasına göre de değişiklik gösterebilir. Bunların yanı sıra sorulan bir soruya cevap vermede yetersizlik ya da isteksizlik de, soruya verilebilecek bir yanıt olarak sayılır. "Senin çalışman gerekmiyor mu?" örneğindeki gibi kendini ifade ediş biçimi şekliyle olumsuzluk içeren cümlelere "negatif sorular" adı verilir. Verilecek cevabı negatif olmayan belirsiz sorular karşısında, soru cevaplayan tarafından standart biçimde onaylanmayabilir. Bu tür sorular kafa karıştırıcı olabileceğinden dolayı verilecek yanıtlardaki ifadelerde farklı olacaktır. Bazı durumlarda ise hem "pasaportun var mı?" hem de "bir pasaportun yok mu?" sorularının her ikisinde de olduğu gibi görünüşte düzgün bir şekilde sorulmuş soruya verilecek cevap "hayır" olacaktır. Japonca'da bu belirsizlikten kaçınılır. Bu nedenle Japonca'da bu sorular için verilecek olan "hayır" cevabı aslında "benim bir pasaportum var" olarak anlaşılacaktır. Fransızca "si", Almanca'da "doch" veya Danimarka ile Norveç dillerinde kullanılan "jo" gibi bazı dillerde olumsuz soruların olumlu bir şekilde cevaplanması farklı parçalar kullanılmaktadır. Aslında bu parçalar çelişkiyi ifade etmek için bir araç olarak kullanılırlar. Sorular araştırarak öğrenmenin en temel aşamasında kullanılır. Bilimsel yöntemde bir soru genellikle araştırmanın temelini oluşturur ve gözlem ile varsayım safhaları arasında bir geçiş olarak kabul edilebilir. Her yaştan öğrenciler veya öğrenmeye meraklı kişiler kendi öğrenme sorularını kullanırlar ve öğrenenler araştırılabilir soruları oluştururlar. Böylece sorgulama becerilerini geliştirirler ki, bu eğitimin ana bölümünü oluşturur. Bir öğretmen ya da öğretici, Sokrat yönteminde olduğu gibi (ya da Sokratik metod) öğrenciye doğrudan bilgi vermeden öğrencinin doğru bilgiyi hatırlamasına önderlik ederek aynı zamanda mantıksal sonuçları (elbette bunlar aynı zamanda cevaplardır) oluşturmasına yardımcı oluyor olabilir. Sorular eğitimde öğrencilerin bilgilerinin değerlendirilmesi amacıyla yaygın şekilde sınavlar ve eğitimde kullanılan bir araç görevini de üstlenir. Felsefi sorular gerçeğe dayalı sorular değildir, kavramsaldır. Bunların içinde tam olarak bir başkası tarafından cevap verilemeyecek sorular da bulunur. Felsefe insanların kendi Dünya'larına ve hayatlarına yansıyan ortaya çıkmış sorular ile ilgilenir. Bu felsefi sorular uygulamada "Ötenazinin haklı bir gerekçesi var mı?" veya "Devletin pornografi ya da tütün içeren tüm reklamları sansürlemeye hakkı var mıdır?" şeklindeki sorulardan oluşabilir. Diğer felsefi sorular ise daha çok teoriktir ve çoğunlukla bu tür sorular düşünme yolu ile ortaya çıkar. Sonuç olarak felsefi sorular tipik olarak kavramsal konulardan oluşur ve yalnızca listelenir. Her sorunun açıklaması esnasında bir ifade ya da başka bir soru ortaya çıkar. Eğitilmemiş maymunlar Kanzi, Washoe, Sarah ile diğer bazılarına hareketler ve iletişim ile diğer görsel biçimlerin kullanımı konusunda geniş dil eğitim programları uygulanmıştır. Yapılan testlerde karmaşık soru (kim, ne, nerede gibi soru istekleri dahil olmak üzere) ve istekleri yanıtlamakta oldukça başarılı olmalarına rağmen sorulan soruyu anladıktan sonra kendilerinin herhangi bir soru sormadıkları tespit edilmiştir. LoveÃ§ Stadyumu Loveç Stadyumu, Bulgaristan'ın Lofça şehrinde çok amaçlı olarak inşa edilen bir stadyum Loveç Stadyumu'nda çoğunlukla futbol müsabakaları yapılmaktadır. Bulgaristan'ın Liteks Loveç takımının maçlarını yaptığı stadyum, 7.000 seyirci kapasitelidir. Tuodong Stadyumu Tuodong Stadyumu Çin'in Kunming şehrinde çok amaçlı olarak inşa edilen bir stadyum. Çoğunlukla futbol müsabakalarının yapıldığı Tuodong Stadyumu, 40.000 seyirci kapasitelidir. Kanat Kanat, hayvan ya da cansız bir objenin uçmasını sağlayan organ ya da parça. Özellikle kuşlarda görülür. Bazı hayvanlarda uçmasını sağlayamayacak kadar küçüktür. Bunun yanında aerodinamik ölçümler ile cansız objelerin yapılmasında da kullanılmıştır; örneğin uçaklar. Kanatları olan her canlı uçamaz örneğin; penguenler tavuklar... Kanatlı canlıların çoğu kuş kategorisine girer. Ayrıca İran'da ortaya çıkan, Mezopotamya, Anadolu, Balkanlar ve Avrupa'ya Güneyde Mısır üzerinden kuzey Afrika'ya yayılan bir su dağıtma sistemidir. Nadia Boulanger Nadia Juliette Boulanger (16 Eylül 1887 – 22 Ekim 1979) Fransız besteci, orkestra şefi ve müzik öğretmeni. 20. yüzyıldaki pek çok önemli bestecinin öğretmenidir. Onun öğrencisi olmuş bazı ünlü sanatçılar şunlardır: Gülsin Onay,Astor Piazzola, Daniel Barenboim, Leonard Bernstein, Aaron Copland, Elliot Carter, Lennox Berkeley, Marc Blitzstein, Philip Glass, Quincy Jones, Virgil Thomson, Walter Piston, İdil Biret, Ulvi Cemal Erkin, Mithat Fenmen. Londra Filarmoni, Boston, New York Filarmoni ve Philadelphia orkestraları gibi pek çok orkestrayı yöneten "ilk kadın şef" olmuştur. 16 Eylül 1887 günü Paris’in Montmarte mahallesinde doğan Nadia Boulanger, müzik yeteneğini ailesinden almıştı. Babası Ernest Boulanger, Paris Konservatuvarı’nda şan öğretmeni, annesi Raissa Ivanova Boulanger (Myschetsky) ise Paris Konservatuvarı'ndan müzik öğrenimi almış bir Rus prensesi ve eşi Ernest’in öğrencisi idi. Büyük annesi Julliette Boulanger şarkıcı, büyükbabası Frédérick Boulanger ise viyolonselci idi. Ernest ve Raissa çiftinin dört kızları olmuş, ikisi bebeklikte yaşamını yitirmişti. Nadia çiftin ikinci, çocuğu idi. Hayatta kalan diğer kızları Lili Boulanger Nadia'dan 6 yaş küçüktü. O da çok iyi bir besteci olarak yetişmiş ancak geç yaşta hayatını kaybetmiştir. İlk müzik öğretmeni annesi oldu. Mükkemmeliyetçiliği ve disiplini annesinden öğrendi. 5 yaşında nota okumayı öğrendi, 10 yaşında konservatuvara girdi, Gabriel Fauré, ile bestecilik ve Charles Marie Widor ile org derslerine devam etti. 1895 yılında emekli olan babası Ernest, kendisini kızının eğitimine adamıştı. 1900 yılında babasının ölmesi, Nadia'yı daha da sıkı çalışmaya yöneltti. 17 yaşında okulu bitirdi. Bestecilik yeteneği 1908’de ülkenin prestijli Roma Ödülü’nde "La Sirene" isimli kantatı ile ikincilik kazanınca ortaya çıktı. Çok yetenekli bir besteci olan kız kardeşi Lili Boulanger, 1913 yılında, 19 yaşında iken bu yarışta birincilik alan ilk kadın olmuştur. Nadia Boulanger, 25 yaşında hayatında bir dönüm noktası olan kararı vermiş ve besteciliği bırakmış, öğretmenliğe yönelmiştir. Bunda, ilk öğrencilerinden olan kardeşi Lili’nin daha üstün bestecilik yeteneğini fark etmesinin rolü olduğu söylenir. Bestelerinin işe yaramaz olduğunu düşünmüş ama öğretmenlikle yararlı olabileceğine inanmıştı. Nadia, sağlık durumu çocukluğundan beri iyi olmayan kız kardeşi Lily’i 1918 yılında Crohn hastalığından kaybetti, kendisini öğretmenliğin yanı sıra Lili'nin hatırasını ve eserlerini yaşatmaya adadı. Nadia Boulanger, 1909’da "Paris Konservatuvarı"’nda öğretmenliğe başladı ve 1924’e kadar bu kurumda çalışmayı sürdürdü. 1919'da kurulan "Ecole Normale de Musique" adlı özel okulda da armoni, konturpuan, org ve kompozisyon dersleri verdi. Paris'te bir konservatuvarında "kompozisyon dersi veren ilk kadın"dı. Tüm bunlara rağmen daha prestijli bir okul olan ulusal konservatuvarda profesörlük talebi reddedildi. 1921’den itibaren, daha sonra yöneticisi olacağı, "Amerikan Konservatuvarı"’nda (Ecole de Fontainebleu) ders vermeye başlamıştı. Amerikalı müzisyenler için I. Dünya Savaşı’ndan sonra Paris yakınlarındaki Fontaineblau’da açılan bu okulda Aaron Copland başta olmak üzere Amerikan müziğinin en önemli isimlerini yetiştirdi. Copland’ın öğretmeni Nadia Boulanger’e olan sevgi ve hayranlığı çok büyük olduğundan "Org ve Orkestra için Senfoni" adlı eserinin 1925 yılındaki ilk seslendirilişinde öğrencisinin isteği üzerine org solist olarak yer almıştır. Roy Haris, David Diamond ve Elliot Carter bu okulda Boulanger’in yetiştirdiği diğer ünlü Amerikalı bestecilerdir. Sonradan Tango'nun kralı olacak olan Astor Piazzola'ya senfonik müzikle ilgilenmeyi bırakıp tango ile uğraşmasını tavsiye eden odur. George Gershwin'e ise "Zaten bilmediğiniz ne öğretebilirim ki" diyerek ders vermeyi reddetmiştir. Boulanger, uzun öğretmenlik kariyeri boyunca ABD’ye giderek Wellesley College, Radcliffe, and Juilliard School of Music gibi okullarda ve İngiltere'de de ders vermştir. Öğretmenlik disiplini meşhur olan sanatçı, sabah 8:00’de başladığı dersleri gece 10:00’a kadar sürdürürdü. 1920'de öğretmenlik felsefesini şöyle açıkladı: "Amacım, öğrencilerimin merakını kamçılamak, sonra da bu merakı nasıl tatmin edeceklerini göstermektir. Müziğe adanmışlığın, kendi kariyerlerine adanmışlıktan önce geldiğini öğretirim. Kişisel görüşlerimin önemi yoktur." Boulanger, orkestra şefliğini kendisinin asıl işi olarak görmese de düzenli olarak orkestra yönetmiş ve pek çok orkestrayı yöneten ilk kadın orkestra şefi kendisi olmuştu. New York Senfoni Orkestrası'nın başı ve ders verdiği Amerikan Konservatuvarı'nın kurucusu olan yakın arkadaşı Walter Damrosch'ın organize ettiği bir turne ile ilk defa 1924-1925 konser sezonunda ABD'ye giden Boulanger, solist olarak 26 konser, çok sayıda konferans vermiş, hepsinde büyük başarı kazanmıştı. Bu başarılı turneden sonra pek çok iş teklifi alsa da annesinin sağlık durumunun bozulması nedeniyle teklifleri geri çevirdi. Öğretmen olarak ününü pekiştirdiği yıllardan sonra 1929 ekonomik bunalımı sonucu Ecole de Fontainebleu'ya gelen Amerikalı öğrenci sayısı azalınca başka alanlara zaman ayırdı. Polignac Prensesi ve sanatçıların hamisi Winaretta Singer ile dostluk kurmuştu. Bu dönemde prensesin dostlarına daha fazla zaman harcayan Nadia Boulanger için prenses, 1936'da bir konser organize etti ve böylece Londra Kraliyet Filarmoni Orkestrası'nı yöneten ilk kadın şef oldu. Sanatçı, 1937'de bir koro ile "Montreverdi madrigallerini" kaydetti. Bu kayıt, Montreverdi'nin yeniden keşfedilişinde büyük rol oynar. Kaydı yaptığı koro ona ABD'ye ikinci seyahatinde eşlik etti. Boulanger, ABD'ye ikinci turnesini 1938’de gerçekleştirdi. Şubat- Mayıs döneminde 40 konser ve 60 konferans verdi. Boston Senfoni Orkestrası'nı yönetmesi, turnenin en önemli bölümüdür. Orkestrayı yöneten ilk kadın şef o idi. 1939'un Şubat ayında ABD'ye üçüncü seyahatini gerçekleştirdi ve bu sefer Carniege Hall'daki bir konserde New York Filarmoni Orkestrası'nı yöneten ilk kadın şef oldu. Aynı turne sırasında Philedelphia Senfoni Orkestrası'nı da yönetti ve Mart ayında kız kardeşi Lili anısına bir vakıf kurdu. Ertesi yıl, Fransa, Nazi Almanyası tarafından işgal edince Portekiz ve İspanya'yı boydan boya geçerek ABD'ye giden bir gemiye bindi. Tesadüfen Polonyalı piyanist Jan Paderewski de aynı gemideydi. 6 Aralık 1940 günü vardığı ABD'de 3 Ocak 1946'ya kadar kaldı. Bu dönemde Wellesley, Radcliffe, ve Julliard Okulları'nda ders verdi. ABD'de yıllarının sonunda, başvurusu dahi olmadığı halde Paris Konservatuvarı'na atandığını öğrendi. 1946 yazında savaş boyunca kapalı olan Ecole de Fontainebleu kısmen açılmıştı. Bu okulda ve Paris Konservatuvarı'ndaki görevlerinin yanı sıra özel dersler vermeye ve apartmanındaki ünlü "Çarşamba oturumlarını" düzenlemeye devam etti. 1950'de Fontainebleu'daki okulun müzik bölümünün başına geçti, 3 yıl sonra tüm okulun başkanlığını üstlendi ve hayatı boyunca bu görevi sürdürdü. Eski öğrencileri başarılar elde ettikçe Boulanger'in öğretmen olarak ünü 20 yıl daha artarak sürdü, bir efsane haline geldi. Yeni yetenekler keşfetme tutkusundan ise hiç vazgeçmedi. 1958'de yeni bir ABD turnesi yaptı. Romatizmadan ötürü artık solist olarak piyano veya org konserleri veremiyordu ama orkestra yönetmeye, konferanslar yapmaya ve üniversitelerde ders vermeye devam etti. Ölümünden öne 2 defa daha ABD'ye gitti. 1962'de öğrencisi Leonard Bernstein'in isteği üzerine 4 konserde New York Filarmoni Orkestrası'nı yönetti. 1964'te son bir kısa ziyareti oldu. Boulanger, Yehudi Menuhin'in İngiltere'deki okulunda da dersler vermişti. 1970-1976 arasında 30 kez İngiltere'ye giderek Kraliyet Müzik Akademsi ve Kraliyet Müzik Koleji'nde ders verdi, orkestra yönetti. 1976'dan sonra ise sadece Paris-Fontainebleu arasında gidip gelebiliyordu. Hayatının son 2,5 yılında sağlığı bozuldu. Son aylarında öğrencileri, Schubert, Schumann ve Mozart'tan şarkılar söyleyerek avutuyorlardı. 22 Ekim 1979'da Paris'te hayatını kaybetti. Cenazesi, Montmartre Mezarlığı'na gömülmüştür. Hüseyin Rahmi Gürpınar Hüseyin Rahmi Gürpınar (17 Ağustos 1864, İstanbul – 8 Mart 1944, İstanbul), Türk romancı ve gazeteci. 17 Ağustos 1864 tarihinde İstanbul'da doğdu. Hünkâr yaveri Mehmet Sait Paşa'nın oğlu olan Hüseyin Rahmi, üç yaşında iken annesinin ölümü üzerine, Girit'te bulunan babasının yanına gönderildi. İlkokula başladı ancak babasının evlenmesi üzerine altı yaşında tekrar İstanbul'a anneannesinin yanına gönderildi ve eğitimine burada devam etti. Yakubağa Mektebi, Mahmudiye Rüşdiyesi ve idadide okuyan Hüseyin Rahmi, tarihçi Abdurrahman Şeref Bey'in himayesiyle Mekteb-i Mülkiye'ye girdi (1878). Okulun ikinci sınıfında iken ciddi bir hastalık geçiren Hüseyin Rahmi buradaki öğrenimini yarıda bıraktı (1880). Kısa bir süre, Adliye Nezareti Ceza Kalemi'nde memur, Ticaret Mahkemesi'nde Azâ Mülazımı olarak çalışan Hüseyin Rahmi hayatını kalemiyle kazanmaya çalıştı. 1887'de "Tercüman-ı Hakikat" gazetesinde yazmaya başlayan Hüseyin Rahmi, ardından "İkdam" ve "Sabah" gazetelerinde mütercim ve muharrir olarak çalıştı. II. Meşrutiyet döneminde 37 sayı süren "Boşboğaz ve Güllâbi" adlı bir gazete çıkardı. İbrahim Hilmi Bey ile birlikte çıkardığı "Millet" gazetesi de uzun ömürlü olmadı. 1925-1927 yılları arasında yayımlanan "Türk Kadın Yolu" adlı derginin yazarları arasındaydı. Sonraki çalışmalarını "İkdam", "Söz", "Zaman", "Vakit", "Son Posta", "Milliyet" ve "Cumhuriyet" gazetelerine neşretti. Türkiye Büyük Millet Meclisi'nde 5. ve 6. dönemlerde Kütahya milletvekili olan Hüseyin Rahmi, ömrünün son otuz bir yılını geçirdiği Heybeliada'daki köşkünde 8 Mart 1944 tarihinde öldü ve oradaki Abbas Paşa Mezarlığı'na defnedildi. Hüseyin Rahmi Gürpınar; İstanbul halkının toplumsal, töresel yaşantılarını, aile geçimsizliklerini, batıl inançlarını, yaşadığı çağdaki Türk toplumunun geçirmekte olduğu krizleri hümuristik bir mizah dehasıyla anlatır. Servet-i Fünuncuların yaşıtı olduğu halde, ayrı bir sanat görüşünü sürdürür. Romanlarındaki kahramanların çoğu 19. yy sonu İstanbul'un canlı, renkli insan, hayat manzaralarıdır. Eserlerinde Anadolu yoktur. Mizahı, güldürücü olduğu kadar, gülünç yönlerimizin yansıtılması, hicvedilmesi için gerekli bir araçtır. Hüseyin Rahmi, seçtiği tipleri seviyelerine uygun, ustaca konuşturur ve olayları gülünçlü, acıklı yönleriyle belirtir. Kuvvetli bir gözlem gücü vardır. Realist, natüralist bir görüşle "toplum için sanat" yapar. Ertem Eğilmez tarafından 1976 yılında çekilen Süt Kardeşler sinema filminin konusu Hüseyin Rahmi'nin Gulyabani (1913) isimli romanından uyarlanmıştır. Bağımsız sanatçılardan biri olarak da anılır. Hüseyin Rahmi Gürpınar’ın romanları ve öyküleri yeni nesiller tarafından da kolayca anlaşılabilmesi için 1960 sonrasında içinde Mustafa Nihat Özön'ün de yer aldığı bir edebî kurulca sadeleştirilmişti. Bu sadeleştirme kimilerince yerinde bulunurken kimileri de özgün dilin dokunulmadan bırakılması gerektiğini savunmuşlardı. Hikâye, oyun ve roman türündeki eserlerinin sayısı 54'tür. Eserlerinden bazıları: Lakotalar Lakotalar ya da Lakota Siyuları veya Tetonlar, Titanlar, Batı Dakotaları (Lakotaca "Lakȟóta" ya da "Thítȟuŋwaŋ" ; İngilizce "Lakota, Lakhota, Lakota Sioux"), ABD'de daha çok Kuzey ve Güney Dakota eyaletlerinde yaşayan ve dilleri Batı Siyu dillerinin "Dakota dilleri" bölümüne giren Siyu Kızılderili halkı. Ova Kızılderilileri kültür grubuna dahildirler. Lakotaların sayısı 1990 rakamlarına göre 55.000 kişidir. Anadilleri Lakotacayı konuşabilen Lakota Siyularının sayısı 1997 yılındaki rakamlara göre 6.200 kişidir. Lakotalar 3 ana kolda toplanan 7 alt kabileye ("thiyóšpaye" ya da "band") ayrılırlar: Gling-Glรณ Gling-Gló, Björk'ün 1990 yılı ekim ayı çıkışlı klasik caz albümüdür. Albüm yalnızca İzlanda'da satışa sunulmuştur. Şarkı listesi aşağıdaki gibidir. Debut (Björk albümü) Debut, Björk'ün Temmuz 1993'te İngiltere'de "One Little Indian Records" etiketi ile çıkan ilk solo albümüdür. Şarkı listesi aşağıdaki gibidir: Post (Björk albümü) Björk'ün Haziran 1995 tarihinde One Little Indian etiketi ile çıkan albümüdür. Telegram (albüm) Telegram, İzlandalı şarkıcı, söz yazarı ve besteci Björk'ün ikinci özgün stüdyo albümü "Post"'a eşlik eden, o albümün remiks tarzda yeniden yorumu olan bir albümdür ve 1997 yılında yayınlanmıştır. Björk, özgürce remiks yorumlarını yapsınlar diye, "Post" albümünün parçalarını en çok hayranlık duyduğu sanatçılara vermiştir. Bu şekilde, "The Modern Things" ve "It's Oh So Quiet" hariç olmak üzere, "Post" albümündeki tüm parçaların remiks yorumları yapılmıştır. Ayrıca, aslında "Post"'da yer alması tasarlanan ancak yerini "Enjoy"'a bırakan "My Spine" adlı yeni bir parça da albümde yer almıştır. Böylesi bir derlemenin kitlelere satışının iyi olmayacağı düşünülmüş olsa da "Post" albümü ile eşleştirildiği için, Birleşik Krallık albüm sıralamalarında ikinci sıraya kadar çıkabilmiştir. Albümün kapak fotoğrafı, Japon fotoğrafçı Nobuyoşi Araki tarafından çekilmiştir. Notlar TÃ¶z Töz, değişen yüklemlere desteklik eden değişmez gerçeklik; kendi kendisiyle, kendi kendisinde var olan anlamındaki felsefi kavram. Öznede değil, kendinde var olan. Bağımsızca kendi içinde var olan. John Locke, Latince altta bulunan şey anlamına gelen töz "(substantia)" deyiminden ne anlaşılması gerektiğini şöyle açıklamaktadır: ""Niteliklerin yalnız başkalarına var olmakta devam etmelerini kavrayamıyoruz. Zorunlu olarak bunlara destek olan başka bir şeyin var olması gerektiğini düşünüyoruz. Destek olan şeyin birçok nesnelerde bulunduğunu varsıyıyoruz, işte bu ortak desteğe töz adını veriyoruz."" Rene Descartes da şöyle demektedir: ""Tözü düşündüğüm zaman var olmak için kendinden başka hiçbir şeyin varlığına muhtaç olmayan bir şeyi düşünüyorum. Açık söylemek gerekirse böyle olan yalnız Tanrıdır."" Baruch Spinoza da şöyle diyor: ""Töz sözcüğünden, kendiliğinden ve kendisi için var olanı anlıyorum. Bu kavramın meydana gelmesi için başka bir kavrama ihtiyaç yoktur."" Bilim doğada değişmeyen bir nesne ya da gerçeklik bulunmadığını savunmaktadır. Bunun yanında bazı modern teoriler, varlıkların maddesel olarak değişiklik göstermeyen ortak maddeler olan kuarklardan meydana geldiğini öne sürmektedir. Diyalektik felsefede töz, özdek demektir. Homogenic Homogenic, İzlandalı şarkıcı/şarkı yazarı/müzisyen Björk'ün Eylül 1997'de "One Little India" etiketi ile çıkan albümüdür. Albümün yapımcılığını Björk'ün kendisi, Howie B, Guy Sigsworth ve Mark Bell üstlenmiştir. Elektronik müzik ve klasik dokunuşları bünyesinde birleştiren albüm müzik eleştirmenlerinin büyük beğenisini toplamış, tüm zamanların en iyi albümleri listelerine girmiştir.Slant Magazin albüm için: " Tüm zamanların en iyi elektronik albümü değilse bile kesinlikle son 10 yılın (90'lı yıllar) en iyisi!" ifadelerini kullanmıştır. "Homogenic" ABD'de "altın sertifika" almış ve İngiltere albüm listelerinde dört numaraya kadar çıkmıştır. MyBB MyBulletinBoard (MyBB) PHP ile yazılmış, MySQL veritabanı ile kullanılan eklentiler ile geliştirilebilen ücretsiz bir forum sistemidir. MyBB geniş fonksiyonları sahiptir, Plugin Sistemi ile geliştirilebilinir. Görünümü Temalar ile belirlenir, CSS ve XHTML dayalı ve hafif değişimler yapmak mümkündür. MyBB forum sisteminin bazı özellikleri: MyBB Merge Sistemi, desteklenen forum sistemlerinden verileriniz kaybolmadan "MyBB Forum" sistemine geçiş sağlayan ve MyBB tarafından geliştirilen bir yazılımdır. Genel amaç dışında ekstra bir amaç daha içermektedir Merge Sistemini kullanarak iki MyBB tabanlı forumunuzuda birleştirerek tek bir Forum'a dönüştürebilirsiniz. Bu forum sistemlerinden merge sayesinde MyBB 1.8 sürümüne geçebilirsiniz. Chris Boulton ve ekibi tarafından kodlanarak kullanıma sunulan forum paketi, yapımcı grubun güvenlik ağırlıklı güncelleştirilen versiyonları ve gönüllü destekçilerin yaptıkları tema ve eklentilerle eksikliklerini büyük ölçüde tamamlamıştır. 1.6 sürümü ile birlikte gelen geliştirme ve yeniliklerle forum sistemleri arasındaki yerini yükseltme gayretinde olan MyBB; Türkiye'de binlerce üyesi olan MyBB Türkiye ile Türk internet kullanıcılarına MyBB'yi tanıtmakta ve çeşitli hizmetler vermektedir. 1 Eylül 2014'te MyBB 1.8 yayınlandı. JÃ³ga "Jóga", İzlandalı şarkıcı Björk'ün dördüncü stüdyo albümü "Homogenic"te (1997) yer alan bir şarkı. 15 Eylül 1997'de albümün çıkış single'ı olarak yayımlandı. Sevdalinka (roman) Sevdalinka Ayşe Kulin'in 1999 yılında yayınlanan kitabıdır. Osmanlı öncesinde dinî nedenlerle Haçlı Orduları tarafından, I. Dünya Savaşı ve II. Dünya Savaşı sonrasında ve 1992 Savaşı'nda ise Sırplar ve Hırvatlar tarafından sürekli soykırıma tabi tutulan ama asla yok edilemeyen Boşnak halkının acılarını, Türk halkına biraz olsun tanıtabilmek amacıyla yazılmıştır. Roman, savaş öncesinde Tito'nun kurduğu altı federe devletten oluşan Yugoslavya Federal Cumhuriyeti'nde, aşırı milliyetçiliği azdırarak savaşı tırmandıran ve sonuçta Yugoslavya'yı alevler içinde bırakan günleri anlatmakta, savaşın ilk üç yılında yaşananları okura aktarmaktadır. "Sevdalinka" boşnakçada "Aşk Şarkıları" anlamına gelmektedir. Ensefalopati Ensefalopati, beyin dokusunda genelde dejeneratif değişikliklerin görüldüğü hastalıklara verilen isim. Köprü (roman) Köprü, Ayşe Kulin'in 2002 yılında yayınlanan romanı. 2006'da başrolünde Erdal Beşikçioğlu'nun yer aldığı televizyon dizisine uyarlandı. Nefes Nefese (roman) Nefes Nefese Ayşe Kulin'in 2002 yılında yayınlanan kitabıdır. Osmanlı Devleti'nin son Sıhhiye Nazırı Fazıl Reşat Paşa'nın kızı Selva ile, aşık olduğu Musevi genci Rafael, evlenmelerine karşı çıkan aileleri tarafından dışlanınca Fransa'ya giderler. Ancak burada da huzur bulamayacak, II. Dünya Savaşı'nın başlamasıyla, bu kez de Hitler'in ağına takılacaklardır. Etraflarını saran Nazi çemberi gitgide daralırken, her an tutuklanıp kamplara yollanma korkusuyla yaşamaktadırlar. İşte tam o yıllarda Türkiye, savaşın ateşine bulaşmadan, Almanlarla Müttefikler arasında gerili ince ipte, bir cambaz maharetiyle yürümeye çalışmaktadır. Ayşe Kulin bu romanında, hem ülkeyi savaşın ortasından başarıyla geçiren kadronun hem de Selva ile Rafael'in zor aşkının peşine düşerek, İstanbul'dan Marsilya'ya, Ankara'dan Kahire'ye kadar uzanırken, kendi canları pahasına yüzlerce Yahudi'yi Nazi kıyımından kurtaran Türk diplomatlarının kahramanlıklarını da gün ışığına çıkarıyor. Nefes Nefese Nefes Nefese ile ÅŸunlar kastedilmiÅŸ olabilir: Santa Clara, Kaliforniya Santa Clara, Kaliforniya - San Jose yakınındaki bir belediyedir. Birçok teknoloji firmasının merkezi buradadır. Ayder Ayder 1300 lü yıllarda Halalılar tarafından kurulmuştur. Rize'nin Çamlıhemşin ilçesinin 19 km güneydoğusunda yer alan 1350 m rakımda ladin ve kayın ormanlarıyla kaplı bir yayladır. Ayder hiçbir zaman yayla olarak kullanılmamıştır, Ayder'i Halalılar dinlenme amaçlı kullanmışlardır. Halalılar, Hala Köyünden yaylalarına (Kavrun, Ceymakçur, Paákçur) göç ederken Ayder'de kaplıcada dinlenirler. Araştırmacı Metehan Mollamehmetoğlu Ayderin 1900'lü yıllarda bölge insanı'nın(Halalılar) bir dinlenme yeri olduğunu söyledi. Kaplıcanın geçmişi 1700'lü yılları bulunmaktadır. Halalıların Ayder, Aşağı Ceymakçur,Yukarı Ceymakçur diye üç yaylası vardir. Mayıs ayında Ayder haziran ayinda aşağı Ceymakçur temmuz ayında Yukarı Ceymakçur yaylalarına göç edilir. Agustos ayında Aşağı Ceymakçura göçler indirilir göççüler Ayderde Hodoc'a (ot biçme şenlikleri ) inerler.Eylül ayında da göçler Aydere iner ekim ayinda da Hala köyüne göçerler Hallalılar yakin zamana kada Ayderi yayla olarak kulanırlardi.Turizmle beraber Ayder yaylası da turizm ve eğlence merkezi oldu. Erm: Ayder "tarlalar" ■ Ayd, standart Ermenice ard `tarla` sözcüğünün Hemşin lehçesindeki eşdeğeridir. Nasıl bir kaynaktır ki. Ayder'de hiç tarla yoktur. Sadece Ayder'de "Ĥodoç" günleri olurdu. Halalılar tarafından Çeêrluk'ları(Çayırlık) Halalılarca erkekli, kızlı hep beraber türkü söyleyerek, eğlenerek çayırlıkları biçerlerdi. Bu zamana da "Ĥodoç" zamanı deniyor. Şu an Ayder'de Ĥodoç günü biliniyor ama yeni nesil tarafından yapılmıyor. Osmanlı döneminden beri şifalı suyu ile ilgi odağı olan Ayder 1987 yılında turizm merkezi ilan edilmiş, romatizmal hastalıklar, iç hastalıkları, kadın hastalıkları ve cilt hastalıklarına şifa verdiği iddia edilen, 260 metre derinlikten gelen 50 derece sıcaklığındaki kaplıcalarından faydalanılabilmesi için modern turistik tesieler inşa edilmiştir. 260 metre derinlikten çıkan, 55 derecelik kaplıca sularının başta romatizma, kireçlenme olmak üzere pek çok hastalığa iyi geldiğini belirtiyor. Kaplıca sularından fayda görmek için havuza girmek, özel banyo almak ya da içmek mümkün. KaradenizTeknik Üniversitesi'nden Fizik Tedavi ve Rehabilitasyon Uzmanı Prof. Dr. Mustafa Güler yaptığı açıklamada, kaplıca sularının romatizmal eklem hastalıkları,sinir, sindirim, dolaşım sistemi hastalıklarıyla idrar yolları ve üreme organı hastalıklarına iyi geldiğini belirtiyor. Kaplıca suları ayrıca, egzama ve sedef, ergenlik sivilceleri gibi cilt hastalıklarının tedavisinde de kullanılıyor. Tabii ki, kaplıcaya girmeyi sakıncalı kılacak durumlar da var. Örneğin kanamalı rahatsızlıklar, yüksek tansiyon ve kalp rahatsızlıkları başta geliyor. Bu nedenle kaplıcaya girmeden önce mutlaka uzman bir doktora danışmak şart. Zaten Ayder Kaplıcaları'nda görev yapan bir uzman doktor da bulabilirsiniz. Uzmanlar ayrıca kaplıcada günde ikiden fazla banyo alınmaması gerektiğini hatırlatıyor ve 4 banyodan sonra kendisini halsizlikle belli eden ve Kaplıca Krizi olarak tanımlanan bir rahatsızlığın bazı kişilerde görülmesinin normal olduğunu belirtiyorlar. Başlangıçta Halalılar'ın yazın çayır biçerek(Ĥodoç), büyükbaş hayvanlarının kışlık ot ihtiyacını sağlamak amacıyla kullanılmaktayken, turizm merkezi olmasıyla bu vasfını büyük ölçüde kaybetmiş Pansiyonculuk ve gelen turistlere hitap eden hediyelik eşya mağazaları temel geçim kaynağı haline gelmiştir. Gençlerle Başbaşa Gençlerle Başbaşa (kitap), Ali Fuad Başgil'in bu eseri, yayınlandığı günden bu yana defalarca basılmış ve her nesile ayrı ayrı seslenmiştir. Büyük-küçük her insana verdiği ve vermeye devam edeceği şeyler şimdi olduğu gibi, nesiller boyu da devam edecektir. Kendisinin de belirttiği gibi "...Bu kitap, sadece fikri çalışma atölyesinin genç ve tecrübesiz çırakları için faydalı olabilecek bir rehberdir." Gerçi her ne kadar kendisi böyle söylese de, bu kitap genç ve tecrübesiz çıraklara rehber olmakla beraber, yaşlı ve tecrübeli ustaların da rehberi olabilecek kıvamdadır. Özellikle, seçilen konuların ve yazarının dostane uslubuyla bu nadide eser, nesillere daima ilham olabilecek yapıdadır. Yine yazarın deyimiyle: "Geleceğin ümidi olan gençleri, bunalımdan iradesiz ve cesaretsiz yaşamaktan kurtaracak olan bu kitap; başarılı olmanın sırlarını göstermektedir." Bu doğrultuda güzel de bir rehber olacaktır. Yaprak Dökümü (anlam ayrımı) Yaprak Dökümü, Reşat Nuri Güntekin'in 1930'da yazdığı romandır. Ayrıca romandan uyarlanan yapımlar da bulunmaktadır: Cem Hakko Cem Hakko (d. 17 Haziran 1955; İstanbul, Türkiye), Yahudi asıllı Türk iş adamı, Eski Rallici ve radyocu. Vakko, Power Grup Radyoları, Power TV, PowerTürk TV ve Power Records gibi şirketlerin sahibidir. İlkokulu Türkiye’de bitirdikten sonra eğitimine Cenevre'de, College du Leman’da devam eden Hakko, liseyi Strazburg’da bitirdikten sonra Paris’te, “Ecole Des Hautes Etudes Internationales / School of International Studies ve İsviçre’de Friburg Üniversitesi’nin “Faculté de Sciences Economiques et Sociales” bölümünde / Faculty of Economics and Social Sciences’da eğitimini tamamladı. Yabancı dilleri Fransızca ve İngilizcedir. Fribourg Üniversitesi’nde bitirme tezi olarak “Moda Olgusu” adlı kitabı yazdı. Kitapta modanın doğuşunu, gelişimini, modayı yaratan toplumsal ve ekonomik etkenleri bilimsel bir açıdan inceledi. Aynı zamanda moda kavramının psiko-sosyolojik boyutlarının da ele alındığı yapıtta, ayrıntılı örneklere de yer verdi. Çocukluğundan itibaren sporla iç içe büyüyen Hakko, profesyonel olarak kayak, yelken, rüzgâr sörfü, ralli, karting, Formula 3 ve motocross sporları ile uğraşıyor. 1987 ve 1988 Türkiye Karting Şampiyonası birinciliği, 1988 Uluslararası Karting Şampiyonası ikinciliği, 1990 İstanbul Ralli Şampiyonluğu, 1991 Türkiye Ralli Cros Şampiyonluğu, 1994 Uluslararası 19. Bursa Rallisi Dördüncülüğü bulunmaktadır. Karadam, Class 1 Dünya Offshore Şampiyonası ve Türkiye Yelken Yarışları gibi birçok büyük organizasyonu Türkiye’ye getirmiştir. Cem Hakko, Formula 1 pistini ve tesisini İstanbul’da kuran ve tüm organizasyonu kurgulayan üç kişiden biridir. Üniversite yıllarında Türkiye’de geçirdiği yaz tatilleri sırasında Vakko markasını yaratan babası Vitali Hakko ile Vakko’da çalışmaya başlayan Cem Hakko, 1980'li yılların başında İstanbul’a kesin dönüş yaptı. 1982 yılında genç moda markası Vakkorama’yı kuran Cem Hakko, Vakkorama’yı sadece bir moda markası olarak görmeyip, Türkiye’de ilk defa, modayı sanat, spor ve müzikle bütünleştiren bir marka yarattı. Müzik tutkunu olan Cem Hakko, 1992 yılında ulusal yayın yapan Power FM radyosu ile başlayarak Power Group’u hayata geçirdi. Power Group bünyesine sırasıyla Power Records, Power Türk, Power Türk TV, Power Club, Power Garage TV, Power XL, Radyo Fenomen’i ekledi. Cem Hakko, Vakko çatısı altında üstlendiği sorumlulukların yanı sıra TÜSİAD, DEIK, YPO-WPO, Dış Ekonomik İlişkiler Kurulu, Profesyonel Yöneticiler Derneği, Radyo Televizyon Yayıncıları Meslek Birliği ve son olarak TAYK Yönetim Kurulu üyeliği gibi yaklaşık 12 dernekte aktif olarak görev almaktadır. Vakko bünyesinde sosyal sorumluluk projelerinin yürütülmesine önem veren Hakko’nun destek verdiği projeler arasında “Su Projesi”, “Alkollü Araç Kullanma, Taksi Kullan” gibi güncel projeler de yer alıyor. Cem Hakko’nun Yönetim Kurulu Başkanlığını devraldığı 2004 yılına kadar Vakko ve Vakkorama olarak Vakko Grubu 24 mağazadan oluşuyordu. Cem Hakko mevcut markalara W Collection, V2K designers ve Outletleri de ekleyerek, Vakko Grubu bünyesindeki marka sayısını 4’e, cirosunu ise 3’e katladı. Hakko’nun öncülüğünde, ünlü mimar Joshua Prince Ramus tarafından İstanbul’da inşa edilen Vakko Moda Merkezi, 2010 yılından itibaren Vakko Holding yönetici ve tasarımcı kadrosuna ev sahipliği yapıyor. 12.500 metrekarelik alana sahip Vakko Moda Merkezi, dünyaca ünlü Wallpaper dergisi tarafından 2011 yılında “En İyi Çalışma Alanı” ve 30.000 mimarın oylarıyla verilen “Arch Daily Yılın Binası” ödülünü aldı. Cem Hakko’nun Vakko Moda Merkezi bünyesinde kurduğu “Vitali Hakko Kreatif Endüstriler Kütüphanesi” moda, mimari, fotoğraf, resim, heykel gibi farklı sanat dallarıyla ilgili 12.000 kadar kitap ile sanatçılara, akademisyenlere, öğrencilere ve tüm sanat tutkunlarına hizmet veriyor. Türkiye’nin ilk kurumsal sanat galerisini 1978’de Ankara’da kuran Vitali Hakko’nun 1960'larda oluşturmaya başladığı sanat koleksiyonunu büyütmeye devam eden Cem Hakko, Vakko Moda Merkezi’nde kurulacak sergi alanında, kırktan fazla sanatçının 900 eserini sergilemeye hazırlanıyor. İstanbul’da yaşayan Cem Hakko’nun üç çocuğu var: Katia, Pia ve Can. Katia Hakko, Parsons Shool of Design’da, Pia Hakko da Central St. Martins’de graphic design eğitimi alarak Türkiye’ye döndüler. Can Hakko ise eğitimine devam ediyor. Vakko Holding ve Power Group Yönetim Kurulu Başkalığı görevlerine devam etmekte olan Cem Hakko, Hakko Ailesi’nin 3. kuşağını ve Vakko Grubu’nu geleceğe hazırlama çalışmalarını sürdürüyor. Ferhat Ã–ztorun Ferhat Öztorun, (d. 8 Mayıs 1987, Şişli) Konyaspor'da forma giyen profesyonel Türk millî futbolcudur. Oyuncu savunma'nın solunda oynamaktadır. Oyuncu profesyonelliğe Galatasaray'ın altyapısından yükselmiştir. Profesyonel oluşunun ardından bir müddet Galatasaray A takımında oynamış ve Manisaspor'dan transfer edilen Hakan Balta'nın alımında para+takas seçeneğinin uygulanmasıyla Manisaspor'a imza atmıştır. Bu transferin ardından demeç verdiği TFF'nin Tamsaha Dergisi'nde Galatasaray'dan ayrılışından "Hayallerime ara verdim." diye bahsetmiştir. Buradaki ikinci yılında 1. Lig'in en değerli sol bek oyuncusu seçilmiştir. 2009-2010 futbol yaz transfer döneminde Manisaspor'la olan iki yıllık sözleşmesi sona ermiştir.