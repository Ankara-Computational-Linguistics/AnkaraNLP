siz de gelmek ister misiniz. Brandon öfkelendi. Kahve içen polisler ve gürültülü İçişleri Bakanlığı memurlarıyla dolu bir salonda özel konuşmak için mücadele etmek zorunda kalmadan da durumu idare edemiyordu zaten. Dr. Hill'le biraz özel görüşmek istiyordum. Tony, Rasmussen'e baktı, kaşlarının arasındaki paralel çizgilerde belli belirsiz bir kırışma oldu. Normal olarak Brandon'la konuşmasına devam ederek Rasmussen'i devre dışı bırakma hoşuna giderdi. Böyle adamlara haddini bildirmek her zaman zevkli olurdu. Ama bugün öbür polis memurlarıyla kaydettiği başarıya çok şey bağlıydı, bu yüzden bu zevkten yoksun kalmaya karar verdi. Bunun yerine Rasmussen'e imalı bir biçimde arkasını dönerek, John, öğle yemeğinden sonra Bradfield'a otomobille mi döneceksin. diye sordu. Brandon başını salladı. O halde belki beni de alabilirsin. Trenle geldim ama senin için bir sakıncası yoksa dönerken trenle boğuşmamayı tercih ederim. Son moda Wendy'lerle arkadaşlık etmek istemezsen beni şehir sınırında bırakabilirsin. Brandon gülümsedi, uzun yüzü kırıştı. Bunun gerekeceğini sanmam. Seni polis merkezine bırakmaktan memnun olurum. Geriye çekilerek Rasmussen'in Tony'yi kapıya götürürken hızlı hızlı konuşmasını izledi. Psikoloğun neden olduğu hafif rahatsız edici duygudan kurtulamıyordu. Belki de yardım istemeyi otomatik olarak kendisini rahatsız eden yabancı bir duygu yapacak kadar, dünyasındaki her şeyin kontrol altında olmasına alıştığı içindi bu. Başka bir açıklama bulamıyordu. Omuz silkerek kalabalıkla birlikte kahve salonuna geçti. * Tony emniyet kemerini taktı ve resmi plakasız Range Rover'ın keyfini çıkardı. Brandon, Manchester polis merkezinin park yerinden çıkıp otoyola çıkarken Tony konuşmadı, tanımadığı bir yerin yollarında kaybolmamak için adamın gösterdiği dikkati bölmek istemiyordu. Yan yoldan otoyol trafiğine çıkarlarken Tony sessizliği bozdu. Bir yardımı olacaksa, sanırım benimle ne hakkında konuşmak istediğini biliyorum. Brandon'ın elleri direksiyonda gerginleşti. Senin bir psikolog olduğunu sanmıştım, medyum değil diyerek şaka yaptı. Kendi de buna şaşırmıştı. Mizah, güçlü bir özelliği değildi. Normal olarak yalnızca baskı altındayken mizaha başvururdu. Brandon onun yardımını isterken böyle gergin olmaya alışkın değildi. Tony alayla, Medyum olsaydım, bazı meslektaşların benim daha çok farkıma varırdı dedi. Peki tahminde mi bulunayım, yoksa tamamen aptal durumuna düşme riskini göze mi alayım. Brandon şöyle bir Tony'ye baktı. Psikolog rahat görünüyordu, elleri dizlerinin üzerindeydi, ayaklarını bileklerinden kavuşturmuştu. Brandon'ın bile modası geçmiş olduğunu fark ettiği takım elbisesi yerine blucin ve kazakla daha rahat edecekmiş gibi görünüyordu. Kızlarının kendi giysilerine yaptığı alaycı yorumları hatırladı. Damdan düşer gibi, Bradfield'de bir dizi cinayetler katili olduğunu düşünüyorum dedi. Tony hafifçe iç çekti. Fark edip etmediğinizi merak etmeye başlamıştım. Brandon, yardımını istemeden önce Tony'yi uyarması gerektiğini hissederek, Herkes böyle düşünmüyor dedi. Tony Basındaki yazılardan bunu ben de çıkardım dedi. Seni rahatlatacaksa, okuduklarımdan anladığım kadarıyla çözümlemenin doğru olduğuna eminim. Sentinel Times'da en son çıkan yorumunda verdiğin izlenim tam olarak böyle değil. Benim görevim polisle işbirliği yapmak, onlara köstek olmak değil. Dizi cinayetler katili düşüncenizi açığa vurmamak için nedenleriniz olduğunu düşündüm. Herkesin bildiği bilgilere dayanan bir tahminden daha öte bir düşüncem olmadığını özellikle vurguladım. Sesinin tonu pantolonunun kumaşını ovuşturan parmaklarının ani gerginliğiyle çelişiyordu. Brandon yalnızca ses tonunun farkında olduğu için gülümsedi. Çok ilginç. Peki bize yardım edecek misin. Tony ani bir tatmin duygusu hissetti. Haftalardır özlemini çektiği şey buydu. Birkaç mil ötede bir benzin istasyonu var. Bir fincan çay içmek ister misin. * Detektif Carol Jordan, gözlerini tam bakmamaya zorlayarak bir zamanlar insan olan et yığınına baktı. Kantinden peynirli sandviç almamış olmayı istedi. Genç erkek polislerin korkunç bir biçimde öldürülmüş kurbanlarla karşılaştıkları zaman kusmaları nedense kabul edilebilir bir şeydi. Sempati bile toplarlardı, Ama kadınların cesaretinin olmadığı genel fikirken kadın polisler suç mahallerinde uygunsuz davrandıkları zaman hemen kazandıkları bütün saygıyı kaybederler ve hor görülürlerdi. Kantinde kötü şakaların boy hedefi olurlardı. Carol dişlerini sıkarken acıyla düşündü. Ellerini trençkotunun cebine iyice soktu, yumruklarını sıktı, tırnakları avuç içlerine battı. Carol kolunun üst kısmını bir elin tuttuğunu hissetti. Başını çevirme fırsatına minnet duyarak dönünce çavuşunu gördü. Don Merrick amirinden epeyce uzundu ve onunla konuşurken kamburunu çıkarmak zorunda kalıyordu. Carol başta içki içerken ya da zaman zaman gittiği akşam yemeklerinde arkadaşlarına anlatacak kadar eğlendirici bulmuştu bunu. Ama şimdi farkına bile varmıyordu. Merrick yumuşak Geordie aksanıyla, Çevre kordon altına alındı, efendim dedi. Patolog yolda. Ne düşünüyorsunuz. No. 4'e mi bakıyoruz. Carol yarı şaka yarı ciddi, Komiser sakın böyle dediğini duymasın dedi. Çevresine bakınarak, Ama bence öyle diye ekledi. Temple Fields bölgesinde, asıl olarak gaylerin gittiği, haftada üç gece üst katında lezbiyenlerin toplandığı bir pub'ın arka bahçesindeydiler. Terfi mücadelesinde mağlup ettiği maço erkeklerin alaylarının aksine, Carol'ın adım atmak için bir nedeni olmadığı bir yerdi. Kapı nasıl. Merrick kısa ve özlü bir ifadeyle, Berbat dedi. Alarm sistemi yok. Carol uzun çöp bidonlarını inceledi. Olması için de bir neden yok dedi. Bar sahibi ne diyor. Şu anda onunla Whalley konuşuyor, efendim. Öyle görünüyor ki dün gece on bir buçuk sularında kilitlemiş. Barın arkasında tekerlekli çöp konteynerleri var ve kapanış saatinde arka bahçeye getiriliyor. Merrick üç mavi plastik bidonun durduğu arka kapıyı eliyle gösterdi, bidonların her biri süpermarket arabası büyüklüğündeydi. Bidonlar öğleden sonraya kadar alınmıyor. Carol başparmağıyla işaret ederek, Bunu o zaman mı bulmuşlar. diye sordu. Orada öyle yatar bulmuşlar. Hücrelerine ayrılmış diyebiliriz. Carol başını salladı. Keskin kuzeydoğu rüzgârıyla hiç ilgisi olmayan bir ürperme hissetti. Kapıya doğru bir adım attı. Tamam. Burada durarak işlerine engel oluruz. Merrick onun arkasından pub'ın ardındaki dar sokağa gitti. Sokak tek bir aracın ancak geçebileceği kadar dardı. Carol başını kaldırıp sokağa baktı. İki tarafından üniformalı polis tarafından korunuyordu ve polis kordonuyla kapatılmıştı. Carol hafifçe, neresi kendinin biliyor diye düşündü. Pub'ın kapısını gözden kaybetmeden sokak boyunca geri geri gitti. Merrick emirlerini bekleyerek onu izledi. Sokağın sonunda Carol durdu ve caddeye bakmak için döndü. Sokağın karşısında yüksek bir bina vardı Atölyeye dönüştürülmüş eski bir depo. Gece orada kimse olmazdı ama öğleden sonra hemen her pencerede meraklı yüzler vardı. Aşağıdaki drama sıcak odaların içinden bakıyorlardı. Olması gereken zamanda pencereden bakan birinin olma ihtimali yüksek değil sanırım dedi. Merrick alaylı bir tavırla, Bakmış olsalar bile fark etmemişlerdir dedi. Kapanış saatinden sonra buradaki sokaklar çok hareketli olur. Her kapıda, her sokakta, her park etmiş otomobilde bir çift olur. Komiserin Temple Fields'e Sodom ve Gomora adını vermesi hiç de şaşırtıcı değil. Biliyor musun, ben de bunu sık sık merak ederim. Sodom'da ne yaptıkları çok açık ama Gomora'nın günahı neydi. diye sordu Carol. Merrick şaşırarak baktı. Böyle bakınca üzgün gözlü bir labradora rahatsız edici derecede benziyordu. Sizi anlayamadım efendim dedi. Boşver. Bay Armthwaite'in hepsini uygunsuz davranıp suçlamasıyla içeriye tıkmamasına şaşırdım. Merrick, Birkaç yıl önce bunu denedi diye itiraf etti Ama polis komitesi onun canına okudu. Armthwaite onlarla mücadele etti ama komite onu İçişleri'yle tehdit etti. Holmwood Three işinden sonra da politikacılarla boğuşamayacağını anlayıp pes etti. Ama eline geçen her fırsatta onları içeri tıkmaktan da vazgeçmedi. Evet tabii, umarım bu kez semtimizin dostane katili bize birazcık daha ipucu bırakmıştır, aksi takdirde sevgili liderimiz eleştirmek için kendine yeni bir hedef seçer. Carol omuzların dikleştirdi. Tamam, Don. Şimdi kapı kapı soruşturma yapmanızı istiyorum. Bu gece hepimiz sokağa çıkıp insanlarla konuşacağız. Carol emirlerini tamamlayamadan polis kordonunun ardından bir ses sözünü kesti. Detektif Jordan. Penny Burgess, Sentinel Times. Detektif, ne buldunuz. Carol bir an gözlerini kapadı. Emir komuta zinciri içinde inatçı keçilerle uğraşmak zaten zordu. Basınla uğraşmak çok daha kötüydü. Keşke cesedin yanında kalsaydım diye düşünen Carol derin bir soluk alıp kordona doğru yürüdü. Bir şeyi tam anlayayım. Bu cinayet soruşturması boyunca size yardımcı olmamı istiyorsun ama kimseye anlatmamı istemiyorsun. Tony'nin gözlerindeki eğlenceli bakış etkili polis memurlarının yapabileceklerinin değerini kabul etme isteksizliğine duyduğu öfkeyi gizliyordu. Brandon içini çekti. Tony işleri kolaylaştırmıyordu ama neden kolaylaştırsındı ki. Basına bize yardım ettiğine dair bir demeç vermeni istemiyorum. Soruşturmaya resmi olarak dâhil olmanın tek şansı Başkomiser'i sahne ışıklarını ondan ve polislerinden çalmayacağına ikna etmek. Bu da Derek Armthwaite'in, Allahın Eli'nin yardım için hokus pokusçulara başvurduğunu açık etmemek anlamına gelir. Tony'nin sesinde arzu ettiğinden fazla şeyi açığa vuran bir keskinlik vardı. Brandon'ın yüzü alaycı bir gülümsemeyle aydınlandı. Bu düzgün yüzeyi biraz dalgalandırmanın mümkün olduğunu görmek iyiydi. Sen öyle diyorsan tamam, Tony. Teknik olarak operasyonel bir konu ve teşkilatla içişleri politikasına karşı çıkan bir şey yapmadığım sürece müdahale etmemesi gerekir. Tony acı bir kahkaha attı. Sence beni ‘uygun' olarak görür mü. İçişleri ya da polis komitesiyle bir kez daha karşı karşıya gelmek istemez sanırım. On sekiz ay sonra emekli olacak ve bu arada şövalyelik unvanı kazanmaya da can atıyor. Brandon kendi söylediklerine kendi de inanamıyordu. Bırak tümüyle yabancı birini, karısına karşı bile böyle bir sadakatsizliği dillendirmemişti. Tony Hill'de bu kadar çabuk açılmasına neden olan neydi. Bu psikoloji oyununda işe yarar bir şeyler vardı belki de. Brandon en azından bunun adaletin hizmetinde kullanılacağını söyleyerek kendini rahatlattı. Peki sen ne diyorsun. Ne zaman başlıyorum. Ne zaman gözlerimi kapasam orada olacak parlak bir rüya olana kadar kafamdan geçirdim. Her hareketi yeniden yeniden gözden geçirerek özgürlüğümü tehlikeye atacak yaşamsal bir ayrıntıyı atlamadığıma emin oldum. Şimdi geriye dönüp bakınca, yarattığı zihinsel filmin eylemini kendisi kadar zevkli olduğunu hatırlıyorum. İlk adım onu rahatça götürebileceğim, birlikte yalnız kalabileceğimiz bir yer bulmaktı. Kendi evimi hemen listeden sildim. Komşularımın tartışmalarını, isterik Alman köpeklerinin havlamasını ve müzik setlerinin rahatsız edici gürültüsünü duyabiliyorum, kutsal düşüncemi onlarla paylaşmaya hiç niyetim yoktu. Kaldı ki sokakta çok fazla perde arkası gözetleyicisi vardı. Adamın girişini ya da çıkışını görmelerini istemiyordum. Bir kapalı garaj kiralamayı düşündüm ama aynı nedenleri bundan da vazgeçtim. Kaldı ki çok fazla televizyon ve film klişesine benziyordu. Olacaklara uygun bir şey istiyordum. Sonra annemin Doris Teyze'sini hatırladım. Doris ve kocası Henry, Bradfield'ın dışında bir çiftlikte yaşıyordu. Henry dört yıl kadar önce ölmüştü. Doris bir süre işleri idare etmeye çalıştı ama geçen yıl oğlu Ken onu Yeni Zelanda'da uzun bir tatile davet edince Doris koyunları sattı ve valizini topladı. Ken, Noel'de yolladığı kartta annesinin hafif bir kalp krizi geçirdiğini ve yakın bir gelecekte geri dönemeyeceğini yazmıştı. O gece işten Ken'e telefon etme olanağı buldum. Ken başta sesimi duyduğu için şaşırdı, sonra, Sanırım işyerindeki telefonları kullanıyorsun diye mırıldandı. Aylardır aramak istiyordum dedim. Doris Teyze'nin nasıl olduğunu öğrenmek istedim. Uydu aracılığıyla ilgili görünmek çok daha kolaydır. Ken annesinin sağlığı, karısı, üç çocuğu ve koyunlarını anlatırken ben de uygun sesleri çıkardım. On dakika sonra bu kadarının yeterli olduğuna karar verdim. Bir şey daha var, Ken, ev konusunda kaygı duyuyorum diye yalan söyledim. O kadar terk edilmiş bir halde ki, birinin göz kulak olması gerek. Haksız değilsin dedi Ken. Annemin avukatının bunu yapması gerekiyor ama oraya gittiğini bile sanmam. Gidip bir bakmamı ister misin. Artık Bradfield'da oturduğum için zor olmaz Yapar mısın. Sana çok yük olacak. Aramızda kalsın, annemin tekrar eve dönecek kadar iyileşeceğinden emin değilim ama aile evinin başına bir şey gelmesini düşünmek de istemem dedi Ken heyecanla. Daha doğrusu mirasının başına bir şey gelmesini istemez. Ken'i tanıyordum. On gün sonra anahtarları aldım. Bir sonraki serbest günümde seçimimin doğruluğunu sınamak için çiftliğe gittim. Start Hill Çiftliği'ne giden dar patika son geçtiğimden bu yana otlarla kaplanmıştı ve dört çekişli cipim en yakın tek şeritli patikadan sonraki üç mili tırmanırken hayli zorlandı. Küçük kasvetli kulübeden on metre kadar ötede motoru susturdum ve beş dakika oturup etrafı dinledim. Yükseklerin insanın içine işleyen rüzgârı uğulduyor, ara sıra kuşlar ötüyordu. Ama hiç insan sesi yoktu. Uzaktan trafiğin uğultusu bile gelmiyordu. Cipten inip çevreyi kolaçan ettim. Bir kenardaki koyun ağılı yıkılmıştı ama insanların geldiğine dair bir belirti olmaması beni memnun etti Ne piknik kalıntıları, ne çürüyen bira kutuları, ne buruşturulmuş gazeteler, ne sigara izmaritleri, ne de kullanılmış prezervatifler vardı. Eve gidip içeri girdim. Evin üstte iki katı, altta da iki katı vardı. İçerisi hatırladığım çiftlik evinden çok farklıydı. Bütün kişisel eşyalar, fotoğraflar, süsler, at koşumları, antikalar tipik bir Yorkshire önlemiyle paketlere konulmuştu. Bir açıdan rahatlamıştım. Yapacaklarımı engelleyecek anıları uyandıran hiçbir şey yoktu. Bütün utanç, acı ve küçük düşmenin silinmiş olduğu boş bir yerdi. Geçmişi hatırlatıp beni irkiltecek hiçbir şey yoktu. Eski kişiliğim yoktu. Mutfaktan kilere geçtim. Raflar boştu. Allah bilir Doris dizdiği reçel ve ev yapımı şarapları ne yapmıştı. Belki onları da yabancı gıdalarla beslenmemek için Yeni Zelanda'ya götürmüştü. Kapı ağzında durarak yere baktım. Yüzüme aptalca bir rahatlama sırıtığın yayıldığını hissedebiliyordum. Belleğim beni hayal kırıklığına uğratmamıştı. Yerde bir gizli bir kapı vardı. Çömelip paslı demir halkayı çektim. Birkaç saniye sonra kapı menteşesi gıcırdayarak açıldı. Kilerdeki havayı kokladıkça Tanrıların benim yanımda olduğuna daha da emin oldum. Rutubetli ve kokmuş olacağından korkmuştum. Ama tam tersine soğuk, taze ve biraz tatlı bir havası vardı. Gaz lambamı yakıp dikkatle taş basamaklardan aşağıya indim. Lamba orta büyüklükte bir odayı aydınlattı. Zemin taş kaplıydı ve duvar boyunca geniş bir taş bank vardı. Lambayı yukarı kaldırarak çatının sağlam kirişlerine baktım. Alçı ve ahşap çatı, kilerin onarım isteyen tek bölümüydü. Alçıyla rahatlıkla tamir edebilirdim, böylece yukarıdan ışık sızmasını önlerdi. Taş bankın sağ tarafında bir lavabo vardı. Çiftliğin suyunu kendi su kaynağından aldığını hatırladım. Musluğu açmakta zorlandım ama sonunda açtığımda su temiz aktı. Merdivenin yanında tahta bir tezgâh vardı, üzerinde G klampları ve mengeneler duruyordu. Henry'nin aletleri duvarda düzgün bir biçimde asılı duruyordu. Taş banka oturup kendime sarıldım. Birkaç saat çalışmak bu ini oyun programcılarının yapabileceğinden çok daha mükemmel bir hale getirebilirdi. Üstelik serüvencilerimin kaçması için programda bir zayıf yan yaratmam da gerekmiyordu. Hafta sonu geldiğinde boş zamanlarımda çiftliğe gelerek işler tamamlamıştım. Zor bir yanı yoktu. Asma kilidi ve gizli kapının cıvatalarını tamir etmiş, çatılı onarmış ve duvarları birkaç kat badanayla örtmüştüm. Videodaki kaliteyi artırmak için buranın olabildiğince aydınlık olmasını istiyordum. Elektrik için ana donanımdan ek kablo bile çekmiştim. Adam'ı nasıl cezalandıracağıma karar vermeden önce uzun uzun ve dikkatle düşündüm. Sonunda Fransızların chevalet, İspanyolların escalero, Almanların ladder, İtalyanların veglia ve şiiri seven İngilizlerin Exeter Dükü'nün Kızı dedikleri bir alette karar kıldım. Tezgâh, yaratıcı Exeter Dükü ve Huntingdon Kontu Holland'dan adını alıyordu. Dük başarılı bir askerlikten sonra Londra Kulesi'nin yöneticisi olmuş ve 1420'li yıllarda bu muhteşem ikna aletini tanıtmıştı. Bu aletin ilk biçimi, ayaklar üzerinde yükselen açık, kare bir çerçeveden ibaretti. Tutuklu aletin altına yatırılarak el ve ayak bileklerinden iplerle bağlanırdı, ipler köşelerde manivelayı kaldıran bir gardiyanın çalıştırdığı bocurgata tutturulurdu. Bu emek yoğun ve çirkin alet yıllar içinde değişerek bir masaya ya da yatay bir merdivene benzedi. Çoğunlukla ortasında sivri uçlu döner bir kısım vardı, tutuklunun vücudu hareket ettikçe sırtı sivri uçlara değiyordu. Dört ipi bir araya getirerek makinenin yalnızca bir kişi tarafından kullanılmasını sağlayan bir kasnak sistemi de geliştirildi. Neyse ki yüzyıllar boyu bu cezayı uygulayan kişiler tanımlarında ve çizimlerinde her ayrıntıyı aktarmışlardı. Mekanizma için bir antika dükkânından aldığım eski moda bir çamaşır mengenesinin sağlam parçaları kullandım. Bir müzayededen eski bir maun yemek masası da aldım. Masayı hemen çiftliğe götürerek mutfakta kestim. Masanın işçiliğine hayran kalmıştım. Aleti yapmak birkaç günümü aldı. Geriye yalnızca denemek kalmıştı. *** Öyleyse okuru bu beklenti, arayış ve bilinmeyen bir kolun bir kez daha darbesini indirmesini beklemenin ama henüz hiçbir cüretin, bütün gözlerin önünde böyle bir girişime denk olacağına inanmazken dehşetin çılgınlığını tahmin etmeye bırakalım, aynı esrarengiz nitelikte ikinci bir olay, aynı yok etme planına uygun bir cinayet, aynı semtte işlenmiştir. Brandon motoru çalıştırır çalıştırmaz, gösterge panelindeki mobil telefon çaldı. Telefonu alarak hırlar gibi Brandon dedi, Tony bilgisayar sesinin Mesajlarınız var. Lütfen 121'i arayın. Mesajlarınız var... dediğini duydu. Brandon telefonu kulağından çekerek tuşlara bastı ye tekrar kulağına götürdü. Bu kez Tony söylenenleri duyamıyordu. Bir an sonra Brandon bir numara daha çevirdi. Sekreterim diye açıkladı. Kusura bakma... Merhaba, Martina. John. Beni mi arıyorsun. Birkaç saniye dinledikten sonra Brandon gözlerini acı çekiyormuş gibi kapadı. Nerede. diye sordu, sesi donuktu. Tamam, anladım. Yarım saat içinde oraya geleceğim. Kim bakıyor.., iyi, teşekkürler, Martina. Brandon gözlerini açıp telefonu kapadı. Yerine dikkatle koyduktan sonra Tony'ye bakmak için yana döndü. Ne zaman başlayacağını bilmek istiyor musun Şimdi nasıl. Tony, Bir ceset daha mı. diye sordu. Brandon vitesi takarken üzüntülü bir sesle, Bir ceset ha dedi. Suç mahallinde kendini nasıl hissedersin. Tony omzunu silkti. Herhalde öğle yemeği yiyemem ama cesetleri el değmemiş olarak görmek benim için bir ikramiye olur. Brandon otoyola hızla girip ve en sağ şeride geçerken, O usta orospu çocuğunun onları bırakış biçiminde hiçbir el değmemişi yok dedi. Tony, Gene Temple Fields'a mı bırakmış. diye sordu. Şaşıran Brandon ona şöyle bir baktı. Tony önüne bakıyordu kaşlarını çatmıştı. Bunu nereden biliyorsun. Bu Tony'nin cevaplamaya hazır olmadığı bir soruydu. Bir önsezi de diye yan çizdi. Sanırım son kez Temple Fields'ın fazla göz önüne çıktığından korktu. Üçüncü cesedi Carlton Park'a bırakmak dikkatleri tek bir yerden aldı, belki polisin bir bölge üzerinde yoğunlaşmasını durdurdu ve muhtemelen bölgedeki insanları biraz rahatlattı. Ama o Temple Fields'ı seviyor. Ya da belki de burası onun için bir tür açıklamadır. Tony yüksek sesle düşünüyordu. Biri sana bir gerçeği anlattığında yarım düzine farklı varsayımda mı bulunursun her zaman. diye sordu Brandon, en hızlı şeridi terk etmemekte direnen bir BMW'ye uzunları yaktı. Seni orospu çocuğu, üstüne trafik polisi göndermeden şerit değiştir diye hırladı. Tony, Denerim dedi. İşimi böyle yapıyorum. Yavaş yavaş kanıtlar ilk düşüncelerimden bazılarını elememe neden olur. Sonunda bir tür model ortaya çıkmaya başlar. Sessizleşerek olay yerinde neyle karşılaşacağını hayal etmeye başladı. Midesi bomboş gibiydi, kasları konsere çıkacak bir müzisyeninki gibi gerilmişti. Normalde, suç mahalleriyle ilgili olarak ancak ikinci elden, resmi bir açıklama edinebilirdi. Fotoğrafçı ve öbür adli tıp memurları ne kadar iyi olurlarsa olsun, her zaman başka birinin bakış açısını tercüme etmek zorundaydı. Bu kez katile şimdiye kadar olduğundan daha yakın olacaktı. Hayatını öğrenilmiş davranışlar kalkanı ardında geçiren bir insan için, bir katilin görünüşüne nüfuz etmek kentteki tek oyundu. * Carol on birinci kez, Yorum yok dedi. Penny Burgess dudaklarını büzdü, gözleri Carol kadar taş duvar olmayan birin umutsuzlukla aradı. Temel Reis Cross bir erkek şoven domuzu olabilirdi ama kendini beğenmiş yorumlarının arasında her zaman birkaç hatırlanabilir not verirdi. Düşüncelerine bir son vererek tekrar Carol üzerinde yoğunlaştı. Kız kardeşliğe ne oldu, Carol. diye sızlandı. Haydi, biri iyilik yap. ‘Yorum yok' dışında söyleyebileceğin bir şey vardır. Üzgünüm, Bayan Burgess. Okurlarınızın en son ihtiyaç duyduğu şey, bilgiye dayanmayan spekülasyonlar. Söyleyecek somut bir şey bulur bulmaz söz veriyorum ilk siz öğreneceksiniz. Carol sözlerini bir gülümsemeyle yumuşattı. Uzaklaşmak için arkasını döndü ama Penny mantosunun kolunu tuttu. Kayıt dışı bir şey diye yalvardı. Sırf bana yol göstersin diye. Aptal gibi görünmeme neden olacak bir şey yazmamak için. Carol, nasıl olduğunu sana anlatmama gerek yok. Ne zaman faka basacağımın çetelesini tutan erkeklerle dolu bir büroda çalışıyorum. Carol içini çekti. Karşı koyması zordu. Tom Cross'un detektif odasında onu ne hale getireceğini düşünmek ağzını kapalı tutmasına neden oldu. Yapamam dedi. Her neyse, bana sorarsan şu ana kadar gayet iyi gidiyorsun. Konuşurken tanıdık bir Range Rover'in köşeyi döndüğünü gördü. Ah, Allah kahretsin diye mırıldanarak kolunu muhabirden kurtardı. John Brandon'ın, Sentinel Times'ın dizi cinayetler katili isterisinin ardındaki polis kaynağının kendisi olduğunu düşünmesine hiç ihtiyacı yoktu. Çevik hareketlerle Brandon'ın otomobiline doğru yürüdü. Otomobil durarak birinin kalabalığı önleyen polis kordonunu çekmesini bekledi. Carol durup polislerin amirlerini hareketlilikleriyle etkilemek için koşuşturmasını izledi. Range Rover burnunu öne çıkararak Carol'a Brandon'ın yolcu koltuğunda bir yabancının oturduğunu görme şansı verdi. İki adam otomobilden inerken Carol, Tony'yi süzdü, kendisini eğiterek geliştirdiği bellek bankasına ayrıntıları yazdı. Ne zaman bilgiye ihtiyaç duyacağını bilemezsin. Orta boylu, ince omuzları geniş, dar kalçalı, bacak ve gövde orantılı, yandan ayrılmış kısa koyu renk saç, koyu renk gözler, muhtemelen mavi, altında halkalar, cilt düzgün, ortalama burun, geniş ağız, alttaki üstten kalın. Ama giyim zevki kötü. Takım elbise Brandon'ınkinden bile modası geçmişti. Ama yıpranmış görünmüyordu. Çıkarsama Çalışma hayatında takım elbise giymeyen bir adamdı bu. Aynı derecede para harcamayı da sevmiyordu, yani takım elbise parçalanana kadar giyilecekti. İkinci çıkarsama Büyük ihtimalle evli değildi ya da sürekli bir ilişkisi yoktu. Sevgilisi bir takım elbiseye ihtiyaç duyan her kadın, onu, alındıktan beş yıl sonra bu kadar modası geçmiş görünmeyecek klasik tarzda bir takım almaya zorlardı. Carol bu sonuca ulaştığı sırada Brandon yanına gelmiş, yol arkadaşına da yaklaşması için işaret ediyordu. Carol dedi. Carol, Merhaba, Bay Brandon diyerek onu selamladı. Tony, seni Detektif Carol Jordan'la tanıştırmak istiyorum. Carol, bu bey İçişleri'nden Dr. Tony Hill. Tony gülümseyerek elini uzattı. Carol onun elini sıkarken özellikler listesine çekici gülümsemeyi de ekledi. Sıkı, kuru, birçok kıdemli memurun sergilediği kemikleri kırma maçoluğu yok. Sizinle tanıştığıma memnun oldum dedi Tony. Şaşırtıcı derecede boğuk bir ses, belli belirsiz kuzey aksanı. Carol nazikçe gülümsedi. İçişleri'yle ne yapacağını hiçbir zaman bilemez insan. Ben de dedi. Carol bu cinayetlere verdiğimiz ekiplerden birinin başında. İki numara, değil mi, Carol. diye sordu Brandon ama cevabı zaten biliyordu. Doğru efendim. Paul Gibbs. Tony, İçişleri Bakanlığı Suçlu Profili Ulusal Merkezi fizibilite araştırmasının başında. Ondan bu cinayetleri inceleyerek deneyiminin bize bir yarar sağlayıp sağlamayacağına bakmasını rica ettim. Brandon'ın gözleri sıkıntıyla Carol'a bakıyor, satır aralarını okuduğundan emin olmaya çalışıyordu. Dr. Hill'in bize verebileceği her tür yardımı minnetle karşılarım, efendim. Olay yerinde yaptığım kısa araştırmadan daha öncekilerden fazla bulgumuz olduğunu sanmıyorum. Carol, Brandon'ın söylediğini anladığının işaretini veriyordu. Her ikisi de aynı ince ip üzerinde yürüyordu ama farklı uçlarda Brandon, Tom Cross'un operasyon otoritesini zayıflatamazdı ve Carol, Bradfield teşkilatında hoşgörülebilir bir konum istiyorsa, Brandon onunla aynı fikirde olsa bile amiriyle açıkça çatışamazdı. Dr. Hill olay yerini görmek ister mi. Brandon, Hep birlikte bakalım dedi. Yürürken bani bilgileri verebilirsin. Elimizde ne var. Carol yolu gösterdi. Burası pub'ın arka bahçesi. Açık ki ölüm yeri burası değil. Hiç kan yok. Beyaz bir erkek, otuzuna merdiven dayamış, çıplak. Kimliği bilinmiyor. Ölümünden önce işkence görmüş gibi görünüyor. Her iki omuz da yerinden çıkmış gibi ve muhtemelen kalçası ve dizleri de öyle. Saçının bazı yerleri eksik. Yüzüstü yatıyor, bu yüzden yaralarının hepsini görme şansımız olmadı. Ölüm nedeninin boğazındaki derin kesik olduğunu tahmin ediyorum. Öyle görünüyor ki ceset bu raya atılmadan önce yıkanmış. Carol bahçe kapısında, soğuk bir sesle anlattıklarını bitirdi. Tony'ye baktı. Sözlerinin yarattığı tek değişiklik Tony'nin dudaklarının gerilmesiydi. Hazır mısınız. diye sordu. Tony başını sallayarak derin bir soluk aldı. Ne kadar hazır olabilirsem o kadar dedi. Brandon Lütfen kordonun dışında kal, Tony dedi. SOCO'ların hâlâ yapacak çok işi var ve olay yerindeki izleri silmemize ihtiyaçları yok. Carol kapıyı açtı ve iki adama girmeleri için işaret etti. Tony onun söylediklerinin içerideki görüntüye kendisini hazırladığını düşünmüşse bile, bir kez bakması hazır olmadığını anlamasına yetmişti. Kanın doğal olmayan biçimde yokluğuyla daha tuhaflaşan tuhaf bir görüntüydü bu. Mantık, bu kadar her tarafı kırılmış bir cesedin kan gölünün içinde bir ada, Bloddy Marry'deki bir buz gibi görünmesi gerektiğini haykırıyordu. Tony cenaze töreni dışında bu kadar temiz bir ceset görmemişti. Ama mermer bir heykel gibi duracağına, bu ceset insan görüntüsünün bir parodisi gibi bükülmüş, ipler kesildiğinde düşen her yanı kopuk bir kukla gibi duruyordu. İki adam bahçeden içeriye girdiklerinde polis fotoğrafçısı fotoğraf çekmeyi bırakıp John Brandon'ı başıyla selamladı. Brandon önündeki görüntüden etkilenmemiş gibi, Tamam, Harry dedi. Kimse ceketinin ceplerindeki ellerini yumruk yaptığını göremezdi. Bütün çekimleri yaptım, Bay Brandon. Yalnızca yakın çekimler kaldı dedi fotoğrafçı. Çok fazla yara ve bere var. Hepsini çektiğimden emin olmak istiyorum. Brandon, Aferin sana dedi. Carol arkalarından ekledi, Harry, işini bitirdikten sonra yakın çevrede park etmiş bütün otomobillerin fotoğraflarını çekebilir misin. Fotoğrafçı kaşlarını kaldırdı. Hepsini mi. Carol, Hepsini diye teyit etti. Homurdanan fotoğrafçı başka bir şey söyleme fırsatı bulamadan Brandon, İyi bir fikir, Carol diye onu onayladı. Adamın olay yerinden yaya ya da kurbanın otomobiliyle uzaklaşmış olma ihtimali her zaman geçerli. Daha sonra almak üzere kendi otomobilini burada bırakmış olabilir. Fotoğraflar da bir polisin not defterinden daha sağlam bir kanıttır. Fotoğrafçı hızlı bir soluk alarak cesede geri döndü. Kısa konuşma Tony'ye alt üst olan midesini denetleme şansı vermişti. Cesede bir adım yaklaşarak bir insanı bu hale getiren zihni biraz da olsa anlamaya çalıştı, içinden, Aklından ne geçiyor. dedi. Bu senin için ne anlama geliyor. Bu yaralanmış bedenle senin isteklerin arasında neler olup bitiyor. Bu tür konularda uzman olduğumu sanırdım ama sen başka bir şeysin, değil mi. Gerçekten özelsin. Hilkat garibesinden de hilkat garibesin. Hakkında kitaplar yazılanlardan biri olacaksın. Büyük oyuna hoş geldin. Rahatsız edecek derecede karmaşık bir zihne hayran olmaya çok yaklaştığını fark eden Tony kendini gerçekler üzerinde yoğunlaşmaya zorladı. Boğazdaki derin kesik adamın başının neredeyse kopmasına neden olmuş, baş ensede sallanırmış gibi bir yana yatmıştı. Tony derin bir soluk alarak, Sentinel Time hepsinin boğazlarının kesilmesi sonucunda öldüğünü yazdı, doğru mu. diye sordu. Carol, Evet dedi. Canlıyken hepsi işkence görmüş an her olayda boğaz kesikleri ölümcül olmuş. Hepsinde de bu kadar derin mi. Carol başını şüpheyle iki yana salladı. Ben yalnızca ikinci vakayı tümüyle biliyorum ve o da bunun kadar korkunçtu. Ama öbür iki cesedin fotoğraflarını gördüm, sonuncusu bunun kadar kötüydü. Tony, Allah'a şükür ders kitabı kadar tanınabilir bir şey diye düşündü. Birkaç adım gerileyerek çevreye bakındı. Ceset dışında burayı herhangi bir pub'ın arka bahçesinden ayıran bir özellik yoktu. Çöp bidonları duvara dizilmişti, büyük tekerlekli konteynerlerin kapakları sıkıca kapalıydı. Yok olduğu apaçık belli bir şey yoktu, ceset dışında bırakılmış belirgin bir şey yoktu. Brandon boğazını temizledi. Peki, her şey burada denetim altında görünüyor, Carol. Gidip basınla konuşsam iyi olacak. Buraya geldiğimde Penny Burgess'in seni kolundan tutmaya çalıştığını gördüm. Şu anda herkese saldırdığına hiç şüphem yok. Daha sonra merkezde görüşürüz. Büroma uğra. Dr. Hill'in işin içine katılması konusunda seninle konuşmak istiyorum. Tony, seni Carol'ın yetenekli ellerine teslim ediyorum. Burada işiniz bitince belki Carol'la bir toplantı yaparsınız, böylece vaka dosyalarının üzerinden geçebilirsiniz. Tony başını salladı. İyi görünüyor. Teşekkürler, John. Görüşürüz. Ve tekrar teşekkürler. Brandon bunu söyledikten sonra uzaklaştı, kapıyı arkasından kapattı. Carol, Demek profil çıkarıyorsunuz dedi. Tony temkinle, Deniyorum cevabını verdi. Carol kuru bir sesle, Kodamanların sonunda doğruyu görmelerine şükürler olsun dedi. Elimizde bir dizi cinayetler katili olduğunu hiç kabul etmeyeceklerini düşünmeye başlamıştım. Tony, Siz de ben de dedi. Birinciden sonra endişe ettim ama ikinciden sonra emin oldum. Sanırım bunu onlara söyleyecek yetkiniz yok. Kahrolası bürokrasi. Hassas bir nokta. Ulusal bir bölüm kurduğumuz zaman bile, tek tek polis bölümlerinin bize gelmesi için gene de beklemek zorunda kalacağımızdan şüphe ediyorum. Carol'ın yanıtı, ardına kadar açılan kapının gıcırtısıyla yarıda kaldı. Her ikisi de kapıya doğru döndü. Kapı ağzında Tony'nin şimdiye kadar gördüğü en iri insanlardan biri duruyordu. Bira göbeği omuzlarından bir iki santim daha genişti. Gözleri etli suratından haşlanmış Bektaşi üzümü gibi pörtlemişti. Başkomiser Ton Cross'un takma adının kaynağı. Çizgi adaşınınki gibi inanılmaz derecede küçük olan ağzı aşağıya eğik bir çizgiydi. Fare rengi saçı keşiş kepi biçimindeki kelini çerçeveliyordu. Carol acayip görüntüye, Buyurun efendim diye selam verdi. Soluk kaşlar hoşnutsuzlukla çatıldı. Kaşlarının arasındaki derin çizgilere bakılacak olursa bu sık sık yaptığı bir şeydi. Tombul ve kısa parmağını Tony'ye uzatarak, Sen de kimsin. diye sordu. Tony otomatik olarak yenmiş tırnağı fark etti. Cevap verme fırsatı bulamadan Carol araya girdi. Efendim, bu bey İçişleri'nden Dr. Tony Hill. Suçlu Profili Ulusal Merkezi fizibilite araştırmasının sorumlusu. Dr. Hill, sizi Müfettiş Tom Cross'la tanıştırayım. Cinayet soruşturmalarımızdan genel olarak sorumludur. Carol'ın tanıştırmasının ikinci yarısı Cross'un cevabiyi kesildi. Sen burada ne yapıyorsun, kadın. Burası bir cinayet mahalli. Hiçbir tanıdık Tom, Dick ya da İçişleri kalem oynatıcısını buraya sokmaman gerek. Carol gözlerini bir an kapadı. Sonra neşeli tonu Tony'yi şaşırtan bir sesle, Efendim, Dr. Hill'i Bay Brandon getirdi. Bay Brandon, Dr. Hill'in katilimizin profilini çıkarmada bize yardım edebileceğini düşünüyor. Ne demek katil. Size kaç kere söylemem gerekecek. Bradfield'da serbest dolaşan bir dizi cinayetler katili yok. Bir grup kopya cinayete kurban giden eşcinsel var. Hızlı mezuniyetin problemi ne biliyor musun. diye sordu Cross, Carol'a doğru saldırgan bir tavırla eğilmişti. Carol tatlı bir dille, Bana söyleyeceğinize eminim, efendim dedi. Cross, bir sineğin uçtuğunu duyan ama göremeyen bir köpeğin haline benzer bir biçimde bir an durdu. Sonra, Hepiniz başarı için umutsuzca çabalıyorsunuz. Parıltı ve manşet istiyorsunuz. Doğru dürüst polislik yapmanın zahmetine katlanamıyorsunuz. Üç cinayet soruşturması üzerinde sıkı çalışamadığınız için az çalışmak ve basında daha fazla yer almak için hepsini tek bir kişinin yaptığını söylüyorsunuz. Ve sen diye ekledi Tony'ye dönerek. Hemen olay yerinden uzaklaşabilirsin. İhtiyacımız olan en son şey yüreği kanayan liberallerin, çocukken oyuncak ayı almasına izin verilmeyen zavallı bir genci aradığımızı söylemesi. Haydutları siz yakalamıyorsunuz, bu polisin işi. Tony gülümsedi. Size tümüyle katılıyorum, Müfettiş. Ama Başkomiser Yardımcınız polisin daha etkili çalışmasına yardım edebileceğimi düşünüyor. Cross bu uygarlık tuzağına düşmeyecek kadar yaşlıydı. bu teşkilattaki en etkili ekibin başındayım dedi. Ve Allahın belası bir doktorun bir avuç katil ibneyi nasıl yakalayacağımı söylemesine hiç ihtiyacım yok. Tekrar Carol'a döndü. Doktor Hill'e çıkışa kadar eşlik edin, Detektif. Unvanı bir hakaret gibi kullanmayı başarmıştı. Bunu yaptıktan sonra buraya geri dönün ve son katilimizle ilgili bulduklarınızı bana anlatın. Çok iyi, efendim. Ha, bu arada, Bay Brandon'ın yanına gidebilirsiniz. Ön tarafta küçük bir basın toplantısı yapıyor. Bu kez sesinin tatlılığına bir miktar sertlik karışmıştı. Cross bahçede, açıkta yatan cesede şöyle bir baktı. Peki, nasılsa bu bir yere gitmeyecek, değil mi. dedi. Tamam, Detektif. Bay Brandon Ve basınla işim biter bitmez bir rapor bekliyorum. Dönerek, geldiği kadar gürültülü bir biçimde uzaklaştı. Carol bir elini Tony'nin dirseğine koyarak onu kapıdan geçirdi. Dar sokakta ona eşlik ederken kulağına, Bunu görmeye değer diye mırıldandı. Yarım düzine muhabir sarı plastik kordonun arkasındaki Penny Burgess'a katılmıştı. John Brandon yüzü muhabirlere dönük olarak duruyordu. Yaklaştıkça muhabirlerin Brandon'a sordukları karmakarışık soruları duymaya başladılar. Cross, Brandon'ın omzunun yanında duran bir polisi iterek, Birer birer, baylar bayanlar. Hepiniz duydunuz diye bağırırken Tony'yle Carol da geride durdular. Brandon hafifçe Cross'a döndü, yüzü ifadesizdi. Teşekkürler, Müfettiş Cross. Penny Burgess, Bradfield'da serbestçe dolaşan bir dizi cinayetler katili mi var. diye sordu, sesi uğursuz bir kuş çığlığı gibi anlık sessizliği böldü. Cross, Bir neden yok... diye başladı. Brandon buz gibi bir sesle onun sözünü kesti. Bunu bana bırak, Tom dedi. Biraz önce dediğim gibi, bu öğleden sonra yirmi dokuz otuz yaşlarında beyaz bir erkek cesedi bulduk. Yüzde yüz emin olmak için henüz erken ama bu cinayetin son dokuz ayda Bradfield'da işlenen daha önceki üç cinayetle ilgisi olabilir. Teybini öne doğru uzatmış genç bir adam, Yani bu cinayetleri tek bir dizi cinayetler katilinin işi olarak mı değerlendiriyorsunuz. diye sordu. Bu dört cinayetten de tek bir kişinin sorumlu olma olasılığını inceliyoruz, evet. Cross birilerine yumruk atmak istermiş gibi bakıyordu. Ellerini iki yanında yumruk yapmıştı, kaşları o kadar aşağıya inmişti ki görüş açısı biraz sınırlıymış gibi görünüyordu. Bu aşamada bu yalnızca bir olasılık ama dedi. Penny gene muhalefetin başını çekti. Bu sizin soruşturmaya yaklaşımınızı nasıl etkileyecek, Bay Brandon. Bugün itibarıyla daha önceki üç cinayeti tek bir büyük ekibe vereceğiz. Var olan bilgileri analiz etmek için İçişleri Bakanlığı'nın Soruşturma Sistemi'nin bilgisayarını tam kapasitesini kullanacağız ve bununla yeni ipuçları bulacağımıza güveniyoruz dedi Brandon. Asık suratı sesindeki iyimserliği yalanlıyordu. Carol ağzının içinde, Devam et diye mırıldandı. Arka taraftan öfkeli bir ses, Biraz geç kalmadınız mı. Bu dizi cinayetler katili olduğunu kabul etmediğiniz için katil rahatça işini görmedi mi. diye sordu. Brandon omuzlarını dikleştirip sert sert baktı. Biz polisiz, gaipten haber alan insanlar değiliz. Kanıtlar olmadan teori oluşturmayız. Bu katili en kısa zamanda adalete teslim etmek için elimizden geleni yapacağımıza emin olabilirsiniz. Psikolojik profilci kullanacak mısınız. Gene Penny Burgess'dı. Tom Cross, Tony'ye saf nefretle dolu bir bakış fırlattı. Brandon gülümsedi. Şimdilik bu kadar, baylar ve bayanlar. Teşkilatın basın bürosundan daha sonra bir açıklama yapılacak. Şimdi bizi mazur görürseniz yapacak çok işimiz var. Balolarına doğru iyiliksever bir tarzda başını salladıktan sonra dönüp Cross'u dirseğinden sıkıca tuttu. Sokağa doğru yürürlerken Cross'un sırtı öfkeden dimdikti. Carol ile Tony birkaç adım arkalarından gittiler. Yürürlerken Penny Burgess'in sesi onları durdurdu. Detektif Jordan, bu yeni oğlan kim. Carol, Allahım, bu kadın hiçbir şeyi kaçırmıyor diye mırıldandı. Tony, Öyleyse onun yoluna çıkmamam daha iyi dedi. Birinci sayfada çıkmam ciddi bir sağlık tehlikesi olabilir. Carol birden durdu. Yani katil seni hedef seçebilir mi. Tony sırıttı. Hayır. Ben, başkomiseriniz felç geçirebilir demek istemiştim. Onun gülümsemesine karşı konulmaz bir karşılık verme isteği duydu Carol. Bu adam şimdiye dek karşılaştığı hiçbir İçişleri işgüzarına benzemiyordu. Espri anlayışına sahip olmakla kalmıyordu, aynı zamanda açıksözlüydü. Yakından incelendiğinde arkadaşı Lucy'nin biraz arzu edilir dediği sınıflamaya kesinlikle uyuyordu. Uzun süredir işte karşılaştığı ilk ilginç erkek olma belirtileri gösteriyordu. Sözlerinin aleyhinde kullanılmaması için sesinin olabildiğince kayıtsız çıkmasını becererek, Haklı olabilirsiniz dedi. Tam sokağın köşesine gelmişlerdi ki Tom Cross'un Brandon'ın üstüne vardığını gördüler. Bakın efendim, söyledikleriniz bu gösteri başladığından beri onlara söylediğim her şeyle çelişti. Brandon soğuk bir tavırla, Farklı bir yaklaşımın zamanı geldi, Tom dedi. Öyleyse neden o kalabalığın önünde beni aptal yerine koymak yerine benimle daha önce konuşmadınız. Kendi adamlarımın önünde olmasından ise hiç söz etmiyorum. Cross kavga etmek istermiş gibi öne eğildi. Elini Brandon'ın göğsüne saplamak istermiş gibi işaret parmağını havada tutuyordu. Ama kariyer hırsı galip geldi ve eli yanına düştü. Büroma gelmenizi sağlasam ve farklı bir yaklaşım şeydim, olur muydu sizce. Brandon'ın sesindeki yumuşaklığa altında çelik gibi bir sertlik vardı ve Cross bunu fark etti. Alt çenesi aşağıya düştü. Yine de sonunda operasyon kararları benim sorumluluğumda dedi. Tony, onun kavgacı görüntüsünün altında, hâlâ gücü elinde tutan yetişkinlere gücenmiş küçük saldırgan bir oğlan çocuğu olduğunu düşündü. Ama ipler benim elimde ve parayı da yöneten benim. Politik kararları ben veririm ve şu anda da senin yetkini etkileyen bir karar verdim. Bundan böyle bu, tek bir büyük olay soruşturması. Anlaşıldı mı, Tom. Yoksa meseleyi daha fazla uzlaşmak mı istiyorsun. Carol, John Brandon'ın yağlı direği bu kadar hızlı tırmandığını ilk kez gözleriyle görüyordu. Sesindeki tehdit hiç de kuru sıkı değildi. Amaçlarına ulaşmak için gereken neyse yapmaya hazırdı belli ki ve kazanmaya alışkın bir insanın tüm güveniyle hareket ediyordu. Tom Cross'un gidebileceği bir yer kalmamıştı. Cross, Carol'a saldırdı. Yapacak daha iyi bir işiniz yok mu, Detektif. Raporumu vermek için bekliyorum efendim dedi Carol Bana basın toplantısından sonra sizi beklememi söylemiştiniz. Brandon, Tony'ye yaklaşması için işaret ederek, Bundan önce... Tom, seni Dr. Tony Hill ile tanıştırayım dedi. Cross küçük bir çocuk gibi suratını asarak, Tanıştık cevabını verdi. Dr. Hill bu soruşturmada bizimle işbirliği yapmayı kabul etti. Dizi cinayet saldırganlarının profilini çıkarma konusunda ülkedeki herkesten daha fazla deneyimi var. Bizimle çalıştığını gizli tutmayı da kabul etti. Tony diplomatik bir şekilde gülümsedi. Doğru. İstediğin en son şey soruşturmanızın bir gösteriye dönüşmesi. Bu orospu çocuğunu yakaladığımız zaman işin bütün onurunun ekibinize gitmesini istiyorum. Kaldı ki işi yapan zaten sizlersiniz. Cross, Bu noktada haklısınız diye mırıldandı. Ayak altında dolaşmanızı, işimizi engellemenizi istemiyorum. Brandon, Hiçbirimiz bunu istemiyoruz dedi. Bu yüzden Carol'dan Tony ile bizim aramızda irtibat subayı görevini üstlenmesini istedim. Cross, Böyle bir zamanda kıdemli bir memurumu kaybetme lüksüne sahip değilim diye karşı çıktı. Brandon, Onu kaybetmiyorsun ki dedi. Bütün vakalar hakkında benzersiz bir üst görüşe sahip bir memur kazanıyorsun. Bu çok yararlı olabilir, Tom. Saatine baktı. Gitsem iyi olacak. Şef bu konuda bir brifing istiyor. Beni bilgilendir, Tom. Brandon el salladıktan sonra caddeye çıkarak gözden kayboldu. Cross cebinden bir paket sigara çıkarıp bir tane yaktı. Senin sorunun ne biliyor musun, Detektif. dedi. Olmak istediğin kadar akıllı değilsin. Çizginin dışına bir adım çıkarsan bütün geleceğini karartırım. Sigarasından derin bir nefes çekip dumanı Carol'a doğru üflemek için öne eğildi. Ama duman Carol'a gelmeden rüzgârın etkisiyle dağılınca bütün çabası boşa gitti. İğrenmiş gibi bakan Cross arkasını dönüp olay yerine doğru gitmeye başladı. Carol, Bu işte her tür insanla karşılaşabilirsin dedi. Tony, Hiç değilse artık rüzgârın hangi yönden estiğini biliyorum cevabını verdi. Konuşurken yüzüne bir yağmur damlası düştü. Carol, Hay Allah dedi. Tam da zamanıydı. Bakın, yarın buluşabilir miyiz. Ben bu gece dosyaları alır ve önceden incelerim. Böylece size de aktarabilirim. İyi. Büromda, saat on uygun mu. Mükemmel. Sizi nasıl bulacağım. Tony, Carol'a adresi tarif etti, sonra kadının geçitte hızla yürümesini izledi. İlginç bir kadın. Çekici de, birçok erkek bunu itiraf eder doğrusu, içinde karmaşık olmayan cevaplar aramayı istediği zamanlar olmuştu. Ama kendine Carol Jordan bir kadını çekici bulma iznini vermeyeli uzun zaman olmuş. Carol sonunda merkeze döndüğünde saat yediyi geçiyordu John Brandon'ın dâhili numarasını çevirdiği zaman onu hâlâ masasında bulunca hoş bir şaşkınlık yaşadı. Brandon, Yukarıya gel dedi ona. Carol sekreterinin kapısından içeriye girip Brandon'ın kahve makinesinden iki fincana sıcak kahve koymuş olduğunu görünce daha da şaşırdı. Brandon, Süt ve şeker ister misin. diye sordu. Carol, ikisini de istemem dedi. Bu hiç beklenmedik bir keyif. Brandon, Beş yıl önce sigarayı bıraktım diye itiraf etti. Şimdi beni ayakta tutan şey kafein. İçeri gel. İçi merakla dolan Carol büroya girdi. Daha önce burayı adımını bile atmamıştı. Dekor her zamanki krem rengi boya, Cross'un bürosuna benzer mobilyalardan oluşmuştu. Cross'kinden tek farkı burada ahşabın pırıl pırıl parlıyor olması, üzerinde çizikler, sigara yanıkları ve sıcak fincanların bıraktığı izlerin olmamasıydı. Birçok üst düzey polisin aksine Brando duvarlarını polis fotoğrafları ya da çerçeveli takdirnameleri doldurmamıştı. Tam tersine yüzyıl başında yapılmış Bradfiel manzara resimlerinden yarım düzine kadar reprodüksiyon seçmişti. Renkli ama kasvetli, çoğunlukla yağmurlu manzaralar yedinci kat penceresinden görülen manzarayı yansıtıyordu Odada beklentiye uygun tek eşya, Brandon'ın karısıyla çocuklarının masanın üzerinde duran fotoğraflarıydı. Bu bile stüdyo da poz verilerek çekilmiş bir fotoğraf değil, bir teknede tatil sırasında çekilmiş bir fotoğrafın büyütülmüşüydü. Çıkarsama Brandon, geleneksel bir polis izlenimi vermeye çalışsa da aslında çok daha karmaşık ve düşünceli bir insandı. Brandon, Carol'a eliyle masasının önündeki iskemleleri gösterdi, kendi de birine oturdu. Lafı uzatmadan konuya girdi. Şunu açıkça belirtmek istiyorum. Müfettiş Cross'a rapor veriyorsun. Bu operasyonun başında o var. Ne var ki senin ve Dr. Hill'in raporlarının bir kopyasını görmek istiyorum, kâğıda dökmeye hazır olmadığınız her tür teoriyi de bilmek istiyorum. Bu dengeleyici rolünü oynayabileceğine inanıyor musun. Carol'ın kaşları kalktı. Bunu öğrenmenin tek bir yolu var, efendim dedi. Brandon'ın dudakları gülümser gibi büzüldü. Dürüstlüğü her zaman tercih etmişti. Tamam. Herkesin dosyasına rahatça girebilmeni sağlayacağım. Bir sorun çıkarsa, senden ve Dr. Hill'den bilgi saklamaya çalışan biri olursa, sorumlusu kim olursa olsun bunu öğrenmek istiyorum. Sabah ekiple kendim konuşacağım, herkesin oyunun yeni kurallarından haberdar olmasını sağlayacağım. Benden istediğin bir şey var mı. Carol usançla, günde gene on iki saatlik çalışma diye düşündü. Meydan okumayı sevmek iyiydi. Ama bu kez bu sevgi tam bir mücadele olacak gibi görünüyordu. * Tony ön kapıyı arkasından kapattı. Evrak çantasını yere bırakıp duvara yaslandı. İstediği şeyi elde etmişti. Artık bir zekâ savaşıydı bu, onun içgörülerine karşı katilin zekâsı. Bu suçların yarattığı modelde doğrudan katilin kalbine giden labirentimsi bir yol vardı. Yanlış yönlendiren gölgelerden kurtularak, tehlikeli alanlardan kaçınmaya çalışarak bir şekilde bu yolda yürüyecekti. Duvardan çekildi, birden kendini çok yorgun hissetmişti. Mutfağa giderken yolda kravatını çıkarıp gömleğinin düğmelerini açtı. Soğuk bir biradan sonra, önceki üç cinayetin basında çıkan haberlerini inceleyebilirdi. Bir kutu Boddingtons almak için tam buzdolabını açmıştı ki telefon çaldı. Tony buzdolabının kapısını kapayarak, elinde soğuk birayla paralel telefonu açtı. Alo dedi. Ses, Anthony dedi. Tony zorlukla yutkundu. İyi bir zamanda aramadın diyerek hattan gelen boğuk sesi soğuk bir tavırla susturdu. Kutuyu tezgâhın üzerine koyarak bir eliyle telefonun kablosunu çekti. Elde edilmesi zoru mu oymuyorsun. Eh, peki, bu da eğlencenin bir parçası, değil mi. Benden kaçmaya çalışan tavrını iyileştirdiğimi sanıyordum. Bütün bunları geride bıraktığını sanmıştım. Daha sonra beni arayacağını söylemen yeter, senden istediğim tek şey bu. Ses kışkırtıcıydı, alttan alta bir kahkaha seziliyordu. Tony, Elde edilmesi zoru oynamıyorum dedi. Gerçekten de uygun bir zaman değil. içinde yakıcı bir öfkenin yükseldiğini hissedebiliyordu. Bu sana bağlı. Sen erkeksin. Patron sensin. Tabii bu kez farklı olmasını istemiyorsun. Benimle birlikte sürüklenebilirsin. Ses onu kışkırtıyordu. Kaldı ki bu yalnızca seninle benim aramda. İki yetişkin insanın rızası öyle derler ya. Tony, Demek ki şu an hayır demeye hakkım yok, öyle mi. Yoksa bu hakka yalnızca kadınlar mı sahip. derken içindeki öfkenin sesine yansıdığını fark etti. Allahım, Anthony, öfkelendiğin zaman sesin o kadar seksi oluyor ki dedi ses. Afallayan Tony telefonu kulağından uzaklaştırarak başka bir gezegene aitmiş gibi baktı. Bazen ağızdan çıkan sözcükleri dinleyenin kulağına aynı biçimde gelip gelmediğini merak ediyordu. Arayan kişiye yansıtamadığı klinik bir yabancılıkla telefonu parmakları bembeyaz olacak kadar sıktığını fark etti. Biraz an sonra almacı tekrar kulağına götürdü. Kadın, Sesini duymak bile beni heyecanlandırıyor, Anthony diyordu. Şu anda üstümde ne var, ne yapıyorum bilmek ister misin. Ses baştan çıkarıcıydı, nefes alıp vermesi başta olduğundan daha net duyuluyordu. Bak, zor bir gün geçirdim, yapacak çok işim var ve küçük oyunlarımızdan ne kadar hoşlansam da bu gece böyle bir ruh halinde değilim. Heyecanlanan Tony, en yakın çıkışı arıyormuş gibi mutfağı umarsızca inceledi. Sesin çok gergin çıkıyor, sevgilim. Bırak da bu gerginliği yok edeyim. Haydi oynayalım. Beni bir rahatlama tekniği olay düşün. Sonrasında daha iyi çalışacağını biliyorsun. Sana şimdiye kadar yaşadığın en iyi zamanı yaşatacağımı biliyorsun. Senin gibi bir sap, benim gibi bir seks kraliçesiyle yan yana gelince, yapamayacağımız hiçbir şey yok. Başlangıç olarak sana şimdiye kadar paylaştığımız en açık saçık, en seksi, en mükemmel telefon konuşmasını yaşatacağım. Birden Tony'nin içindeki öfke barajda bir zayıf nokta bularak patladı. Bu gece olmaz diye bağırarak telefonu öyle bir sertlikle kapadı ki bira kutusu yerinden fırladı. Üstteki üçgen delikten köpükler fışkırdı. Tony iğrenerek bira kutusuna baktı. Kutuyu alıp lavaboya fırlattı. Kutu paslanmaz çelikte takırdayarak bir o yana bir bu yana yuvarlandı. Tony başını öne eğip ellerini yüzüne kaparken bira köpürerek döküldü. Bu gece, başka birinin kâbusunun derinliklerine eğilmeye çalışırken, telefon konuşmalarının her zamanki kaçınılmaz sonucu olarak kendi kusurlarıyla yüzleşmeyi kesinlikle istemiyordu. Telefon tekrar çaldı ama Tony hareket etmeden durdu, gözlerini sımsıkı kapatmıştı. Telesekreter devreye girince arayan kapattı. Tony öç alır gibi, Orospu dedi. Orospu. Gün boyunca köpek huzursuzca bir aşağı bir yukarı dolaşır, işini gerçekten seven bir gardiyanın işgüzarlığıyla betonu arşınlar. Tüylü, alacalı siyah renkli, iri bir köpektir. Bahçeye ne zaman biri girse, genizden rahatsız edici bir kakafoniyle havlar. Çöpçüler kamyonlarına konteynerleri boşaltmak için arka bahçeye girdiklerinde köpek isterikleşir, arka ayakları üzerinde durarak pençelerini umarsızca ağır tahta kapıya batırır. Arkadaki yatak odamın penceresinden onu izlemiştim. Boyu neredeyse kadardı. Gerçekten mükemmel. Ertesi Pazartesi sabahı birkaç kilo et satın alıp küçük küpler halin kestim, tıpkı en iyi yemek tariflerinde söyledikleri gibi. Sonra her et parçasına doktorumun bana yazdığı sakinleştiricilerden şırınga ettim. Bu sakinleştiriciyi hiçbir zaman istemedim ve kesinlikle kullanamadım ama bir gün işe yarayacağını düşünmüyor da değildim. Arka kapıdan çıkıp neşeyle köpeğin havlamasını dinledim. Neşeli olma lüksüm vardı Son kez bu havlamaya tahammül etmek zorunda kalacaktım. Elimi et kâsesine daldırarak soğuk, kaygan etleri hissettim. Sonra duvarın üzerinden bir avuç dolusu et attım. İçeri girdim, yıkandım ve üst katta bilgisayarın yanındaki gözetleme noktama geri döndüm. Darkseed'in o çok iyi bildiğim gotik ve uğursuz yeraltı dünyasıyla heyecanımı rahatlatan ortamını seçtim. Ama oyuna gömülmek yerine birkaç dakikada bir pencereden dışarıya bakmaktan kendimi alamadım. Bir süre sonra köpek dilini dışarı çıkararak yere yığıldı. Oyundan çıkıp dürbünü elime aldım. Soluk alıyor gibi görünüyordu ama hareket etmiyordu. Alt kata koşarak daha önce hazırladığım çantayı kaptım ve cipe atladım. Cipin arka kapısı komşu bahçe kapısıyla aynı seviyeye gelene kadar geri geri gittim. Motoru stop ettim. Sessizlik. Kol demirini alırken hissettiğim tatmini engelleyemiyordum. Yan evin bahçe kapısını zorlayarak açmak birkaç dakika aldı. Kapı açılırken köpeğin hareket etmediğini görebiliyordum. Çantamı açıp köpeğin yanına çömeldim Dilini ağzının içine ittim ve ameliyat bandıyla ağzını bantladım. Ön ve arka ayaklarını bağladım ve köpeği cipe kadar sürükledim. Ağırdı ama ben de kendime iyi bakmıştım, bu yüzden onu arka koltuğa koymak çok zor olmadı. Çiftliğe vardığımız zaman yumuşak horultularla soluk alıyordu ama hiçbir bilinç işareti yoktu, gözkapaklarını kaldırdığım zaman bile Köpeği orada bıraktığım el arabasına koydum, kulübeye götürüp merdivenin başında bıraktım. Işıkları yaktım ve köpeği patates çuvalı gibi yemliğe koydum, sonra bıçaklarımı incelemeye koyuldum. Duvara mıknatıslı bant takmıştım, her biri profesyonellik derecesinde keskinleştirilmiş bıçaklar bu mıknatısa diziliydi. Satır, doğrama bıçağı, oyma bıçağı, parçalama bıçağı ve zanaat bıçağı. Zanaat bıçağını seçtim, köpeğin ayaklarındaki bandı kestim ve köpeği yüzükoyun yatırdım. Yemlikte hareketsiz durması için karın kısmını bağladım, işte o zaman bir sorun olduğunu fark ettim. Son birkaç dakika içinde köpek soluk almamaya başlamıştı. Babımı göğsüne dayayarak kalbi atıyor mu diye dinledim ama artık çok geçti. Anlaşılan dozu yanlış hesaplamış ve çok fazla vermiştim. Deliye döndüm, kabul etmeliyim. Köpeğin ölümü aletimi bilimsel olarak test etmemi etkilemezdi ama onun acı çektiğini görmeyi dört gözle bekliyordum Ardı arkası kesilmez havlamalarının beni uyandırdığı zamanların küçük bir intikamı, özellikle de zor bir gece vardiyasından sonra uyanmışsam. Ama köpek bir an bile acı çekmeden ölmüştü. En son hatırladığı şey birkaç kilo biftekti. Mutlu ölmesi beni memnun etmedi. Hepsi bu kadar da değildi. Çok geçmeden bir sorunla daha karşı karşıya olduğumu keşfettim. Bağladığım ipler insan bilekleri için uygundu. Ama köpeğin uzuvlarının serbestçe salınmasını önleyecek elleri ve ayakları yoktu. Uzun süre tereddüt geçinmedim. Çok iyi bir çözüm değildi ama amacıma uyuyordu. Kilerde yaptığım onarım ve değişikliklerden geriye kalan çiviler vardı. Köpeğin sol ön patisini dikkatle tahtadaki bir boşluğa yerleştirdim. Kemikler arasındaki boşluğu buldum ve bir çekiç darbesiyle çiviyi patisine soktum. İpi çivinin altına sıkıştırdım ve ucundan asıldım. Uzun süre bu biçimde durabilirdi. Öbür ayaklarını da beş dakika içinde sabitledim. Köpek sağlam biçimde bağlanır bağlanmaz işe başlayabilirdim. Tümüyle bilimsel bir deney olmayacağını bilsem de, heyecanımın boğazımda yumru haline gelene kadar yükseldiğini hissediyordum. Neredeyse bilinçli olarak düşünmeden elim tezgâhın koluna uzandı. Kolu inceledim yabancı bir el gibi tuhaf bir uzaklık hissettim. Dişlileri okşadım, elimi tekerleğin üzerinde gezdirdim ve sonunda kolun üstüne koydun. Makine yağının kokusu hâlâ duyulabiliyordu, belli belirsiz boya ve deney asistanımın köpek kokusuyla birleşmişti. Derin bir soluk alarak beklentiyle ürperdim ve yavaş yavaş kolu çevirmeye başladım. *** Cinayet işleyen herkesin çok yanlış bir düşünce tarzı ve yanlış ilkeleri olması gerektiği iddiası her zaman doğru değildir. Don Merrick pantolonunun fermuarını açtı. Bir rahatlama iç çekişiyle kaslarını gevşetti ve patlama derecesinde dolmuş idrar torbasını boşalttı. Arkasındaki kapı açıldı. Kocaman bir el omzuna konduğunda aldığı keyif birden sona erdi. Çavuş Merrick. İşte görmek istediğim adam diye gürledi Tom Cross. Merrick başladığı işi bitiremeyeceğini anladı. Günaydın, efendim diyerek erkekliğini dikkatle sallayıp pantolonunun içine tıktı. Cross, erkekler arasındaki sohbet samimiyetiyle, Senin amir yeni görevinden sana söz etti mi. dedi. Söz etti, evet efendim. Merrick özlemle kapıya baktı. Ama hiç kaçış yolu yoktu. Cross'un eli hâlâ omzundayken olamazdı. Cross, Müfettişlik sınavlarına girmeyi planladığını duydum dedi. Merrick'in midesi kasıldı. Doğru, efendim. Öyleyse bulabileceğin bütün yüksek yerlerdeki dostlara ihtiyacın olacak, ha, dostum. Merrick gülümser gibi göründüğünü umarak dudaklarını zorla araladı. Siz öyle diyorsanız efendim. İyi bir polis memurunun özelliklerine sahipsin, Merrick. Kime sadık kalacağını bildiğin sürece. Detektif Jordan'ın önümüzdeki birkaç hafta çok meşgul bir bayan olacağını biliyorum. Beni her şeyden haberdar etmeye zamanı olmayabilir. Cross imalı bir şekilde baktı. Bütün gelişmelerden beni haberdar, edeceğine güveniyorum. Beni anlıyor musun, evlat. Merrick başını salladı. Evet, efendim. Cross elini indirerek kapıya yöneldi. Açarken geriye dönüp, Özellikle de doktor dostumuzla fazla haşır neşir olmaya başlarsa dedi. Kapı Cross'un arkasından küt diye kapandı. Merrick lavaboya gidip ellerini sıcak suyun altında hararetle ovuştururken alçak sesle, Allah kahretsin dedi. * Tony saat sekizden beri masasında oturuyordu. Şimdiye kadar bütün yaptığı, düşünülen proje için tasarladığı Suç Analiz Raporu formunun fotokopilerini çıkarmak olmuştu. FBI'ın Şiddet İçeren Suçları Kavrama Programı anket formuna dayanılarak hazırlanan bu form, suçun her özelliğinin, kurbandan adli tıp bulgularına kadar standart bir sınıflamasını oluşturmayı amaçlıyordu. Tony formları dalgınca karıştırdıktan sonra gazete kupürlerini düzenlemeye başladı. Carol polis dosyalarını getirene kadar yapabileceği fazla bir şey olmadığını söyleyerek tembelliğine bir bahane uydurmuştu. Ama bu yalnızca bir bahaneydi. İşin doğrusu, dikkatini toplayamamasının iyi bir nedeni vardı. Telefondaki kadın hâlâ kafasındaydı. Gizemli kadın. Başta kendini zayıf hissetmiş, onun oyunlarına dâhil olmak istememişti. Tıpkı hastalarım gibi, diye düşündü alayla. Herkesin bir düzeyde terapiye katılmaya isteksiz olduğu düsturunu kim bilir kaç kez söylemişti. İlk günlerde telefonu kaç kez kapadığını hatırlamıyordu. Ama kadın ısrar etmiş, Tony rahatlamaya başlayana, hatta katılana kadar sabırla ikna edici sözler söylemişti. Tony'nin dengesini tam olarak bozmuştu. Gerçi kadın saldırmamıştı ama ilk andan itibaren onun Aşil topuğunun nerede olduğunu biliyordu sanki. Fantezi bir sevgilide arzu edilebilecek her şeye sahipti. Tony için asıl önemli soru, bir yabancıyla pornografik telefon konuşmaları yapmayı kabul ettiği için kendisinin patetik mi olduğu, yoksa neye ihtiyacı olduğunu anladığı için bu kadar uyumlu davrandığından dolayı kendisini tebrik mi etmesi gerektiğiydi. Ama henüz telefon konuşmalarına bağımlı olmasa da bu tehlikeye karşı koyamama riskine atıldığı korkusundan kaçamıyordu. Normal bir cinsel ilişkiyi sürdüremediği için durumunu daha da kötüleştiren bir işe mi girişiyordu, yoksa iyileşme yolunda mı ilerliyordu. Hangisinin doğru olduğunu sınamanın tek yolu, fanteziden gerçekliğe geçmekti. Ama Tony bunun için hâlâ çok beceriksizdi. Şimdilik, kendisini bir erkek gibi hissedecek kadar içindeki şeytanları yatıştırmayı esrarengiz bir yabancıyla yetirmek zorundaydı. Tony içini çekerek kahve kupasını eline aldı. Kahve soğumuştu ama o gene de içti. İstememesine rağmen konuşmaları zihninden geçirmekten kendini alamıyordu. Sanki uykunun Bradfield katili gibi ele geçmez olduğu geç saatlerde yeterince kafasından geçirmemiş gibi. Kadının sesi kulaklarında çınlıyordu Bir trende başka birinin walkman'i gibi kaçınılmaz bir şeydi. Duygularını kapayıp telefonları işinde kullandığı entelektüel nesnellikle ele almayı denedi. Yapması gereken tek şey hastalarının sapık fantezilerini incelediği zaman yaptığı gibi kendisini dış etkenlere kapatmasıydı. İçindeki yankıları kabul etmeyi reddetmeyi yeterince yaşamıştı. Sesi sustur. Analiz et. Kimdi bu kadın. Onu harekete geçiren neydi. Belki kendisi gibi kadın da karışık zihinleri araştırmayı seviyordu yalnızca. Bu hiç değilse engellerini nasıl aştığını açıklardı. Bu kadın kesinlikle seks hatlarında çalışan kadınlardan farklı bir varlıktı. Tony, İçişleri'ndeki bu araştırmaya başlamadan önce bu hatlarla ilgili bir araştırma yapmıştı. İlgilendiği hüküm giymiş saldırganların önemli bir kısmı bu telefon hatlarının müdavimi olduğunu itiraf etmişti. Böylece cinsel fantezilerini ne kadar tuhaf, müstehcen ya sapıkça olursa olsun, arayanları olabildiğince hatta tutmaya çalışan ücretli kadınların kulaklarına açıklayabiliyorlardı. Tony, sırf satışa sunulanı denemek için bu hatlara kendi de telefon etmiş, bazı görüşmelerindeki bilgileri kullanarak iğrenme duygusunun, kar güdüsüne ya da hayatını kazanma zorunluluğuna galip gelmeden önce ne kadar ileriye gidebileceğini görmeye çalışmıştı. Son olarak bu hatlarda çalışan bazı kadınlarla görüşmeler yapmıştı. Hepsinin ortak yanı, bazıları bunu müşterileri hor görerek süslemeye çalışsa da taciz edildikleri ve aşağılandıkları duygusuydu. Tony bazı sonuçlara varmıştı ama yazısında bütün sonuçları yayınlamamıştı. Bazıları çok sıradışı olduğu için dışarıda kalmıştı, bazılarını da kendi iç dünyasını çok fazla yansıtacağından korktuğu için koymamıştı. Bu sonuçların arasında, karşı cinsle açık saçık konuşmalar için seks hattını aramış bir erkeğin tepkisinin aynı durumdaki bir kadının tepkisinden tümüyle farklı olacağı da vardı. Bu erkeklerin büyük kısmı telefonu hemen kapamak ya da Telecom'a haber vermek yerine ya eğleniyor ya da cinsel olarak uyarılıyorlardı. Her iki durumda daha çok konuşmak istiyorlardı. Şimdi Tony'nin anlaması gereken tek şey, seks hattında çalışan kadınların aksine bu kadının neden bir yabancıyla telefon seksini bu kadar cazip bulduğuydu. Kadının onun için yarattığı cinsel oyun alanını keşfetme isteği kadar güçlü olan entelektüel merakını da tatmin etmesi gerekiyordu. Belki buluşma önermeyi düşünebilirdi. Düşüncelerini daha ileri götüremeden telefon çaldı. Tony elini otomatik olarak telefona uzatırken durdu. Sabırsızlıkla, Ah, Allah aşkına diye mırıldanarak başını iki yana salladı. Telefonu kaldırıp, Tony Hill dedi. Dr. Hill, ben Carol Jordan. Tony hiçbir şey söylemedi, arayanın esrarengiz kadın olmaması onu rahatlatmıştı. Detektif Jordan. Bradfield polisinden. Carol sessizlik karşısında konuşmak zorunda kalmıştı. Merhaba, evet, affedersiniz. Yalnızca... masamda bir yer açmaya çalışıyordum. diye kekeledi Tony. Sol bacağı trendeki bir çay fincanı gibi titremeye başlamıştı. Gerçekten özür dilerim ama yarın onda gelemeyeceğim. Brandon bütün ekibi brifinge çağırdı ve bunu kaçırırsam iyi olmaz Tony, Hayır, tabii anlıyorum dedi. Serbest eliyle bir kalem alıp bilinçaltından bir fulya resmi çiziktirmeye başlamıştı. Ekibin bir parçası değilmiş görüntüsü vermeden aracı rolü oynamanız yeterince güç olacak. Anlayışla karşılarım. Teşekkürler. Bakın, bu brifingin çok uzun süreceğini sanmam. En kısa zamanda gelirim. Muhtemelen on bir civarında, eğer programınıza uygunsa tabii. Tony, İyi olur dedi. Birlikte çalışmaya oturmadan önce uzun süre düşünmek zorunda kalmayacağını anlayarak rahatlamıştı Yarın hiç toplantım yok, yani size uyarım. Beni engellemiş olmazsınız. Tamam. Öyleyse yarın görüşürüz. * Carol telefonu kapadı. Şimdiye kadar iyi gitmişti. En azından Tony Hill, bağlantı kurduğu uzmanlar gibi profesyonel egosunun esiriymiş gibi görünmüyordu. Ve birçok erkeğin tersine onun potansiyel sıkıntısını anlamış, ona patronluk taslamadan anlayış göstermiş ve sorunlarını en aza indirecek biçimde hareket etmeyi memnuniyetle kabul etmişti. Carol sabırsızlıkla Tony'ye karşı hissettiği çekimin anısını zihninden attı. Bugünlerde duygusal bir ilişkiye ne zamanı ne de eğilimi vardı. Erkek kardeşiyle aynı evi paylaşmak ve birkaç yakın arkadaşına zaman ayırmak, ayırabileceği bütün enerjisini silip süpürüyordu. Kaldı ki son ilişkisinin sona ermesi özgüvenine o kadar büyük bir darbe indirmişti ki, yeni bir ilişkiye kolay kolay giremezdi. Londra'daki bir cerrahla olan ilişkisi, üç yıl önce Met'ten Bradfield'a taşındıktan sonra sona ermişti. Rob'a göre dondurucu kuzeye taşınmak Carol'ın kararıydı. Birlikte olmak için otoyollarda gidip gelmek de ona düşüyordu. Rob'un, tek özelliği Carol olan bir kente gitmek için değerli iş dışı zamanını BMW'siyle gereksiz kilometreler yaparak geçirmeye hiç niyeti yoktu. Kaldı ki hemşireler çok daha az eleştireldi ve geç saatlere kadar çalışmayı da vardiya işini de polisler kadar iyi hatta onlardan daha iyi anlıyorlardı. Rob'un yalnızca kendini düşünmesi Carol'ı sarsmıştı. Rob'u sevmek için harcadığı duygu ve enerji konusunda kendini aldatılmış hissediyordu. Tony Hill çekici ve hakkında söylenenler doğruysa akıllı ve sezgili olabilirdi ama Carol yüreğini tekrar riske atma niyetinde değildi. Özellikle de bir meslektaşıyla. Ona aklından çıkarmak zor geliyorsa, bunun nedeni olayla ilgili olarak ondan öğrenebileceklerinden heyecan duymasıydı, ondan hoşlanması değil. Carol bir elini saçında gezdirip esnedi. Son yirmi dört saatte tam tamına elli yedi dakikadır evindeydi. Bunun yirmi dakikasını uykusuzluğa karşı yararsız bir önlem olarak duşun altında geçirmişti. Akşamın büyük kısmını ekibiyle birlikte Temple Fields'daki sinirli ev sakinleri, işçiler ve bar müdavimleriyle yararsız görüşmeler yaparak geçirmişti. Erkeklerin tepkileri, işbirliğine asla girmemekten tacize kadar değişmişti. Carol buna hiç şaşırmadı. Bölge çelişkili duygularla kaynıyordu. Bir yandan gay'ler bölgenin polisle dolu olmasını istemiyordu, çünkü bu nakit akışı için kötü olurdu. Öte yandan gay hakları savunucuları, polis artık bir dizi gay cinayetleri katilinin serbestçe dolaştığını kabul ettiğine göre, doğru dürüst koruma istiyorlardı. Bir grup müşteri sorguya çekilmekten dehşet duydu, çünkü gay hayatlarını karıları, arkadaşları, meslektaşlar ve ana babalarından gizliyorlardı. Diğer bir grup mutlulukla maço erkeği oynuyor, bir manyak tarafından öldürülecekleri bir duruma asla düşmeyeceklerini söyleyerek övünüyorlardı. Gene başka bir grup ayrıntılarla ilgileniyordu, Carol'a göre bir erkek denetimden çıktığı zaman yaşanabileceklere karşı gizliden gizliye müstehcen bir heyecan duyuyorlardı. Bir avuç lezbiyen ayrılıkçı da neşelerini gizlemeden hedefin erkekler olduğunu söylüyordu. Bir tanesi Carol'a hırlar gibi, Belki şimdi Yorkshire Canavarı avında erkekler bekâr kadınların sokağa çıkmaması gerektiğini söylediği zaman neden bu kadar öfkelendiğimizi anlarlar demişti. Bütün bunlardan tükenen Carol merkeze dönerek var olan soruşturmaların dosyalarını incelemeye başlamıştı. Cinayet bölümü odası tuhaf bir biçimde sessizdi, çünkü detektiflerin çoğu ya Temple Fields'daki soruşturmayı sürdürüyordu ya da birkaç saatlik arada içki, cinsel yaşam ve uyku keyfi sürüyordu. Carol öbür iki cinayet soruşturmasını yürütenlerle biraz konuşmuş, öbür polisler ertesi sabah masalarında bulmaları koşuluyla dosyaları almasına gönülsüzce de olsa izin vermişlerdi. Bu tam Carol'ın beklediği cevaptı. Yüzeysel olarak işbirlikçi ama aslında ona daha da fazla sorun yaratmak üzere hesaplanmış bir hareket. Carol büro kapısından içeriye girdiği zaman biriken kâğıtların kalınlığı onu afallattı. Yığınlar dolusu görüşme raporları, adli tıp ve patoloji raporları, dosyalar dolusu fotoğraflar. En azından bütün malzemeye bilgisayarda dizini ve çapraz referansları yapılmış olarak ulaşabilirdi. Homurdanarak kapısını kapadı ve boş koridorlardan geçerek üniformalı çavuşun bürosuna gitti. Brandon'ın herkesin onunla işbirliği yapması emrinin geçerliliğini sınama zamanı gelmişti. Yardımcı biri olmadan asla bu işi yapamazdı. Bir polis memurunun homurdanarak yardım etmesi durumunda bile malzemeye ulaşmak büyük bir mücadele oldu. Carol soruşturma raporlarını inceleyerek önemli görünen her şeyi çıkarıp fotokopide çoğaltması için memura verdi. Bu durumda bile Tony ve kendisi için göz korkutucu bir malzeme yığını kalmıştı. Yardımcısı saat altıda gittiği zaman Carol yorgunlukla fotokopileri birkaç karton kutuya koydu ve otomobiline taşıdı. Bütün kurbanların ve olay yerlerinin fotoğraflarını almış, aldıklarını yerine koymak için bir form doldurmuştu. Ancak o zaman eve dönebildi. Evde bile dinlenmesi mümkün değildi. Nelson kapının ardında onu bekliyor, bedenini bileklerine sürüp miyavlayarak hemen mutfağa gitmeye ve mama açmaya zorluyordu. Carol onun önüne yemek kabını bıraktığı zaman Nelson kaşlarını çatarak şüpheyle önündeki yemeğe baktı. Sonra açlık Carol'ı cezalandırma isteğine üstün geldi ve hiç duraklamadan koca kâseyi mideye indirdi. Carol duşa giderken yorgun bir tavırla, Beni özlediğini görmek ne güzel dedi. Duştan çıktığında Nelson onu affetmeye çoktan karar vermişti. Çevresinde dolanarak çevir sesi gibi gırladı gardıroptan seçip yatağın üstüne koyduğu her giysinin üzerine oturdu. Carol onun altından siyah jean'ini alırken, Gerçekten çok kötüsün diye homurdandı. Nelson hayranlığını sürdürdü, miyavlaması hiç azalmadı. Carol pantolonu giyince gardırop aynasındaki görüntüsünü bir süre izledi. Katharine Hammett markaydı ama Carol buna Kensington Church Caddesi'ndeki bir ikinci el mağazasında yalnızca 20 sterlin ödemişti. Sevdiği ama detektif maaşıyla bile alamadığı marka giysiler için yılda iki kez bu dükkâna giderdi. Krem rengi keten gömlek French Connection marka, gri kardigan ise erkek giysileri satan bir mağazalar zincirindendi. Carol kardiganın üzerinden birkaç siyah kedi tüyünü alarak Nelson'a kınar gibi baktı. Seni sevdiği mi biliyorsun. Yalnızca seni giymek istemiyorum dedi. Kapı ağzından bir erkek sesi, Sana cevap verse şok geçirirdin dedi. Carol kardeşine bakmak için döndü. Üzerinde şortu vardı Karışık sarı saçları ve uykulu gözleriyle kapının kenarına dayanmıştı. Yüzü Carol'ınkine çok benziyordu, sanki biri bir tarayıcıyla onun bir fotoğrafını bilgisayara yüklemiş ve kadınsı özelliklerini erkeksi özelliklere çevirmişti. Seni uyandırmadım, değil mi. diye sordu Carol. Hayır. Bugün Londra'ya gitmem gerekiyor. Paralı herif gelecek. Kardeşi esnedi. Carol Amerikalılar mı. diye sorarken çömeldi ve kedinin kulaklarının arkasını kaşıdı. Nelson hemen sırt üstü yuvarlanarak karnını okşatmaya hazır hale getirdi. Doğru. Şimdiye kadar neler yaptığımızı tam olarak görmek istiyorlar. Carl'a şu anda hiçbir şeyin etkileyici görünmediğini söyleyip duruyorum ama Carl onların paralarını deliğe atmamak için güvence istediklerini söylüyor. Carol, Nelson'un kürkünü okşayarak, Yazılım işinin keyifli yanları dedi. Michael alaycı bir tonla Yazılım işinin öncü kısmı, lütfen dedi. Ya sen nasılsın. Cinayet fabrikasında neler oluyor. Dün gece haberlerde bir ceset daha bulduğunuzu duydum. Öyle görünüyor. Hiç değilse tanrılar bir dizi cinayetler katilinin serbest dolaştığını sonunda kabul etti. Bizimle çalışması için bir psikolojik profilci de getirdi. Michael ıslık çaldı. Vay canına, Bradfield polisi yirminci yüzyıla giriyor. Temel Reis bunu nasıl karşıladı. Carol suratını astı. Gözünün keskin bir kürdanla karıştırılmasından hoşlanacağı kadar hoşlandı. Tam bir zaman kaybı olduğunu düşünüyor. Carol bunları Tom Cross'un Bradfield aksanını taklit ederek söylemişti. Profilcinin irtibat subayı olarak atandığımda ise tam bir şok yaşadı. Michael başını salladı, yüzünde alaycı bir ifade vardı. Bir taşla iki kuş. Carol sırıttı. Evet, cesedimi çiğnemeleri gerekir. Ayağa kalktı. Nelson küçük bir protesto miyavlamasında bulundu. Carol içini çekerek kapıya doğru yürüdü. Çalışmaya gidiyorum, Nelson. Düşüncelerimi cesetlerden uzaklaştırdığın için teşekkür ederim dedi. Michael onun geçmesi için kenara çekildi ve Carol'ı kucakladı. Kimseyi tutuklama dedi. Carol homurdandı. Polislik yapmanın ne demek olduğunu kavradığını sanmıyorum. Direksiyona geçtiği sırada kediyi de Michael'ı da unutmuştu. Gene katile geri dönmüştü. Birkaç saat ve geceki cinayet ekibi raporları yığınından sonra ev Ithaca'daki yaz tatili kadar uzak bir anı olarak görünüyordu. Carol iskemlesinden kendini zorlayarak kalktı, belgeleri kapıp ana detektif bürosuna geçti. Carol geldiğinde oturacak yer kalmamıştı. Normalde başka karakollarda görevli olan detektifler kalabalıkta kendilerine iyi bir yer bulmaya çalışıyorlardı. Kendi ekibinden birkaç polis ona yer açmak için kenara çekildi, biri iskemlesini sundu. Odanın öbür tarafından bir ses duyulabilir bir biçimde Allah'ın belası kahverengi burun dedi. Carol konuşan kişiyi görememişti ama ekibinden biri olmadığını biliyordu. Kendisine iskemle veren polise gülümseyerek başını iki yana salladı ve suratını asarak selam veren Don Merrick'in yanına, masanın kenarına tünedi. Saat dokuz yirmi dokuzdu. Oda ucuz sigara kahve ve ıslak palto kokuyordu. Öbür detektiflerden biri Carol'ın gözlerini yakaladı ve ona doğru yaklaşmaya başladı. Ama konuşma fırsatı bulamadan kapı açıldı ve Tom Cross'la John Brandon içeri girdi. Müfettiş içeri girerken rahatsız edici derecede iyi kalpli görünüyordu. Ekipler otomatik olarak önünde ikiye ayrılarak Brandon'la birlikte odanın sonundaki beyaz tahtanın yanına gitmesi için yer açtılar. Cross güler yüzle, Günaydın, baylar dedi. Bir an düşündükten sonra Ve bayanlar diye ekledi. Elimizde dört çözülmemiş cinayet olduğunu bilmeyen kimse yok burada. İlk üç cesedin kimliğini tespit ettik Adam Scott, Paul Gibbs ve Gareth Finnegan. Şimdiye kadar dördüncü kurbanda hiçbir ilerleme kaydedemedik. Çocuklar laboratuvarda ceset üzerinde çalışıp duruyor, fotoğrafı basına verdiğimizde atları ürkütmeyecek bir surat yaratmaya uğraşıyorlar. Cross derin bir soluk aldı. İfadesi daha da iyi kalpli bir görüntüye büründü. Hepinizin bildiği gibi, kanıt öncesinde teori oluşturmaktan yana olan biri değilim. Bu cinayetlerin birbiriyle bağlantılı olduğunu resmi olarak kabul etmek istemedim, çünkü medyanın isterisi bizi zor duruma sokardı. Bu sabahki gazetelere bakarsak, bunda da haklıydım. Detektiflerin elindeki gazeteleri gösterdi. Ne var ki, bu son cinayet karşısında stratejimizi değiştirmek zorunda kalacağız. Dün öğleden sonra dört cinayet soruşturmasını tek bir büyük soruşturma halinde birleştirdik. Destek mırıltıları duyuldu. Don Merrick öne doğru eğilip Carol'ın kulağına, Ezgisini müzik kutusundan daha sık değiştiriyor diye mırıldandı. Carol başını salladı. Keşke çoraplarını da bu kadar sık değiştirse. Cross onların bulunduğu yöne doğru baktı. Yorumları duymuş olamazdı ama Carol'ın dudaklarının oynadığını görmek yeterli bir bahaneydi. Sert bir sesle, Susun dedi. Henüz bitirmedim. Şimdi, buranın bizim ve karakolun normal faaliyetleri için fazla küçük olduğunu görmek fazla detektiflik yeteneği gerektirmiyor, bu yüzden bu sabah burada işimiz biter bitmez bu operasyonu Scargill Sokağı'ndaki eski karakola aktaracağız. Bazılarınız orasının altı ay önce depo haline getirildiğini hatırlıyordur. Gece temizlik işçileri, bilgisayarcılar ve Telecom mühendisleri orayı geçici bir çalışma yeri haline getirmek için uğraştı. Bir homurtudur başladı. Scargill Sokağı'ndaki Victorya tarzı eski bina kapatıldığı zaman kimse gözyaşı dökmemişti. Kasvetli, rahatsız, park yeri yetersiz, kadınlara ayrı tuvaleti olmayan binanın yıkılıp yeniden yapılması planlanıyordu. Her zamanki gibi bütçede projeyi gerçekleştirecek yeterli para yoktu. Cross şikâyetleri susturarak, Biliyorum, biliyorum dedi. Ama hepimiz tek bir çatı altında olacağız, yani gözüm üstünüzde olabilecek. Soruşturmanın genel sorumluluğu bende rapor vereceğiniz iki detektif var Bob Stansfield ve Kevin Mathews. Birazdan görevlerinizi açıklayacaklar. Detektif Jordan Bay Brandon'ın bir girişiminde zaten görevli. Cross bir an durdu. Eminim hepiniz onunla işbirliği yapmak istersiniz. Carol başını dikleştirerek çevresine bakındı. Görebildi suratlarda genellikle açık bir alaycılık vardı. Bazı kafalar doğru çevrildi. Bakışlarında hiçbir sıcaklık yoktu. Profil çıkarma işini destekleyebilecek olanlar bile asıl işin çocuklardan biri yerine bir kadına verilmesine içerlemişlerdi. araştırmacıların getirdiği verileri işlemeye başlayacaklar. Sözü size bırakıyorum, Bay Brandon. Cross geriye çekilerek Brandon'a eliyle öne geçmesini işaret etti. Bu hareketi naziklik ile küstahlık arasındaki sınırın tam kenarındaydı. Brandon odaya bakmak için bir an durdu. Hiç bu kadar önemli bir konuşma yapmak zorunda kalmamıştı. Odadaki detektiflerin çoğunun kafası karışmıştı. Birçoğu aylardır daha önceki cinayetler üzerinde çalışıyordu ama kayda değer bir ilerleme gösterememişlerdi. Tom Cross'un motivasyon gücü efsaneviydi ama o bile zor bir mücadeleyle karşı karşıyaydı, cinayetlerin birbiriyle bağlantılı olduğunu daha önce inatla kabul etmemesi yalnızca bir nedendi. Tom Cross'u kendi oyununun da yenme vakti gelmişti. Pervasızlık hiçbir zaman Brandon'un güçlü bir özelliği olmamıştı ama bütün sabah pratik yapmıştı. Duşta, aynanın karşısında, yumurtasını yerken, karakola gelirken otomobilde. Brandon bir elini pantolon cebine sokarak parmaklarını çaprazladı. Büyük ihtimalle bu mesleğimizin en zor görevi. Farkındasınızdır, bu adam yalnızca Bradfield'da