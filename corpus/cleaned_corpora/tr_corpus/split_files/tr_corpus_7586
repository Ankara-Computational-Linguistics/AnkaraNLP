1968’e kadar Şişli Çocuk Hastanesi dahiliye poliklinik şefliği görevlerinde bulundu. 1968’de emekli oldu. 9 Şubat 1991'de hayatını kaybetti. Türkân Örs Baştuğ Türkan Örs Baştuğ, (d. 1900, İstanbul – ö. 27 Eylül 1975, İstanbul), Türk öğretmen, milletvekili. İstanbul Darülfünun Felsefe Bölümü mezunudur. Boğaziçi Lisesi Öğretmenliği, Boğaziçi Lisesi Kız Bölümü Müdürlüğü ve Öğretmenliği, İstanbul Kız Öğretmen Okulu Terbiye ve Ruhiyat Öğretmen Vekilliği, TBMM V. ve VI. Dönem Antalya Milletvekilliği yapmıştır. Zorkun Zorkun yaylası Osmaniye'de bulunan, Mersin'in Namrun Yaylası, Adana'nın Tekir Yaylası ile birlikte Çukurova'nın en eski üç yaylasından biri. Osmaniye'nin güneydoğusunda olup toplam 26 km ve 2 şeritli 2008 yılında biten asfalt yolla ulaşılır. Yolun 12. km' sinde bulunan Ürün Yaylası'nın ulaşımı kolaydır. Sayfiye yeri olarak da kullanılan Olukbaşı Yaylası'ndan Osmaniye'yi seyretmek mümkündür. 16. km'de bulunan Olukbaşı Yaylası, çok şirin, çam ağaçları arasında, alt kat beton üst kat ahşap yayla evleri ile kurulmuştur. Zorkun Yaylası ise çok geniş bir tabana yayılmıştır. Çam ağaçları içerisine kurulmuş olan yaylada, yarı ahşap yayla evlerinin yanında çok değişik mimari tarzda yapılmış villalar ve diğer evlere rastlamak mümkündür. Halkın yoğun olarak rağbet ettiği yaylada; bakkallar, kır kahve ve lokantaları, kasap, manav, fırın, internet cafeler, eczaneler bulunmakta olup, yaz aylarında seyyar Sağlık Ocağı görev yapmaktadır. Ne yazık ki yaylanın turistler açısından can alıcı eksiği oteldir, ki Zorkun'a en yakın otel 15 dk. mesafedeki daha küçük bir yayla olan Karıncalı Yaylası'nda düşük kapasiteli olsa da mevcuttur. Yayla mevsiminde, Zorkun ve yakın yaylalarla birlikte bölgenin nüfusu 200.000 civarında olmaktadır. Osmaniye merkezi ile Zorkun yaylası arasında minibüs ve taksiler yolcu taşımacılığı yapmaktadır. Her yıl düzenlenen Çocuk Şenliği bölgeyi ve yaylayı ekonomik bakımdan ve nüfus bakımından geliştirir. Zorkun Yaylası'nın geleneksel yemeği Zorkun Tavası'dır. Bu yemek domatesi bol, kuşbaşı etle, sarımsak ve soğanla yapılan ve fırında odun ateşi ile pişen bir yemektir. Yemek fırına verilmeden önce üstüne kuyruk yağı parçaları atılır. 45 dakika kadar fırında kalan Zorkun tavası, Zorkun'un taş fırınlarında pişirilen pidelerle birlikte yenir. Yaylaya sadece tava yemek için gelen misafirler bulunmaktadır. Zorkun Yaylası'nda sadece 1 tane pansiyon vardır. O da oldukça eskidir. Ancak Osmaniye sadece 30 km uzaklıkta olduğu için. Zorkun'u görmek isteyenler şehirde konaklayabilir. Şenlik Tepesi'nde (Kadirli Tepesi) uzaktan görünen Osmaniye ışıkları eşliğinde Çay içilebilir. Karanlıkdere'ye, Keldaz'a Mitisin'e, Üçkoz yaylasına, Karıncalı Yaylası'na Fenk Yaylası'na, Bağrıaçık Yaylası'na, Küllü Köyü'ne gidilebilir. Küllü Küşne'de alabalık tesislerinde alabalık yenilebilir. Civar yaylalarda satılan tamamen organik meyve sebzeler ve ürünler satın alınabilir. Fenk Yaylası'nın ilerisinde bulunan, pek kimsenin bilmediği, dağlardan çağlayarak gelen güzel ırmak görülebilir. Ahmet Baydar Ahmet Baydar (d. 1866, Yozgat - ö. 18 Aralık 1940), Türk siyasetçi. Rüştiye mezunudur. Yozgat Bidâyet Mahkemesi Zabıt Kâtipliği, Zir İlçesi Müstantik (Sorgu Hâkimi) Yardımcılığı, Müstantikliği, Ağır Ceza üyeliği ve Savcılığı, Ankara Adliyesinde değişik Mahkemelerde Hâkimlik, Yozgat Belediye Reisliği, Yozgat Müdafaa-i Hukuk Cemiyeti Kuruculuğu, TBMM I. Dönem Yozgat Milletvekilliği yapmıştır. Evli ve sekiz çocuk babasıdır. Aynı ismi taşıyan torunu iş adamı Ahmet Baydar ile karıştırılmamalıdır. Hidayet Türkoğlu Hidayet Türkoğlu (19 Mart 1979, Bayrampaşa, İstanbul), Türkiye Basketbol Federasyonu başkanı, NBA'de oynamış Türk basketbolcu. 2.08 metre boyunda olan eski oyuncu, forvet (3 numaralı mevki) olarak görev almaktaydı. Ayrıca, gerektiği zaman 1-2-4 numaralarda da oynayabilmekteydi. Türkiye'de "Hido" ve ABD'de "Hedo (He do)" lakabıyla çağrılan Hidayet Türkoğlu, 1999-00 sezonun sonunda Efes Pilsen'den Sacramento Kings'e transfer oldu. San Antonio Spurs’da bir yıl forma giydikten sonra, 2004 yılından 2009 yılına kadar Orlando Magic’de oynadı. 2008'de 19,5 sayı, 5,7 ribaund ve 5 asist ortalamasıyla en çok gelişme kaydeden oyuncu ("MIP") ödülüne layık görüldü. 2009 yılında, takımıyla NBA finaline kadar ulaştı, ancak takımı Los Angeles Lakers'e 4-1 ile kaybettiler. 2009 yılı yazında Toronto Raptors takımıyla 5 yıllığına toplam 53 milyon dolarlık bir kontrat imzaladı, ancak 2010-11 NBA sezonunun başında Phoenix Suns takımına transfer olduktan kısa bir süre sonra Orlando Magic’e takas oldu. 1998 yılından bu zamana kadar Türkiye millî basketbol takımının formasını 269 kez giyen Hidayet, 2001 Avrupa Basketbol Şampiyonası'nda ve 2010 FIBA Dünya Basketbol Şampiyonası'nda gümüş madalya kazanan kadrolarda yer aldı. 24 Mart 2014'te, Türkiye A millî basketbol takımını bırakma kararı aldığını açıkladı. 13 Kasım 2015'te basketbolu bıraktığını açıkladı. NBA hayatına son veren Hidayet Türkoğlu, 16 Kasım 2015 tarihinde Türkiye Basketbol Federasyonu'nun CEO'su olmuştur. 16 Mart 2016'da Cumhurbaşkanlığı başdanışmanı olarak atanan. Hidayet Türkoğlu, 26 Ekim 2016 tarihinde Ankara'da gerçekleştirilen Olağan Genel Kurul'da Türkiye Basketbol Federasyonu Başkanı seçildi. Hidayet 19 Mart, 1979 tarihinde Yugoslav göçmeni bir çiftin ikinci çocuğu olarak İstanbul'un Bayrampaşa semtinde dünyaya geldi. Çocukluğunu Bayrampaşa, Yıldırım mahallesinde geçirdi. İlkokulu Bayrampaşa Yıldırım İlköğretim Okulu'nda okudu ve basketboldan önce simitçilik yapıyordu. Bayrampaşa İlköğretim Okulu'nda öğrenci olduğu yıllarda basketbolla tanıştı. O yıllarda ağabeyinin basketbol antrenmanlarına giderdi ve takım antrenörleri onun uzun boyu nedeniyle keşfederek okul takımına aldılar. Daha sonra basketboldaki başarısı sayesinde Özel Çavuşoğlu Koleji'nden burs kazandı. 15 yaşına kadar Özel Çavuşoğlu Koleji'nin hem okul hem de kulüp takımında basketbol oynamayı sürdürdü. Takımda oynarken Özel Çavuşoğlu Koleji'nde eğitimine devam etti. Bu dönemde okul takımıyla Ortaokullar arası Türkiye şampiyonluğu, Liseler arası Türkiye şampiyonluğu, Liseler arası Dünya şampiyonluğu ve ikinciliği gibi birçok başarı elde ettiler. Başarılı performansı Efes Pilsen takımının yetkililerinin gözünden kaçmadı ve 1995-96 sezonunda 16 yaşındayken Efes Pilsen ile sözleşme imzaladı. Çevik ve çok yönlü oyunculuğuyla zaman zaman millî takımda da yer almaya başlayan Hidayet, ilk yıllarından itibaren Türk basketbolunun gelecekteki en büyük yıldız adaylarından biri kabul edildi. 1996 yılında Efes Pilsen'in yıldız takımında oynayan Hidayet, Efes Pilsen'nin Koraç Kupası’nda İtalyan Milano takımını 2 maçlık seri sonunda 1 sayılık fark ile yenip şampiyon olduğu kadroda yer almadı. 1997-98 sezonunda 5.3 sayı ve 3.8 ribaund ortalamasıyla oynadı ve Türkiye Kupası’nı kazanan kadroda yer aldı. Yükselen performansıyla göz dolduran Hidayet, 1998 senesinde Efes Pilsen'le 8 milyon dolar değerinde 9 yıllık yeni anlaşma imzaladı. 1998-99 sezonunda Türkiye Basketbol Ligi'nde maç başına 8.3 sayı, 3.9 ribaund ve 1.6 asist ortalamalarıyla oynadı. Efes Pilsen’deki 4 sezonu boyunca toplamda oynadığı 50 EuroLeague maçında 8.4 sayı, 3.5 ribound ve 1.7 asist ortalaması elde eden Hidayet ve 2000 Euroleague’de Final Four’a kaldıkları turnuvada oynadıkları 22 maçta 13.6 sayı, 4.6 ribaund ve 2.7 asist ortalamasıyla oynadı ve en iyi ilk beşe seçildi. Hidayet Efes Pilsen'de, bir senesi gençlik takımında olmak üzere, geçirdiği 4 sezonun ardından, NBA draftına girme kararı aldı. Haziran, 2000’de yapılan 2000 NBA Seçmeleri'nde en iyi yabancılar arasına girdi ve Sacramento Kings tarafından 1. tur 16. sıradan seçildi. Böylece NBA draftında en iyi dereceyle seçilen Türk oyuncu unvanını aldı. Efes Pilsen transferi karşılığı 1,5 milyon dolar kazandı. İstanbul'da yapılan imza töreninde 5 milyon 800 bin dolar karşılığında takımla 4 yıllık sözleşme imzaladı. Böylece Sacramento Kings takımıyla 2000-01 sezonununa başlayan Hidayet, NBA'de ilk kez 1 Kasım tarihinde oynanan Cleveland Cavaliers maçında forma giydi ve takımının 102-100 yenildiği maçta 5 dakikada 3 sayı kaydetti. Takip eden maçlarda da kısa kısa dakikalar almaya devam etti. Arkasından gelen Seattle Supersonics, Houston Rockets, Phoenix Suns ve San Antonio Spurs maçlarında da benzer performansını sürdüren Hidayet, Houston Rockets'la oynadıkları karşılaşmada 37 dakika sürede 16 sayı 4 ribaund, 1 asist ve 3 blok ile oynadı. Sonraki maçlarda ilk beşte yer almaya başlayan Hidayet, sezon sonunda Yılın Çaylağı Ödülü oylamasında 6. sırada yer aldı. Beğeni toplayan performansıyla Sacramento Kings taraftarlarıncada sevilen Hidayet çaylak sezonunu maç başına 5.3 sayı, 2.8 ribaund ortalamalarıyla noktaladı. Ayrıca oylama sonucu Yılın İkinci Çaylak Beşi'ne seçilme başarısı gösterdi. Play-off ikinci turunda Sacramento Kings, Los Angeles Lakers'a 4-0 süpürülerek elendi. Serinin son maçında Hidayet, play-off kariyerinin en yükseği olan 22 sayı atarken, 4 ribaunt, 3 asist yaptı ve 1 de top çaldı. Millî takımda sakatlandıktan sonra hızlı bir şekilde iyileşen Hidayet, 2001-02 sezonunun açılış maçına yetişti ve o maçta Seattle SuperSonics'e karşı 23 dakikada 11 sayı ve 6 ribaund yaptı. İkinci maçında Denver Nuggets'e karşı performansını yükselterek 19 sayı, 7 ribaund, 1 asist ve 2 top çalmayla oynadı ve takımın 106-94 kazandığı maçın baş mimarı oldu. 1 Aralık tarihinde yine San Antonio Spurs'e karşı 31 dakika oyunda kalan Hidayet, kaydettiği 24 sayı ile NBA kariyerinin en yüksek rakamına ulaşırken, aldığı 6 ribaunt ile de takımının en etkili ismi oldu ve takımı maçı 109-106 kazandı. Bu rekorunu birkaç maç sonra Minnesota Timberwolves maçında 25 sayı atarak yeniden kırdı. Hidayet'in performansı NBA otoritelerinden kaçmadı ve yapılan oylama sonucu 2002'de All-Star Çaylaklar Maçı etkinliğine seçildi. İki hafta sonra Denver Nuggets'e karşı aldığı 44 dakika süreyle takımında en fazla sahada kalan oyuncu oldu ve bu sürede 31 sayı, 10 asist ve 9 ribaund yaptı ve böylece NBA kariyerinin henüz ikinci sezonunda Triple-double yapma başarısında kıl payı kaçırmış oldu. Sezon sonunda Yılın En İyi Altıncı Adamı ödülü için bir aday olarak gösterilse de oylamada 7. sırada kaldı. Takımıyla birlikte play off'lara kalan Hidayet, ikinci turda Dallas Mavericks karşı serinin son maçında sakat olan Yugoslav forvet Peja Stojaković'in yerine ilk 5'te forma giydi ve 20 sayı ,13 ribauntla Double-double yaparak takımının seriyi 4-1 kazanıp konferans finaline yükselmesinde pay sahibi oldu. Ancak finalde Los Angeles Lakers'e 4-3 yenilerek elendiler. Daha sonra Sacramento Kings takımı, sezon sonunda mukavelesi bitecek olan Hidayet'in kontratını 2004 senesine kadar uzattı. 2002-03 sezonunda Hidayet ilk beş resmi maçında ilk 5'te başladı. Ancak Minnesota Timberwolves ile oynanan maçın 13. dakikasında sağ bileğinden sakatlanarak sahalardan 2 hafta uzak kaldı. New Orleans Hornets'a karşı oynanan maçta sahalara 8 sayı, 3 ribaund ve 2 asistle oynayarak geri döndü. Hidayet normal sezonun bitiminde oynadığı 67 maçta maç başına 6.7 sayı, 2.8 ribaund ve 1.3 asist ortalamaları elde ederek noktaladı. Normal sezonu 59-23'lük dereceyle Batı Konferansı ve Pasifik Grubunu lider olarak bitiren Sacramento Kings, play-off ilk turunda Utah Jazz'la karşılaştı ve 4-1'lik üstünlükle NBA'de konferans yarı finaline kaldı. Yarı finalde Dallas Mavericks'e 4-3 yenilerek, konferans finaline kalamadılar ve elendiler. Hidayet, Sacramento Kings'te play-off maçlarında 3 senede en kötü performansını ortaya koyarak, maç başına 5.3 sayı, 2.9 ribaund ve 1.4 asist ortamasıyla oynadı. 2003 senesinde üç takımın arasında yapılan takaslar sonucunda Hidayet, ligin son şampiyonu San Antonio Spurs’e transfer oldu. San Antonio Spurs, Phoenix Suns'ı 83-82 yendi ilk resmi maçında 23 dakika sahada kalan Hidayet, 7 sayı, 3 ribaund ve 1 blokla oynadı. 29 Aralık tarihinde, Milwaukee Bucks maçında 12 sayı ve 12 ribaund'la sezonun ilk double double'ını yaptı. Sezonu iyi bir performansla sürdüren ve ilk 5'tede ara sıra yerini alan Hidayet, New Orleans Hornets maçında turnike atmak isterken yere düşünce sol baldırından sakatlandı ve 1 hafta sahalardan uzak kaldı. Minnesota Timberwolves'a karşı 13 sayı, 14 ribaund performansıyla sezonun ikinci "double double"'unu yaptı. Takımı San Antonio Spurs 57 galibiyet 25 mağlubiyet ile Batı Konferansı Ortabatı Grubu'nda 2. bitirerek play-off'lara kaldı. Hidayet ise 2003-04 sezonunda 80 karşılaşmada maç başına 9.2 sayı, 4.5 ribaund ve 1.9 asist ortalamalarıyla oynadı. Üçlük atışlarda 241 atışta, 101 isabet ile yüzde 41.9’la NBA geneli oyuncular arasında 7. sırada, takımında ise 1. sırada yer aldı. Takımı play-off'larda ilk turda Memphis Grizzlies'yi 4-0 yenerek, yarı final'de Los Angeles Lakers'ın rakibi oldu. Ancak Lakers'a yarı final serisinde 6 maçta 4-2 ile yenilerek sezonu kapattılar. Hidayet, play-off maçlarında 7.7 sayı, 4.5 ribaund ve 1.5 asist ortalamalarıyla oynadı. San Antonio Spurs’de forma giyen Hidayet, daha sonra kesin anlaşmaya vardığı Orlando Magic ile 2004-05 sezonu itibarıyla 39 milyon dolar değerinde 6 yıllık sözleşme imzaladı. Hidayet yeni takımı için şöyle konuştu: Yeni takımıyla forma giydiği ilk maçında Milwaukee Bucks'e karşı 19 dakikada 4 sayı, 3 ribaunt, 4 asist ve 1 top çalmayla oynadı. Hidayet daha sonra performansını yükselterek Portland Trail Blazers'e 27 sayı, Detroit Pistons'a 29 sayı, 6 ribaund, bir hafta sonra Washington Wizards'a 31 sayıyı tekrarlayarak, ikinci kez NBA kariyerinin en yüksek rakamına ulaştı. Minnesota Timberwolves maçında 40 dakika forma giyen ve rakip potaya gönderdiği 32 sayıyla kariyerinin en yüksek rakamına ulaşan Hidayet, aynı zamanda bu maçta takımının en skorer ismi oldu. Ancak Charlotte Bobcats maçının sonu yaklaşırken bir turnike sırasında rakibiyle çarpışarak bileğinin üstüne düşen Hidayet normal sezonu şanssız bir şekilde kapattı. Orlando Magic’deki ilk sezonunda 67 maçta 14 sayı, 3.5 ribaund ve 2.3 asist ortalaması elde eden Hidayet, Boston Celtics maçında kariyerinin 500. asistini yaptı. 4 Şubat, 2005 tarihinde yine Boston Celtics’le olan karşılaşmada NBA kariyerindeki 3 bininci sayısına ulaştı. NBA sezonu başlamasıyla birlikte Hidayet, takımı Orlando Magic'le ilk 5'teki performansıyla göz doldurdu. Bunun bir örneği Orlando Magic'in Phoenix Suns'ı 111-102 yendiği maçta ilk 5'te başlayarak yaklaşık 42 dakika ter döken Hidayet, 30 sayı, 6 ribaunt ve 1 asistlik oyunuyla takımını galibiyete taşıdı. Mart ayında Golden State Warriors'e karşı ilk 5’te başlayan Hidayet, kariyerinin en yüksek ribaunt sayısına ulaşırken, ayrıca bu sezon en iyi asist yüzdesini de yaparak 21 sayı, 14 ribaunt, 8 asist, 1 top çalma ve 1 blokla "triple-double" yapmayı da son anda kaçırdı. Sayı ortalamasını artırarak çok başarılı bir sezon geçiren Hidayet 78 maçın 59'unu ilk 5'te olarak, maç başına 14.9 sayı, 4.3 ribound ve 2.8 asist ortalamasıyla oynadı. 2006-07 sezonunun ilk bölümünde sakatlıklarına rağmen ikinci yarısında çok başarılı bir performans sergileyerek takımının dört yıl aradan sonra play off'a kalmasında önemli bir rol oynadı ve takımı sezonu 43-39'luk dereceyle kapattı. Sezon içinde 4 Nisan günü oynanan Toronto Raptors maçında attığı 37 sayıyla kariyer rekorunu kırdı. Herkese göre başarılı bir sezon geçiren Hidayet, normal sezonda forma giydiği 73 maçın hepsinde ilk 5'te oynadı ve maç başına 13.3 sayı, 4.0 ribaund ve 3.2 asist ortalamalarıyla oynadı. Ancak 2007 NBA Playoffları ilk turunda takımı Orlando Magic Detroit Pistons'a 4-0'lık sonuçla süpürülerek elendi. Oynadığı ve ilk 5'te çıktığı 4 play-off maçında 13.8 sayi, 3.3 ribaund ve 3.5 asist ortalamasıyla oynadı. Sezonunun ilk maçında Milwaukee Bucks'e karşı ilk 5'te başlayan Hidayet, 24 sayı, 5 ribaund ve 2 asistle sezonu açtı. Bir hafta sonra oynanan Toronto Raptors takımına karşı ilk 5'te başladığı karşılaşmada yaklaşık 44 dakika süre alan Hidayet, 24 sayıyla takımın en skorer iki isminde biri oldu ve 6 asist, 1 top çalma, 1 blok ve toplam 15 ribaund toplayarak "double-double" yapan millî basketbolcu, ribaunt kategorisinde de kariyer rekorunu kırmış oldu. Aralık ayında, Los Angeles Lakers'e 14 sayı, 10 ribaund ve 7 asistle sezonun ikinci "double-double" yapmış oldu. Chicago Bulls'a karşı maç 110-110 iken ve Boston Celtics'e karşı maç 93-93 iken attığı son saniye basketleriyle lakabı "Bay Son Periyot" oldu. Doğu Konferansı'nda Hidayet, Ocak ayında üst üste 2 kez haftanın en iyi oyuncusu seçilme başarısı gösterdi. Dallas Mavericks'e karşı 13 sayı, 13 ribaund, 12 asist ve Atlanta Hawks'a karşı 23 sayı, 10 ribaund, 13 asistle "triple-double" yapmayı başardı. Mart ayında Washington Wizards'a karşı 39 sayı atarak kariyer rekoruna ulaştı. Gösterdiği bu performansla Hidayet, Doğu Konferansında Nisan ayının MVP'si (en değerli oyuncusu) seçildi. Doğu Konferansı Güneydoğu Grubunun 52 galibiyet 30 mağlubiyet ile birincisi olan Orlando Magic, play-off'lara kaldı. Hidayet normal sezonda tavan yaparak 19.5 sayı ortalamasıyla bitirerek 20.7 sayıyla oynayan Dwight Howard'ın ardından takımının ikinci en skorer ismi oldu. Hidayet, 82 maçın tamamında sahaya ilk 5'te çıktı ve sahada ortalama 37 dakika kaldı, 5.7 ribaund ve 5.0 asist ortalamalarıyla oynadı. Ayrıca Hidayet, bu sezon En Çok Gelişme Gösteren Oyunu Ödülü'nü kazanma onuruna erişti ve NBA'de bir ödül kazanan tarihteki ilk ve tek Türk oyuncu oldu. Takımı play-off'larda ilk turda Toronto Raptors'u 4-1 yenerek Doğu Konferansında yarı final'de Detroit Pistons'in rakibi oldu, ancak 4-1'lik yenilgi Orlando Magic'e konferans finali kapısını kapattı. Play-off'larda maç başına 17.5 sayı, 6.4 ribaunt ve 5.5 asist ortalamaları ile oynadı. NBA sezonun ilk maçında Atlanta Hawks karşısında 13 sayı, 8 ribaunt ve 1 asistle oynayan Hidayet, yeni sezona hazır olduğunu gösterdi. Portland Trail Blazers'a 35 sayı atarak kariyer rekoruna yaklaştı. Kasım ayının sonunda Washington Wizards'a 20 sayı ve 10 ribaund performansıyla sezonun ilk "double-double"'ünü yaptı. Aralık ayında Portland Trail Blazers'e karşı bitime 1.57 saniye kala rakip potaya 3'lük gönderen ve takımını 109-108 öne geçiren Hidayet'nin bu hareketi NBA TV tarafından da gecenin en iyi hareketi seçildi. Ocak ayında, Orlando Magic'in Cleveland Cavaliers’ı 99-88 mağlup ettiği maç'ta 19 sayı ve 11 ribaund ve Milwaukee Bucks'e karşı 14 sayı 10 ribaund performansıyla sezonun 2. ve 3. "double-double"'unu yaptı. Nisan ayında New Jersey Nets takımıyla yapılan maç'ta, dördüncü çeyreğin bitimine 6.51 saniye kala Hidayet sayı atmaya giderken rakip takım oyuncusu Yi Jianlian ile girdiği ikili mücadele sonrasında ayak bileğini burkarak sakatlandı ve sezonun son 5 maçına çıkamadı. Normal sezonda 77 maça çıkan Hidayet, hepsini ilk beşte başlayıp 16.8 sayı, 5.3 ribaund ve 4.9 asist ortalamasıyla oynadı. Doğu Konferansı Güneydoğu Grubu lider olarak bitiren Orlando Magic (59G - 23M), play-off ilk turunda Philadelphia 76ers'le karşılaştı. 2-1 yenik düştüğü seri maçlarında, 4. maçta Hidayetin son saniye 3'lüyle durumu 2-2 yaptı. Seriyi Orlando Magic 4-2 kazanarak yarı finale kaldı. Bu seride Hidayet oynadığı 6 maçta 11.8 sayı, 4.7 ribaund ve 3.3 asist ortalamasıyla oynadı. Yarı finalde Boston Celtics'le eşleşen Orlando Magic seride 3-2 geride olmasına rağmen, Hidayetin sezonun 4. "double-double" yaptığı son maçta (25 sayı, 12 asist, 5 ribaund), Orlando Magic seriyi 4-3 kazanarak finale kaldı. Seride Hidayet 16.3 sayı, 2.9 ribaund ve 5.3 asistle oynadı. Konferans finalinde Orlando Magic Lebron James'li Cleveland Cavaliers'e karşı mücadele etti. İlk maçı 107-106 kazanan Orlando Magic, seride 1-0 öne geçti. Bu maçta Hidayet 15 sayı, 14 asist ve 6 ribaund'la sezonun 5. "double-double"ünü yaptı ve galibiyete katkı sağladı. Millî basketbolcu, yaptığı 14 asistle kariyer rekorunada imza attı. Serinin ikinci maçında, 2 saniye kala Hidayet'in basketiyle Orlando öne geçmesine rağmen, 1 saniye kala LeBron James'in üçlük basketine engel olamayınca sahadan 96-95 yenik ayrıldı. Bu sonuçla Doğu Konferansı final serisinde durum 1-1'e geldi. Hidayet bu maç'ta 21 sayı, 4 asist ve 2 ribaundluk performansla oynadı. Serinin üçüncü maçında Hidayet 13 sayı ve 10 ribaunt ile “double-double” yaparken, 7 de asist kaydetti. Böylece sezonun 6. double-double'ünü yapmış oldu ve Orlando maçı 99-88 kazanarak durumu 2-1'e getirdi. Sonraki maçlarda üstünlük sağlayan Orlando Magic, seriyi 4-2 kazanarak Doğu Konferansı şampiyonu oldu ve NBA finaline katılma hakkı elde etti. Konferans final serilerinde Hidayet, 6 maçta 17,2 sayı, 6.3 ribaund ve 6.7 asist ortalamasıyla oynadı. NBA finali'nde, Orlando Magic'in rakibi Kobe Bryant'lı Los Angeles Lakers oldu. İlk maçı 100-75 kazanan Lakers, seride 1-0 öne geçti. Finalin ikinci maçında, normal sürenin son saniyesinde Kobe Bryant'a blok yapan Hidayet, maçı uzatmaya götürdü. Ancak uzatmalarda Lakers, maçı 101-96 kazanarak seride 2-0 öne geçti. Hidayet maçı 22 sayı, 6 ribaund ve 4 asistle oynadı. Serinin 3. maçını 108-104 alan Orlando Magic, durumu 2-1'e getirdi. Hidayet maçı 18 sayı ve 7 asistle tamamladı. Oynanan iki maçı da Los Angeles Lakers kazanarak seriyi 4-1'e getirdi ve NBA şampiyonu oldu. Hidayet NBA finali'nde oynadığı 5 maçta 18 sayı, 4.6 ribaund ve 3.8 asist ortalamasıyla oynadı. Play-off'ta oynadığı 24 maçta, 15.8 sayı, 4.5 ribaund ve 4.8 asist ortalamasıyla oynadı. Orlando’dan 2009-10 sezonunda 7 milyon dolar kazanacağı halde kontrat gereği son yılında yeni sözleşmesini iptal etme hakkı olan Hidayet, kulübünden yeni sözleşme isteyeceğini belirtti. 1 Temmuz'dan itibaren serbest kalan ve Orlando Magic'in 4 yıllığına 35 milyon dolar önerisine hayır diyen Hidayet, Portland Trail Blazers yöneticileri ile görüştü; şehri ve kulübün tesislerini gezdikten sonra kulüp'le anlaşmaya vardığı açıklanmıştı. Ancak Toronto Raptors'un 5 yıllık sözleşme karşılığında 56 milyon dolarlık teklifini kabul eden Hidayet, kararında Toronto'nun kozmopolit olması ve Türk'lerin yoğun olarak yaşadığı bir şehir olması etkili olduğunu vurguladı. Chris Bosh'un yıldızı olduğu Raptors'ta farlı bir pozisyonda oynatılan Hidayet, beklenen etkinliğinden çok uzak kaldı. Özel hayatıyla ilgili haberler de Türkoğlu'nun moralini bozdu ve sezon sona erdiğinde Toronto'dan ayrılmak istediğini açıkladı. Toronto'dan ayrılmadan önce 2009-10 sezonu 11.3 sayı, 4.1 asist ve 4.6 ribaund ortalamalarıyla oynadı. 14 Temmuz 2010'da Hido, Leandro Barbosa ve Dwayne Jones karşılığında Phoenix Suns takımına takas edildi. Burada oynadığı 5 aylık dönemde maç başına 9.5 sayı, 4.1 ribaund ve 2.3 asist ortalamaları ile oynadı. Daha sonra eski takımı Orlando Magic'e takas edildiği açıklandı. 18 Aralık 2010'da eski takımı Orlando Magic'e Jason Richardson ve Earl Clark ile birlikte Vince Carter, Marcin Gortat ve Mickaël Piétrus karşılığında takas edildiği açıklandı. Orlando'ya döndüğü ilk sezonda maç başına 11.3 sayı, 4.6 ribaund, 5.1 asist ve 1.0 top çalma ortalamalarıyla oynadı. Hidayet 13 Aralık 2013 tarihinde kanında doping maddesi bulunduğu için NBA tarafından 20 maç oynamama cezası aldı. Daha sonra yaptığı açıklamada bu maddeyi bir Türk antrenöründen aldığını ve yasaklı olduğunu bilmediğini söyledi. Orlando Magic'in 2013-14 sezonu kadrosuna alınmayan Hidayet'in sözleşmesi 3 Ocak 2014 tarihinde takım tarafından feshedildi. 16 Ocak 2014 tarihinde Hidayet, free agent döneminden sonra Los Angeles Clippers takımıyla sözleşme imzaladı. Clippers formasıyla ilk maçında Indiana Pacers'a karşı 92-106 yenildikleri karşılaşmada 13 dakikada 4 sayı, 2 ribaund ve 1 asist ile oynadı. 1995 yılında gerçekleşen Avrupa Çaylak Basketbol Şampiyonasına Türkiye millî takımı'yla katılan Hidayet, 10,9 sayi, 4,4 ribaund ve 0,3 asist ortalamasıyla oynadı. Aynı zamanda 1996 yılında gerçekleşen Avrupa Gençler Basketbol Şampiyonasına katılmış ve 12 sayı, 4.6 ribaund ve 2.6 asist ortalamasıyla oynadı. A millî basketbol takımı’yla 1997 Dünya Basketbol U-22 Şampiyonası’nda 10,7 sayı, 4,3 ribaund, 2,0 asist ve 1998 Avrupa Basketbol U-22 Şampiyonası’nda 12,1 sayı, 6,1 ribaund, 0,4 asist ortalamalarıyla oynadı. 1999 yılında Fransa'da gerçekleşen Avrupa Basketbol Şampiyonası'nda çeyrek finale kadar giden takımda yer aldı ve maç başına 12,4 sayı, 3,4 ribaund, 1,4 asist ortalamalarıyla oynadı. Türkiye'de gerçekleşen Avrupa Basketbol Şampiyonası'nda Türkiye'yi finale sırtlayan isim oldu. Maç başına 15.5 sayı ortalamasıyla, İbrahim Kutluay'dan sonra takımın en skorer ikinci oyuncusu oldu. Ancak Ekim ayında yaptığı antrenman sırasında dirseğine darbe alan Hidayet'in kolu alçıya alındı ve 1 ay sahalardan uzak kaldı. Indianapolis'te gerçekleşen Dünya Basketbol Şampiyonası'nda Türkiye millî basketbol takımında ilk beşte görev yapan Hidayet, turnuva boyunca ortalama 30.5 dakika, 14.9 sayı, 3.6 asistle oynadı ve Türkiye ilk kez katıldığı turnuvada 9. bitirdi. İsveç'te gerçekleşen 2003 Avrupa Basketbol Şampiyonası'nda grup aşamasını 2. bitirerek 5'incilik için elemelere katıldı. Ancak Sırbistan takımına kaybedince, Hidayet'li Türkiye elendi ve turnuvayı 12. bitirdi. Sırbistan'da gerçekleşen 2005 Avrupa Basketbol Şampiyonası'nda Türkiye'yle oynadığı 4 maçta 12 sayı, 4.2 ribaund ve 0.7 asist ortamalarıyla oynadı. Japonya'da gerçekleşen 2006 FIBA Dünya Basketbol Şampiyonası'na Hidayet sakatlığı nedeniyle fizik tedavi ve rehabilitasyon programına ihtiyacı olduğunu söyleyerek Türkiye Basketbol Takımının turnuva kadrosunda yer almadı. İspanya’da gerçekleşen 2007 Avrupa Basketbol Şampiyonası'na katılan Hidayet, 6 maç, 30 dakika, 19.2 sayı ve 3 asist ortalamasıyla oynadı ve Türkiye 12. sırada bitirdi. 2009 Avrupa Şampiyonası Grup Elemelerinde Hidayet Türkiye millî takımında yerini aldı. Millî takımı yaptığı 6 maçı da kazanarak finallerin organize edileceği Polonya'ya namağlup gitme hakkını kazandı. Hidayet 5 maçta 12 sayı, 4.2 ribaund ve 3.8 asist ortalamasıyla oynadı. Polonya'da gerçekleşicek olan 2009 Avrupa Basketbol Şampiyonası için hazırlık maçı yapan millî basketbol takımı, İngiltere'de oynan Gameon Turnuvasına katıldı. İsrail'i 85-69 yendiği ilk maçında, Hidayet 7 sayı kaydetti. Sonraki maçlarda, İngiltere'ye 15 ve Polonya'ya 11 sayı atarak, Türkiye'nin turnuvada lider bitirmesine katkıda bulundu. 2009 Avrupa Basketbol Şampiyonası'nın ilk maçında favori Litvanya'yla Millî takım, Hidayet'in 19 sayı, 2 ribaund ve 3 asist performansıyla, maçı 84-76 kazanmasını bildi. İkinci maçında Bulgarlara 8 sayı, 3 ribaund ve 2 asist ; üçüncü maçındaysa Polonya'ya 13 sayı, 8 ribaund ve 3 asistle oynadı. Türkiye ile ikinci tura yükselen Hidayet, sakat oynadığı İspanya maçında 2 sayı, 3 ribaund, 3 asist ve Sırbistan maçında 4 sayı, 7 ribaund ve 3 asistle maçları tamamladı. Hidayet 24 Mart 2014 tarihinde, Türkiye A millî basketbol takımından ayrılma kararı aldığını açıkladı. Yaptığı bir röportajda NBA'deki favori oyuncularının Kobe Bryant, Grant Hill, Scottie Pippen, Allan Houston ve Latrell Sprewell olduğunu açıkladı. 2.08 boyunda, 100 kilo ağırlığında bulunan Hidayet, mevki olarak genelde Kısa forvet pozisyonunda oynar, fakat gerektiği zaman Uzun forvet olarak da oynayabilir. NBA'deki ilk yıllarında uzun kolları, yükseğe sıçrama yeteneği ve iyi şut yüzdesiyle, şutör gard pozisyonunda da oynayan Hidayet, oyunu iyi okuyuşu, boyuna göre çok iyi top sürme yeteneğinin oluşu ve yüksek üç sayılık yüzdesiylede tanındı. Kariyerine başladığında Oyun kurucu olarak oynatılıyordu fakat daha sonra boyunun verdiği avantajla Pivot hariç her pozisyonda oynatıldı. Oyununun en büyük problemleri istikrar, bağlılık ve olgunluktu ve daha sonra bunları halletmeyi başardı. NBA'de kariyer istatistikleri maç başına 11.5 sayı, 3.0 asist ve 4.1 ribaunt'tur. Boyu 2.08 olmasına rağmen o cüssesine rağmen çok hızlı bir oyuncu olarak bilinmektedir. Ayrıca NBA'de 2008'de En Çok Gelişme Gösteren Oyuncu ve 2001'de Yılın Çaylak Beşi'ne seçildi. Hidayet Türkiye doğumlu olsa da aslen Boşnak kökenlidir. Ailesi Seniçe, Sırbistan doğumludur ve kendisi Sırpça, Hırvatça dillerini bilmektedir. 13 Haziran, 2005 tarihinde çocukluk aşkı Banu Ergür ile Lütfi Kırdar Kongre ve Sergi Sarayı'nda gerçekleştirilen törenle evlendi. Devlet bakanı ve başbakan yardımcısı Mehmet Ali Şahin, Fenerbahçe kulübü başkanı Aziz Yıldırım, millî basketbolcu Kerem Tunçeri ve iş adamı Hasan Arat çifte şahitlik yaptı. Ela adında bir kız çocuğu bulunmaktayken, 2013 yılında eşi bir kez daha doğurarak ikinci kez baba oldu ve çocuğun adını Lina koydular. 1. çocuğunun resimlerini bir dergiye satıp, gelirini de Mehmetçik Vakfı'na bağışladı. Düğünün hemen ardından Burdur 58. Piyade Er Eğitim Alay Komutanlığı'nda vatani görevini yaptı. Ayrıca Nevzat Türkoğlu adında kendisinden büyük bir erkek kardeşi bulunmaktadır. 2008 yazında Hidayet Türkoğlu Spor Okulları adı altında yeni bir oluşuma giden Hidayet, 2011 yılında Ümraniye'de Türk Sporuna Atletik Performans Merkezi adında Basketbol Salonu, Yüzme Okulu, Kondisyon Merkezi içeren bir tesis kazandırdı. NBA’deki ilk sezonu sırasında Türkiye’deki Burger King’de "Hido Menu" adlı bir menüsü satışa sunuldu. Daha sonra 2003 yılında Burger King onun resmi sponsoru oldu. Hidayet 2002 yılında ise Sacramento'nun sponsorlarından yemek şirketi Taco Bell'in bir reklam filminde rol aldı. Aynı yıl Sprite ile 1 yıllık sponsorluk anlaşması imzaladı ve bir reklam filminde rol aldı. 2004 yılında Spurs takımında forma giyerken takım arkadaşı Tim Duncan ile Adidas'ın reklam filminde oynadı. 2009 yılında Turkcell'in reklam filminde rol alan Hidayet, Turkcell'in 3G ürünlerini Türkiye'de ilk deneyen isim oldu. Aynı yıl Türkiye'deki sponsorluk ve reklam işlerini yürütmesi için Won Ajansı ile anlaştı. Medyayla zaman zaman çeşitli tartışmalar yaşayan Hidayet ilk olarak Bebek'teki bir kafe çıkışında bir bayanla fotoğrafının çekilmesinin ardından gazetecilere neden beni çekiyorsunuz ben sporcuyum diyerek tepkide bulundu. Daha sonra onun eşini aldattığı yönünde spekülasyonlar yapıldı. Ayrıca 2012 yılında bir kafede sigara içerken çekilen fotoğrafının gazetelerde yer almasına çok sinirlendi, basına yaptığı açıklamada zaten ara sıra sigara içiyorum bundan size ne dedi. BilirÃ¼bin Bilirubin, etçil hayvanların safrasındaki boya maddesidir. Alyuvarların dalakta yıkımı sırasında hemoglobin moleküllerinin parçalanmasıyla oluşur. Karaciğere gelir ve safra olarak dışa verilir. Kansızlık durumlarında ya da safra yollarının tıkanmasında kanda bilirübin yükselir. Karaciğerin yangılı hastalıklarında görülen sarılık, bilirübin artışına bağlıdır. Bilirübin vücuttan bağırsaklar ve idrar yoluyla atılır. Bilirubin, insan safrasının esas pigmentini oluşturur ve altın sarısı rengini verir. Büyük oranda parçalanmış eritrositlerin hemoglobinlerinden kaynaklanır (%75). Bu yıkım retiküloendotelyal sistemde olmaktadır. Bilirubinin glukuronik asit ve sülfürik asitle oluşturduğu esterlere konjuge (direkt) bilirubin adı verilir. Kandaki bilirubinin bir kısmı proteinle kompleks oluşturur. Buna da serbest bilirubin adı verilir. Posthepatik bilirubinler direkt bilirubinler olup laboratuvar analizlerinde verilen kimyasal maddelerle direkt olarak reaksiyona girer. Prehepatik bilirubinler ise indirekt bilirubinler olup laboratuvar analizinde de reaksiyon oluşturmak için metil alkol ilavesi gerekmektedir. Bebeklerde doğumdan sonraki ilk birkaç gün içinde fizyolojik olarak bilirubinlerde artış olmaktadır ve bu duruma yenidoğan sarılığı denmektedir. Yükseklerde bulunan ve bu duruma alışık olmayan kişilerde de serum bilirubini artabilir. Yine uzun süre fenobarbital kullanan kişilerde serum bilirubin düzeyleri normal değerlerin altında çıkabilir. İndirekt (unkonjuge) bilirubin suda çözünmez. Kanda albumine bağlı olarak dolaşır. İndirekt bilirubin toksiktir. Kandaki seviyesi arttığında beyindeki bazal gangliyonlarda birikerek özellikle çocuklarda kernikterusa neden olabilir. Direkt(konjuge) bilirubin karaciğerde konjuge olmuş bilirubindir. Suda çözünür. Böylece safraya atılabilir. İndirekt bilirubinden daha az toksiktir. Kandaki seviyesi yükseldiğinde böbrekten süzülerek idrarla atılabilir. Artmış konjuge bilirubin karaciğer hastalığı olanların yaklaşık üçte birinde normal total bilirubin değerleriyle birlikte olabilir. Mustafa Hayri San Hayri Sığırcı ("Soyadı Kanunu öncesinde Sığırcızade Hayri Bey"), (d. 1888, Sivas) - (ö. 18 Mayıs 1932), Türk siyaset adamı. İstanbul Hukuk Mektebi son sınıftan terktir. Sivas Teşkilât-ı Mahsusa Başkanı Sığırcızade Ali Rıza Efendi'nin (1881- 1953) kardeşidir. Sivas Defterdarlık Muhasebe Kalemi Mümeyyizliği, Mirî Emlak Müdürlüğü, Müdafaa-yı Hukuk Cemiyeti ilk Basımevi Müdürlüğü ve İrade-i Milliye Gazetesi Yazı Kurulu Üyeliği, TBMM I. Dönem Sivas Milletvekilliği (21 Ekim 1920 tarihinde istifa etmiştir) yapmıştır. 1926-1930 arasında Sıvas Belediye Başkanlığı yapmıştır. Arlington Ulusal Mezarlığı Arlington Ulusal Mezarlığı (İngilizce: "Arlington National Cemetery"), I. ve II. Dünya Savaşları, Kore, Vietnam ve Körfez Savaşı'nda ölen askerlerin anısına yapılmıştır. Mezarlık bir asker tarafından korunmakta ve saat başı nöbet değişimi gerçekleşmektedir. Ziyaretçiler kendi başlarına ya da rehber eşliğinde tur yapabilirler. Nisan & Eylül ayları arası yaz döneminde öö 08:00 – ös 07:00 saatleri arasında, diğer aylarda öö 08:00 – ös 05:00 saatleri arası ziyaret edilebilir. ABD yasaları gereği Arlington Ulusal Mezarlığı'na gömülme hakkına sahip bulunan kişiler şunlardır: Yine ABD yasaları gereği, idam ya da ömür boyu hapis cezasını gerektiren suçları işlemiş olan kişiler, Arlington Mezarlığı'na gömülmek için aranan şartları haiz olsalar bile, buraya gömülemezler. Arlington Ulusal Mezarlığı'nda Gömülü Ünlü Kişiler William Howard Taft 27. ABD Başkanı John F. Kennedy 35. ABD Başkanı Jacqueline Kennedy Onassis 35. ABD Başkanı John F. Kennedy'nin eşi Robert F. Kennedy Senatör, 64. ABD Başsavcısı, 35. ABD Başkanı John F. Kennedy'nin kardeşi Edward Kennedy Senatör, 35. ABD Başkanı John F. Kennedy'nin kardeşi Clark McAdams Clifford ABD Savunma Bakanı (1968-1969) Dwight F. Davis 49. ABD Savaş Bakanı John Foster Dulles 52. ABD Dışişleri Bakanı Robert Todd Lincoln 35. ABD Savaş Bakanı John Wingate Weeks 48. ABD Savaş Bakanı Edmund Sixtus Muskie 58. ABD Dışişleri Bakanı William Pierce Rogers 55. ABD Dışişleri Bakanı, 63. ABD Başsavcısı Richard Helms CIA Başkanı (1966-1973) Robert McNamara 8. ABD Savunma BakanÄ± Lee Marvin Akademi ödüllü Amerikalı sinema oyuncusu Glenn Miller Amerikalı müzisyen ve besteci Ignacy Jan Paderewski Polonya Başbakanı Dashiell Hammett Amerikalı yazar George C. Marshall Marshall Planı'nın yaratıcısı, 3. ABD Savaş Bakanı, 50. ABD Dışişleri Bakanı Robert Edwin Peary Kutup araştırmacısı Süleyman Sırrı İçöz Süleyman Sırrı İçöz, (d. 1878, Yozgat - ö. 18 Ocak 1963), Türk siyasetçi. Mülkiye idadisi mezunudur. Sanayi Mektebi katip ve veznedarlığı, Mucur, Zir, Hacıbektaş, Salmanlı Nahiye müdürlükleri, Halce, Koyulhisar ve Darende kaymakamlıkları yapmıştır. TBMM I. Dönem Bozok milletvekilliği sırasında 22 Ağustos 1921 tarihinde Başkanlığa verdiği önerge ile ordu içinde er olarak katılmak isteği kabul edilmiş ve Batı Cephesinde Çekirdeksiz Köy ve Doğatepesi muharebelerine katılmıştır. Sonrasında II. Dönem Bozok, III., IV., V., VI., VII.ve VIII. Dönem Yozgat milletvekilliği yapmıştır. Kırmızı-yeşil şeritli İstiklal Madalyası sahibidir. Evli ve üç çocuk babasıdır. 1927 yılında verdiği bir önerge ile Bozok ilinin isminin merkez ilçe ile eşleşecek şekilde, Yozgat ismi ile değiştirilmesini sağladı. Murakabe Murâkabe (Arapça: مراقبة), "gözetlemek" anlamına gelen Arapça'daki "rakabe" kökünden türetilmiş bir sufi pratiğidir. Dikkatle izlemek, ilgilenmek, gözleri açık tutmak anlamlarını da taşır. Metaforik açıdan kişinin manevi kalbine dikkatini yöneltmesi ve yaratıcısından gelecek sezgiyi beklemesini ifade eder. Benal Nevzat İstar Arıman Benal Nevzat İstar Arıman (1903 – ö. 19 Temmuz 1990) ilk Türk kadın milletvekillerinden. 1903'te İzmir'de doğdu. İzmirli gazeteci ve şair Tevfik Nevzat Bey´in kızıdır. 1921'de Paris Sorbonne Üniversitesi Edebiyat Fakültesi Felsefe Bölümünden mezun oldu. Döndükten sonra Hilâl-i Ahmer ve Himaye-i Etfal gibi yerlerde sosyal faaliyetlerde bulundu. CHF vilayet heyeti üyeliği de yapan Arıman, Fransızca ve Rumca biliyordu. Arıman, İzmir´de Halk Partisi´nde görev almış, kadınların partilere girmediği o yıllarda, latin alfabesinin öğrenilmesi ve yaygınlaşabilmesi için çaba harcıyordu. Uzmanlık alanı belediyecilik, sosyoloji ve edebiyattı. İzmir Belediye üyeliği de yapan Arıman, V, VI.,VII., ve VIII. Dönemde İzmir Milletvekilliği yaptı. CHF CHF, ÅŸu anlamlara gelebilir, Basedow hastalığı Basedow hastalığı, tiroid bezinin aşırı çalışmasıyla ortaya çıkan otoimmun hastalıktır. "Toksik guatr" da denir. Hastalık, çoğunlukla gençlerde görülür. Tiroid bezi büyür (guatr), göz yuvarları dışa fırlar, ellerde titreşme, terleme, çarpıntı gibi belirtiler görülür. Kanda tiroid hormonları artar. Hastalık nedeninin bağışıklık sistemindeki bir bozukluk olduğu sanılmaktadır. Hastalığın tedavisinde önce antitiroid ilaçlar, radyoaktif ilaçlar denenir. Başarılı olunmazsa tiroid bezinin bir bölümünün çıkarılması biçiminde ameliyata başvurulur. Fransa Stadyumu Fransa Stadyumu (), Fransa'nın başkenti Paris'in merkezinden 9 km uzaklıktaki Saint-Denis şehrinde bulunan bir futbol stadyumudur. Stadın kapasitesi 81.338 kişiliktir. Yapımına 1995 yılında başlanıp 28 Ocak 1998 tarihinde Fransa'nın İspanya'yı 1-0 yendiği maçla açılmıştır. Ayrıca konserlere ve daha bir sürü organizasyona ev sahipliği yapmaktadır. 1998 FIFA Dünya Kupası'nda finalde Fransa'nın Brezilya'yı 3-0 yenip kupaya uzandığı maç burada oynanmıştır. Lille OSC takımı da 2005-2006 yılında oynadığı bütün Avrupa Kupası maçlarını burada oynamıştır. 2000 ve 2006 UEFA Şampiyonlar Ligi finalleri de burada oynanmıştır. Aynı zamanda Euro 2016 finali 10 Temmuz 2016'da yine bu stadyumda gerçekleştirilecektir. Julio Iglesias Gençliğinde Real Madrid genç takımında kaleci olarak oynamıştır. 1963 yılında geçirdiği trafik kazası sonrasında doktorlar bir daha yürüyemeyeceğini düşünseler de sağlığına kavuşmuştur. 1971'de Isabel Preysler ile evlenmiş ve Chabeli Iglesias, Julio Iglesias, Jr., Enrique Iglesias adlarını taşıyan 3 çocuk sahibi olmuş, 1979 yılında boşanmıştır. 2010'da 20 yıl süren ilişkilerinin ardından Miranda Rijnsburger ile evlenmiştir. Çiftin 3 oğlu ve ikiz kızları olmuştur. 1970 yılında Eurovision şarkı yarışmasında "Gwendolyne" adlı şarkıyla İspanya'yı temsil etmiş, yarışma sonunda İsviçre ve Fransa ile dördüncülüğü paylaşmıştır. kısa bir süre sonra "Un Canto A Galicia" şarkısı Almanya'da 1 milyon satmış ve birçok Avrupa ülkesinde hit olmuştur. Preysler'la evliliğinden sonra Florida'ya taşınmış CBS International ile anlaşma imzalamıştır. İngilizce, Fransızca, Portekizce, Almanca ve bunlar gibi farklı dillerde şarkı söylemeye başlamıştır. 1988'de Grammy ödül töreninde "Un Hombre" Solo albümüyle "En İyi Latin Pop Albümü" ödülünü almıştır. Mustafa Kemal GÃ¼ney Mustafa Kemal Güney, (d. 1880, Bilecik) - (ö. 3 Ağustos 1943), Türk siyasetçi. Bilecik Rüştiyesi mezunudur. Söğüt İlçesi Bidâyet Mahkemesi 2. Kâtipliği, Ertuğrul Bidâyet Mahkemesi Zabıt Kâtipliği, Yenişehir İlçesi Sorgu Hâkim Yardımcılığı, Söğüt Bidâyet Mahkemesi Sorgu Hâkim Yardımcılığı, Hüdavendigar İli İstinaf Mahkemesi Savcılığı Başkâtipliği, Söğüt Bidâyet Mahkemesi Müstantikliği, Dörtyol Müstantikliği, Kütahya Bidâyet Mahkemesi üyeliği, Bilecik Belediye Başkanlığı, TBMM I. Dönem Ertuğrul (Bilecik) Milletvekilliği yapmıştır. Evli ve dört çocuk babasıdır. Anorthosis Ammohostu Anorthosis Ammohostu (Yunanca: "Ανόρθωσις Αμμοχώστου") ya da bilinen adıyla Anorthosis Famagusta, Kıbrıs Cumhuriyeti'ndeki bir futbol takımıdır. Anorthosis, 30 Ocak 1911 tarihinde kuruldu. Türk ordusunun 1974'te Kıbrıs'a harekat düzenlemesinden sonra, Anorthosis mecburi olarak Larnaka'daki Andonis Papadopulos Stadyumu'na taşındı. Anorthosis'in ilk stadyumu Mağusa'nın kuzey bölümünde kalan GSE (Gymnastic Club Evagoras) stadyumudur ve 1974'ten sonra kötü şartlarda kullanıldı. 12 kez A' Katigorias şampiyonu olan Anorthosis, son şampiyonluğu 2004-05 sezonunda gerçekleştirdi. 9 kere Kıbrıs Kupası'nı, 5 kez de Kypriaki Aspida'nı kazandı. 26 Temmuz 2005'te Türk takımı Trabzonspor karşısında başarılı sonuçlar elde etti. UEFA Şampiyonlar Ligi'nin ön eleme ikinci turunun ilk maçında 3-1 olarak kazandı. İkinci maçı ise Türkiye'de 1-0 kaybetti; fakat toplam olarak 3-2 üstünlüğe ulaştığı için bir üst tura çıktı. Üçüncü öneleme turunda ise İskoç takımı Rangers'la oynadı. Anorthosis, ilk maçta 2-1 mağlup olunca ve ikinci maçta da 2-0 yenilince elendi. UEFA Kupası birinci turunda 2-1 lik ve 4-0 lık skolarla Serie A'nın köklü ekiplerinden Palermo'ya elendi. 2008'de Olimpiakos gibi köklü bir Yunan kulübünü ilk maçta 3-0 yendi, ikinci maçta 1-0 kaybettiği halde tarihinde ilk kez Şampiyonlar Ligi'ne katılmaya hak kazandı. Kuralara 4. torbadan katıldı. Necip Soydan Necip Soydan (1890, Yenişehir - 3 Şubat 1959), Türk siyasetçi. İstanbul Mülkiye Mektebi mezunudur. Bursa İl Maiyet Müdürlüğü, Yenişehir İlçesi Özel Saymanlık Kâtipliği, Erdek, Edremit ve Ilıca Nahiye Müdürlükleri, Çarsancak (Akpazar) Harran ve Raka Kaymakamlıkları, TBMM I. Dönem Ertuğrul (Bilecik) Milletvekilliği yapmıştır. Evli ve iki çocuk babasıdır. Hamdi Aksoy Osmanzade Hamdi Aksoy (d. 1883, İzmir - ö. 27 Mayıs 1961), Türk siyasetçi, gazeteci. İstanbul Halkalı Yüksek Ziraat Mektebi mezunudur. Çiftçilik, Hak, Tasvir-i Efkar ve Yenigün Gazeteleri Yazarlıkları ve Yazı İşleri Müdürlükleri, İttihat ve Terakki Cemiyeti Çatalca Sorumlu Katipliği, TBMM I. Dönem Ertuğrul, II. (Ara Seçim), III., IV. ve V Dönem İzmir Milletvekilliği yapmıştır. Faruk Nafiz Çamlıbel’in “"Han Duvarları"” adlı ünlü şiiri ""Osmanzade Hamdi Bey'e"" sözleriyle kendisine ithaf edilmiştir. Baba ve Piรง Baba ve Piç, Elif Şafak'ın 2006 yılının Mart ayında Metis Yayınları tarafından ilk basımı gerçekleşmiş romanıdır. İstanbul-Amerika arasında, biri Türk diğeri Ermeni asıllı iki aile üzerinden Türk-Ermeni ilişkilerini 90 yıllık bir zaman dilimi içerisinde inceleyen bir romandır. Eserde Türk-Ermeni ilişkilerine her iki cepheden bakılmış, Amerika'daki Ermeni diasporası ile Türkiye'deki Türklerin birbirlerine bakış açıları Kazan ve Çakmaçıyan aileleri arasındaki tesadüfi ilişkilerle anlatılmıştır. Ayrıca eserde Türk-Ermeni sosyal yaşamı irdelenmiş, Türk ve Ermeni toplumları arasında varolan ortak his ve düşüncelerden de bahsedilmiştir. Şikâyetçi Avukat Kemal Kerinçsiz Zeytinburnu C. Başsavcılığına verdiği 21.4.2006 tarihli dilekçesinde özetle, müellefi Elif Şafak olan "Baba ve Piç" isimli kitapta şeklindeki sözlerle Türk Milletini Soykırımcı olarak gösterdiğini, Türk milletinin aşağılanarak soykırımla suçlandığını, Türk milletine öfke ve kin duyulmasının sağlandığını, sonuçta Türklüğü aşağılama suçunun işlendiğini iddia edilmiştir. [[21 Eylül 2006 tarihinde Beyoğlu Adliyesi'nde, [[TCK 301]]'e göre görülen dava "suçun yasal unsurlarının oluşmadığı ve delil bulunmadığı" gerekçesi ile beraat ile sonuçlandı. Karar metninde "Baba ve PiÃ§" isimli kitapta; şeklinde sözlere yer verildiği gösterilmiştir. Ayrıca "Kitabın yazarı olan Elif Şafak 06.06.2006 tarihli ifadesinde özetle, bu kitabı yazmaktaki amacının Türklüğü aşağılamak değil tam tersine Türkler ve Ermeniler arasında insancıl ve barışçıl ortamın yaratılmasına katkıda bulunmak olduğunu, romanın edebi bir eser niteliğinde tamamen kurgusal ve hayal ürünü olduğunu söylemektedir." bilgisi de karar metninde yer almaktadır. Dava ulusal ve yabancı basında geniş yankı buldu. Televizyon kanalları mahkeme günü mahkeme önünden canlı yayın ile gelişmeleri seyircilere ilettiler. Elif Şafak karar sonrası programlara telefonla bağlanarak dava ile ilgili görüşlerini belirtti. [[Büyük Hukukçular Birliği]]'nin internet sitesinde yayınlanan bildiriyi yazar "lince çağrı" olarak yorumladı. Radikal gazetesinin haberine göre [[Elif Şafak]] şunları söyledi: "Birilerinin beni vatan haini ilan edip tüm vatansever Türkleri mahkemeye dahil olmaya çağırıyor olması moral bozucu elbette. Ama asıl düşündürücü olan bu insanların kendine biçtiği rol, kullandıkları üslup, sözlü ve fiziksel şiddeti bu kadar benimsemiş olmaları. Söylemleriyle lince davet ediyorlar. Beni de bu söylem kaygılandırıyor. Türkiye'de birileri anında vatan haini olarak damgalanıyor ve anında linç edilmek isteniyor. Bir sürü yerde böyle olaylar patlak vermeye başladı onun için genelde linç kültüründe ve söyleminde bir artış olduğunu düşünüyorum. Asıl kaygı duyduğum hem kendi hem de ülkem adına bu." Dava [[Avrupa Parlamentosu]]'nun 2006 Türkiye raporu görüşmelerinde de söz konusu oldu. [[Kategori:Çağdaş Türk romanları]] [[Kategori:Elif Şafak romanları]] [[Kategori:2006 romanları]] [[Kategori:Türkçe romanlar]] [[Kategori:Yasaklanmış kitaplar]] [[Kategori:Konusu Osmanlı İmparatorluğu'nda geçen romanlar]] [[Kategori:Konusu İstanbul'da geçen romanlar]] Andy Williams Howard Andrew "Andy" Williams (3 Aralık 1927 - 25 Eylül 2012) Amerikalı pop müzik sanatçısıdır. Andy Williams 18 Altın plak ve 3 gümüş plak çıkardı. 1962 ve 1971 seneleri arasında "The Andy Williams Show" isimli bir varyete televizyon şovunu sundu. Ayrıca, Branson, Missouri'de Moon River Theatre isimli tiyatronun sahibiydi. Ray Charles, Elton John, Ella Fitzgerald, Simon and Garfunkel, Mama Cass ve Michael Jackson ile düet yaptı. Asetilen Asetilen (etin), bir tür hidrokarbondur. Üçlü bağ taşır ve formülü CH şeklindedir. Alkin sınıfının ilk üyesidir. Brethelot tarafından total sentez yöntemiyle elde edildi. Daha sonra metandan ve karpitten de elde edildi. Normal koşullar altında gazdır ve -83,5 °C'da sıvılaşır. Suda ve asetonda çözünür. Sodyum ile olan karışımı kolay patlar ve yüksek ısı çıkışı olur. Narkotik özelliği vardır. Tıpta "Narsylen" olarak adlandırılır. Asit niteliği gösterdiğinden metallerle bileşik yapar. Yanma enerjisi yüksek olduğundan kaynakçılıkta kullanılır. Sylvie Vartan Sylvie Vartan (15 Ağustos 1944, Sofya), Fransız şarkıcı. Yé-yé müzik tarzının önde gelen isimlerindendir. Mehmet Tahsin Hüdayioğlu Mehmet Tahsin Hüdayioğlu Türk hukukçu ve siyasetçi. Meclis-i Mebusan ve TBMM üyesi. Son Osmanlı Meclis-i Mebusanı (1920)'nda ve TBMM'nin ilk iki döneminde Maraş milletvekilliği yapmıştır. Osmanlı Devleti Meclis-i Mebusanı'nın İstanbul’un işgali ile kapatılması üzerine Ankara’ya gelerek açılışında TBMM'ye katılmıştır. TBMM'de Hasip Aksöyök ile birlikte en aktif Maraş milletvekilleri arasında yer almıştır. Özellikle 1922'de Maraş valiliğine tayin edilen Refet Efendi'nin yolsuzluklarını gündeme getirmesiyle tutanaklara geçmiştir. Bir dönem Isparta İstiklal Mahkemesi üyeliğine tayin edilmiştir. TBMM 2. Dönem'de de Maraş milletvekil olmuş, fakat Maraş’taki mahalli bir sebepten kaynaklanan bir cinayet olayından hüküm giyerek milletvekilliği düşürülmüştür ve on yıl hapse mahkûm edilmiştir. Aseton Aseton, propanon ya da dimetil keton, (CH)CO formüllü organik kimyasaldır. Keskin, hoş kokulu, yanıcı, zehirli olmayan renksiz bir sıvıdır. Çözücü olarak çokça kullanılır. Sağlığa zararlı değildir. Kapalı formulü CHO olarak gösterilir. Kaynama noktası 56 °C'dir. Su, etanol ve eterle her oranda birleşir. Odunun kuru kuruya damıtılmasından, kalsiyum asetatın ısıtılmasından, teknikte izopropil alkolün bakır katalizörlerinden 250 °C'de dehidrojenlenmesinden, etanol ve su buharının 250 °C'de gaz fazında FeO katalizörlüğünde karışımından elde edilir. Aseton ile sodyum nitrozil prussiat bazik ortamda karıştırılırsa kırmızı çökelme olur, aseton saptanır. Önemli bir tepkimesi bazik ortamda iyotla verdiği iyodoform oluşumudur. Oje çıkarmak için kullanılır. Yağ, kauçuk ve diğer maddelerin çözücüsü olarak kullanılır. Ayrıca boya, izopren, kloroform, bromoform ve iyodoform gibi ürünlerin elde edilişinde öncü madde olarak kullanılır. Aseton ilk olarak Andreas Libavius tarafından 1606'da kurşun(II) asetatın damıtılmasından elde edilmiştir. "Aseton" ismini 1833'te Fransız kimyager Antoine Bussy tarafından verilmiştir. 1852 yılında, İngiliz kimyager Alexander William Williamson asetonun metil asetil olduğunu fark etmiştir. Aseton dolaylı ya da doğrudan propilenden üretilir. Asetonun %83'u kümen yöntemiyle üretilir, sonuçta aseton üretimi fenol üretimine bağlıdır. Aseton kullanımının büyük bir kısmını çözücü olaraktır. Diğer bir kısmı ise endüstride metil metakrilatın üretiminde kullanılan aseton siyanohidrinin üretimidir. Aseton birçok plastik ve sentetik lif için uygun bir çözücüdür. Poliester reçinelerin inceltilmesinde, henüz donmamış epoksi ve yapıştırıcıların çözülmesinde kullanılır. Boyalar ve verniklerde kullanılan uçucu çözücülerden biridir. Aseton, kendisi yanıcı olmasına karşın, saf hâlde basınçlı olarak saklanamayan asetilenin taşınmasında çözücü olarak kullanılır. Aseton aşırı derecede yanıcıdır. Asetonun parlama noktası olan -20 °C'den fazla derecelerde %2.5-12.8 havada aseton konsantrasyonları patlayabilir. Aseton buharları yanıcıdır. Statik elektrikten aseton yanması nadiren gerçekleşir. Kızgın kömüre aseton dökülmesi asetonu yakmaz, çünkü asetonun buharlaşırken verdiği serinlik kömürü söndürür. Aseton 456 °C'de kendiliğinden alev alır. Aseton bazlı oje çıkarıcılardaki su miktarından dolayı saf asetondan daha az yanıcıdır. Asetonun hidrojen peroksit gibi oksitleyicilerle oksitlenmesi sonucu çok güçlü bir patlayıcı olan aseton peroksit oluşur. Kazara aseton ile hidrojen peroksit karıştırıldığında oluşabilir. Asetonun toksisitesi üzerine çok sayıda çalışmalar yapılmıştır. Solunduğunda ya da yutulduğunda düşük akut ve kronik toksisite göstermektedir. Asetonun kanserojen, mutajen ya da norötoksik etkisi bulunmamaktadır. Aseton tahriş edicidir, bu yüzden aseton buharları çok solunmamalıdır. Etnoloji Etnoloji, (budun bilimi, Yunanca "", "ethnos" insanlar, millet, ırk) insanların etnik gruplara ayrılışını, bu grupların kökenini, oluşumunu, yeryüzüne yayılışını, aralarındaki bağıntıları ve bunların töre, dil ve kültür niteliklerini, genel kanunlar çıkarmak amacıyla inceleyip karşılaştıran, geçmişte yaşamış ve hâlen yaşamakta olan değişik kültürleri karşılaştırmalı olarak inceleyen bilim dalına verilen isimdir. Maddî manevî kültürleri etnolojinin malzemelerine dayanarak açıklar. Genel anlamda insanlığın kültür tarihini aydınlatmaya çalışmaktadır. Folklor karşılığı olarak da halkıyat kullanılmaktadır. Düğün, bayram, cenaze, doğum, isim koyma, bazı batıl inanışlar, türkü, masal, ninni halk hikâyeleri, menkibe, bilmece, oyun, atasözü, deyimler, tekerlemeler, halkıyatın içine girer. Tarih, dil, din, arkeoloji, ruhiyat, içtimaiyat, sanat tarihi, hekimlik, bitkiler ve hayvanlarla ilgili ilimler de etnolojinin içinde yer almaktadır. Özellikle 19. yüzyılda etnolojiyi bir bilim dalı olarak kurma çalışmaları başlamıştır. Etnografya ve etnoloji (Völkerkunde) gibi kavramlar 1770'li yıllardan itibaren özellikle Göttingen Üniversitesi'nde kullanım bulmaktaydı. Üniversite düzeyinde ilk kürsü sahibi olan etnolog Alman profesör Adolf Bastian'dır. Bastian 1864 yılında Berlin'de profesörlüğünü almıştır. Onu izleyen yıllarda Sir Edward B. Taylor (1896 - Oxford), Franz Boas (1899 - New York) ve daha sonra Sir James G. Frazier (1906 - Liverpool) bu alanda kürsü sahibi olan isimler arasındadır. Modern etnolojinin doğuşu esas olarak sömürgecilik ve emperyalizm ile yakından ilişkilidir. Thomas Achelis'e göre etnolojinin amacı kültürün ortaya çıktığı evrimsel gelişimin takip edilmesidir. Achelis'in döneminde 19. yüzyılda etnologlar sahip oldukları verileri bölgeyi gezenlerin raporlarından, tacirlerden kısacası ikinci el kaynaklardan edinmekteydi. Ancak günümüzde etnologlar yabancı kültürün içinde yaşamayı ve kişisel olarak gözlem yapmayı etnolojik araştırmanın şartlarından biri olarak kabul etmektedirler. Hasip Aksöyök Hasip Aksöyek TBMM 1. Dönem'de aktif bir Maraş milletvekilliği yapmış Türk siyasetçidir. 1882 yılında Maraş’ta doğmuştur. Maraş’ın öndegelen ailelerinden Emirmahmutoğlu ailesindedir. Eğitimini Maraş'ta tamamlamıştır. Hukukçudur. Maraş’ta, Zeytun’da (Süleymanlı), Elbistan’da ve Antep’te, adliye görevleri yapmış, Büyük Millet Meclisine Maraş temsilcisi olarak katılmadan önce Maraş sorgu hakimliğinde bulunmuştur. Mecliste, İktisat, Orman, Madenler, İçtüzük, Adalet ve Bayındırlık ve Bütçe Komisyonlarında ve Memurin Muhakematı Tetkik Kurulunda görev yapmıştır. Dördüncü toplantı yılında üçüncü şubenin kâtipliğini yapmıştır. Mecliste yer alan Müdafaa-i Hukuk Grubunun karşısında bulunan ikinci grupta yer almıştır. Mecliste 44 konuşma, 3 soru ve 2 kanun önergesi vermiştir. Mecliste dikkat çeken birçok konuşmalara imzasını atan Hasip Beyin ilginç konuşmalarından biri 1922 yılında olmuştur. Dahiliye Vekili Ali Fethi Okyar’ın makam odasına 17,5 liraya bir kalem takımı, o günkü deyimle, hokka takımı alması üzerine, Hasip Bey, bunu şiddetle eleştirmiş ve neticede, Dahiliye Vekili Fethi Bey bu parayı kendi cebinden ödemeyi teklif etmiştir. Dönemin Maliye Bakanının araya girmesiyle mesele kapatılabilmiştir. TBMM 2. Dönemde Maraş milletvekilliğine adaylığını koymamıştır ve 1930 yılında vefat etmiştir. Hasip Beyin ekonomik konulardaki ilginç bir çıkışı asgari ücretin yaz ve kış ayları için farklı şekilde tespit edilmesini istemiş olmasıdır. Dahili konularda, sosyal yardım konularında, hukukî konularda, askerî konularda ve kanunlarla ilgili görüşlerini dile getirmiştir. José Feliciano José Montserrate Feliciano García (d. 10 Eylül 1945, Lares), Porto Rikolu şarkıcı ve gitaristtir. Kendisi doğuştan kördür ve 17 yaşında, ailesini geçindirebilmek için okuldan ayrılmıştır ve çeşitli yerlerde sahneye çıkmaya başlamıştır. Gençliğinde 50'li yılların rock müziğini dinlemiştir. "Rain", "The Gypsy", "California Dreaming" gibi şarkılarıyla ünlüdür. Feliciano, 1970 yılında, yine büyük bir yeşil ve kırmızı fiyonklu altın sargılı bir Noel hediyesi festivaline benzeyen aslen "José Feliciano" adlı Rick Jarrard ile birlikte bir Noel müziği albümü çıkardı. Daha sonra albüm, en olası seçiminin, küçük şarkının, José'nin kompozisyonu Feliz Navidad'ın adını alacak. Kayıt sürecinde Rick, José'nin "albüm için yeni bir Noel şarkısı!" Yazmasını önermişti. José pratik olmadığını düşündü ancak Porto Riko'daki çocukluğunu hatırlatmaya başladı ve birkaç dakika sonra Feliz Navidad doğdu. Feliz Navidad, sayısız sanatçı tarafından uluslararası olarak ele alındı ​​ve Noel zamanında dünyadaki müzikal manzaraların geleneksel bir parçası haline geldi. Noel sezonu boyunca her yıl "Feliz Navidad", sezonun en çok çalınan ve en çok indirilen şarkılarından biri olarak hava dalgalarına geri döner. "Feliz Navidad", ASCAP tarafından dünyanın en çok çalınan 25 Noel şarkısından biri olarak tanınır ve Grammy Hall of Fame'de bulunur. Feliciano 10 Eylül 1945'te Porto Riko'da Lares'te doğdu. On bir oğlunun dördüncü çocuğu olan Jose, doğuştan glokomun bir sonucu olarak kör doğdu. Alpamayo Alpamayo, Peru'nun, Cordillera Blanca dağ sırasında, 5.947 m yüksekliğinde, Dünya'nın en güzel dağlarında biri olarak kabul edilir. Uzak ve zor geçit veren konumu sebebiyle bu çoğu zaman buz ve kardan yamuk şeklini andıran dağ, Avrupa'daki dağcılar tarafından geç tanındı. Üç başarısız Avrupa kaynaklı bilimsel gezi sonrasında (Avusturya 1936, İsviçre 1948, Fransa-Belçika 1951) nihayet 19 Haziran 1957'de ilk tırmanış başarılmıştır. Alman tırmanıcılar "Günther Hauser", "Bernhard Huhn", "Frieder Knauss" ve "Horst Wiedmann" güney sırtı üzerinden zirveye ulaşmışlardır. En kolay tırmanma yolu ise 1975 yılında güneybatı duvarından açılan Ferrari-Rotası'dır. Bu rota ismini , buradan ilk giden "Casimiro Ferrari" 'den alır. "Ferrari" 1975 yılında, "D.Borgonovo", "P. Castelnovo", "Pino Negri", "Sandro Liati" ve "Angelo Zoia" ile beraber dağa karşı bu zaferi kazanabilmiştir. İlk tırmanıcılardan biri olan "Günther Hauser", dönüşünden sonra Alpamayo ile ilgili izlenimlerini şu sözlerle tasvir eder. ""Sadece hayatında hiç dağ görmemiş çocukların onu çizme cesaretini gösterebileceği rüya gibi bir dağ, kuzey Cordillera Blanca'nın vadileri üzerinden yükselir. Bu Alpamayo'dur, rüya değil bilakis gerçek . Bir yanından ,aynı boyutlarda yukarı dikleşen bir piramit olarak görünür. Alpamayo'nun diğer yüzü , yamuk şeklindeki güneybatı duvarı daha da güzeldir. Bu yönden dağ beyaz bir katedral gibi görünür"". Raffaella Carrà Raffaella Carrà, (Raffaella Roberta Pelloni) (d. 18 Haziran 1943, Bellaria-İtalya). İtalyan şarkıcı, oyuncu. Geçmiş yıllarda yaptığı sayısız televizyon şovları ile, özellikle kendi ülkesinde, İspanya'da ve Latin Amerika ülkelerinde popülerdir. 1965'te Frank Sinatra, Edward Mulhare, ve Trevor Howard ile birlikte, "Von Ryan's Express" filminde rol almıştır. Rom Marie Laforêt Marie Laforêt (doğum adı: Maïtena Marie Brigitte Doumenach (5 Ekim 1939 - 2 Kasım 2019), Fransız asıllı İsviçreli şarkıcı ve oyuncu. Soulac-sur-Mer, Gironde, Fransa'da 5 Ekim 1939'da doğan Fransız-İsviçreli şarkıcı ve oyuncu Marie Laforêt 1978'de İsviçre'nin başkenti Cenevre kentine taşınarak daha sonra İsviçreli oldu. Kariyerine 1960 yapımı "Kızgın Güneş" filmiyle adım attı. 1960'lı, 1970'li ve 1980'li yıllarda kariyerinin en parlak dönemlerinde seslendirdiği birçok parça ve yer aldığı film ile ikon sanatçılardan birisi oldu. Bu şarkılardan biri "Mon amour, mon ami" idi. 2 Kasım 2019'da Genolier, İsviçre'de 80 yaşında kanserden vefat etmiştir. Cenazesi Paris'te bulunan Père Lachaise Mezarlığı'nda bulunan aile kabristanında defnedilmiştir. 1960'lardaki single'larÄ± ve EP (Extended Play)'leri 1960'lardaki LP (Long Play)'leri 1960'lı yıllarda birçok Avrupa'lı şarkıcının yanı sıra Marie Laforêt'nin de birkaç şarkısına Türkçe sözler yazılarak aranjmanları yapılmıştı. Bu plaklar ve seslendirenler şunlardır: Shirley Bassey Shirley Bassey, (8 Ocak 1937), Galli şarkıcı. Kariyerine 1950'li yıllarda başladı. "Altın Parmak" (1964), "Ölümsüz Elmaslar" (1971) ve "Ay Harekâtı" (1979) adlı James Bond filmlerinin müziklerini yaptı. 2000 yılında kendisine Kraliçe II. Elizabeth tarafından Dame unvanı verildi. Rom (iÃ§ki) Rom, Şeker kamışı suyu, melası ve damıtılmasından arta kalan vinas, su ile karıştırılarak şıra oluşturulur. Kuru üzüm de kullanılır. Şıra 48 saat ile 5 gün arası bir süre mayalandıktan sonra damıtılır. Meşe fıçılarda eskitilip süzüldükten sonra içmeye hazır hale gelir. Şeker kamışı üretilen yerlerde yaygınca üretimi yapılmaktadır. Alkol derecesi en az %37,5'dir. Yüksek alkollü bir içkidir. Orta Amerika, Latin Amerika ve Karayip Adalarında üretimi ve tüketimi yaygındır. Light rom sınıfından Havana Club ve Bacardi en bilinen çeşididir. ArchiCAD ArchiCAD, Graphisoft tarafından mimarlar için üretilen 3B CAD (Bilgisayar Destekli Tasarım - Computer Aided Design / CAD) yazılımıdır. Graphisoft, 1984 yılında Macaristanda kurulmuştur. Firma Apple ile işbirliği yaparak, ArchiCAD yazılımını Apple kişisel bilgisayarlar için piyasaya sürmüştür. Graphisoft, 1993 yılında beri ArchiCAD'in Windows İşletim Sistemi'nde çalışan sürümlerini de üretmektedir. ArchiCAD her an istenilen bakış açısına uygun gerçek üç boyutlu görüntüyü, çerçeve, gerideki çizgileri gizlenmiş, renklendirilmiş veya foto realistik görüntüleri program veya modül değiştirmeden tek bir komutla elde edebilmektedir. 9. versiyondan beri ArchiCAD Türkçe olarak kullanıcıları buluşmaktadır. Türkçe lokalizasyon işlemleri, aynı zamanda ArchiCAD yetkili eğitim merkezi olan Akademya'da gerçekleştirilmiştir. ArchiCAD'in tek Türkçe kitabı yine aynı kurum bünyesinde üretilmiştir. ArchiCAD kitabı Yapı Endüstri Merkezi veya Akademya'dan temin edilebilir. Ahmet Cemalettin Ã‡elebi Ahmet Cemalettin Çelebi 1880-1921 yılları arasında Hacıbektaş dergahı postnişini olmuş, TBMM 1. Dönem'e Kırşehir milletvekili olarak seçilmiş, ancak rahatsızlığı nedeniyle kısa bir süre sonra vefat etmiş Türk dinî ve sosyal kişiliğidir. 1862'de doğdu. Hacı Bektaş Veli'nin soyundan gelen olan Çelebi ailesindendir. 18 yaşında postnişin oldu. Yaşının küçük olmasına rağmen babası Feyzullah Çelebi’nin getirttiği özel hocalar ile iyi bir eğitim gördü. Hacı Bektaş Veli'nin evliliği ve onun soyundan gelen Çelebi ailesinin postnişinlik ve mütevellilik haklarını ele alan kaynak kitap niteliğinde "Müdafaa" isimli bir çalışma yayınladı. Mustafa Kemal Paşa'nın Samsun’a çıkışını izleyen günlerde, Cemalettin Çelebi ile aralarında sıkı bir temas gelişti. Cemal Kutay, "Kurtuluşun ve Cumhuriyetin Manevi Mimarları" adlı kitabında, Amasya’da Mustafa Kemal’i karşılayan heyetin içinde Cemalettin Çelebi’nin de bulunduğunu yazmaktadır. Erzurum Kongresi ve Sivas Kongresi sonrasında Ankara’ya geçerken, Mustafa Kemal Paşa Hacıbektaş’a uğrayarak 23 Aralık 1919 günü Cemalettin Çelebi ile başbaşa uzun bir görüşme yapmış ve geceyi evinde geçirmiştir. Mustafa Kemal ertesi gün (24 Aralık) Hacı Bektaş Veli türbesini ziyaret etmiş ve ardından Türk Kurtuluş Savaşı'nı başlatmak için Ankara'ya yola çıkmıştır. Paul Anka Paul Albert Anka (d. 30 Temmuz 1941, Ottawa, Ontario, Kanada) Lübnan asıllı Kanadalı şarkıcı ve söz yazarı. 12 yaşında profesyonel kariyerine başladı. 1956'daki "I Confess" adlı ilk parçasının kaydını babasından aldığı parayla yaptı. Ama o plak sadece 300 tane sattı. Sonraki parçası Diana ise 9 milyon satışa ulaştı. Buddy Holly'nin söylediği "It Doesn't Matter Anymore", Tom Jones'un popüler hale getirdiği "She's A Lady" adlı besteler onundur. Ayrıca Claude François'nın "Comme D'habitude" adlı ünlü bestesine "My Way" olarak İngilizce sözleri Paul Anka yazmıştır. Ayrıca yazdığı reklam müzikleri de yazıldıkları zamanda büyük bir üne kavuştu. Örneğin bir fotoğraf makinesi firması için yazdığı "Times Of Your Life" adlı şarkı piyasaya sürüldüğü zamanda çok sevilmişti. Kendi adına birçok televizyon şovu yaptı.1957'de "Diana" şarkısı dünya çapında üne kavuştu. 1961 yılında "Time" dergisi onun besteci ve sözyazarı kimliğini ön plana çıkarttı. Kanada Ottawa'da 27 Nisan Paul Anka günü olarak kutlanmaktadır. 1990'da ABD vatandaşlığına geçti. 2003'te "American Idol" yarışmasında konuk sanatçı olarak sahneye çıktı. Birçok ünlü sanatçıyla beraber düetler yaptı. Paul Anka, Michael Buble, Celine Dion, Ricky Martin, kızı Anthea Anka, Tom Jones ve Frank Sinatra ile aynı sahneyi paylaştı. 1959 da "Girls Town", 1962 de "The Longest Day" ve 1992 de "Captain Ron" gibi filmlerde rol aldÄ±. Nana Muskuri Nana Mouskouri (Ioanna Mouskouri d. 13 Ekim 1934; Hanya, Girit, Yunanistan Krallığı) Yunan şarkıcı. Film türleri Film türleri, konularına, izleyicilerine ve formatlarına (ya da üretimlerine) göre üç başlık altında toplanır. Urami Bushi 25 Ağustos 1972 tarihinde viziyona giren "Joshū 701 gō Sasori" adlı filmde ve Joshū Sasori serisinin diğer filmlerinde kullanıldı. Daha sonra Meiko Kaji hayranı olarak bilinen Quentin Tarantino tarafından yönetilen 'nin film müzikleri arasında da yer bulmasıyla uluslararası bir üne kavuşmuştur. Çerkes Reşit Çerkes Reşid Bey (d. 1877, Karacabey - ö. 10 Eylül 1951, Bursa), Çerkes asıllı asker ve siyasetçi. 19. yüzyılda Bandırma'nın bir köyü olan Emreköy'e yerleşmiş Şapsığ boyundan, Ali Bey'in beş oğlundan biridir. Harbiye mezunudur. Teşkilât-ı Mahsusa'da görev almıştır. Çeşitli cephelerde savaşa katılmıştır, Kuvâ-yi Seyyâre Milis Süvari Birliği Subaylığı, Osmanlı Meclis-i Mebusan IV. Dönem Saruhan Mebusluğu, TBMM I. Dönem Saruhan Milletvekilliği (8 Ocak 1921 tarih ve 88 sayılı kararla Milletvekilliği düşürülmüştür.) yapmıştır. Evli ve dört çocuk babasıdır. Çerkez Ethem'in ağabeyi olan siyasetçidir. Kardeşi ile birlikte Yunanistan'a sığınmasının ardından Ankara İstiklal Mahkemesi tarafından idâma mahkûm edilmiştir. Sonradan 150'likler listesine alındıktan sonra Türkiye'ye dönmüştür. Yazar Güner Kuban'ın babasıdır. Bağımsız medya Bağımsız medya, iletişim araçlarının tekelleşmesi esasından oluşan medyanın artık tarafsızlığını kaybetmesi nedeniyle alternatif ve doğru haber verme ilkesine sahip medya kuruluşlarıdır. Genel yapıları itibarıyla daha kısıtlı imkânlara sahiptirler. Düşük ve çok daha fazla parçılı bir sermaye üzerinde oluşturulur. Kısaca kooperatif, dernek gibi sivil toplum örgütlerindendirler. İçeriklerini belirleyende kuruluşun müdürü veya patronu değil orada çalışan haberciler gazeteciler hatta birçoğunda kullanıcılar bile katkıda bulunarak zenginlik katarlar. Bilim felsefesi Bilim felsefesi, epistemoloji, ontoloji, etik ve estetik gibi felsefenin temel alt bölümlerinden birisidir. Bilim felsefesi, bilimin "ne" olduğunu, bilimsel kuramın özgül yapısını, bilimsel bilginin epistemolojik statüsünü, bilimsel yöntemin (ya da yöntemlerin) anlamını, bilim alanı ve bilimsel bilginin nesnesini, bilimin gelişiminin anlamını, özet olarak bir bütün bilimin konumu, gelişimi ve iç-yapısını değerlendiren, bunu kuramsal düzlemde ortaya koymaya çalışan felsefe bölümüdür. Bilim tarihinden farklı olarak bilim felsefesi bu söz konusu tarihin kuramsal düzlemde açıklanmasını ve değerlendirilmesini üstlenir. Bilim felsefecileri bir bakıma hem felsefe hem de bilim alanında yer alırlar, her iki alana birden hakim olmaya çalışırlar. Özellikle başlangıçta bilim insanları belirli bir felsefi etkinlik içinde de olmuşlardır. Başlangıçta bilimler felsefenin içinde yer almaktadır; filozoflar aynı zamanda çoğu noktada bilim insanlarıydılar, birçok bilimsel alanda bilgi sahibiydiler ve onların sentezleriyle felsefe yapmaktaydılar. Fizik'i ve Metafizik'i yazan Aristoteles bunun tipik bir örneğidir. Bilginin gelişimi, özerk dallara ayrılması ve her bölümün kendi içinde çok daha fazla uzmanlık gerektirmesiyle zaman içinde bilimler felsefeden ayrışmaya başladı. Önce doğa bilimleri denilen bilimler, sonra giderek sosyal bilimler ayrışmaya çalışmıştır. Ancak felsefenin bilimle ilişkisi ve bilime yönelik "ilgisi" süreklidir. Bu süreklilik felsefe ve bilim tarihinde gösterilebilir. Başlangıçta filozofların bilimle ilgilenen kişiler olması ve daha sonra giderek felsefenin bilim üzerine düsünmesi şeklinde bu ilişki süregelmiştir. Yalnızca filozofların bilimle ilişkili insanlar olması dolayısıyla değil, bilimin ne olduğu üzerine üretilen düşüncelerin felsefi niteliği dolayısıyla da böyledir. Bilim felsefesine ait metinlerin çok uzun tarihsel bir geçmişi vardır. Aristotales'ten itibaren bu iz sürülebilir. Ama "bilim felsefesi", felsefenin bir alt bölümü olarak özellikle bilimlerin felsefeden ayrışmasının bir sonucu olarak belirginleştiği için modern zamanların ürünüdür. Francis Bacon'ın Novum Organum'u, René Descartes'ın Metot Üzerine Konuşma'sı, Isaac Newton'un "Felsefi Akıl Yürütmenin Kuralları", Henri Poincaré'nin Bilim ve Hipotez'i, bir anlamda bilim felsefesinin öncü klasik metinleri sayılabilir. 20. yüzyıldan itibaren ise bilim felsefesi tamamen özerk ve kapsamlı bir bölüm haline gelir. Pozitivizm, 19.yüzyılın son çeyreğinden itibaren önermeleriyle hem bilimsel bir pratiği temellendiriyor, hem de felsefenin sorularını yanıtlıyordu. Soyut bir sistem olarak felsefenin sonu gelmiş varsayılıyordu. Ancak öyle olmadığı düşüncesi giderek yaygınlık kazandı. Bizzat pozitivizm denilen bilim düşüncesinin aşırı derecede felsefe içerdiği ortaya konuldu. Bilimin ya da bilimsel yöntemin ilkeleri sayılan bir düzine kural durmadan değişime uğradı ve yerine yenileri önerildi. Nedensellik ilkesi, belirsizlik ilkesiyle savaşır durumda buldu kendisini Kuantum fiziği gibi bilimsel gelişmelerin yolaçtığı kuramsal sorunlarla bilim felsefesi özellikle 1960'lı yıllardan itibaren belirleyici bir güncellik kazanmıştır. Bilime duyulan güvenin sarsıldığı bir dönemde, bilim felsefesi öne çıkmaya başlar. Bunda Karl Popper, Thomas Kuhn, Imre Lakatos, Paul Feyerabend gibi ünlü ve çok etkili bilim felsefecilerinin özgün çalışmaları da belirleyici bir rol oynamıştır. Bilimin felsefenin konusu olması ve hatta bu konunun belirli bir zaman içinde felsefenin bir alt disiplini olması söz konusudur. Tarihsel bir açıklama olarak bilimin felsefenin içinden doğup geliştiği genel bir şekilde belirtilir. Daha sonra bilimin bir bilinç formu olarak ayrımlanmasından sonra da bilim felsefe ilişkisi süregelmiştir. Bilim felsefesi özellikle bu ayrımın sonrasında felsefenin bilim üzerine düşünmesinin bir sonucu olarak disipliner bir duruma gelmiştir. Bu iki alan her zaman kuramsal olarak birbirine karışma ve karşılıklı etkileşim içinde birbirini etkileme halindedir. Genel bir ayrım varsayılmakta birlikte kuramsal ayrım çizgilerini belirlemek kolay görünmemektedir. Bilim felsefesi, bilimin kendi niteligi ve anlamı üzerine, felsefenin kuramsal çalışmasını dile getirir. Bilim kendi başına kendi anlamını bilemez, böyle bir bilme çabasına yöneldiği anda felsefe alanına girmiş olur. Bu anlamda bilim felsefesi, bilimin yerini anlamını ve kuramsal konumunu belirlemek üzere yürütülen felsefe-içi çalışmaların bütünlüğüdür. Bilimin felsefeden ayrışmasından sonra felsefenin bilim üzerine düşünmesi bilim felsefesinin içeriğini oluşturmaktadır. Özetle, bilim felsefesi, bilimsel düşünce ve yöntemlerin mantıksal ya da kuramsal bir çözümlemesini vermeye çalışır. Örneğin bilim felsefecisi Popper, "yanlışlanabilirlik" ilkesiyle bilimi doğru bilginin temsilcisi olarak eleştirel rasyonalizm ekseninde temellendirmeye çalışırken, bunun tam karşısında Paul Feyerabend'in bilimin hiçbir yöntemsel üstünlüğe sahip olmadığını, bilimsel kuramların geçerliliklerinin tarihsel olarak göreli olduğunu ve bilimin öteki bilgi biçimleri arasında yalnızca bir bilgi biçimi oldugunu söyleyen önermesi bulunmaktadır. Thomas Kuhn ise, "eş-ölçülmezlik" önermesiyle farklı bilimsel modellerin birbirleriyle kıyaslanamacağını ve herhangi bir kuramın geçerliliğinin belirli bir oydaşmanın ürünü olarak var olduğu öne sürer ve görelikli bir bilim anlayış şekillendirir. Hüseyin Aziz Akyürek Hüseyin Aziz Akyürek (d. 1882, Trabzon - ö. 15 Ağustos 1951, Ankara), II. Meşrutiyet döneminde Osmanlı Devleti bürokrasisinde üst düzey görevlerden sonra, Yunan işgali sonrası Manisa'da mutasarrıflık ve yine işgal sonrası İzmir'de önce valilik, sonra da belediye başkanlığı yapmış, TBMM 3. Dönem'den itibaren 5 dönem Erzurum milletvekili olarak Meclis'te bulunmuş Türk siyasetçisi ve idarecidir. Hüseyin Aziz Bey 12 Mayıs 1882 tarihinde babasının memuren bulunduğu Trabzon'da doğdu. Edirne vilayeti defterdarı olan Kars kökenli Hasanbayraktarzade ailesine mensup Erzurumlu Mehmet Mithat Efendi ile Hanife Lebibe Hanım'ın oğludur. 1914 yılında Zekeriya Reşit Paşa, Şekibe kızı Müzeyyen Hanım ile evlenmiştir. Aziz Bey ilk öğrenimini Adana Mekteb-i İbtidaisi'nde 1897'de tamamlamıştır. Ayrıca bir yıl da Mülkiye-yi Şahane Mektebi'nin idadi kısmının son sınıfında okuyarak, buradan da 1899'da diploma almıştır. 1902'de Mekteb-i Mülkiye-yi Şahane'den mezun olmuştur. Sicilinde Türkçeden başka Fransızca, İngilizce ve Ermenice konuşabildiği ve yazabildiği belirtilmektedir. 1903'te Şura-yı Devlet Mülkiye Dairesi'nde mülazımlığa tayin olunarak devlet hizmetine girdi. Burada 5 Ekim 1904 tarihinde Edirne vilayeti maiyyet memurluğuna tayin edildi. Burada 29 Mayıs 1908 tarihinde "ikmal-i müddet-i nizamiye" eylemiş, yani stajını tamamlamıştır. Stajındaki yeterliği üzerine, 12 Kasım 1908 tarihinde Eceabat kaymakamlığına tayini yapılmıştır. Aziz Bey de 12 Kasım 1908 tarihinde göreve başlamıştır. 13 Kasım 1909 tarihinde becayiş suretiyle Lüleburgaz (Bergos) kazası kaymakamlığına nakledilmiş ve 25 Kasım'da görevine başlamıştır. 11 Şubat 1911 tarihine kadar Lüleburgaz kaymakamlığını yürüten Aziz Bey, görevinden istifa ederek İttihat ve Terakki Fırkası Genel Sekreterliği'ne getirildi. Bu görevde yaklaşık üç yıl kaldıktan sonra tekrar idare mesleğine döndü. 17 Eylül 1913'te Edirne vilayeti merkez kazası kaymakamlığına tayin edildi ve bu görevini 18 Aralık 1913 tarihine kadar yürüttü. Aynı tarihte Gelibolu sancağı mutasarrıf vekaletine atandı. 14 Ocak 1914 tarihinden itibaren bu görevi yürütmeye başladı. Gelibolu sancağı mutasarrıfı iken, yeteneğinden ötürü "İntihab-ı Memuriyet Komisyonu" kararıyla, 6 Ağustos 1914 tarihinde aynı maaşla Emniyet-i Umûmiye Müdüriyeti (Emniyet Genel Müdürlüğü) siyasi kısım yardımcılığına atandı. Bu görevde iken 19 Aralık 1915 tarihinden itibaren Emniyet-i Umûmiye Müdürlüğü'ne ait muamelatın yürütülmesi vekaleten ve fahri olarak uhdesine verildi. 24 Nisan 1916 tarihinde de terfian ve asaleten Emniyet-i Umûmiye Müdüriyeti'ne atandı. Bu görevde iken Matbuat Umum Müdürü Hikmet Nazım'ın Ocak 1918'de Hamburg başkonsolosluğuna atanması üzerine, vekaleten Matbuat Umum Müdürlüğü'nü de üstlendi. Yine bu görevde iken I. Dünya Savaşı'nın başlangıcından itibaren cepheye gönderilen gönüllü taburlarının oluşturulması, donatılması ve bekletmeksizin sevklerinin gerçekleştirilmesinde gösterdiği fedakârlıktan dolayı, 3 Ocak 1917 tarihinde Harp Madalyası ile ödüllendirilmiştir. Ayrıca 24 Ekim 1917 tarihli irade-i seniye ile başarılı hizmetleri ve liyakatinden dolayı kendisine İkinci Mecidî nişanı verilmiştir. Hüseyin Aziz Bey'in Emniyet Umum Müdürü iken, Enver Paşa tarafından kurulan Teşkilat-ı Mahsusa'nın ilk beş yöneticisi arasında yer aldığı da bilinmektedir. 27 Ekim 1918'de bu görevlerinden ayrılarak Stokholm Sefareti Ticaret Ataşeliği'ne atandı. Tahsisatsızlık sebebiyle esas görevine başlayamadığı için Berlin'de kaldı. Mütareke ve Millî Mücadele yıllarını burada geçirdi. Sakarya Meydan Muharebesi'nden sonra Mersin yoluyla Türkiye'ye döndü. Bir süre Adana ve Konya'da oturdu. Mondros Mütarekesi'nin ardından kurulan ve İttihat ve Terakki dönemi yöneticilerinin yargılandığı Divan-ı Harb-i Örfi'nin, 27 Nisan 1919'da gıyabında yargılamaya başladığı kişiler arasında Emniyet eski Müdürü Aziz Bey de bulunmaktaydı. Mahkeme Aziz Bey'i, Emniyet Umum Müdürü olarak, çeşitli gizli suçları işleyen Teşkilat-ı Mahsusa'nın yönetiminde yer almak ve işlediği suçlardan sorumlu tutmaktaydı. Aziz Bey hakkında önce Emniyet'e ait bazı belgelere el koymak ve imha suçlaması yapılmış, ardından mahkeme tarafından Teşkilat-ı Mahsusa'nın eylemlerinden sorumlu tutulmuştur. Dahiliye Nezareti'nin 16 Nisan 1919 tarihli yazısı üzerine, Hariciye Nezareti suçluların iadesi isteğinde bulunabilmek için, 20 Haziran 1919'da Adliye Nezareti'nden gerekli evrakın hazırlanarak gönderilmesini istemiştir. Adliye Nezareti Hariciye'nin yazısını ilgili mahkemeye havale etmiş, mahkeme de 18 Kasım 1919 tarihinde bu yazıya eklediği tezkerede, Aziz Bey'e isnat edilen suçu sadece Teşkilat-ı Mahsusa ile ilişkili olmak şeklinde belirtmiştir. Bab-ı Âli Hukuk Müşavirliği ise bunun aynı zamanda siyasi bir suç anlamına geldiğini belirterek, iade isteğinin sadece bu noktaya dayandırılmasının sonuç getirmeyeceğini bildirmiş ve Teşkilat-ı Mahsusa ile ilgili dava henüz ilerlemediği için, Aziz Bey'in Almanya'dan iade isteğinin resmi evraka el koyma ve imha, tehcir, taktil ve yağma suçlarıyla ilişkilendirilerek hazırlanan bir dosya ile mümkün olabileceğini, 21 Aralık 1919 tarihli tezkere ile Hariciye Nezareti'ne bildirmiştir. Aslında Aziz Bey yargılamaya konu olan İttihatçı liderler gibi firar etmiş değildir. Ama hem mahkeme safahatında, hem de yazışmalarda firari muamelesi görmüştür. Bir süre sonra konu gündemden kalktığı gibi, yargılamalar da, Ankara hükümetinin 11 Ağustos 1920 tarihinde Divan-ı Harb-i Örfileri kaldırmasıyla birlikte son bulur. 24 Eylül 1922 tarihinde Yunan işgalinden yeni kurtarılmış olan Saruhan (Manisa) sancağı mutasarrıflığına atandı. 10 Ekim 1922 tarihinde başladığı bu görevini, İzmir valiliğine atandığı 8 Ağustos 1923 tarihine kadar sürdürdü. Mutasarrıflık dönemini başta Yunanlar tarafından yakılarak bir enkaz haline getirilmiş olan Manisa şehri olmak üzere (üç gün süren yangından sadece kenar mahalleler kurtulabilmiştir), Turgutlu, Salihli, Alaşehir, Gördes gibi diğer şehir ve köylerin yeniden yaşanılabilir hale getirilmesi çalışmaları meşgul etti. Bugünkü Manisa şehrinin genel çizgilerini koruduğu bir imar planı yapıldı. İzmir valiliği görevini 1 Ekim 1923 tarihinden 6 Ocak 1924 tarihine kadar sürdürdü. 16 Kasım 1924'te başlayan İzmir Belediye seçimlerine Cumhuriyet Halk