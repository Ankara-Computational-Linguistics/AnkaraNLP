ayrıldı. Ağustos 2009'da, "Hürriyet", Abdullah Öcalan'ın, kardeşi Osman'ın Ergenekon ile olan bağlantılarının araştırılmasını önerdiği, 125 sayfalık bir dilekçe yazdığını bildirdi. TRT Kurdî'de 2019 İstanbul ara yerel seçimini değerlendiren Öcalan, "Ekrem İmamoğlu ciddi bir mesaj vermedi Kürtler için. Elinden geldiğince Kürtlerden kaçtı ve kendini onlardan bağımsız tutmaya çalıştı. Kürtler için CHP'nin hiçbir projesi yoktur" ve "CHP Kürtlere yakın değil olmadı ve sadece Türkleri ileri sürdü, tuttu. Kürtleri ciddiye almadılar ve hesap dahi edilmedi. Ve Kürtler hiçbiriyle sormadılar" şeklinde açıklamalarda bulunarak, Kürtlerin Öcalan'ı destekleyeceklerini beyan etmiştir. Türkiye Cumhuriyeti Cumhurbaşkanı Recep Tayyip Erdoğan,röportajla ilgili olarak "Osman Öcalan'ın kırmızı bültenle arandığını bilmiyorum" şeklinde bir açıklamada bulunmuştur. Çakalburnu Lagünü Çakalburnu Lagünü veya Çakalburnu Dalyanı, Türkiye'nin İzmir ilinde, İzmir Körfezi'nin güneyinde yer alan lagündür. Balçova ilçesine bağlı Bahçelerarası Mahallesi'nde, İnciraltı Kent Ormanı'nın batısındadır. Birinci derece sit alanı statüsünde olan lagünde 121 kuş türüne rastlanmaktadır. Bu türler arasında flamingo, tepeli pelikan, ak pelikan, karabatak, balıkçıl, ördek, sakarmeke, yalıçapkını, çulluk, gümüş martı, uzunbacak, kesik kolyeli yağmur kuşu, deniz kırlangıcı ve kızılbacak yer almaktadır. Son yıllarda kuş popülasyonunda azalma tespit edildi. OvacÄ±k Muharebesi Ovacık Muharebesi; Bıyıklı Mehmed Paşa komutasındaki Osmanlı ordusu ile Nur Ali Halife komutasındaki Safevi ordusu arasında gerçekleşip, isyanla birlikte Nur Ali'nin hayatını da bitirmiştir. Anadolu'ya gözünü diken Şah İsmail, 1512 Nur Ali Halife'nin yönetiminde bir isyan başlattı. İsyanın merkezi Çemişgezek olmakla birlikte Tokat'a kadar ciddi tahribatlara ve katliamlara yol açtı. Bu savaştan daha önce Sinan Paşa komutasında bir ordu gönderildiyse de, bu ordu ağır kayıplar vererek geri çekildi. Tüm bu olayları Şehzade olduğu dönemden beri takip eden Yavuz Sultan Selim, taht kavgasını kazanıp düzeni sağladı. Akabinde de ordusunu hazırlayan Padişah, meşhur İran Seferi'ne çıktı. Osmanlı İmparatorluğu, Ağustos 1514'te Çaldıran ovasında mutlak zafere ulaştı. Dağılan Safevi orduları Anadolu'daki hakimiyetini kaybetmeye başladı. Son olarak Kemah Kuşatması ile Erzincan'daki son hakimiyetini kaybeden Şah İsmail, Çemişgezek hakimi Nur Ali Halife'nin yönetiminde kuvvetli bir ordu toplayıp taarruz emrini verdi. Bunun haberini alan Padişah, Bıyıklı Mehmet Paşa'yı vazifelendirdi. Tercan, Kemah ve Karahisar kuvvetlerini toplayan Bıyıklı Mehmet Paşa, ivedilikle Safevi ordusunu şaşkına uğratmak için yaz ayında Fırat'ı atladı. Nur Ali Halife Çemişgezek'e ilk girdiğinde bölgenin yerel hakimi Rüstem Bey, Şah İsmail'in kuvvetlerine direnmedi ve biat etti. Çaldıran'da Yavuz'a karşı savaşan Rüstem Bey, muharebeden sonra Osmanlı Padişahı'na sığınsa da bu talebi kabul edilmedi ve idam edildi. Oğlu Pir Hüseyin Bey'in ise sığınma talebi kabul edildi ve kuvvetleriyle Bıyıklı Mehmet Paşa'ya katılması için emir aldı. Bıyıklı Mehmet Paşa'nın üstüne geldiğini öğrenen Safevi ordusu şaşkınlığına rağmen karşılama kararı aldı. İki ordu, Haziran ortalarında Ovacık'ın Tekir yaylasında karşılaştı. Sert geçen muharebede üstün ateş gücü karşısında gerçekleşen Safevi taarruzları bir sonuç vermedi. Çok kayıp veren Safevi ordusu, bir de Nur Ali'nin cansız başının sallandığını görünce dağılmaya başladı. Disiplinli hareket eden Osmanlı ordusu, Safevi ordusunu neredeyse imha etti. Nur Ali'nin ölümü ve bölgedeki Safevi ordusunun dağılması, Tunceli'nin kapılarını Osmanlı ordusuna açtı. Kısa sürede civar kalelerin bazıları düştü bazıları ise teslim oldu. Fethedilen bölge ise imtiyazlı bir sancak haline getirilerek, atalarının yurdu olan Pir Hüseyin Bey'e tahsis edildi. Seferi başarıyla tamamlayıp, üç yıldır Doğu Anadolu'yu kasıp kavuran Nur Ali Halife'yi ve isyanını bitiren Bıyıklı Mehmet Paşa; düzeni sağladı ve ordusuyla birlikte Bayburt'a geçti. Tüm bunlar olurken Diyarbakır ahalisi Safevi Devleti'ne yüz çevirdi ve Osmanlı Padişahı'ndan yardım istedi. Şah İsmail ise Doğu Anadolu'daki hakimiyetini tamamen kaybetmişken buna göz yumamadı ve eski Diyarbakır Valisi'nin kardeşi Ustaclu Kara Han komutasındaki bir orduyu Diyarbakır'a gönderdi. Seçici androjen reseptör modülatörü Seçici androjen reseptör modülatörleri (İngilizce: Selective androgen receptor modulators) veya kısaltılmış ismiyle SARMs, yeni bir androjen reseptör ligandı sınıfıdır. Henüz geliştirilen SARM'ların hiçbiri, prostat bezi gibi dokularda herhangi bir androjenik etkiye sebep olmadan kas veya kemik dokularında anabolik etki yaratmaz ve tamamen seçici değildir. Ancak bazı nonsteroidal androjenler, 3:1'den daha büyük oranlarda anabolik:androjenik etki gösterir ve bu oran 90:1'e kadar (RAD-140) çıkabilir. Testosteronda bu oran 1:1'dir. Florida Gators’ın oyun kurucusu Will Grier'in, LGD-4033’e karşı yapılmış bir testte pozitif sonuç aldığı iddiası ile SARM'ler medyada genişçe yer bulmaya başladı. Joakim Noah, NBA tarafından LGD-4033 için yapılmış testlerde pozitif sonuç alması dolayısıyla 2017 yılında 20 maç boyunca oynaması yasaklanmıştır. Felice Gimondi Felice Gimondi (İtalyanca:feˈliːtʃe dʒiˈmondi; 29 Eylül 1942 - 16 Ağustos 2019), Eski İtalyan bisiklet yarışçısı. Yol Bisiklet yarışları klasmanında yarışan sporcu "Büyük Bisiklet Turu" "Grand Tour" 'u 3 etabını kazanmıştır; Fransa Bisiklet Turu (1965, ilk profesyonel yarışı), Giro d'Italia Bisiklet Turu (1967, 1969 ve 1976) ve İspanya Bisiklet Turu (1968)'nda yer alarak birinci gelmiştir. Bu etaplarda başarı göstermiş ilk yedi bisikletçi arasındaydı. Eski İtalyan bisiklet yarışçısı Felice Gimondi, 16 Ağustos 2019'da, Sicilya'da tatil yaptığı esnada denizde yüzerken geçirdiği kalp krizi sonucu 76 yaşında ölmüştür. Mert Hakan YandaÅŸ Mert Hakan Yandaş (d. 19 Ağustos 1994), Sivasspor takımında orta saha pozisyonunda görev yapan Türk futbolcu. 19 Ağustos 1994 tarihinde Bursa'nın Osmangazi ilçesinin Küçükbalıklı Mahallesi'nde Ali Yandaş ve Gönül Yandaş çiftinin ikinci çocuğu olarak dünyaya gelmiştir. Babası da eskiden amatör bir futbolcu olan Mert Hakan Yandaş, henüz 9 yaşındayken babasını kaybetmiştir. Bir röportajında futbolu seven bir ailede büyüdüğünü ve küçükken babasına futbolcu olma sözü verdiğini söylemiştir. Profesyonel kariyerine 2012 yılında Yeşil Bursa kulübünde başladı. Daha sonra sırasıyla Altınordu, Tirespor 1922, Menemen Belediyespor, Sivasspor kulüplerinde oynadı. Pedro Rebocho Pedro Miguel Braga Rebocho (d. 23 Ocak 1995), Fransız kulübü Guingamp'ta sol bek pozisyonunda forma giyen Portekizli futbolcudur. Évora'da doğan Rebocho, futbol kariyerine doğduğu yerin kulübü olan Juventude Évora'da 2004 yılında başladı. Üç yıl sonra Benfica'nın altyapısına transfer oldu ve 2013-14 UEFA Gençlik Ligi'nde Barcelona'nın ardından ikinci olan 19 yaş altı takımında yer aldı. Daha önce 16 Kasım 2012 tarihinde Lizbon kulübüyle haziran 2015'e kadar profesyonel sözleşme imzalamıştı. 9 Ağustos 2014 tarihinde Rebocho, Segunda Liga'daki Trofense karşısında Benfica B takımına çağrılsa da, 3-2 evinde kazandıkları maçta forma giymedi. İki hafta sonra ilk profesyonel maçına 4-0 evinde kazandıkları Académico Viseu karşısında ligin üçüncü haftasına çıktı. 4 Temmuz 2016 tarihinde Rebocho, 2015-16 sezonunda Benfica'nın rezerv takımı adına 28 maça çıkıp üç gol attıktan sonra Primeira Liga ekibi Moreirense ile üç yıllık sözleşme imzaladı. Bu takımla 2016-17 Taça da Liga'yı kazandı. Sezonun sonunda, 20 Haziran 2017 tarihinde Ligue 1 takımı Guingamp ile üç yıllık sözleşme imzaladı. 8 Ağustos 2019 tarihinde Rebocho, Türk takımı Beşiktaş'a bonservis opsiyonlu olarak bir yıllığına kiralandı. Rebocho, 2014 Avrupa 19 Yaş Altı Şampiyonası'nda Portekiz kadrosunda yer aldı. Turnuvanın tüm maçlarında yer aldığı takım, finalde Almanya'ya 1-0 yenildi. Homecoming (Masters of Horror) "Homecoming", "Masters of Horror" dizisinin 1. sezonunun 6. bölümüdür. Bölümün yönetmenliğini Joe Dante yaptı. Bölümün senaryosu Sam Hamm tarafından yazıldı. Bölüm ilk olarak 2 Aralık 2005'te Kuzey Amerika'da yayımlandı. Bölümün içeriği Dale Bailey tarafından 2002'de yayımlanan "Death & Suffrage" adlı kısa hikâyeden uyarlamadır. "Village Voice", bölümü "II. Bush döneminin en önemli siyasi filmi" olarak tanımladı. "The New Yorker" bölümün "2005'in en iyi politik filmi." olduğunu duyurdu. Hotel del Luna Hotel Del Luna, 2019 yılında tvN kanalında yayınlanan bir Güney Koreli televizyon dizisidir. José Nápoles José Ángel Nápoles, ya da "Mantequilla" (kusursuz boks tarzı nedeniyle; "Butter" denir), (13 Nisan 1940 -16 Ağustos 2019), Küba doğumlu Meksikalı profesyonel boksör. Hafif Orta Ağır Siklet Dünya Boks Şampiyonu unvanına sahipti. Tüm zamanların en büyük boksörlerinden birisi olarak gösterilen sporcu "Uluslararası Boksörler Onur Listesi" 'ne dahil edilmiştir. Kazanılmış şampiyonluklar genelinde en çok kazanan rekoruna sahip boksör Muhammed Ali'ye ait olan boks tarihindeki kırılaöaz rekoru 40 yıl sonra egale eden tek sporcu José Nápoles olmuştur. Küba doğumlu Meksikalı boksör José Nápoles 16 Ağustos 2019'da Meksiko Şehri'nde geçirdiği kısa bir rahatsızlık sonrası 79 yaşında vefat etmiştir. Bieti Manastırı Bieti Manastırı (Gürcüce: ბიეთის მონასტერი) Güney Osetya/Gürcistan'ın tarihi Şida Kartli bölgesinde konumlanmış, yarı harabe bir Orta Çağ Gürcü Ortodoks manastırıdır. Salon kilisesi planında inşa edilmiş olan kilise, kısmen kayaya oyulmuştur. Kilise, Gürcistan'ın Ulusal Öneme Sahip Taşınmaz Kültür Anıtları listesine eklenmiştir. Gürcistan'ın güneyindeki Samtshe-Cavaheti bölgesinde bulunan, Bieti adında başka bir Orta Çağ Gürcü kilisesi daha vardır. Manastır, Büyük Liahvi Nehrinin bir kolu olan üst Mecuda vadisindeki ormanlık bir kayalığın üzerinde konumlanmıştır. Mimari özellikleri ve kilise yazıtının paleografisine dayanarak, bina 9. yüzyıla tarihlenmektedir. Kiliseden, tarihsel literatürde ilk kez, Prens Vahuşti'nin 1745'te yazdığı "Description of the Kingdom of Georgia" adlı eserde, orada yaşayan bir başrahip tarafından işletilen manastır olarak bahsedilir. Bieti Manastırı, çıkıntılı apsisi olmayan bir salon kilisesi tasarımıdır. Kireçtaşı ve kaldırım taşından inşa edilmiş olan kilise, kumtaşı levhalarla kaplanmıştır. Kilisenin üst kısmı, bitişik bir kaya ile ikiye bölünmüştür. Güneydeki uzun, dar ve günümüzde zarar görmüş olan ek bina, kiliseyle uyumludur, kilisenin güney ucundaki geniş salon ise Geç Orta Çağda inşa edilmiştir. Yakınlarda keşiş kulübeleri ve bir yemekhane vardır. Doğu cephesinde bulunan, Orta Çağ Gürcü alfabesi ""asomtavruli"" ile yazılmış, "Gürcistan'ın bu kutsal kilisesinin efendisi ve koruyucusu" olarak geçen, Bakur Kançaeli'nin oğlu İoane'yi anmak için yapılmış bir yazıt bulunmaktadır. Oyma haçın bitişiğindeki küçük bir taşa oyulmuş başka bir yazıtta, muhtemelen aynı ailenin üyelerinden olan, Vaçe ve Beşken'den bahser. Her iki yazıt da, daha iyi korunmaları için 1912'de Tiflis'teki Gürcistan Ulusal Müzesi'ne getirilmiştir. Chemical Society Reviews Chemical Society Reviews, Birleşik Krallık merkezli Royal Society of Chemistry tarafından iki haftada bir yayımlanan ve kimya ile ilgili içerik barındıran bilimsel dergidir. 1947-1971 yılları arasında yayımlanan Quarterly Reviews, Chemical Society ile 1968-1971 yılları arasında yayımlanan Royal Institute of Chemistry, Reviews adlı dergilerin birleştirilmesi sonucu 1971'de oluşturulmuştur. Pernell Whitaker Pernell Whitaker (2 Ocak 1964 - 14 Temmuz 2019), Amerikalı profesyonel boksör. Sporcu 2 Ocak 1964'te St. Louis, Missouri'de doğdu. Whitaker, hafif siklet, hafif ağır siklet, ve hafif orta ağır siklet'te 4 defa Dünya Şampiyonluğu yaşamış tartışmasız boks tarihinin gelmiş geçmiş en başarılı sporcularından birisi olmuştur. Boks tarihinde tartışmasız 6 defa Amerika Birleşik Devletleri Boks Şampiyonlu'ğu yaşayan Whitaker tüm zamanların en iyi savunma yapan boksörlerinden biri olarak görülmüştür. Whitaker kariyeri boyunca; 1983'te Panamerikan Oyunları ve 1984 Yaz Olimpiyatları'nda altın madalya ve 1982'de Dünya Boks Şampiyonası'nda hafif siklet klasmanında gümüş madalya kazanmıştır. Sporcu 2001 yılında aktif boks kariyerini sonlandırmıştır. 14 Temmuz 2019'da Virginia Beach, Virginia'da bir otomobilin çarpması sonucu meydana gelen trafik kazasında 55 yaşlarında vefat etmiştir. Accounts of Chemical Research Accounts of Chemical Research, Amerika Birleşik Devletleri merkezli American Chemical Society tarafından aylık yayımlanan hakemli bilimsel dergidir. Kimya ve biyokimya ile ilgili içerik barındırır. 1968'de yayın hayatına başlayan derginin editörlüğünü Cynthia Burrows yapmaktadır. Antonio Rastrelli Antonio Rastrelli (15 Ekim 1927 - 15 Ağustos 2019), İtalyan siyasetçi, belediye başkanı ve avukat. 15 Ekim 1927'de Portici, İtalya'da doğdu. Rastrelli siyasi kariyerinde, 1979'dan 1994'e kadar İtalya Cumhuriyet Senatosu üyesi ve 1994'ten 1995'e kadar İtalya Parlamentosu'nda delege olarak görev yapmıştır. Ayrıca Rastrelli, 1995'ten 1999 yılına kadar İtalya'da bulunan Campania Bölgesi'nin Belediye Başkanı olarak hazır bulunmuştur. İtalyan siyasetçi, belediye başkanı ve avukat Antonio Rastrelli 15 Ağustos 2019'da 91 yaşlarında vefat etmiştir. Kerim Olowu Alhaji Kerim Ayinla Babalola "KAB" Olowu "(OON)" (7 Haziran 1924 - 14 Ağustos 2019), Nijeryalı eski atlet ve yüksek atlama sporcusu. Nijerya'yı temsilen Yaz Olimpiyat Oyunları ve İngiliz Milletler Topluluğu Oyunları'nda yer alan ilk sporculardandır. Olowu aktif spor kariyerinde; 1952 Yaz Olimpiyatları ve 1956 Yaz Olimpiyatları'na katıldı. 1950'de düzenlenen İngiliz Milletler Topluluğu Oyunları'nda yer aldı. 1954'te düzenlenen İngiliz Milletler Topluluğu Oyunları'nda uzun atlama klasmanında gümüş madalya ve 4×110 metre bayrak yarışlarında altın madalya alarak bu müsabakalarda madalya alan ilk Nijeryalı sporcu olarak tarihe geçmiştir. Sporcu son olarak 1992 Barcelona Yaz Olimpiyatları'nda ilk Nijeryalı Olimpiyat Meşalesi taşıyıcısı olarak hazır bulunmuştur. Nijeryalı eski atlet ve uzun atlama sporcusu Kerim Olowu 14 Ağustos 2019'da Lagos, Nijerya'da tedavi gördüğü bir hastanede 95 yaşlarında vefat etmiştir. Dan Spielman Dan Spielman (d. 1979), Avustralyalı oyuncu. Kariyeri boyunca çeşitli türde sinema filmi, televizyon dizisi ve tiyatro yapımında rol aldı. Spielman, küçük kız kardeşi ile Beaumaris, Melbourne'da büyüdü. Resmi oyunculuk eğitimi almayan Spielman, 1996 yılında lise düzeyinde eğitim veren St Kilda, Victoria'daki St Michael Gramer Okulu'nu bitirdi. Daha sonra 1997'den itibaren tiyatro, televizyon ve sinema filmlerind rol almaya başladı. Televizyon dizileri; "Offspring", "The Secret Life of Us" ile 2014-2016 yılları arasında yayınlanan televizyon dizisi Ned Banks karakterini canlandırdığı "The Code" ile tanındı. Başarılı oyunculuğuyla Avustralya Film Enstitüsü Ödülleri (günümüzde: AFI, AACTA Ödülleri)'de dahil olmak üzere birçok ödüle layık görüldü ve aday gösterildi. 'de çekilen ses getiren 2016 Avustralya yapımı mini dizi "Deep Water" 'da Rhys Callahan karakterine hayat verdi. Son olarak televizyon dizisi 2017 Avustralya yapımı Tim rolünü canlandırdığı "Sisters" ile ekranlara geldi. 2005 yılından itibareb Spielman, "Sidney Tiyatro Topluluğu" ve "The Actors Oyunculuk Kulübü" 'nün en genç üyelerinden birisi olmuştur. 2012 yılında New York'ta Avustralyalı oyuncu Yael Stone ile evlendi. Temmuz 2017'de Stone, evliliğinin bir yıl önce 2016'da sona erdiğini açıkladı. Jacques Diouf Jacques Diouf (1 Ağustos 1938; Saint-Louis, Senegal; 17 Ağustos 2019), Senegalli diplomat ve siyasetçi. Jacques Diouf, 1 Ağustos 1938'de Saint Louis Senegal'de doğdu. İlk ve orta öğrenimini Saint Louis'de Duval İlköğretim Okulu ve Lille, Fransa'da bulunan Faidherbe Lisesi'nde yaptı. Diouf, yüksek öğrenimi için Paris'e yerleşerek burada Paris Ulusal Tarım Okulu'nda zıraat mühendisi alanında yüksek lisans ve Paris Sorbonne Üniversitesi'nde Hukuk ve Ekonomik Bilimler Bölümü'nde "Kırsal Dünya ve Sosyal Bilimler" alanında doktora derecesini alarak yüksek öğrenimini tamamlamıştır. Ayrıca Diouf, New York'ta Amerikan Yönetim Derneği tarafından düzenlenen "Yönetim ve Yüksek Yönetim Sertifikası Programı" 'na katılmıştır. 1963 yılından itibaren Paris ile Senegal arasında Avrupa Ofisi Direktörü ve Tarımsal Pazarlama Ofisi Tarımsal Programı'nda çalışmaya başladı. Bu görevinden bir yol sonra 1964'te buradan ayrılarak daha sonra 1965'ten 1971'e kadar Afrika Fıstık Konseyi Genel Sekreteri ve 1971'den 1977'ye kadar Batı Afrika Pirinç Yetiştiriciliği Geliştirme Birliği Genel Sekreteri olarak hazır bulundu. Buaradaki görevini tamamladıktan sonra 1978'de Senegal Bilimsel ve Teknik Araştırmaları Devlet Sekreteri olarak görevine başladı. 1984'te Senegal Ulusal Meclisi'ne delege olarak girerek; Konfederasyon Vekili ve Meclis Başkan Vekili olarak 1983 yılına kadar görev aldı. Bir süre Senegal Dış İlişkiler Komisyonu'nda bulundu. Son olarak FAO üyesi ülkeler Konferansı tarafından 8 Kasım 1993’te seçilen Diouf, 6 yıl süreyle Ocak 1994-31 Aralık 2011 tarihleri ​​arasında Birleşmiş Milletler Gıda ve Tarım Örgütü (FAO)'nun Genel Müdürü olarak görev almıştır. Senegalli diplomat ve siyasetçi Jacques Diouf 1 Ağustos 1938'de Saint-Denis, Senegal'de doğmuş ve 17 Ağustos 2019'da Paris, Fransa'da 81 yaşında vefat etmiştir. Xbox One sistem yazılımı Bazen Xbox OS olarak da bilinen Xbox One sistem yazılımı, sekizinci nesil video oyunu konsolları ve Xbox One'ın işletim sistemidir. Hyper-V sanal makine izleyicisini kullanan, Microsoft Windows tabanlı bir işletim sistemidir ve konsolda çalışabilecek oyunlar ve uygulamalar için ayrı işletim sistemleri içerir. Xbox 360 sistem yazılımının ardılı oldu. Günlük kullanım için dahili sabit disk'de bulunurken, kurtarma amacıyla ve fabrika ayarlarına sıfırlama işlevi için konsolun dahili NAND flaş bellek deposunda çoğaltılmıştır. Xbox One, kullanıcıların gösterge panosunun işlevselliğine eklenen uygulamaları indirmelerini sağlar. Haziran 2014'ten itibaren, eğlence uygulamaları artık, söz konusu uygulama için reklamı yapılan özellikleri kullanmak için kullanıcının geçerli bir Xbox Live Gold hesabında oturum açmasını gerektirmiyordu. Microsoft, piyasaya sürülmesinden bu yana, Xbox Live hizmetinden doğrudan Xbox One'a indirilen ve ardından yüklenen veya bir PC üzerinden indirilen çevrimdışı kurtarma görüntülerini kullanarak güncellenen işletim sistemiyle aylık olarak güncelleme yapıyor. Kasım 2015'te, New Xbox One Experience olarak bilinen büyük bir sistem güncellemesi yayınlandı ve bu da sistemin tasarımında ve işlevselliğinde çok önemli değişiklikler yaptı. Windows 10 tabanlı Çekirdek, bu güncelleştirmedeki Windows 8 tabanlı olanın yerini almıştır ve yeni sisteme bazen "Xbox One'da Windows 10" denir. 2016 Build konferansında, tüm Xbox One konsollarının, Xbox One'daki evrensel Windows uygulamaları için bir geliştirme seti içerecek şekilde güncellenebileceği ve platformun ve Microsoft Cortana'nın 2016 yazında geleceği Corra'nın resmi desteğiyle güncellenebileceği açıklandı. Xbox One kumandası, başlangıçta Xbox One sürümünde Windows 8 çekirdeğini içermesine rağmen, Windows 10 çekirdeğini içeren bir işletim sisteminde çalışır. Xbox One sistem yazılımı, ana işletim sistemi işletim sistemi ve iki bölüm olarak ağır şekilde değiştirilmiş bir Hyper-V hipervizörü (NanoVisor olarak bilinir) içerir. Bölümlerden biri olan "Özel" bölüm, oyunlar için özel bir sanal makinedir (VM); diğer bölüm ise, "Paylaşılan" bölüm, birden fazla uygulamayı çalıştırmak için kullanılan özel bir VM'dir. Paylaşılan Bölüm, "Yeni Xbox One Deneyimi" olarak bilinen bir sistem güncellemesiyle Windows 10 Çekirdeğine yükseltildiği Kasım 2015'e kadar başlatılan Windows 8 Çekirdeğini içeriyordu. Windows 10 ile evrensel Windows Platformu uygulamaları Xbox One'da kullanıma sunuldu. Microsoft'un başlattığı program, geliştiricilerin kişisel bilgisayarlar ve Xbox One video oyun konsolları da dahil olmak üzere çok çeşitli cihazlarda çalışabilen tek bir uygulama oluşturmalarına izin veriyor. Polygon'a göre, Microsoft, Xbox One ve Windows PC arasındaki ayrımı kaldırdı. Şubat 2014’ten itibaren Microsoft, seçkin kullanıcıları, yaklaşmakta olan sistem güncellemelerinin erken sürümlerini almalarını ve yazılımın halka açıklanmasından önceki özellikleri denemelerini sağlayan bir önizleme programına katılmaya davet etti. Xbox One Önizleme Programına kaydolduktan sonra katılımcılar güncellemede yer alan ilk özellikleri test edebilir, özel bir forum hakkında geri bildirimde bulunabilir ve gelecekteki dalgalardan vazgeçebilirler. Microsoft, Xbox Feedback web sitesi aracılığıyla tüketicilerden özellikleri hakkında girdi talep ediyor ve konsola gelecekteki ilaveler için taleplerde bulunuyor. Düşük pil bildirimleri ve Blu-ray Disc 3D desteği, sitedeki en iyi oy verenler arasında yer alan iki fikir örneğidir. Xbox One sistem yazılımının arayüzü, Windows 8, Windows 10 ve diğer Microsoft ürünlerinde de görülebilen Metro tasarım dilini kullanarak kesintisiz bir yatay çizgi olarak kayan geometrik kareler ve dikdörtgen öğeler yerleştirir. Gösterge paneli "Ev", "Topluluk", "OneGuide" ve "Mağaza" bölümlerine ayrılmıştır; "Ev" bölümünde en son uygulamalar ve oyunlar listesi ile "sabitlenmiş" uygulamalar ve oyunlara kısayollar bulunur. "Topluluk" bölümü, kullanıcıların arkadaşlarının oyun içi etkinliklerini ve yakalamalarını, durum güncellemelerini yayınlamalarını ve trend içeriğini görüntülemelerini sağlar. "OneGuide" bölümü televizyon ve çevrimiçi video içeriğini toplarken, "Mağaza" bölümü oyunlar, video, müzik ve uygulama pazarları için bir portal görevi görür. Genel olarak, Xbox One'ın üst seviye menüsü, Xbox 360'ın gösterge panosundan daha az karmaşık hissediyor. Örneğin, arkadaşlar sekmesi kaldırıldı ve kullanıcıların bağlantılarının ne yaptığını görmek için yükleyebilecekleri özel bir uygulamayla değiştirildi. Ayarlar seçenekleri için birkaç sütun ve "sabitlenmiş" favoriler için bir alan, kullanıcının oynadığı veya kullandığı güncel ve son uygulamaları ve oyunları gösteren "ana" bir ekran ve yakın zamanda eklenen içeriği vurgulayan küçük bir "Yenilikler" bölümü vardır. Toplamda, arayüz çok temiz ve seyrekdir. Microsoft ayrıca, Xbox One kullanıcılarının tek bir pencerede birden fazla bölme açmasına olanak sağlayan Snap adlı çoklu görev için yeni bir yol da tanıttı. Microsoft, Windows 8 tabanlı Çekirdeği Windows 10 tabanlı bir sürüme yükseltirken, daha hızlı, daha kolay gezinme, gelişmiş topluluk özellikleri ve Xbox Avatar'ların geri dönüşünü vadeden Xbox Wire'da yeni kullanıcı arayüzünü gezdi. Ana ekrandaki ana özellik en son oynanan oyunların bir listesidir. Herhangi bir unvanın seçilmesi, kullanıcılara duyurular, başarılar, sosyal faaliyetler ve daha fazlası hakkında daha fazla bilgi verecektir. Ayrıca, Microsoft'un Xbox bölümünün şu anki başkanı Phil Spencer'a göre şirketin yeni yönünün bir parçası ve parçası olan, oynadıkları gerçek oyunlara daha fazla odaklandı. Microsoft'tan diğer oyun platformları: bu nesil: den diğer oyun platformları yedinci nesil diğer oyun platformları: Methuen (ÅŸirket) Methuen Publishing, North Yorkshire, Birleşik Krallık merkezli yayınevidir. 1889'da Algernon Methuen tarafından kuruldu ve 1892'de Londra'da yayınlanmaya başladı. Başlangıçta Methuen çoğunlukla kurgusal olmayan akademik eserler yayınladı, sonunda kadın yazarları ve daha sonra tercüme edilen eserleri teşvik etmek için çeşitlendi. E. V. Lucas firmaya 1924'ten 1928'e kadar başkanlık etti. 1889 Haziran'ında, öğretime son olarak Algernon Methuen, kendi ders kitabılarını Methuen & Co markası altında yayınlamaya ve pazarlamaya başladı. Şirketin ilk başarısı, 1892'de Rudyard Kipling'in Barrack-Room Ballads'ın yayınlanmasıyla başladı. Hızlı büyüme, Marie Corelli, Hilaire Belloc, Robert Louis Stevenson ve Oscar Wilde'nin (De Profundis, 1905) ve Edgar Rice Burroughs'un Maymun Tarzan'ı çalışmalarıyla geldi. 1910'da, işletme E. V. Lucas ve G. E. Webster kurucuya yönetim kurulunda katılıyor. Şirket, 1920'de Albert Einstein’ın Görelilik, Özel ve Genel Teori: Popüler Bir İfade çevirisini yaptı. Yayıncı Grant Richards’da çocuk edebiyatı edindiği bilgisiyle E. V. Lucas şirketin erken başarısı üzerine inşa etti. Lucas, şirkete imza attığı yazarlar arasında A. A. Milne, Kenneth Grahame, ayrıca illüstratör W. Heath Robinson, H.M. Bateman ve E.H. Shepard'ı da destekledi. 1920'lerde Anthony Hope, Gilbert Keith Chesterton, Henry James, D. H. Lawrence, T.S. Eliot, Ruth Manning-Sanders ve The Arden Shakespeare serilerini içeren bir edebi listeye sahipti. Takuya Haneda , Japon slalom kanocu. 2000'li yılların başından beri yarışmaktadır. Rio de Janeiro'daki 2016 Yaz Olimpiyatları'nda C1 etkinliğinde bronz madalya kazandı ve Olimpiyat madalyası kazanan ilk Asyalı kanocu oldu. Ayrıca 2014 Asya Oyunları'nda C1 etkinliğinde altın madalya kazandı. Pekin'deki 2008 Yaz Olimpiyatları'nda, yarışı 14. sırada bitirerek C1 etkinliğinin eleme turunda elendi. Londra'daki 2012 Yaz Olimpiyatları'nda final yarışmasına katılmayı başardı ve C1 etkinliğinde 7. oldu. Haneda 18 yaşından itibaren Slovakya'da yaşadı ve eğitim gördü. Koçluğunu eski Slovak kanocu Milan Kubáň yapmaktadır. Pearson Education Pearson Education direkt öğrenciler için olduğu kadar okullara ve şirketlere de yayın yapan bir İngiliz eğitim yayıncılık ve değerlendirme hizmetidir. Addison–Wesley, Peachpit, Prentice Hall, eCollege, Longman, Scott Foresman ve diğerleri de dahil olmak üzere eğitim medyası markalarına sahiptir. Pearson, daha önce Financial Times'a ait olan Pearson şirketi'nin bir parçasıdır. Pearson plc'nin Simon & Schuster'in eğitim bölümünü Viacom'dan satın aldığı Temmuz 1998'de kuruldu ve onu Pearson Eğitimini oluşturmak için kendi eğitim bölümü Addison-Wesley Longman ile birleştirdi. Pearson Education, 2011 yılında Pearson'a yeniden markalandı ve bir Uluslararası ve Kuzey Amerika bölmesine bölündü. Pearson, Kuzey Amerika’daki satışlarının yaklaşık yüzde 60’ını oluştursa da, 70’ten fazla ülkede faaliyet gösteriyor. Pearson International Londra merkezlidir ve Avrupa, Asya ve Güney Amerika'da ofisleri tutar. Çevrimiçi sohbet desteği Filipinler'dedir. Pearson Kuzey Amerika, New York, New York'ta 330 Hudson merkezlidir. Daha önce Upper Saddle River, New Jersey'da bulunuyordu. Pearson Paravia Bruno Mondadori olarak da bilinen Pearson Italia SpA, sırayla Paravia (Torino merkezli) ve Bruno Mondadori'nin (Milano merkezli) birleşimi olan PBM Editori'nin satın alınmasıyla yaratılmıştır. AÄŸaiani Azize Nino Kilisesi Ağaiani Azize Nino Kilisesi (Gürcüce: აღაიანის ნინოწმინდის ეკლესია), Gürcistan'ın Şida Kartli bölgesine bağlı Kaspi Belediyesindeki Ağaiani köyünün 2 km güneydoğusunda yer alan, Thoti Dağında konumlanmış bir Erken Orta Çağ Gürcü Ortodoks kilisesidir. Tarihsel bir söylentiye göre kilise, Hristiyanlığın Kartli halkı tarafından benimsendiğini göstermesi için Azize Nino'nun emriyle dikilen üç tahta haçtan birinin yanında konumlanmıştır. Mevcut yapı, Yunan haçı planıyla yapılmış eski kilisenin yeniden yapılanmasıyla, 9. ve 10. yüzyıllar arasında yapılmış bir salon kilisesidir. Kilise, Gürcistan'ın Ulusal Öneme Sahip Taşınmaz Kültür Anıtları listesine eklenmiştir. Ağaiani kilisesi, Mtkvari (Kura)'nın sol kıyısında, 845 metre yüksekliğindeki Thoti Dağının tepesine konumlanmıştır. Bir Orta Çağ Gürcü söylentisine göre, bu dağda Kartli'nin pagan kralı III. Mirian'ın etrafını aniden bir karanlık sarmış, ve Hristiyan vaiz "Tanrının Ninosu"ndan yardım dileyene kadar etraf aydınlanmamıştır. Mirian’ın 337 yılında Hristiyanlığa geçmesinden sonra, Nino'nun emriyle Kartli’de üç haç dikilmiştir, bunlardan biri Thoti’de, diğerleri ise Ucarma ve Mtsheta'dadır. Daha sonra, bu yere bir kilise inşa edilmiştir. Taş ve tuğladan yapılmış mevcut yapı, 8.48 × 4.18 metre ölçülerindedir. Kilise, aslen 7 veya 8. yüzyılda Yunan haçı planına göre inşa edilmiştir. 9 veya 10. yüzyılda, kilise bir salon kilisesine dönüştürülmüştür: kilisenin haça benzeyen görünümü, yarı dairesel apsisi ve batı kolu olduğu gibi muhafaza edilmiştir, fakat kilisenin kubbesi, beş kemerle desteklenen beşik tonozla değiştirilmiş ve kuzey - güney kolları inşa edilmiştir. Kilisenin girişleri kuzey ve batıdadır. İç mekan, biri apsiste, diğeri güney duvarda olmak üzere iki pencere ile aydınlatılmaktadır. Merkez dikme, kalkan duvarla kaplanmıştır, kuzey ve güney çıkıntılar ise tek eğimli bir çatıya sahiptir. 16. yüzyılda güney cephesine kemerli bir payanda eklenmiştir. Kilise, 2007 yılında onarılmıştır. Sığınağın duvarları, bozulmamış fresk ve yazıt parçalarıyla kaplıdır. Resimler, stilistik olarak 10. yüzyılın sonuna veya 11. yüzyılın başına tarihlenmektedir. Doğu cephesindeki bir pencere kemerinin anahtar taşı, üç yontulmuş haçı tasvir etmektedir. Güney cephesinde, Orta Çağ Gürcü alfabesi “asomtavruli” ile yazılmış üç satırlık bir yazıt bulunmaktadır. Gökyüzü tanrısı Gökyüzü tanrısı tek tanrılı ve çok tanrılı dinlerde gücünü gökyüzünden aldığı düşünülen tanrıların genel adıdır. "Gündüz" ve "gece" tanrıları olmak üzere iki sınıfa ayrılmaktadır. Stith Thompson'ın "Motif-Index of Folk-Literature" adlı yapıtında bu sınıflar "Sky-god" ve "Star-god" olarak yer almıştır. Telovani Kutsal HaÃ§ Kilisesi Telovani Kutsal Haç Kilisesi (Gürcüce: თელოვნის ჯვარპატიოსნის ეკლესია) Doğu Gürcistan'ın Mtsheta-Mtianeti bölgesindeki Mtsheta belediyesinde konumlanmış bir 8-9. yüzyıl Gürcü Ortodoks kilisesidir. Kubbeli trikonç tasarımına sahip kilisenin sığınağının her iki tarafında pastoforium bulunmaktadır. İç kısımda, Kutsal Mendil'in en eski Gürcü tasvirlerinden biri de dahil olmak üzere, ağır hasarlı duvar resimleri bulunmaktadır. Kilise, Gürcistan'ın Ulusal Öneme Sahip Taşınmaz Kültür Anıtları listesine eklenmiştir. Kutsal Haç kilisesi (Cvarpatiosani), Mtsheta Belediyesindeki Ksovrisi köyünün yaklaşık 3 km doğusunda, günümüzde terk edilmiş Telovani yerleşim bölgesindedir. Trikonkhos planında yapılmış 9,7 × 10,5 m ölçülerindeki yapının, enine kolları sığınak ve batı kolundan daha dar ve alçaktır. Bu özelliği, yapıyı doğu-batı ekseninde biraz daha uzatır. Kilise çoğunlukla kaldırım taşından inşa edilmiştir; yontulmuş kireçtaşı ve traverten bloklar, önemli yapı elemanları ve dekorasyonda kullanılmıştır. Binaya, batı kolundaki dikdörtgen biçimli üç kapıdan erişilebilmektedir. Sığınağın çıkıntılı apsisi, çift apsisli pastoforium ile çevrelenmiştir. Dikdörtgen dikmeden kubbe dairesine geçiş, tonoz bingi aracılığıyla gerçekleştirilir. Kubbenin tamburu sekizgendir, dört pencereyle delinmiş ve dekoratif kemerlerle süslenmiştir. Hem dış, hem de iç duvarlar sıvalanmıştır. Kilise büyük ölçüde onarılmış, ve 18. yüzyılda batı duvarına bir çan kulesi eklenmiştir. Sistematik restorasyon 1952 ve 1954 yılları arasında gerçekleşmiştir. 2007 yılında tekrar bir restorasyon çalışması yapılmıştır. Kilisenin içi, 9-10. yüzyıldan kalma fresk parçalarına ev sahipliği yapmaktadır. Apsis penceresinin üstünde bulunan, "Tanrı'nın Kutsal Yüzü" olarak etiketlenmiş ve Havarilerle çevrelenmiş Kutsal Mendil freski de dahil olmak üzere, freskler ağır hasar görmüştür. Abgar Efsanesinden etkilenerek yapıldığı düşünülen fresk, takip eden yüzyıllarda Gürcistan'daki Kutsal Mendil tasvirlerini etkilemiş olabilir. Pranzac Pranzac Fransa'nın Nouvelle-Aquitaine bölgesine bağlı Charente ilinde bulunan bir komündür. Komünün nüfusu 2016 yılı itibarıyla 920'dir. VÃ­ctor Ruiz Víctor Ruiz adlı kişiler: Ã‰pargnes Épargnes Fransa'nın Nouvelle-Aquitaine bölgesine bağlı Charente-Maritime ilinde bulunan bir komündür. Komünün nüfusu 2016 yılı itibarıyla 860'tır. Vidya Sinha Vidya Sinha (d. 15 Kasım 1947 -ö. 15 Ağustos 2019), Hint oyuncu. Hindistan Bollywood prodüksiyonu film ve dizilerde rol aldı. Yer aldığı yapımlar arasında sinema filmleri; "Rajnigandha" (1974) ve "Chhoti Si Baat" (1975) ile televizyon dizisi; babaanne rolünü canlandırdığı "Qubool Hai" vb. sayılabilir. Son yer aldığı yağım ise 2011 yapımı yönetmenliğini Salman Khan'ın yaptığı 2011 yapımı "Bodyguard" adlı filmdir. Bombay'da 15 Kasım 1947'de doğan Hint kadın oyuncu Vidya Sinha 15 Ağustos 2019'da Mumbai'de kalp ve akciğer rahatsızlığı tedavi gördüğü bir hastanede 71 yaşında ölmüştür. Larry Lloyd Larry Lloyd (d. 6 Ekim 1948), defans olarak görev yapan emekli İngiliz futbolcu ve teknik direktör. 1970'lerde Bill Shankly'nin Liverpool takımı ve Brian Clough'un Nottingham Forest takımlarında yerel ve Avrupa kupaları elde etmiştir. Lewis A. Fidler Lewis A. "Lew" Fidler (27 Mayıs 1956 -5 Mayıs 2019), Amerikalı siyasetçi. New York Belediye Meclisi'ne delege olarak girerek 2002 yılının Ocak ayından 2013 yılına kadar, New York'taki 46. Bölge'yi; Mill Adası, Gerritsen Plajı, Madison, Brooklyn ve Sheepshead Körfezi'ni temsilen görev aldı.. Amerkalı siyasetçi Lewis A. Fidler 5 Mayıs 2019'da New York'ta 62 yaşında vefat etmiştir. Clavette Clavette Fransa'nın Nouvelle-Aquitaine bölgesine bağlı Charente-Maritime ilinde bulunan bir komündür. Komünün nüfusu 2016 yılı itibarıyla 1,376'dır. İki devletli çözüm (Kıbrıs) İki devletli çözüm, Kıbrıs Sorunu’na yönelik Kıbrıs'ın yeniden birleşmesi için çeşitli önerilerin aksine, Kıbrıs adasının kuzeyde bir Kıbrıs Türk Devleti'ne ve güneyde bir Kıbrıs Rum Devleti'ne bölünmesini ifade etmektedir. İki devletli çözüm, Kıbrıslı Rumların adanın güney kısmını yönettiği, Kıbrıslı Türklerin ise adanın kuzey kısmını yönettiği statükonun devamını ifade etmektedir. 2007 yılında Kuzey Kıbrıs Türk Cumhuriyeti'nde yapılan ankette, Kıbrıslı Türklerin % 60'ının Kıbrıs sorununun çözümü için iki devletli çözüm fikrini desteklemektedir. 2009 yılında KADEM Araştırma tarafından yapılan bir başka ankette, Kıbrıslı Türkler arasında iki devletli çözüme %77,9'luk bir destek olduğu ve % 63'ünün barış görüşmelerinin başarısı konusunda şüpheli olduğunu belirtmiştir. Garantör ülkelerden Türkiye ise genel olarak iki devletin çözümüne, yeniden birleşmeye alternatif olarak görmektedir. Türkiye Cumhurbaşkanı Recep Tayyip Erdoğan 2014 yılında Kuzey Lefkoşa ziyareti sırasında büyük çoğunluğun iki devletli çözüme verdiği desteği dile getirdi. Ocak 2020’de Gezici tarafından yapılan araştırmada Kıbrıs Türk halkının %81,3’ü iki ayrı devletli çözümü desteklediğini açıklarken, %10,2’si Rumlarla federasyon, %8,5’i ise konfederasyon istediğini beyan etti. Jackie Mekler Jack Mekler (4 Mart 1932 –1 Temmuz 2019), Güney Afrikalı eski uzun mesafe koşucusu. Yaşamının ilk dönemi, Parktown Boys Lisesi'nde eğitim gördüğü Johannesburg'da geçti. Beş defa katıldığı Comrades Yol Maratonu dahil Dünya genelindeki bazı maraton müsabakalarını kazandı. Çeşitli uluslararası oyunlarda Güney Afrika adına mücadele etti. Sporcunun onuruna Gauteng'de 25 kilometrelik "Jackie Meklet Maratonu" her yıl düzenlemektedir. Jackie Mekler 1952'de Comrades Yol Maratonu'nu on yedinci bitirdi. Daha sonra Güney Transvaal Maratonu ve Durban Atletizm Kulübü Maratonu'nu şampiyon olarak bitirdi. 1953'te katıldığı Comrades Yol Maratonu'nda beşinci oldu. 1954'te Port Elizabeth'te düzenlenen Güney Afrika Maratonu şampiyonu oldu. Vancouver’de düzenlenen İngiliz Milletler Topluluğu Maratonunda gümüş madalya kazandı ve aynı yılın sonbaharındada yine Güney Transvaal Şampiyonası ile Durban Atletizm Kulübü Maratonu’nu kazandı. 1957'de yine Güney Afrika Maratonu şampiyonu oldu. Bunu 1958'de Güney Afrika Maraton Şampiyonası'nda birincilik ve Comrades Yol Maratonu'ndaki ilk zaferi izledi. 1959'daki Comrades Yol Maratonu'nda ise üçüncü oldu. 1960'ta Güney Afrika Maratonu'nda ikinci oldu, aynı yıl yine Comrades Yol Maratonu'na katıldı. Ayrıca Londra'daki Brighton Yol Yarışı'nı kazandı. 1962'de, Comrades Yol Maratonu'nda ikinci oldu ve 1963'te tekrar katıldığı bu yarışta en iyi koşu derecesini elde etti. 1964'te, Güney Afrika Maratonu'nda ikincilik elde ederken yine aynı yıl Comrades Yol Maratonu'da dördüncülük derecesi elde etti. Yine aynı maratonun 1965'teki müsabakalrında ikincilik, 1968'de birincilik ve 1969'da üçüncülük elde etmiştir. Otobiyografisini Mayıs 2019'da "Running Alone" adıyla yayınlanan eski Güney Afrikalı atlet Jackie Mekler 1 Temmuz 2019'da Cape Town'da 87 yaşında ölmüştür. Barbarossa Kararnamesi Barbarossa Kararnamesi, tam adıyla Savaş Yasasının Yargılama Kararı ve Birliklerin Özel Tedbirleri Hakkında Kararname veya resmi ismiyle C-50, 30 Mart 1941 tarihinde gerçekleşen üst düzey askeri toplantıda Adolf Hitler tarafından ortaya atılan, Sovyetler Birliği'ne karşı gerçekleştirilecek savaşın topyekûn bir imha savaşı olacağı, Nazi zaferini uzun süreli sağlamak için Nazi kuvvetleri tarafından siyasi yetkili ve entelektüel olan herkesin öldürüleceğini öngören karardır. Hitler, infazların askeri mahkemeler yoluyla değil, ordunun örgütlü eylemleri yoluyla toplu infazlar şeklinde olacağını vurguladı. Wilheim Keitel'in Barbarossa Operasyonu'ndan birkaç hafta önce çıkardığı kararnamede, düşman olarak sayılan Sovyet sivillerin askeri adalet yetki alanlarına girmesi göz ardı edildi. Şüpheliler yalnızca vurulacaklarına karar verecek olan bir subay önüne çıkarılacaktı. Wehrmacht tarafından sivillere karşı kovuşturma yapılmaması, disiplinin sürdürülmesi için gerekli olmadıkça herhangi bir yargılama yapılmaması gerektiği ilan edildi. Kararname savaş boyunca yapılan yargısız infazların önünü açtı ve Nazilerin Sovyet savaş esirlerine karşı işledikleri suçlar kapsamında çok sayıda kişi bu kararname nedeniyle infaz edildi. Barbarossa Kararnamesi, 13 Mayıs 1941 tarihinde Nazi Oberkommando der Wehrmacht Şefi Wilhelm Keitel tarafından imzalanan bir belgedir. Nazi Almanyası'nın Sovyetler Birliği'ne karşı gerçekleştirdiği Barbarossa Harekatı'nın hazırlığı niteliğindedir. Belge, Nazi ordusunun Sovyet sivilleri ve Sovyet partizanlarıyla ilgili davranışlarını içerir. Kararname Nazi askerlerine "kendilerini düşman sivil nüfusun merhametsiz tehdidine karşı savunma" talimatı verdi. Kararname ayrıca, "bütün sivil saldırganların Wehrmacht üyelerine karşı düşman sivillere karşı Sovyetler yıkılana kadar en aşırı şekilde tedbir alınmasını öngörmüştür. 27 Temmuz 1941'de Keitel kararnamenin tüm kopyalarının kararname hükümlerinin geçerliliği devam etmek suretiyle imha edilmesini emretti. Tsirkoli Meryem Ana Kilisesi Tsirkoli Meryem Ana Kilisesi (Gürcüce: წირქოლის ღვთისმშობლის ეკლესია), Ksani nehri vadisindeki Tsitkoli köyünün yanında konumlanmış bir 8-9. yüzyıl Gürcü Ortodoks kilisesidir. Kubbesiz ve kubbeli kilise tasarımlarının özelliklerini birleştiren kilise, Orta Çağ Gürcü mimarisinin "geçiş dönemine" ait olarak sınıflandırılmaktadır. Kilisenin bulunduğu bölge, Ağustos 2008'deki yılındaki Rus-Gürcü Savaşı savaşında Rus ve Güney Oset birliklerinin kontrolü altına giren Ahalgori belediyesinin parçasıdır. Savaşla beraber, Gürcü din adamları ve kilise cemaati kiliseye erişimlerini kaybetmiştir. Kilise, Gürcistan'ın Ulusal Öneme Sahip Kültür Anıtları listesine eklenmiştir. Tsirkoli Meryem Ana Kilisesi, Ksani Nehri'nin sağ kıyısında, Tsirkoli köyünün kuzeybatısında konumlanmıştır. Tarihi kayıtlarda "Tsirkvali" olarak da bilinen köy, ilk kez 975'teki olaylarla ilgili olarak Orta Çağ Gürcü kroniklerinde kendine yer bulmuştur. Köy, aynı zamanda Geç Orta Çağda yapılmış Aziz Yorgi kilisesi ve yakınlarda bulunan yıkık bir kaleye ev sahipliği yapmaktadır. Meryem Ana Kilisesi, gözenekli tüflerden inşa edilmiştir. Kilise, tamburu olmayan ve tonoz bingi üzerinde duran merkezi bir kubbeye sahiptir. Tonozlu beşik çatısı, dışarıya tek nefli bir yapı izlenimi vermektedir. İç kısmın doğu ucunda, yarım daire biçimli apsisi ve yan bölmeleri olan bir sığınak vardır. İç kısmın batı kısmı iki katlı olup, her kat merkez meydana bir çift kemerli açıt ile bağlanmıştır. Doğu cephesinde, basit bir korniş tarafından taçlandırılmış alınlık vardır. Alınlık ve çift kemerli pencerenin arasında kalan bölgenin aşağısında, büyük ve dikdörtgen bir girinti bulunmaktadır. Girinti, muhtemelen üzerine bir yazıt konulması için yapılmıştı. Güney cephenin merkezinde, zarif taş oymalar ile süslenmiş, çift camla çevrelenmiş üç adet birbirine bağlı kemerli niş bulunmaktadır. Merkezi niş binaya açılan bir kapı görevi görmektedir. Orta Çağ Gürcü alfabesi "asomtavruli" ile yazılmıi ve Abhazya Kralı III. Leon'dan bahseden taş yazıt, 957 ve 967 yılları arasında tarihlenmiştir. Yazıt, günümüzde Tiflis'teki Gürcistan Ulusal Müzesi'nde sergilenmektedir. Kubbe ve doğu cephesinin planı, Orta Çağ Gürcü kilise mimarisinde olağandışıdır. İç kısım, 10 ve 11. yüzyıldan kalma fresklerin parçalarına ev sahipliği yapmaktadır. Daha iyi korunmuş ve Gürcüce yazıtlarla tanımlanmış olan, azize Febronia ve Marianus'un tasvirleri, merkez dikmede yer almaktadır. Ayrıca kiliseye, paleografik olarak 14 ve 17. yüzyıl arasında tarihlenen bir dizi grafiti çizilmiştir. Bu grafitiler ya hatıra olarak, ya da kiliseye gelen hacılar tarafından çizilmiştir. Depremden belirgin ölçüde hasar gören Tsirkoli Meryem Ana Kilisesi, 2006 ve 2008 yılları arasında Gürcistan hükümeti tarafından büyük ölçüde onarılmıtır. Ağustostaki Gürcü-Rus Savaşından sonra, Gürcülerin kiliseye olan erişimleri kesilmiştir. Ağustos 2009'da, Gürcistan hükümeti, Rusya'yı bölgeye askeri tesis kurarak Tsirkoli'deki tarihi eserleri tehlikeye atmakla suçlamıştır. Elastoplast Elastoplast Yapışkan bandaj (aynı zamanda yapıştırıcı sıva olarak da adlandırılır) ve Beiersdorf tarafından yapılan pansuman ve tıbbi sargılar markasıdır. Beiersdorf, 1992’de Smith & Nephew’dan marka haklarını aldı. İngiltere ve Avustralya’yı da içeren bazı Commonwealth ülkelerinde "yapıştırma alçı" için jenerik bir marka haline geldi. Eucerin Eucerin, Beiersdorf AG'nin ticari markasıdır. Eucerin, vücut ve yüz bakım ürünlerine ek olarak güneş koruyucu ve temizlik ürünleri sunar. Jumanji: Yeni Seviye Jumanji: Yeni Seviye (İngilizce özgün adıyla " Jumanji: The Next Level"), yönetmenliğini Jake Kasdan'in yaptığı, başrollerini Dwayne Johnson, Jack Black, Kevin Hart, Karen Gillan, Nick Jonas, Awkwafina, Danny DeVito ve Danny Glover'ın paylaştığı bir Amerikan fantastik-macera filmi. 2017 yılında vizyona giren ’ın devamıdır. Royal Society of Chemistry Royal Society of Chemistry (kısaca RSC), Londra, Birleşik Krallık merkezli, kimya alanında faaliyet gösteren bilimsel kuruluştur. Chemical Society, Royal Institute of Chemistry, Faraday Topluluğu ve Analitik Kimya Topluluğunun 1980 yılında birleşmesiyle kurulmuştur. Kurumun başkanı iki yılda bir seçilir ve telli tekerlek şeklinde, üzerinde Joseph Priestley'in bir tasviri yer alan bir nişan takar. Kurumun başkanlığını yapan kişiler şu şekildedir: Z-Timi Z-Timi (The Fairies of Crystals Z-SQUAD veya Z-Squad), 2006 yılında SBS için üretilen bir Güney Koreli animasyon televizyon dizisidir. Dizi, daha güçlü olma çabasıyla dizinin kurulduğu hayali Z ulusunu kurtaracak kahramanlara dönüştürebilen sihirli kemerler edinen üç kız olan Chaney, Jeanie ve Haemi'ye odaklanıyor. Çeşitli ülkelerde yayınlandı; Türkiye’de Ocak 2009’dan beri D Çocuk ve KidsCo’ta yayınlandı. 2007'de Asya Televizyon Ödülleri'nde en iyi animasyon programı olarak ödüllendirildi. Chaney, Jeanie ve Haemi okula giden ve sporda çok iyi olan normal kızlar, aslında her zaman tüm zorlukları kazanıyorlar; DDG Uç geldiğinde bu değişir, üç kız çocuğu hayrandır, ilk başta bir voleybol oyununda onları yeneceklerdir, ama arkadaşlıkların gücü ile Z-Timi onları yenebilecek. Pontiac LeMans Pontiac LeMans (), 1962'den 1981'e (1983'te Kanada'da) Pontiac tarafından pazarlanan alt ve orta büyüklükteki otomobillere uygulanan bir model adıydı. 1960'larda ve 70'lerde beş kuşakta üretilen LeMans, 1982 model yılı için küçültülmüş Pontiac Bonneville ile değiştirildi. Bu isim, 1988'den 1993'e kadar, Güney Kore'de Daewoo tarafından üretilen Daewoo LeMans'ın bir versiyonuna tekrar verildi. Sancakburnu Kalesi Sancakburnu Kalesi, Türkiye'nin İzmir şehrinde yer alan bir kaledir. Günümüzde Balçova ilçesine bağlı İnciraltı Mahallesi'nde bulunan kale, Sadrazam Köprülü Mehmed Paşa'nın emriyle 1666'da inşa edildi. Sancakburnu Kalesi, Sadrazam Köprülü Mehmed Paşa'nın emriyle 1666'da İzmir Körfezi'nin güneyindeki Sancakburnu'nda inşa edildi. Kalenin yapımında şehirdeki antik tiyatronun taşları kullanıldı. Gediz Nehri'nin taşıdığı alüvyonlarla sığlaşan nehir ağzı ile karşı kıyıdaki Sancakburnu arasındaki kısmın körfezin en dar yeri olması nedeniyle kalenin inşası, körfezdeki gemi trafiğinin kontrol altına alınmasını sağladı. Şehir savunmasına ek olarak İzmir Limanı'na uğrayan gemilerin gümrük vergisi ödemeden limandan ayrılmasının da önüne geçildi. Yeni inşa edilen kaleye Manisa Kalesi'nin askerleri gönderildi. Kalenin inşa edilmesiyle birlikte İzmir Liman Kalesi'nin önemi azaldı. 1688 İzmir depremi nedeniyle harabeye dönen kale, onarılarak 1691'de yeniden faaliyete sokuldu. 1828'de bir kez daha onarılan kaleye tabyalar eklendi. Mayıs 1877'de Almanya'dan getirilen Krupp topları kaleye yerleştirildi. I. Dünya Savaşı devam ederken 5 Mart 1915'te, İngiliz ve Fransız gemileri kaleye saldırdı. 10 Mart'a kadar devam eden saldırılar, gemilerin kaleyi aşamayıp geri çekilmesiyle son buldu. Günümüzde askerî bölge olan kalede Yenikale Özel Eğitim Merkez Komutanlığı faaliyet göstermektedir. Tarih Ã¶ncesinde din Tarih öncesinde din, Tarihöncesi çağdaki insanların dini inançları ve uygulamalarıdır. Terim Paleolitik (Eski Taş Çağı) din, Mezolitik (Orta Taş Çağı) din, Neolitik (Cilalı Taş Devri) din ve Tunç Çağı dinlerini kapsar. Demir Çağı da bu kapsamda toplanabilmektedir. Göbeklitepe, Türkiye'nin Şanlıurfa il merkezinin yaklaşık olarak 22 km kuzeydoğusunda, Örencik Köyü yakınlarında yer alan dünyanın bilinen en eski kült yapılar topluluğudur. Göbeklitepe'nin bir kült merkezi olarak kullanımının MÖ 9600 ile 8200 yılları arasında devam ettiği ve bu tarihlerden sonra gömülerek terk edildiği, başka veya benzer amaçlarla kullanılmadığı anlaşılmaktadır. Kazılarda ortaya çıkarılan anıtsal mimari ile tüm tarihsel ve sosyolojik bulgular, Göbeklitepe'yi eşsiz ve özel yapmaktadır. Bu bağlamda UNESCO tarafından 2011'de Dünya Mirası geçici listesine alınmış ve 1 Temmuz 2018'de kalıcı listeye dahil edilmiştir. Arkeoloji dünyası, avcı-toplayıcı toplulukların sosyokültürel yapısı hakkındaki hakim görüşleri gözden geçirmek durumunda kalmıştır. Rashida Tlaib Reşida Tlaib (d. 24 Temmuz 1976), Amerikalı politikacı, aktivist ve eğitimci. 6 Kasım 2018 ara seçimlerinde Michigan'ın 13 Bölge'den Amerika Birleşik Devletleri Temsilciler Meclisi'ne seçilerek. Ilhan Omar birlikte ABD Temsilciler Meclisi'ne birinci müslüman kadın olmuştur. Kathleen Blanco Kathleen Babineaux Blanco (15 Aralık, 1942 - 18 Ağustos, 2019), Amerikalı kadın siyasetçi. Blanco 15 Aralık 1942'de New Iberia, Louisiana'da doğdu. Blanco, Amerika Birleşik Devletleri Demokrat Parti üyesi olarak siyasi kariyerini sürdürdü. 2004'ten 2008'e kadar Louisiana Valisi olarak Mike Foster'in yerine gelerek görev yaptı. Aralık 2017'de, Blanco'ya tedavi edilemez göz melanomu ve karaciğer kanseri teşhisi kondu. Kjerag Kjerag veya Kiragg, Norveç'in Rogaland ilçesindeki Forsand belediyesinde bir dağdır. 1.110 metre yüksekliğindeki dağ; Lysebotn köyünün hemen güneybatısında, Lysefjorden'in güney kıyısında yer almaktadır. Dağ yürüyüşü için tercih edilen yerler arasındadır. Encarna Paso María de la Encarnación Paso Ramos (bilinen adıyla: Encarna Paso ; 25 Mart 1931 - 18 Ağustos 2019), İspanyol kadın tiyatro, sinema ve dizi oyuncusu. Caso, oyun yazarı Antonio Paso Díaz'ın kızı, Antonio Paso y Cano'nun torunu ve Manuel Paso'nun yeğenidir. Ayrıca oyuncu ve yazarlar; Enrique Paso, Manuel Paso Alfonso Paso, Mercedes Paso, Maruja Paso, Elisa Paso ve Soledad Paso ile akrabadır. Kendisi oyuncu Juan Calot ile külttür elçisi Patricia Calot'un annesi ve oyuncular Alicia Calot ve Edgar Calot'un anneannesidir. Madrid Konservatuvarı'nda, Carmen Seco ve José Franco gibi usta isimlerle çalışmalar yaptı. Paso, 20. yüzyılın son çeyreğinde İspanyol Sanatı'na katkı veren önemli kadın oyunculardan birisi olmuştur. 25 Mart 1931'de Madrid'de doğan İspanyol oyuncu Encarna Paso, 18 Ağustos 2019'da Madrid, İspanya'da zatürre sonucu 88 yaşında vefat etmiştir. Cedric Benson Cedric Myron Benson (28 Aralık 1982 -17 Ağustos 2019), Siyahi Amerikan futbolu oyuncusu. Sporcu hücum (running back) pozisyonunda oynamıştır. Teksas Üniversitesi'nde kolej futbol takımında oynadı. Üniversite Amerikan Futbol Takımı'nda üstün performans gerçekleştirerek "En İyi Amerikan Futbolcusu" seçildi. 2005'te NFL Draftı'nda Amerikan Ulusal Futbol Ligi (NFL)'de Chicago Bears Amerikan Futbolu Takımı'nda yer aldı. Ayrıca Cincinnati Bengals ve Green Bay Packers Amerikan Futbolu Takımları'nda oynadı. Amerikan Futbolcusu Cedric Benson 17 Ağustos 2019'da Teksas'ta yanındaki bayan arkadaşıyla motosikletiyle seyir halindeyken bir minibüsle çarpışması sonucu meydana gelen kazada 36 yaşında ölmüştür. Ayrıca minibüste bulunan iki yolcu olayda yaralanmış Benson'un yanındaki kız arkadaşıda ölmüştür. Pavnisi Kilisesi Pavnisi Yorgi Kilisesi (Gürcüce: ფავნისის წმინდა გიორგის ეკლესია), Doğu Gürcistan'ın Şida Kartli bölgesindeki Kaspi Belediyesinde konumlanmış bir Gürcü Ortodoks kilisesidir. 9-10. yüzyıllara tarihlenen yapı, bir salon kilisesidir. 12. yüzyılın ikinci yarısına tarihlenen freskleriyle tanınan kilise, Gürcistan'ın Ulusal Öneme Sahip Taşınmaz Kültür Anıtları listesine eklenmiştir. Pavnisi kilisesi, tarihte Pavnisi olarak bilinen bölgedeki modern Garikula köyünün güneyinde bulunan eski bir mezarlıkta yer almaktadır. Kumtaşı ve tüften inşa edilmiş 12.4 × 10.8 m ölçülerindeki yapı, doğuda yarım daire biçimli apsisi olan basit bir salon kilisesidir. Kilise, pilasterlerin üzerindeki kemerler ile desteklenen, yarı silindirik bir tonozla kaplıdır. Binaya güney duvarındaki bir kapıdan erişilebilmektedir. Kilisenin güney cephesinin bitişiğinde, günümüzde yarı harabe durumunda bir "eukterion" (ek şapel) bulunmaktadır. İç bölümdeki sıvalı duvarlar, yaklaşık 1170 ve 1180 yılları arasında boyanmış, sanatsal değeri yüksek freskler içermektedir. Freskler, kuzey ve güney duvarlarında görülebilen daha eski bir duvar resmi katmanının üzerine boyanmıştır. Resimlerin tarzı, ressamın Bizans biçimine hakim olduğunu göstermektedir. Renk uyumu ve çizginin saflığı için bilinen resimler, büyük ölçüde solmuş veya soyulmuştur, fakat apsisteki örnekler nispeten daha iyi bir korunmuştur. Sığınağın kubbesi Deisis tasvirleriyle süslenmiştir. Kilisedeki iç duvarın orta bölümünde 12 Havarinin büst figürleri, aşağı bölümünde ise iki sıra halinde 10 Kilise Babası ve 2 Diyakozun tasvirleri bulunmaktadır. Madalyonun içindeki Kutsal Haça yakınsayan tasvirlerin aşağısında, bir Kutsal Mendil resmi bulunmaktadır. Batı duvarında ise Hristiyanlığın tarihini gösteren resimler bulunmaktadır: üstte İsa'nın başkalaşımı, altta ise Hamsin Yortusu ve Kudüs'e giriş tasvirleri yer almaktadır. Ayrıca Yorgi'nin yaşamının ve şehitliğinin gösterildiği 5 sahnelik geniş bir dizi vardır. Bu sahnelerin birinde, Yorgi bir genci tutsaklıktan kurtarmaktadır. Bu sahne, Hristiyan sanatındaki en eski efsane tasvirlerinden biridir. Aziz Yorgi'ye duyulan derin saygı, özellikle Orta Çağ Gürcistan'ında göze çarpmaktadır ve kuzey duvardaki bir bağışçı resminde tasvir edilmiştir. Resimde, iki seküler soylu, aralarında bir çocukla tanrıya dua ederken, Yorgi tanrıyla aracılık eden aziz konumundadır. Sahnenin yanında, kılıç ve kalkanların görüntüleri yer almaktadır. Bağışçılar, muhtemelen Orta Çağ kayıtlarından bilinen Pavneli soylu ailesinin üyeleridir. Pure and Applied Chemistry Pure and Applied Chemistry, Almanya merkezli Uluslararası Temel ve Uygulamalı Kimya Birliği adına adına Walter de Gruyter tarafından aylık olarak yayımlanan bilimsel dergidir. Kimya ile ilgili içerik barındırır. Gunthamund Gunthamund (c. 450-496), 484 ile öldüğü 496 yılına kadar Geç Antik Çağ'da Kuzey Afrika'daki Vandallar ve Alanların kralıdır. Vandal Krallığı'nın üçüncü kralı olup, sevilmeyen amcası Hunerik'in yerine geçmiş, bu nedenle görece başarılı bir hükümdarlığı olmuştur. Gunthamund, Afrika'da Vandal Krallığı'nın kurucusu Genserik'in dördüncü oğlu olan Gento'nun ikinci oğluydu. Genserik'in yakın ailesinin çoğu öldüğü için ve ağabeyi, Hunerik tarafından öldürüldüğü için Gunthamund, Hunerik 23 Aralık 484'te öldüğü zaman kendisini ailenin en yaşlı erkek üyesi olarak buldu. Büyükbabasının koyduğu ölmüş kralın ailesinin hayatta olan en yaşlı üyesinin tahta çıkmasını içeren veraset kanuna göre kral oldu. Gunthamund, hükümdarlığı boyunca Vandalların en güçlü rakipleri olan Vizigotlar, Ostrogotlar ve Bizans İmparatorluğu'nun hepsinin yoğun bir savaşta olmalarından faydalandı. Her ne kadar Genserik'in hükümdarlığında zirveye ulaşmış olan güçleri, büyük ölçüde azalmış olsa da, Vandallar Gunthamund'ın hükümdarlığında oluşan huzurdan memnundular. Gunthamund ayrıca, krallığındaki huzursuzluğun bir kısmını hafifleten bir hareket olan Hunerik altında başlatılan Katolik Hıristiyanlara yapılan zulmü hafifletmiştir ve çöküşün eşiğinde olan krallığın ekonomisini de istikrara kavuşturmuştur. Ancak Gunthamund kırklı yaşların ortalarında ölmesi ile uzun süre hüküm süremedi. Krallığı yönetiminde etkili olmayacak kardeşi Thrasamund onun ardından kral oldu. Aziz Buderbala Aziz Buderbala (d. 26 Aralık 1960), orta saha pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. 2006 yılında Afrika Futbol Konfederasyonu tarafından "Son 50 Yılın En İyi 200 Afrikalı Futbolcusu" arasında gösterildi. Pessines Pessines Fransa'nın Nouvelle-Aquitaine bölgesine bağlı Charente-Maritime ilinde bulunan bir komündür. Komünün nüfusu 2016 yılı itibarıyla 775'tir. Burie Burie Fransa'nın Nouvelle-Aquitaine bölgesine bağlı Charente-Maritime ilinde bulunan bir komündür. Komünün nüfusu 2016 yılı itibarıyla 1,299'dur. Abdülaziz Süleymani Abdülaziz Süleymani (d. 30 Nisan 1958), orta saha pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. Samaku Muharebesi Samaku Muharebesi ; 1371 yılında Samaku şehri civarındaki Çamurluova’da, Lala Şahin Paşa komutasındaki Osmanlı ordusu ile İvan Şişman komutasındaki İkinci Bulgar İmparatorluğu ve Jovan Uglyeşa komutasındaki Makedon-Sırp Despotluğu orduları arasında gerçekleşmiştir. Balkanlar üzerine yaptığı seferi sonlandıran Padişah I.Murad, Anadolu'ya geçerken Lala Şahin Paşa’yı Samakov ve İhtiman’ın fethi ile görevlendirerek onu Avrupa cephesinde bıraktı. Bunun üzerine Lala Şahin topladığı kalabalık bir kuvvetle adı geçen bölgelere yöneldi. Kapulu-derbend önlerine geldiğinde geçidin kapatıldığını gördü. Bunun üzerine geçidi yıktırdı ve orada bekleyenlerin bir kısmını tutuklattı, bir kısmını ise idam ettirdi ve sonrasında da İhtiman ilini ele geçirdi. Halk Osmanlı himayesine girmeyi kabul ettiğinden dolayı onlara dokunulmadı. Oradan Samaku önlerine yöneldi. Çamurluova’da Sırp ve Bulgar kralları'nın ordusuyla karşılaştı. Sırp ve Bulgar ordusu kendisinden sayıca çok üstün olmasına rağmen Lala Şahin Paşa, savaştan çekinmedi ve güçlü bir taarruzla düşman kuvvetlerini bozarak zafere ulaştı. Galibiyet o kadar kesin oldu ki, Sırp ve Bulgar ordusunun askerleri yüklerinin hiçbirini almamış, her şeyi olduğu gibi bırakıp kaçmıştır. Paşa bu başarısının ardından Samaku’ya yürümüş ve orayı da ele geçirmişti. Bölgenin korunması için gerekli tedbirleri alan ve asayişi sağlayan sonra Lala Şahin Paşa, ordugah yeri olan Filibe’ye geri döndü. Burada ele geçirdiği mal ve parayı askerlerin eğitim ve silahlandırma işleri için harcadı. Samaku’nun fethi ile önemli demir madenleri Osmanlı egemenliğine geçmiş, İhtiman’ın ele geçmesiyle de Osmanlı için Sofya'ya giden yol açılmış oldu. Lala Şahin'in bundan sonraki akınları da bu doğrultuda olacaktır. Bu muharebenin en önemli neticelerinden biri de, Köstendil prensi Konstantin Dejanoviç’in savaşmayarak teslim olmasıdır. Landrais Landrais Fransa'nın Nouvelle-Aquitaine bölgesine bağlı Charente-Maritime ilinde bulunan bir komündür. Komünün nüfusu 2016 yılı itibarıyla 749'dur. Fadıl Celal Fadıl Celal (d. 4 Mart 1964), orta saha pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. Mirza Rıza Han'ın Evi Mirza Rıza Han'ın Evi veya Firuz, 19. yüzyılın sonlarında inşa edilmiş mimari bir anıttır. Ev, Gürcistan'ın Samtshe-Cavaheti bölgesindeki Borcomi şehrinin sembollerinden biridir. Borcomi merkez parkının yakınlarında konumlanmıştır. "Firuz" adındaki ev, 1892 yılında Kafkasya'nın İran konsolosu general Mirza Rıza Han'ın yaz konutu olarak inşa edilmiştir. Evin adı, inşaatın yılı ve ev sahibinin adı, binayı süsleyen dekoratif yazıtlara kazınmıştır. Sahibinin ölümünden sonra, bina otel olarak hizmet vermiş, Firuz sanatoryumu müzesinin bir parçası haline gelmiştir. Mirza Rıza Han Evinin inşaatında çalışan Azerbaycanlı Yusuf ustanın kaderi trajiktir. Ünlü Hasan ustanın oğlu Yusuf usta, inşaat sırasında kandırılarak Tiflis'e götürülmüş, ve annesi Ulduz Hanım ile birlikte babasının evinde öldürülmüştür. Beyaz bir derviş Yusuf'un başına gelenleri öğrenmek istemiş, ama başaramamıştır. Bu hikâye, Belçikalı yazar Tegyul Marie'nin 19. yüzyılda yazdığı "Beyaz, Kırmızı, Siyah" serisinin üçüncü kitabı olan "Kafkasya Dedektifi"nde anlatılmaktadır. Marie'nin dedesi, 19. yüzyılda Tiflis'e gelmiş ve burada evlenerek Tiflis'te yaşamaya devam etmiştir. Yapı, ek binalarla birlikte dikdörtgen şeklini almıştır. Taştan yapılmış olan binanın, teras döşemesi ve merkez balkonu tahtadan yapılmıştır. Binada kullanılan baskın renk mavidir. Merkez balkonun çatısı, renk renk turkuaz taşlarla süslenmiştir. Arapçada "turkuaz" anlamına gelen "Firuz" adı, bu süslemelerin renginden dolayı binaya verilmiştir. Mustafa el-Biyaz Mustafa el-Biyaz (d. 12 Şubat 1960), defans pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. 2006 yılında Afrika Futbol Konfederasyonu tarafından "Son 50 Yılın En İyi 200 Afrikalı Futbolcusu" arasında gösterildi. Mustafa el-Haddavi Mustafa el-Haddavi (d. 28 Temmuz 1961), orta saha pozisyonunda görev yapmış Faslı millî futbolcudur. 1986 FIFA Dünya Kupası'nda ve 1994 FIFA Dünya Kupası'nda Fas millî futbol takımı kadrosunda yer aldı. 1984 Yaz Olimpiyatları'nda da ülkesini temsil etti. Munsif el-Haddavi Munsif el-Haddavi (d. 21 Ekim 1964), orta saha pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. Ä°zzeddin Emanullah İzzeddin Emanullah (d. 7 Nisan 1956), orta saha pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. Selahaddin Hamid Selahaddin Hamid (d. 1 Eylül 1961), kaleci pozisyonunda görev yapmış Faslı millî futbolcudur. 1986 FIFA Dünya Kupası'nda Fas millî futbol takımı kadrosunda yer aldı. Kummuhu Kummuhu, Demir Çağı'nda Fırat'ın yukarısında hüküm süren Geç Hitit krallığı. Bütün diğer geç Hitit krallıkları gibi Kummuhu da Asurlular ile istikrarsız ilişkiler içerisinde olduğu, MÖ 886 yılında Kummuhu Kralı Katazilu'nun Asurlulara vergi ödediği bilinmektedir. Asurluların, küçük krallıklara vergi karşılığında dış tehditlere karşı koruma sunarak kontrol altında tutma politikası Kummuhu için de uygulanmaktaydı. Urartular tarafından oluşturulan ittifakta yer alan Kummuhu kralı, Asurlulara karşı ayaklansa da II. Sargon tarafından bastırılır ve başkent Mutalla isimli krala verilir. Ancak bu kral da Urartu ile ittifak yapınca II. Sargon Kummuhu'yu ele geçirir ve halkı Mezopotamya'nın güneyine sürerek yerlerine de Babillileri iskân etmiştir. Son araştırmalar ışığında bugünkü Adıyaman sınırları içerisinde kalan krallığın Birecik'e kadar uzandığı tespit edilmiştir. Kuzeyinde Melid, güneyinde Karkamış, batısındaysa Gurgum krallıkları bulunmaktaydı. Krallıkla aynı ismi taşıyan başkenti günümüzde Atatürk Barajı'nın altında kalmış olan Samsat Höyük'te yer almaktadır. Burada yürütülen kazılarda Demir Çağı katmanlarının kendisinden sonraki Kommagene başkentinin mimarisi altında tahrip olduğu anlaşılmıştır. Günümüzde Kahramanmaraş Arkeoloji Müzesinde bulunan Pazarcık Steli'nde Gurgum ile Kummuhu arasındaki sınır çizilmektedir. Montendre Montendre Fransa'nın Nouvelle-Aquitaine bölgesine bağlı Charente-Maritime ilinde bulunan bir komündür. Komünün nüfusu 2016 yılı itibarıyla 3,314'tür. TsaiÅŸi Katedrali Tsaişi Katedrali veya Tsaişi Meryem'in Göğe Kabulü Katedrali (Gürcüce: ცაიშის საკათედრო ტაძარი) Gürcistan'daki en eski piskoposluklardan bir olan Zugdidi ve Tsaişi Piskoposluğunun katedralidir. Altıncı ve yedinci yüzyıllarda, piskoposluk koltuğu hali hazırda kilisenin topraklarındaydı. 602'den 610'a kadar olan piskoposluklar listesinde, Lazika'daki Tsaişi Piskoposluğundan bahsetmektedir. Başlangıçta, tapınağın cemaati, Hobistskali ve Enguri Nehirleri arasında, Karadeniz'den Unagirski Sıradağlarına kadar uzanan bir alana yayılmıştı. Dranda, Mokva ve Bedia'nin piskoposlukları kaldırıldıktan sonra, Samurzkano halkı, Tsaişi Piskoposluğuna bağlanmıştır. 13 ve 14. yüzyıllar arasında modern bir kubbeli tapınak inşa edilmiştir. On birinci yüzyıldan 1823'e kadar, piskoposluğun 20 piskopos tarafından yönetildiği, ve aralarında en önemlilerinin Gurieli Malakuias (1612 - 1639) ve Grigol Çikovani (1777 - 1823) olduğu bilinmektedir. Piskopos Malaçi'nin, 1614'teki yıkıcı depremden sonra, Tsaişi tapınağını tamamen restore edip yenilediği bilinmektedir. Piskopos Grigol, Katsili III. Dadiani'nin desteğini almış, ve feodal beylerin kiliseden aldığı topraklar kiliseye geri verilmiştir. Grigol, ayrıca kilisenin etrafına bir duvar ve çan kulesi inşa ettirmiştir. 1823 yılında, Rus hükümeti Tsaişi ve diğer Murel piskoposlukların görevine son vermiştir. O zamandan 1879 yılına kadar burada bir manastır görev yapmıştır. Bir okula ev sahipliği yapan manastır, eğitimin yaygınlaştığı ana yerlerden biriydi. Bolşeviklerin Gürcistan'a gelmesiyle beraber manastır kapatılıp terk edilmiştir. Manastır, 1989'da, Gürcistan Patriği ve Katolikosu II. İlia'nın manastırı kutsamasıyla yeniden faaliyete geçmiştir. 1989'dan öldüğü tarihe kadar, diyakoz Amiran Şengelia tapınaktan sorumluydu. Şengelia, manastırın güney kapısının yanına gömülmüştür. Günümüzde, tapınağın başında, diyakoz Zabulon Kobalia bulunmaktadır. Patin Patin ya da Unki, MÖ 1. binyılda Anadolu ile Mezopotamya'nın birleşim sahasında hüküm süren geç Hitit krallığı. Krallığın adı, modern araştırmacılar tarafından ilk olarak Hatin olarak okunsa da ilerleyen yıllarda derinleşen çalışmalar ile doğru adın Patin olduğu ortaya çıkarılmıştır. Kimi araştırmacılar tarafından Pattin ya da Patina şeklinde de okunan krallığa Asur belgelerindeyse Unki adıyla rastlanmaktadır. Patin, bugünkü Antakya ve Amik Ovası'nda yer alır. Aynı bölge Hitit kaynaklarında başkenti Alalah olan Mukiş ülkesinin bir parçası olarak gösterilmektedir. Başkenti Kunalua olan krallıkla ilgili bilgiler Asur kaynaklarından elde edilmektedir. Hitit İmparatorluğu'nun çöküşünden Asur Kralı II. Aşurnasirpal'in tahta çıkışına kadar olan dönem hakkında bilgi sahibi olunmamakla birlikte krallıkla ilgili edinilebilen en eski bilgi MÖ 870 yılında II. Aşurnasirpal'in batı seferi sırasında Patin ülkesine girerek haraca bağlamasıdır. MÖ 858'de bu sefer Asur Kralı III. Şalmanezer, Kuzey Suriye seferinde Patin'in Bit-Adini ve Karkamış kralları tarafından desteklenen Patin'in bir kısmını işgal ederek Kuzey Suriye koalisyonunu bozmuştur. MÖ 857'de ise Patin tahtında Kalparunda'nın oturduğu ve Asurlulara vergi ödediği bilinmektedir. Bu kralın vergi ödeme sahneleri Balavat Kapıları üzerindeki tunç kaplamalarda işlenmiştir. MÖ 829 yılında Patin'de taht kavgası çıkarak Patin Kralı Lubarna, Surri adlı biri tarafından tahttan indirilmiştir. Bu durum üzerine III. Şalmanezer ordusunu Patin'e göndererek Surri'yi öldürtmüş ve yerine Sasi'yi oturtmuştur. Daha ileriki yıllara ait belgelerde ülkenin adı Aramca olan Unki olarak geçmekte olup buna dayanılarak Patin'in Aramilerin etkisi altına girdiği düşünülmektedir. Patin'in MÖ 743'te Asur kralına karşı oluşturulan Urartu-Arpad ittifakında komşu krallıklarının aksine yer almaması da hâlen Asur etkisinin ülkede hüküm sürdüğüne bir işaret olarak yorumlanmaktadır. Ancak bundan dört yıl sonra Tutammu anlaşmayı bozararak ayaklansa da MÖ 738'de Asurlular düzenledikleri seferle Tutammu'yu tahttan indirir, kenti yağmalar ve başkente Asurlu bir vali atar. Patin bu yıldan itibaren bir Asur eyaleti hâline gelir. 2020 Eurovision Şarkı Yarışması'nda Gürcistan Gürcistan, 2020 Eurovision Şarkı Yarışması 'na katılacaktır. Gürcü yayıncı Gürcistan Kamu Yayıncılığı (GPB) tarafından Hollanda'nın Rotterdam şehrinde yapılacak 2020 yarışması'nda Gürcistan'ı temsil edecek katılımcı "Gürcü Idol" yarışması'nın kazananı Tornike Kipiani olmuştur. Şarkı ise Görevlendirme yöntemi ile belirlenecektir. 2019 yarışması'ndan önce, Gürcistan Eurovision Şarkı Yarışması'na on bir kez katılmış, ilk katılımını 2007 yılında gerçekleştirmiştir. Gürcistan günümüze dek hiç kazanamamıştır. En iyi derecelerini 2010 yılında "Shine" adlı şarkısıyla Sopo Nijaradze ve 2011 yılında "One More Day" adlı şarkısıyla Eldrine ile 9. olarak almıştır. Ülke en kötü derecesini ise ve yıllarının yarı finallerinde sonuncu olarak almıştır. Ülke Yarı final sistemi getirilen 2004 yılından bu yana dört kez finale çıkamamıştır. 2019 yılında Gürcistan Oto Nemsadze'nin seslendirdiği "Sul tsin iare" adlı şarkı ile katılmış, yarışmanın yarı finalinde 14. olarak finale çıkamamıştır. Gürcü yayıncı Gürcistan Kamu Yayıncılığı (GPB) Gürcistan'ın temsilcisini seçmek için görevlendirilen kuruluştur. Ülke ilk katıldığı 2007 yılından bu yana Eurovision Şarkı Yarışması için temsilcisini Görevlendirme veya Ulusal Final yöntemleri ile belirlemektedir. Bu yıl Gürcistan geçtiğimiz yıl olduğu gibi "Georgian Idol" yarışması ile temsilcisini seçecek. "Gürcü Idol" Gürcistan'ın 2020 Eurovision Şarkı Yarışması'na temsilci göndermek için GPB kanalı tarafından oluşturulmuş bir yarışmadır. Gürcistan'ı temsil edecek şarkı Görevlendirme yöntemi ile belirlenecek. Gürcü Idol'ün bu sayısında yarışmacıların canlı şovlara hangi yarışmacıların katılacağına karar verecek ve sanatçılara geri bildirimde bulunan her performans hakkında yorum yapma yetkisi olan dört üyeli jüri bulunuyor. Dört üye: Renk AnahtarÄ± "2020 Eurovision Şarkı Yarışması", Yarı finalleri 12 ile 14 Mayıs 2020 tarihlerinde, Final ise 16 Mayıs 2020 tarihinde Hollanda'nın kenti Rotterdam'da bulunan Rotterdam Ahoy'da yapılacak. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülke, iki yarı finalden birinde yarışmayıp direkt olarak finalde yarışacak fakat Yarı finalde oy kullanacaktır. Her yarı finalde ilk on'a giren ülkeler Finale çıkmaya hak kazanacaktır. Gürcistan'ın 12 veya 14 Mayıs 2020 tarihlerinde yapılacak iki yarı finalden birinde yarışmasına karar verilecek. Tabal Tabal, Anadolu'nun güneyinde hüküm süren geç Hitit devleti. Tabal, Kapadokya olarak tanımlanan Kayseri, Niğde, Nevşehir ve Aksaray illerini kapsayan batıda Bor, doğuda Malatya'ya kadar uzanan bir bölgeyi kapsamaktadır. Tabal, Asur etkisindeki diğer geç Hitit devletlerinin aksine Friglerle etkileşim içerisinde idi. Asur kaynaklarında 24 Tabal kralının adı anılmakta olup bu krallar Asurlularca vergiye bağlanmışlardı. Bu krallardan Ambaris'in, Asur Kralı II. Sargon'un kızı ile evlendiği ve Hilakku bölgesini hediye olarak edindiği yine bu belgelerden anlaşılmaktadır. Eski Ahit'teyse Tubal olarak anılan krallığın maden işlemedeki ustalığı konu edilmekte olup Nuh'un oğlu Yafes'in soyundan geldikleri belirtilmektedir. Kayseri Akkışla Kululu köyü Tabal harabeleri kalıntıları Kayseri Arkeoloji müzesinde sergilenmektedir. Aslan kafası, insan yüzü gibi taş kayalara işlenmiş kalıntılar sütunlar yazılı taşlar vardır. Kululu Kalesi diye adlandırılan yerde Kale surlarının temelleri hala durmaktadır. Günümüze kadar dayanamayan kale defineciler tarafından yamalanmıştır. Tabal'ın geçim kaynakları tarım, at yetiştiriciliği ve madencilikti. İvriz'de Kral Varpalavas'ın bereket tanrısının huzurunda resmedildiği kaya kabartmasında Tabal kıyafetlerinin Frig etkisinde olduğu görülmektedir. Hunerik Hunerik ya da Hunnerik ya da Honerik (ö. 23 Aralık, 484) 477 ile öldüğü 484 yılına kadar Geç Antik Çağ'da Kuzey Afrika'daki Vandallar ve Alanların kralıdır. Afrika'da Vandal Krallığı'nın kurucusu Genserik'in en büyük oğludur. Babasının imparatorluk politikalarını terk edip, çoğunlukla iç işlerine yoğunlaşmıştır. Roma imparatoru III. Valentinianus ile karısı Licinia Eudoxia'nın kızları olan Eudocia ile evlenmiştir. Çiftin, Hilderik isimli tek çocukları olmuştur. Hunerik, "Vandallar ve Alanların kralı" unvanını kullanan ilk kraldır. Bu tarzı benimsemesine ve Vandalların deniz güçlerini ve Batı Akdeniz adalarındaki sahipliklerini sürdürmelerine rağmen, Hunerik, babası Genserik'in diğer devletler karşısında sahip olduğu prestije sahip değildi. Hunerik, kral Genserik'in (ya da Gaiserik) oğludur, 435 yılında babasınını Roma imparatoru III. Valentinianus ile yaptığı anlaşma gereği rehine olarak İtalya'ya gönderilmiştir. Hunerik, babası Genserik'in 25 Ocak 477 tarihinde ölümüyle kral olmuştur. Babası gibi Hunerik aryandır ve hükümdarlığı en çok topraklarında yaşayan Katolik Kilisesi mensuplarına yaptığı zulüm ile hatırlanır. III. Valentinianus'un kızı Eudocia, Hunerik'in karısıdır. Hunerik, ateşli bir Aryanizm taraftarıydı. Yine de hükümdarlığına, yerel Roma nüfusuna yönelik birçok olumlu açılım yaparak başladı. Alexander'ın önderliğinde Doğu Roma İmparatorluğu'ndan diplomatik bir misyonun ziyaretinin ardından Hunerik, babası tarafından Kartaca'nın tüccarlarından ele geçirilen mülkleri geri verdi. Ayrıca, yerel Roma Katoliklerine zulmetme politikasını kaldırarak, 24 yıllık bir boşluğun ardından yeni Katolik Kartaca Piskoposu olarak Eugenius'un seçildiği bir sinod yapmalarına izin verdi. Eugenius'n göreve gelmesinden sonra çok uzun zaman geçmeden Hunerik dönüş yapıp, Katoliklere zulmetmeye tekrar başladı. Hatta, Katolik mülklerini devlete devretmeyi denedi ama Doğu Roma imparatoru tarafından şiddetle proteste edildi bunun üzerine önemli miktarda katoliği uzak eyaletlere sürgüne gönderdi. 1 Şubat 484 günü, Aryan ve Katolik piskoposları Kartaca Konsili'nde bir araya getirdi fakat 24 Şubat 484 günü Katolik piskoposları görevlerinden aldı ve bazılarını Korsika'ya sürgüne gönderdi. Proconsul Victorian, Frumentius ve beraberindekiler Arian olmayı ret etmelerinden sonra Hadrumetum'da öldürülmeleri de dahil olmak üzere bir kaçını idam etti. Sürgüne gönderilenler arasında yer alan Thapsus piskoposu Vigilius, Aryanizm karşıtı ilahiyat yazısı yayınlamıştır. Ek olarak, Hunerik, Hasdingi hanedanının birçok üyesini öldürmüş ve Mani dini mensuplarına da zulmetmiştir. Hükümdarlığının sonlarına doğru, Aurès Dağları'nda bulunan (modern Cezayir) Morolar Vandal yönetimine karşı başarılı bir isyan gerçekleştirmişler. 23 Aralık 484 günü öldüğüne, yerine, yeğeni Gunthamund () geçmiştir. Hasan Nadir Hasan Nadir (d. 8 Temmuz 1965), forvet pozisyonunda görev yapmış Faslı millî futbolcudur. 1994 FIFA Dünya Kupası'nda Fas millî futbol takımı kadrosunda yer aldı. Lamas su kemeri Lamas su kemeri ("akaudük"), Mersin iline bağlı Erdemli ilçesinin sınırları içinde yer alan antik bir su kemeridir. Su kemeri büyük ölçüde Roma İmparatorluğu döneminde yapılmış, ancak Bizans İmparatorluğu döneminde uzatılmıştır. Toplam uzunluk 15 kilometredir. Su kemerinin kaynağı günümüzde Limonlu Çayı olarak da bilinen Lamas Çayı'dır. Kaynağın olduğu yer denizden yaklaşık olarak 100 metre kadar yüksektir. Su kemerinin yönü hafif meyille ve Akdeniz kıyısına paralel olarak güney batıdır. Su kemeri zeminin yukarısında olmakla birlikte, engebeli arazide yolu üstündeki yüksek tepeler içinden galeriler vasıtasıyla geçmektedir. Su kemeri boyunca bu şekilde yedi yerde tepe içi galeri vardır. Sahille kemer arasındaki uzaklık 1 kilometre dolaylarındadır. Su kemerinin iki bitiş noktası vardır. 1. veya 2. yüzyılda yani Roma İmparatorluğu döneminde su kemerinin bitiş noktası o tarihte adı Elaiussa Sebaste olan günümüz Ayaş beldesiydi. (İnşaat Mühendisleri Odası dergisine göre MS 140-250 arası) Bizans İmparatorluğu döneminde ise su kemeri o tarihte adı Korikos olan günümüz Kızkalesi beldesine uzatılmıştır. Bunun sebebi Orta Çağ başında Elaiussa Sebaste kentinin eski parıltısını kaybetmesi ve onun yerine Corycus kentinin geçmesiydi. Xbox 360 sistem yazılımı Xbox 360 sistem yazılımı veya Xbox 360 Dashboard, Xbox 360 için güncellenebilir bir yazılım ve işletim sistemidir. Daha önce 16 MB'lık bir dosya sisteminde bulunuyordu. Xbox One sistem yazılımının öncülü idi. Bununla birlikte, NXE Güncellemesi ile başlayarak, bir Sabit Sürücü takılıyken veya konsolun içine yerleştirilmiş yeterli flash depolama alanıyla konsolun daha sonraki revizyonlarından biriyle düzeltilen daha fazla depolama alanı bir gereklilik haline geldi. Sistem yazılımı, en fazla 32 MB sistem belleğine erişebilir, aksi takdirde Rastgele Erişim Belleği (RAM) olarak bilinir. Güncellemeler, Xbox Live hizmetinden doğrudan Xbox 360'a indirilebilir ve daha sonra yüklenebilir. Microsoft ayrıca, sistem yazılımı güncellemelerini kendi resmi Xbox web sitelerinden PC'lerine ve ardından güncellemenin sisteme yüklenebileceği depolama ortamlarına indirme olanağı da sağlamıştır. Xbox 360 oyun sistemi, kullanıcıların gösterge panosunun işlevselliğine katkıda bulunan uygulamaları indirmelerini sağlar. Çoğu uygulama, kullanıcının belirli bir uygulama için reklamı yapılan özellikleri kullanmak için geçerli bir Xbox Live Gold hesabında oturum açmasını gerektirmiştir. Ancak, 2.0.16756.0 güncellemesinden bu yana, çoğu uygulamayı kullanmak için Xbox Live Gold Aboneliği gerektirmez, ancak uygulamanın kullanabilmesi için kendi aboneliği olabilir. Birkaç yeni uygulama haricinde, Microsoft, Xbox 360 sistemi için uygulamaları geliştirmek üzere ortaklarını, 2008'de New Xbox Experience (NXE) Dashboard güncellemesinden bu yana ekledi. Microsoft, Mart 2015'te 2014 yılında başlatılan Xbox One önizleme programının başarısını takiben, Xbox 360 önizleme programını halka duyurdu. Microsoft, hem Sony PlayStation 3 hem de Nintendo Wii'den bir yıl önce, 22 Kasım 2005'te Xbox 360 konsolunu piyasaya sürdü. Liderlik avantajına sahip olan Microsoft, tüketicinin bireysel konsolları için çeşitli özelleştirme seçeneklerini denemeyi başardı. Konsolun ön ve yanlarına uyacak şekilde çeşitli temalarla bakma şeklini kişiselleştirme yeteneği, ev konsolu kullanıcıları için çok farklı bir şeydi. Sistemde, Xbox 360 Panosu aynı konsolda parola ile birden fazla profile sahip olma yeteneğine sahipti ve her kullanıcı panoyu kendi stillerine tam olarak uyacak şekilde özelleştirebildi. Varsayılan stillerin dışında Xbox Live Marketplace'te satın alınabilecek premium temalar vardı. Başlangıçta, Xbox 360 menüsü için "bıçaklar" olarak bilinen beş sekme veya bölüm vardı, yani Marketplace, Xbox live, Oyunlar, Medya ve Sistem idi. Soldan sağa kaydırırken, her bölüm kendi benzersiz alanını belirten farklı renkli bir arka plana sahip olacaktır, ancak kullanıcılar aynı zamanda tüm bölümleri bir arka plan rengine değiştirme seçeneğine de sahipti. Ancak 2008'de, oyun sahnesi PlayStation 3 ve Wii ile olan yarışmalar nedeniyle önemli ölçüde değiştiğinde, hem kullanıcı arayüzünde hem de diğer işlevlerde önemli değişiklikler bulunan Yeni Xbox Deneyimi (NXE) başlıklı yeni bir Xbox Dashboard başlatıldı. Yeni kullanıcı arayüzü, Windows Media Center'a benzer bir navigasyon sistemine sahipti. Beş "bıçak" özellikli sekmeli bir arayüz olan "blade" arayüzünün yeniden tasarlanmış bir sürümünü kullanan Yeni bir pop-up / oyun içi Canlı Kılavuz içeriyordu. Ayrıca, kullanıcılar özünde küçük karakterler olan kişiselleştirilmiş Avatarlar oluşturabildiler. Ayrıca, Xbox Live servisi tarafından bir avatar seçilmesi gerekiyor. İki yıl sonra, Microsoft Kinect'in piyasaya sürülmesi için ayarlanan yeni bir gösterge paneli piyasaya sürdü ve gümüş dokunuşlu yeni bir kullanıcı arayüzü ekledi, ancak 2011'in sonlarında bir sistem güncellemesi yine Metro tarzı yeni bir kullanıcı arayüzü ile geldi. Windows Phone'dan ilham alan tasarım idi. Bu güncellemeyle gelen birçok yenilik, sistemi daha modern bir arayüze itti ve sosyal oyun ve medya için yeni özellikler geliştirdi. Xbox 360 kumandası öncelikle diğer video oyun konsolları gibi oyunlar oynamak için tasarlanmış olsa da, aynı zamanda bir medya oynatıcı olarak da kullanılabilir. Sony'nin PlayStation 3'üne benzer şekilde, Xbox 360 yerleşik bir medya merkezi özelliğine sahip, bu nedenle kurulumu nispeten kolaydır. Xbox 360 ile kullanıcılar videoları doğrudan sabit diske de kopyalayabilir veya bir USB bellek çubuğu ile oynatabilirler. Videoları Xbox 360'ta izlemenin iki yolu vardır. Bunlardan ilki, videoları Xbox Live Marketplace'ten indirmektir. Bu videolardan bazıları ücretsiz, bazıları ise ücretlidir. Microsoft, Xbox Live Marketplace üzerinden hangi videoların mevcut olduğunu kontrol ediyor. İkincisi, bir Media Media Extender olarak Xbox 360 kullanarak bir Windows Media Center PC'den video akışı sağlamaktır. Bu şekilde, kullanıcılar hangi videoları izlemek istediklerini kontrol altında tutarlar, ancak ne tür video izleyebilecekleri konusunda kısıtlamalar vardır. Daha spesifik olarak, sadece DVR-MS, MPEG-1, MPEG-2 ve Windows Media Videoların oynatılmasını destekler. Her Xbox 360, dahili optik disk sürücüsünü kullanarak DVD filmlerini kutudan oynatabilir, ek parça gerekmez, ancak kullanıcı isteğe bağlı bir uzaktan kumandayla her şeyi kontrol edebilir. Xbox 360'taki orijinal Xbox'taki deneyimde, görüntüyü daha iyi görünmesi için yükseltme yeteneği de dahil olmak üzere başka iyileştirmeler de var. Aşamalı tarama, Xbox 360'taki DVD çıktısının bir başka özelliğidir; yüksek çözünürlüklü destekleyen televizyonlarda film oynatırken daha pürüzsüz çıktılar üretir, ancak özel bir DVD oynatıcı kullanmak daha da fazla özellik ve ses kalitesi sunacaktır. Microsoft'tan diğer oyun platformları: bu nesil: den diğer