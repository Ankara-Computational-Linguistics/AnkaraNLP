Bu, öğrenmek ve edinmek arasında görülmesi gereken fark gibidir. Bir arabayı göstergelerine bağlı olarak- sürmeyi öğrenmek ile arabayı sonuçta –dildeki göstergelerine bağlı olmadan- sürmek iki farklı durumdur. İyiliğin ne olduğunu öğrenmek ile iyilik yapmakta bulunmak iki farklı durumdur. Veliliği bilmek ile veli olmayı edinmek de iki farklı durumdur. Bu örnekleri daha da çoğaltabiliriz. Böylesi örneklerde görülmesi gereken en önemli durum bilginin dilin göstergelerinde nesnelliğe bağlı edinilirken, yüklü olduğu anlamın değer belirimine göre öznelliğe bağlı işlevsel olmasıdır. Öznellik ile nesnelliği dil bağlamında bu iki farklı durum üzerinden daha net okuyabiliriz. İnsan, melekeleri zemininde halk edilir iken dil ile tinde inşa edilir… Ve insanın, insan ile ilişkileri sonucunda insanlaşması –insanlığını bulması- dil iledir. İnsan, insanlaşma harcı dildir. Böyledir. Ama usun tarihi, metinlerde saklıdır. Bu nedenle her metin, göstergelerine bağlı olarak yüklü olduğu anlam-değer belirimlerine göre usu açık ederler. Us sadece anlam bulma yetisi değildir, ayrıca değer belirimlerine göre yargıda bulunma, karar alma yetisidir. Her metin birçok yorum biçimine bağlı olarak –biçimsel, içeriksel, öznel, kurgusal vb.- anlaşılır, değerlendirilir, eleştiriye açıktır. Hiç kuşkusuz metni olmadığı ile anlamlı kılmak olarak yapısöküm en dikkati çekendir. Yapısöküm ile dildeki yapısalcılığa/ olgusalcılığa bir eleştiri getirilmiş olunsa da yapısöküm anlamın değer yükleminden eksik ve anlamın kendi mecrasında göstergelerine aşkın belirişine karşıt belirimlerini konumlandırarak olmadığı biçimde, işaret ettiği diğerinden – ötekinden- yoksun bırakılışının eleştirisini getirir. Yapısökümün, amacında iyi niyetli olunsa da metinde, karşıtından yoksun bırakılan anlamın bir şey ifade edemeyeceğini gösterme çabası vardır. Metinde yoksun bırakılan göstergelerin, karşıtının yerine konulması ile farklı bir anlam dünyasına kapı aralanırken metnin gerçekliliğinden de uzaklaşılır. Yapısöküm ile metne bir nevi vesvese vermiş olarak ötekinden yoksun kalmış anlamın/ ifadenin gerçekte karşıtı ile olanın bağlantısının görülmesinin mantığı güdülür. Metni yazarın niyetinin dışında okuma, çelişki ve 444 Tevhid Okumaları çıkmazlarından hareketle okuma ve aykırısında –ötekisi üzerinden okuma vb. yapısökümde görülendir. Böyle olsa da yapısökümde nedene bağlı anlam sorgulanırken gösterge-anlamdeğer üçlüsünden kopuk/ eksik bir bakışım söz konusu olur. Her metin kendi içinde anlam ve değer nitelemeleri ile varlıkta olan-bitene göre amaçsal olduğu ile anlam kazanır ve kendi içinde yapılanır. Metni kendinde olmayan öteki ile okumak metni kendi dışında okuyarak, metinden bağımsız bir okuma biçimi olarak metne ötekinin varlığı ile çanak tutmaktan öte değildir. Yapısöküm ile okuyucu metne vesveseli yaklaşmış olarak metindeki anlam bütününe, bir de böyle bak denilmiş olunur. Yapısöküm ile metinde, dilin anlam-değer-duygu-yargı yüklemleri alaşağı edilir. Özellikle yapısökümü ele almamın sebebi vesvesedir. Vesvese, belirsiz bir anlam dünyasına kapı aralamaktır. Ötekinin anlam dünyasına çanak tutmak olsa da insan belirsizliği doğası gereği sevmez ve ilkeye bağlı evrenselin değer belirimine göre de batıl olanla hak olan arası karar vermek ve bu doğrultuda yaşamak zorunda kalır. Demem o ki yapısöküm dilin ontolojisine aykırı olarak ötekini de kapsayıcı olan yeni bir dil üretme çabasının sonucudur… Dili öteki ile dolayımlı kılarken, anlatılmak isteneni karşıtlar ilişkisinde değil karşıt belirimler üzerinden anlamlı kılma çabasına tanık olunur. Demem o ki yapısöküm, anlamın doğasını anlamlı kılmaktan öte, dilde beliren değer belirimlerine göre karşımızda duran karşıt belirimleri de görmemizi sağlayan vesvesenin mantığını verir… Zaten vesvese, mantıksal gerçeği itibarı ile yapısökümdür –yapısökümden farklı değildir-. Vesvese, metinde değer belirimine göre beliren anlamlar karşısında hak ve batılı açık eden, sonuçta da hak olanı açık eden göstergedir. Yanlış doğrunun azığıdır denildiğinde anlamamız gereken de budur. Vesvese doğru-gerçek/ hak olanın yerine, yanlış-gerçek olmayanı/ batıl olanı ifade ederek algıyı değiştirmeye yönelik eylemdir. Bir ifadeyi kendi gerçekliğinin dışında ifade ederek, istenilen başka bir yöne doğru ters-düz etmek vesvesedir. Vesvese ötekini de görmemize sebep diyalektik zeminde durur. Önemli olan ise vesveseden sonra hak olandan yana mı, batıl olandan yana mı durduğumuzdur. Karşıt belirimler, insanı seçim yapmaya zorlar. Bu nedenle vesveseden sonra insanın hak olandan yana duruş alması veya karar alması, hak olanın her daim baskın gelecek olması sebebiyle lehinedir. Yapısöküm, vesvese değil de metnin ilkesine bağlı izleğine göre ifade edilenden muradı deşifre etmek olsa idi metne vakıf olarak tevil yapmak olurdu. Yapısöküm/ 445 Tevhid Okumaları bozum ile Derrida, yazılı metni ana eğilimi (izlek) doğrultusundan alarak, kendi gerçeğinin dışında olan ile vesveseli kılmıştır. İyi niyetli olunmuşsa da bu vesvesedir. Nedene bağlı doğru olanı, amaca bağlı yararlı olacak olan ile değer belirimi doğrultusunda anlamlı kılmaya çalışmak, insana anlama bağlı bakış zenginliği katsa da hak-batıl çizgisinde kafa karışıklığına sebeptir. Metnin olmasa da hayatın gerçeği ise insanın sonuçta karşıt belirimlerden birinde seçim yapacak olmasıdır. İnsan birçok anlam-değer bakışımında bulunsa da ihtiyaç ve koşullar doğrultusunda hak-had belirimlerine göre doğrultusal düşünmesi üzeri seçimler yapmak zorunda olarak diğerine ötekileşir. Ötekini görmek, insanca yaşamak için gerekli olsa da ötekinin gerçeğini/ gerçekliliğini değiştirmez. Vesveseye aldanılmaz ise eğer kendi gerçekliliği ile ifade edilenin gerçek ile olan bağıntısı doğrultusunda beliren kıymetini daha iyi anlarız. Vesvese, iyi niyetli olarak ötekinin de farkına getirmek ve ötekinin de kendi ilişkilerinde -gerçeğe bağlı olmasa da- gerçekleştiğini görmek ve öteki ile görünüş bulunduğun idrakini edinmek adına kullanılabilinir… Ama bu durum etik olmaktan öte dolambaçlı bir yoldan gerçeğin sunumu olur ki gerçek olan, dolayımda gizilken kendi beliriminde de bir o kadar yalın olması sebebiyle dolambaçlı ifade edilişi, gerçeği yalınlığından koparmak olur… Ki bu da insanı idrakinde- anlayışında gerçeği edinmekten öte, gerçeğe karşı şüphelendirebilir. Yapısökümün amacına bakıldığında ötekinin gerçeğine uyanış için anlam-değerduygu-yargı yüklemlerinde bulunmak ile metafizik aşılmaya çalışılarak, dilde bütünleyici olan gerçekçi bir zemin olanağı edinme çabası vardır… Ama gerçekte tercihler, hak-batıl çizgisinde gerçekleşir. Tamda bu durumda ötekine/ ötekinin farkındalığı gösteren ifadede gerçekçi olmakla ötekini de kapsayıcı olan bir dil kullanmak, spekülatif düzeyde metafizik yapmak olur. İnsanın doğadaki tarihsel ilerleyişi ve tinde gelişiminin gerçeği, anlam zemininde değer ediniminde ki hakbatıl çizgisinde beliren diyalektikte karşıt belirimlerde taraf olmaktır. Bu da yaşamın kaçınılmazıdır. Bu manada her söylem, anlam-değer-duygu-yargı yüklemleri bağıntısında görünüş bulan gerçeklik idrakine göre taraflık üzeri belirir ki söylem üzerinden bütünleyici bir dil edinmek, anlamın değer belirimleri sebebiyle görünür olan diyalektiğin gerçekliliği gereği mümkün değildir. Bu sebeple ve vesvesenin/ vesveseye bağlı yapılmak istenenin bütünleyici değil, gerçekten uzaklaştırıcı olması sebebiyle ötekini de kapsayıcı bir dil oluşturması beklenemez. Bu, vesvesenin mantığına aykırıdır… Ama İslam'da tevhid –özellikle Anadolu irfanı -tevhid- anlayışı, ilkeye bağlı bütünleyici bir dile zaten sahiptir. Vesvese ile ötekinin gerçeğine vakıf olarak belki tevhidi değerinde daha iyi 446 Tevhid Okumaları anlamaya olanak bulabiliriz, daha da fazlası değil. Şeytana baktığımızda da Tanrı'nın yerine doğayı, iyinin yerine kötüyü, doğrunun yerine yanlışı, hidayetin yerine sapkınlığı, selametin yerine şiddeti vb. –evrensellerin yerine zılli olan görünüş belirimlerini- koyarak fevri olarak yapısöküm yapmakta değil midir. Demem o ki Derrida yapısöküm ile anlamın doğasına ait –yanlış zeminde bulunarak olumlu bir şeyler söylemek/ yapmak isterken, amaçsallıkta – yönelmişlikte- farklı belirimlere sahip değerler dünyasına kapı aralamış olarak tamda bu nokta da metafizik yapmıştır. Kanaatim o ki bunu da anlamı yanlış zeminde yorumlayarak yapmıştır. Anlam hakkında söylediği çoğu şeyin doğruluğu ile anlamın doğasından uzak ifadelerde bulunduğu da görülmektedir. Dili, değer yükleminden öte sadece anlam odaklı ele almak eksik ve yanlış değerlendirmelerde bulunmaya kapı aralamak olur. Kanaatim o ki Derrida, filozof olmaktan öte bir dil betimlemecisidir. Sokrat'ın sorgulamaya dayalı sözde yaptığını, yapı söküm/ bozum ile yazımda yapmaya çalışmıştır. Yapısöküm olarak sıfatlandırılan ise dinde vesvese ismi ile adlandırılandır. Vesvese de insana bir önerme olarak sunulur. Gerçekten ayrımcı olarak, düşünceye sunulur. Yukarıdaki dil-gösterge-anlam-değer ifadelerinin tamamı da bu noktaya dikkat çekmek için bir eleştiriden ibarettir. Anlam, kendinde bitimlidir ve değer belirimlerine göre bitimsiz bir biçimde kullanılmaya ve kendi bütünlüğünde zenginleşmeye açıktır. Anlamın hangi amaçla kullanıldığını ise hak-batıl belirimlerine göre ayrıştırmak ve hak olana göre kullanılır kılmak, her anlamı hakkı gereği zevk etmek olur. Yoksa Derrida'nın anlam oyunu bitimsiz bir oyuna dönüşür dediği gibi bitimsiz bir anlam oyunu yoktur. İnsan değer belirimlerine göre anlamı –kendinde-, işlevinde kullanmış olarak bitirir. Her anlam, karşıt anlam belirimleri ile insanın önüne seçimler sunar ve kararlar aldırtır. Her insan aldığı kararlar ile anlamı kendinde ya işlevinde canlı kılar ya da ölü kılar. Bir daha söylemek gerekirse anlam doğası gereği dirimselliğinde ve bütünlüğünde öznel kılınmış olunması sebebiyle erildir… Eril olduğu içindir ki edilgen olarak kaygan bir zemine neden olmaz… Ama göstergesinin, amaç belirimleri doğrultusunda değer belirimlerine göre yargılar sonucunda yüklendiği anlamlardaki sapmaları nedeniyle insan, dilde kaygan bir zeminde yürür. -Vesveseli düşünmenin, yapısökümün- beni yorduğu kadar başka bir şeyin beni yorduğunu hatırlamıyorum.Konumuzun kendi akışına dönersek… Söylem, spekülatif bakışımda bulunmaya sebeptir. Sonuçta söylem gerçekleştiğinde insana, varlık aynası olarak zaten 447 Tevhid Okumaları spekülatiftir. Dilin doğasında, spekülatif olarak gösterge olan nesneleri (sözcük ve cümle) ile yansıtmalı –ayna tutmalı- bir biçimde yapısallık bulunur. Dil zemininde, spekülatifliği ve diyalektiği belirli kılan ise amaçsallıktır. Amaç belirimlerine göre idealara bağlı olarak söylemde verilen, anlamın değer nitelenmesi sonucunda insan, yönelmişliklerde bulunur. Bu durumda insan söylemde, anlamın tek başına kendisi değil, değer yükü almış anlam ile taraftır… Ve insan ve doğayla ilişkilerinde diğerlerini yabancısı olduğu ölçüde başkası, karşıtı olarak bulduğu ölçüde de öteki olarak bulur. Başkalılığı, ortak anlam ve değer edinimi ile duygu belirimlerinde aşar. Ötekiliği ise ortak amaçlarda amacın bütünleyici özelliği olan ortak duygu alanlarında aşma olanağı edinir. Bu durumda insan, başkası olan öteki ile kendini gerçekleştiren olarak kendini bulacaktır… Ötekinin kıymetini ise yokluğunda anlayacaktır. Yokluğunda kıymetli olacak olan ile hukuk zemininde hak-had belirimlerine göre ilişkilerde bulunmak ise insan için kayıplardan önce olması gerekendir. Bu, başkasını öteki kılmadan, ortak yaşamda insanın diğeri ile kendini gerçekleştirmesinin de gereğidir. Dilin erilliği –olgusallığında-, hiç kuşkusuz koşullandırması ve yönelmişliklere sebep vermesi sebebiyle tartışılmaz olandır. Dil erilliğiyle, insanın bilinç zemininde/ tanrısal alanda diğer melekeleri zemininde halk edilmesinin en önemli unsurudur. İnsan kendini olgusal bilişinde hilededir, ilkeye bağlı edimlerinde kendini gerçekleştirirken hilesine aşkın kendini bulur, kendine uyanmaya da yol bulur. Dil ortak anlam ve değer yüklemleri ile ortak neden ve erekselliğe göre biçim kazanmasında yapısaldır. Böyledir ama dil, öznenin anlayışına biçim veren anlam ve değerler dünyasına göre yapısal olmaktan daha çok gösterge olarak çağrıştırdığı, karşılık gördüğü anlam ve değer belirimlerine göre esinlenmeye sebep çağrımsaldır ve amaca bağlı olarak iç dünyada çözümseldir. Her insan kendi anlam-değerler dünyasına göre bu doğrultuda çağrımsal okur, anlar ve anlamın veya imgenin içeriğinin görünüşe gelişi ve dirimsel kılındığı duygusuna bağlı olarak yargısal bakışımdan kaçamaz. Dildeki her göstergenin taşıdığı anlam yükü, çağrıştırdıkları ile kıyaslanmış olarak anlaşılır olur. Dildeki her gösterge kendi başına bir anlam yükünde bulunsa da, öncelikli kılındığı diğer göstergeler ile bağıntılılığına göre bir değer yükü kazansa da düşüncede çağrıştırdıkları ve karşılık gördükleri ile anlamlı kılınan olarak diğer göstergeleri ile beraber anlam kazanır. Sözcük ve cümle ilişkisi buna örnektir. Dil olgularına bağlı yapısal kılınmışlığı ile bir göstergeler bütünü olarak görülür. Böyle olsa da söyleme bağlı görünüşü ile muhatap alınan öznenin iç dünyasının 448 Tevhid Okumaları anlam ve değer belirimlerine göre anlayış biçiminin belirli kılınmasında, anlamın izafi algılanması değil de izafi değerlendirilmesi sebebiyle, söyleminde kast edilenden farklı olarak öznede karşılık görmesi doğrultusunda geldi-geçti durumunda bulunur. Her insan, anlayışı kadarı ile anlar ve her insan anlamın kendisinde ki değer niteliğine göre aynı biçimde yargısal olarak anlamı edinmez. Böyle olsa da anlamın doğasında bütünlük ve bütünlüğüne bağlı olarak da erillik bulunduğundan anlam, söylemin bütünlüğünde korunduğundan dolayı herkes tarafından aynı biçimde anlaşılabilinir. Böyle olmasaydı eğer ortak dil ve değerler bütünü edinerek toplumsallaşmaya kolay bir olanak bulunamazdı. Kur'an'da farklı diller de halk edilmenin, buluşulup anlaşılması için olduğu vurgulanır. Yani anlama bağlı olarak dil, ortak buluşma adresidir ama anlama bağlı olarak edinilen değerler farklı yargısal bakış açıları ile birbirimizden ayrılmamıza ve ötekileşmemize de sebeptir. Anlam, özneldir ve idealara (güzellik, iyilik, doğruluk) iradeye, amaca bağlı yönelmişliklere sebep olarak değer niteliği kazanması ile insanın insan olmasının zemini olur. Bu nedenle insan, bulduğu, edindiği anlamlara bağlı olarak değişken ve ürettiği ayrıca edindiği değerlere göre de karakter yapısallığında dönüşümde bulunan yapısallığa haizdir. Anlam, öznel alanda insanın anlam ve değerler dünyasına göre karşılık buldukça anlaşılır olandır. Böyle olduğunda öznelliğe bağlı olarak anlaşıldığı ölçüde görüşe ve iradeye bağlı yönelmişliklere sebeptir. İnsan, anlamın eril olan dirimselliği karşısında edilgendir. Edilgen öznellikte anlam anlaşıldığı ölçüde gerçekleşirken, öznenin değer edinimine göre özgün bir bakışımda bulunması ile insanı görünür kılar. Anlamın amaca, yönelmişliklere bağlı değer yüklemi ile yargısal bakışımda görüş vermesi göstergesine aşkınsal/ dolayımsız olarak duygusunda bakmaktır. İnsan anlamın duygusunda halk edilmeye başlar, değer nitelemesiyle beraber de doğar. Bu nedenle her anlam ve değer ediniminde insan hep yeniden halk edilir… Anlama ve değere olan inanmışlıkta ise hilede bulunur… Nedenini anlam karşısındaki edilgenliğinde bulurken, değer edinimi ile erillikte insan olmanın ereğinde doğmuş olarak kendini bulur. İnsan dilde anlam bulma ve değer edime ile halk edildiği içindir ki dilde ki anlam ve değer edinimlerine göre de değişken var oluşa haizdir. Her devir, dilinde bulunan anlam ve değer edinimlerine göre biçimlenen insanın devridir. Her devir bu nedenle bir anlam ve değerler ile biçimlenen olarak görebileceğimiz bir zihniyetin 449 Tevhid Okumaları belirimi olarak görünür. Kur'an'da ki nebiler devirlerini bu açıdan değerlendirmek gerekir. İnsan bu bağlamda her devirde, diğer devirleri de miras bırakılan anlam ve değerler doğrultusunda kendinde dil ile edinilmiş zihniyet olarak kendinde canlı/ dirimsel bulur. Bu nedenle de insana hep aynı devrin insanı olarak bakamayız… Ama tümelinde insan olarak gördüğümüzü ana karakter belirimine göre insan olarak görürüz. Bundan da öte insanı, zatı ile aşkın duran ama sıfat ve esma tavırları ile de aşkınsal olan Allah ile gördüğümüzde ise bulunduğu varlık mertebesinin hakkını yaşar görürüz. Elbette ki anlam, göstergesi ile beraber çağrışım yaptığı –karşılık gördüğü diğer anlamlara da gösterge olur ve göstergesi olduğu ile bakıldığında anlam anlaşılır olandır. Yani anlamın diğer anlamlara çağrımsal olarak gösterge olması anlamın yitimi değil, edilgen kılan ve yönelmişliklere sebep veren doğası gereği bütünlüğünü içerik olarak amaçsal olanda korumasıdır. Her anlam çağrıştırdığı ile beraber yönelmişliğe bağlı değer nitelemesi ile amaçsallıkta bütünlenmiş olarak kendine yer edinir. Anlam olarak nedeninde yitirilen, amaçsallıkta korunan olarak bellekte korunur. Bu durumda önemli olan, insanın amaçsallığına bağlı olarak anlamını edindiğini değer yüklemine bağlı olarak kendinde tutmasıdır. İdealar (özellikle iyilik, doğruluk ve güzellik ilkelerini belirtmekteyim), anlam arayışının potansiyel güdü ve irade belirimleridirler. İnsan, bilmeyi irade etme güdüsünü idealar zemininde bulur. İdealar, anlam ile bilinçte buluştuğunda ise her anlam değer nitelenmesine maruz kalarak insanın yönelmişliklerinde yer edinmiş olur. Dil olgusallığında anlamlar bütünü olarak insanı belirli kılan ama söylemde değerler bütünü olarak da amaçsallıkta, çeşitlilikte belirmesine neden olan olarak da görülür. Değerler ile her söyleme bakıldığında eleştiriye açık olunduğu görülür. Anlamlar ile her söyleme bakıldığında ise mertebesinde zevk edilmesi gerektiği ile bakılır. Sözlü söylemde anlam çağrımsaldır ve duygusunda dirimseldir. Metin söyleminde ise anlam, metnin ilkesi ile biçimsel olan yapısallığına bağlı olarak yerini korusa da muhatabının anlayışı ölçüsünde okunur. Okuyucu, anlam ve değer dünyasında metnin çağrıştırdıkları ile metne hep değerlendirmeli/ kıyaslı olarak yargısal bakarken metinde anlama zemin arar. Duygusunda edindiği her anlam metinin bütünlüğünde anlaşılmasına olanak verir. Bu da yapı merkeziyetçiliğe sebep olur. Böyle olsa da anlam, metnin bütünlüğü içinde korunurken amaç belirimlerine göre değer nitelemelerinde bağıntılılık kurulmadığında kendi içindeki gelir-geçer ifadelerde çelişkiler görünmesi ve okuyucunun anlam ve değerler dünyasındaki 450 Tevhid Okumaları farklı varlık mertebesi algıları sebebiyle metin, yapısallığındaki sağlamlığını koruyamaz. Eleştiriye maruz kalır. Böyle olsa da okuyucu anlam ve değer çağrışımlarına göre kendinde anlam zemini ararken, anlam genelde söylemde yüklendiği değer niteliğine göre okuyucuda karşılık görmez… Anlam okuyucuda okuyucunun bulunduğu bilinç mertebesindeki anlam ve değer algılarına göre yer edinir. Anlam gerçektir, gerçeği görünür kılmalıdır. Dilin zamansal süreçte yüklendiği anlamlar ve değerler değiştikçe her metin, söylemcinin kast etmek istediği amaçtan uzak, kendi anlam bütünlüğünden de öte anlam kazanır. Önemli olan ise metni kişileştirmeden, metne bağlı olarak metni kendi bütünlüğünde ilkelerine bağlı olarak okuyabilmektir. Böyle olduğunda, metne olumsuz düzeyde eleştirel yaklaşmaktan öte, söylemcinin anlam ve değerler dünyasını anlamaya yol edinilir. Metin, aslına bağlı olarak en yakın açıdan okunmaya çalışılmış olunur. Kur'an derslerinde yapmak istediğimizde buydu. İnsan, değer edindikleri ile bakışımda iken muhatap olduğu söylemdeki kast edilen anlamları, kendisinde yaptığı çağrışımlara ve karşılık görmelere bağlı olarak yönelmişlikleri sebebiyle söylemde ki asıl karşılığına göre idrak edemeyebilir. Dilin tarihsel ve eklemlenmiş sözcük yapısallığı da dildeki göstergelerin yüklü olduğu anlamlarda değişimlere veya vurgusuna bağlı olarak çeşitlenmelere sebep verebilir. Anlamın usta, tarihsel yürüyüşünde elbette ki istikrar yoktur ama aldığı değer nitelemelerine göre çeşitlenmesi ve zenginleşmesi vardır. Bu nedenler ile dil söylemde, öznel değer yargıları ve yüklendiği anlam çeşitliliği sebebiyle kaypak bir zemin olmaktan öte, akışkan ve belirsizliklere açık kaygan bir zeminde olsa da anlama bağlı olarak olgusallığını koruduğu yapısallıkta görülür. Demem o ki dilde anlamın olgusallığı korunurken, anlamın değer nitelenmelerine göre ucu açık kullanılışı dili, kabullere bağlı söyleminde kaygan bir zemin kılar. Dil, hem kendi yapısallığında anlam değil, amaca bağlı değer nitelemelerinde belirsizliğe (muğlâklığa) açık göstergeler ve söylemde ifadeler içermesi hem de öznelliğe bağlı değer bakışımları sebebiyle, olgusallığında ne kadar yapısal ise de yapısallığı zemininde söylemde belirsizlikler içerir. Bu bağlamda dini ve felsefi metinler önemli bir çalışma alanı olabilir. Felsefe tarihinin eleştirel bir sürece tabi olarak gelişmesi de bu bağlamda görülebilinir. Dilde anlam birimleri amaca bağlı olarak sözcük diziminde anlamın değer nitelenmesine ile yeni anlamlara taşımasıyla zenginleşir. Değer nitelemeleri, her ne kadar göstergenin yüklendiği ana anlama bağlı olarak göstergeye anlam zenginliği katsa da göstergeyi kendi başınalığına anlam belirsizliğinde bırakır. Böyle 451 Tevhid Okumaları olsa da her gösterge, anlam birimi olarak amaca bağlı gösterge diziminde, anlam izleğinde değer yüklenmiş olarak dilin yapısallık kazanması doğrultusunda dilde açık anlam yükü ile ifade edilişinde yerini alır. Dilde değer belirimi, dilin yapısallığını zorunlu kılar. Değer belirimi olan gösterge diziminde, anlam izleğine göre her gösterge, amaca bağlı olarak dilde yerini alır. Kasti veya öznenin bilgisi dâhilinde olmayanın ifade edilmesi dışında dil, değer yüklemi olan anlam ifadesinde kesinlik içerir –muğlâklığa yer verilmez-. Dil değer yüklemi ile söylemde amaca bağlı olunması sebebiyle ve anlamın ifade edilmesi gereği ile olgusallığında (gösterge diziminde) ve söyleminde (ifade ediliş vurgusuna göre) yapısal olmak zorundadır. Dili kullanan özne, amacında menfaate, ihtiyaca bağlı açıklık bırakmakta ise dil, kendi içinde ki muğlâk ifadeler ile yapısallığında örtülü anlatıma haizdir. Özne, anlattığının bilgisine tam anlamı ile vakıf değilse, tutarsız ifadelerde bulunur. Dilde tutarlılık, örtülülük, netlik, açıklık dilin nasıl ve hangi amaca bağlı olarak kullanıldığı ile alakadardır. Bu da dilin yapısallığına engel değildir. Anlam, özde dirimsel olmak ile beraber tümelinde erildir ve amaca bağlı olarak dildeki gösterge dizimine göre değer yüklemi aldığında ise izleğinde yönlendirici olarak iş görür. Bu da dili yapısal kılar ve değer yüklemi ile dil tamamı ile gösterdiğinden bağımsız olarak metafizik bir yapısallığa haizdir. İsterse bu bilimsel bir ifade olmuş olsun. Bu bağlamda varlık sorunu bir dil sorunu olarak da önümüzde durur. Çünkü dil, varlığın kendisinden öte, dillendirildiği ve dillendiren öznenin de kendisini varlıktan ötelediği, ikiliğe düştüğü, düşünce alanını da belirli kılar… Düşünce alanında varlığı ve var oluşu düşünen, düşünce nesnesini özneliğe dışsal ve öte kılar. Böyle olsa da dil ile varlık alanında olup-bitmekte olanlar içsel kılınırken –tinsel alana taşınırlarken-, dışsal belirimlerine göre belirli kılınırken, dil varlık aynası olarak biçim kazanmış olur. Dil ile görüş sahibi olurken dilin ayna oluşu ile olan-biteni anlamlı kılarız. Aynanın gerçeği, yansıtma ve dışsallığa bağlı olarak görüş sahibi olmaktır ki bu anlamda dil zaten varlık aynasıdır. Bu bağlamda dilde sorunsal olan ise yansıtıcı olan gösterge olarak kavramın bilinçte karşılığı olan anlam idesi ile karıştırılmasıdır. Kavram gösterdiği değil, gösteren olarak gerçekte olana ayna tutar. Gösterilen ise göstergesi ile kendisine doğru anlam bulma ile yürünendir… Ki varlık, kendinde gerçekliği ile insana uzak dursa da dil ile gerçekliğine doğru yürünen olarak yakinlik kurulandır. 452 Tevhid Okumaları Demem o ki dilin kendisi, varlığın ve mevcudun hakikati değil, varlığı -mevcudu onamanın göstergesi iken varlığın –mevcudun hakikatine doğru yürümenin de zorunluluğudur. Sonuçta ise varlığın -mevcudun hakikatine ne-liği ile değil, özne yükleminde kim-liği ile varılır. Bu da tamamı ile keşfi ve irfan düzeyinde bir tanıklık ile edinilmiş ve böylesi tanıklığa sebep verecek bir dil ile edinilecek olandır… Ki tevhid böylesi bir dildir. Bilim dili ile varlığın ne-liğine tanık iken varlığın mevcudun hakikatine örtülü kalınır. Tevhid dili ile varlık -mevcut, ne-liği ile değil, aslına bağlı değer yüklemi ve öznelliğine bağlı olarak tanık olunandır. Bu bağlamda varlık –mevcut hakikatine bağlı olarak bilinemez olan değil, bilinebilir olandır neliği değil, yaşamsal olarak kendiliği – hem hal olarak- tecrübe edilebilinecek olandır. Bu durumda dil, kendilik belirimi olarak özneye tanık olmamızın, özneyi ifadesinde bilmemizin varlık aynası olarak ne-liğe aşkın görüş sahibi kılar. Dil, bilmenin nesnesi olarak varlığa –mevcuda insanı öte kılsa da öznel olması ile öznenin kendini ifade etmesinin nesnesi olması üzeri konuşma ediminde özneye öznel belirimi ile tanık olmanın yansıtıcısı olur. Bu bağlamda varlıksal düzeyde dil sorunsallığını, dilin mevcudu nesnellikte bilmenin ussal nesnesi olarak öznel olduğunun ve mevcudatın hakikati olan öznenin/ öznelliğin görünüşe taşınmasının nesnesi olduğunun idrakinde olarak aşmak gerekir. Bu da ya-ya da ile tercihlerde bulunmakla değil, hem-hem de ile ayrıştırmadan tamlayıcı bakış açısı –anlayış ile mümkündür. Varlığın hakikate ait –öznel yönü ile dinsel açıdan ve mevcudatın doğaya ait nesnel- yönleriyle bilimsel açıdan görülmesi elbet ki gereklidir… Ama doğaya ait olanın tine ait olanın görünüş bulmasının nesnesi olduğunun idrakini verecek, anlayışını oluşturacak bir dile ihtiyaç vardır. Bu durumda dinde de nesnelliği ve öznelliği aynı kılma zannında bulunan vahdeti vücut itikadı ile değil, öznellikten bakan bir tevhid itikadı ile bir dil edinilmesi şarttır. Bu bağlamda, her şeyi Hakk görmek tevhid değil, her şeyde Hakk'ı hakkı ile görmenin tevhid olduğunu da belirtmek gerekir. Böylece Kur'an çizgisinden sapmadan bir tevhid dili edinmiş bulunarak, mevcudata -nesnelliğe aşkın öznel belirime göre fizik nedenselliğe aşkınsal olan amaçsallığa bağlı olarak bakışımda bulunma imkânı bulabiliriz. Bu doğrultuda derslerimiz ile yapmak istediğimiz bir durum da varlık –mevcut, logos, anlam, değer hakikat açısından daha doğru bir gösterge olacak bir dil edinmek ile varlık bilimsel sorularımıza (ne, neden, nasıl, ne için, kim, kimim) da cevap bulmaktır. 453 Tevhid Okumaları Dil, sadece anlama bağlı olarak gösterge dizimi, anlam izleği doğrultusunda değer yükleminden ötelenerek anlamlı kılınırsa eğer çelişik ve felsefi olmayan betimleme niteliğinde ki ifadeler ile beraber eksik veya yanlış anlam nitelemeleri ile doldurulmuş olunur. Dilin gerçeği, öznel olması kadarı ile gösterge de olmasıdır. Öyle ise dil, hakikat çizgisinden uzaklaştıracak biçimde üzerinde herkesin rahatlıkla değişiklik yapacağı bir alan olmayacak kadar kıymetli olduğu için dikkat etmek gerekir. Dili, değerler gerçeğini öteleyerek sadece nesnel olgusallığa bağlı salt anlam yükünde anlamlı kılmaya çalışmak da bir o kadar eksik ve yanlış yargılarda bulunulmasına sebep olabilir/ olmaktadır da. Dilde ki ötekilik/ karşıt belirime bağlı ifadeler ise değer yüklemlerine göre -insanın anlam ve değer varlığı olduğundan bahsetmekteysek- insanın öteki ile varoluşunun gerçeği sebebiyle zaten hep olacaktır. Bu da diyalektiğin gerçeği olarak insan tininde görünüş bulur. Bununla belirtmek gerekir ki Heidegger'in de dediği gibi varlık anlama yetisi ile tüketilemez ama anlama yetisi ile dilde belirli kılınır. Dilde yüklendiği anlam ve değer çeşitliliği ile de bir o kadar zenginleşmiş olarak insan tininde yerini alır. İşte bu zenginleşmedir ki dili hem spekülatif kılar hem de metafizik kılar. İnsan bu bağlamda dilde metafizik belirimi ile halk edilendir. Bu nedenler ile dil anlam belirimlerinden daha çok değer belirimleri ile kaygan bir zemindir. Bunun dışında sadece anlam yüklemi olarak dilin kaygan bir zemin olduğunu belirtmek eksik bir söylev olur… Ki bu da anlamın doğasına yabancı olunduğunu –yani anlamın zorunluluklarının bilinmediğini gösterir. Bunla beraber sadece söyleme bağlı olarak anlam değişkenlerine göre her söylemi çelişkileri, eksikleri, eğilimleri ve ilkesinden uzak ifadeleri doğrultusunda ele almak eksik ve vesveseli bir yaklaşım olur. Demem o ki değer nitelemelerinden eksik olarak yapılacak/ yapılmış olan, söylemi anlama çabası, anlamın doğasından öte anlamı barındıran söylemi vesveseli görme değil de söyleme vesveseli olarak bakmak anlamına gelir. Söyleme vesveseli bakmak söylemi ilkesine bağlı bütünlüğünden uzak anlamlı kılma ve anlam bütünlüğünden koparmak olarak zorlamadan ibaret olur… Bu durumun uslamlamaya katkısı ise söylemin ilkesine bağlı olarak okumaya olanaklı olunduğunun veya kendisinin ne olmadığının anlamlı kılınmasına da yardımcı olabilmesidir. Söylem yorumdur, yorum olan ise anlama değer niteliği yükleminde bulunarak anlamlı kılmaya çalışma çabasıdır. Her anlamlı kılma çabası –söylemin- asli ilkelerine bağlı olarak söyleme başka bir açıdan mercek tutmaya benzer. Söylem 454 Tevhid Okumaları yorumsal olduğu içindir ki söylemde amaç edinileni değer yüklemine göre anlamaya çalışmak gerekir. Hiç kuşkusuz, dilde önemli olan bir durumda dildeki çeşitliliktir. Varlık ve varoluşta olgu ve olayına bağlı olarak işaretler edinmek ve bu doğrultuda seslendirmek dili – usu açık eder. Çünkü her ilişkilendirme usun belirimidir… Ve dil, kendi gerçeğini ilişkilendirmek de bulur. Dilde çeşitlilik tarih, coğrafya, kültür vb. belirimlerine göre karakter kazanması ve seslendirmede farklılıklar göstermesi ile açık olur. Böyledir ama tarihin süregetirisi olarak ilkeye bağlı ihtiyaç belirimlerine ve amaca bağlı değer belirimlerine göre dil, ortak aklın belirimi olması ile görünüş bulur. İlkeye bağlı gereksinimler ve amaca bağlı değer belirimlerine göre ortak dil ediniminde ise usun gereği olarak söylemde farklılıklar görünür. Toplumsal ihtiyaç ve etnik değer belirimlerine göre geliştirilen siyasi dil nesnesini bilmeye ve bildirmeye yönelik geliştirilen, teknik düzeyde şekillenen bilimsel dil içeriği, duyguyu vermeye yönelik gelişen sanatsal dil anlamaya, anlamlı kılmaya yönelik geliştirilen felsefe dili özneliğe, Allah'a tanık kılmaya yönelik gelişen tevhid dili bu bağlamda örnek olarak gösterilebilir. Bu durumda dilde disiplinler, ilkelerine bağlı olarak gelişen farklı us alanları olmaları ile birbirinden ayrılırlar. Disiplinlerin söylemleri itibarı ile belirginleşen ayrılığı dili sorunsal kılar. Böyle olsa da sorunsal olan dil değil, dilin belirimi olan usta, belirginleşen neden ilke ve amaca bağlı değer belirimlerine göre düşüncenin şekillenmesidir. Şekillenen düşünce ne kadar belirgin çizgilere sahipse, diğer düşünce alanlarından farklılık göstermek zorunda kalır. Nasıl ki kültüre ait diller arasında ilişki kurmak için tercümanlara ihtiyaç vardır. Farklı dil disiplinleri (ilimler ve bilimler) arasında zorlama ile değil de varlık ve varoluşta ilkelerine bağlı olarak izafi belirimler doğrultusunda bağıntı kuran tercümanlara da ihtiyaç vardır. İlimler arası disiplin varlıktan, varoluştan hareket ile ortak aklın oluşturulması adına da önem taşır. Dil de disiplin, her bir düşünce alanın varlık ve varoluşun hangi safhasında gerçekleştiğine tanık olmak ve anlamlı kılmak adına da önemlidir. İslam kaynaklı olarak Hazreti Nebi'nin kimi hadisinde ilmi on sınıfa ayırdığı bilinir… Ama ilim beden –sıhhat/ sağlık ve din ilimleri olarak ikidir dediği hadisi şerifçe malumdur. İslam kelamcıları tarafından ilmin, uygulamada fıkıh ve kelam olarak düşünce tarihinde sınıflandırıldığını da görmekteyiz. Bunun ile beraber ilmi yedi sınıfa ayıran Farabi ve ilmi dünyevi ve uhrevi ilimler olarak sınıflandıran (tasnif) eden Gazali düşünceleri ile hangi yönde ilmin gelişmesi gerektiğine yön 455 Tevhid Okumaları vermişlerdir. İlimlerin tasnifi hangi ilimlere öncelik verilmesi gerektiğini de beraberinde getirir. Felsefe tarihinde Platon'un aritmetik, geometri, astronomi, harmoni, diyalektik vb. olarak ilimleri sınıflandırır. Aristoteles ise pratik, poetik ve teorik bilimler olarak üç sınıfta ilimleri toparlar. Felsefe tarihi ve bilimler tarihi sürecin ilmin/ bilimin farklı biçimlerde sınıflandırıldığına tanık olunur. Modern yaşam ile beraber toplumsal yaşamda ihtiyaç duyulana göre bilimlerin akademi de yer aldığını söylemek hata olmaz. Her tarihte ihtiyaçlara göre okulların ilgili ilimler ile uğraştığı da göz önünde bulundurulursa eğer gerekli olana göre öncelenmesi gereken ilimlere yer verildiği ve bu doğrultuda ilimlerin doğal bir süreçte sınıflandığı görülür. Bilimleri merkezi bilimler, sosyal bilimler ve doğa bilimleri olarak üç kategori de sınıflandırıldığı da olmuştur. Böyle olsa da ilimler nedenlere bağlı olarak anlam bulmaya çalışılan bilimler ve amaca bağlı görülen değer belirimlerini üzerinden edinilen bilimler olarak iki şıkta toparlanırlar. Nedenler dünyasına bakan bilimler sebep-sonuç belirimlerine göre mantıksallığını oluşturan, doğa bilimleri (Fizik, kuantum mekaniği, tıp, biyoloji, kimya, coğrafya, vb.) ve merkezi bilimler (matematik, dil bilimi, teori, felsefe, felsefenin başlıklarından olan mantık, metafizik vb.) olmak üzere iki şıkta görülürler/ görülmesi de gerekirler. Özellikle doğa bilimleri nesnel dünyayı anlamanın -bilmenin bilimleridir. Merkezi bilimler ise olan-biteni nasıl ve neye göre bilineceği ve anlamlı kılınabileceğinin ilimleridir. Merkezi bilimler nesnel ve öznel dünyayı anlayabilmenin ilimler kavşağı gibidir. Değer belirimleri ile ilgili bilimler ise sebep-gerekçeye göre amaçsal belirimlere doğrultusunda mantıksallığını oluşturan, sosyal (toplumsal) bilimler (sosyoloji, siyaset, ekonomi –iktisat- vb.) ve özne bilimler (estetik, etik, psikoloji, dinbilimi ve din bilimleri vb.) olmak üzere iki şıkta görülmesi gerekirler. Bu insani bilimler ile de özneye göre belirli olan öznel dünya bilinmeye çalışılır ve amaca bağlı olarak nesnel dünyanın da anlamlı kılınmasının nedenleri sebep-gerekçeye göre anlaşılmaya çalışılır. Bilimlerde bir öncelik istenirse eğer Merkezi bilimler ile doğru düşünebilmenin ilmi özne bilimler ile varoluşu anlayabilmek/ anlamlı kılabilmenin ilmi Doğa bilimleri ile de doğada olup-bitenler bilinmeye çalışılırken, sonuçta da özne için nesnel kılınanın ilmi edinilir/ edinilmiş olunur. Demek istediğim değişen ilişkiler, talepler ve belirlenen/ belirli kılan koşullar doğrultusunda öncelikleri belirleyerek ilimlerde sınıflandırma da bulunmak hata –yanlış- değil ama göreceliliğe göre değişken ve zordur… Ama ilimlerin çoğalması ve farklılıklar arasında görüş açılarının genişlemesi nedeni ile merkezi ilimlerden kast ettiğim ilimler ile ilimlere izafi (göreli, bağıntılı) olarak ne ile nasıl bakabilineceğinin öğrenilmesi bu devirde gerekli olmuştur. 456 Tevhid Okumaları Her ilmin/ bilimin diğer bilimler ile ortak ilkeleri ilimlerin tasnifini ve mantıksallığına bağlı değer –dizisi- belirimleri (paradigma) ise ilimlerin disiplin edilmesini –birbirine indirgenerek okunmasını- zorlaştırır… Ama mantıksal gereklilikler ve ihtiyaçlar doğrultusunda ilişkilendirilmelerde bulunmak ve bu doğrultuda birbirlerinin izleği olmaları ilimleri izafi olarak tasnif etmeye nedendir. Bizlerin bu çalışmalar ile yapmak istediği de bir bağlamda -felsefi olarak fazla önemi olmayan- ilimlerin tasnifinden daha çok -felsefi olarak da önem taşıyan/ taşıması gereken- ilimler arası disiplinin, varlık ve varoluş belirimlerindeki izafi görünüşleri aşarak yapılabilinir olduğunu göstermektir. Bunun için de yapılması gereken klasik ve bilimsel mantık biçimlerindeki katı düşünce prensiplerine aşkın mantık biçimleri (diyalektik, sibernetik, holistik, spekülatif vb.) ile de düşünebilmektir. Her disiplinde geliştirilen paradigmaların ilkeye bağlı ortak noktaları olan-biteni, yaşanılanları birçok açıdan zevk ederken, bütüncül (holistik) olarak görmeye, anlamaya, anlamlı kılmaya olanak verir. Bu bağlamda da kendine vazife çıkarması gereken Allah'ın varlığının muhit ve vahit olarak kapsayıcı olması sebebiyle, her ne kadar tevhid ehli olsa da felsefeye ihtiyaç vardır. Değişen koşullar-ihtiyaçlar-taleplere göre gelişen her yeni bilim ile de mantık biçimlerinde ayrıştırıcı değil de bütünleyici olmak, daha doğru anlaşılabilecek ve anlamlı kılınabilecek bir dünyaya göz açılmasına neden olur. Dilde biçimsellik, neden ilke ve amaca bağlı olarak gerçekleşirken düşünceyi de biçimler. Düşünce de biçimsellik, düşüncede alınan sonuçlara bağlı olarak sistemleştiğinde ise diğer düşünce alanının diline yabancı kılınır. Sistemler, zorunluluk ve gerekliliklere bağlı olarak biçimlenirken, kendi düşünce alanlarında uzmanlaşmayı ve düşüncede daha kolay üretkenlikte bulunmayı sağlarlar. Böyle olsa da diğer düşünce alanlarına, değer belirimlerine göre kör kılındıklarında, bütüncül düşünmenin önünde engeldirler. Sistemler, tecrübelere bağlı olarak gelişirken düşüncede otoritedir… Diğer düşünce alanlarında zevk etmeyi zorlaştırabilirler. İnsan bir açıdan görürken diğer açılardan da görebilmek adına sistemlere aşkın düşünmeyi de öğrenmek zorundadır. Usta, bilme ve anlama biçimlerinin alanlarına göre farklılıklar göstermesi de sorunsallığa sebeptir. Ama görülen o ki anlayışın eksikliği de sorunsallığa sebeptir. Bunu aşmak için de varlıkta ilkelerin mutlak nitelikleri sebebiyle birbirlerini yadsımadıklarını ve ussal olarak da örtüştüklerini bilmekte yarar vardır… Ayrıca ilkeler de kendilerine aşkın mutlak ilkeye bağlı olarak görünüş bulurlar. Dinde Allah, fizikte enerji (nur), bütün ilkelerin birden hareketle görünüş bulduğunu anlamlı kılar. Nur söylevi her ne kadar nesnel bir ifade olsa da nurun özne niteliği ile özne olduğunun anlayışına taşınılması gerekir. 457 Tevhid Okumaları Demem o ki dilde sorunsal olan, anlayışta da sorunsallığa nedendir. İlkeler, dilde sorunsal olanı aşmanın adresi olarak görünmektedirler. Böyle olsa da deneyim keşf ve anlayış, usta ikna olmanın gereği olarak görülmektedir. Ola ki bilim nurun özne niteliğine, diri ve şuurlu olduğuna tanık kılacak yeterliliğe de gelmiş olabilsin. Doğanın nesnel olgusallığından hareket ile değil de özneden hareket ile yeniden paradigma oluşturabilsin. Nur ile özneliğin aynılığı özne ile nesnesinin birliği nesnel olanın yasalar zemininde ve ilkesine bağlı olarak amaçta bütünlüğü birbirine karıştırılmadan yeni bir dile kapı aralanabilsin. Diğer düşünce alanlarında da doğaya ait nesnel olgusallıktan öte, özneden/ öznellikten hareket ile düşünüldüğünde nedene bağlı ilkeler -yasalar ile nesnel olgusal zemin edinilerek, amaca bağlı ilkeler ile değer belirimine göre öznelliğin görünüşüne sebep yönelmişliklerde, tavırlarda tinsel düzeyde varoluşun gerçekleştiğine tanık olmak gerekir. Böylece tinsel olandan hareketle ile aynı çizgide bir anlayış edinilebilinir. 458 Tevhid Okumaları Bu bağlamda bilinçaltı kodlanışta dile bağlı sembolik anlamlı kılmaların edinildiği kültürlerin, yerleşik olan kültürel dokuya neden değerlerinin dil ile aktarımları da büyük önem taşır. Rüyalar insanın öz kendi olan Allah ile buluştuğu adreslerden biridir. Çünkü rüyalar Allah'ın kuluna, dip notu olmayan zengin olan anlam-değer belirimleri üzerinden kelam etmesidir. Bu bağlamda önemli olan ise Allah'ın rüyalarda kullandığı –sembolik olma niteliğine haiz olan- dili doğru bilmemizdir. İnsan başlığı altında insanın iç dünyasına göre insanı metafizik bir varlık olarak tanımak adına rüyaları da işlemekte yarar vardır. Rüyalar, insanı tanımanın dili oldukları ve gerçekleşmeleri ile de Allah'ın kuluna bir kelamı olduğu içindir ki dil bağlamında önemlidirler. Biçim ve içerik –aynılığı değil- birliğinden ayrıca her içeriğin biçim üzerinden gerçekleşmesinden –dışlaşmasından- bahsetmekteysek her biçimin, içeriğin dışlaşma durumlarına göre gerçekleşecek olanın anlamını taşıyan bir imge olarak bilinçte karşılık bulduğunu bilmek gerekir. Bu bağlamda duyular dünyasına ait olarak görünüş bulunan her biçim, gerçekleşme olanağı ve karşılık gördüğü durumlara göre yoruma açıktır. İmge duyguyu, kavram ise anlamı açık eder… Her kavram, değer yüklemi aldığında ise değer yüküne göre imge niteliği de kazanır. Her kültürün değer yüklemlerine göre beliren dil yapısallığının bilinçaltında kodlanması sonucunda ise görülen her rüya, kültürel dilde anlam-değer-duygu-yargı yüklemleri doğrultusunda imgelerin aslı olan melek belirimine göre surete geldiği bilincin mekânsallığında yaşanır. Her rüya zamansallığı içerse de zaman idrakinden uzak anda gerçekleşen zamansızlıkta yaşanır… Bilinçaltında kodlanmış geçmişin –bireysel ve toplumsal geçmiş belirimlerinin- dilde açık olan anlam-değer-duygu-yargı yüklemleri izleğinde geleceğe ayna tutmaktır. Rüyalar, bengide yaşanırken üç zamanlı olarak zamansal kılınmışlığa tabidirler. Bu nedenle sadece bireysel geçmiş üzerinden rüyaların görülme nedenlerini ve kolektif bilinçte olan arketip belirimler üzerinden rüyaların yorum nedenlerini belirli kılmak eksik ve yanlış sonuçlara çıkmaya neden olur. Kültürde dille öznel kılınan anlam-değer-duygu-yargı yüklemleri, karşılık gördüğü imgeler ile açık ettikleri istenç ve duygular üzerinden geleceğe yansıtımdır. 459 Tevhid Okumaları Freud, rüyaları bireysel nedenselliklere bağlı olarak bilinç dışı kılınan istenç ve duygu belirimlerin açık edildiği görüler olarak ele alır… Ve bu doğrultuda her bir rüya, kişiye göre sağaltıcı yönü ile eksikler ve beklentilerin gerçekleştiği/ görünüş bulduğu görüler olarak çözümlenmesi gerekendir. Jung ise kolektif bilinçte arketiplerin bilinçaltı etkileri sonucunda rüyaların görüldüğü ve bu doğrultuda arketiplere bağlı olarak rüyalara yorum getirendir. Freud, rüya çözümleyicisi olarak rüya sahibine tanı koyabilmenin aracı olarak rüyaları ele alır. Jung ise rüyaları, rüya sahibinin kendini gerçekleştirme potansiyellerine tanık olmak ve kendini gerçekleştirecek alanların göstergesi olarak yoruma muhtaç görüler olarak ele alır. Bu durumda rüyalar kişilik ve karakter analizi yapmanın da aracısı olurlar. Elbette ki her rüya, bilinçaltı değer kodları üzerinden sahibini de haber verir -sıdkı muhbirdir-. Böyle olsa da –pozitivist paradigmaya bağlı olarak nesnellikte (biyolojik nedenler doğrultusunda) değil- dile bağlı yorum izleğinde rüyabilmi yapılacak ise Freud ve Jung'tan daha ileri olarak gelecek okumalarına göre rüyalardan doğru ve net sonuçlar alabilecek biçimde rüya görülerinin anlamlı kılınması gerekir. Her gerçekleştiğinde, geleceğe de ayna tutan olarak rüyalar, sonuç verilerden hareket ile anlamlı kılındıklarında bilimi de yapılmış olur. Bunun için de kültürde karşılık gören ortak dildeki anlam-değer-duygu-yargı yüklemlerinin rüyada konuşma dili olarak kullanıldığı ve bu doğrultuda da geleceğin işaret edildiğini net biçimde okumak gerekir. Dili edinilmiş olan rüyaları, sonuç verileri olan deneyimler üzerinden gerçekleşme durumlarına göre bilimsel nitelikte okunma olanağı bulunduğunda rüyalar, Cenabı Allah'ın da ispatı ve muhabbetine ermenin bir aracı olurlar… Ama sadece kültürel değer kodları üzeri bilinçaltından hareket ile rüyaların gerçekleşme nedenini belirtmek de eksik ve haksızca bir yargı olur. Çünkü rüyalar nedenlerine bağlı olarak nesnellik zemininde her ne kadar gerçekleşseler de amaca bağlı olarak öznel yaşanılan bilgilenme araçlarıdır… Ne vakit gelecek verileri ile net ve doğru biçimde rüyalar okunmaya başlanır o vakit rüyalar, yorumlanmaktan daha çok yarını bilmenin bilimi olarak da ele alınmış olunur. İnsan, kürsüde/ merkezi sinir sistemi olan beyinde her daim rüya görür... Üst bellekte beliren bilinç alanında rüyaların algılanıp algılanmaması duyarlılığına göre öznel rüya tecrübesinde bulunur. Ruh, rüyalarda kendi öznel metafizik alanında kendini tecrübe eder. İnsan beyninde duyular ile belirli kılınan zihinsel faaliyetler sonucunda, maddi ve manevi düzeyde karşı karşıya olunan koşul (zorlayıcı neden)imkân (potansiyel gerçekleşme erki belirimi olarak görünür olan neden)-ihtiyaç (sevk edici olan, yönelmişliğe neden) belirimleri ve anlam-değer-duygu-yargı 460 Tevhid Okumaları yüklemlerine göre belirlenen öncelikler doğrultusunda bilgi işlem yapılır. Bu doğrultuda da bilgi, organik olarak hıfzedilir. Anlam-değer-duygu-yargı yüklemleri insanda ne kadar şiddetli ise o doğrultuda algısal görü önceliği oluşur. Rüyalar bir nevi geçmişin şiddetli algısal görü nesneleri üzerinden açık olan geçmişin ayak sesleridir. Böyle olsa da insan beyninin sadece dış etkenler sebebiyle kendinde olanlar ile değil, kendisinin bağlantılı olduğu diğer varlıksal alanlar –gök katları- ile aslından hareketle dolanıklı bilgi işlem gerçekleştirmesi nedeni ile rüyalar, asıllardan hareket ile gölgelere bağlı olarak -insanın neleri yaşayacağının- nelerin gerçekleşeceğinin habercisidir. İnsan beyni, iç dünyada ve dış dünyada olanların etkilerine açık geçit âlemi gibidir. Bu neden ile insan beyni olan kürsüyü tanıyan her canlı için beyin, insan veya Allah ile iletişim kurmak için uğrak yeridir. İmgeler ve bedendeki etkileri bilinmekte ise insan kendi dışından müdahale ile rüyalar görebilir/ insana rüya gösterilebilir. Bunun içindir ki her rüya sahibi rüyasına, yaşadıklarında/ yaşayacaklarında karşılığı varsa –gerçekleşmesi doğrultusunda- inanmalıdır… Ve bu doğrultuda da her imgenin zengin anlam-değer-duygu-yargı yükü içeriği nedeni ile yoruma açık olduğunu da bilmelidir. Günümüzün sinir sistemi ile ilgili uzmanlara göre rüya, beynin bilgi işlem yaptığı fonksiyonel davranışının sonucunda görülür. Psikanalizde ise rüya, fizyolojik düzeyde nasıl görüldüğü ile değil, öznel olarak neden görüldükleri ile ilgilenilir. Bu bağlamda psikanalizi yapılan öznenin, gördüğü rüyada öznel kodları ile öznel nedenlerine bağlı olarak çözümlemesi yapılmaya çalışılır. Ayrıca rüyanın görenine anlam olarak ne kattığı doğrultusunda rüya yorumlanır. Bunlar dâhilinde kültürel dilinin bilinçte yerleşik kodları üzeri rüya sahibinin eğilimleri ve karakter belirimine de tanık olunabilinir. Böyledir ama rüya, insanda kodlanmış gelecek belirimine göre yaşayacaklarının da beyancısı olan bir dile haizdir. İç göklerdeki bilgi dolanıklığı sebebiyle ve içte gerçekleşenin dış dünyada gerçekleşmesi nedeniyle –batında olanın zahirde gerçekleşme iradesi doğrultusunda- rüyada yaşanılanlar, asıllarda yaşanılan olarak uzantısında da yaşanılacak olanların habercisidir. Bilimin veya bilimsel disiplinde rüya tabiri yapmaya çalışanların bunu bilmemeleri bunun olmadığı anlamına gelmez. Bu bağlamda rüya, gelecek öngörüsü olarak inancın nesnesi olur. İnsan rüyası ile geleceğini de inancın nesnesi kılar. Bu da insanın sağlıklı bir biçimde geleceğe doğru,değer-duygu belirimleri –özellikle umut- ile tutunması adına önemlidir… Ama rüya nesnelerinin kültürel kodlardaki ve asıllarda ki 461 Tevhid Okumaları arketipleridoğrultusunda dilini bilmiyorsak rüyalar çözmeye çalışacağımız bilmeceler olarak önümüzde dururlar. Arketipler (ilk örnekler –asıllar göğünün sakinleri olan melekûtun yüklendiği anlam-değer-duygu-yargı yüklemleri- melekelerde ve dilde karşılık gördükçe) insanın bilinçaltı kodlarıdır ve kültürel nesneler, özellikle mitler ve kültüre bağlı oluşan dilde ki ifadelerde baskın olarak görünüş bulurlar. Her arketip, insanın dil üzeri inanmışlığına bağlı olarak insanda dirimseldir ve dirimsel olduğu kadarı ile külli bilincinin etkisinde yönelmişliklere sebep olarak tutum ve davranışlarda bulunulmasına sebeptir. İnsan değer kıldıklarına inanmışlıkta kendini bulur. Bir anneyi, babayı, bilgeyi, kahramanı, idesine bağlı olarak değerli kılan ve bir şeytanı, psikopatı vb. değersiz kılan insanın değer yükleminde bulunduğunu dildeki anlam karşılığına olan inanmışlığı ile kendine gerçek kılması ile bağıntılıdır. Tanrı inancıda böylemidir denilecek olunursa eğer insanda buna sebep veren Tanrı'dır deriz. Çünkü Tanrı inancın nesnesi olmaktan öte imanın öznesi olarak varlığı dua, muhabbet, keşf ile sınanandır. Var olduğu, iman ehlince keşfi ve akıl ehlince de delile bağlı olarak ispatı olandır. Yani Tanrı bilinemez olan değil, iman ile bilinebilinecek olandır. Arketipler insanın inanmışlığı ile gerçek kılınırlar. Bu da anlam ve değer yükleminde bulunmaktan öte değildir. Dil, anlam ve değer yüklemi ile düşüncede ve duygusunda karşılık gördüğü ölçüde insanda özneldir ve dirimseldir. Bu nedenler ile dil, insanı inanmışlığa doğru sevk eder. İnanmışlık ise bilinçli yönelmişliğin insanda ilk ve zemin evresidir. Her insanın inanmışlıkta bulduğu, kendi iç dünyasının gerçeğidir ve bu gerçeklik idraki her insanın farklı inanmışlık zeminleri edinmesi sebebi ile izafidir… İzafi olduğu kadarı ile de insanın anlam ve değer edinimlerine göre de değişkendir. Bu nedenlerden dolayı insanı nedenselliğinde anlamlı kılmak kolaydır… Değer belirimlerine göre amaçsal oluşu doğrultusunda insanlık gelişim sürecinde anlam ve değer çeşitliliğinde görünürken de bir sonuca göre anlamlı kılmak olası görülmez. Böyle olsa da Tanrı'da kendini bulan insan için anlam ve değerler akışının bittiği yer kendiliğine uyanmasıdır. Aslı ile kendine uyanan için ise her olay ve olgu gerçek anlam ve değerinde –hikmeti gereğinde- görülmeye başlanır. Tanrı ile kendine uyanan için her mevcut, kendisinde aslına/ öz niteliğine bağlı olarak dönmekte olur… Ve asli ile anlamlı, asli değeri ile insanlaşmış olarak aslına dönmüş olur. 462 Tevhid Okumaları Rüyalarda olan da her mevcudun kültür nesnesi olarak kodlanması üzerinden aslına göre anlam ve değerinde yüklenmiş oldukları içeriğe bağlı olarak görünmüş olmalarıdır. Dili öğrenildiğinde ise rüyalar, insana kendisini de okuyabileceği asıllardan yana bir ayna ve geleceğe işaret eden bir yol göstericidir. İnsanın kendi aradığımiti olan rüyasını anlamlı kılması, keşfe yönelik sezgilerinin artması adına ve metafizik tinsel alanında yaşamını renklendiren önemli bir pratik olsa da yanlış okumalar insanı dış dünyanın gerçeklerine ötelerken, dış dünyanın bilinçdışı nesne olmasına sebep verir. Dış dünya olduğu gerçekliliği ile önümüzde dururken rüyalar ile takıntılı olmadan ilgilenmek gerekir. Rüyaların geleceği haber verdiğini, hem Kur'an'da Yusuf nebi kıssası ile bilmekteyiz hem de keşif ehlinin yaşamında örnekler ile –deneyimlediklerinden- gerçek olduğunu bilmekteyiz. Bilimin bundan yoksun kalması bilim insanlarının, gerçeğe ait bilginin erek ve amaçsallığa bağlı olarak işlevsel olduğunun bilgisinden yoksun ve eksik düşünmeleri sebebiyle olduğunu belirtmek gerekir. Bu durumda görülen ise fizik doğada nasıla ve nedenlere ait edinilen gerçeğe ait bilginin dahi amaç/ erek bilgisinden yoksun kaldığında eksik kaldığı ve nedene ve nasıla hapsedilirken yorumlandığıdır. Bu da erek/ amaç bilgisi olmadan yapılacak her bilimin, eksik bilim olarak insanı sadece nasıl ve nedenlerde hapsedeceğini gösterir… Ki böylede olmaktadır. Pozitivizm ile insan tinine değer olarak bir şey katılamayacağı uzun bir dönemdir tecrübe edilmektedir. Demem o ki insan yaşamında ne gerçekleşmekte ise neden-nasıl, erek/ amaç-ne için bağlamlarında ele alınması artık zaruri olmuştur. Özellikle erek/ amaç- ne içine bağlı olarak bilimin yapılması neden- nasılı anlamlı kılarken insanın tinine değer olarak birçok şey katabilir. Rüya başlığı rüya tabir örneklerinin de yapılması dersin anlaşılması ve yaşamda gerçekliliğinin olduğunun görülmesi adına önemlidir. Rüyalar Allah ile gelecek belirimine göre muhabbet edebilmenin de araçları olduğu içindir ki rüyalar seyri seferde her sâlik için önemlidir. Rüyalar ile sâlik kendini keşfetmesinin yeni bir aracını bulurken, bilinç dışı nesneleri ile yüzleşme ve kendini sağaltma imkânı bulur. İnsan bazen de olur ki rüyalarda bilincini ötelerken asıllar âleminde bulunmuş olarak kendine uyanabilir, tinsel tecrübelerde bulunabilir… Ama rüyalara, içinde kalınarak dünyanın gerçeklerden uzaklaşılacak kadar takıntılı olunmamalıdır. 463 Tevhid Okumaları Özellikle belirtmeliyim ki tasavvufta rüyalar, bilgi edinmenin iletişim aracıdırlar. Bir hadisi şerifte sahih rüyalar, vahyin kırk altıda biridir denilmektedir… Ve mürşidi kâmiller, rüyalarda dahi ders verebilme yeterliliği olanlardır. Rüya, mevcudun asli olan varoluş mahiyetlerine bağlı olarak insanın bilincinde görülen iç-görülerdir. Rüyalar Derin uyku, berzah (derin uykudan uyanmadan önce bilincin uyanık olduğu durumda), murakabe (derin düşünme sonucunda) ve yakaza (uyanık iken) olmak üzere dört düzeyde farklı biçimlerde görülür. Her düzeyde de biçim ve içeriğe bağlı olarak görüler görüldüğü içindir ki rüyalar yoruma açıktır… Ama bilgi edinmek ve olacağın olduğu gibi görülmesi yorum gerektirmez… Ve her rüya 1. Bireysel geçmişin izlerini taşıyabilir/ taşır. 2. Toplumsal geçmişin bilinçaltında kodlanan anlam-değer-duygu-yargı belirimlerine göre de görülmektedir. Kolektif bilince sebep dildeki anlamdeğer-duygu-yargı yüklemleri doğrultusunda her rüya, arketipleri ile anlam kazanan rüya sahibinin karakter ve kişilik beliriminin de göstergesidir. 3. Potansiyelde olanın gerçekleşmesine –gelecekte nelerin yaşanacağınaayna tutar. Her rüya sahibi, rüyada ortak değerler dünyası doğrultusunda biçimlenen her görü ile kendisine –yaşayacaklarına- ayna tutulduğunu bilmelidir. Her üç durumda da rüya tabiri rüya sahibini iç dünyasına bağlı olarak yaşadıklarını ve yaşadıklarına bağlı olarak yaşayacaklarını anlamlı kılar. Rüyalarla anlamlı kılmak istediğimiz o ki insan aslına, asıllara bağlı olarak iç dünyasında yaşadıklarının belirleyici olması ile dış dünyasında yaşayacaklarını bulur. Bu bağlamda rüyaları pozitivist olarak fizik dünyanın dışsal belirimlerine göre anlamlı kılmamız mümkün görülmez. Elbette ki rüyaların kimyasal reaksiyonlar, nurani etkileşimler sonucunda sebep-sonuç ilişkisinde gerçekleştiğini anlamlı kılabiliriz. Ama bu rüyaların ne olduğu ve nasıl görüldüğünü anlamlandırmaktan öte değildir. Tinsel mahiyette rüyaların, ne için görüldüğü ve kim olduğumuza dair bilgi akışında da ele alınması gereklidir. Demem o ki rüyalar ile insan belirli kılınmış bir hayatı yaşadığını idrak edebilir. Bu da tinde olup bitmekte olan ile fizik doğayı nesnellikte anlamlı kılmanın gerekliliğini gösterir. Fizik doğada olanlar ile tinde gerçekleşenleri anlamlı kılmak vahdet deryasının 464 Tevhid Okumaları dalgalarında öznelikten ve öznellikten/ özsellikten yoksun yüzeysel bakış sahibi olmaktan öte değildir. Hz. Resul'ün dediği gibi İnsanlar uykudadır, öldükleri zaman dirilirler. Bu hadisi şerif doğrultusunda belirtmek gerekir ki âlem bir rüyadır, bu rüyada sonuçları öngörerek yaşamak, rüyadan kâbus gibi bir hayata uyanmamanın gereğidir. Dünyada yaşayacaklarımızın belirtileri olarak iç dünyamızda gördüğümüz içgörüler, iç-sesler (ilham ve hatırları kastetmekteyim vesvese değil…) ve iç hareketler doğrultusunda beliren, olacağın habercisi olan iç-tepiler belirli kılınmış bir yaşamı anlayabilmek adına önemlidir. Örneğin Gözün dalması, avuç içlerinin kaşınması, ayakların sürtmesi, kulakların çınlaması, alnın karıncalanması, göğsün daralması hurafe olmaktan öte, olacağın habercisidirler. Bu da olacağı belirlenmiş olanın, nurun doğasında bilgi aktarımı dolanıklılığı sebebiyle amaca bağlı olarak gerçekleşmesidir. Olacağın kestirilmesi –öngörülmesi- de nurun gerçekleştirdiği böylesi bilgi dolanaklığı sebebiyle de –kısmen de olsa- mümkündür. Rüyalar, -bir nevi- nur düzeyinde bilgi dolanaklığınınmelekûtun (asılların) yüklü olduğu anlamdeğer-duygu-yargı belirimlerine göre gerçekleşmesinin –sonucunun- ürünüdürler. İç tepiler olarak kastettiğimi, anlamlı kılınacak –dolanıklık vb.- bilgi verileri olsa da günümüz pozitif bilim paradigması ile anlamlı kılınamayacağını özellikle belirtmek isterim. Pozitif bilim sadece fizik doğada olanları anlamaya/ bilmeye çalışır iken öznelikten, öznellikten ve ereksel belirimin amaçsallığından yoksun, nesnesinden itibaren nedensellikte uslamlamalarda bulunmaktan öte değildir. Rüya tabilerine kültürde oluşan ortak dil yüklemleri üzerinden için kan ağlaması, ardından gitmek, ayakta beklemek, bağırmak, sırtımdan hançerlendim, güvendiğim dağlara kar yağdı, amma kalabalık yaptın, inek misin, öküz gibi herif, yağ sümek, kara bulutlar çöreklenmiş, buz kestim, yüzü kara kesti, yüzsüz vb. birçok deyim ve atasözü örnek verilebilir. İfade de vurgu edilerek kast edilmek istenen, imgelerine bağlı olarak yüklendikleri anlam-değer-duygu-yargı belirimlerine göre rüyalarda da karşılık görür… Ve yaşanacak olaylara da ışık tutar. Bu bağlamda kültür dili ve rüyaların aynı çizgide buluştuklarını belirtebiliriz. Dikkat edilecek olunur ise değer nitelemeleri ile dilin, yaşamı ve anlayış biçimini sanatsal kıldığıdır… Yaşama anlam kattığıdır. Salt bilginin ifade edildiği dilde ise kültürel dildeki anlam-değer-duygu-yargılarından farklı olarak bilme ussal olarak gerçekleşir iken insanın sanatsal yönünün köreldiği görülür. Demem o ki güzel ahlak çizgisinde anlam-değer-duygu-yargı yüklemleri ile dilin sembolik ifadede kültürde belirmesi doğrultusunda yaşanır iken farkına varılmayan sanatsal yönü olan bir yaşamın da edinildiğidir. 465 Tevhid Okumaları **** Bilimsel olan, neden-sonuç ilişkisinde görülür.Biyolojik olan, sebep-gerekçeye bağlı olarak amaçsallıkta görülür. Nefsi emmareye bağlı olan, biyolojik –fıtri olarak sebep-gerekçeye bağlı olunması sebebiyle kendi için kılmanın amaçsallığında görülür. İmana bağlı olarak dinde beklenen ise fedakârlık üzeri fıtrattaki içgüdü ve nefsi emmarenin amaçsallığına aşkın olarak tekbenciliğin aşılmasıdır… Ve Allah'ın, hakkı gereği istidada bağlı olarak yaşanmasıdır. Bilimsel olan ile dini anlamaya çalışabiliriz ama dini pozitivist düzeyde bilime indirgeyemeyiz. Çünkü nedensel olan ile amaçsal olan arasında eş ölçümlü olunmadığı ifade edilir. Düz mantıkta böyle görülse de sibernetik mantıkta düşünüldüğünde sonuçsal olanın nedensel olanı belirli kılması üzerinden bakıldığında, dinde istenenin, bilimsel akıl üzeri gerçekleştiğine tanık olunur. Bilim, sonuçsal veriler üzerinden yapılır. Din ise tinsel sonuçların yaşamsal olarak deneyimlenmesi üzerinden gerçekleşir. Dinde, sonuçsal olan üzerinden nedenlerin belirli kılındığı sibernetik akıl işlevselliğine tanık olunur. Özellikle Kur'an bu bağlamda net ifadeler içerir. Dinde olan, sonuçlar üzerinden yaşamsal olan nedenlerin belirli kılındığı ve belirli kılınması gerektiğidir. Bu bağlamda dinde, bilimsel akıl üzeri yaşamın biçimlendirilmesi gerektiği ifadelerine tanık oluruz. İnsanın bilincinin önünde gelecek,kaos –bilinemez olarak durduğunda ise insan, dine itimat etmek istemez. Böyle olsa da insandan istenen, dinsel olarak ifade edilenin tecrübe edilmesi üzerinden sonuçta belirtilenlerin tecrübe edilerek gerçek olduğuna tanık olunmasıdır. Bu da bilimsel olanın aklı dışında değildir. Çünkü bilimsel olanda da elde edilen sonuç verileri üzerinden gerçekliğine tanık olmak vardır. Bu bağlamda eş ölçümlü olmayı, hangi referanslara göre kritik etmekte olduğumuzu doğru biçimde anlamak gerekir. Nesnel olgusal olana göre sebepsonuç ilişkisinden ve öznel edimsel olana göre sebep-gerekçe bağıntısında amaçsal olandan bakıldığında elbette ki eş ölçümlü olmamayı görürüz… Ama sibernetik mantıktan bakıldığında sonuç nedeni belirli kılmaktadır bilimsel akıl ile bakıldığında ise sonuçsal olan üzerinden nedenlerin –nesnelliğin bilinir olduğunu görmekteyiz. Dinde de sonuçta belirli olanlar üzerinden nedensel olanların nesnellikte gerçekliğine tanık olunur… Ve dinsel olan sonuçtan hareketle, gerçek olanı gösterir. Bu bağlamda da bilimsel akıldan uzak olunmadığı görülür… Ama pozitivist aklın nesnel olgusal olan üzerinden ölçülendirmeye dayalı düz mantık 466 Tevhid Okumaları uslamlamalarında dinsel olanın anlaşılabilinir olduğu, özellikle bu zamanda görülecek olan değildir. Bilim sonuçlardan hareketle gerçeğin peşindedir. Dinde de sonuçlar tecrübe edilirken gerçek olana tanık kılma –olma- vardır. Bu bağlamdan bakıldığında ise her ikisinin eş ölçümlü olmadığı söylenemez. Aradaki tek fark nesnel olgusal olanın sebep-sonuç ilişkisinde, öznel edimsel olanın da sebep-gerekçe amaçsallığında ayrı duruyor gibi görünmesidir. Bir dinbilimi (dini bilimler/ ilimler değil) yapılacak ise bu sibernetik mantık üzeri bu doğrultuda yapılması gerekir… Ve dinbilimi nesnel bir bilim olmaktan öte,özne -öznel bilimsel olma niteliğine sahiptir. Dinde metafizik de bir bilim olacak ise eğer bu doğrultuda yapılabilinir. Zaten bizlerin yapmaya çalıştığı da serbest bir çalışma yapmaktan öte, budur. Böyle olduğunda din, sadece iman ile bilmenin düşünce alanı değil, us ile de bilmenin düşünce alanı olur. Evrensel öğrenim ve eğitimde din adına olması gereken de budur. Böylece Allah iman ile tanık olunan iken us ile de bilinebilir. Bu noktada da Gazali ve Kant'ı aşmak gerekir. Nesnelliğe bağlı neden-sonuç perspektifinde bakan pozitivist bilim anlayışının paradigmasının da değişmesi gerekir. Demem o ki rüyalar dahi pozitivist olarak bilimsel bakıldığında amaçsız görülüyorlarken, aslında ise amaçsal olanın tecrübe edileceği verilerken, pozitivist akıl ile ancak nedenleri bilinir ama anlamlı kılınamayacakları kesindir. Çünkü bilimsel veriler ile ifade edilen, rüyaların sadece bir bilgi işlem olmaları dışında gerçekleşmedikleridir. Olgusal nedensellikte böyle olsa da öznel olan nedensellikte ne için oldukları tecrübeler ile kesin olarak sabit ve açıktır. Bilimsel düşüncenin sabiteleri olan değer diziminin –paradigmasının- değişmesi, önünde duran kaçınılmazıdır. Düşünce biçiminde değişim olmaz ise batının orta çağının yoz din anlayışı ile yaşamı biçimlendirmeye çalışmasından farkı kalmaz. Çünkü bilim, insanın ussal olarak inandığı yeni inanç alanı olmuştur. Bu bağlamda gerçeğin peşinde olması gerekirken gerçeği, nesnel olgusal olanın her alanında indirgemeci olarak görmeye çalışması ile değişimi kaçınılmazı olarak bulacaktır. Bilim deney-gözlem-ölçüm ile doğruladıklarımız sonuç bilgi verileri ile yapılır… Ama her bilimsel veri, zaman içinde farklı disiplinlerin verdiği bilgi verileri ve aynı disiplinde yeni bilgi verilerin edinilmesi sebebiyle bir önceki dünyaya bakış biçimini, yanlışlamayı kaderi olarak bulmuştur. Bu bağlamda katı pozitivist düşünce biçimi, yanlışlanabilir olanlar ile bilim yapmaya devam edildiği görüşü ile esnetilmiştir. Bu durumda bilim doğru bilgi veri sonuçları ile yapılan ama yanlışlanabilir olanlar ile gelişim sürecinde olmayı sürdüren düşünce disiplini olarak insan tininde görünür… Ama doğru bilgi verileri ve yanlışlanabilir olanlar ile 467 Tevhid Okumaları bilimin yapılabilir olması, kararlı –tutarlı- çizgisinde her doğru bilgi verisine şüphe ile bakmaya nedendir… Ki bu da böyledir kesinliği ile bilimin yapılamayacağının göstergesidir… Ayrıca bilgide kesinsizliğin açık olması nedeni ile bilimin inandırıcılığını yitirmesi anlamına gelir. Demem o ki bilim doğru bilgi verileri ve yanlışlanabilir olanlar ile bilginin değerlendirildiği ve eleştirelliği kendine katmasıyla sınırları belli olan özgür düşünce alanıdır… Ve bu düşünce alanı, katı disiplin biçimleri ile dogma olmayacak kadar önemlidir. Bu nedenle bilim kendi paradigmasına, izafiyet kavramını da – bakış biçimini de- katmalıdır. Doğrulanabilir olan ile zemin bulan –başlangıcına neden olan- ve yanlışlanabilir olanlar ile süreç kazanan bilim her varlık mertebesinin, farklı yasalar doğrultusunda ayrıştıkları ve ortak yasalar üzeri bağlamlar kurulduğunun bilincinde olunmasıyla, hangi perspektiften bakıldığı ile ilgili olarak bilgi verilerinin, izafiyet belirimleri doğrultusunda değerlendirilmesi gerektiğini, paradigmasına katmalıdır. Katıların dünyasının gerçeği ile enerjinin – latiflerin- dünyasının gerçeği elbette ki bağlamlarını buldukları ve ayrıştıkları yönleri ile birbirinden farklıdır. Her iki dünyanın gerçeği -ilke ve yasaları-, birbirlerini yanlışlamaktan farklı olarak izafidirler… Ve bilim, farklı düzeylerde görünüş bulan doğrular ile düzeylerin izafi belirimlerini ayrıştıkları yasa ve ilkeleri tespit etmek ve bu doğrultuda da ortak bağlamları olan ortak yasalar ve ilkeleri tespit etmek ile tutarlılık zemini edinmelidir. Sadece nesnel olgusal alanda bilim yapmak öznel edimsel alanda tinin gerçeğinden uzak bilim yapmak olur. İzafi bakış biçimi ile tinselliğe bağlı öznelliğin bilimi olarak dininin -özellikle Kur'an kaynaklı İslam'ın-, öznel edimsel yönüyle –sonuç verilerden hareket ile- bilimsel yapısallığa haiz olduğunu görmek gerekir. Nesnel olgusal olanın bilimi ile öznel edimsel olanın bilimini izafi bakışımda ele almak bilimin kendi zenginliği olur. Sadece nesnel olgusal ve öznel edimsel uygulamalara bağlı olarak neden-sonuç ve neden-gerekçe paradigması ile bilim yapar iken sonuç verilerden hareketle öznel edimsel yönü ile bilimsel niteliği olan –Kur'an kaynaklı İslam- dinin, din bilimi edinmeye referans olacağını belirtmek gerekir. Dini dogma ve alanı olarak görmek ve hakikatinden uzak sadece neden-sonuç ve nedengerekçe belirimleri ile bilim yapmak bilimsel bağnazlığa nedendir… Ki bilimsel olmanın altında yatan gerçeği bulma çabası yitirilmedikçe, bu bağnazlıkta aşılacaktır. Bu bağlamda din ve dini olgular ile kültürel veriler doğrultusunda anlamlı kılınmayı hak eden rüyaları dahi bilim, izafi belirimleri ile anlamlı kılmalıdır. Rüyaların nesnel nedensel olgusal belirimleri ile öznel değer yüklemleri doğrultusunda görülmesi, 468 Tevhid Okumaları iki farklı dünyanın gerçeğini gösterir. Sadece nesnel olgusal olarak nedenleri ile rüyaların bilinçte, kimyasallar ve elektrik akımları ile gerçekleşen bilgi işlem ile görünüş bulduğunu söylemek yeterli değildir. Hem nedenleri hem de sonuç verileri ile rüyaların öznel değer yüklemleri ile gerçeklik barındırdığını izafi düzeyde bilimin anlamlı kılması gerekir. Aslında katılar, latifler ve rüyalar örneği ile kastetmek istediğim doğrulanabilir olanlar ile zemin bulan, yanlışlanabilir olan ile süreç kazanan bilimin, izafiyet ilkesi ile paradigmasını yenilemesidir. İzafiyetten kastım -zamanın göreceliği teoremi değil- farklı varlık düzeylerinin, doğru bilgi verilerinin birbirlerini yanlışlaması değil, ayrıştıkları ve bağlamlarını buldukları bilgi verileri ile anlaşılabilir kılınmasıdır. Bu anlamda izafiyet, bilimsel paradigma çerçevesinde kabul edilmesi gerekendir. Bilim doğru olan bilgi verileriyle başlangıç zemini edinen, yanlışlanabilir olanlarla ilerleyen ve izafi sonuç verileri ile bütüncül görüş edinmeye neden olacak paradigmada çerçevesinde yapılması gerekendir. Her bilgi, varlık mertebesinin ve varoluş belirimlerinin bilgisidir. Bu bağlamda bilim her varlık mertebesinin ve varoluş belirimlerinin bilgisinin izafi yönleri ile kayda değer olarak incelendiği, değerlendirildiği ve holistik düzeyde bütüncül görüş edinmeye kapı aralanan düşünce alanı olmak zorundadır. Batı aydınlanmasında bilim, dinin yerini alsa da İslam için bunun bir anlam ifade etmeyeceğini belirtmek gerekir. Çünkü İslam'da ilim –bilim öncelenenlerdendir… Ve İslam bilimsel yapısallığı ile din olma özelliğini kendinde barındırır (Kur'an dilinin tamamı ile nedenler göz ardı edilmeden değerler zemininden hareket ile bilimsel ifade içermesi de buna delildir). Din ruhban sınıfın elinde olmaktan öte, evrensellerin değer edinilmesi ile yaşamsal kılınır. Böylece birey öncelikli olarak din, toplumsal yaşamda da hukuk zemininde tesis edilir. Bilim veya ilim ise hakikati bulmanın, hakikate tanık olmanın ve hakikate göre nasıl yaşanması gerektiğinin aklını edinmek için öncelenir/ öncelenmesi de gerekendir. Zaten İslam, bilimsel aklın istediği yapısallıkta, sonuçlar –akıbet/ ahret üzerinden yaşanmasını isteyen amaç belirimlerine göre insanın yaşamına biçim veren niteliği ile bilimsel olmaktan ayrı değildir. Binlerce senelik insanlık tarihinde Âdem'den Hatem'e İslam, kadim bilgeliğin sunduğu sonuçlardan elde edilen hikmet bilgisi ile akıbetten hareket ile yaşanması gerektiğinin aklını sunar. Bu da Kur'an'da net bir biçimde gözlemlenir. Dine, özne/ öznel bilimsel olarak bilim gözlüğünden bakarsak eğer sonuçlara göre ilkelerin yaşamsal izlekler olarak gerekli olmaları sebebiyle idealize edildiklerinden hareket ile dini okumakta yarar vardır. İlkeler amaca bağlı olarak değer beliriminde 469 Tevhid Okumaları idealize edildiklerinde ise ahlak kaçınılmaz olarak dinde belirleyicidir. Din ilkelerin tinsel gerekçeler olarak olması gereken olmaları nedeni ile idealize etmenin bilimidir… Ve bu bilimde Allah'a iman etme veya etmemeye bağlı olarak –ahlak belirimlerine göre sınıflandırılan karakter ve kimlik belirimlerine tanık olunur/ olunması da gerekir. Ahlak ise tinsel gerekçeler olarak ilkelerin, öteki ile yaşanmakta ise -olması gerekenler oldukları için- değer belirimi olmaları üzerinden görülen, dinin yan bir bilimidir. Sonuçtan hareket ile bakıldığında, tinde gerekçeler –gereklilikler- olarak ilkeler, din ve ahlak ikilisini zorunlu kılar. Dinde ve ahlakta işleyen mantık biçimi ise sibernetik mantık belirimidir… Ki dine, pozitivizmin düz mantığı ile bakılamaz. Nedenlerin sonuçtan hareket ile belirlendiği sibernetik mantık ile din ve ahlakı bilimsel çizgide doğru bir biçimde okuyabiliriz. Zaten ilkeler için kullandığımız gereklidirler kavramı ile de bunun rahat bir biçimde anlaşılır olması gerekir. Çünkü gereklilik, sonuçtan hareket ile nedenlerin belirli olduğu ve değer belirimini de açık eden kavramdır… Sibernetik düşünme biçimi de gerekli olanlar –olması gereken/ gerekenler- ile yapısallık kazanır. Sonuçta olan, gerekli olana bağlı olarak gerçekleşirken, nedenin ne için olduğunu da gösterir. Din ve ahlakı, gerekli olanlar ile işlediğinizde değerler biliminin nedensel olarak zemin ve ereksel olarak da üst kolları oldukları görülecektir. Bir daha söylersek eğer nedenlere bağlı edinilen –bulunan- anlamlar, amaca bağlı gerekli oldukları öncelendikleri ölçüde değerler olarak yaşamda yerlerini alırlar. Bu da değerler biliminin oturduğu zemindir. Bilim nesnel olgusal olan, din ise öznel olgusal olan farklı iki alanda eş ölçümlü olmamaları doğrultusunda görülse de sonuçtan –akıbetten hareket ile bakıldıklarında akli olanın gerçekliliğinin sonuçtan elde edilmesi mantığı gereği eş ölçümlü olabilmektedirler.Akli olan çizgilerinde birbirine indirgenebilir olsalar da önceledikleri ilkeler izleğinde farklı disiplinler olan alanları gereği birbirlerine indirgenmemelerinde bir sakınca da yoktur. Böyle olsa da öznel olgusal olanın nesnel olgusal olanı amaca bağlı olarak değer bulması ile belirli kılınması üzerinden nesnel olgusal olanın yerindeliğinde, ölçü ve yasası ile bilinmesi sibernetik bir döngüsellik içerir. Bu nedenle öznel olgusal olan üzerinden nesnel olgusal kılınanın, tinde ne için olduğunu, öznel edimselliğin sonucunda ilkesinin gerçekleşmesinde buluruz. Bu durumda varoluşta döngüsel olana, düz mantık ile iki farklı disiplin olarak bakmak, sibernetik mantıktan uzak bakmak olur. 470 Tevhid Okumaları Bir asırdan fazladır bilim -böyledirler ile- genel olarak insanlığın düşüncesine egemen galip düşüncedir… Ama sanatın, dinin ve felsefi düşüncenin gerçeği ile bilmekteyiz ki –böyledirler ile- bilim doğayı, doğaya ait olanı bilmemize neden iken önceledikleri doğrultusunda tinde, değerler alanında pasif kalmaktadır. Sanat ve din alanında bilimin –böyledir dediklerinin etkileri görülse de sanattaki yaratımda ve dinde de fedakârlığın öncelenmesinde bilimin etkisi görülmez. Öznel değer alanında bilim, salt bilgi ile yaşanılanların duygusunu vermekten uzaktır. İnsan, doğa nesnelerini kullanabilir kıldığı ölçüde değer olarak ürettikleri ile insanlık tinine, medeniyet nesneleri üretmiş olarak katkıda bulunur. Tözden itibaren yeniden yaratım sürecinde ise değerleri duygusuna kadar verebilmek belki de bilim ile mümkün kılınabilir. Tözden itibaren yaşamın anlamlı kılınması mümkün olduğunda belki dinin gerçeği ile aynı hakikatte buluşulabilir. İnsan tini, değerler ile yoğrulur. Değerler alanından yoksun kılacak bir bilim, insanı tininde nedenlere bağlı kılarken, anlamsız –ruhsuz bir dünyanın kapısını aralamaktan öte bir şey yapmamış olur. Özellikle dini değerlerin alaşağı edilmeye çalışıldığı şu zamanlarda dinin -gerçeğinde, bilimsel olduğunu da belirtmek gerekir. Nesnel olgusal olanı tanımlayan bilim ile dindar olmanın aşağılandığı bu devirde, dinin bilimsel niteliğine de yabancı olmamak gerekir… Ama bilimsel verilere de kayıtsız kalmamak kaydı ile düşüncede kendimizi sınırlamamak gerekir. Her alanda Allah'ın gerçekliğine tanık olmak, hayret ve hayranlığımızı artırır. Yeni bilimsel veriler ile Allah'ın daha iyi anlaşılacağı ve insanlığın ihlâs süresini okumaya doğru gittiğini de unutmamak gerekir… Yeni ve doğru olan bilimsel verilerin evrensel olması ışığında değerler üreten insan için yaşamın, daha kolay kılınacağı ortak olunan bir medeniyet ve doğru olana göre daha anlamlı kılınacağı ortak bir kültür edinmek kolaylaşır. 471 Tevhid Okumaları 472 Tevhid Okumaları Hikmet, neden-erek bağlamında gerçekleşenin nedeninin sonuçta açığa çıkmasıdır. Bilgi olarak hikmet ise sonuç –erek belirimi üzeri nedenin bilgisini edinmektir. Hikmet sonuçtan –erekten nedeni belirli olanın bilgisine vakıf olmaktır. Nedenselliğe bağlı olarak doğada olanı anlamlı kılmak ve tinde olan erekselliğe bağlı olarak olanbiteni anlamlı kılmak, bilgisini edinmek, yorumlamak felsefenin ana çizgilerini belirler. Felsefi olan düşünsel olandır ve düşünsel olan ile olan-biteni anlamlı kılmak metafizik yapmaktan farklı değildir. Bir önceki dil ve vesvese başlığında, felsefenin kendi içinde ki çizgisi belirli kılınır. Felsefe, kavramlarla yapılan ve ussal edimsel olgusallığa haizdir… Anlama ve değerlere dair idrak edinerek hayata, hikmetle bakışımda bulunmak, kavramlar ile mercek tutmak felsefenin işidir. Felsefe, kavramlar ile gerçeğin peşinde koşmaktır… Ve gerçeği,-zihinde değil- us ile bulmak ve usta anlamlı kılma düşünce edimidir. Bilinmeyenin bilinmeye çalışmasında nedenini bulurken, eleştirel düşünce biçimi ile gelişmekte olarak süregelirken, sorunsal olarak buldukları ile yön bulmuştur. Felsefenin temel ilkesi bilgidir… Ama felsefenin bilgi ile ulaşmak istediği -izleğihakikattir. Hakikat, varlıksal düzeyde değişmez niteliklere sahipse de değişmezlerine bağlı olarak varoluşsal olarak değişken tavırlarda kendini açık etmek durumundadır. Bu bağlamda felsefe, hakikate, varoluşsal belirimlerini – nesnelerini- izlek edinmesi ile dilde uzanma çabasıdır. Hakikatin tanıtlanması, kanıtlanması ve tanımlanması sonucunda felsefe varoluşa, anlam bulunan ile görüde olarak bakışımda bulunmaya nedendir… Ve değer algısı verdiği ile de insan dünyasını değiştirmeye neden olur/ olabilir/ olmaya da olanaklı bir düşünce alanıdır. Felsefe, usta dil ile gerçeğini bulur. Varlıksal, varoluşsal ve sorunsal olanın, sezgide anlaşılır olanın, dilde kavramlaştırma ile tanımlanması ve ilkesine bağlı olarak da tanıtlanması sonucunda idrak edilmesini sağlamakta gerçeğini bulur. Felsefe, bilme iradesinin gereği olarak sonuçta bilme ilkesi ile varlık ve varoluş görüşü edinmeye de nedendir. Aristoteles'in doğa bilimlerinden sonra başlar dediği felsefe olan-biteni ilkesine, yasasına –değişmezlerine, tümellere- bağlı olunması doğrultusunda mantık çizgisinde dilde anlamlı kılma çabası olarak kabul görse de bilimlerin doğumuna sebep düşünce alanı olarak insan tininde yerini almıştır. Felsefe ister materyalist, 473 Tevhid Okumaları isterse idealist çizgilerde olsun, fizik doğaya dil ile aşkında bulunarak anlam-değer bağıntısında soyutlama ile metafizik düşünce alanına geçiştir.Dil ile düşüncede, gerçekte olan kendisinden bağımsız olarak anlam-değer bağıntısında anlamlı kılınırken bir nevi metafizik zeminde felsefede yapılmaya başlanmış olunur. Bu nedenle metafizik, ilk felsefe olarak görünür. İnsan, duyusal alanda somut olanı–olup-bitmekte olanı-, kavramlar ile mantık dizgesinde dildesoyutlamada bulunmuş olarak anlamlı kılmakta ise felsefe yapmaktadır. Deney-gözlem ve deneyimlere bağlı olarak bilgi verisi almaya çalışmakta ise bilim yapmaktadır.Felsefeye ilkesi olan bilginin, ne olduğu, nasıl edinildiği ile başlamak gerekir. Bilgiyi bilmeden felsefe yapmak ne yaptığını bilmeden bir şeyleri anlamlı kılmaya çalışmaktan öte değildir. Böyle olsa da doğa, bilinç, us, fenomonoloji vb. düzeylerden itibaren felsefenin kapısını aralamak yerine şahıs ve potansiyelleri –sıfatları temelinde ele almak, işlemek ve nedenlere bağlı anlam bulmak, değerlere bağlı anlamlı kılmak sürecinde üretmek gerekir. Şahsın varlığı kendilik bilinci –ben olma bilinci zemininden hareketle üretilecek bir felsefeye, her şeyden önce insanın ihtiyacı vardır. İnsan bulunduğu anlayış ve idrak mertebesinin akıl tipinde gerçeği kendi doğrusu olarak algılarken, felsefi söylemlerinde de doğrusunu kanıtlama çabasında iken, başka bir varlık mertebesine göre biçimlenen bilinç tipine göre kendi doğrusunu savunanın eleştirisine maruz kalır. Bu durumda tarihte felsefenin kendi içinde idealist ve materyalist çizgide iki yönde gelişen bir sürece haiz olduğu görülür. Felsefe, nitelikli düşünebilmenin ilmidir. Neden-erek bağıntılılığında olan-biteni gerçeklik belirimine göre anlamlı kıldığı ölçüde dil ve anlamlı kılmanın bilimi olarak görülmelidir. Bununla beraber felsefe, teorik niteliğe haiz olarak insanın anlam arayışının gereği olarak insan tininin ürünüdür. Hikmet, neden-erek belirimlerine göre oluşta bulunanın gerçekliliğidir… Ki felsefe gerçeğin bulunması, yasa ve ilkesine bağlı anlamlı kılınması ve amaca bağlı olarak değer niteliğinde ideal olduğunun ussal düzeyde görünüşe taşınmasının aracıdır. Var olanın gerçeği kendiliğidir ve kendiliğini gerçekleştirdiği sürece hikmetini yaşamış olarak kendini bulur. Bunun içindir ki felsefe neden-süreç-erek bağlamında olan ile ilgilidir. İnsan nedenlerine bağlı olarak olay ve olguları yorumlar ve kendi için öznel kılar. Felsefe, her türlü öznel yorumlamacılığa karşı, konusu olan olup-bitmekte olanı kavramlar ile evrenseline bağlı gerçekliliğinde anlamlı kılma çabası/ ilmidir. 474 Tevhid Okumaları Her yorumlanan, ideal olan değer nitelenmesi ile sınırlı kılındığında ideoloji olur. Önemli olan ise ideal olarak yorumlananın insanı evrenseline taşıyor olup olmadığıdır. Bu durumda insan bilinci önünde felsefe ile ütopya olarak duranın, gerçeklik idrakine göre belirli ve anlamlı kılınması zorunludur. Her gerçek olan ise kendi mertebesinde anlamlıdır. Bu durumda ideal olan olarak gerçekliliği dile getirilenin, mertebesinde anlamlı kılınması ve gerçekliğinin edinilebilir olması ile gerçekliliğinin ispat edilmesi de zorunlu olandır. Bu bağlamda felsefi olan, gerçeğin kendisi ve