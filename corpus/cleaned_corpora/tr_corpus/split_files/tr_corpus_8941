Ancak bu tip cezalandırmanın mutlak, değiştirilmez olmayıp cezayı karar vericinin tayin edeceğini düşünen kişiler aşağıdaki İbn Abbas'dan aktarılan rivayet ve Ömer'in cezayı iki katına çıkarma uygulamasını örnek olarak göstermektedir. Çünkü eğer değişmez bir ceza yani had olacaksa cezada arttırma ya da eksiltme yapmak mümkün değildir. "İbn Abbas’ın rivayetine göre; Allah Rasûlü içki konusunda kesin bir had belirlememiştir. Bir adam içki içmiş sarhoş olmuştu. Caddede yalpalayarak yürürken görüldü ve Peygamber’e götürülürken İbn Abbas’ın evinin önüne gelince birden kaçtı ve oraya sığındı. Durum Allah Rasûlüne anlatılınca güldü ve “böyle mi yaptı?” demekle yetindi ve hakkında hiçbir işlem yapmadı." "Sâib b.Yezid anlatıyor: Biz Peygamber ve Ebu Bekir zamanında ve Ömer’in hilâfetinin ilk yıllarında içki suçundan ceza verilmek üzere getirilen kişiye; elimiz, ayakkabı ve ihramımızla vurarak cezasını verirdik. Ömer, daha sonra kırk değnek vurdu, insanlarda ahlâk zayıflayınca bunu seksen değneğe çıkardı." Mezhepler içki ve/veya sarhoşluğa verilecek sopa cezasının infazı infazı sırasında, kullanılan değneğin biçimi, vurulan organlar vs. hakkındaki ayrıntıları da tayin etmişlerdir. Buna göre sopa budaksız ve tek parça olması; vuruşların yaralama ve ölüme yol açacak şiddette olmaması ve tek uzuv yerine çeşitli uzuvlara dağıtılması, suçlunun üzerinde bulunan gömlek vs. dışında acıyı hissetmesine engel olacak derecede kalın elbiselerin çıkartılması genel olarak benimsenmiştir. Cezanın uygulanma biçimi konusunda da mezhepler arasında farklı görüşler öne sürülmüştür. Hanefî ve Hanbelî hukukçular, infazın kamuya açık olarak toplumun önünde yapılması gerektiği Mâlikî ve Şâfiîler ise, cezanın en az dört kişi huzurunda infaz edilmesinin yeterli olduğunu kabul etmişlerdir. Diğer maddelerin kullanımına gelince bu konuda da mezhepler arasında farklı görüşler vardır. Şafi ve Hanbeli mezheplerinde sarhoşluk verici özellikleriyle tıpkı diğer alkollü içecekler gibi değerlendirilen maddelerin kullanımına da aynı şekilde ceza verilmekle birlikte farklı görüşlere de rastlanılabilmektedir. Örneğin Osmanlı şeyhülislamı Ebussuud Efendi "Esrar hadd-i sekre varmayınca, şer'an haram olur mu?" sorusuna "Olmaz" şeklinde yanıt vermektedir. Maliki mezhebinin fıkıhçılarından Karafî'ye (ö.684/1285) göre haşhaş ve afyon da nebiz kategorisine dahildir ve çok içilip sarhoş olunduğu ve başkalarına zarar verme durumuna gelinmediği takdirde haram değillerdir. Bunları içene, sarhoş olmadığı sürece namaz kılmak yasaklanamaz, had uygulanamaz yani ceza verilemez. Osmanlı'da üst sınıf ve alt sınıftan insanların içki, afyon vs. maddeler kullanıyor olmalarına karşın müslümanların açıktan içki içip sarhoş olmaları yasaktı. Kolluk güçleri sarhoş yakaladıkları müslümanları kadı önüne çıkarıp gereken cezayı tayin ettirebilmekteydiler. Osmanlı'nın meşhur Şeyhülislamlarından Ebuussud Efendinin fetvalarında da içki ile ilgili meseleler bu ve benzeri maddelerle ilgili Osmanlı ulemasının görüşünü yansıtmaktadır. Ebuussuud Efendi'nin fetva örneklerinden bazıları: "704.MESELE: Evinde hamr kurup içen müslümana ne lazım olur? ELCEVAP: Had ve ta'zir lazım olur. 707.MESELE: Zeyd-i marîz, devâ olmak bir miktar 'arak isti'mâl eylemek, şer'an câiz olur mu? ELCEVAP: Olmaz, ne'ûzübillâhi te'âlâ devâ olmak ihtimali mi vardır. Devalığı muhakkak ise dahi asla mümkün değildir.709.MESELE: "Deva için birkaç kadeh hamr etmek helaldir" diyene ne lazım olur? ELCEVAP: Tecdîd-i iman lazımdır." 694.MESELE: Esrarı keyfiyet için yiyicek, kalilen ve kesiren haram mıdır?ELCEVAP: Haramdır 685.MESELE: Esrar ekl eden kimseye şer'an ne lazım olur? ELCEVAP: Ta'zir-i şedid lazımdır. 696.MESELE: Esrar hadd-i sekre varmayınca, şer'an haram olur mu? ELCEVAP: Olmaz 699.MESELE: Berş ve afyon ve ma'cun ki içinde esrar ol, mertebe-i eskere varmayıcak haram olur mu? ELCEVAP: Feseka ve ehl-i hevâ yiyişi üzerine hiçbiri helal değildir. Görüldüğü gibi Ebussuud Efendi hem şarap imalini hem de içimini cezayı hak edecek haram kapsamında değerlendirmekte, ilaç niyetiyle kullanımını dahi uygun görmemektedir. İçki dışındaki sarhoşluk verdirecek maddelerin kullanımını da uygun görmemekle birlikte Ebussuud efendi bu maddelerden sarhoşluk ortaya çıkmazsa mutlak belirlenmiş bir sopa cezasının (had cezası) uygulanamayacağını ifade etmektedir. Ehl-i Sünnet mezhebi bilginleri günümüzde dinen yasak olduğunu düşünmekle birlikte alkol kullanımının kişiyi dinden çıkarmayacağı ancak kişiyi cezaya müstahak kıldığını kabul etmektedirler. Ancak alkollü içki kullanımının dinen yasak olmadığını savunmak bu bilginlere göre kişiyi günahkar kılmakla kalmamakta aynı zamanda kişinin haramı helal sayması nedeniyle kişiyi dinden de çıkarmaktadır (tekfir). "Ayrıca bakınız": Tekfir Tasavvufta sarhoşluk Tanrı'ya yönelik konsantrasyon sırasında kişinin kendinden geçerek dış dünya ile bağının kopması anlamında değerlendirilmiş ve tasavvufi terminolojide 'sekr' adı altında işlenmiştir. Bu anlamdaki sarhoşluk herhangi bir maddenin kullanılmasından değil ilahi aşkın yoğunlundan kaynaklanmaktadır. Bazı tarikatlar manevi sarhoşluk yerine yine tasavvufi terminolojide 'sahv' denilen uyanık farkındalık halini daha üstün kabul etmişlerdir. Her koşulda uyanık farkındalık halini üstün tutan tarikatlarda dahi kendinden geçme hali olan cezbe halinin yaşanmasına önem verilmiş tarih boyunca da bu hale ulaşmak için bazı tarikatlar alkol veya uyuşturucu bazı maddelerin kullanımına izin vermişlerdir. Kendisi de nebiz içen ve nebizi sarhoş olmayacak kadar içmekte dinen sakınca olmadığını söylediği bildirilen Süfyan es-Sevri (ö.161/777) sufi kişiliğinin yanı sıra bir fakihtir. İlk Osmanlı vekayinameleri ve menakıpnamelerinden Osmanlı devletinin kurucularının yakın ilişki kurdukları Türkmen derviş ve Babalarının başlarında bulundukları topluluklarda alkollü içkiler ve afyon,haşhaş gibi sarhoşluk verici maddelerin kullanıldığını öğrenmekteyiz. Örneğin Elvan Çelebi'nin "Menâkıbnâme" adlı eserinde Bursa'nın fethine müritleriyle yardıma gelen Geyikli Baba'ya Orhan Gazi'nin Şarap gönderdiği ibaresi geçmektedir. Bektaşilik'de dem altında ve Kalenderilik, Haydarilik gibi tarikatlarda da alkol, afyon, şarap gibi sarhoş edici maddelerin kullanıldığı bilinmekte, hatta Eflaki'nin "Ariflerin Menkıbeleri" adlı eserinde Şems-i Tebrizi'nin şarap kullandığı Mevlana'nın sorulan bir soruya verdiği cevaptan anlaşılmaktadır. Ariflerin Menkıbeleri'nde geçen şu satırlar Şems'in şarap kullandığını göstermektedir: ""Yine dostların olgunlarından nakledilmiştir ki: Bir gün kıskanç fakihler inkar ve inatları sebebiyle Mevlana'dan: "Şarap helal mıdır veya haram mı?" diye sordular. Onların maksadı Şemseddin'in şerefine dokunmaktı. Mevlana kinaye yolu ile : "İçse ne çıkar; çünkü bir tulum şarabı denize dökseler deniz değişmez ve denizi bulandırmaz. Bu denizin suyu ile abdest almak ve onu içmek caizdir. Fakat küçücük bir havuzu, şüphesiz bir damla şarap pisletir. Böylece tuzlu denize düşen her şey tuz hükmüne girer. Açık cevap şudur ki, eğer Mevlana Şemseddin şarap içiyorsa, her şey ona mübahtır. Çünkü o deniz gibidir. Eğer bunu senin gibi bir kahbenin kardeşi yaparsa, ona arpa ekmeği bile haramdır,"" buyurdu... İngiliz Elçilik katibi Paul Ricaut'un 1686 yılında Amsterdam'da basılan ve "Türklerin Siyasi Düsturları" adıyla Türkçeye çevirilen eserinde farklı tarikatların yanı sıra günümüzde disiplinleriyle en çok tanınan Mevlevilik ve Kadirilir gibi iki tarikatın mensupları arasındaki alkol kullanımıyla ilgili satırlar günümüz okurları açısından fazlasıyla şaşırtıcı bulunabilir. Yazarın kitabında Mevlevilikle ilgili şu satırlar yer almaktadır: "Bütün Türklerin arasında bol şarap, rakı ve diğer keyif verici nesneleri içenler hep bunlardan çıkar. Küçük küçük almaya almaya alıştıkları afyonu sonunda öyle büyük miktarlarda yutarlar ki, en iddialı kimse bile bu miktarın yarısını alsa hemen ölür. Bu miktar afyonun ilk etkisi onları derin bir neşe ve sarhoşluğa sürüklemesidir; daha sonra ilk etki dağılınca budalacak bir uyuşukluğa düşmektedirler. Bu duruma vecd haline geçme derler. Bütün bunlar sadece Mevlevi tarikatından olanlara müsaade edilmiştir.". Eserin The Present State of the Ottoman Empire adlı orijinalinin 13.bölümünde ise yukarıdaki satırların orijinali şu şekildedir: ""This sort of people of all other Turks, addict themselves to drink Wine, Strong-Waters, ad other intoxicationg Liquors and eat Opium in that quantity, by degrees using their bodies thereunto, that no Mountebank or Mithridates himself who was nourished with poison are capable to digest half that proportion that these man will do, the effect of which is at first, like men drunk or mad, to raise their spirits to a sort of distracted Mirth, ad afterwards when the subtile vapours are consumed and spent, and a dull stupefaction overcomes them, they name it an extasie, which they account very holy ad divine in imitation of their first Founder, who was often observed to put himself ito this condition; and therefore what helps may be found to excite Mirth of distraction, is lawful and allowable in this Order"." Ricaut'un Kadirilerle ilgili bölümde geçen satırlar da şu şekildedir: ""Dönmeleri esnasında daha kolaylıkla vecde ulaşabilmek için şeyhlerinden rakı veya afyon ile sarhoş olmak iznini alabilirler."" Paul Ricaut'un eserinin orijinalindeki satırlar ise şu şekildedir: ""They have many times license from their Superiour, to be drunk or intoxicate themselves with Aqua vitae, Opium, or any stupifying Drugs, to be better able to perform with more spirit and vehemency their mad Dance"." Kalenderi tarikatında haşhaş yeme ve esrar içmekle ilgili Ebu Müslim Horasânî destanında ""esrar içen baltalı dervişler"" ibaresi" geçmektedir. Ünlü Bektaşi/Alevi araştırmacısı Irene Melikoff Hind kenevirinin Hindistan'dan getirilip İran'da esrar çıkarmakta kullanıldığını bildirirken tarihçi Ahmet Yaşar Ocak da esrarın 12. yüzyılla 13. yüzyıl arasındaki İran'daki Kalenderi zümreleri arasında yaygın bir şekilde tüketildiği tespitini yapmaktadır. Vahidi, Menavino ve Nicolas de Nicolay'ın aktardıkları bilgiler ışığında H.10/M.16. yüzyılın başları ve ortalarında Osmanlı İmparatorluğu'nda bedenleri dağlanmış, dövmeli, üzerlerinde balta, aşık-kemiği vs. ellerinde asâlarıyla gezen, Eskişehir'deki Seyyid Battâl Gâzî tekkesine bağlı ve kendilerine "Abdâl" ya da "Işık" adı verilen gezgin bir derviş grubunun varlığından haberdarız. Günümüzde kendilerinden Rum Abdâlları adıyla söz edilen bu derviş grubunun üyelerinden her biri birinde esrar ötekinde çakmak taşı dolu iki deri torbası (cur'adan) bulunmaktaydı. Kendilerine Âdem peygamberi örnek aldıkları sürülen bu kişiler tıpkı onun gibi Adem'in incir yaprağıyla kendini örtmesi gibi incir yaprağını simgeleyen bir "tennure" dışında çıplak gezmekte ve çok büyük miktarda esrar tüketmekteydiler. Yemekten sonra esrar içmekte ve müzik (sema) dinlemekteydiler. 15. yüzyılda yaşayan Kaygusuz Abdal'ın şiirlerinde Rum Abdalları arasında esrarın kullanıldığına dair ibareler geçmektedir.Ahmet Yaşar Ocak onun aşağıda yer alan şiirlerini buna örnek olarak vermektedir: Ocak, Abdülbaki Gölpınarlı'nın "Tasavvuftan Dilimize Geçen Deyimle" adlı kitabını kaynakça göstererek yukarıdaki ilk şiirdeki "Cür'adan" kelimesi Kalenderiler'in içine esrar koydukları kabın adı olup "yudumluk" anlamına geldiğini aktarmaktadır. Abdülbaki Gölpınarlı 14. yüzyılda Mevlana'nın torunu Ulu Ârif Çelebi'den sonra Konya dergahına postnişin olan Divane Mehmed Çelebi'nin Kalenderiliğe meyli sebebiyle bazen çihar darb (baştaki saç, kaş, sakal ve bıyığın usturayla kazınması) olduğu hatta açıkça şarap ve esrar içmekten çekinmediğini aktarmaktadır. Mevlevi dervişi ve şair Şahidî'nin Süreyya Faruki'nin tahminiyle 16. yüzyılın ilk yarısında geçen ve kendi kaleme aldığı yaşamöyküsüne göre mürşidi Divane Mehmet Çelebi'nin çevresinde şarap ve esrar içilmektedir. Faruki, Mevlevi tarikatının daha sonraki yöneticilerinin özellikle 17. yüzyılda din kurallarına aşırı bağlı olan Kadızadelilerden korkarak söz konusu eseri ellerinden geldiğince saklı tuttuğunu ifade etmektedir. 19. yüzyıl Osmanlı dünyasının bilgin ve ariflerinin en büyükleri arasında sayılan Kethüzâde Mehmet Arif efendi (1767-1849) ile ilgili bir anekdot da içki ile ilgili Osmanlı toplumunun yüksek sınıfının bakışını bir ölçüde yansıtmaktadır: Bir gün Kethüzâde Mehmet Arif Efendi'ye şöyle bir soru sorulur: "Efendim Kur'ân-ı Kerim'de büyük günahlardan hiçbirinin medhi olmamış da niçi bâde hakkında âyet buyrulmuştur" Arif Efendi şu yanıtı vermiştir: "Allah hâkim-i mutlaktır. Her şeyin doğrusunu söyler" Tarihi sevdiren adam olarak bilinen Ahmet Refik içki tutkusunun şeyhler arasında da hüküm sürdüğünü söylemekte ve buna örnek olarak da Şehzade Sultan Ahmed'in hocasının oğlu Şeyh Sarhoş Bâli Efendi'yi göstermekteydi. Bektaşi babalarından Ahmet Cemali Baba'nın (ö.1959) halifelerinden Ahmed Necmeddin Alpgüvenç'in müritlerinden Avni Baba'nın dem çekmek yani içki içmeyi sevdiği Sırri Kalender rumuzuyla yazan Rufai bir yazarın kaleminden şu şekilde ifade edilir: "Kendine has bir zâttı dem çekmeyi severdi Avni Baba Ayyaş asla değildi kendince bu dahi bir usûldü ona..." Bernard Lewis Ortadoğu toplumlarında alkollü içme yasağının yalnızca Müslümanlar'a özgü olduğunu ve yasağa rağmen şiirlerde ve yazılarda yoğun olarak içki içmenin hatta ayyaşlığın kanıtlarının bulunduğunu belirtir. "İslam'daki alkol yasağına rağmen, Arap şiirinde yer alan şarap, İslamiyet içinde gelişen İran ve Türk şiirinden çok daha fazladır." diyen Bernard Lewis şaşırtıcı ama tarihi belgelere uyan bir gerçeği dile getirmekteydi. "Emevilerden beri, hükümdarlar, sıradan faniler için geçerli olan şarap ve tasvir yasağını açıkça ihlal ederek ayrıcalıklı olduklarını kanıtlamaya çalışmışlardı." diyen Süreyya Faruki de bunu doğrulamaktadır. Bununla birlikte Türk ve İran geleneğinde de içki kullanımı yaygındı. İçkili, rakslı ve temâşâlı yeme-içme toplantılarını tanımlayan işret meclisleri İslam öncesi kadîm İran'dan İslâm hilafeti dönemine geçip sultanların geleneği haline gelmiştir. Özellikle şarabın kullanımına yönelik gelişen yasağı müslümanların kendilerinden önceki uygarlık anlayışını reddetmenin bir sembolü olarak ve Hristiyanlıktaki merkezi rolüne veya müslümanların diğer dini gruplardan farkını öne çıkarmakta kullanılan bir tür kimlik siyasetine bağlayan araştırmacılar vardır. Bazı araştırmacılar Orta Doğu'da içki kullanımının özellikle toplumun üst sınıflarında bir hak olarak görüldüğü orta sınıfların ise dindarlığı içkiden uzak durmakla birlikte yürüttükleri ve alt sınıfın ise içki dışındaki sarhoş edici maddeleri (afyon vs.) daha fazla kullandıklarını ifade etmektedirler. İçki kullandıkları iddia edilen yöneticilerden bazılarının isimleri şunlardır: Emevi hükümdarlarından Yezid Bin Muaviye, Abdulmülk Bin Mervan, Yezid Bin Abdulmülk, Yezid bin Velid Abbasi hükümdarlarından Harun Reşid, Me'mun Fatımılardan Mustansır Safevi Sultanı Hüseyin (1668–1726), Osmanlı'da Yıldırım Beyazıd, Sultan II. Selim, Sultan Abdülmecid, Sultan IV.Murad, Sultan II. Mahmud, Babür İmparatorlarından Şah Cihangir. Bazı sultanların içkiye yönelik hoşgörüleri Şâhnâme, Kâbûsnâme, Nizâmî'de ve Germiyanlı musâhib şairlerin eserlerinde işret meclislerinin adablarının anlatımında da kendini göstermektedir. Bu meclislerin şaraplı içki alemi özelliği sürekli yinelenmiştir. İslam öncesi Arap toplumunda da içki kullanılmakta hatta bazı şairler içkiye övgüler düzen şiirler yazmaktaydılar. İslamiyet sonrası sayıları azalmış olsa da şaraba ilişkin şiirler de içki kullanımı da tamamen ortadan kalkmamıştır. Tarihi kayıtlarda içkinin yasaklanmasından sonra bile içki kullanmaya devam eden bazı sahabelerden söz edilmekte oluşu da bunu göstermektedir. Dihyet'ül-Kelbi, Abdullah vb. sahabelerin içki kullandıkları ve sarhoşluklarından ötürü kendilerine had (sarhoşluk durumunda sopa ile) cezası uygulandığı bilinmektedir. Muhammed zamanında içki içen Nuaymân isimli bir sahabenin sarhoş halde peygamberin huzuruna getirildiği ve kendisine peygamberin emriyle sopa cezası uygulandığı ancak diğer sahabelerin lanet etmesi üzerine peygamberin onların lanet ve kötü söz söylemelerine engel olduğu hatta bir keresinde o sahabenin Allah ve Resulünü sevdiğine bizzat peygamberin şahit ettiği haberi bildirilmektedir. Ünlü İslam tarihçisi Mesudî'nin aktardığına göre Osman'ın devrinde onun tarafından Kûfe'ye vali tayin edilen Velid b. Ukbe b.Ebi Muayt'ın nedim ve şarkıcılarla akşamdan sabaha kadar sürekli şarap içtiği haberinin halifeye kadar ulaşmış ve Ali'nin de olduğu bir mecliste aleyhindeki şahitlerin doğru söyledikleri ortaya çıkınca Kûfe valiliğinden azledilerek yerine Said b. El-As'ın tayin edilmiştir. Ünlü İslam coğrafyacısı Mukaddesi (M.946/H.335-M.1000/H.390) miladi 10. yüzyıldaki müslüman ülkelerle ilgili gözlemlerini aktardığı ünlü eseri Ahsenü't-Takâsîm'de Mısır'ın çeşitli bölgelerindeki erkeklerin ayyaşlığından hatta yaşını başını almış kişilerin sürekli sarhoş gezindiğinden söz eder. İslam araştırmacısı Adam Mez, Mukaddesi'den Eski Kahire'de dini önderlerin bile (meşayih) şarap içmekten çekinmediğini, Fas'ta ise özellikle kadınların şarap düşkünü olduğunu aktarır. Miladi 10. yüzyılda yaşamış olan İranlı Bediuzzaman el-Hemezânî (H.358-M.968/H.398-1008) Makame adlı eserinde İsa b. Hişam adlı birinin ağzından ilk gençlik yıllarında arkadaşlarıyla birlikte eğlence meclisi düzenleyip şarap içtiklerini ve bir gün sabaha kadar içki içtikten sonra sabah ezanını duyup sarhoş halleriyle camiye gidip sabah namazı kıldıklarını, cemaatin onların bu sarhoş hallerini görüp kendilerine dayak attıklarını aktarır. Arap ve İranlılarda olduğu gibi Türklerin de İslamiyet öncesi eğlence kültürlerinde alkollü içkilerin yeri olduğu ve İslamiyetin kabulü sonrasında getirilen yasaklamalara karşın içki adetinin ortadan kalkmadığını biliyoruz. Hatta Türklerin İslamiyet sonrası en eski yazılı kaynaklarının başında gelen Dede Korkut kitabında da içki ve ilişkili kelimeler ve anlatılar geçmektedir. Örneğin; ""Mere 'Azra'il aman" "Tanrınun birligine yokdur güman" "Men seni böyle bilmez idüm" "Oğrılayın can alduğın tuymaz idüm" "Dökmesi büyük bizüm tağlarumuz olur" "Ol tağlarumuzda bağlarumuz olur" "Ol bağlarun kara salkumlu üzümi olur" "Ol üzümi sıkarlar al şarabı olur" "Ol şarabdan içen esrük olur" "Şarabu-y-idüm tuymadum" "Ne söyledüm bilmedüm" "Biglige usanmadum yigitlige toymadum" "Canum alma 'Azra'il meded" " Yine aynı kaynakta meyhane kelimesi de kullanılmaktadır: "Oğuz zamanında Uşun Koca dirler bir kişi var-idi...Kazan Bigden akıl diledi. Akın virdi...Üç yüz say cıdalu yigit bunun yanına cem oldı. Meyhanada biş gün yime içme oldu..." Selçuklu Sultanı Alparslan ve oğlu Sultan Melikşah'ın vezirliklerini yapan ve Melikşah'ın isteği üzerine kaleme aldığı Siyasetname adlı eserinde Nizamülmülk şarap meclislerinden de söz eder. Eserinin otuzuncu faslının başlığı "Şarap meclisinin kurulması ve şartları"dır. Bu bölümde Sultanın konumu sebebiyle davet edilenlerin beraberlerinde yiyecek, çerez ve şarap götürmeleri uygun görülmemiştir. On yedinci fasılda padişahların yakın sohbet dostları, yardımcıları olan nedimlerinin görevleri arasında padişahların her zaman hazır bulunacakları içki ve sohbet toplantıları, gezintiler, şarap, av ve güreş müsabakaları ve benzerlerini hazırlamak sayılmaktadır. Nizamülmülk, eserinde Sulan Mahmud'un nedimleri ve yakınları ile sabaha kadar şarap içtiğini ve meclisindeki Ali Nuştekin ve Muhammed Arabi gibi ordu komutanlarının da bulunduğu sabaha doğru Ali Nuştekin'in Sultan Mahmud'un güvenlik görevlilerinin kendisini görüp cezalandırabileceği için meclisten sarhoşluğu geçene kadar ayrılmaması şeklindeki uyarısına karşın Ali Nuştekin'in meclisi terkettiği ancak yolda muhtesib'in (güvenlik görevlisi) kendisini görüp ceza olarak 40 kırbaç vurarak cezalandırdığı şeklinde bir hikâye anlatır ve sonrasında memleket düzeni ve siyaset gereği olarak sarhoşluğun gizlenmesi gerektiğini ima eder. Akkoyunlu sultanları yanında Osmanlı hizmetine giren büyük alim İdris-i Bitlisi Kanûn-i Şehinşâhî adıyla I.Selim'e bir nasihatnâme sunmuştur. Eserde kadim sultanların bir saltanat adeti olarak sunulan "Meclis-i işret" ile ilgili şu satırlar yer almaktadır: "...Sultanlar, özel meclislerinde Şeriatın yasakladığı şeylerden şiddetle kaçınmalıdır ve nefislerini yasaklardan uzak tutmalıdır. Eğer nefsin iştahâları (nefs-i emmâre) aklın kontrolünü elden alır, şehvet ve gazab gücü ifrata giderse, en azından şer'î yasaklara (nehy-i şer'î) karşı gelmeyi örtmeye (setr) çalışmalıdır..." ...Önemli başka bir husus, sultanların imkân olduğu kadar sarhoşluk veren içkilerden (müskirât) ve meşru olmayan eğlencelerden uzak durmaları gereğidir. Çünkü onların akılları (akla göre aldıkları önlemler) dünyaya düzen verme nedenidir. İyiyi kötüden ayırmak isteyen her birey, aklın yol göstermesine muhtaçtır. Sultanlar, akıl ve bilgi ile tüm ülkeyi elde tutmak zorundadırlar. Haram olan, sarhoşluk veren içkileri içme cür'eti gösterildiği takdirde, en az zararı olan üzüm şarabıdır. Öteki haram içkiler ve uyuşturucular, çok daha zararlıdır. Bilgi (hikmet) sahibi olanlar gözünde bunların hepsi akıl ve idrake zarar verir.Sultanların meşru olmayan biçimde ifratla şarap içmeye devam etmeleri, ülke ve devletlerinin harap olmasına yol açar, din ve millet işlerinin bozulmasına neden olur. " 14. yüzyılda Sivas hükümdari meşhur şair ve alim Kadı Burhaneddin Ahmed adına 1397-8 yılında Farsça olarak kaleme alınan "Bezm u Rezm" adlı eserde Esterâbadî şarabı şu şekilde övmektedir: ""Saf şarap ruhun gıdasıdır. İyice bakıldığı zaman onun rengi gülün rengini geride bırakır." "O, rengiyle candaki üzüntü pasını siler. O, cahillere zararlı, bilgili kimselere ise faydalıdır." "Aklı ile hüküm verenler onu bilgili kimselere helal etti. Şer'i fetva ile de ahmağa haram oldu"." 14. yüzyılın meşhur Arap seyyahlarından İbn Batuta (1304-1368) meşhur seyahatnamesinde aralarına girdiği bazı Türk topluluklarının "Nebiz"i Hanefi mezhebinde oluşlardan dolayı helal saydıklarını hem içtikleri hem de birbirlerine sunduklarını, hükümdarın da yemek sonunda çevredekilere dolu olan kımızları dağıttırdığını, kendisine sunula içkiyi ise kullanmayıp Türklere hediye ettiğini kaydetmektedir. Timur'un torunu Uluğ Beyin büyük din adamlarının katıldığı resmi ziyafetlerinde bile Cengiz yasasına riayet ettiği ve Ubeydullah Ahrar'ın rivayetine göre Çinihane (güzel sanatlar müzesi) yapıldıktan sonra din adamları ve bilginlerin de davetlilerin arasında bulunduğu büyük bir ziyafet tertip etmiş ve Cengiz yasasına göre şarap fıçıları da hazır bulundurulmuştur. Osmanlı İmparatorluğu döneminde afyon için "tiryak" maddeyi kullanan için ise "tiryaki" tabirleri kullanılmaktaydı. Süleymaniye semtindeki Tiryâkiler Çarşısı'nda bulunan dükkanlarda, şurup,macun, levha gibi içinde esrar bulunan karışımlar hazırlanıp tiryakilere satılmaktaydı. 1554'te Avusturya elçisi olarak göreve başlayan Busbecq, Buda'da sofrasına davet ettiği Türklere şarap ikram eder. Onlarla ilgili gözlemini de kaydeder: "...benimle birlikte yemek yiyen birçok Türk'ün soframdaki şaraba karşı takdir hislerine şahit oldum. Bir lüks saydıkları şarabı her fırsat buluşta büyük bir arzu ile içmeye kalkarlar. Soframda, ricam üzerine geç vakitlere kadar kaldılar, fakat artık yorulup da yatak odama çekilince onlar da çıkıp gittiler. Büsbütün sarhoş olmadıklarına hayıflanır gibiydiler. Sora bir köle ile tekrar biraz şarap ve birkaç gümüş kupa istettiler. Issız bir yerde içkiye devam ederek geceyi geçirmek istiyorlarmış. Ricalarını yerine getirmelerini adamlarıma söyledim. Körkütük, küfelik olucaya kadar içtiler. Şarap içmek Türklerde büyük günah sayılır. Hele yaşlıların yanında çok ayıptır. Bazı gençler hoşgörülecekleri ümidiyle böyle bir günahı göze alabilirler. Ayrıca bir defa içtikten sonra az da olsa çok da olsa fark etmeyeceğini düşünerek içebildikleri kadar içerler" Yazarı bilinmeyen ve "Türkiye'nin Dört Yılı (1552-1556)" adıyla Türkçeye çevirilen bir İspanyol yazarının anlatısında Seyyit Battal'ın mezarını ziyaret eden gezgin derviş grubunun düzenledikleri ziyafet sonrasında afyonla esrarı karıştırıp içerek iyice sarhoş oldukları ve kolları, bacakları, göğüslerine keskin bıçaklarlarla geniş yaralar açtıkları şeklindeki gözlemleri yer almaktadır.Aynı yazar kitabında Türklerle Rumların eğlence sofralarında yemekten önce iki üç kadeh içme adetleri olduğunu ve Avrupalılarda beyaz şarap olduğu gibi Türklerde de rakı olduğunu söylemektedir. 16. yüzyıldan Lâtifî "Evsâf-ı İstanbul" adlı eserinde Galata civarındaki işret meclislerini şu şekilde betimler: "...ve bu şehr-i âlâ vü vâlâya mukabil bir şehr-i pür timsâl ve temâsil ki işrethâne-i dünyâ ve ismi elsine-i enâsda Kalata'dır. Mey ü mahbubda bibedel ve mahal-i 'ayş ü 'işretde darb-ı meseldir...Ekser halkı ümmet-i 'İsa ve millet-i Mesihâ olmağın Cem gibi ellerinden câm düşmez müdâm ayakları elde olmağla başlarına enduh u tir üşmez. Bâd-ı peymâ ve bâdenuşlar ve mey-perestler ve mey-furuşlardır. Pür gam-ı eyyam ekser evkatda sarhoşlar ve bed-hûşlardır...şeh-i İstanbul'un zevvak u ehl-i mezakı her tarafında suret-i şârabdan mest ü harâb lâyu 'akl u kanzil ve âlude-i âb u kil geriban-çâk ve perişan destar nice mü'min müdâm bed-nâm rûzugâr bu ebyâtı dilde tekrar eyler..." Avrupalı gezgin Jean Thevenot ise şunları söylüyor: "Her zaman içtikleri şey sudur.Şarap içenlerin sayısı da çoktur, her ne kadar şarap onlara Kur'an tarafından yasaklanmış ise de, bazı kimseler bunun sadece bir fikir ve nasihat olduğunu ve kesin bir hüküm olmadığını söylerler, bununla beraber alenen içmezler, ancak yeniçeriler ve diğer bazı kimseler bir şeyden korkmayarak içerler, içmeğe başlayınca da çok içerler ve eğer başlarına bir bela gelmeyecekse uyuyuncaya kadar içmeğe devam ederler, yeter ki içmeğe bıkarılsınlar; bir kadeh içmekle on kader içmek arasında bir fark olmadığı söyleniyor; içkiye hiçbir zaman su katmazlar ve içkiye su katarak içen hristiyanlar ile alay ederler, içkiye su katma işi onlara tamamen gülünç gelir. İstanbul'un çevresinde ve adalarda bol miktarda iyi şarap bulunur." Thevenot, Lâtifî gibi bazı Türklerin içkide aşırıya kaçtıkları ve kendilerini gülünç durumlara soktuklarını da dile getirir: "...Şarap yasağına...rağmen, daha önce söylediğim gibi, bazıları şarap içerler ve sık sık sarhoş olurlar ve talihsizlikle elbiselerine şarap dökerler, çok sarhoş olsalar bile bütün güçleri ile bu lekeyi çıkartmağa çalışırlar." Katip Çelebi'nin tanıklığına göre iki kez şeyhülislam olan Bahai Efendinin vaktini "dostlarıyla çene çalarak ve uyuşturucu kullanarak" geçirmekte hatta uyuşturucuya "dizginlerini uyuşturucuların eline vermiş" olduğu söylenecek kadar battığı dile getirilmektedir. 17. yüzyılın yazarı bilinmeyen bir eseri olan "Risale-i Garibe"'de Müslümanların şarap içtiklerini, Hristiyan ve Yahudilerle âlem yaptıklarını ve meyhane sahibi oldukları belirtilmişti. Her ne kadar Hristiyanlar Müslümanlara alkol satmamaları için uyarılmışlarsa da bu yasak Müslümanları içmekten alıkoymamış Padişah IV.Mehmet'in bir vaiz olarak önem verdiği isimlerden Vani Mehmet Efendi'nin teşvikiyle selefi Sultan Süleyman'ın atmadığı bir adım atarak 1660-1670 arasında iki kez İstanbülda tüm meyhanelerin yıkılması ve yasal içki ticaretine son verilmesi için buyruk çıkardı. "Risâle-i Garîbe"'de o günün toplumunda sakalı beyazlaşıp yaşı yetmişe seksene dayanan ve yine de şarap içen kişilerden, afyon gibi keyif maddeler kullananlardan ve müslüman olup meyhane sahibi olanlardan bahislere rastlanabilmektedir. Risale'deki bu konuyla ilgili yapılacak doğrudan alıntılar Cumhuriyet öncesi toplumunda bu tip insanların sayıca hiç olmazsa bir risaleye konu olacak derecede olduğu sonucunu çıkarmamıza olanak verecektir: "Ve sakalı ağarup kalbi kararup yetmiş seksen yaşına varup hamır içenler; oğlanı ile şarab içüp "lahmüke lahmi" lakırdı eden... "Ve: "Baba Nasuh kuşı mısın?" demeyüp aşikare hokkasına nohud fındık kadar afyon gıdası koyan sefihler; ve yaran adasına varup: "Ehl-i keyfim!" deyüp ebreş hokkasının dibin gösteren berşnaklar" "Ve hem bade ve hem afyon ve sa'ir keyfe müte'allik şeyleri şürb edüp ve gayri keyflerden ma'cun ve esrar isti'mal edüp ördek gibi her bulduğı bokı yiyenler "Ve Müslüman olup meyhanacılık edenler "Ve hazm etmeyüp şarab içüp köpek gibi kusan mel'unlar; ve duhan içerek uyuklayup odanun içini bohlayan mühmelatlar." Yeniçeri Ocağında imam ve kumandan olarak görev yapan şair Sıhhatî Çelebi'nin "Menâkıb-ı Mükeyyifât-ı Âlem" adlı eserinde 17. yüzyıl Osmanlı toplumunda çeşitli keyif verici maddelerin hangi toplumsal sınıflar arasında yaygın olduğu öğrenilebilmektedir. Buna göre afyonun ulema, askeriye ve avam gibi farklı toplumsal sınıflarda, berş'in suhte taifesi, Rum Abdalları ve şairler arasında, bozanın fetihle meşgul gâziler, Bektaşiler vs.şarabın bilginler (hükemâ), emirler, tacirler, çelebiler ve şairler arasında, kahvenin eğitimli ve üst sınıflar arasında yaygındır. Ancak keyif verici maddelerin insan gibi konuşturulduğu eserde her madde diğer maddeyi daha alt toplumsal kesimlerin kullandığını ileri sürerek onu küçük düşürmeye çalışmaktadır. 18. yüzyıl vakanüvisleri arasında yer alan Silahdar'ın eseri Tarih-i Silahdar'da Osmanlı askerlerinin kutsal aylar içinde gerçekleşen kuşatma sırasında bile Allah'a şükretmeyi unutacak denli çok içki içip sarhoş oldukları bildirilmektedir. D.'Ohsson, IV.Murad'ın ölümünden sonra padişahlar da dahil halk arasında afyon alışkanlığının arttığını, "macun" denilen ve içinde afyon, haşhaş, sarısabır ve çeşitli baharatların yer aldığı karışımların kullanımının yaygınlığından söz eder. Halk arasında "tiryaki" tabirinin afyon kullanma alışkanlığına tutulanlar için kullanıldığı da bu satırlar arasında yer almaktadır. Türkiye'de 19. yüzyıl sonunda İngilitere elçiliğinde görev yapan Sir Charles Eliot'un "İstanbul'daki aristokrat zümre çok içki içer. Bu kimseler içtikleri zaman mutlaka sarhoş olmak için içerler. Ama şüphesiz Avrupai tesirlerin bulaştığı bu zümreyi asla tipik müslümanlar olarak vasıflandıramayız. Toplumun bu kesimini bir kenara bırakırsak, Türk milletinin büyük çoğunluğu (Askerler, köylüler, tüccarlar ve ilim adamları) alkole dokunmazlar." Charles Eliot bir zamanlar bir Mevlevi dervişinin tekkesine misafir olduğunu ve kendisine orada rakı ikram edildiğini yazmaktadır. Abdülaziz Bey'in (1850-1918), 1910'lu yıllarda kaleme alındığı varsayılan ve Osmanlı adetlerini aktardığı eserinde, Dersaadet'de "afyon tiryakisi" adlı bir sınıf olduğu ve dersaadet halkının eskiden yüzde 80'inin afyon kullandığına, cami ve tekkelerde bulundukları zaman bile ceplerinde taşıdıkları kutulardan hap halinde yapılmış ve "gıda" dedikleri afyonu çıkarıp kullandıklarını ve kendilerine özgürlük verildiği için sayılarının çoğaldığını belirtir. Abdülaziz Bey, Süleymaniye Camii karşısında ve medreselerin altında 35 dükkandan ibaret sıra kahvelerine devam ettiklerini de eklemektedir. Aynı şekilde esrarın da bir önceki yüzyılda (19. yüzyıl) İstanbul'da hayli yaygınlaşmış olduğu ve bu sebeple İstanbul'da esrar içilen yerlerin de mevcut olduğu ancak bu yerlerin kahveler gibi her yerde serbest şekilde ve herkese açık olmadığından esrarkeşlerin gizlice alındıklarını yazar. Balıkhane Nazırı Ali Rıza Bey 1922 yılında İstanbul halkının en fazla içkiye düşkün olduğu zamanı III.Selim'in asrı olduğunu başta padişah olmak üzere devrin en meşhur adamlarının bile işret müptelası olduğunu belirtip meyhanelerin o dönem zarif insanlar meclisi sayıldığına da işaret eder. Akşamcıların türlü hallerini, vasıflarını, tavırlarını uzun uzadıya anlatan Ali Rıza Bey eserinde akşamcıların Ramazan'a hürmeten içkiyi geçici olarak terk ettiğini de eserinde vurgulamayı da ihmal etmez. Ali Rıza Bey Cumhuriyet öncesindeki çeşitli dönemlerdeki içki yasaklarına rağmen içki düşkünlerinin düşkünlüklerinden vazgeçmedikleri ve her durumda içmenin bir yolunu bulduklarını ifade etmekte yeni nesilde ise tam tersine içkiye ve içkili meclislere yönelik bir nefret hissinin doğmuş olduğunu ve bunun da takdire şayan olduğunu da eklemektedir. Tütün İslam toplumlarına görece geç bir tarihte girmiştir. Osmanlı'ya tütün ilk defa Peçevîli İbrahim Efendi tarihine göre hicri 1009 (Miladi 1600) Nâimâ Tarihi'ne göre ise Hicri 1015 (Miladi 1606) tarihinde İngilizler eliyle girdi ve hızla yayıldı. Din bilginleri ise tütünün kullanımının helal ya da haram oluşunda aralarında ihtilaf etmişlerdi. Alkollü içecekler gibi İslamiyetin ilk dönemlerinde mevcut olmadığından İslam din bilginleri tütün kullanımının haramlığı-helalliği (dini yasak veya onaylılığını) tartışmışlar bir grup yasaklığına fetva verirken diğer bir grup toplumdaki yaygınlığını ve alkol gibi sarhoşluk hali oluşturmadığı için onay vermek gerektiğini düşünüp serbest bırakılması gerektiğini savunmuştur. Tütünün haram olmadığını savunan meşhur kişilerden biri Osmanlı Şeyhülislamlarından Bahayi Efendidir. Şeyhülislam Bahayi Efendi tütünün haram olmadığına dair vermiş olduğu fetva ile devrin diğer bazı din adamlarının öfkesini üzerine çekmiştir. Şeyhülislamın kendisinin de tütün ve afyon gibi keyif verici maddeleri kullandığı, meclisler kurdurduğu da tarihi bazı kayıtlarda geçmektedir. Nâimâ Tarihi'nde Sultan Murad'ın koyduğu tütün yasağı ve bu yasağın hangi sert tedbirlerle takip edildiğini şöyle aktarılmaktadır: "Kahvehaneler ber-taraf olduktan sonra berk-i tenbakü ki Türkçe tütün dedikleri yaprağ-ı mekruhun şürbu men' olunub (içilmesi yasaklanıp) ba'de'l-yevm (bundan sonra) duhan içer kimse ahz olunur (yakalanır) ise siyaseten katl olunur deyu müekked yasağ-ı sultanî sâdır oldu...Sultan Murad, geceleyin şerh-i İstanbul'u gezip yatsudan sonra fenersiz dışarıda bir adam buldukta sorgusuz sualsiz öldürtüp gündüzlerde duhan yaprağı yahut tütün kokusu olan yerleri basıp bir şey bulursa sahibi katl olunduğundan başka, gecelerde dahi kemal-i dikkat ile tecessüs edip tütün içildiğinden kuşkulanılan evlerin bacalarına çıkıp koklandığı söylenir. Zecr ü tehditte bir mertebe teşdit buyurdular ki halk âşikâre duhan içmek şöyle dursun dışarı çıkmaktan kaldı." İlk kez Hindistan'da "Narçil" denilen büyük Hindistan cevizi kabuğundan yapılan bu alet Mısırlılar arasında rağbet görerek "Nargil", Araplar arasında da en son biçimiyle "Nargile" adını almıştır. İranlılar Nargileye büklüm yılan anlamına gelen ve narpuç denilen kısmını eklemişler. Nargile Türkiye'ye 1623-1640 yılları arasında Sultan IV.Murad zamanında girmiş ancak sert yasaklarıyla bilinen sultanın Nargile'yi de bu yasak kapsamına almış olduğu bilinmektedir. Kahve tanelerinden bir içecek yapma pratiği ilkin Yemen'de 15. yüzyılda ortaya çıkmıştır. Kahve geleneksel olarak 1470 civarında ölen sufi alim Muhammed el-Dhabhani'ye atfedilmektedir. O dönemde kahvenin sufilerin gece zikirlerinde uykuyu geçiştirmek için kullandıkları bir madde olduğu söylenir. İslam bilginleri bu maddenin tüketimi konusunda da aralarında tartışmışlardı. 1532-33'te Kahire'nin fakihlerinden Ahmed bin Abdullah Sunbatî, kahvenin haramlığına dair bir fetva verip Camiü'l-Ezher'de de bu yönde bir konuşma yaptıktan sonra halk, kahveleri basıp içlerini yağma etmişti. Şiddetli tartışmalardan sonra nihayet Kadı Mahmud bin İlyasü'l-Hanefi adlı bir alim kahvenin içimini mübah olarak ilan etmiş ancak bu da tartışmaları tümüyle yok etmemişti. Ancak zamanla halkın kahveye yönelik bitmek bilmeyen ilgisi mübah fikrinin yaygınlaşmasını kolaylaştırmıştır. 1544 yılında İstanbul’da Tahtakale’de iki Suriyeli Arap ilk kahvehaneyi açmışlardır. O zamanlar kahvenin faydalı olup olmadığı tartışma konusudur. Kendinden önceki şeyhlülislamların aksine Bostanzade Mehmet Efendi kahvenin haram olmadığını, hatta faydalı olduğuna dair fetva vermiştir. Klâsik İslam-şark edebiyatında “Hamriyyat” ve "Sakiname" başlıkları altında içkili meclislere dair ürünler verilmiştir. İslam öncesindeki Arap şiirinde şarap sıklıkla kullanılan tema ve metaforlardan biriydi. İslamiyetin kabulüyle birlikte bazı şairler şarap hakkında şiirler yazmaktan vazgeçmişler ancak bir kısmı da şarap şiirleri yazmaya devam ettiler özellikle Emeviler döneminde şarap şiirleri canlılık kazandı. Abbasi döneminin şairlerinden, tefsir, hadis, fıkıh ve kelam gibi dini ilimlerin yanı sıra tabii ilimler, felsefe ve tıbba da ilgi duyan, hatta ünlü bilgin Câhız'ın dil bilgisi noktasında kendisini övdüğü şair Ebû Nûvas içkiye düşkünlüğü kadar içkiye yönelik yazdığı şiirlerle de tanınmıştır. Fars edebiyatında ise 11. yüzyılda Ömer Hayyam 12. yüzyılda Nizami şarap şiirlerinin örneklerini verirken Klasik Türk edebiyatında ise Hayali, Nef'i gibi şairlerde şarap kullanımını görebilmekteyiz. Şarap veya alkol dağıtan kişi için kullanılan "Saki" kelimesinden türetilen ve içki meclislerinin özelliklerini tasvir eden şiirlerin genel aldı olan Sakinameler modern öncesi toplumlarda içkiye dair genel algının kavranabilmesi için değerli bilgiler sunar. Sakinamelerin bir kısmı fiziki şarap için yazılmışken bir kısmı da şarabı tasavvufi anlamda bir metafor olarak kullandıkları sakinameler yazmışlardır. Bu tarz sakinamelerde şarap (mey), insanı maddi alemin sıkıntılarından kurtarıp onu ebedi hayata, hakikate ileten ilahi aşkı temsil eder. İlahi aşkla kendini kaybedip vecde garkolmak da şarapla sarhoş olmaya benzetilir. Meyhane aşk ve şevk dolu bir yer yani tekkedir. Aşk şarabını sunan sâkî (pîr-i mugan) de bu tekkenin (meyhanenin) şeyhi, kadeh (kâse, sürahi, câm) de aşığın kalbidir. Şah Şuca'nın idaresi (1358-1384) zamanında yaşayan ve Şah Şuca zamanını: "Şah Şüca'nın zamanı, hikmet ve şeriat devridir" diye betimleyen ünlü İslam şairi Hafız'ın şarap içmeyi yasaklamayan Şah'ı şu satırlarla övmektedir: ""Tanrı'ya şükr olsun meyhane kapısı açık." "Zira benim dertlerimin kapısı bu" "Küplerin hepsi de sarhoşlukta köpürmüş, coşmuş." "Ortadaki şarap, hakiki şarap, mecazi şarap değil!"" Türk edebiyatında "Sâkînâme" adı altında ilk örnekler Harizmi'ni (14. yüzyıl) Mahabbetnâme adlı eserinde, Nizâmî'nin İskendernâme'side ve Ahmed-i Dâî'nin Sâkînâmesi'nde görülmektedir. Ancak Türk edebiyatında sâkinâme türünün ilk orijinal örneği Edirneli Revânî'nin (ö.1524) İşretnâme adlı eseridir. Revânî 694 beyitten oluşan eserini Yavuz Sultan Selim'e takdim etmiştir. Diğer sâkînâme yazarları arasında İşretî Mustafa (ö.1566), Fevri (ö.1570-71), Dükâkinzâde Taşlıcalı Yahya Bey (ö.1582), Bursalı Cinânî (ö.1595), Rusçuklu Carullahzâde Mustafa Beyani (ö.1597) Gelibolulu Mustafa Âlî (ö.1600)'nin terkib-i bendi, Kalkandelenli Fakiri (ö.?), Nef'i (ö.1634-35), Nev'izâde Atâyî (ö.1635), Şeyhülislâm Yahya (ö.1643), Riyâzî (ö.1644), Sabûhî Dede (ö.1647), Şeyhülislam Bahâyî (ö.1653), Tıflî (ö.1659), Şeyh Galib (ö.1798-99) gibi isimler sayılabilir. Bu eserlerden bazılarında şarap tasavvufi bir sembol olarak bazılarında da doğrudan eğlence meclisinin bir unsuru olarak doğrudan fiziki şarap anlamında kullanılmıştır. Yaklaşık olarak Türk edebiyatında 14. yüzyıldan 20. yüzyıla kadar sâkînâme türünde 57 eser kaleme alındığı belirtilir. Kelime anlamı "keyif veren içki kullanımı" olan ve Arapça olan işret kelimesinden türetilen İşretnâme ise "içki kitabı" anlamına gelmektedir. Türkçe ilk orijinal sâkînâme olarak anılan Revânî'nin İşretname'si Allah, Peygamber ve padişah Yavuz Sultan Selim'e övgüden sonra işret meclislerinde kimlerin ne şekilde hareket edeceklerini şiir diliyle anlatmakta olan bir işret adabı kitabıdır. Agâh Sırrı Levend'in Türk Edebiyatı Tarihi adlı eserinde "Münazara yollu temsili hikâyeler" başlığı altında farklı maddelerin (şarap, afyon, kahve, boza vs.) veya durumların (oruç, bayram), sınıfların (askeriye ve ulema) birbirleriyle söyleşileri tarzında, mizahi, hikemi, nasihat verici eserlerler sıralanır. Bu eserlere bazı örnekler verilmek gerekirse Fuzuli'nin (ö.963/1555) Beng ü Bâde'si (Afyon ile Şarap), Nagzî'nin Münâzara-i Kahve vü Bâde'si (Kahve ve Şarap) (telifi 1035/1625), Sıhhatî Çelebi'in (öl.1104/1692-1693)Menâkıb-ı Mükeyyifât-ı Âlem'i (afyon, berş, boza, şarap, arak, kahve sessizce kenarda duran duhan), Nidayî'nin Mübâhasât-ı Mükeyyifât'ı (afyon, berş, esrar, boza, şarap ve bal arasındaki söyleşiler) sayılabilir. Ömer Hayyam Nevruzname'sinde bölüm başlıklarından biri "Şarabın Yararları Hakkında"dır. Hayyam eski Yunan ve Müslüman tıp adamları ve bilginlerinden Galen, Hipokrat, Sokrat, İbn Sina ve Razi gibi isimleri örnek göstererek şarabın yararlarından bahseder. Ona göre "insanlar için şarap özellikle de keskin tada sahip üzümden imal edilen şarap haricinde tam bir faydası olan hiçbir şey yoktur, şarabın başlıca özelliklerinden biri üzüntüyü gidermek ve kalbe neşe vermek...cildi tazelemektir." Johann Christoph Bürgel'in 1991 yılında Almanya'da basılan bir eserinde şu ifadeler geçmektedir: "...Sadece Yahudi ve Hristiyan değil, Müslüman hekimler de uzun zaman şarabı övme konusunda tereddüt etmemişlerdir. İbn Sina gibi 11. yüzyılın yazarı Said İbn El Hasan da Ermutigung zur Medizin başlıklı eserinde tıpkı İbn Sina gibi şarabı övmektedir. Sufi meşrepli hekim yazar Muzaffer, Ba'albek hakimiin oğlu, aynı şekilde 13. yüzyılda Seelenerheiterer (Mufarrih an-nafs) başlığıyla kaleme aldığı eserde intibaların psikolojik etkileri ve antidepressiv üzerine "ruhu neşelendirici" sayısız başka derman/ilaç arasında hiç tereddüt etmeksizin şarabı da zikretmektedir." Müslüman hekimlerinin öncülerinden Kindi'nin öğrencisi ve Râzi'nin hocası Ebû Zeyd el-Belhi'nin (ö.322/934) Mesâlihu'l-Ebdan ve'l-Enfüs adlı eserinde içki ile ilgili şu ifadeleri kullanmaktadır: "İnsanların akılları ve kendi yöntemleriyle ürettikleri en üstün içecek, sarhoş etme tabiatı da ola yumuşak üzüm içkisidir. O mutedil bir şekilde içildiği takdirde özü en değerli, terkibi en üstün ve faydası en çok olan içecektir." Belhi, içkinin anlayış, ezberleme, zihin gücü, dil becerisi, keskin zeka gibi şeyleri güçlendirmesinin yanı sıra birbirini seven eş dostun sohbet ve eğlence amacıyla toplanmasına sebep olduğu, sohbete güzellik kattığı ancak içkinin üstünlüklerinden ancak ılımlı ölçüde içilmesi durumunda bahsedilebileceğini söyler. Aşırılık durumunda ise faydalar zarara dönmektedir. Sarhoşluktan kaynaklanan zararlar arasında ilki akıl kaybı, işitme, görme ve diğer duyuların bozulması, mantığın aleti olan dilin tutulması, sindirim bozukluğu, karaciğer ve diğer organlarda zayıflama gibi durumlar bulunmaktadır. Ebu Zeyd içkinin kızgın ve üzgün kimseler tarafından da kullanılmasını uygun bulmamaktadır, çünkü ona göre bu durumda kişi üzüntüsünü unutmak için içkide aşırıya kaçacak ve zarar görecektir. Ona göre bedeni sağlıklı, halim selim, mizahla meşgul olan, kalbini parçalayan şeylere yönelmeyen, kendi iç dünyasıyla meşgul kişiler içki için en uygun kişilerdir.Bu kişiler içkiyi lezzet ve neşe için kullanacaklarından aşırıya kaçmayacaklardır. İbn-i Sînâ tıpla ilgili meşhur eseri el-Kanun'da içkiler bahsini açar ve içkinin hangi durumda kullanılabileceği, zararlı ve yararlı miktarı, kullanım biçimleri gibi konuları işler. İbn-i Sina'ya göre alkol safravi hıltların atılmasına yardım ettiğinden safravî mizaçlı kişilere yardımcıdır ayrıca alkol besinin tüm vücutta dağılımını sağlar. Alkol kara safrayı yok eder çünkü tabiatı kara safranınkine zıttır. Eski şarap ise besin olmaktan çok ilaçtır. 15. yüzyıl Çelebi Mehmet döneminde Eski Anadolu Türkçesiyle yazılan Müntehâb-ı fit'-Tıbb adlı eserinde Abdulvehhâb Efendi eserinde özellikle kış aylarında sıcak, hafif yemeklerle kızıl şarap içilmesini önerebilmektedir. Osmanlı dönemi hekimlerinden Nidayî el-Ankaravî (ö.1567?) Mübâhasât-ı Mükeyyifât adlı eserini neden telif ettiğini şu ifadelerle açıklamaktadır: "Çün bu mükeyyifātdan el çekdüm ol sebebden bu letayif-i ġarrāyı perīşān dillere eglence olmaķ içün īcād itdüm müstemi„ olan yārāna def„-i ġamdur çünkü bir nesne ġam ve ġuŝŝa def„ ide, hükemā ķavlince ol nesne ġāyet nāfi„dür zīrā ġam ġuŝŝa ādemüñ „aķlına ziyāndur." Bu satırlardan da görülebileceği gibi kadim dönem hekimleri mükeyyifat adı altında değerlendirdikleri keyif verici maddelerin üzüntüyü gidermesi sebebiyle akıl sağlığı için yararlı olduğunu düşünmekteydiler. Genel olarak Müslüman hekimlerin İbn-i Sina'da olduğu gibi şarabı tıbbi yararları açısından ele aldıkları ve hangi şartlar altında kullanılırsa sağlığa yararı olacağı üzerinde durduklarını görmekteyiz. Akademik ve popüler tarihçiler ve yazarlar arasında tarihteki içki ve mükeyyifatın kullanımı ile ilgili yoğun tartışmalar oluşmuştur. Tarihçi Prof. Dr. Osman Turan, Prof. Dr. Ömer Lütfi Barkan, Prof. Dr. Halil İnalcık, Prof. Dr. İlber Ortaylı gibi akademisyen tarihçiler ve Murat Bardakçı, Soner Yalçın gibi kalemler genelde geçmiş İslam toplumları özelde de Osmanlı toplumunda içki kullanımı ile ilgili ortaya koydukları görüşler Prof. Dr. Ahmet Akgündüz, Prof. Dr. Ekrem Buğra Ekinci gibi hukukçu akademisyenler ile Mustafa Armağan ve Kadir Mısıroğlu gibi yazarlar tarafından eleştirilmiş, Osmanlı İmparatorluğu'ndaki Müslümanların içki kullanımına yönelik sert yasak ve tedbirler aldıkları, ayrıca metinlerde geçen şarabın alkollü içki değil içilen herhangi bir içecek ve meşrubat anlamında olduğu işret'in sadece eğlence anlamına geldiği, sâki'nin alkol dağıtan değil herhangi bir meşrubat sunan kişi anlamında kullanıldığını, ayrıca şiirlerde içki ve türevi kelimelerin daha çok Allah aşkına yönelik bir metafor olarak kullanıldığını ifade ederek önceki kalemlerin bu konudaki yorumlarının ya kelimelerin asıl anlamını bilmemekten yani cehaletten ya kasıtlı çarpıtmadan kaynaklandığını iddia etmişler, afyon alan padişahların da bunu içerek sarhoş olmak kastıyla değil ırsi olan gut rahatsızlığından dolayı ilaç olarak aldıkları belirtilmektedir. Jean-Pierre Dintilhac Jean-Pierre Dintilhac (d. 15 Mart 1943, Paris, Fransa - ö. 6 Mart 2014 Paris, Fransa) Fransız yargıç. Kriminoloji ve ceza politikaları alanında eğitim görmüştür. 1973'te mesleğe başlamış, Adalet Bakanlığı ile Çalışma Bakanlığı'nda görev almış, Yargıtay tetkik hakimliği, Adalet Bakanlığı tetkik hakimliği görevlerini yürütmüş, 1984-1988 yılları arasında Adalet Bakanlığı Cezaevleri İdaresi müdür yardımcılığı, 1988-1990 yılları arasında ise müdürlük görevini üstlenmiş, 1990-1991 yılları arasında Adalet Bakanı Henri Nallet'nin kabine direktörü olmuş, 1991-1993 yıllarında ise Ulusal Jandarma Müdürü olmuştur. 1994-1998 yılları arasında Yargıtay savcısı, 1998-2002 yıllarında Paris Asliye Hukuk Mahkemesi nezdinde başsavcı olarak görev yürütmüş, 2002-2006 yıllarında Yargıtay üyeliği ve 2006-2008 yılları arasında Yargıtay 2. Hukuk Dairesi Başkanlığı görevlerini üstlenmiştir. Başkurt Devlet Üniversitesi Pierre BÃ©zard Pierre Bézard (d. 10 Ekim 1932, Ho Chi Minh Kenti) Fransız yargıç. Poitiers'de hukuk doktorasını yapmış ve yine Poitiers'de 1959 yılında stajyer avukat olarak mesleğe başlamıştır. 1964'te ise Limoges hakim yardımcısı olarak hakimlik mesleğine başlamış, 1966 yılından itibaren Adalet Bakanlığı'nda uzun yıllar görev almıştır. 1982 yılında Paris Asliye Hukuk Mahkemesi'nde başsavcı yardımcısı olmuş, 1986 yılında Yargıtay üyeliğine atanmış ve ticaret dairesinde görev almıştır. Ayrıca Ulusal Yargı Okulu'nun (ENM) jürisine başkanlık yapmıştır. 1988 yılında Paris Asliye Hukuk Mahkemesi Başsavcısı olmuş, 1990 yılında Yargıtay üyeliğine dönmüştür. 1991-1999 yılları arasında Yargıtay ticaret dairesi başkanlığı görevinde bulunmuştur. 1999 yılında emekli olmuştur. Uzès'de yaşamakta olup yılda üç kez doğduğu ülke olan Vietnam'a seyahat etmektedir. 1990'lardan itibaren Vietnam Hükûmeti tarafından ülkenin ticaret kanunu ile medeni kanununu yazmakla görevlendirilmiştir. Azali Assoumani Azali Assoumani (d. 1 Ocak 1959) Komorlu asker ve siyasetçi. Assoumani, Afrika ada ülkesi Komorlar'da 1999-2002, 2002-2006 yılları arasında iki farklı dönemde Komorlar'da devlet başkanlığı makamında bulunduktan sonra 2016 yılında üçüncü bir dönem daha bu makama seçilmiştir. Ülkede 1999 yılında dönemin devlet başkanı Tadjidine Ben Said Massounde'yi ayrılıkçı Anjouan hareketini desteklediği gerekçesiyle gerçekleştirilen darbe ile iktidar ele geçiren Assoumani, görevi 2002 yılına kadar sürdürmüştür. Görevi geçici başkan Hamada Madi Bolero devrettikten sonra gerçekleştirilen ilk demokratik seçimlerden galibiyetle ayrılan Assoumani, görevini 26 Mayıs 2006 tarihine kadar sürdürmüş ve daha sonra görevi Ahmed Abdallah Mohamed Sambi'de devretmiştir. 2016 yılında gerçekleştirilen başkanlık seçimlerinde bir kez daha aynı göreve seçilen Assoumani, görevi Ikililou Dhoinine'den devralarak 26 Mayıs 2016'da makama çıkmıştır. Tarsuslu Damyanah Damyanah (ö. 924), ya da Damian ve soy ismi Gulam Yazman ("Yazmanlı köle"), İslam dinine dönmüş Bizanslı Yunan asıllı, 896 ile 897 yılları arasında Tarsus valiliği yapmış ve erken 10. yüzyılda Bizans İmparatorluğu'na karşı yapılan deniz akınlarının önde gelen liderlerinden birdir. Mısır'da Ahmed bin Tolun'un oğlu Humâreveyh'in yönetiminde bulunan Tolunoğulları'na bağlılığı kabul etmiş Hadım Tarsus valisi Yazman el-Hadım'ın (ö.891) islamiyeti kabul etmiş hizmetlisidir. Ekim 896'da Damyanah, o zamanki vali Ahmad ibn Tughan tarafından Tarsus valisi seçildi. Yusuf al-Baghmardi, onun yardımcısı ve bölgedeki askeri güçlerin komutanıydı. Ancak Damyanah ve al-Baghmardi, Mart/Nisan 897'de Mütevekkil'in oğlu el-Muvaffak'ın eski "mevla"sı Raghib liderliğinde şehrin Abbâsî yanlısı hizbinin çıkardığı isyan ile şehirden atıldılar. 900'de Taberî, üç yıl önce şehirden kovulmasının intikamı olarak Damyanah'ın halife Mutazıd'ı 50 tane gemiden fazla şehrin filosunu yakması için çağırdığını yazar, bu Müslüman deniz gücünü büyük ölçüde zayıflatan bir gerçektir. Bununla birlikte, Damyanah'ın kendisini en seçkin bir amiraldi. 891 veya daha büyük olasılıkla 901'de, Yunanistan 'daki Demetrias limanını ele geçirip ve yağmaladı. Damyanah daha sonra Mısır’ı Tolunoğulları'dan alıp Abbâsî kontrolüne geri alan 904 -905 kış döneminde Muhammad ibn Sulayman al-Katib'in seferine katıldı; Nil nehrinin bir filosuna liderlik etti, kıyılarına baskın düzenledi ve Tolunoğulları güçlerinin tedariğinin gemilere yüklenmesini engelledi Halkı, bir yıl önce Halife'nin kıyılarına saldıran Amiral Himerios komutasındaki Bizans filosuna yardım ettikleri için 7. yüzyıldan bu yana Arap-Bizans Kondominyumu ile tarafsızlaştırılmış bir bölge olan Kıbrıs'a 911 yılında saldırdı ve dört ay boyunca yağmaladı. En son, 912 Ekim'inde, onun gibi İslam dinine dönmüş arkadaşı Trabluslu Leon ile birlikte, Sakız Adası açıklarında Himerios'a karşı kesin bir zafer kazandı. Aynı yılın yazında, Kilikya "thughur" valisi Rustam ibn Baradu'ya, Bizans sınırındaki Lykandos vilayetine ve onun Ermeni valisi Melias'a yönelik bir saldırıda eşlik ettiği söylenir. Damyanah, 924'te, Kibirreoton Theması'nda Bizans kalesi olan Strobilos'a bir saldırıya öncülük ederken öldü. Ölümü, bir önceki yıl Trabluslu Leon'un muhtemel ölümüyle birlikte, Müslüman deniz üstünlüğünün ve Bizans kıyılarına sürekli olarak baskın yapılmasının yaşandığı bir dönemin sonunu getirdi. En İyi Yardımcı Kadın Oyuncu Çevrimiçi Sinema Eleştirmenleri Topluluğu Ödülü En İyi Yardımcı Kadın Oyuncu Çevrim İçi Film Eleştirmenleri Topluluğu Ödülü, Çevrim İçi Film Eleştirmenleri Topluluğu Ödülleri kapsamında, yardımcı kadın oyuncu olarak yılın en iyi performansını sergilediği düşünülen oyuncuya verilen ödül. Don Johnson Don Johnson (d. 15 Aralık 1949), Amerikalı oyuncu, yönetmen ve müzisyendir. 1980'lerin kültleşmiş efsanevi polisiye dizisi Kanun Namına'daki Dedektif Çavuş James "Sonny" Crockett (Suç organizasyonlarına sızdığı sahte kimliği ile James "Sonny" Burnett) rolü ile tanınır. Ayrıca 1990'ların polisiye dizilerinden Nash Bridges'deki Müfettiş Nash Bridges rolü ile de tanınır. Johnson 1980'lerin efsanevi polisiye dizisi Kanun Namına dizisinde canlandırdığı yakışıklı organize suçlar polisi Dedektif Çavuş James "Sonny" Crockett rolü ile dünya çapında büyük bir moda ikonu ve öncüsü olmuştur. Armani ve Hugo Boss ceketlerinin içine (bazen ceketlerinin kolları kıvırık) t-shirt/fanila, altına keten/kumaş/kot pantolonlar, ayağına çorapsız espadril, timberland, kenneth cole ayakkabılar ile gözüne ray-ban wayfarer ve ray-ban kalın kemik çerçeveli güneş gözlükleri takarak bu modanın yaratıcısı ve öncüsü olmuş, bugünkü dünya genç erkek modasının temellerini atmış, ceket içi t-shirt altına kot/keten/kumaş pantolon, çorapsız espadril, timberland, kenneth cole ayakkabı giyme ve ray ban wayfarer ile ray-ban kalın kemik çerçeveli güneş gözlüğü takma modasını yaratmıştır. 1980'li yıllardan itibaren Dedektif Çavuş James "Sonny" Crockett karakterinin moda akımı yıllarca günümüze dek fashion trend olmuştur. Ünlü aktris Dakota Johnson ve ağabeyi ünlü oyuncu Jesse Johnson ile kız kardeşi Atherton Grace Johnson ve erkek kardeşleri Jasper Breckenridge Johnson ile en küçük erkek kardeşi Deacon James Johnson'ın babasıdır. Ünlü aktris Melanie Griffith'in gençlik aşkı ve ilk eşidir. 1976'da ilk kez 27 yaşındayken 19 yaşındaki Melanie Griffith ile evlenmiş ve yedi ay evli kalmışlardır (Ocak ayından Temmuz ayına kadar). İkinci kez 1989 yılında evlenmişlerdir ve Dakota Johnson dünyaya gelmiştir. Ünlü aktris Patti D'Arbanville'den Jesse Johnson dünyaya gelmiştir. Günümüzde anaokulu öğretmeni Kelly Phleger ile evlidir. Bu evlilikten Atherton Grace Johnson, Jasper Breckenridge Johnson ve Deacon James Johnson dünyaya gelmiştir. David Hasselhoff ve Philip Michael Thomas ile çocukluk arkadaşıdır.Filmografi Organize suçlar polisi Dedektif Çavuş James "Sonny" Crockett(Don Johnson), ortağı Dedektif Çavuş Eddie Riverra(Jimmy Smits)'yı öldürten uyuşturucu baronu Esteban Calderone'dan intikam almak için Miami'de görev yaparken yine aynı uyuşturucu baronu Esteban Calderone'un adamları tarafından New York'ta içlerine sızdıklarında kimlikleri uyuşturucu takasında deşifre olup öldürülen narkotik polisi Dedektif Çavuş Rafael Tubbs'ın kardeşi New York silahlı soygun polisi Dedektif Çavuş Ricardo "Rico" Tubbs(Philip Michael Thomas) ile karşılaştı ve Tubbs ile aynı kişinin peşinde olduklarını (Yani Uyuşturucu Baronu Esteban Calderone(Miguel Pinero)) öğrendiler. (Tubbs ağabeyini ortağı olarak tanıtmış, Calderone ve bir aracı adamı ile birlikte çekilen resmini göstermesiyle Crockett de aynı kişinin peşinde olduklarını öğrenmiş oldu).Tubbs, Miami'de de daha sonra ortağı olacak olan Miami Organize Büro polisi Dedektif Çavuş James "Sonny" Crockett(Don Johnson)'e ve organize suçlar bürosuna (Vice) kendini Dedektif Çavuş Rafael Tubbs olarak tanıttı.Fakat olayların gelişimiyle kendisinin soruşturmaya dahil olmak için ağabeyinin ismini kullandığı ortaya çıktı ve Miami'ye aslında uyuşturucu baronu Esteban Calderone ve adamlarından ağabeyinin intikamını almak için geldiği Dedektif Çavuş James "Sonny" Crockett ve amiri Dedektif Teğmen Lou Rodriguez(Gregory Sierra) tarafından öğrenildi.(aslında Calderone'u New York'ta bir gece kulübünün tuvaletinde kıstırmayı başarmış, ancak Calderone'un adamlarının olaya müdahale etmesiyle gelişen olaylar sonucunda Calderone adamlarıyla birlikte Miami'ye kaçmıştı) Sonny'nin eski ortağı narkotik ajanı Teğmen Scott Wheeler(Bill Smitrovich)'ın da Calderone ve adamlarına bilgi sızdırdığının ortaya çıkmasıyla Sonny,Rico ile birlikte, Sonny'nin ortağını ve Rico'nun ağabeyini öldürten uyuşturucu baronu Esteban Calderone(Miguel Pinero) ve adamlarından intikam aldı ve bu olaydan sonra Dedektif Çavuş Ricardo "Rico" Tubbs ile ortak olmasıyla başlayan ve polisi oldukları birim Organize Suçlar Bürosu (Vice)'daki arkadaşlarıyla birlikte ikilinin başından geçen olayları anlatan efsanevi polisiye dizi 1984-1990 yılları arasında sürdü ve dünya çapında popüler oldu. 1996 yılında, Johnson bir polisiye drama dizisi için tekrar kamera karşısına geçti, bu kez ortağı farklıydı.Bir bölümde Philip Michael Thomas, Don Johnson ile yeniden bir araya geldi. Thomas, dizide Johnson'ın canlandırdığı Müfettiş Nash Bridges karakterinin daha önce çalıştığı Miami Polis Departmanından ortağı Müfettiş Cedric "Rick" Hawks adlı polis rolünü oynadı.Bu bölüm ikilinin 1990'larda tekrar bir araya gelmesiyle Kanun Namına(Miami Vice) dizisine bir gönderme olarak (Sonny Crockett ve Ricardo Tubbs tekrar bir arada) çekilmişti.Johnson'ın Nash Bridges dizisindeki ortağını oynayan oyuncu Cheech Marin idi. Türkiye'de ormancılık Türkiye'de ormancılık, 300.000 istihdama ve 19 milyar dolar ekonomik büyüklüğe sahiptir. 4,3 milyar $'lık ihracatla, 152,5 milyar $'lık 2012 ihracatındaki payı %2,8 olmuştur. Ormandan elde edilen ürünler odun ve odun dışı olarak sınıflandırılır. Ağaç 6 binden fazla alanda kullanılmaktadır. Türkiye ormanlarının %50,1'i verimli, %49,9'u verimsiz ormanlardır. Ormanların %50'si iğne yapraklı, %50'si geniş yapraklı ağaçlardan oluşur. 2010 yılı orman ürünleri ihracatı 3,15 milyar $'dır. Türkiye'nin 2000-2008 arasında ihracat yedi kat artmış, dünya ticaretindeki payı dört kat büyümüştür. 5 milyar dolar orman ürünleri ithal eden Türkiye'nin 2023 hedefi 16 milyar $ ihracat rakamına ulaşmaktır. Ormanlardan elde edilen kerestenin kullanım oranları; %70 inşaat, %20 mobilya, %10 ambalaj ve diğer sektörler şeklindedir. Kişi başı kereste tüketimi 0,075-0,085 m³/yıl'dır. 2000 yılında 11 milyon $, 2010 yılında 14,9 milyon $ ihracat yapan kereste sektörü, 2010 'da 132,3 milyon $ ithalat yapmıştır. 2010 yılı için en fazla kereste ithalatını sırayla; Rusya (%30,5), Ukrayna (%25,5), Romanya (%9,9), Kamerun (%8,5), Bulgaristan'dan (%4,9) yapmıştır. Türkiye'deki istihdam oranlarına göre mobilya bölgeleri; İstanbul, Ankara, Bursa, Kayseri, İzmir ve Adana önemli üretim alanlarıdır. Ayrıca; Bolu, Eskişehir, Sakarya, Zonguldak, Trabzon Balıkesir, Antalya, Isparta, Burdur mobilya üretilen diğer alanlardır. Sektör kendi içinde yonga ve lif sanayi, kaplama ve kontrplak sanayi, kereste ve parke sanayi gibi gruplara ayrılmıştır. En çok ihracatın yapıldığı ülkeler sırasıyla (2012); Irak, İran, Azerbaycan, Libya, Birleşik Krallık, Gürcistan, Almanya, Mısır, Türkmenistan, İsrail'dir. 2023 ihracat hedefi 16 milyar dolardır. 2010 yılında 738 milyon $ ithalat yapmıştır. İthalatın en fazla yapıldığı ülkeler ve ithalat oranları sırasıyla; %37,4 ile Çin, %10,2 Almanya, %9,3 İtalya şeklindedir. Dünyanın %31'i yani 4 milyar hektarlık alanı ormanlarla kaplıdır. Bu ormanların %5'i plantasyon ormanı, %95'i doğal ormandır. En fazla ormana sahip kıtalar ve kıtaların orman kaplı alanları şu şekildedir: Asya %18, Afrika %21,8, Okyanusya %23, Kuzey ve Orta Amerika %25,7, Avrupa %46, Güney Amerika %50. Güney Amerika %50 ile orman alanı toplam kara alanına oranı en yüksek kıtadır. Rusya, Brezilya, Kanada, ABD, Çin dünya ormanlarının %50'sine sahiptir. Sanayi odununda Rusya, ABD, Yeni Zelanda, Malezya, Kanada, Almanya önemli ihracatçı ülkelerdir. Çin, Finlandiya, Japonya, İsveç ithalatçı ülkelerdir. Dünya ihracatı toplam 442 milyar dolardır. Son yıllarda dünya orman varlığı azalırken Türkiye ormanlarını artırabilen önemli ülkelerdendir. Ä°dar Mirza Temruko Prens Idar (Çerkesçe:Идар, "Yidar") (ca. 1470 - 1571) (Türkçe: "Temrukzade Mirza Haydar") (Osmanlıca: میرزا عبداللہ ادار (حیدر) بیگ‎). Kabardey prensi."Nihayetinde dünyanın en korkunç katliamlarından biri yaşanırken Prens İdar Kabardey'e kendi isteği ile yerleşti. Kabarday halkı onu onurlandırdı ve ona itaat etti. Görüşmeler ve barış anlaşmaları tamamlandıktan sonra askerler evlerine döndü. Daha sonra Prens İdar yanına askeri gücünü alarak Kabardey'in asıl sahibinin kim olduğunu sorgulamayıp orada kendi hükümranlığını kurdu. Prens İdar Kabardey'de bir süre hükümdarlık yaptı. Öldüğünde geriye Kabardey'i yönetmek için Pete ve Maremiho adlı iki oğlu kalmıştı." Prens İdar'ın üç karısı ve sekiz çocuğu vardı. İlk evliliğini Kırım hanı Mengli Giray Han'ın kızı Nazcan Hatun'la (1470 - 1520) yapmıştır. Bu evlilikten biri erkek dördü kız beş çocuğu olmuştur. İkinci evliliğini Kabardey'de önde gelen bir ailenin kızı olan Prenses Malyakur ile yaptı. Bu evlilikten iki oğlu olmuştur: Üçüncü evliliğini Abaza bir prensesle yaptı. (1510 - 1590). Bu evlilikten Zhelegot Mirza (1520 - ?) ve Prenses Dekhaz Hatun dünyaya geldi. Toygun Paşa Toygun Paşa ya da Tuygun Paşa (d. ?, - ö.1559), iki defa Budin Eyaleti beylerbeyi görevinde bulunmuş Osmanlı devlet adamıdır. Hadım Ali Paşa' nın Eğri kuşatmasındaki başarısızlığı nedeniyle görevinden alınmasıyla Şubat 1553' de Budin beylerbeyi oldu. 1555 yılında Babócsa ve Kaposvár' ı ele geçirdi. 1555 ve 1556 yıllarında Zigetvar' ı iki defa kuşatsa da şehri ele geçiremedi ve 23 Şubat 1556’da Budin beylerbeyliği görevinden alındı. 4 Kasım 1558 yılında ikinci defa Budin beylerbeyi olan Toygun Paşa 1559 yılında vefat etti. Lale TÃ¼lpan Camii Lale Tülpan Camii, Ufa'da Çernıkovka semtinde bulunan cami. Cami olmasının ötesinde kutsal bir ziyaret yeridir. В 1999—2005 yılları R.İ.U. binası Lale - Tulpan mescidi. Ben O DeÄŸilim Ben O Değilim, Tayfun Pirselimoğlu tarafından yazılıp yönetilmiş, 2014 yılı yapımı sinema filmi. Çekimleri İzmirde yapılan filmin başrollerinde Ercan Kesal ve Maryam Zaree yer almaktadır. 33. İstanbul Film Festivali'nde Yılın En İyi Türk Filmi ödülüne layık görülmüştür. Orta yaşlarda, yalnız bir yaşam sürmekte olan Nihat (Ercan Kesal), bir yemekhanede çalışmaktadır. Ayşe (Maryam Zaree) ise, işe yeni başlamış mesai arkadaşıdır. Ayşe, Nihat'a ilgisini belli etmektedir. Birgün onu evine yemeğe çağırır. Nihat, kocası hapiste olan Ayşe'nin evine gittiğinde, orada duvarda asılı olan fotoğraf dikkatini çeker. Fotoğrafta Ayşe ile hapisteki kocası vardır. Nihat, hapisteki kocaya ikizi gibi benzemektedir. Bu durum, Nihat'ın sıradan hayatını bambaşka bir yere sürükleyecek, biriyken başka birisi, "öteki" olmasına neden olacaktır. Nayoro Nayoro ( "Nayoro-shi"; "vadinin ortasında"), Japonya'nın Hokkaidō prefektörlüğüne bağlı Kamikawa alt prefektörlüğünde bulunan bir şehirdir. Yüzölçümü 535.23 km² olan şehrin nüfusu Mart 2008 tarihi itibarı ile 30,920'dir. Nayoro, 1 Nisan 1955 tarihinde şehir statüsü almıştır. Bibai Bibai ( "Bibai-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 535.23 km² olan şehrin nüfusu 13 Mart 2013 tarihi itibarı ile 30,920'dir. Bibai, 1950 yılında şehir statüsü almıştır. Arby's ABD'nin en büyük 2. fast-food zinciridir. Roark Capital Grup Temmuz 2011'de % 18.5'unu da alarak Arby's restoranlarının %81.5'una sahip oldu. Klasik biftek rosto ve biftekli çedar sandviçlerine ek olarak, Arby ürünleri kıvırcık şekilli patatesleriyle ün yaptı. 31 Aralık 2013 tarihi itibarıyla, 956 restorana, 2448 fransız restorana sahip olan şirket Amerika Birleşik Devletleri dışında dört ülkede uluslararası konumu vardır. Kanada, Türkiye, Birleşik Arap Emirlikleri ve Katar. Monbetsu Monbetsu ( "Monbetsu-shi"), Japonya'nın Hokkaidō prefektörlüğüne bağlı Ohotsk alt prefektörlüğünde bulunan bir şehirdir. Şehir, Ohotsk Denizi'nin kıyısında yer almaktadır. Yüzölçümü 830.70 km² olan şehrin nüfusu Mart 2008 tarihi itibarı ile 25,678'dir. Monbetsu, 1 Temmuz 1954 tarihinde kurulmuştur. Monbetsu'nun ekonomisi balıkçılığa dayalıdır. Şehre Monbetsu Havalimanı hizmet vermektedir. En İyi Özgün Senaryo San Diego Sinema Eleştirmenleri Topluluğu Ödülü En İyi Özgün Senaryo San Diego Sinema Eleştirmenleri Topluluğu Ödülü, San Diego Sinema Eleştirmenleri Topluluğu Ödülleri kapsamında yılın en iyi özgün senaryosuna sahip filmi olarak belirlenen filmin senarist veya senaristlerine verilen ödül. Furano Furano ( "Furano-shi"), Japonya'nın Hokkaidō prefektörlüğüne bağlı Kamikawa alt prefektörlüğünde bulunan bir şehirdir. Şehir 1 Mayıs 1966 tarihinde kurulmuştur. Yüzölçümü 600.97 km² olan şehrin nüfusu 30 Eylül 2009 tarihi itibarı ile 24,493'tür. Furano'nun ekonomisi tarım ve turizme dayalı olup şehir lavanta bahçeleri ile ünlü Furano Kayak Merkezi ile bilinmektedir. Fukagawa Fukagawa ( "Fukagawa-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 529.12 km² olan şehrin nüfusu 2008 yılı itibarı ile 24,448'dir. Fukagawa, 1963 yılında şehir statüsü almıştır. Ä°z (film) İz, Tayfun Pirselimoğlu tarafından yazılmış ve Yeşim Ustaoğlu tarafından yönetilmiş 1994 yılı yapımı sinema filmi. 14. Uluslararası İstanbul Film Festivalinde Yılın En İyi Türk Filmi ödülüne layık görülmüştür. Shibetsu Shibetsu ( "Shibetsu-shi"), Japonya'nın Hokkaidō prefektörlüğüne bağlı Kamikawa alt prefektörlüğünde bulunan bir şehirdir. Yüzölçümü 1,119.29 km² olan şehrin nüfusu Haziran 2008 tarihi itibarı ile 22,859'dur. Shibetsu, 1954 yılında şehir statüsü almıştır. Sunagawa Sunagawa ( "Sunagawa-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 78.69 km² olan şehrin nüfusu 30 Haziran 2008 tarihi itibarı ile 19,556'dır. Sunagawa, 1 Temmuz 1958 tarihinde şehir statüsü almıştır. Ashibetsu Ashibetsu ( "Ashibetsu-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 865.02 km² olan şehrin nüfusu 30 Haziran 2008 tarihi itibarı ile 17,984'tür. Akabira Akabira ( "Akabira-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 129.88 km² olan şehrin nüfusu 30 Haziran 2008 tarihi itibarı ile 13,597'dir. Yūbari (şehir) Yūbari ( "Yūbari-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 763.20 km² olan şehrin nüfusu 30 Haziran 2013 tarihi itibarı ile 9,962'dir. Yūbari, Yubari Kavunu ile Yubari Uluslararası Fantastik Film Festivali ile ünlüdür. Mikasa (ÅŸehir) Mikasa ( "Mikasa-shi"), Japonya'nın Hokkaidō prefektörlüğüne bağlı Sorachi alt prefektörlüğünde bulunan bir şehirdir. Yüzölçümü 302.64 km² olan şehrin nüfusu 30 Haziran 2008 tarihi itibarı ile 11,228'dir. Poyraz Karayel karakterleri listesi Poyraz Karayel karakterleri listesi, Limon Film yapımı olan dizide yer alan karakterlere ilişkin bir listedir. "Not: Karakter sırası, oyuncularının dizi jeneriğindeki sırasına göre yapılmıştır." Friedrich Parrot Johann Jacob Friedrich Wilhelm Parrot (14 Ekim 1791 – 15 Ocak 1841) Hayatını Rus İmparatorluğu'nun Livonya bölgesinde geçiren Alman doğa bilimci ve gezgin. Parrot, 1829 yılında Haçatur Abovyan ile Ağrı Dağı'nın zirvesine tırmanan ilk kişi olmuştur. Parrot, 1791'de Karlsruhe'de doğdu. Bugün Estonya'da bulunan Dorpat Üniversitesi'nde tıp ve doğa bilimi eğitimi aldı. 1811'de Moritz von Engelhardt ile birlikte Kırım ve Kafkasya'ya seyahatte bulundu. Bu seyahat sırasında barometre kullanarak Hazar Denizi ve Karadeniz arasındaki deniz seviyesi farkını ölçtü. Dönüşünde Rus ordusunda cerrah oldu. 1816 ve 1817'de Alpler ile Pireneler'e gitti. 1821'de Dorpat Üniversitesi'nde fiyoloji ve patoloji, 1826'da ise fizik alanlarında profesör unvanını elde etti. 1826-1829 yılları arasındaki Fars-Rus ve Osmanlı-Rus savaşlarının sonucunda Ruslar'ın Kafkasya'yı ele geçirmesiyle Ermenistan'a seyahat etti. Friedrich Parrot iki başarısız teşebbüsün ardından 9 Ekim 1829'da Ermeni yazar Haçatur Abovyan, üç Ermeni öğrenci ve iki Rus asker ile birlikte 5,137 metre yüksekliğindeki Ağrı Dağı'nın zirvesine tırmandı. Parrot bu tırmanışla Ağrı Dağı'na yapılacak tırmanışlar için öncü oldu ve ayrıca Estonya dağcılık geleneğinin temeline katkıda bulundu. Parrot tırmanış arkadaşı Abovyan'ın bilime olan açlığından etkilenerek, ertesi yıl Abovyan'a Dorpat Üniversitesi'nde burs sağladı. Parrot, Ağrı Dağı'na tırmanışının ardından bilimsel çalışmalarına devam etti. 1830-1834 yılları arasında Dorpat Üniversitesi'nin rektörlüğünü üstlendi. 1841'de 49 yaşındayken Dorpat'ta vefat etti. Mezarı Tartu'daki Raadi Mezarlığı'ndadır. Rockin' Robin Rockin' Robin ÅŸu anlamlara gelebilir: Rock with You Rock with You ÅŸu anlamlara gelebilir: Julio Domínguez Julio Domínguez (d. 8 Kasım 1987), Meksikalı futbolcudur. Cruz Azul'da oynuyor. Hugo Ayala Hugo Ayala (d. 31 Mart 1987), MeksikalÄ± futbolcudur. Tigres UANL'da oynuyor. Javier Güémez Javier Güémez (d. 17 Ekim 1991), Meksikalı futbolcudur. CF América'da oynuyor. Jesús Corona (1993 doğumlu futbolcu) Jesús Corona (d. 6 Ocak 1993), Meksikalı futbolcudur. FC Porto'da oynuyor. Luis Montes Luis Montes (d. 15 Mayıs 1986), Meksikalı futbolcudur. Club Leon'da oynuyor. Mario Osuna Mario Osuna (d. 20 Ağustos 1988), Meksikalı futbolcudur. Querétaro FC'de oynuyor. Enrique Esqueda Enrique Esqueda (d. 19 Nisan 1989), MeksikalÄ± futbolcudur. Tigres UANL'da oynuyor. Eduardo Herrera Eduardo Herrera (d. 25 Temmuz 1988), MeksikalÄ± futbolcudur. Pumas UNAM'da oynuyor. George Corral George Corral (d. 18 Temmuz 1990), Meksikalı futbolcudur. Querétaro FC'de oynuyor. Marco Fabián Marco Fabián (d. 21 Temmuz 1989), Eintracht Frankfurt takımında orta saha pozisyonunda görev yapan Meksikalı millî futbolcudur. Profesyonel kariyerine 2007 yılında Guadalajara kulübünde başladı. Daha sonra sırasıyla Cruz Azul ve Eintracht Frankfurt kulüplerinde oynadı. Efraín Velarde Efraín Velarde (d. 18 Nisan 1986), Meksikalı futbolcudur. León'da oynuyor. Melitón Hernández Melitón Hernández (d. 15 Ekim 1982), Meksikalı futbolcudur. Veracruz'da oynuyor. Ä°ntestinal metaplazi İntestinal metaplazi genellikle mide ve özofagusta epitelin bağırsak tipi epitele dönüşümüdür (metaplazi). Özofagusta bu duruma Barret özofagusu adı verilir. Midede H. pylori enfeksiyonunun neden olduğu inflamasyonun ve özofagusta gastroözofageal reflü hastalığının metaplazi gelişiminde etken olduğu düşünülmektedir. İntestinal tip epiteli taklit eden metaplastik epitelde goblet hücreleri izlenir. Glioblastom Glioblastoma multiforme (GBM), yeni adıyla glioblastom grade IV bir astrositomdur. En sık ve en agresif primer beyin tümörüdür. GBM 100,000'de 2-3 oranında izlenen nadir bir hastalıktır. Tedavi seçenekleri arasında kemoterapi, radyoterapi ve cerrahi yer alır. Cerrahi tedavi hala standart tedavi yaklaşımıdır. Nöbetler, bulantı ve kusma, baş ağrısı, hafıza kaybı, kısmi felç belirti ve bulgular arasındadır. Temporal ve frontal lob etkilendiğinde ilerleyici hafıza kaybı, kişilik değişiklikleri, nörolojik fonksiyon kaybı izlenebilir. Semptomlar daha çok tutulan beyin bölümüne bağlıdır. Ne yazık ki bu tümörler genellikle büyük boyutlara ulaşmadan belirti vermezler. GBM erkeklerde daha sıktır. Çoğu vaka genetik bir sebep olmaksızın sporadik olarak ortaya çıkar. Sigara, işlenmiş et ya da elektromanyetik alan ile ilişki bulunamamıştır Alkol alımı bir risk faktörü olabilir. SV40 virüsü HHV-6, ve sitomegalovirus ile ilişkili olabileceği düşünülmektedir İyonize radyasyonla da küçük bir ilişkisi olabilir. Çeşitli kimyasallar, parazitler de tümör gelişiminde rol oynuyor olabilir. Diğer risk faktörleri: Glioblastoma multiforme tümörleri nekroz ve/veya mikrovasküler proliferasyon izlenen malign astrositik tümörlerdir. Klasik olarak psödopalizatlanma denilen nekroz tipi izlenir. Mikrovasküler proliferasyon ile bir damarın büyümesi ile ortaya çıkan karmaşık nodüler yapılar kast edilir. Yuvarlak olduklarında renal glomerüle benzerler. Eskiden kullanılan "multiforme" tabiri tümörü oluşturan hücrelerin şekil ve boyutlarındaki farklılıklar sebebiyle verilmiştir. MRI ile incelendiğinde glioblastomalar kontrastlanmayan nekrotik tümör merkezini çevreleyen düzensiz sınırlı, halka şeklinde kontrast tutan kitle olarak gözlenir. Görünüm spesifik değildir; abse, metastaz, (MS) bu görünümü taklit edebilir. Kesin tanı için patolojik inceleme gereklidir. Bu tümörler primer olarak ortaya çıkabileceği gibi daha düşük dereceli beyin tümörlerinin ilerlemesi sonucu da oluşabilirler. Primer glioblastomlar daha kötü gidişlidir. İkincil olarak ortaya çıkan glioblastomların 80%'den fazlasında "IDH1" mutasyonu izlenir, bu oran primer-birincil glioblastomlarda daha düşüktür (5-10%). Tedavi birkaÃ§ sebepten oldukÃ§a zordur: Antikonvülzan ve kortikosteroidleri içerir. Kemoterapi, radyoterapi ya da cerrahi ile hastanın yaşam kalitesinin artırılması amaçlanır. Glioblastomda ilk tedavi seçeneğidir. Patolojik tanı için biyopsi örneği alınması, tümörün küçültülmesi, kitlenin bası semptomlarının azaltılması gibi faydaları vardır. Cerrahi sonrası ana tedavi yaklaşımı olmaya devam etmektedir. 60–65 Gy civarındaki total radyasyon dozunun optimal tedavi yaklaşımı olduğu düşünülmektedir. Pek çok çalışma kemoterapinin ek katkı sağlamadığını iddia etse de temozolomide kemoterapisinin sağkalımı 2 ay kadar uzattığı düşünülmektedir. Temozolomide tedavisinin tümör hücrelerinin radyasyon yanıtını artırdığı düşünülmektedir. Tedavisiz ortalama yaşam 3 ay kadar olsa da tedavi ile 1–2 yıla çıkabilmektedir. Yaşla gidişat kötüleşir. Ölüm genellikle beyin ödemi ya da kafa içi basınç artışı nedeniyledir. I (Taeyeon EP) I Güney Koreli kız grubu Girls' Generation üyesi olan Güney Koreli şarkıcı Taeyeon'ın ilk solo mini albümüdür. EP S.M. Entertainment tarafından 7 Ekim 2015 tarihinde yayınlandı. 2015 ortalarında, S.M. Entertainment Taeyeon'nun ilk solo albümünü çıkaracağını bildirdi. Albümün öncü şarkısı, popüler hip hop sanatçısı Verbal Jint'in de bulunduğu ve sözlerini Taeyeon'un yazdığı "I" oldu. "I", Billboard tarafından 2015'in en iyi ikinci K-pop şarkısı seçildi. "I", Güney Kore'de oldukça başarılı oldu. Gaon Album Chart'a iki numaradan giriş yaptı. Ekim ayında "I," 100,923 fiziksel satış ile en çok satan albüm oldu. Güney Kore'de 2015 yılının en çok satan on altıncı albümü oldu. EP, yayınlandıktan sonra iki gün içinde 2,000 kopya satarak Billboard World Albums ve Heatseeker listelerine bir numara ve beş numaradan girdi. Japon Oricon Albums Chart'ta yirmi bir numaraya çıktı. En İyi Yönetmen San Diego Sinema Eleştirmenleri Topluluğu Ödülü En İyi Yönetmen San Diego Sinema Eleştirmenleri Topluluğu Ödülü, San Diego Sinema Eleştirmenleri Topluluğu Ödülleri kapsamında yılın en iyi yönetmeni olarak belirlenen yönetmene verilen ödül. İki kez ödülün sahibi olan Clint Eastwood, ödülü birden fazla kazanan tek yönetmendir. En İyi Erkek Oyuncu San Diego Sinema Eleştirmenleri Topluluğu Ödülü En İyi Erkek Oyuncu San Diego Sinema Eleştirmenleri Topluluğu Ödülü, San Diego Sinema Eleştirmenleri Topluluğu Ödülleri kapsamında yılın en iyi oyuncu performansını gösterdiği belirlenen erkek oyuncuya verilen ödül. İki kez ödülün sahibi olan Daniel Day-Lewis, ödülü birden fazla kazanan tek oyuncudur. 25. Amerika Yapımcılar Birliği Ödülleri 25. Amerika Yapımcılar Birliği Ödülleri, adayları 2 Ocak 2014'te açıklanan, 19 Ocak 2014'te Kaliforniya'nın Beverly Hills şehrindeki The Beverly Hilton'da gerçekleştirilen törenle kazananları belirlenen 25. Amerika Yapımcılar Birliği Ödülleri'dir. Uluslararası Çevrimiçi Sinema Eleştirmenleri Anketi Uluslararası Çevrimiçi Sinema Eleştirmenleri Anketi (İngilizce: International Online Film Critics' Poll - kısaca IOFCP), Amerika Birleşik Devletleri, Birleşik Krallık, Fransa, İspanya, İtalya, Kanada ve Polonya'daki eleştirmenlerin katılımıyla iki yılda bir gerçekleştirilen ve çeşitli kategorilerde sinema alanında son iki yılın en iyilerinin belirlendiği etkinlik. 2007 yılında George McCoy tarafından kurulmuştur. Uluslararası Çevrimiçi Sinema Eleştirmenleri Anketi kapsamında 15 kategoride ödül verilmektedir. En İyi On Film dışındaki tüm kategoriler için beş aday belirlenmektedir. Ödül kategorileri şu şekildedir: Antaios Antaios, Yunan mitolojisinde bir karakter. Poseidon ve Gaia'nın oğludur. Gücünü topraktan alır. Deadalaus'un labirentinde bir arenası vardı ve bu arenaya gelen kahramanları öldürerek babası Poseidon adına kafataslarından bir sunak yapmıştır. En İyi Sanat Yönetimi Eleştirmenlerin Seçimi Film Ödülü En İyi Sanat Yönetimi Eleştirmenlerin Seçimi Film Ödülü, Eleştirmenlerin Seçimi Film Ödülleri kapsamında yılın en iyi sanat yönetimine sahip olduğu belirlenen filmin sanat yönetmeni veya yönetmenlerine verilen ödül. Poyraz Karayel bölümleri listesi Limon Film'in yapımcılığını yaptığı Poyraz Karayel dizisinin bölüm listesidir. San Jacinto Anıtı San Jacinto Anıtı, Amerika Birleşik Devletleri'nin Teksas eyaletinde yer alan ve 172,92 metre uzunluğu ile dünyanın en uzun beton anıtsal sütunu unvanına sahip kule. Tepesinde 220 tonluk bir yıldız bulunan kule, Texas Devrimi'ni anmak için 1936-39 yılları arasında inşa edilmiş ve 21 Nisan 1939'da açılmıştır. Kore Merkezî Haber Ajansı Kore Merkez Haber Ajansı (Korece: 조선중앙통신사, İngilizce: Korean Central News Agency; KCNA), 5 Aralık 1946 tarihinde kurulan Kuzey Kore devlet haber ajansı. Merkezi başkent Pyongyang'dadır. Kuzey Kore'nin tek haber ajansı olan KCNA, Kore Merkez Televizyonu ve Kore Merkezi Yayın Sistemi aracılığıyla gazete, radyo ve televizyon yayınları da dahil olmak üzere tüm haber kuruluşlarına haber ulaştırmaktadır. Dijital ortamda, ilk olarak Aralık 1996 tarihinde Japonya'da bulunan bir web sunucusu ile İnternet üzerindeki yayın hayatına başladı. Ekim 2010'dan bu yana, Kuzey Kore kontrolü içerisinde denetlenmekte ve dünyaya sunulmaktadır. Korece'nin yanı sıra KCNA sitesinde, İngilizce, Çince, İspanyolca, Japonca olmak üzere beş ayrı dil seçeneği sunulmakta ve ayrıca bazen de Rusça haberler de bulunmaktadır. Buna rağmen, 2004 yılından beri, Güney Kore'de yaşayanların, Kore Merkezi Haber Ajansı sitesine girmesi, Güney Kore hükûmeti tarafından yasaklanmıştır. KCNA'nın 46 ayrı haber ajansıyla anlaşması ve bununla birlikte altı ülkede muhabirleri ve büroları mevcuttur. Ajansta 2004 yılında, 2000 kişiyi istihdam edilmiştir. KCNA, kendi açıklamasına göre, Kuzey Kore'nin ve Kore İşçi Partisi'nin resmi yayın organıdır. Kim Cong-il'in ajansa Haziran 1964 tarihinde yaptığı ilk ziyaretinde, "dünyaya liderimizin görüşünü yayın" talimatı vererek şunları söylemiştir Ayrıca, Türkiye ile ilgili de haberler sunan haber ajansı, internet sitesinde, Kuzey Kore Yüksek Halk Konseyi