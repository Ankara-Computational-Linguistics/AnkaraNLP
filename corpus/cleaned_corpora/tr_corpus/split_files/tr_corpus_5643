ve matbaa mürekkepleri olmak üzere temel beş sektörde hizmet vermektedir. İnşaat boyaları iş ünitesinde, DYO ve Evim grupları hizmet vermektedir. TS-EN-ISO 9001:2000 belgesine sahip bu ünitenin merkezi Gebze'de bulunan fabrikası 120.000 tonluk yıllık üretim kapasitesine ve 2.500'ün üzerinde renk, ambalaj ve ürün çeşidine sahip bir fabrikadır. Ayrıca, sektör için kaliteli rulo, fırça gibi uygulama aletlerinin üretimi için Dyo-Wagner boya uygulama makinelerini pazarın hizmetine sunmaktadır. Bu ünitede üretilip geliştirilen ürünler şöyle sıralanabilir: KÄ±skanmak (film) Kıskanmak, 2009 yapımı Zeki Demirkubuz filmidir. Nahid Sırrı Örik'in aynı adlı romanından uyarlandı. 1930'lu yıllarda Zonguldak'ta geçen film, Safranbolu'da çekildi. Filmin ilk gösterimi Antalya Film Festivali'nde yapıldı. Seniha ile Halit, anne ve babasını kaybetmiş iki kardeştir. İkisi de 40 yaşlarındadır. Halit kendisinden küçük olan 30'lu yaşlardaki Mükerrem ile evlidir. Üçü İstanbul'da yaşarken bir iş vesilesiyle Zonguldak'a giderler. Mükerrem'in güzelliğini, gençliğini ve çekiciliğini deliler gibi kıskanan görümcesi Seniha Mükerrem ile ilk başta iyi geçinse de onun kuyusunu kazmaktadır. Mükerrem, mutsuz evliliği sürerken Cumhuriyet balosunda 20'li yaşlarında yakışıklı, zengin ve çapkın bir genç olan Nüzhet ile tanışır ve aralarında bir ilişki başlar. Mükerrem çoğu zaman Nüzhet'in konağında, bazı zamanlar da balıkçı barınağında Nüzhet ile birlikte olmaktadır. Bu birlikteliklerden haberdar olan Seniha, durumu abisine anlatınca dört kişinin hayatı bir gecede değişir. Seniha: Nergis Öztürk Halit: Serhat Tutumluer Mükerrem: Berrak Tüzünataç NÃ¼zhet: Bora Cengiz Bad Wolf Bad Wolf (Türkçe: Kötü Kurt), Büyük Britanya bilimkurgu dizisi olan Doctor Who'nun bölümlerinden biri. İlk kez 11 Haziran 2005'te gösterilmiştir. Bölüm 2 parçadır ve bölümdeki hikâye, ilk kez 18 Haziran 2005'te gösterilen "The Parting of the Ways" adlı bölümle devam eder. Rose, Doktor ve Jack TARDIS'le seyahat ederken, kendilerini 200,100 yılında bir eğlence gemisinde bulurlar. Doktor BBG türü bir evde, Rose "En Zayıf Halka" adlı yarışmaya ve Jack de "Kendini Baştan Yarat" adlı yarışmada kendini bulur. Aniden Doktor, geçen bölümdeki (bkz. Boom Town) Slitheen yumurtasını Raxacoricofallapatorius gezegenine bıraktıklarını ve dönüşte 1336 yılının Kyoto'sundan ayrılırken ışınlanma ışığı olduğunu anladığı beyaz bir ışığa maruz kaldığını ve kendini burada bulduğunu anlar. Ona göre, kendisi aşırı güç kullanılarak buraya getirimiştir ve bu basit bir oyun değildir. Bu yüzden kendini yarışmadan elenenlerin atomlarına ayırma ışınıyla öldürüldüğünü öğrenir öğrenmez kural ihlal edip öldürülmeyi bekler. Ancak, oyun sistemi denetçisi buna izin vermez. Oyunu diğer idari kadrosu ise, üçünün de gemiye nasıl girdiğini anlayamaz. Sonra, Doktor 100 yıl önce Jagrafess'i öldürdüğü Uydu-5'in içinde olduğunu fark eder. Bu sırada yarışmasında elenenlerin ışınla yok edildiğini gören Rose, geminin "Kötü Kurt" adlı bir yönetici tarafından idare edildiğini öğrenince çeşitli zamanlarda karşısına çıkan bu adın hayatının neredeyse tamamını yönlendirdiğini fark eder. Doktor ise, 100 yıl önce Jagrafess'i öldürdüğünde Dünya'nın ve insan ırkının tüm geçmişini yayını durdurarak sildiğini ve yaşanan bilgi kıtlığının insanları aptallaştırarak eğlence programlarına bağlı duruma getirdiğini anlar. Gizli silahıyla onu öldürmek isteyen robotları hallederek Doktor'a katılan Jack de Rose'u arar ve onu bulmalarıyla Rose'un imha edilmesini görmeleri bir olur. Rose'u ışınla yok eden robotu devredışı bıraktıkları için hapse atılsalar da, çıkmaları pek uzun sürmez. İlerleyerek Kat 500'e varırlar ve katı ele geçirirler. Kattaki denetçiyle (küçüklüğünden beri bu işi yapan beyniyle geminin yayınlarını yönlendiren insan) konuştuklarında insan ırkının belli olmayan şahıslaca yönetildiğini ve bu şahısların kendinden korktuğunu öğrenir. Bu arada TARDIS'i bulan Jack, yok etme ışınının da bir nevi yer değiştirme ışını olduğunu keşfeder. Doktor da bu sayede Dünya üzerinde insanların ışınlandığı ancak, uzun süredir gizlenen uzay gemilerini görmek için bu bulguyu kullanır ve Dünya üzerinde bekleyen 200 gemi ve onların içinde 2000'den fazla sayıda bulunan Dalekleri görür. Bu sırada fark edildiklerini anlayan Dalekler, Rose'u öldürmekle Doktor'u tehdit ederler. Buna rağmen Doktor, teklifi kabul etmez ve Rose'u kurtaracağını söyler. Bunun üzerine Dalekler Dünya'yı yok etme planlarını gerçekleştirmek için hazırlığa başlarlar. hayata yeniden başlaması için bir fırsat daha verecektir. Dangerous World Tour Dangerous World Tour, Michael Jackson'ın Avrupa, Latin Amerika ve Asya'da verdiği konserlerden oluşan ikinci dünya turudur. Pepsi'nin sponsoru olduğu turne 27 Haziran 1992'den 11 Ekim 1993'e kadar sürmüştür. Toplam 69 konserden oluşan dünya turunu 3.900.000 King of Pop hayranı izlemiştir. Ayrıca bu turnenin tüm geliri başta Heal the World Vakfı olmak üzere çeşitli hayır kurumlarına bağışlanmıştır. 1993'te turnenin üçüncü ayağında Jackson'ın hastalığı yüzünden turnenin bitirilmesi kararlaştırılmıştır. Kral ağrı kesicilere karşı bağımlı hâle gelmişti. Migren, sırt ağrıları, sık sık ayak bileği yaralanmaları, stres ve çocuk tacizi suçlamalarından sonra turneden çekilmiştir. Esasen turun, 1993 Noeline kadar sürmesi bekleniyordu. Dangerous Turnesi kapsamında 23 Eylül 1993'te BJK İnönü Stadyumu'nda performansını sergileyen Michael'ın bu konseri Türkiye'deki ilk ve tek konseridir. Jackson'un büyük başarı yapan ilk turnesi Bad turnesinden tam 125 milyon dolar gelir elde etmişti. Şarkıcının bu turnenin ardından bir daha turne yapmayacağı, film ve şarkı bestelemeye odaklanacağı iddia edilmişti ancak 3 Şubat 1992'de Pepsi basın konferansında Jackson'un bir turneye daha çıkacağı açıklandı. Konferansta, Jackson ve Pepsi arasında yeni bir anlaşma imzalandığı ve Pepsi'nin turneye sponsor olması için atılan imzanın, 20 milyon dolar gibi büyük bir rakama mal olduğu açıklandı. Bir röportajında Jackson; "Turneye çıkmamın tek nedeni yeni kurulan kuruluşum Heal The World Foundation için fonda bulunmak, dünya çocuklarına sadakada bulunmak. Ben ekoloji ve çocuklara yardım için öncülük ediyorum. Hedefim 1993 Noeline kadar 100 milyon dolar kazanmak. Ben, her şirketi, bu gezegeni ve gelecek çocukları umursayan herkesi yardım için dürtüklüyorum. Heal The World kuruluşu, AIDS'de ölen dostum Ryan White ve diğerleri için pediyatrik bir çözüm bulmak için kuruldu ve bunun için yardım lazım. Ben bu turneye, dünyanın her tarafındaki çocukları ziyaret edeceğim, onlara evrensel aşk ile ilgili mesajlar dağıtmak ve tek dileğim diğerlerinin de bu derneğe bağış yapması gözüyle bakıyorum." Michael'ın kardeşi Janet Jackson yaptığı bir röportajda; "Michael'ın şovunu gerçekten çok sevdim." demiştir. "Fakat ona söylediğim tek şey, keşke yeni albümünden daha fazla parça çalsaydı. Ve keşke "Don't Stop Til' You Get Enough"'u seslendirseydi." Michael ise, "Biliyorum Jen, ağabeylerim de bana aynı şeyleri söylediler fakat biliyor musun? Zaman konusunda gerçekten çok stresliyim." cevabını vermiştir. Bu turnenin sahne dizaynı, Jackson'un bir önceki turu Bad World Tour'a nazaran daha zor ve daha çok zaman istiyordu. Sahneyi taşımak için iki Boeing 747 tipi uçak kiralandı. Sahnenin ve diğer ekipmanların toplam ağırlığı 100 tondu. Tur başlamadan önce Jackson ve orkestrası(Bad turnesinden birkaç değişiklik yapıldı.) ile tüm konseri prova etti. Bu provanın görüntüleri internete sızdı. Buna ek olarak, provanın yeri, saati ve tarihi belli olmamasına rağmen Jackson'un evi olan Neverland'de yapıldığı düşünülmekte. Bu provalar, turnede hiç sergilenmeyen "Rock With You" ve "Remember the Time" şarkılarını kapsamakta. Tur'un kostümleri sırasında Jackson, ordu kıyafetlerinden etkilendi. Açılış şarkısı olan "Jam" için iki farklı ordu kıyafeti giydi. "Working Day and Night" ve "Bad" şarkıları içinse yine aynı tarzda bir ordu kıyafeti giydi, bir sonraki turu olan HIStory World Tour'da olduğu gibi. Birinci ve ikinci ayak sırasında "Jam" için gri-yeşil parlak bir kıyafet, üçüncü ayakta ise siyah üzerinde üç tane askılı altın rengi kurşun olan bir kıyafet tercih etti. Lâkin ilk ayağın ilk konseri olan Münih konserinde gri-yeşil kıyafet yerine üçüncü ayakta giydiği kıyafeti tercih etti. Üçüncü ayaktaki kostüm ayrıca Super Bowl XXVII devre arası şovu ve 1996'da Brunei'de yapılan konserde de giyildi. Bu kıyafeti Jackson'un ileriki turu olan HIStory World Tour'da altın rengi kıyafeti tasarlayan Gianni Versace tasarladı. Tur ayrıca sahne illüzyonlarını da kapsamakta. Her konser, dublör Kinnie Gibson, gizlice Michael Jackson ile değişiyordu ve konser arenasında roketle dolaşıyordu. Ayrıca her konserin başında "Jam" i söylemeden önce sahneye"The-Toaster" adı verilen zıplatıcı ile çıkıyordu. Birinci ve ikinci ayaklarda "Thriller" ve "Billie Jean" şarkılarının arasında, Thriller'ın sonunda Jackson yine illüzyonla onu taklit eden dansçısıyla yer değiştiriyor ve dublör Michael'ın, Billie Jean için hazırlanmasına vakit tanıyordu. Birinci ayak için yapılan orijinal şarkı listesi, "The Way You Make Me Feel" ve "Bad"'i kapsıyordu, ancak bu şarkılar Oslo, Norveç'te yapılan turnenin sekizinci konserinin ardından listeden kaldırıldı. Fakat, bu şarkılar Tokyo, Japonya konserlerinin ilk altısı için tekrar listeye konuldu (ikinci ayak). 1992'nin Avrupa ayağında, MTV turnenin sahne arkası ve on beş dakikalık altı bölüm kaydetmesi için izin aldı. Şov, "The Dangereous Diaries" adını aldı ve Sonya Saul tarafından sunuldu. Jackson, 1 Ekim 1992'de Bükreş, Romanya'da yapılan ilk ayağın son konserinin yayın hakkını HBO'ya 21 Milyon $'a sattı. Bu anlaşma, canlı bir konser için yapılan en büyük gelirli anlaşmaydı. Konser radyoda ve televizyonda 61 ülkede canlı olarak yayınlandı, bu HBO tarihinin en yüksek TV reytingi aldığı programdı. Bunun üzerine Jackson, CableACE ödülü ile onurlandırıldı. 2004'te konser, Jackson'un derleme DVD'si The Ultimate Collection'un bir parçası olarak DVD halinde yayınlandı. 2005 yılında adıyla ayrı bir DVD olarak yayınlandı. Bu DVD versiyonunun görüntüleri HBO'nun yanı sıra "Bucharest - The BBC" versiyonundan da görüntüler içerir. BBC, görüntü başına yayın için HBO'ya para ödemiştir. Ancak bu versiyon için çekilen seyirci görüntüleri şova yutturmaca hissi vermek için yapıldı. 16 Eylül 1992'deki Toulouse, Fransa konseri esnasında "Heal the World" ve "Man in the Mirror" parçalarının aralarında, "In the Closet" şarkısı enstrümantal olarak orkestra tarafından çalındı. Monaco Prensesi Stéphanie, şarkıda "Mystery Girl" olarak geçen kişi, konsere katılmıştı. Bu konser, "In the Closet" için ilk ve tek canlı performanstır. 31 Aralık 1992'de, Yeni Yıl arefesi konseri olan Tokyo, Japonya konserinde Slash, Black Or White esnasında sürpriz bir katılım gerçekleştirdi. Slash, ayrıca Oviedo, İspanya konserinde "Black Or White" için özel bir katılım gerçekleştirdi. Önceki yılların aksine Jackson, tüm Super Bowl XXVII Devre arası gösterisinin tek sanatçısıydı. Şov, Jackson taklitçilerinin stadın dört bir yanındaki ekranların üzerine çıkarak kısa danslar sergilemesi ve Jackson'un sanki stadın dört bir yanını dolaşıyormuş havası vermesiyle başladı. Jackson'un kendisi, Dangerous turnesinin açılışında da olduğu gibi sahneye zıplayarak çıktı ve birkaç dakika hareketsizce seyircileri izledi. Michael'ın şarkı listesi "Jam" (Why You Wanna Trip On Me ile başlangıç), "Billie Jean" ve "Black Or White"'dan oluşuyordu. Final, seyircilerin kartlarla oluşturduğu gösteri ve Jackson'un dünya üzerinde yaptığı insancıl yardımlardan oluşan bir video montajıyla gerçekleşti. 3,500 Los Angeles yerlisi çocuk, koro halinde We Are the World'ü söyledi ve daha sonra Jackson'un da onlara katılmasıyla "Heal the World"'ü söyledi. Bu, seyircinin artış gösterdiği ilk Super Bowl devre arası şovuydu. Şov için Jackson'un seçilmesinin nedeni gelecek iki yılda akılda kalıcı ve dikkat çekici şeyler yapmaktı. The N.F.L. ve FOX kanalları gelecek Super Bowl'lar için imza yarışına girdi. The N.F.L., Jackson'un kuruluşu Heal the World Foundation'a $100,000 bağışta bulundu. Üçüncü ayak, 24 Ağustos 1993'te Bankok'da başladı, Jackson'un çocuk tacizi suçlamaları kamuoyuna duyurulmuştu. Üç gün önce polis, izinli bir şekilde Jackson'un Santa Ynez Valley, Kaliforniya'daki Neverland çiftliğinde arama yapmıştı. 29 Ağustos 1993'te Jackson, Singapur konseri esnasında 47.000 kişinin önünde 35. doğum gününü kutladı. Jackson'un Eylül'de yaptığı Moskova ziyareti esnasında, daha sonra HIStory albümünde yayınlanacak olan Stranger in Moscow şarkısıyla geri döndü. Bu ziyaret, Jackson'un yalnız hissettiği, ailesi ve evinden uzak olduğu bir zamandı ancak her gün fanları otelin önüne gelir ve onu desteklerdi. 23 Eylül 1993'te Jackson, İstanbul, Türkiye'deki ilk ve tek konserini vermiştir. Turun uzun sürmesi planlanıyordu ancak çocuk tacizi suçlamaları ve medyanın yoğun baskısı bunun önüne geçmek zorunda kaldı, tabii sağlık problemleri ve yaralanmalar, Jackson'un turu Meksika'da bitirmesine sebep oldu. Jackson, daha sonra kendisi için iddia edilenler yüzünden stres olmuş ve buna karşı koymak için Valium, Xanax ve Ativan gibi ilaçlar almaya başlamıştı. Tur bittikten sonra Jackson, rehabilitasyon programına katıldı. Kayıt edilmiş bir beyanında, Elizabeth Taylor, kardeşi Janet Jackson ve ailesini bu iddialara ve uyuşturucu bağımlılığına karşı mücadele etmesi için örgütledi. Dangerous World Tour'nun bütün konserleri ve Jackson'ın özel yaşamı "Nocturne Productions, Inc." tarafından kayıt edildi. Sadece bir konser, 1 Ekim 1992 Bükreş konseri dünya çapında canlı olarak yayınlandı. Bu konser resmi DVD olarak piyasaya sürüldü; "". Buenos Aires'teki üçüncü ayak konseri, film yapılması fikri üzerine kayda alınmıştı fakat daha sonra bu plan sarsıntıya uğradı. Fakat daha sonra bazı fanlar tarafından alınan konser, internette parça halinde yayınlanmıştır. Çünkü tek yayınlanan Bükreş konserinde Dangerous şarkısı mevcut değildi, buna ek olarak bu konser tur için, tek yüksek kalitede çekilen konserdir. Ocak 2013'te, Buenos Aires konserinin profesyonel ses kaydı internete sızmıştır. Bu ses kaydı bazı Michael Jackson fan sitelerinden de indirilmeye açılmıştır. Fakat ilerleyen aylarda, konserin HD video hali de internete düşmüştür. Bekir BozdaÄŸ Bekir Bozdağ (1 Nisan 1965, Akdağmadeni, Yozgat); Kürt asıllı Türk ilahiyatçı, avukat, siyasetçi, eski Adalet Bakanı ve eski Başbakan Yardımcısı. 2013-2015 ve 2015-2017 yılları arasında Recep Tayyip Erdoğan, Ahmet Davutoğlu ve Binali Yıldırım tarafından kurulan hükûmetlerde Adalet Bakanlığı görevini sürdürmüştür. 2011-2013 ve 2017-2018 yılları arasında Recep Tayyip Erdoğan ve Ahmet Davutoğlu tarafından kurulan hükûmetlerde Başbakan Yardımcılığı görevini sürdürmüştür. İlk defa 2002 Türkiye genel seçimleri'nde Adalet ve Kalkınma Partisi Yozgat milletvekili olarak meclise girmiştir. Ardından 2007 ve 2011 Türkiye genel seçimlerinde de AK Parti Yozgat milletvekili olarak meclise girmiştir. 7 Mart 2015 tarihinde Anayasa’nın 114. maddesi gereğince 7 Haziran 2015 genel seçimleri öncesi görevini müsteşar Kenan İpek'e devretmiştir. 1 Kasım 2015 genel seçimleri'nde yine AK Parti Yozgat milletvekili olarak meclise girmiştir. Ahmet Davutoğlu tarafından kurulan 64. Türkiye Hükûmeti'nde Adalet Bakanı olarak görevlendirilmiştir. Davutoğlu'nun istifa etmesinin ardından Binali Yıldırım tarafından kurulan 65. Türkiye Hükûmeti'nde Adalet Bakanlığı görevine devam etmiştir. Bekir Bozdağ 1 Nisan 1965 tarihinde Yozgat'ın Akdağmadeni ilçesinde Mehmet Duran ve Nuriye Bozdağ çiftinin çocuğu olarak doğdu. İlkokul, orta öğrenim ve lise eğitimini Yozgat’ta tamamlamasının ardından Uludağ Üniversitesi İlahiyat Fakültesi ve Selçuk Üniversitesi Hukuk Fakültesi'ni bitirdi. Yüksek lisansını Uludağ Üniversitesi Sosyal Bilimler Enstitüsü Dinler Tarihi Anabilim Dalında tamamladı. Bir süre kamu görevinde bulunduktan sonra serbest avukatlık yapmaya başladı. 18 Nisan 1999 yerel yönetim seçimlerinde Fazilet Partisi'den Akdağmadeni İlçe Belediye Başkan Adayı oldu. AK Parti'nin kurulmasıyla birlikte Yozgat'ta AK Parti İl Teşkilatı'nın kurucuları arasında yer aldı ve kurucu il yönetiminde Siyasi ve Hukuki İşlerden Sorumlu İl Başkan Yardımcılığı görevini yürüttü. 2002 Türkiye genel seçimleri'nde AK Parti Yozgat milletvekili olarak meclise girdi ve AK Parti Teşkilat Başkanlığına bağlı olarak değişik illerde İl Teşkilat Koordinatörlüğü ve 12. Bölge Teşkilat Koordinatörlüğü görevlerinde bulundu. 61. Hükümette başbakan yardımcılığı görevini üslenmiştir. 13 Eylül 2015 tarihi itibarıyla AK Parti'nin Seçim İşlerinden sorumlu Genel Başkan yardımcısıdır. 24 Kasım 2015 tarihinde kurulan 64. Türkiye Hükûmeti'nde yeniden Adalet Bakanlığı görevine atandı. Orta düzeyde İngilizce ve Arapça bilmektedir. Evli ve üç çocuk babasıdır. SÃ¼per flare Süper flare'ler (süper flêr), Güneş benzeri yıldızlarda olabilen çok şiddetli patlamalara verilen addır. Birkaç saatla bir hafta arası sürebilen bu patlamalar sırasında oluşan enerji üretimi, Güneş'te görünen şiddetli bir patlamanın bir milyon katına erişebilir.. Böyle bir patlamanın sebebi yakınında olan Jüpiter büyüklüğünde olan bir gezegenin manyetik alanıyla olan etkileşimler sonucu olabilir. Bugüne kadar Güneş'e benzeyen dokuz süper flare yıldızı bulunmuştur. Patlamalarda bir taçküre kütle atımına kıyasla 100 ilâ 10 milyon katı enerji açığa çıkmaktadır. Süper flare'ler, bir yıldızın parlaklığını kısa bir süre için 20, parlaklığı da 1.000 misline çıkarabilmektedir. Süreleri birkaç saatle bir hafta arası sürebilmektedir. Güneş'te böyle bir patlama olsaydı Dünyâ'da bir kış günü yaz gününe döner, kutupsal olmayan bölgelerde de kutup ışıkları görülebilir. Bu tür bir patlama, Güneş Sistemi için bir tehlikedir: Dünya'nın ozon tabakası tahrip edebilir ve Satürn'ün gezegenlerine kadar uyduların üzerindeki buzlar eriyebilir. Bu buzlar tekrar donduğunda uyduların yüzeyinde izler bırakırlar. Bugüne kadar Güneş Sistemi'mizde böyle izler görülmemiştir. The Parting of the Ways The Parting of the Ways (Türkçe: Yol Ayrımı), Büyük Britanya bilimkurgu dizisi olan Doctor Who'nun 2005 yılında başlayan 1. sezonun son bölümü. İlk kez 18 Haziran 2005'te gösterilmiştir. Bölüm 2 parçadır ve geçen bölüm olan "Bad Wolf"ta başlayan hikâye, bu bölümle devam eder. Doktor, Rose ve Jack 200,100 yılına gelirler ve Daleklerin, insan ırkını gizlice kontrol ettiklerini ve buna kendisinin 100 yıl önce insanlığı yöneten Jagrafess'i öldürmesinin yol açtığı bilgi kayboluşuyla ilgili olduğunu öğrenir. Bu arada, Rose Daleklerin elindedir ve Dalekler, Dünya'yı yok etmek için harekete geçeceklerdir. Doktor ve Jack TARDIS'le Daleklerin ana gemisine inerek Rose'u kurtarırlar. Doktor, Zaman Savaşı'nda, Zaman Lordları ile Daleklerin mücadelesinde, Zaman Lordları yok edilirken Dalekleri de beraberlerinde götürmüşlerdir. Ancak, Doktor Daleklerin liderinin huzuruna çıkıp onunla konuştuğunda imparatorluk gemisinin savaştan hasarlı olsa da kurtulabildiğini ve imparatorun insan cesetlerini kullanarak Dalek ordusunu yeniden yarattığını öğrenir. İmparator, Dalekler tarafından "Tanrı" olarak çağrılmaktadır. Yeni Daleklerin yaratıldıkları insan cesetlerinden nefret ettiklerini ve bunun onları daha da öldürücü yaptığını anlayan Doktor, TARDIS'le Uydu-5'e kaçar. Yaratacağı Delta dalgasıyla Dünya'ya saldırmaya gelen Dalek gemilerini kızartmak isteyen Doktor'un elinde tam teşekküllü bir uydu vardır. Ayrıca, kalan son Slitheen'den aldıkları "değer bulucu" ise ellerindeki koruma kalkanıdır. Ancak Doktor Delta ışınını hazır etme olanağı olmasına rağmen, İnsan ile Dalek'i ayrıştırması için çok zamana ihtiyacı vardır. Böyle bir olanak olmadığı için Rose'u araç içinde bırakarak kendi zamanına yollar. Ancak, Rose mutlu değildir. Yerlere ve duvarlara yazılmış "Bad Wolf" ("Kötü Kurt") yazılarını gördüğünde Doktor'u oradan kurtarmanın kendi kaderi olduğunu anlar ve TARDIS'in kalbine bakmayı başararak Doktor'un yanına gelir ve Dalekleri anında yok eder. Bunun yanında, trans hâlinde bulunan Rose, "Kötü Kurt" adını uzay-zamana kendine yol göstermesi için bıraktığını söyler. Ancak, uzay-zamana hükmetme gücü onu zorlayıp öldürmeye başladığında Doktor, kendini bunun suçlusu olarak görür ve gücü Rose'dan kendine alır. Tekrar TARDIS'e döndüklerinde olanları Rose'a açıklayan Doktor, normal şartlarda bu gücü aldığı için öleceğini fakat, Zaman Lordlarının ölüme karşı bir hileleri olduğunu söyler. Sonra vücudu yok olurken daha genç bir surat ve vücuda sahip yepyeni bir Doktor ortaya çıkar. Vol. 3: (The Subliminal Verses) Vol.3 :(The Subliminal Verses), Amerikalı Nu metal grubu Slipknot'ın üçüncü stüdyo albümüdür.Albüm 25 Mayıs 2004 tarihinde Roadrunner Records'tan çıkmıştır.Bonus CD barındıran bir özel versiyonuysa 12 Nisan 2005'te çıkmıştır. İkinci albümlerinde(Iowa(2002)) büyük bir başarı elde eden grup gelecekle ilgili spekülasyonlara başlamıştı.Bazı grup üyeleri ise bu uzun arada To My Suprise, Murderdolls ve Stone Sour gibi yan projelerinde çalışmalarını devam ettirmeye başladı.Bununla birlikte 2003'te grup ilk kez profesyonel bir stüdyo olan "The Mansion"'da bu albüm için kayıtlara başladı.Başlangıcta grup o kadar üretken değildi vokalist Corey Taylor çok içiyordu.Buna rağmen albüm için yeterli materyal üretebiliyordu-grubun ise başlarda eski albüm soundlarında çalışmalar yapıyordu.Sonunda grup Slipknot'ı en iyi gruplar arasına sokabilecek güçlü ve derin bir albümle ortaya çıktı.Albümün prodüktorlüğünü ise yine profesyonel bir isim olan Rick Rubin üstlenmiştir. Albüm genel olarak son derece olumlu tepkiler aldı.Grup ilk olarak "Allmusic" ile yapılan röportajda gururlandırıldı..Ayrıca "Q" magazin Slipknot'ın bu albümünü zafer olarak nitelendirdi.Ayrıca albüm 7 ülkede satış rekoru kırarak Platin Plak kazandırdı.Bununla birlikte Before I Forget single'ı ile Grammy'de "En İyi Metal Performansı" ile ödül kazanmıştır. James Hopwood Jeans Sir James Hopwood Jeans (d. 11 Eylül 1877, Ormskirk, Lancashire – ö. 16 Eylül 1946, Dorking, Surrey) İngiliz fizikçi, gökbilimci ve matematikçidir. John F. MacArthur John Fullerton MacArthur, Jr. (d. 19 Haziran 1939, Los Angeles, Kaliforniya) "Grace to You" adlı radyo programıyla tanınmış Amerikalı evanjelist yazar ve bakandır. Beşinci kuşak papaz, popüler bir yazar ve konferans konuşmacısı olan MacArthur 1969 yılından bu yana Grace Community Church'te rahip hocalığı yapmaktadır. MacArthur tutucu bir Baptist, açıklayıcı hatiplik yanlısı, dispansiyonalist ve Kalvinist olarak tanınmaktadır. Yazar, "Christianity Today" tarafından zamanının en etkili hatiplerinden biri olarak kabul edilmektedir. Münip Utandı Münip Utandı (d. 24 Ağustos 1952, Antakya, Hatay), Türk sanat müziği solist ve koristi. 1952 yılında Antakya’da doğan Münip Utandı, ilk ve ortaöğrenimini burada tamamladı ve daha sonra İstanbul Üniversitesi Hukuk Fakültesi’ne girdi. Buradaki öğrenciliği sırasında Ruhi Ayangil, Ali Rıza Kural, Melahat Pars, Süheyla Altmışdört ve Ender Ergün gibi isimlerin yönetimindeki üniversite ve cemiyet korolarında görev aldı. Profesyonel müzik yaşamına 1976 yılında, o yıl kurulan İstanbul Devlet Klasik Türk müziği Korosu’nun ilk kadrosuna girerek atıldı. Bu dönemde Nevzat Atlığ ile çalıştı. Pek çok festival, konser ve müzik etkinliğine solist olarak katıldı ve seslendirdiği yapıtlarla birçok çalışmaya dahil oldu. Çeşitli topluluklarla konser verdi ve Türk sanat müziği albümlerine imza attı. Bir süre Açık Radyo’da “Unutulmuş Ne Varsa” adlı solo müzik programı sunan sanatçı, müzik dışında resimle de ilgilendi. Stilize resim konusunda çalışmalar yaptı ve verdiği yapıtlar 1994 yılında Beyazıt Devlet Kütüphanesi’nde sergilendi. İstanbul Teknik Üniversitesi Türk Musikisi Devlet Konservatuvarı’nda öğretim görevlisi olan Münip Utandı, Anne ve Bebek Sağlığı Vakfı’nın da mütevvelli kurulu üyesidir. Meslektaşı Ceyda Utandı ile evli olan Münip Utandı, kendi gibi ses sanatçısı olan Merve Utandı’nın da babasıdır. 1-http://www.annevebebek.org/ Bornova Bornova Bornova Bornova, 2009 yılında İzmir'de çekilen ve adını İzmir'in Bornova ilçesinden alan Türk filmidir. Yapımcısı, yönetmeni ve senaristi İnan Temelkuran olan film, 46. Altın Portakal Film Festivali'nde başta "En İyi Film" olmak üzere "En İyi Erkek Oyuncu", "Yardımcı Kadın Oyuncu", "Kurgu" ve "SİYAD Jüri Özel Ödülü" dallarında 5 ödül kazanmıştır. 2009 Cup of China 2009 Cup of China Cup of China Grand Prix yarışmasının 2009–2010 artistik patinaj sezonunda düzenlenenidir. 2009–2010 ISU Grand Prix serisinin altı yarışmasından üçüncüsüdür. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2009–2010 Grand Prix Finaline katılacak sporcuları belirlemek için kullanılır. Yarışma Çin federasyonu tarafından organize edilir. 2009 yılında Cup of China 29 Ekim - 1 Kasım arasında Pekin'de düzenlenecektir. 2009 NHK Trophy 2009 NHK Trophy NHK Trophy Grand Prix yarışmasının 2009–2010 artistik patinaj sezonunda düzenlenenidir. 2009–2010 ISU Grand Prix serisinin altı yarışmasından ikincisidir. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2009–2010 Grand Prix Finaline katılacak sporcuları belirlemek için kullanılır. Yarışma Japonya federasyonu tarafından organize edilir. 2009 yılında NHK Trophy 5 Kasım - 8 Kasım arasında Nagano'da yapılacaktır. Mehtap SÄ±zmaz Mehtap Doğan Sızmaz (d. 16 Kasım 1978), Türk atlet. Maraton koşucusu Mehtap Sızmaz, 2001 Akdeniz Olimpiyatları'nda ve 2009 Madrid Maratonu'nda altın madalya kazanmış millî atlettir. 2002 yılına kadar Fenerbahçe'de forma giyen sporcu, aynı yıl Yenimahalle Belediyespor'a transfer oldu. 2009 Skate America 2009 Skate America Skate America Grand Prix yarışmasının 2009–2010 artistik patinaj sezonunda düzenlenenidir. 2009–2010 ISU Grand Prix serisinin altı yarışmasından üçüncüsüdür.Büyükler düzeyinde uluslararası bir yarışmadır. Dört ayrı disiplinde madalya dağıtılır. 2009–2010 Grand Prix Finaline katılacak sporcuları belirlemek için kullanılır. Yarışma ABD federasyonu (United States Figure Skating Association) tarafından organize edilir. 2009 yılında Skate America 12 - 15 Kasım'da Lake Placid, New York'ta yapılacaktır. Yarışmanın ana sponsoru Cancer.Net'dir.. All times are Pacific Daylight Time (UTC-05.00). 2009 Skate Canada International 2009 Skate Canada International Skate Canada International Grand Prix yarışmasının 2009–2010 artistik patinaj sezonunda düzenlenenidir. 2009–2010 ISU Grand Prix serisinin altı yarışmasından ikincisidir. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2009–2010 Grand Prix Finaline katılacak sporcuları belirlemek için kullanılır. Yarışma Kanada federasyonu (Skate Canada) tarafından organize edilir. 2009 yılında Skate Canada International 19 - 22 Kasım arasında Kitchener, Ontario'da düzenlenecektir. Jacques Chaban-Delmas Jacques Michel Pierre Delmas, (d. 7 Mart 1915, Paris - ö. 10 Kasım 2000, Paris), Fransız siyasetçi. 1947 ila 1995 yılları arasında Bordeaux belediye başkanlığı, üç kez Fransa Ulusal Meclisi Başkanlığı ve 1969 ila 1972 yılları arasında ise başbakanlık yaptı. Pierre Delmas ve Georgette Barrouin'in oğludur, Lakanal Lisesinde öğrenim gördü Sceaux'da, Paris Hukuk Fakültesi'nden ve Paris Siyasal Bilgiler Okulu'ndan mezun oldu. Hukuk lisansını yapıp Kamu Hukuku ve Ekonomi Politik alanında eğitimini tamamladı. 1933'te, gazeteciliğe başladı. II. Dünya Savaşı'nda Fransa'nın bağımsızlığı için Charles de Gaulle ile beraber hareket etti. 1944'te de Gaulle tarafından tuğgeneralliğe getirildi ve en genç general unvanı alan isimlerden oldu. Paris'in işgalden kurtulmasında çok büyük katkısı vardır. Ayrıca bu dönemde güvenlik amacıyla ""Chaban"" lakabını almış ve daha sonra Jacques Delmas adı Jacques Chaban-Delmas'a dönüşmüştür. 1946'da Gironde milletvekili seçildi ve bu görevini 1997'ye değin sürdürdü, ardından 1947-1995 arasında Bordeaux belediye başkanlığı, ve Fransız Milli Meclisi'nin başkanlığını 1958-1969, 1978-1981 ve 1986-1988 arasında sürdürmüştür. Chaban-Delmas Avrupa Yerel Yönetimler Konferansı'nın oluşturulmasını sağladı, şu an bu kuruluş Avrupa Yerel ve Bölgesel Yönetimleri Kongresi adı altında bir ortak örgüt olarak hâlen varolmaya devam ediyor ve Avrupa Konseyi'nin önemli bir kurumu haline gelmiştir. 12 Ocak 1957'den 24 Ocak 1960'a kadar bu kuruluşun başkanlığını da Chaban yürütmüştür. Dördüncü Cumhuriyette birçok kez bakanlık yapmıştır.(1954'te ve 1955'te Ulaştırma ve Turizm Bakanlığı, 1954'te Konut Bakanlığı, 1956-1957 yılları arasında Devlet Bakanlığı, 1957-1958 yılları arasında Milli Savunma Bakanlığı) Georges Pompidou'nun cumhurbaşkanlığı esnasında başbakanlık yaptı(1969-1972). 1974 yılında cumhurbaşkanlığı için aday oldu ancak gaullist çizgideki pek çok ismin liberal çizgideki Valéry Giscard d'Estaing'e destek vermesi sonucu, Chaban ilk turda ancak %15 oy alarak 3. oldu ve Giscard cumhurbaşkanlığına seçildi. Jacques Chirac ve 43 milletvekili ile baz覺 bakanlar UDR'den istifa ettiler ve yeni parti kurdular (RPR) bu partiye kat覺lanlar aras覺nda Jacques Chaban-Delmas da yer ald覺. 1978'te, RPR genel başkanı Jacques Chirac'ın mevcut meclis başkanı Edgar Faure'u desteklemesine karşın, Giscard'ın desteğini alarak 9 yıl aradan sonra tekrar Fransa Ulusal Meclisi'nin başkanı seçildi ve 1981 seçimlerine kadar bu görevini sürdürdü. 1986'daki seçimlerde Sosyalist Parti'nin birinci çıkmasına rağmen çoğunluğu sağlayamaması ve sağ partilerin Jacques Chirac'ın başbakan olduğu bir koalisyon kurup çoğunluğu ele geçirmeleriyle 1986-1988 arasında tekrar meclis başkanlığı yaptı; ancak François Mitterrand'ın 1988'de tekrar cumhurbaşkanı seçilmesinin ardından meclisi feshetmesiyle beraber yeni milletvekilliği seçimlerinde solun mecliste tekrar çoğunluğu ele geçirmesi üzerine Chaban-Delmas'ın başkanlığı son buldu. 12 Kasım 1996 tarihli oturumda, Meclis'in de oybirliğiyle karar vermesi üzerine, Meclis Başkanı Philippe Séguin tarafından Jacques Chaban-Delmas'a onursal meclis başkanı unvanı verilmiştir ve 1997 seçimlerinde aday olmayarak meclise veda etmiştir. Siyasi görevlerinin hepsi Akitanya bölgesi dahilinde olduğu için (Gironde milletvekilliği, Akitanya bölgesel konseyi başkanlığı, Bordeaux belediye başkanlığı) ""Duc d'Aquitaine"" (Akitanya dükü) olarak adlandırılmıştır. 1939'da Odette Hamelin ile evlenmiştir(daha sonra boşanmıştır) ve üç çocukları olmuştur: Marie-Antoinette Îon ile 23 Mayıs 1947'de evlenmiştir ve Îon'un 12 Ağustos 1970'te trafik kazasında ölümüne değin evlilik sürmüştür, bu evlilikten bir oğlu olmuştur: Jean-Jacques, (d. 6 Ağustos 1949) Jacques Chaban-Delmas 24 Eylül 1971'de Micheline Chavelet ile evlenmiştir. 10 Kasım 2000 tarihinde kalp krizi geçirerek Paris'teki evinde vefat etmiştir. Les Invalides'deki törene Cumhurbaşkanı Jacques Chirac başkanlık etmiş, başbakan Lionel Jospin, senato başkanı Christian Poncelet, eski cumhurbaşkanı Valéry Giscard d'Estaing, eski başbakanlar Édouard Balladur, Édith Cresson, Pierre Mauroy, Alain Juppé maliye bakanı Laurent Fabius, eski meclis başkanı Henri Emmanuelli, Philippe Séguin, eski senato başkanı René Monory, pek çok sağ ve sol siyasetçiler ile çok sayıda kişi katılmıştır. Daha sonra Pyrénées-Atlantiques, Ascain'de toprağa verilmiştir. 2006 Dünya Gençler Artistik Patinaj Şampiyonası 2006 Dünya Gençler Artistik Patinaj Şampiyonası, her yıl düzenlenen Dünya Gençler Artistik Patinaj Şampiyonaları'nın 2005 yılında düzenlenen yarışması. Uluslararası Paten Birliği'ne üye ülkelerin patencileri katılmaktadır. Bir önceki yılında 1 Temmuz'unda (1 Temmuz 2005) 13 yaşını doldurmuş patenciler ile henüz 19 yaşında olmayan patenciler katılabilmektedir. Çiftler ve buz dansı kategorilerinde yarışan erkeklerde yaş limiti 21'e yükselmektedir. Patenciler dört disiplinde; erkekler, kadınlar, çiftler ve buz dansında yarışmaktadır. 2006 yılında yarışma 6 - 12 Mart tarihleri arasında Ljubljana, Slovenya'da yapılmıştır. Buz dansında zorunlu dansın Austrian Waltz olduğu şampiyonada, kadınlar ve erkeklerde eleme grupları katılımcı sayısının fazlalığından dolayı A ve B olarak ikiye ayrılmıştır. Campione d'Italia Campione d'Italia, kuzey İtalya'nın Lombardiya bölgesinin Como ilinde yer alan bir İtalyan komünüdür. Kasabanın nüfusu (30.4.2010 tahminiyle) 2.117 kişi; yüzölçümü 2.6 km² ve nüfus yoğunluğu 814,23 kişi/km²'dir. Yapı olarak, dört bir yanı İsviçre'nin Ticino kanton'u ile çevrili ve İtalya ile doğrudan bağlantısız olduğu için bir eksklav durumundadır. Lugano Gölü ve dağlık bir alanla İtalya'dan ayrılmaktadır ancak resmî olarak İtalyan toprağıdır ve halkı İtalyan vatandaşıdır. İtalya'nın ana topraklarıyla en yakınlaştığı noktada aralarındaki mesafe 1 kilometreye dek düşmektedir ancak bölgenin dağlık arazisi nedeniyle en yakın İtalyan kasabası olan Lanzo D'Intelvi'ye ulaşmak için 14 kilometre, en yakın İtalyan şehir merkezi Como'ya ulaşmak içinse 28 kilometre karayolu katedilmek zorundadır. İsviçre ve İtalyan hükûmetlerince yapılan iki taraflı antlaşmalar uyarınca Campione d'Italia'nın sakinleri İsviçre kamu hizmetlerinden İsviçre vatandaşları gibi yararlanabilmektedir. Kasaba İtalya'ya ait olmasına karşın araba plakaları İsviçre düzenlemelerine göredir. Genelde İtalyan kamu kurumlarının şubeleri dışında tüm telefon kodları da İsviçre düzenine tâbidir. Yani İtalya'nın ana topraklarında yaşayan İtalyanlar da dâhil olmak üzere herkes İsviçre'nin uluslararası alan kodu olan +41 ile buradaki kimselere ulaşmaktadır. Burada yaşayanlara posta göndermek için İsviçre ya da İtalya'nın verdiği posta kodları kullanılabilir ve gönderilenin adres bölümünde "ülke"ye, kullanılan posta koduna göre İtalya ya da İsviçre yazılır. Campione d'Italia'nin nüfusu (30.4.2010 ISTAT tahminlerı itibarıyla) 2.117 kişidir ve nüfus yoğunluğu 814,23 kişi/km² olur. 19. ve 20. yy/da beldenin nüfusunun gelişimi şu gösterimde izlenebilir: Campione d'Italia'nin Isvicre'nin Ticino kantonu'nun şu komünleriyle sınırları bulunur: Arogno, Bissone, Lugano, Melide, Paradiso. BeÅŸbarmak Beşbarmak (Kırgızca: бешбармак, beşbarmaq) Orta Asya Türklerinin geleneksel yemeklerindendir. Benzer yemekler Özbekistan'da ve Doğu Türkistan'da "narin", Karakalpakistan'da "turama" ismiyle bilinir. Çoğunlukla at etinden ve bazen koyun etinden, hatta Hazar Denizi kıyısında modern bir tarif olarak mersin balığından yapılır. Kazanda hamur parçalarıyla pişirilen etin üzerine maydanoz veya kişniş serpilir. "Ak-nan" veya "may tokoç" adı verilen bazlama türü ve "şorpo" veya "sorpo" adı verilen et suyu çorbasıyla birlikte sunulur. Haşlanmış tay başının en saygın konuğa sunulmasının gelenek olduğu beşbarmağın yanında çamçaklarla kımız içilir. Legacy Recordings Legacy Recordings, Sony Music Entertainment'a bağlı katalog şirketidir. 1990 yılında CBS Records (1991 yılında ismini Sony Müzik olarak değiştirdi.) ve Columbia Records önderliğinde Sony Müzik başkanı Tommy Mottola tarafından Columbia Records, Epic Records ve diğer bağlı şirketlerin müzik katalog kayıtlarının tekrar basımlarını tutmak için kurulmuştur. Garda Gölü Garda Gölü (İtalyanca: "Lago di Garda" ya da "Benaco"), İtalya'daki en büyük göldür. Kuzey İtalya'da yer alan göl Venedik ve Milano kentlerinin arasındadır. Alplerin bu bölümü son buzul çağında buzullar tarafından biçimlendirilmiştir. Göl bir buzul gölüdür. Göl ve gölün kıyıları, güneydoğuda Verona ili, güneybatıda Brescia ili ve kuzeyde Trento ili arasında bölünmüştür. Brenner Geçidi ile kuzeyden kolayca ulaşımın sağlandığı göl bölgesi, pek çok otel ve tatil köyünün bulunduğu turistik bir alandır. Ä°gor Smirnov İgor Nikolayeviç Smirnov (Rusça: Игорь Николáевич Смирнóв, Rumence: Igor Smirnov) (d. 23 Ekim 1941), Transdinyesterli siyasetçi. Smirnov, Avrupa'da bulunan, tek taraflı bağımsızlığa rağmen uluslararası alanda Moldova'nın bir parçası olarak görülen Transdinyester'de 1990 ile 2011 yılları arasında devlet başkanlığı makamında bulunmuştur. Sovyetler Birliği Komünist Partisi'ne bağlı bir yöneticinin oğlu olarak 23 Ekim 1941 tarihinde Kamçatka'da dünyaya geldi. 1963 yılında Komünist Parti'ye üye oldu ve çeşitli idarecilik görevlerinde bulundu. 1987 yılında Moldova'da bir pozisyona atandı. Moldova'da güçlenen bağımsızlık eğilimlerine karşı olan ve Dinyester nehrinin doğu kıyısında çoğunluğu oluşturan Slav kökenlilerin liderliğini üstlendi. 1990 yılında Moldova'dan ayrılan ve 1991 yılında Sovyetler Birliği'nin dağılmasıyla de facto bağımsızlığa kavuşan ama hak iddia ettiği toprakların tamamında egemenlik sahibi olmayan Transdinyester'in cumhurbaşkanlığı görevini yürüttü. Smirnov Transdinyester'in Moldova'dan ayrıldığını ilân ettiği 1990'dan 2011'e bu ülkenin devlet başkanlığını yapmıştır. 2006 yılında yapılan ve uluslararası gözlemciler tarafından şaibeli olarak nitelendirilen seçimler sonucunda yeniden devlet başkanı seçilmesinin ardından Transdinyester uluslararası düzeyde tanınmadan politika sahnesinden çekilmeyeceğini açıklamıştır. 1991 yılından bu yana Transdinyester sadece Abhazya ve Güney Osetya hükümetleri tarafından tanınmış olup, orta vadede herhangi bir Birleşmiş Milletler üyesi tarafından tanınmasına ihtimal verilmemektedir. 2011 seçimleri öncesinde de yeniden aday olacağını ifade eden Smirnov, bu süreçte gerçekleştirilen anketlerde birinci olarak gösterilmiştir. Transdinyester'in en büyük destekçisi konumunda olan Rusya'nın kendisine olan desteğini çektiği yönünde ifadeler gündeme gelmiş, gerçekleştirilen seçimler sonucunda da kendisine ancak üçüncü sırada yer bulabilmiştir. Smirnov kaybettiği seçim sonrasında makamı yeni devlet başkanı Yevgeni Şevçuk'a devrederek makamdan ayrılmıştır. Trasimeno Gölü Trasimeno Gölü (İtalyanca: "Lago Trasimeno"), İtalya Yarımadası üzerinde bulunan en büyük göldür. Po Nehri'nin güneyinde yer alan göl, 128 kmlik yüzölçümü ile Garda, Maggiore ve Como göllerinden sonra İtalya'nın en büyük dördüncü gölüdür. Tiber Nehri göle 3 kilometre kadar yaklaşır ancak dağlık arazi nedeniyle gölle birleşmez. Trasimeno Gölü'nün beslendiği büyük çaplı bir akarsu yoktur. Göl suları büyük oranda mevsimsel yağışlara bağlı olarak dengede kalmaktadır. Gelincik programı Gelincik programı, Richard Dawkins tarafından yazılmış olan bir bilgisayar simülasyonudur. Program, rastgele değişim ve rastgele olmayan seçilimin doğal ve yapay evrim sistemleri üzerindeki etkisini ve bu sürecin şanstan nasıl ayrıldığını açığa çıkarmayı amaç edinmektedir. Burada sözü edilen "karakter", boşluğu da içeren herhangi bir büyük harftir. Üretilen kopya sayısı ve harf başına mutasyon şansı için kullanılan 100 ve 5 sayıları iyi sonuç vermektedir. II. Ä°oannis II. İoannis Komninos (Yunanca: Ίωάννης Β΄ Κομνηνός, "Iōannēs II Komnēnos") (d. 13 Eylül, 1087 - ö. 8 Nisan, 1143) Bizans imparatoru. "Iōannēs Kaloïōannēs" ("Güzel İoannis") olarak da anılmaktadır. İmparator I. Aleksios ile İmparatoriçe İrini Dukena'nin büyük oğlu olup Komninos Hanedanı içinde ikinci imparatordur. İoannis çok dindar Hristiyan ve kendini görevine adamış bir idareci hükümdardı ve 25 yıl süren saltanat döneminde devletinin 1071'de Malazgirt Meydan Muharebesi'nden sonra uğradığı zarar ve arazi kaybını telafi etmekle uğraşmıştır. 1 Eylül 1092 babası I. Aleksios tarafından ortak imparator olarak atanmış ve taç giydirilmişti ama bu daha çok sembolik ve törenler için bir unvandı ve gerçek iktidar babasının elinde idi. 1118 yılında babası I. Aleksios ölünce tek başına imparator olup tümüyle devlet idaresini eline geçirdi. Bu zamanı yaşayan, olaylara çok yakın olan ve zamanın tarihini yazan tarihçiler, Anna Komnini, Aleksiad , İoannis Zonaras ve Nikitas Honiatis, Historia dolayısıyla bu tahta geçmenin çok ayrıntılı hikâyesi elimize geçmiştir. II. İoannis'in kız kardeşi olan Anna Komnini yazdığı Aleksiad adlı ünlü tarih kitabında olayları diğer iki tarihçiden değişik anlatır. Anna Komnini 15 Ağustos 1118de Managana Manastırı'nda hasta yatağında son nefeslerini vermeye başlayan babasının çektiği korkunç acıları, yatağının etrafında kendi aralarında söz dalaşına girişen zamanın ünlü hekimlerini, "Nil nehrinden daha fazla su ihtiva eden" ağlayışlarla gece gündüz kocasının yatağı kenarından ayrılmayan annesi İmparatoriçe İrini'yi ve babalarının yatağı başında sona daima sadık olan üç Prensesi (Maria, Evdoksia ve yazar tarihçi Anna'yı) detaylı tasvir etmekte ve babasının tam ölüm anından sonra dul kalan imparatoriçenin mor renkli terliklerini ayaklarından çıkartıp atmasını, peçesini yırtmasını ve bir bıçak bulup güzel saçlarını kesip perişan hale getirmesini anlatır. Fakat diğer iki tarihçi bu olaya daha ekler yaparlar. Aleksios'un en büyük çocuğu olan Anna'nın babası tarafından seçilip varış olarak gösterilen II. İoannis'i çekemeyip kıskandığını, anneleri imparatoriçe İrini'nin Anna ve kocası olan Sezar unvanlı Nikiforos Bryennios'u imparatorluğa geçirmek istediklerini; ölümünden hemen önce Aleksios'un onlara sanki bir komplo yaparcasına karısı ve kızı Anna'dan gizli olarak manastıra gelen kardeşi İsakios Komnenos'a eliyle imparatorluk mührü olan altın yüzüğü verip varış olarak tercih ettiği II. İoannis'e bu yüzük-mührün götürülüp teslim edilmesini sağladığını yazarlar. II. İoannis bu yüzük-mührü eline geçirir geçirmez hemen kendine bağlı bir birlikle etrafına kendinin imparatorluğunu kabul eden ahaliyi de toplayıp Büyük Saray'a yürüdü. İrini'ye bu tam bir sürpriz oldu ve oğlunu tahttan vazgeçirmeye veya damadı Nikiforos'u tahtı ele geçirmek için girişimlere bulunmaya teşvik etmek için zaman bulamadı. Saray muhafızları önce II. İoannis'i imparator olarak kabul etmeleri için babasından bir haber bekledikleri gerekçesiyle onu saraya sokmadılar. Fakat mühür-yüzüğün eline geçmesi ve büyük sayıda taraftar ahalinin desteği ile II. İoannis saraya girdi ve tahta oturdu. Babası Aleksios ertesi akşam öldü. II. İoannis önce devlet idaresi üzerinde gücünün çok zayıf olması dolayısıyla ve babasının cenaze töreninde bir suikaste veya komploya karşı kendini savunma imkâni az olduğu nedeniyle cenaze alayına katılmayı kabul etmedi. Fakat çok vakit geçmeden II. İoannis iktidarın iplerinin hepsini eline toplamayı başardı ve imparatorluk pozisyonunu sıkıca eline geçirdi. II. İoannis 1119'da annesi eski imparatoriçe ve kızkardeşi Anna'nın kendi aleyhine bir komplo hazırlayıp Anna'nın kocasını imparator ilan etmek istediklerini öğrendi. II. İoannis bu komployu hazırlayanların hepsini - kayın biraderi, kızkardeşi ve annesi dahil - ya keşiş ya da rahibe olarak manastırlara kapattırdı. İmparatorluğun kendi çocuklarına geçmesini de sağlamak için de 1122'de genç oğlu Aleksios Komnenos'u ortak imparator olarak ilan etti ve taç giyme töreni yaptırdı. II. İoannis'in babası Aleksios 1081 yılında tahtı ele geçirdiğinde, Bizans için en büyük sorun Normanlardı ve Aleksios'ta bu büyük soruna karşı Venediklerle ittifak yapma yoluna gitti. Ancak bunun karşılığında Venediklilere ticari ayrıcalıklar verdi ki bu Venedik'in, Bizans ticaretini ele geçirmesinin yolunu açtı. II. İoannis babasının ölümünden sonra tahta çıktığında ise gerek Venediklilerin ticaret üstündeki hegemonyasına son vermek, gerekse Venedik'in denizlerdeki gücüne duyduğu ihtiyacın azalması sebebiyle bu ticari ayrıcalıkları yenilemeyi reddetti.Venedikliler bunu bir savaş nedeni saydı ve Bizans'ın Ege'deki ve Anadolu kıyılarındaki üslerine saldırılar düzenledi.Anadolu'da tekrar egemenlik kurmak isterken Venediklilerle savaşamayacağını gören imparator geri adım attı ve Venedik'in ticari ayrıcalıklarını onaylamak zorunda kaldı. 1119-1121 döneminde II. İoannis güney-batı Anadolu'yu ellerine geçirmiş olan Anadolu Selçuklulara hücum ederek bu bölgeyi tekrar Bizans idaresi altına aldı. Bundan hemen sonra, 1122'de dikkatini Balkanlara geçmesi gerekti. Peçenekler kuzey Balkanlarda Tuna Nehrinin hemen güneyinde bulunan Yukarı Moesia ve - Aşağı Moesia bölgelerine akınlar yapmaya başlamışlardı. 1122de İoannis Anadolu'dan getirdiği Bizans ordusu ile son akın yapan Peçenekler üzerine yürüdü. Akını yapan bu Peçeneklerin komutanları Kiev prensine paralı askerlik yapmıştı ve yeni yerleşkeler aramaktaydılar. II. İoannis askerleri ile Peçenek akıncılarının sardı ve onlarla müzakerelere geçerek onları Peçeneklere çok uygun bir barış yapmaya hazır olduğuna inandırdı. Fakat sözünde durmayan II. İoannis Peçeneklerin ana yerleşme merkezine çok şiddetli bir hücuma geçti. "Beroia Muharebesi" adı verilen çatışma çok çetin geçip uzun sürdüyse de sonunda Bizans ordusu bu muharebeden galip çıktı. Bu muharebe ile Bizanslılar Peçeneklerin Tuna güneylerine Peçenek silahlı akınlarının önüne geçtiler. Bu muharebeden sonra Bizanslıların eline geçen Peçenek esirler aileleri ile güney Tuna boylarına "feoderati" niteliği ile yerleşmelerine izin verildi ve bu gruplar da güneye Peçenek akınlarını önleyen bir savunma sağladı. Bundan hemen sonra II. İoannis Bizans ordusunu Sırplar üzerine çekti. Sırpların oturduğu yerler zaten ismen Bizanslılar tarafından bir korunan bölgeler olarak tanınmaktaydı. Ama İoannis onlara gözdağı vermek istemekteydi. Ayrıca doğuda Anadolu'daki Bizans Selçuklu sınırını pekiştirmek istemekteydi. Bu nedenle birçok Sırp ailesini Anadolu'ya göç etmeye zorlayarak İzmit (Nicomedia) civarlarında bulunan sınıra orduya asker sağlayan göçmen olarak yerleştirdi. II. İoannis, Macar krallık ailesinden İrini adlı bir prenses ile evli idi. Bundan dolayı Macaristan'daki krallık varışlığı çatışmalarına karışmak gereğini duydu. Daha önceki Macar krallığına olan iddiası dolayısıyla mücadeleye girişmiş ve bunda yenilip gözlerine mil çekilımış olan Almos adlı Macar köylüye İoannis mültecilik hakkı tanımıştı. Bu Macarları tedirgin etmekteydi ve Macarlar 1128'de Balkanlarda Bizans arazilerine hücuma geçtiler. Macar orduları Belgrad, Nis, Sofya ve ta güneyde Filibe (o zamanki Philippopolis)'e kadar girdiler. II. İoannis iki yıl süren uzun bir askeri seferi başlattı. İoannis, Macar ve onların müttefiki Sırp ordularını o zaman "Haram" adlı (yeni Sırpça ismi Bačka Palanka ve Osmanlıca:Küçük Hisar) adlı kale yakınlarında büyük bir yenilgiye uğrattı. Bu Macar hücumlarını durdurup barış sağladı. Yirmi beş yıl süren hükümdarlık döneminde II. İoannis, Bizans'ı tekrar bir büyük devlet görünüşüne sokmuştur. Batı'da Kutsal Roma-Germen İmparatorluğu ile müttefiklik yapmıştır. Balkanlarda Peçenekleri, Macarları ve Sırpları savaşlarda yenip Bizans arazilerine hücumlar yapmaktan önlemiştir. Doğu'da Anadolu'da Selçuklulara karşı yaptığı savaşlarla sınırlarda bulunan birçok kasaba, şehir ve kaleyi tekrar Bizans eline geçirmiştir. Güney'de Menderes Nehri vadisinde Bizans toprakları batıya doğru ilerlemiş; Çukurova (Kilikya) ve Tarsus yine Bizans şehri olmuşlardır. Haçlı devletleri olan Antakya Prensliği ve Urfa Kontluğu Bizans'ın yüksek egemenliğini onun zamanında açıkça kabul etmişlerdir. İn the course of his twenty-five year reign, John made alliances with the Holy Roman Empire in the west, decişively defeated the Pechenegs in the Balkans, and personally led numerous campaigns against the Turks in Asia Minör. John's campaigns fundamentally changed the balance of power in the east, forcing the Turks onto the defensive and restoring to the Byzantınes many towns, fortresses and cıties right across the peninsüla. İn the southeast, John extended Byzantine control from the Maeander in the west all the way to Çilicia and Tarsus in the east. İn an effort to demonstrate the Byzantine emperör's role aş the leader of the Christian world, John marched into the Holy Land at the head of the combined forces of Byzantıum and the Crusader states; yet despite the great vigour with which he pressed the campaign, John's hopes were dışappointed by the treachery of his Crusader allıes, who deliberately failed to fight against the Müslim enemy at the crucial moment. Also ünder John, the empire's popülation recovered to about 10 mıllion people. Ömer Ziyaüddin ed-Dağıstanî Ömer Ziyaüddin ed-Dağıstanî (Avarca ГIумар-хIажи Зиявудин Дагъистани; d. 1849, Dağıstan - ö. 30 Kasım 1920 İstanbul), İslam âlimi, yazar, din adamı, vaiz, Nakşibendi şeyhi. Hicri 1266, Miladi 1849 yılında Dağıstan'da Çerkay'a bağlı Miatlı köyünde dünyaya gelmiştir. Babası Ulema'dan Müderris Abdullah Efendi olup, kökenleri Dağıstanlı Avarlar'dandır. Arapça, Farsça ve Rusça'dan başka, Türk lehçeleri uzmanıdırlar. İlk tahsiline babasından ders görerek başlar. Gençlik yıllarına geldiğinde Ruslarla Şeyh Şamil arasında 1825'lerden beri devam eden mücadelelere iştirak eder. Şeyh Şamil'in oğlu Gazi Mehmed Paşa'nın maiyetinde Kafkas Cephesi'nde Ruslar'a karşı yıllarca savaşır. O sıralar yirmi yaşlarındadır. Savaş sona erince Dağıstan grubu Osmanlı Devleti'ne göç eder. Böylece Ömer Ziyâüddîn Efendi de İstanbul'a yerleşir. Son eşi Hafize Hanım'dan sekiz çocuğu olmuştur. Soyu hayatta olan beş çocuğu ile devam etmiştir. İlk üç hanımından doğan çocukları yaşamamıştır. Hukuk profesörü Yusuf Ziya Binatlı'nın (1914-1998) babasıdır. Ahmed Ziyaüddin Gümüşhanevi'ye intisab eder. Aynı yıl şeyhülislamlığa takdim ettiği "Tecvîd-i Umûmî" isimli eseriyle taşra uleması olur. Ömer Ziyaüddin ed-Dağıstanî'nin asıl adı Ömer'dir. Hocası Gümüşhânevî kendisini, "Sana Ziyâüddîn adını veriyorum, isminle muammer ol!" diyerek taltif etmiştir. Yine hocası kendisine "Hâfız Ömer!" diye hitab etmesi üzerine, gece-gündüz demeden kendi kendine çalışarak altı ayda hafızlıgını tamamlamıştır. Kur'ân'ı ezberlediği gibi, ikiyüzbin hadisi de râvî zinciriyle beraber ezberlemiştir. Ömer Ziyaüddin, 1919 senesinde Gümüşhanevi Dergahı şeyhlerinden İsmail Necati Efendi'nin vefatı üzerine dergahın üçüncü halifesi olarak postnişin olmuş, irşad görevini üstlenmiştir. Bu arada Râmûzül-Ehàdîs adlı hadis kitabını da okutmaya devam etmiştir. Sultan Vahdettin'in bizzat gelip yaptıkları şeyhülislamlık teklifini 'işgal altında bulunan bir memlekette fetvâ makâmı işgal edilmezî' diyerek kabul etmemişlerdir. Tahsilini tamamlayıp icâzet aldıktan sonra Aralık 1878'de Edirne ikinci Ordu Alay Müftülüğü'ne tayin edilir. Eylül 1892 tarihine kadar on dört sene bu vazifeyi îfâ eder. Haziran 1893 - Mayıs 1901 seneleri arasında Malkara kadılığı vazifesinde bulunur. 1903'te Kudüs mevleviyetine, ertesi yıl Malkara kadılığına tayin olunur. Malkara kadılığı vazifesinde iki yıl kaldıktan sonra, 1906 senesinde İstanbul'a yerleşir. 1908'de saltanat ve hilafeti savunan "Hadîs-i Erbaîn fî Hukûki's-Selâtîn" adlı eserini neşreder. Uzun süre sonunda, önce 5 Ağustos 1919'da Dârü'l-Hilâfeti'l-Aliyye Medresesi hilâfiyat (tartışma ve münakaşa yoluyla, karşı fikri çürütme), sonra da 27 Ekim 1920'de yine aynı medresenin Hadis dersi müderrisliğine tayin edilmiştir. 1909 senesinde 31 Mart Vak'asına karıştığı, İttihâd-ı Muhammedî Cemiyeti ve Derviş Vahdetî ile ilgisi olduğu iddiasıyla Dîvân-ı Harb-ı Örfî tarafından müebbet hapse mahkûm edilir. Cezası bir süre sonra sürgüne çevrilerek Medine'ye gönderilir ve orada yedi ay kalır. Bu arada Mısır Hidivi Abbas Hilmi Paşa ile tanışır ve himayesine girer. Böylece Ömer Ziyâüddîn, Müntezeh sarayına yerleşir. Abbas Hilmi Paşa'nın saray hocalığını ve imamlığını yapar. Burada yaklaşık on yıl kalırlar. Bu sırada I. Dünya Savaşı devam etmektedir. Bir ara Mısır'da İngilizler tarafından hapse atılır. 14 Nisan 1912'de çıkan genel af üzerine, Şeyhülislamlığa müracaat ederek vazife taleb etmiş, fakat talebi reddedilmiştir. Ömer Ziyaüddin, 30 Kasım 1920 Perşembe günü yetmiş üç yaşlarında iken dergahta vefat etmiş, naaşı Süleymaniye Camii'nde kılınan cenaze namazının ardından aynı camiinin haziresine defnedilmiştir. Hadis, Siyer, Fıkıh, Tecvid, Kıraat, Tasavvuf gibi, Türkçe, Arapça ve Avarca başta olmak üzere Dağıstan dillerinde pek çok eseri bulunmaktadır. Lezgi dili ile yazılmış Mevlid-i Şerîf'i bin beyitliktir. Dağıstan yöresinde Süleyman Çelebi'nin Mevlid'i gibi meşhur olmuştur. Şâirlik tarafı baskın olan Ömer Ziyâüddîn'nin Şeyh Şamil'in kabilesinin dili ile yazılmış Kısâs-ı Enbiya adlı manzum eseri Dağıstan'da, Mevlid, Mi'rac ve Mu'cizat isimli eserleri de Edirne'de basılmıştır. "Fetevâ-yı Ömeriyye bi-Tarikatil-Aliyye" adlı eseri Seha Neşriyat tarafından neşredilmiştir. Diğer eserleri şunlardır: Tebai (Kilikya) ""Tebai/Thebai"" ya da ""Theb/Thebe"",Havran sınırları içinde yer alan antik kent. Antik kent bu ilçeye bağlı Tepeoba köyü yakınlarındadır, dönem olarak Anadoluda Hellen İstilasından öncesine kadar dayanır. Kent adının kökeni Luvi dilinde "düzlük, düz yer, düz nesne" dir. Tebai, Edremit Körfezindeki en eski antik kentlerindendir. Bu yüzden bölgeye "Tebai Ovası" denmiştir. Körfez bölgesi bir boğaza benzediği için Kilikya adını almıştır. Kent diğer Tebai kentleriyle (Yunanistan ve Mısır'daki) karışmaması için Kilikya Tebai'si olarak anılmıştır. Daha sonradan ova, Lyrnessos kentinin güçlenmesiyle, ova "Lyrnessos Kilikyası" ve "Tebai Kilikyası" olarak ikiye ayrılmıştır. Troya prensi Hektor'un eşi Andromakhe, Tebai kralı Eetion'un kızıdır. Kent Troyanın müttefikidir, bu yüzden Troya'yı ele geçirmeye gelen Aka ordusu, önce bu şehri yağmalar. Bölgeden geçen Strabon, kentin terk edildiğinden bahseder. Günümüzde antik kent, yakınlarındaki madencilik faaliyetleri yüzünden, gündeme gelmiştir. Darkness (Stargate Universe) "Darkness", askerî bilimkurgu "Stargate Universe" televizyon dizisinin dördüncü bölümüdür. 16 Ekim 2009 tarihinde Amerika Birleşik Devletleri'nde Syfy kanalında yayınlandı. Kanada'da, SPACE kanalı Syfy'dan sonra yayınlamaktadır. Sky1, bölümü 20 Ekim'de yayınlarken Sci Fi Avustralya kanalında 23 Ekim'de yayınladı. "Darkness" bölümünün senaryosunu dizinin yaratıcılarından Brad Wright yazdı ve yönetmenliğini Peter DeLuise yaptı. Bölümde Teğmen Matthew Scott'un getirdiği element sayesinde yaşam destek sistemi sorunu kısa süreliğine çözüldükten sonra geminin enerjisi tükenmek üzeredir ve sistemler düzgün olarak çalışmamaktadır. Dr. Nicholas Rush kafein krizi geçirir ve bayılır. Bu sırada "Destiny", ekibin çözüm bulabilmesi için muhtemel yaşanabilir üç gezegene yönelir. Bu arada, Eli Wallace olası bir kurtulamama ihtimaline karşı tüm mürettebatın bireysel mesajlarını kaydetmeye başlar. Son Bonet HavalimanÄ± Son Bonet Havaalanı (ICAO:LESB) İspanya'nın Palma de Mallorca kentindedir. Mayorka'daki ilk sivil havaalanıdır. Havaalanı bugün yılda yaklaşık 8,000 uçuş ile genel ve serbet havacılık için kullanılmaktadır. Nelson Goodman Henry Nelson Goodman (d. 7 Ağustos 1906, Somerville, Massachusetts – ö. 25 Kasım 1998, Needham, Massachusetts), tümevarım problemi, irrealizm ve estetik alanındaki çalışmalarıyla tanınan Amerikalı filozoftur. T3 (Ä°stanbul metrosu) T3 (Kadıköy – Moda) Nostaljik Ring Tramvay Hattı, İstanbul'da yer alan tramvay hatlarından birisidir. 2.6 kilometre uzunluğundaki ring hattında çalışan nostaljik tramvay, Kadıköy Meydanı'ndan başlayarak özel otobüs yolunda bir süre ilerler ve Bahariye'den geçerek Moda Caddesi üzerinden Kadıköy'e geri gelir. Toplu taşımanın yanı sıra turistik amaçla da kullanılan tramvay hattında günlük ortalama 2.500 yolcu taşınır. Tamamı yerüstünde yer alan hatta 10 durak vardır. Hat, hafta içi 07:00 - 21:00 saatleri arasında yoğun zamanlarda 10 dakikada bir sıklıkla çalışır. Hat hemen hemen, eskiden bu bölgede işleyen 20 numaralı tramvay hattının güzergâhını izlemektedir. Mevcut güzergâhta uzun süreli yol çalışmaları yapılarak, 1 Kasım 2003 tarihinde hizmete sokulmuştur. Hatta, Almanya'dan satın alınan ikinci el "Tatra GT6" model cadde tramvayları kullanılmaktadır. Nostaljik tramvay olarak da anılan araçlardan, Moda ve Kadıköy sakinlerinin semt içi ulaşım gereksinimlerinin karşılanmasının yanı sıra turistik amaçla da yararlanılır. 2600 metre uzunluğundaki hatta 10 durak yer alır ve toplam 8 adet tramvay aracı işler. Günün yoğun zamanlarında bunlardan bazıları 2 vagonlu olarak kullanılabilir. Yoboki Yoboki, Cibuti'nin Dikhil Bölgesi'ne bağlı Yoboki İli'nde bulunan, ortalama 823 nüfuslu bir şehirdir. Aynı zamanda Yoboki İli'nin başkentidir. Başkent, Cibuti'nin 100 km. batısında yer almaktadır. Dikhil Bölgesi'nin başkenti Dikhil'in ise 40 km kuzeybatısında bulunur. Nüfus olarak şehirde 645 kişi ikamet etmektedir ancak ortalama nüfus 823'tür. Valensiya HavalimanÄ± Valensiya Havalimanı diğer bilinen adıyla Manises Havalimanı (İspanyolca:Aeropuerto de Valencia) (IATA:VLC, ICAO:LEVC) İspanya'nın Valensiya kentindedir. İspanya'nın en kalabalık 8. havalimanıdır. Valencia'ya uzaklığı 8 km'dir. Havalimanından yaklaşık 15 Avrupa ülkesine uçuşlar gerçekleştirilir. Havalimanının bir tane terminali ile pisti vardır. Herson OblastÄ± Herson Oblastı, (Ukraynaca: "Херсонська область") Ukrayna'da yönetim birimi (oblast). Aşağı Dinyeper Nehri boyunca Karadeniz, Sivaş Gölü ve Azak Denizi'ne kıyısı olan 28,500 km²'lik bir alan kaplar. Güneyden Kırım, kuzeyden de üç ayrı oblastla çevrilidir. Ukrayna'daki nüfus yoğunluğu en düşük olan oblasttır. Bölgenin yönetim merkezi Herson'dur. Wiechert-Gutenberg süreksizliği Wiechert-Gutenberg süreksizliği yeryüzünden 2900 km derinlikte yer alan süreksizlik zonu. Bu zonda cisimlerin yoğunluğu artar, P- dalgalarının hızı düşer, S-dalgaları sınır bölgesini geçemez. Bu zon, çekirdek-manto sınırı (core-mantle boundary) olarak da bilinir. Lehmann süreksizliği Lehman süreksizliği Dünya'nın dış çekirdek ve iç çekirdek arasında yer alan süreksizliktir. Yer bilimlerinde süreksizlikler bir yapıyı diğerinden ayıran sınırlar olarak tanımlanılabilir. Süreksizlikler yerküre içinde katmanları birbirinden ayıran sınırlar olduğu gibi taş veya kaya gibi daha küçük ölçekteki yapılarda da görülebilir. Dış çekirdek ile iç çekirdek arasında adını sismolog Inge Lehmann'dan alan Lehman süreksizliği vardır. Yerkürenin içerisinde farklı ortamları ayıran süreksizliklerden biridir. L-Süreksizliği olarak da bilinir. Danimarkalı Jeodet ve Sismolog Inge Lehmann tarafından bulunmuştur. Yerkürenin 190-250 Km derinliğinde ortalama 210 Km derinlikte gözlemlenir. Doğası ve Oluşumu hakkında çeşitli görüşler vardır. Bazı araştırmacılara göre sismik anizotropi değişimiyle beraber gelen mekanik bir sınır tabakası olabilir, diğer bazı araştırmacılıara göre ise Astenosferin alt sınırında L-Süreksizliği olarak gözlemlenir. Bazı literaturda Lehmann-Süreksizliği kavramı, yerkürenin iç çekirdeği Inge Lehmann tarafından keşfediği için yerkürenin iç çekirdeği ile dış çekirdeği arasındaki sınır anlamında kullanılmaktadır. Heathrow HavalimanÄ± Heathrow Havalimanı () (IATA: LHR, ICAO: EGLL), İngiltere'nin başkenti Londra'daki 6 ana havalimanından biridir. Uluslararası yolcu trafiğine göre dünyanın en işlek birinci, toplam yolcu trafiğine göre ise dünyanın en işlek 3. havalimanıdır. 1930 yılında kurulan ve şu anda 5 terminali bulunan Londra Heathrow Havalimanı'nı, yılda yaklaşık 70 milyon yolcu kullanmaktadır. Bad World Tour Bad, Michael Jackson'ın ilk solo dünya turnesidir. Jackson, Pepsi'nin sponsorluğunda 12 Eylül 1987'den başlayıp 27 Ocak 1989'e kadar 16 ayda Japonya, Avustralya, Amerika Birleşik Devletleri ve Avrupa'da 15 farklı ülkede 123 konser vermiştir. Bu konserler sırasında 4.400.000 hayranı onu izlemiş ve 125.000.000$ gelir elde edilmiştir. Bu gelir Guinness Rekorlar Kitabı'na tarihin en yüksek turne geliri olarak girmiştir. Sadece Amerika Birleşik Devletleri'nde yapılan 54 konserden 20.300.000$ gibi bir gelir elde edilmiştir. Bad Tour, Nisan 1989'da "Uluslararası Rock Ödülleri"nde "1988 Yılının Turnesi" kategorisinde aday gösterildi fakat kazanamadı. Ancak eleştirmenlere göre Jackson'ın ilk solo turunun o zamana kadar tarihin en büyük ve başarılı turu olduğu gerçeği değiştirilemezdi. Bu dünya turunun her konserinde 400 bilet kimsesiz çocuklar için rezerve edilmiştir. Biletler hastane, yetimhane ve hayır kurumlarına dağıtılmıştır. Ayrıca Michael konser kazancının bir kısmını çeşitli hayır kuruluşlarına bağışlamıştır. 29 Haziran 1987 yılında, Jackson'un menajeri Frank DiLeo, şarkıcının ilk solo dünya turnesine çıkacağını duyurdu. Tur, Pepsi sponsorluğunda, Japonya'da başlayacaktı. Bu konser Michael'ın, 1973 yılında Jackson 5 zamanından beri ilk defa Japonya'ya uğrayacağı anlamına geliyordu. 12 Eylül'de başlayacak belirlenmiş ilk dokuz konserin biletleri saatler içinde tükendi ve buna ek olarak Jackson, yüksek talepleri göz önünde bulundurarak beş konser daha ekledi. Yaklaşık 600 gazeteci, kameraman ve hayranlar, Jackson'u Tokyo'nun Narita Uluslararası Havalimanı'nda karşıladı. Michael'ın evcil şempanzesi Bubbles'ı da yol boyunca yanından ayırmadı ve onu karşılamaya 300'den fazla kişi geldi. Kiralanan bir jumbo jet, 22 kamyon ekimpmanı ve Jackson'un 132 yakın arkadaşını taşıyordu. Sahne için 700 ışık, 100 hoparlör, 40 lazer, üç ayna ve iki büyük ekran, dansçıların ve Michael'ın giyeceği toplam 70 elbise (ki bunların dördü fiber optik ışıklarla donatılmıştı) taşınıyordu. Japonya'daki ilk 14 konsere 450,000 kişi katılım gerçekleştirdi ve bu bir rekoru da beraberinde getirdi. Daha önceki sanatçılar en fazla 200,000 kişilik bir seyirci toplayabilmişti. Bununla beraber Nippon Televizyonu, Pepsi ile birlikte Japonya konserlerine sponsor oldu. Ekim 1987'de, planlanan Perth ve Adelaide, Avustralya konserleri iptal edildi. Ayrıca Yeni Zelanda ayağı da askıya alındı. Tur organizatörü Kevin Jacobson, bu iptallerin nedeninin finansal kriz olduğunu söyledi ancak esasen Jackson, konser başına 8 milyon dolar kazanacaktı. Jackson, Avustralya'da Melbourne, Sidney ve Brisbane'de Kasım ayı içerisinde konserler sergiledi. Sahne haricinde sanatçı, Sidney'de hasta çocukları evlerinde ziyaret etti. Turun ikinci ayağı için provalar, Pensacola, Florida'da da Pensacola Civic Center'da; 22 Ocak'tan 18 Şubat 1988'e kadar sürdü. Hazırlığın son gününde Jackson, 420 öğrenciyi, kendisini izlemesi için çağırdı. Çünkü çocuklar Jackson'u yaptıkları rap videosu ile onurlandırmışlardı. İkinci ayağın ilk performansları Atlanta'da başlayacaktı ancak Pepsi, şehir için rakibi Coca-Cola'yı ev sahibi olarak görüyordu bu yüzden bu plan düştü. Ancak Jackson daha sonra Atlanta'dü üç konser verdi. Madison Square Garden'da yapılan üç konserin ilki sırasında Jackson, United Negro College Fund'a tam 500,000 dolar bağışta bulundu. Jackson, Avrupa turuna 23 Mayıs, 1988'de Roma, İtalya'da start verdi. Jackson'u 30,000 seyirci izledi ve güvenlik en üst seviyede tutuldu. Polis, 2 Haziran'daki Viyana konserinde tam 130 kadının bayıldığını rapor etti. Planlanan Lyon konseri, tahmin edilen 30,000 satılan bilet yerine 16,000 bilet satılınca iptal edildi. Jackson'un bu turne boyunca yaptığı en başarılı Avrupa konseri ise şüphesiz ki Wembley Stadyumu, Londra'da verdiği beş konser dizesidir. Biletler, bu beş konser için toplam 1,5 milyonu aşan bir rakamda satılmıştır. Yani 72,000 kişilik arenayı, 20 kez doldurabilmek anlamına geliyordu. Londra'daki üçüncü, 16 Temmuz 1988'daki konsere Galler Prensesi Diana ve eşi Charles katılmıştır. Wembley şovlarının tamamı 504,000 kişilik katılım ile rekor kırmıştır. Yönetim ayrıca Jackson'u ödülle onurlandırdı. 30 Temmuz'da NBC kanalı "Michael Jackson Around The World" adlı 90 dakikalık sanatçının turnesinden görüntüleri içeren özel bir belgesel yayınladı. 29 Ağustos'ta, şarkıcının doğum günü konseri olan Leeds konserinin ardından, Jackson, "Give For Life" kurumuna 130,000 dolarlık bir yardımda bulunmuştur. Avrupa ayağının final konseri olan Liverpool, 11 Eylül'de gerçekleşmiştir. 1,550'ye yakın hayran, 125,000 kişilik seyirci yüzünden izdiham ve yaralanmaların meydana geldiğini açıkladı. Eylül 1988'de, Jakson Amerika Birleşik Devletleri'ne ikinci ziyaretini gerçekleştirdi. 23 Ekim 1988'de Detroit'teki konserden önce Motown Museum'a 125,000 dolar bağışladı. Tacoma, Washington'daki üç konser, Jackson'un grip olması nedeniyle iptal edildi. Turun Tokyo'daki konser serisiyle bitmesi planlanıyordu ancak Jackson'un Kasım ayında Los Angeles'ta verdiği altı konserden sonra ses tellerinin şişmesi ile geriye kalan beş L.A. konseri, 1989 Ocak'a ertelendi. 11 Aralık'taki Tokyo konseri sırasında dokuz yaşındaki Ayana Takada, turneye katılan dört milyonuncu kişi olarak, Jackson tarafından ödüllendirildi. Los Angeles'taki beş konser, 27 Ocak 1989'da son buldu. 16 ay içinde Jackson, 15 farklı ülkede, 4.4 milyon seyircinin önünde 123 konser verdi ve bu konserlerden toplam olarak 125 Milyon dolar gelir elde etti. Turnenin sadece Amerika ayağı, 20.3 milyon dolarlık bir gelirle dünyanın o yıl için altıncı büyük geliri olarak kayıtlara geçti. "Guinness Dünya Rekorları", turneyi, tarihin en büyük gelir elde eden turnesi olarak rekorlar kitabına geçirdi. Nisan 1989'da, turne "1988 Yılın Turnesi" ödülüne aday gösterilmiş ancak Amnesty International'a kaybetmiştir. Sony, Londra, Wembley Stadyumu'nda, 16 Temmuz 1988'da yapılan konseri yayınladı. Bu konser daha sonra resmi olarak, Bad 25 paketinin bir parçası dahilinde (veya ayrı olarak DVD rafında), Live at Wembley July 16, 1988 adını alarak yayınlandı. Nippon TV tarafından kaydedilen ve 26 Eylül 1987'de gerçekleşen Yokohama Stadyumu, Japonya'daki konser, birçok ülkede ve televizyon kanalında yayınlandı. 48. Türkiye Hükûmeti 48. Türkiye Cumhuriyeti Hükûmeti, 1. Yılmaz Hükûmeti, Anavatan Partisi Genel Başkanı Mesut Yılmaz'in başkanlığında, 23 Haziran 1991 tarihinde kuruldu. Anavatan Partisinin tek başına kurduğu son hükûmet, 20 Kasım 1991 tarihine kadar görev yaptı. Ingram Mac-10 Gordon Ingram Thompson M1A1'den esinlenerek Ingram M-6'yı 1940'ta tasarlandı. Daha sonra silahından esinlenerek daha küçük bir makineli tabanca üzerinde çalıştı ve yeni dizayn tabanca gibi şarjörü kabzasından yerleştirilen bir silah oldu. 1964 yılına gelindiğinde ise sonuç, şekli T harfine benzeyen bir makineli tabancaydı. Bir Amerikan silahı olan bu silahın 9x19mm Parabellum/Luger ve 0.45 ACP olmak üzere iki türlü versiyonu vardır. Tek şarjörünün içine .45'lik ise 30, 9mm'likse 32 mermi alabilir. 9x19mm'lik olanlarının etkili menzili 80 metreye kadar çıkabilir. Sionics türden bir susturucu takılabilir. Silahın ağırlığı (şarjör boşken) 2.84-3.82 kg. arasında değişir. Ayrıca makineli tabancanın çelikten, katlanabilir bir de dipçiği vardır (silahın büyük bölümü çeliktendir). Hafif bir sürgüsü vardır ve ateşleme hızı 850'den 1600 rpm'ye kadar çıkabilir. Yakın çatışmalarda başarılı bir performansa sahip olan bu makineli tabancanın 45'lik türleri yakın mesafelerde merminin çekirdek ağırlığının fazla olması sebebiyle 9mm liklerden daha zarar vericidir. Aslında silahın ilk adı M-10 iken 1970 yılında Military Armament Corporation (MAC) firmasının silahın patentini almasıyla birlikte silah bir gelişim sürecine girdi. O yılda M-10'un Mac-10 olmasıyla birlikte "Cobray", "Carbine" gibi versiyonları da ortaya çıktı. MAC firması bundan bir yıl önce (1969)de M-10'a bir sionics susturucusu uydurmayı başarmıştı. Yani 2 yıl içerisinde silah tamamen evrim geçirdi. Türk Sultanına Mektup Yazan Zaporojya Kazakları Osmanlı İmparatoru Sultan IV. Mehmed'e mektubu yazan Zaporojya Kazakları, veya Türk sultanına mektup yazan Zaporojya Kazakları o (; sanatçının verdiği ad: Запорожцы, Zaporojya Kazakları), Rus sanatçı İlya Repin'in bir tablosudur. Sanatçı, boyutları 2.03 m'ye 3.58 m olan tuvale 1880'de başladı ve 1891'de tamamladı. Bitirdiğinde, III. Aleksandr tabloyu 35.000 rubleye ressamdan satın aldı. Bu, o devre kadar bir Rus tablosuna ödenen en yüksek fiyattı. Tablo hâlen Sankt-Peterburg'daki Rus Devlet Müzesi'nde sergilenmektedir. Tablonun konusu, 1676'da Osmanlı Padişahı IV. Mehmed'in Zaporojya Kazaklarına yazdığı söylenen mektuba cevaben Koşovi Ataman İvan Sirko'nun yazdığı düşünülen mektupla ilgilidir. "Zaporojya Kazaklarının Cevabı", 1676'da Kazakların Osmanlı İmparatorluğu'nun sultanı IV. Mehmed'e gönderdiği cevap mektubu hakkındaki söylentiyi işlemektedir. Repin'in tablosu, 1676 Zuravno (İzvança) Antlaşması'na göre Türk egemenliğine geçmesi gereken Zaporojyalıların kafa tutmasını yansıtır. 1675'te Siç'i ele geçirmek için yollanan 10.000 kişilik ordunun neredeyse tamamı Kazaklar tarafından katledilmişti. Leh kralı III Jan, Zuravno'da kuşatma altındayken İvan Sirko komutasındaki Kazak güçleri Kırım'da Simferopol ve Bahçesaray'ı yağma etmişlerdi, Selim Han Giray kaçarak yakalanmaktan kurtulmuştu. Tablonun konusu olan, IV. Mehmed'den gelen mektup hakkında bilgi yoktur ama eğer gerçekten böyle bir mektup vardıysa IV. Mehmed'in zaferin kaçınılmaz olduğuna inanarak daha fazla kan akmaması için Kazaklara teslim olmalarını emretmiş olabileceği düşünülür. Tablodaki Kazaklar Ukrayna'daki Dinyeper Nehri'nin etrafındaki toprakları kaplayan Zaporojya host'undan (idarî biriminden) gelmektedir. IV. Mehmed Türk egemenliğine boyun eğilmesini isteyince İvan Sirko yönetimindeki Kazaklar bu emri sıradışı bir şekilde cevaplamış, hakaret ve küfür dolu bir mektup yazmışlardır. Tablo, Kazakların birbirinden adi küfürler bulmak için birbiriyle yarışmaktan duyduğu zevki sergilemektedir. Rapin, bu olayı Ukraynalı etnolog ve tarihçi Dmitri Yavorinitski (Дмитрий Иванович Яворницкий)'den öğrenmişti. Mektubun aslı veya böyle bir yazışma Osmanlı arşivlerinde mevcut değildir. Rus ve Ukrayna kaynaklarında bu mektupların 17 çeşitlemesi bulunmaktadır. Bu mektubun sadece edebî bir eser olduğu ve gerçek bir belge olmadığı pek çok kere öne sürülmüştür. Kazakların yabancı ülkelere bu tarzda yazılar yolladığına dair bir kayıt yoktur. Bu mektup metninin farklı tarihli (1600, 1619, 1620, 1667, 1696, 1713 ve diğerleri) ve farklı imzalı (ataman Zaharçenko, Ivan Sirko, Niz Kazakları ve diğerleri) çeşitli versiyonları mevcuttur. Bu versiyonların her biri farklı kişilere yazılmıştır: Osman, II. Ahmet, III. Ahmet, IV. Ahmet, IV. Mehmed ve başkaları (Örneğin ). Bu çeşitlemelerin varlığı, mektubun edebî kaynaklı olduğunun, milliyetçi duyguları beslediği için zamanla efsanevi bir özellik kazanmış olabileceğinin belirtisi olabilir. Buna karşın, bu belgelerin varlığı, gerçekten bu şekilde yazılmış bir ilk mektup olabileceğini de yalanlamamaktadır. Bu ilk mektup gerçekten IV Mehmed'e yazılmış ama sonradan halk kültürüne geçip tekrar tekrar yazılmış da olabilir. Ancak, böyle bir mektubun Sultan'ın eline geçtiğine dair bir kayıt yoktur. Sultan'ın mektubu Kazaklara teslim olmayı emretmektedir: Efsaneye göre cevap, Sultan'ın unvanlarını alaya alan, ağır hakaret ve müstehcen ifadelerle dolu Ukraynaca bir yazıydı. Mektubun çeşitli çeşitlemeleri mevcuttur ve bazıları diğerlerinden daha ağır ifadeler içerir. Aşağıdaki metin Kostomarov tarafından 1872'de yayımlanmıştır, linguistik bakımdan bunların en eskisidir ve dil özellikleri "Orta Ukraynaca" (14-18. yüzyıl arası) olarak tanımlanabilir. Aşağıdaki çeviri metnin İngilizceye çevirisinden yapılmıştır: Zaporojyalı Kazakların özgür ve bağımsızlığına düşkün bir halk olduğu imajı, tablonun yapıldığı dönemde Rus insanının hayalinde önemli bir yer tutmaktaydı. Gogol, Taras Bulba eseriyle (1835–42) bunu daha da popülerleştirmiştir. Tez canlı Kazaklar, hem bir efsane konusu hem de bir idealdi. 17. yüzyıl Kazak topluluklarının demokratik ruhu 19. yüzyıl Rusya'sındaki siyasi ortamla bir tezat oluşturuyordu. Bu korkusuz ve özgür Kazak temasının 19. yüzyıl Rus sanatına yansıması edebiyatta Gogol ve Tolstoy tarafından, resim sanatında da İlya Repin, Vasilyi Surikov, ve Sergey İvanov tarafından gerçekleştirildi. (Gerçi, 19. yüzyıldaki Kazak toplumunda 17. yüzyılın bu efsanevi, yerinde durmaz özgürlük ruhu artık kalmamıştı; Ukrayna her ne kadar yerel özerkliğe sahipse de, Ukrayna Kazakları Rus ordusuna bağlı sıradan bir birlik oluşturuyorlardı.) Repin'in tabloyu yapmasından önceki yıllarda Zaporojyalı Kazaklar çeşitli sanatçılarca işlenmişti, bunların çoğu Gogol'un öyküsünden esinlenmişti. 1871'de Viktor Vasnetsov, Gogol'un Taras Bulba eserinden esinlenen bir dizi çizim yapmıştır. 1873'te Yevgeny Yevgenieviç Lanceray, "Çarpışma sonrasında Zaporojyalı Kazak" adlı bir küçük bronz heykel yapmıştır. 1888'de heykeltıraş Leonid Pozen "Zaporojyalı Kazaklar bir Keşif Seferinde" adlı bir eser sergiledi. Repin, inceleme ve eğitim için gittiği Avrupa gezisinden 1878'de döndüğünde dönemin hümanist ve milliyetçi duygularına sempati duyuyordu. Çarlık Sanat Akademisinin resmî politikalarına baş kaldıran Peredvijniki (Gezginler) grubuna katıldı ve örgüt içinde önemli bir konuma geldi. Gezginler grubu, "sanat için sanat" görüşünü reddeden, sanatın halka yararlı olması gerektiğine inanan sanatçılardı. Gezginler, sanatın kısıtlanmasına karşı çıkıyor ve özellikle millî ve halkçı temaların işlenmesini savunuyordu. Repin'in 1878'ten sonra yaptığı eserlerde zengin renkler, dikkatli portreler, gerçeklere sadakat ve güçlü bir sunum bulunuyordu. Ressam, çeşitli temalarda resimler yapmıştı, seçtiği konuların bazıları geçmiş yüzyıllara dayansa da hepsi milliyetçi bir cazibe ve amaca sahipti. Repin, Zaporojya Kazakları eserine o yıl başladı ama bitirmesi 13 yıl sürdü. 1878'de Repin'in ilgi duyduğu konulardan biri, 17. yüzyıl Ukrayna Kazaklarının gelenekleriydi. Tarihçi Yavornitskyi bu konuda pek çok belge vererek onu teşvik etti. Verdiği belgeler arasında Osmanlı sultanına Kazakların yazdığı rivayet edilen mektubun bir kopyası vardı. Repin Osmanlı İmparatoruna bu şekilde cevap yazma cesaretini gösteren bu bağımsızlık aşığı savaşçılara hayran oldu. Bu sırada 1877-1878 Osmanlı-Rus Savaşının sürmekte olması da onun konuya ilgi duymasına muhtemelen katkıda bulunmuştur. Repin, 17. yüzyıl Zaporojya Kazaklarını, özgürlükleri için mücadele eden, cesaret, kahramanlık ve moral güçle dolu bir halk olarak görüyordu. Kazak kökenli bir Rus olan Repin, Kazaklara duyduğu hayranlığa rağmen bir Kazak özgürlükçüsü değildi, kendini bir Rus olarak görürdü. Kazakların Ruslarla olan Ortodoks inanç ortaklığı, doğu ve batı Slav kardeşler arasındaki farklılıklardan daha önemliydi. Repin onların toplumsal değerlerine odaklanmıştı: "Gogol'un onlar hakkında yazdığı her şey doğru! Kutsal bir millet! Bu dünyada özgürlük, eşitlik ve kardeşliğe daha sıkı sarılan kimse yoktur" diye yazmıştır. Sanatçı, bir mektubunda, Kazakların cumhuriyet düzenine (örneğin, bkz. Koşovi Ataman maddesi) duyduğu ilginin kendisini bu tabloyu yapmaya ittiğini belirtmiştir. Resimde açık havada, üzerine iskambil kartları saçılmış bir masa etrafında toplanmış bir grup Ukrayna Kazağı görünmektedir. Kazaklar, kendilerinden teslim olmalarını istemiş olan IV. Mehmed'e cevaben bir hakaret mektubu yazmaktadır. Herkes mektuba eklenmesi için favori küfürlerini saymakta ve son derece eğlenmektedir. Piposunu tüttürmekte olan grubun lideri İvan Sirko söylenenleri dikkatlice dinlemektedir. Sirko'nun önünde oturan, onun söylediklerini kağıda aktaran kâtibin yüzünde müstehzi bir gülümseme vardır. Neşe, kendine güven duygusu ve meydan okuma ruhu bütün gruba yayılmıştır ve yüz ifadeleri arasında alaycı gülümseme, tebessüm, sırıtma, eğlenmiş gülümseme, kahkaha, katılarak gülme, gözünden yaşlar gelerek gülme gibi ifadeler görmek mümkündür. Rivayete göre Repin bu tablosuna gülme üzerine bir çalışma olarak başlamıştır. Bu tablodan evvel Avrupa sanatında gülmeyi gösteren tabloya hemen hemen hiç rastlanmaz. Gruptakiler karışık bir topluluk oluşturmaktadır, aralarında asık suratlı eski askerler, iri yapılı neşeli tipler, kaba görünümlü kel adamlar vardır. Kâtip ve yanındaki genç adam hariç diğer karakterler kel kafalıdır, bazıları kafalarının tepesinde bir tutam saç bırakmıştır. Çoğu uzun bıyıklıdır. Bazılarının altın küpeleri vardır, bazıları kürk kaban veya yün palto giymektedir. Önünde iskambil kartları olan adam gömleksiz olarak oturmaktadır (kumarbazlar üzerlerinde kart saklamadıklarını göstermek için gömleksiz oynarlardı). Kumarbazın kucağındaki müzik enstrümanı Kazakların müzik sevgisini temsil etmektedir. Kukuletalı beyaz cüppe Kazakların geleneksel bir giysisidir. Yüzlerin dikkatli şekilde modellenmiş olmasına karşılık, giysi ve süsler sadece ana hatlarıyla sunulmuştur. Ivan Serko'nun etrafındaki askerler Gogol'un öyküsündeki subayları betimlemektedir. Gogol'un kahramanı Taras Bulba'nın da resmedildiği sanat eleştirmenlerince genel kabul görmüştür. Taras Bulba resmin sağındaki, kırmızı palto ve beyaz kalpaklı iri kişidir. Tuvalin alt kenarında Repin çalıştığı yılları kaydetmiştir. Empresyonist ressamların aksine Repin bir realistti ve eserleri uzun çalışmalar ve ince ayarlamaların sonucu tamamlanırdı. "Zaporojya Kazakları" eserinin yüzlerce ön çalışması ve on yıl boyunca yapılmış üç versiyonu vardır. Repin çalışmalarının sonuçlarından memnun kalmamış, resmi daha etkili kılacak kompozisyonlar ve renklendirmeler aramıştır. Ayrıntıların doğrudan gözlemlere dayanmasına karşılık resmin genel görünümü ressamın içinden gelen bir arayışın tatminine yönelik olmuştur. 1878'de Repin Ukraynalı arkeolog ve tarihçi Dmitri Yavorinitski ile tanıştı. Yavorinitski özellikle Zaporojya Kazaklarının tarihi ile ilgiliydi. Repin, Sultana yazılan mektup hakkında belgeler topladı ve Yavorinitski'nin araştırmasından esinlenerek bu konuda bir tablo yapmak için hazırlıklara başladı. Repin, 1880, 1888 ve 1890'da üç kere Zaporojya bölgesinde inceleme gezilerine gidip malzeme topladı ve tablosunda kullanabileceği tipik kişiler aradı. Tarihçi Kostomarov ona gezeceği yerlerin bir güzergâhını çıkardı, Repin Kazakların eski kiliselerini, eski mezarlıklarını, etnografya müzelerini, Siçin bulunduğu yeri gezdi. 1880'de Kazakların kostüm ve silahlarının eskizlerini yapmak üzere