Metro-Goldwyn-Mayer'daki anlaşmasının sürmesine rağmen, bu filmde de başrolde olmasını istiyordu. Filmin yönetmeni olarak, Chaney'nin yine bir vampiri canlandırdığı, artık kayıp bir sessiz film olan London After Midnight'ı (1927) da yönetmiş olan Tod Browning seçildi. Ancak bir dizi olay Laemmle'nin ilk planlarını bozdu. Önce, 1928'den beri gırtlak kanseri hastası olan Chaney vefat etti. Ardından, stüdyonun finansal sıkıntısı 1929'daki Büyük Bunalım ile birleşince, filmin bütçesi büyük oranda düşürüldü. Bu yüzden, Stoker'ın romanındaki öykü akışınının filmde yakından takip edilmesini sağlayacak pek çok büyük sahneden vazgeçildi. Broadway'de büyük başarı kazanmış, dolayısıyla denenmiş ve onaylanmış olan Deane/Balderston uyarlamasının, filmin temelini oluşturmasına karar verildi ve böylece yapım süreci hızlandı. Yine de, Kont Drakula rolünü kimin oynayacağı konusu henüz çözümlenememişti. Çeşitli tartışmalardan sonra rol, Macar oyuncu Béla Lugosi'ye verildi. Laemmle ilk başta, sahne performansı hakkındaki olumlu görüşlere rağmen Lugosi ile kesinlikle ilgilenmediğini açıklamıştı ve Ian Keith gibi başka bir aktörün filmde yer alması için çalışıyordu. Stüdyonun bu görüşlerine rağmen yoğun bir lobi çalışması yapan Lugosi sonunda rolü kazandı. Bunda, filmde yer alan diğer oyunculara kıyasla oldukça düşük bir ücrete razı olması da etkili oldu. Lugosi'nin canlandırdığı Drakula'nın ürkütücü konuşma tarzının sebebi olarak, aktörün İngilizce bilmemesi ve repliklerini fonetik olarak ezberlemiş olması öne sürüldü. Ancak bu çok da doğru değildi. Lugosi 1919'da ABD'de ilk defa sahneye çıktığında, gerçekten de İngilizce bilmiyordu ve o oyundaki sözlerini fonetik olarak ezberlemişti. Ancak filmin çekildiği zamana kadar İngilizce öğrenmişti ve bu dili konuşabileceği en iyi şekilde konuşmaktaydı. Lugosi'nin filmde kullanıdığı konuşma tarzı, daha sonra Drakula'yı canlandıran pek çok aktör tarafından genelde abartılı veya komik şekilde taklit edildi. Birçok eleştirmenin görüşüne göre Lugosi'nin performansı, Drakula rolünün temel özelliklerini tanımladı. Lugosi'nin perdede güçlü bir varlığı ve otoritesi vardı. Yavaş ve planlı hareket edişi ile konuşma şekli, Drakula'ya yürüyen ve konuşan bir ceset görüntüsü veriyordu ki bu, 1930'ların izleyicisi için oldukça korkutucuydu. Drakula'nın, konuşmadığı sahnelerde bile, özellikle Lugosi'nin yüzüne yapılan yakın çekimlerde de seyirciyi irkilten bir görünümü vardı. Başarıyla canlandırdığı bu rol Lugosi için hem bir lütuf, hem de bir lanet oldu. Sahnede oldukça farklı rollerle başarı kazanmış olan oyuncu, Drakula rolü sonrasında hep birbirine benzer korku filmi karakterlerini canlandırmak zorunda kaldı. Pek çok görüşe göre filmin çekim çalışmaları oldukça düzensizdi ve genelde çok titiz çalışan Tod Browning çekimlerin çoğunu ünlü görüntü yönetmeni Karl Freund'a bırakıp seti terk ediyordu. Dahası, umutsuz durumdaki Browning, senaryoda gereksiz olduğunu düşündüğü bölümlere ait sayfaları yırtıp atmaya başlamıştı ve bu durum senaryoyu küçümsediğini düşündürüyordu. Yine de Browning'in bu tavrının sebebi muhtemelen, konuya ve senaryoya olan tepkisi değil, filmde birlikte çalışmak istediği arkadaşı Lon Chaney'yi kaybetmiş olmanın verdiği üzüntüydü. Filmin 1931'de Sevgililer Günü'nde gösterime girdikten sonra, gazetelerde bazı izleyicilerin beyazperdede gördükleriyle şoka girip bayıldıklarına ilişkin haberler çıktı. Stüdyonun gizlice ayarladığı bu haberlerle gelen popülerlik, daha fazla seyircinin filme gelmesini sağladı. Aslında stüdyo Drakula filminin yapımını üstlenerek bir nevi kumar oynamıştı. Filmin edebi temeli sağlam olsa da, Amerikan izleyicisi, tamamı doğaüstü korku unsurlarından oluşan bir film ile ilk defa karşılaşıyordu. Daha önce "The Cat and the Canary" gibi filmlerde de çeşitli korkutucu karakterler kullanılmıştı. Ancak bu filmde ilk defa, doğaüstü korku unsuruna baskın gelen bir komedi unsuru ya da gizli bir son yoktu. Yine de film çok büyük bir gişe başarısı kazandı ve aynı yıl içinde bir de "Frankenstein" filmini gösterime sokan Universal, daha da büyük takdir topladı. Böylece Universal, erken dönem korku sinemasının önderi oldu ve bu dönemin önemli filmleri olan "The Mummy", "The Invisible Man", "Bride of Frankenstein" ve "The Wolf Man" gibi yapımları gerçekleştirdi. Filmin bazı sahneleri, gösterime giren versiyonunda yer almamıştı. Bunların en ünlüsü, sadece ilk gösterimden sonra bir defa gösterilen epilog sahnesiydi. Bu sahnede, tıpkı Frankenstein'ın prolog sahnesinde olduğu gibi, Universal'in sürekli oyuncularından biri olan Edward Van Sloan yer alıyordu ve izleyicilere az önce seyrettiklerinin bir öykü olduğunu, kâbus görmelerine sebebiyet vermeyeceğini söylüyordu. Seyircileri bu şekilde yatıştıran Van Sloan, yine de sözlerini "Ama vampirler gerçekten vardır!" sözleriyle bitiriyordu. "Drakula" filmi artık döneminin ve türünün klasikleri arasında sayılmaktadır. Film 2000'de ABD Ulusal Film Koruma Kurulu tarafından, "kültürel, tarihi ya da estetik açıdan kayda değer" olduğu gerekçesiyle, Ulusal Film Arşivi'ne (National Film Registry) alındı. Filmin çekiminde 35 mm film kullanıldı. Sinematik işlemler ise "Spherical" film formatında yapıldı. Filmin gösterime girmesinden beş yıl sonra Universal, filmin doğrudan devamı şeklinde çekilmiş olan "Drakula'nın Kızı"'nı dağıtıma soktu. Bu film tam olarak ilk filmin bittiği yerden başlıyordu. İkinci bir devam filmi olan Drakula'nın Oğlu 1943'te çekildi ve başrolünde Lon Chaney, Jr. yer aldı. 1931 tarihli filmde açıkça öldürülmüş olmasına rağmen Kont Drakula, Universal'in 1940'ların ortalarında çekilen üç filminde daha hayata döndü: 1944'te "Frankenştayn'ın Evi", 1945'te "Drakula'nın Evi" ve 1948'des "İki Açıkgöz Frankenştayn'a Karşı". Lugosi 1930'larda ve 40'larda iki farklı filmde daha vampir rolünde oynamıştı. Bunlardan biri, Tod Browning'in daha önce yönetmiş olduğu kayıp bir film olan "London After Midnight"'ın aynı yönetmen tarafından 1935'te yeniden çekilen versiyonu olan "Mark of the Vampire"'dı. Lugosi bu vampir rollerinden sonra Kont Drakula rolünü, beyaz perdede ikinci ve son defa "Abbott and Costello Meet Frankenstein"'da oynadı. 1930-31 yıllarında filmin yapımı sırasında, filmlere müzik ekleme olanaklarının sınırlı olması sebebiyle, özel bir müzik bestelenmedi. Filmin jeneriğinde kullanılan, Kuğu Gölü'nden bir parça dışında filmde müzik yoktu. 1998'de besteci Philip Glass, bir film müziği bestelemesi için görevlendirildi. Bestelenen müzik Michael Riesman'ın yönettiği Kronos Quartet tarafından seslendirildi. Proje hakkında Glass şunları söyledi. Film yeni bestelenen müzikle birlikte, 1999 yılında Universal Studios Home Video tarafından VHS formatında dağıtıma sokuldu. Daha sonraki DVD sürümlerine, izleyicinin filmi müziksiz veya müzikli olarak izlemesine imkân veren seçenekler eklendi. Sesli filmlerin ilk zamanlarında, Hollywood stüdyoları, aynı seti ve kostümleri kullanarak, çektikleri filme paralel olarak bir de İspanyolca versiyonunu çekmeyi tercih ediyordu. Bu İspanyolca versiyonların büyük bölümü günümüze ulaşmamıştır. Ancak Drakula'nın İspanyolca versiyonu istisnai olarak varlığını sürdürmektedir. İspanyolca versiyon, asıl filmin 1999 tarihli "Classic Monster Collection DVD", 2004 tarihli "Legacy Collection DVD" ve 2006 tarihli "75th Anniversary Edition DVD" setlerinde ek özellik olarak sunulmuştur. Google Haberler Google Haberler (Özgün adı: Google News), Eylül 2002'de Google tarafından hizmete sokulan ve sürekli güncellenen 4000 farklı haber kaynağında içinde kullanıcıların aradıklarını bulmalarını sağlayan servistir. Haberleri konularına göre sınıflandırıyor ve en son gelişmelerin aranmasını mümkün kılmaktadır. Google'un haber yakalayıcısı (crawler), normal arama yakalayıcıları gibi çalışmaktadır. Günde birkaç kez haber sitelerini gezmekte ve bulduğu bilgileri indekslemektedir.Ayrıca Google Haberler İspanya'dan çıkan bir kanunun Google'ı vergi yükümlülüğünde bırakacağı için çekilmiştir. Orhan DoÄŸan Orhan DoÄŸan (25 Temmuz 1955 - 29 Haziran 2007), eski avukat ve milletvekilidir. İlkokula Mardin'in Kızıltepe ilçesinde başladı, babası Yusuf Doğan memur olduğundan eğitimini değişik illerde sürdürdü. 1974 yılında Ankara Üniversitesi Hukuk Fakültesi'ne girerek buradan mezun oldu. Eğitimi esnasında 1975-1981 yılları arasında Ankara Altındağ İlköğretim Müdürlüğü’nde muhasebe memuru görevinde bulundu. 1983 yılından itibaren Cizre'de avukat olarak görev yapmaya başladı. 1989 yılında İnsan Hakları Derneği (İHD) kurucusuydu. 1991 yılında İHD il başkanlığı yaptı. HEP'in kurucu üyeliğinin ardından 1991 seçimlerinde SHP listelerinden Şırnak milletvekili olarak TBMM'ye girdi (SHP o dönem HEP ile seçim ittifakı yapmıştı). Leyla Zana’nın 6 Kasım 1991'de, TBMM 19. Yasama Dönemi için yapılan yemin töreninde, Türkçe başladığı yemini Kürtçe “Bu yemini Türk ve Kürt halklarının kardeşliği adına ediyorum” cümlesiyle tamamlaması, meclis salonunda tepkiyle karşılanmıştı. Bu yeminin ardından onun da hakkında soruşturma başlatılmış, ardından Devlet Güvenlik Mahkemesi tarafından 15 yıl mahkûm edilmiştir. Bu karar üzerine Avrupa İnsan Hakları Mahkemesi'ne başvurmuş ve yapılan yargılama sonucu Türkiye 25 bin dolara mahkûm edilmişti . Daha sonra yapılan duruşmalar, 2004 yılında Yargıtay'ın beraat kararı ile sonuçlandı. HEP kapatıldıktan sonra DEP'e geçti. Doğan, DEP'in Anayasa Mahkemesi'nce kapatılmasının ardından da Demokratik Toplum Hareketi Kurucu Üyeliği ve Demokratik Toplum Partisi'nde Merkez Yürütme Kurulu üyeliği yürütüyordu. 2007 genel seçimlerinde Şırnak'tan bağımsız milletvekili adayı olmak isteyen Orhan Doğan'ın adaylık talebi YSK tarafından veto edildi. Orhan Doğan 2007 yılında Doğubeyazıt'ta düzenlenen Doğubeyazıt Festivali'ne katıldığı sırada geçirdiği kalp krizi sonucunda vefat etti. Orhan Doğan evli ve beş çocuk babasıydı. Like a Virgin (şarkı) Like a Virgin, Amerikalı pop müzik sanatçısı Madonna'nın ikinci albümü Like a Virgin'den çıkan ilk "single". Şarkı ABD'de haftalarca 1 numarada kalarak Madonna'nın ilk 1 numara şarkısı olmuştur. Madonna'nın bugüne kadar çıkardığı şarkılar arasında en uzun süre 1 numarada kalan şarkı "Like a Virgin"dir. Şarkının yapımını Billy Steinberg ve Tom Kelly üstlenmiştir. Ayrıca Tom Kelly, şarkıyı baştan sona söylemiştir. Şarkının Mary Lambert tarafından çekilen videosunda Madonna gelinlik giymektedir. Madonna, şarkıyı ilk MTV Video Müzik Ödülleri töreni olan "1984 - MTV Video Müzik Ödülleri"nde yine bir gelinlikle söylemiştir. 2003 yılında Q Magazine'in yaptığı bir ankette, Like a Virgin, "Tüm Zamanların En İyi 20 Madonna Şarkısı" listesinde 5. olmuştur. Şarkı The Immaculate Collection ve Celebration'da bulunmaktadır. Şarkı The Vİrgin Tour, Blond Ambition Tour ve Confessions Tour'da seslendirilmiş, Who's That Girl Tour'da Dress You Up ve Material Girl ile karıştırılmış bir halde seslendirilmiştir. Blond Ambition Tour'da Madonna Like A Virgin'i seslendirirken mastürbasyon yapması nedeniyle Kanada'da toplum ahlakını bozucu davranış uyguladığı iddiası ile tutuklanmak istenmiş ama manajeri ve tur organizatörleri tarafından engellenmiştir. Mary Lambert tarafından yönetilen video, bölüm bölüm Venedik'te ve New York'ta çekilmiştir. Madonna'nın gondolda dans ettiği bölümler, Venedik'te çekilen kısımlardır. Video MTV'de 13 Kasım 1984'te gösterime girmiş ve çabucak bir hit olmuştur. Klipte Madonna gelinlikle görünmektedir. Bir erkek aslan etrafta dolaşmaktadır. Daha sonra aslan maskeli bir adam ortaya çıkar ve Madonna bu adama aşık olur. Klip The Immaculate Collection: Video Collection ve Celebration Video Collection'da bulunmaktadır. Şarkı, Madonna'nın 12 adet 1 numara olmuş şarkısından ilkidir. Şarkı 1984 yılını 1985 yılına bağlayan dönemde zirvede 6 hafta kalmıştır. MÃ– 756 MÃ– 679 Rüştü Paşa Rüştü Paşa (1872, Erzurum - 13 Temmuz 1926), Türk asker ve siyasetçi. 1893 yılında Harp Okulu'nu topçu subayı olarak bitirdi. Balkan Savaşları'na katıldı. I. Dünya Savaşı'nda Kolordu Topçu Komutanlığı, 9. Kafkas Tümeni Komutanlığı yaptı. Türk Kurtuluş Savaşı'nda 3. Kafkas Tümen Komutanlığı görevinde bulundu. 1921 yılında Sakarya Meydan Muharebesi sonrasında Mirliva rütbesine terfi etti ve "Paşa" unvanı aldı. Sırasıyla 9. Kafkas Tümeni Komutanlığına, daha sonra da 9. Kolordu Komutanlığına atandı. Bu görevdeyken Ağustos 1923 tarihinde Erzurum mebusu seçildi. Halk Fırkası meclis grubunda yer aldı. Adının İzmir Suikastı Girişimi'ne karışması dolayısıyla 13 Temmuz 1926 tarihinde idam edildi. Audi 80 Audi 80, 1966-1996 yılları arasında Alman otomobil üretim firması Audi tarafından üretilmiştir. Başlangıçta Volkswagen Passat'la Sedan ve Avant modellerinde aynı platformu paylaşmıştır. Coupé ve Convertible tipleri bu sınıfın ana modelleri olmasa bile bu tipler de aynı platformu paylaşmıştır ve birçok parçası aynıdır. Birçok farklı motor tipine sahiptir ve bunlardan benzinle çalışan tipler; enjeksiyonlularda "E" (einspritzung), karbüratörlülerde "S"; dizel tipler "D"(diesel), "TD"(turbodizel) ve "TDI" (Turboşarj Direkt Enjeksiyon) ibareleriyle adlandırılmıştır. Audi F103 serisi, DKWF102 esas alınarak üretilmiş ve 1965-1972 yıllarında satılmış, isimlerini beygir gücü kategorilerinden almışlardır (60, 70, 80). Bu model 1973 yılında Avrupa'da Audi 80 olarak ve yine 1973 yılında ABD'de Audi Fox olarak takdim edilmişti. 2 kapılı ve 4 kapılı modelleri mevcut bulunmaktaydı. Araç ikinci nesli Audi 80 modelidir. Motor olarak 1.4, 1.6, 1.8, 19e.2.0, 2.0 Turbo benzinli ve 1.6 ve 1.6 Turbo Dizel motorları bulunuyordu. 1988'de değişik motor 1.9.e benzinli olarak cıkardı Al Atkins Allan John "Al" Atkins, 1947 Birmingham, İngiltere doğumlu bir hard rock vokalistidir. K.K. Downing ve Ian Hill ile birlikte, tanınmış heavy metal grubu Judas Priest'in kurucu kadrosunda yer almıştır. 1971'de, dönemin önemli müzik grupları olan Black Sabbath ve Led Zeppelin'in yavaş yavaş yükselişe geçmesi üzerine, K.K. Downing ve Ian Hill ile bir araya gelip, "Freight" isimli bir müzik grubu kurdu, fakat kısa bir süre sonra, grubun ismini beğenmediği için onu Judas Priest olarak değiştirdi. Al Atkins'in vokalistliğini yaptığı dönemin Judas Priest grubu ilk demolarını 1971 yılında kaydetti. Bu demo gerektiği kadar ilgi görmedi ve grubu maddi açdan zarara soktu. O zamanlarda bakması gereken bir kızı bulunan Al Atkins, daha düzenli geliri olan bir işte çalışmak üzere 1973 yılında gruptan ayrıldı. Atkins'in Judas Priest'ten ayrılmasının ardından, yerine Rob Halford geçti. Halford, yeni katıldığı grupta, aslen Atkins tarafından yazılmış şarkıları da seslendirdi. Grubun ilk stüdyo albümü olan Rocka Rolla, Atkins'li Judas Priest'in yaptığı müzik tarzını ortaya koyan güçlü bir örnektir. Atkins gruptan ayrıldıktan sonra grup üyeleriyle arkadaşlık bağını kesmemiş, aksine 1998 yılında çıkardığı Victim of Changes adlı solo albümünde onlardan yardım ve destek almıştır. Bu albümde, henüz Judas Priest'teyken yazdığı şarkıların orijinal halleri yer almaktadır. Yedi Ölümcül Günah Yedi Ölümcül Günah, Hristiyanlık inançlarına göre "Yedi Büyük Günah", "Temel Günahlar", "Kardinal Günahlar" olarak da bilinen, Roma Katolik Kilisesi'nin görüşleri çerçevesinde Papa I. Gregorius tarafından düzenlenen, insanın hayatı boyunca sakınması gereken yedi günahtır. Yeni Ahit'in Galatyalılar bölümünde "Yedi Şeytanî Hareket" olarak geçmektedir. Dante Alighieri'nin İlahi Komedya'sında sık değindiği konulardan biridir. Günahların Latince adlarının ilk harflerinden oluşan SALIGIA, "Yedi Ölümcül Günah" 'ın diğer adıdır. Zaman içerisinde yedi günahtan her biri bir şeytanî varlıkla ilişkilendirilmiştir. Dunkirk Antlaşması Dunkirk Antlaşması, Birleşik Krallık ve Fransa arasında 4 Mart 1947 tarihinde imzalanan bir antlaşmadır. II. Dünya Savaşı'nın sona ermesinin hemen ardından Avrupa devletleri, savaş sürecinde 23 milyon nüfusun bulunduğu 180.000 metrekarelik bir alanı topraklarına katan Sovyetler Birliği'nin askeri gücünden endişe etmeye başladı. Bünyesinde 3 milyon asker barındıran Sovyetler Birliği, Avrupa'nın en büyük askeri gücü haline gelmişti. Birleşik Krallık, bu tehlikeye karşı Fransa ile askeri ittifak kurmak amacıyla Dunkirk Antlaşması'nı imzaladı. İmza merasiminde Fransa'yı temsilen Georges Bidault ve Birleşik Krallık'ı temsilen Ernest Bevin bulundu. Bir Halk Düşmanı Bir Halk Düşmanı (Norveççe: En folkefiende), Norveçli yazar Henrik Ibsen'in yazdığı eserden senaryolaştırılan seyirlik bir oyundur. 1882 yılında kaleme alınmış ve ertesi yıl oynanmıştır. Gülmece ve dram öğelerini bir arada barındırmaktadır. İçeriği, aradan geçen yüz yıldan uzun süreye rağmen güncelliğini koruyabilen oyun, sahnelendiği ülkeler ve toplumsal yaşam biçimlerine göre de uyum gösterebilmektedir. Norveç’te bir kaplıca kentinde üç çocuğu ve eşiyle birlikte yaşayan Dr. Tomas Stockmann, şehir kaplıcalarının insan sağlığına zararlı kimyasallar içerdiğini öne sürmektedir. Bunu kanıtlama çabasında karşısına dikilecek en büyük engel, ağabeyi ve aynı zamanda Belediye Başkanı olan Peter'dir. Stockmann'ın mücadelesinde belirginleşen iki kardeşin savaşımı giderek genişler ve önce doktorun çevresini, sonra bütün kenti kapsar. Stockmann'ın “halk düşmanı” ilan edilip taşlanmasına, çocuklarının okuldan atılıp, kendisini destekleyen arkadaşının işsiz kalmasına varan olaylar zinciri, konunun baş kahramanını, kentsoylu çıkar çevreleri ve iktidara karşı olan, gerçekçi yolundan döndüremeyecektir. Sosyalist Devrimci Parti Sosyalist Devrimci Parti (bazı yerlerde Sosyalist Devrimcilerin Partisi) veya SR'lar (Rusça: Па́ртия социали́стов-революционе́ров / Partiya sotsialstov-revolyutsionerov, kısaca; ПСР / PSR, па́ртия с.-р. / partiya s.r.; эсе́ры / eser), 20. yüzyıl başlarında Rus İmparatorluğu ve Sovyetler Birliği'nde faaliyet gösteren siyasi partidir. SR'nin kökeni Narodnik ve Rus popülist hareketlerine kadar uzanır. Catherine Breshkovsky ve Grigory Gershuni tarafından kurulan Rusya Siyasi Kurtuluş İçşi Partisi, Victor Çernov'un "Revolutsionnaya Rossiya" gazetesi gibi 1890’lu yıllarda örgütlenen yöresel sosyalist devrimci grupları toplayarak kurulan Sosyalist Devrimciler Kuzey Birliğinden 1901’de meydana gelmiştir. Parti organ gazeteleri "Znamia Truda" (İşçinin sancağı), "Delo Naroda" (Halkın davası) ve "Volia Naroda" (Halkın iradesi). Gershuni, Breshkovsky, A.A. Argunov, N.D. Avksentiev, M.R. Gots, Mark Natanson, N.I. Rakitnikov (Maksimov), Vadim Rudnev, N.S. Rusanov, I.A. Rubanoviç ve Boris Savinkov gibi isimler de parti liderleri arasında yer almışlardır. SR programı hem demokratik sosyalist hem de çiftçi sosyalist çizgiyi takip etmiştir. Bolşevik’in toprağın devletleştirmesine karşı toprağın toplumlaştırmasını savunmuş ve Rusya Sosyal Demokrat İşçi Partisi (Bolşevik ve Menşevik) ile farklı olarak Marksist değildi. SR'liler Proletariat değil çiftçi sınıfın Rusya'nın devrimci sınıf olacağına inanıyorlardı. 1890'lu yıllarda Rusya'da gerçekleşen ekonomik kalkınmayla hızla gelişen kent işçilerinin beğenini kazanmak için hitab edecek kitleyi genişleştirmeye çalışmışlardır. Amacı "halk" kavramını genişleterek Çar rejimine karşı çıkan bütün toplumsal unsurlarını kapsamaktı. 1905 Rus Devrimi, 1905 Moskova Ayaklanması, Moskova ve Sankt-Peterburg Sovyetlerinde aktif rolü oynamıştır. Resmî olarak "Duma" (meclis) seçimlerini boykot ettiği halde 1906'de yapılan ilk seçimde 34, 1907'de yapılan ikinci seçimde 37 milletvekili çıkarmıştır. SR'nin hem siyasi hem de kırsal devrimin temel taktiği terörizm olmuştur. Gershuni önderliğindeki SR Çatışma Organizasyonu (Боевой Организации ПСР), devlet yetkililerine karşı suikast düzenlemekle sorumlu olup partinin siyasi faaliyetlerini tehlikeye atmamak için partiden ayrı olarak yönetilmiştir. Dmitry Sipyagin ve Plehve olmak üzere iki içişleri bakanı ve Duk Sergey Aleksandroviç, Ufa valisi N.M. Bogdanoviç ve birçok yüksek rütbeli yetkilileri öldürmüştür. 1903’te Gershuni, temsilcisi ve aynı zamanda Okhrana (gizli polis)’nın ajanı olan Yevno Azef'in ihanete uğrayarak tutuklanmıştır. Gerchuni’nin yerine örgütün yeni lideri seçilen Azef, Okhrana’ya çalışmaya devam ederek bazen terör oprasyonlarını yönetmiş bazen de arkadaşlarını Okhrana'ya teslim etmiştir. Boris Savinkov, "Amiral Dubasov Suikastı" başta olmak üzere çeşitli operasyonları yürütmüştür. Benoit Mandelbrot Benoit B. Mandelbrot (20 Kasım 1924 - 14 Ekim 2010), Polonya doğumlu Amerikalı bilim insanı ve matematikçi. Fraktallar üzerine teoriler geliştirmiştir. En ünlü çalışması Mandelbrot kümesi olarak bilinir. 11 Eylül 2006'da Legion D'Honneur Nişanı almıştır. Güneri Cıvaoğlu Güneri Cıvaoğlu (d. 30 Temmuz 1939, Ankara), Türk gazeteci. Ankara Üniversitesi Hukuk Fakültesi'nde okurken aynı zamanda gazetecilik de yapan Cıvaoğlu, Akis dergisi ve Yeni İstanbul gazetesinde muhabir olarak çalıştı. TRT'nin kuruluşunda sabah haberlerini hazırlayan ekibin başındaydı. Strasbourg Üniversitesi'nde bir süre ekonomi okudu, izleyen yıllarda Tercüman gazetesinin genel yayın yönetmeniydi. Güneş gazetesinin kurucu ve ortakları arasındaydı ve uzun süre genel yayın yönetmenliğini de bizzat yürüttü. 1986-1996 yılları arası Sabah gazetesinde köşe yazarlığı yaptı, Show TV'nin genel müdürü idi. 1996'dan bu yana Milliyet gazetesinin başyazarıdır. Kanal D'de 8 yıl siyâsî olayları yorumladı. "Durum" adlı programı hazırladı ve sundu. 5 yıl Kanal D'de yayınlanan "Şeffaf Oda" programını hazırlayıp sundu. Yeni yayın döneminde Kanal D'yi bırakarak FOX (Türkiye)'de programına devam etmektedir. Bilgi Üniversitesi'nde gazetecilik hakkında dersler veren Güneri Cıvaoğlu, aynı zamanda İstanbul Barosu'nda kayıtlı avukattır. Medeni hâli evlidir. Ali Murat Erkorkmaz Ali Murat Erkorkmaz "(d. 21 Eylül 1948, İstanbul)" Türk mimar, yazar, ressam, müzisyen ve yazılım uzmanı. 50'nin üzerinde müzik aleti çalabilmektedir. Tasarladığı çizgi filmleri 60'ın üzerinde ülkede gösterime girdi. 2000 yılında İngiltere'de düzenlenen "20. Yüzyılın Çizgi film Zirvesi"nde en başarılı on animatörden biri seçildi. -Kendi Web Sitesi Azot monoksit Azot monoksit, kimyasal formülü NO olan bir bileşiktir. Bu gaz, -insanlar da dahil olmak üzere- memelilerin vücutlarında önemli bir sinyal molekülü olmasının yanı sıra kimyasal endüstride de önemli bir ara üründür. Ayrıca NO, araba motorları ve elektrik santralleri tarafından üretilerek hava kirliliğine neden olur. NO, memeli vücudundaki yararlı veya zararlı birçok fizyolojik ve patolojik süreçte rol oynayan önemli bir sinyal molekülüdür. Uygun dozlarda NO üretimi, birçok organın zarar görmesinin engellenmesinde (karaciğerin iskemik hasardan korunması gibi) önemlidir. Ancak yüksek dozlarda NO, doğrudan doku zehirlenmesine yol açtığı gibi, septik şokla tetiklenen dolaşım sistemi çöküşüne de katkıda bulunur. Ayrıca kronik NO salınımı, Tip I juvenil diyabet, multiple skleroz, artrit, ülseratif kolit gibi birçok iltihabi hastalık ve kanser türüyle ilişkilendirilmiştir. Azot monoksit, kimyasal formülü NO olan bir genel anestetik madde olan Nitröz Oksit ile ya da bir başka hava kirletici madde olan Azot Dioksit (NO) ile karıştırılmamalıdır. Azot monoksitin kimyasal etkinliğinin oldukça yüksek olması, bir serbest radikal olduğunun anlaşılmasına uygundur. Havadaki Ozon ile tepkimeye girerek NO oluşmasını sağlar. Bu reaksiyon, ortaya çıkan kırmızı-kahverengi renk ile kolaylıkla tanınabilir. Ürkütücü derece basit bir molekül olmasına rağmen, NO, sinir sistemi, fizyoloji, immunoloji gibi alanlarda yapılan birçok araştırmanın temel molekülüdür. Ayrıca NO, 1992 yılında AAAS (American Association for the Advancement of Science,Amerikan Bilim Gelişimi Kuruluşu) tarafından Yılın Molekülü seçilmiştir. Termodinamik açıdan bakıldığında, NO O ve N bileşiklerinden daha kararsızdır, bu çevrim katalist bir madde olmadığı sürece çok yavaştır. NO oluşumu endotermik bir olaydır, 1000 °C üstü sıcaklıklarda mümkün olmaktadır. Şimşek NO oluşumunun doğal bir kaynağıdır.İçten yanmalı motor kullanan taşıtların yaygınlaşması çevrede NO düzeylerini hatırı sayılır derecede artırmıştır. Arabalarda bulunan katalitik dönüştürücülerin bir amacı da oluşan NO'yu O ve N'ye geri çevirerek çevreye yayılan NO miktarını azaltmaktır. Havadaki azot monoksit nitrik aside dönüşebilir, ki bu da asit yağmurunda görülür. Ek olarak, hem NO hem de NO ozon tabakası silinmesinde pay sahibidirler. Azot monoksit ufak,yüksek oranda difüzyona uğrayan bir gazdır ve önemli bir biyoaktif moleküldür. Canlı hücrelerde NO için birçok etki mekanizması gösterilmiştir. Bunlar; ribonükleotid redüktaz ve akonitaz gibi demirli proteinlerin oksidasyonu,guanilat siklaz aktivasyonu ve buna bağlı etkiler,proteinlere yapılan ADP ribozilasyonu,proteinlerin sülfhidril gruplarının nitrozilasyonu ve demir metabolizmasının düzenlenmesidir. NO'nun kanın mononükleer akyuvarlarında iNOS gen ekspresyonu ve iltihabi yanıttan sorumlu önemli bir transkripsiyon faktörü olan NFkB aktivasyonu yaptığı gösterilmiştir.. NO'nun siklik GMP sentezinden sorumlu sitozolik heterodimerik bir enzim olan guanilat siklaz aktivasyonu yaptığı gösterilmiştir. Siklik GMP'nin bazı protein kinazları aktive ederek miyozin hafif zincirinin defosforilasyonuna yol açtığı bilinmektedir. Bu da düz kas gevşemesi anlamına gelmektedir(özellikle damar düz kası gevşemesi ve veazodilatasyon). NO'nun doğrudan kullanımı olmamasına rağmen amonyaktan nitrik asit sentezinin yapıldığı Ostwald sürecinde üretilen bir ara üründür.2005'te yalnızca ABD'de 6 milyon ton nitrik asit üretimi gerçekleştirilmiştir. Ayrıca yarı iletken endüstrisinde de pay sahibi olmuştur.CMOS aygıtlarda nitröz oksit ile birlikte oksinitrit kapılarını oluşturmak için yararlanılmaktadır. Azot monoksit polimerlerdeki yüzey radikallerini saptamada kullanılabilir.Yüzey radikallerini NO ile ortadan kaldırmak azot inkorporasyonu ile sonuçlanır ki bu değer X-ray fotoelektron spesktroskopi tekniğiyle ölçülebilir. NO sinyal iletiminde görevli bilinen birkaç gazdan birisidir.Omurgalılarda anahtar role sahip bir sinyal molekülüdür ve birçok biyolojik süreçte rol oynamaktadır.Önceleri Endotel-kaynaklı gevşetici faktör(EKGF,EDRF)olarak bilinen bu molekül çok sayıda nitrik oksit sentaz(NOS) enzimlerinin yardımıyla arjinin ve oksijenden veya inorganik nitrat gruplarının indirgenmesiyle nitrovazodilatör ilaç moleküllerinden sentezlenmektedir. Damarın içteki endotel tabakası NO sinyaliyle kendisini kuşatan damar düz kasını gevşetir bu da vazodilatasyon ve artmış kan akımı ile sonuçlanır. Azot monoksit çok reaktif bir bileşiktir(birkaç saniyelik yarıömrü vardır) ve membranlardan hızlıca difüzyona uğramaktadır. Bu da belki de onun ideal bir sinyal molekülü olmasını açıklayan görüştür. Yüksek rakımlı yerlerde yaşayan insanlarda hipoksi oluşumunu önlemek için NO sentezi artar. NO'nun vazodilatasyonun yanı sıra bir nörotransmitter olduğu (bakınız Gazotransmitterler) ayrıca saç ve kıl oluşumunda rolü olduğu(bakınız Minoksidil ve penil ereksiyonda da vazgeçilmez bir rolü olduğu bilinmektedir.Nitrogliserin ve amil nitrit NO açığa çıkardığı için vazodilatör ilaç olarak kullanılmaktadır.Sildenafil, popüler olarak bilinen adıyla Viagra NO sinyal yolunun sürekliliğini sağlayarak penisin ereksiyon halini korur. Azot monoksit (NO) damar düz kasının kasılmasını ve büyümesini,kan pulcuğu kümelenmesini ve endotele akyuvar yapışmasını inhibe ederek damar homeostasisinde olmazsa olmaz bir yer edinmektedir.İnsanlarda besinlerle aşırı tuz alımının NO salınımını bozduğu gösterilmişir. Azot monoksit ayrıca insanda immun yanıtın bir bileşeni olarak makrofaj ve nötrofillerde de üretilmektedir.Bakteri ve insanda patojen olan diğer organizmalara karşı toksik etki göstermektedir. Ama günümüzde birçok bakteri No'ya karşı direnç mekanizmaları geliştirmiştir. Azot monoksitin ayrıca havayolunun astım gibi iltihabi hastalıklarında iltihabın düzeyinin göstergesi olduğunun düşünülmesi, bir nefes testi olarak ekshale edilen NO ölçümünün gündeme gelmesini sağlamıştır. Azot monoksit aynı zamanda süperoksitlerle tepkimeye girerek peroksinitrit oluşturduğu için iskemi sonrası gelişen reperfüzyon hasarı sürecine katkıda bulunabilir. Çelişircesine, parakuat zehirlenmesinde solunan NO'nun yararlı olduğu bilinmektedir. Bitkilerde, 4 ayrı yoldan biriyle sentezlenmektedir:(i)L-arjinin-bağımlı azot oksit sentaz, ,(her ne kadar bitkilerde hayvan NOS analogu enzimler olduğu tartışmalı olsa da),(ii) plazma membranına bağlı nitrat redüktaz, (iii) mitokondrial ETS ile, ya da (iv) enzimatik olmayan tepkimelerle. Bitkilerde de bir sinyal molekülüdür, esas olarak oksidatif strese karşı görev yapar ve bitkilerin patojenlerle başa çıkmasını sağlar. Viagra ile muamele edilen koparılmış çiçeklerin solmadan önce daha uzun süre dayandığı ve dik durduğu gösterilmiştir. Azot monoksitin biyolojik öneme sahip bir diğer tepkimesi de S-nitrozilasyon tepkimesidir,bu işlemle tiyoll grupları , örneğin proteinlerdeki sistein kalıntıları,S-nitrozotiyolleri (RSNOlar) verirler. S-Nitrozilasyon birçok önemli protein için bir posttranslasyonel düzenleme mekanizmasıdır. Nitrik Oksit/Oksijen karışımları yenidoğanlarda primer pulmoner hipertansiyonun ve tedavisinde kapiller ve pulmoner dilatasyon sağlamak için ve post mekonyum aspirasyonda kullanılmaktadır,ayrıca doğum lekeleriylen ilişkilendirilmiştir. Bunlar ECMO kullanımından önce son-çare gaz karışımlarıdır.NO tedavisi pulmoner vasküler hastalıkları olan yenidoğanlarda hayatı kurtarabilmektdir. NO tüm geçiş metalleriyle metal nitrozilleri denen kompleksler vermektedir.NO'nun en yaygın bağlanma biçimi terminal linear tiptir(M-NO).M-N-O grubunun açısı 160-180° arasında değişebilmektedir ama yie de "doğrusal" olarak anılmaktadır.NO grubu tek bir elektron vericisi olarak göze çarpmaktadır..Buna benzer kompleksler CO ile izoelektronik olan NO tepkimelerinde de gözlenmektedir. Azot monoksit bir tek elektron psödohalidi olarak iş görebilir. Bu durumda M-N-O grubu açısı 120-140° civarında olmaktadır. NO grubu ayrıca birçok moleküler geometride azot atomu aracılığıyla metal merkezleri arasında köprüler kurabilir. NO derişimi ozon içeren basit bir kemiluminesan tepkimeyle ölçülebilir. Diğer bir test yöntemi olan elektroanaliz(amperometrik yaklaşım) sırasında NO voltaj değişimi oluşturan bir elektrod gibi davranır.NO'nun in vivo ortamda ölçümü kısa yarıömrü dolayısıyla çok daha zordur. Birkaç yararlı yöntemden birisi azot oksidin demir-ditiyokarbamat radikalleriyle tuzaklandığı dönüş tuzağı (spin trapping) yöntemidir. Oluşan mononitrozildemir EPR(Elektron Paramanyetik Rezonans) ile ölçülür. Hücreiçi ölçümler için asetillenmiş formda fluoresan boya türleri kullanılmaktadır.Oluşan ürün DAF-2(4,5-diaminofluoreskan) Azot monoksit vücut geliştiriciler için bir besin desteği olarak alınabilir.GNC vücut geliştiriciler için oral NO tabletleri hazırlamakta ve kas gelişiminde çok önemli olduğunu öne sürmektedir fakat bu klinik denemelerle doğrulanmış değildir. Daewoo K2 Yerel bir piyade tüfeği üretmek için 1970'li yılların sonuna doğru çalışmalara başlayan daewoo Güney Koreli şirket topluluğu idi. Dewoo Sınai adı altında 22 Mart 1967'de kurulmuştur. 1972 yılında otomotiv alanında faaliyete geçmiştir.Bu amaç doğrultusunda Amerika M16 üzerinden geliştirilen Daewoo K1’lerden az miktarda imal ettikten sonra kendi tasarımı Daewoo K2'ye yönelmiştir. Farklı ülkelerde üretilen piyade tüfeklerinin bir karışımı olarak da tanımlanabilecek K2'nin mermi yükleme sistemi M-16, gaz geri tepmeli mekanizması ise Galil tüfekleri ile aynıdır. Dayanıklılığı ve yüksek isabet oranı ile Güney Koreli askerlerce oldukça sevilen tüfeğin. DR-300 adlı 7.62 mm bir versiyonu da mevcuttur. Güney Kore haricinde Fiji tarafından da kullanılan tüfekten Peru'nun da az miktarda satın aldığı bilinmektedir. Modern Firearms Ejder Öpücüğü Ejder Öpücüğü (İngilizce özgün adı Kiss of the Dragon), Chris Nahon'un yönettiği Başrolünü Jet Li'nin oynadığı 2001 yılı, Fransa-ABD ortak yapımı aksiyon filmidir. Çin gizli servisinin bir mensubu, özel görevle Paris'e gönderilir. Burada, cinayeti de içeren bir dizi karmaşık olayla karşılaşır. Liu Siu-jian (Jet Li), bu cinayeti çözmek için Paris'in altını üstüne getirecektir. Sement Sement (İngilizce 'cementum'; Almanca 'zement') diş kökünün yüzeyini kaplayan özelleşmiş kalsifiye olmuş bir maddedir. Sement diş kökünün içinde yer alan sementoblast denilen hücrelerden salgılanmaktadır ve kapladığı kök yüzeyinin ucunda en fazla kalınlığa sahiptir.Sarıya yakın bir renktedir ve daha az mineralize olmasına bağlı olarak mine ve dentine göre daha yumuşaktır. w:en:Cementum IMI Galil Çok amaçlı Galil saldırı tüfeği 1960'ların sonunda Yitsrael Galil ve Yaacov Licor tarafından tasarlanmış,bir piyade tüfeği grubudur.Bu grupta A.R.M.,A.R.,S.A.R ve M.A.R. modelleri bulunur.Bu tüfek hava-soğutmalı,gazla çalışan,şarjörle beslenen,omuz veya kalçadan ateşlenen hafif bir silahtır.Hücum tüfeği veya hafif makinalı olarak kullanilabilir.(Çatalayak ve açılmış dipçiği kapsayan hafif makinalı tüfek tipi ARM modeli olarak bilinmektedir.) 1982 yılında İsrail'in Lübnan'a müdahalesi sırasında, İsrail ordusu Galil'i yeterince test etme imkânı buldu. Bu operasyon sırasında görülen eksiklikler nedeniyle,bu tarihten itibaren bazı piyade birliklerindeki Galil ler M16A1 ve M16A2 ler ile değiştirildi. Komando lar için ise daha çok CAR-15, Colt M4 ve M4A1 tüfekleri tercih edildi. Tüm bu silahlar, 1973, 1977 ve 1990 yıllarında çok cüz'i fiyatlarla, askeri yardım çerçevesinde ABD tarafından İsrail'e verildi. Galil'ler daha çok zırhlı, mekanize ve topçu birlikleri tarafından kullanılmaktadır. İlginçtir ki; üretildiği ülkede pek rağbet görmemesine rağmen Galil oldukça önemli sayıda ülkeye ihraç edilebilmiştir. Ayrıca üretim lisansı Kolombiya, İtalya ve İsveç tarafından kullanılmaktadır. Güney Afrika tarafından üretilen R4 piyade tüfekleri Galil baz alınarak tasarlanmıştır. Galil piyade tüfeğinin en dezavantajlı tarafı ağırlığıdır. 2,9 kilo boş ağırlığı ile M16A1'e nazaran Galil 3,9 kg'dır. Piyade birlikleri için büyük bir dezavantaj olan ağırlığına mukabil birçok ülke tarafından tercih edilmesinin sebebi kısa olmasıdır. Zira M16A1'in 986 mm uzunluğuna karşı Galil sadece 840 mm dir. Atış seçici bir lovye sayesinde silah tam otomatik veya yarı otomatik atış yapabilir. Tüfekte bir süngü desteğiyle tanklara ve personele karşı kullanılabilecek bomba rampası bulunmaktadır. Galil bu modlardan herhangi birinde parça değiştirilmeksizin veya adaptor eklenmeksizin kullanılabilir. Kullanım kolaylığı Galil’i kendi sınıfının özgün silahlarından biri haline getirmektedir. Şarj kolu, atış seçici lovye ve şarjör mekanizması tüfeğin her iki yanından da kontrol edilebileceğinden, gerek sağ elini,gerekse sol elini kullanan askerler eşit kullanım kolaylığına sahip olurlar. Galil’in servisi de çok kolaydır; arazi bakımı sırasında yalnızca 6 parçayla uğraşılması gerekir. Silahın çeşitli bölümlerini şöyle tanımlayabiliriz: 6 Gün Savaşından sonra Israil askeri endüstrisi (imi) tarafından dizayn edilip geliştirilen galil, uzun deneme yarışmalarından sonra tüm öteki tüfeklerden üstün görülüp İsrail silahlı kuvvetlerince kabul edilmiştir. Türkiye'de Jandarma Özel Harekat(JÖH) birlikleri tarafından kullanılmaktadır. Ağırlık: arm:4350 gram ar:3800 gram ÅŸar:3650 gram arm/ar:4300 gram ÅŸar:--- Uzunluk: Mekanik Ã¶zellikler: Cephane: Atış özellikleri: arm/ar:980 m/san ÅŸar:920 m/san NiÅŸangahlar: Tüberkül Tüberkül diş üzerindeki anatomik çıkıntılara denir. Kanin dişlerinin genelde bir tüberkülü varken, küçük azı dişlerinde iki tüberkül bulunur.Büyük azı dişleri ise dört veya beş tüberküllü olurlar. İnsanların çoğunluğunda üst çenedeki büyük azı dişlerinde, özellikle birinci büyük azılarda Carabelli tüberkülü denilen beşinci bir tüberkül bulunmaktadır. 1933 Fransa Bisiklet Turu 1933 Fransa Bisiklet Turu 1933 yılı 27 Haziran-23 Temmuz tarihlerinde yapılan 27. Fransa Bisiklet Turu'dur. Toplam 4.395 km üzerinden 23 etap içeren turda, hız ortalaması 29,818 km/saatti. Bu yarış Dağların Kralı mücadelesine sahne oldu. Bisikletçiler dağları en hızlı tırmanmaya zorlandılar ve en hızlı bisikletçilere puanlar verildi. A : Abbandono durante la tappa(Etap içinde terk etti) ; NP : Non Partente (Start almadı) ; FTM ; Fuori tempo massimo (Limit zaman dışında bitirdi). Ä°bn Havkal İbn Havkal, veya (esas ismi "Ebü'l-Kâsım Muhammed bin Alî en-Nasîbî ") Nusaybin'de doğmuş 943 - 969 yılları arası seyahat etmiş 10. yüzyılın ünlü İslam yazarı, coğrafyacı ve tarihçidir. 977 yılında "Suret el-Arz" (صورة الارض; "Yeryüzü'nün yüzü") isminde eserini yazmıştır. Kitabın çevirisinden onun yaşamından çok az bilgi verilmiştir, onun hocası olan "İbrahim bin Muhammed el-İstahrî"nin yazdığı "Al-masaalik al-mamaalik" (المسالك الممالك) adlı kitabında onun yaşamına pek fazla yer verilmemiştir. İbn Havkal bir yazardan daha çok; çok seyahat eden, ayrıca seyahati boyunca gördüğü şeyleri ve alanlar hakkında ilgilenmiş ve araştırmıştır. O yaşamının son otuz yılını uzak Asya ve Afrika'nın bir bölümünü gezmeye harcamıştır. Onun bir seyahati Ekvatorun 20 derece güneyinde doğu Afrika kıyıları boyunca sürdü, o alışılmamış bir şeyi fark etti, çok sayıdaki insanların Rûm bölgesinde (kolonilerinde) yaşadığını, deneyim yerine, logik'le çalıştıklarını. Onun tanımlamaları o zamanlar seyahat edenler için önemli ve çok yardımcı olmuştur. "Surat al-Ardh" ismindeki kitabında detaylı olarak İber Yarımadası'ndaki Müslüman Endülüs'leri, İtalya, özellikle Sicilya'yı ve "Romalıların Ülkesini" tanımlamıştır. İbn Havkal, Hicrî, 7 Ramazan 331 (Milâdi, 15 Mayıs 943) tarihinde Bağdat'tan hareket ederek önce Arap yarımadası'nın çeşitli bölgelerini, 947'den 951'e (336 - 340) kadar Kuzey Afrika ve İspanya ile Büyük Sahrâ'nın güney kısımlarını, 955'te (344) Mısır, Doğu Anadolu ve Azerbaycan'ı, 961'den 969'a (350 - 358) yılları arasında İran, Horasan ve Batı Türkistan'ı, 973'de de (362) Sicilya'yı dolaştı. 951 (340) yılına doğru Ebû Zeyd el-Belhî'nin öğrencilerinden Farslı coğrafyacı "İbrahim bin Muhammed el-İstahrî" ile tanışır. İstahrî'nin isteği üzerine onun hocası Ebû Zeyd el-Belhî'nin Şuverü'l-ekülîm adlı eserini esas alarak yazdığı Şûretü'1-arz adlı kitabındaki haritaları ve bilgileri tashih etti. İstahrî'nin eserini görmesi yazmayı düşündüğü coğrafya kitabı üzerinde etkili oldu. Her ne kadar çalışmasının kaynağı bu eser ise de İbn Hurdâzbih, Ceyhânîve Kudâme bin Cafer'in kitaplarından da faydalanmıştır. Eser ilk defa Michael Jan de Goeie tarafından "Bibliotheca Geographorum Arabicorum" serisinin II. cildi olarak yayımlanmıştır (Leiden 1873). Daha sonra Johannes Heindrik Kramers, başta Topkapı Sarayı Müzesi Kütüphanesi'ndeki [399] nüsha olmak üzere çeşitli yazmalarla de Goeie neşrini ve daha sonraki müelliflerin eserden yaptıkları iktibasları karşılaştırarak tenkitli neşrini yapmıştır. 1233 yılında anonim bir örneği kitap olarak yazılmıştır. 2000'de Billboard Hot 100'da bir numara olan single'lar listesi Bu liste, 2000 yılında Billboard dergisi tarafından 1 numaraya yükselen şarkıları içerir. Adnan Ã–zer Adnan Özer (1957, Gazioğlu, Tekirdağ), Türk şair. Liseyi Batman’da bitirdi. İstanbul Üniversitesi Basın Yayın Yüksek Okulu Mezunudur. 1979’dan beri İstanbul’da yayıncılık yapmaktadır. İstanbul Devlet Güzel Sanatlar Akademisi'nin şiir yarışmasında birincilik kazandı. Tekirdağ yöresinin halk söylenceleri, türkü ve tekerlemelerine modern şiir yöntemleriyle yaklaştı. Son dönemlerdeki şiirindeki içerik ve sözlükçeyle, Doğu kültürüne, metafiziğe, yöneldiği görülüyor. Lorca, Neruda, Paz ve Pesao’nun şiirlerini Türkçeye çevirdi. Barry Manilow Barry Manilow (d. 17 Temmuz 1943), Amerikalı söz yazarı, müzisyen, aranjör ve şarkıcı. Özellikle "I Write the Songs", "Mandy", "Weekend in New England" ve "Copacabana" gibi eserleriyle tanınır. Sanatçı günümüze kadar yetmiş altı milyonun üzerinde bir albüm ve tekli satışı elde etmiştir. Sanatçı, 1970'ler boyunca yaptığı şarkılar hit olmuştur. Sanatçı, üç kez Amerikan Müzik Ödülü kazandığı gibi, dünya çapında sayısız farklı ödülün de sahibi olmuştur. Sanatçının müzik dünyasındaki destekçileri arasında Frank Sinatra ve Bob Dylan gibi isimler bulunmaktadır. Ayrıca Manilow, Bette Midler, Dionne Warwick ve Rosemary Clooney gibi ünlü isimlerin yapımcılığını da yapmaktadır. Barry Manilow, Şubat 2005'ten beri Las Vegas'taki Hilton otelinin sahibidir ve bu mekandaki uçuk gösterileriyle tanınmaktadır. Hasip Bingöl Hasip Bingöl ( d. 1981, Bingöl) Zaza asıllı Türk şair ve yazar. Marmara Üniversitesi'nde Edebiyat okudu. İlk şiiri 2000 yılında yayımlandı. Şiir, yazı ve çevirileri; "Varlık, Virgül, Yasakmeyve, Özgür Edebiyat, Sonra Edebiyat, Lacivert, Budala, Üç Nokta, Lamure, Merdiven-Şiir, DUVAR, Papirüs, Karayazı, İzafi; Ç.N [Çevirmenin Notu, Vengûvaj, Tîroj, Nûbihar" gibi dergilerde yayımlandı"." 1999'da Billboard Hot 100'da bir numara olan single'lar listesi Bu liste, 1999 yılında Billboard dergisi tarafından 1 numaraya yükselen şarkıları içerir. 2006-07 Türkiye Kupası 2006-07 Fortis Türkiye Kupası, Türkiye Kupası turnuvasının 45. organizasyonudur. 2006-07 Fortis Türkiye Kupası'na profesyonel liglerde oynayan 54 kulüp katılmıştır. 2006-07 Fortis Türkiye Kupası 29 Ağustos 2006 tarihinde 1. kademe maçlarıyla başlamış, 9 Mayıs 2007 tarihinde oynanan final maçıyla sona ermiştir. Final maçı Beşiktaş ve Kayseri Erciyesspor takımları arasında oynanmış ve Beşiktaş uzatma dakikalarında Bobô'nun attığı golle Kayseri Erciyesspor'u 1-0 yenerek üst üste ikinci ve tarihinde yedinci kere 2006-07 Türkiye Kupası şampiyonu olmuştur. Turnuvanın gol kralları, yedişer golle Beşiktaş takımından Bobô ve Fenerbahçe takımından Semih Şentürk olmuştur. Fortis'in Türkiye Kupası'na sponsor olması nedeniyle Fortis Türkiye Kupası ismi kullanılmıştır. A Grubu Maçları 1. Hafta 2. Hafta 3. Hafta 4. Hafta 5. Hafta B Grubu Maçları 1. Hafta 2. Hafta 3. Hafta 4. Hafta 5. Hafta C Grubu Maçları 1. Hafta 2. Hafta 3. Hafta 4. Hafta 5. Hafta D Grubu Maçları 1. Hafta 2. Hafta 3. Hafta 4. Hafta 5. Hafta Grup aşamasını ilk iki sırada bitiren takımlar çeyrek finalde oynamaya hak kazanmışlardır. Çeyrek final maçları iki maç üzerinden oynanmıştır. İlk maçlar 31 Ocak - 1 Şubat 2007, ikinci maçlar 27 - 28 Şubat ve 1 Mart 2007 tarihlerinde oynanmıştır. Yarı final eşleşmeleri iki maç üzerinden oynanmıştır. İlk maçlar 11 Nisan 2007, ikinci maçlar 25 ve 26 Nisan 2007 tarihlerinde oynanmıştır. Dionne Warwick Maire Dionne Warwick (d. 12 Aralık 1940) Amerikalı 5 Grammy ödülü sahibi şarkıcı ve oyuncudur. Warwick, sanatçı kişiliği dışında Birleşmiş Milletler Gıda ve Tarım Örgütü'nün uluslararası büyükelçiliğini yapmaktadır. Billboard dergisine göre, sanatçı, 56 hit ile Aretha Franklin'den sonra en çok Billboard Hot 100 hit şarkısı yapan kadın sanatçıdır. Sanat hayatı 1960'lar ve 1970'ler boyunca hep zirvede olan Dionne Warwick, 1990'ların ortalarına kadar devamlı olarak başarılı şarkılar yapmış ve Barry Manilow gibi başka ünlü sanatçılarla çalışmıştır. Warwick'in halası ünlü gospel şarkıcısı "Cissy Houston", Whitney Houston'ın annesinin teyzesidir. Timur (anlam ayrımı) Bridget Fonda Bridget Jane Fonda (27 Ocak 1964; Los Angeles, Kaliforniya), Emmy ve Altın Küre ödülüne aday gösterilmiş Amerikalı oyuncu. Mişa Misha (Rusça: Миша), diğer adlarıyla Mishka (Rusça: Мишка) veya Olimpik Mishka (Rusça: Олимпийский Мишка) bir rus ayısının ve Moskovada düzenlenen 1980 Yaz Olimpiyatları maskotunun adıdır (XXII Yaz olimpiyatı). Çocuk kitabı tasarımcısı olan Victor Chizhikov tarafından dizayn edilmiştir. Operasyon Valkyrie Operasyon Valkyrie, 2008 ABD-Almanya ortak yapımı politik gerilim, savaş filmdir. Özgün adı Valkyrie olan film 30 Ocak 2009 tarihinde Türkiye'de de gösterilmiştir. Bryan Singer'in yönettiği ve Tom Cruise'nin başrolde oynadığı film gerçek olaylara dayanmaktadır ve II. Dünya Savaşı'nın son yılında Adolf Hitler'e yapılan suikast girişimini anlatmaktadır. Tom Cruise'un bu film için seçilmesi, Alman siyasetçiler ve von Stauffenberg ailesinin üyeleri arasında, aktörün Almanya'da şüphe ile bakılan Scientology tarikatı nedeniyle tartışmalara neden oldu. Bu nedenle, film yapımcıları başlangıçta Almanya'da çekim yerleri kurmakta zorlandılar ancak daha sonra Berlin'in tarihi Bendlerblock gibi yerlere erişim izni verildi. Alman gazeteleri ve film yapımcıları filmi ve von Stauffenberg'in komplosunun küresel farkındalığını yayma niyetini desteklediler. Film, 22 Ocak 2009'da ticari olarak gösterime girdiğinde ABD ve Almanya'da karışık eleştiriler aldı. II. Dünya Savaşı tüm hızıyla devam etmektedir. Halk, ordu, herkes Adolf Hitler'in peşinden gitmektedir. 1942'ye kadar her şey yolundadır ve Nazi Almanyası'nın orduları hızla ilerlemektedir. Ve yıl 1944: Alman ordusu artık savaşmaktan yorulmuş ve geri çekilmeye başlamıştır, büyük kayıplar vermektedir. Bu savaşın yanlış olduğunu düşünen Albay Claus von Stauffenberg (Tom Cruise) Adolf Hitler'e bir suikast planı yapmıştır. Hitler'in toplantı yapacağı masanın kenarına içinde bomba bulunan bir çanta koymuştur. Bomba patlamış fakat şans eseri Hitler yaralı olarak kurtulmuştur. Hitler'in öldüğünden emin olan Albay Stauffenberg, Valküre Operasyonu'nun başlaması emrini verdirir. Başlangıçta tüm subaylar -Hitler'in öldüğünden emin olunca- Albay Stauffenberg'e itaat eder ve birliklerine SS subaylarını tutuklama emri verir. Tüm SS subayları tutuklanır. Fakat Berlin Yedek Taburu komutanı, Joseph Goebbels'i tutuklamak için Halkı Aydınlatma ve Propaganda Bakanlığına geldiğinde telefonda Hitler'le konuşur ve Führer'in ölmediğine ikna olur. Bu vakitten sonra her şey tersine döner ve isyan bastırılır. İsyana katılan tüm subaylar asılarak ve kurşuna dizilerek idam edilir. Çekimler 18 Temmuz 2007'de Berlin'de başladı. Valkyrie'nin 80 milyon dolarlık bir bütçeye sahip olduğu ve üçte ikisinin Almanya'da geçeceği tahmin ediliyordu. Alman Federal Film Fonu, Birleşik Sanatçılara prodüksiyona yardımcı olması için 4.8 milyon € (6.64 milyon $) verdi. Yapımcılar Tempelhof Uluslararası Havaalanı'nın siyasi mahkumlar için eski bir Nazi hapishanesi olan Columbia Haus'unda çekim izni aldılar. Prodüksiyon ayrıca Brandenburg'un yukarısındaki hava sahasında pratik yapan, yanlarında boyalı gamalı haçları olan II. Dünya Savaşı uçaklarını da içeriyordu. Film için yaklaşık 70 set yapıldı. Yapımcılar ayrıca eski Reich Hava Bakanlığı binasında ve von Stauffenberg'in erkek kardeşiyle birlikte kaldığı evin dış cephesinde çekim yaptılar. Merkezin gerçek konumu günümüzün kuzeydoğu Polonya'sında olmasına rağmen, Hitler'in Doğu Cephesi Genel Merkezi olan Wolfsschanze'in bir kopyası Berlin'in 60 kilometre güneyinde inşa edildi. İnşası on iki hafta sürdü. 1944'te bombaları gizlemek için kullanılan bazı evlerde de filme yer verildi. Hitler'in Bavyera konutu Berghof'un içi de Hitler'in eşi Eva Braun'un çektiği film ve gizli koleksiyoncuların sahip olduğu mobilya modelleri tasarlayarak çoğaltıldı. Yapım, Reich Bakanlığı tarafından kullanılan mobilyalar ve bir zamanlar Hitler'in masasını süsleyen nesneler de dahil olmak üzere hayatta kalan Nazi kalıntılarından da yararlandı. Ekranı Almanya'da büyük ölçüde kısıtlanan Nazi sembolleri de çeşitli yerlerde kullanıldı ve film yapımcıları yerel sakinlere uyarırlarken, Berlin'de çekimler sırasında gamalı haçların kullanımına tanık olan yoldan geçen bir kişi, resmi bir şikayette bulundu. Filmin yapımı için Nazi sembollerini göstermek üzere kurulan sitelerin sahiplerinden de benzer suçlamalar yapıldı. Çekimler de Babelsberg Stüdyolarında yapıldı. 19 Ağustos 2007'de çekimler sırasında, bir kamyonun yan paneli kırıldı ve on bir kişi yaralandı ve bir kişi de hastaneye yattı. Kazazedeler stüdyo tarafından sunulan anlaşmayı reddederek 11 milyon dolar tazminat talep ettiler. Tom Cruise, Von Stauffenberg'in Bendlerblock'ta infaz sahnesini filme almadan önce, oyuncular ve ekip bir an sessizlik içinde kaldılar. Sahnenin filme çekilmesi tamamlandıktan sonra, Almanya'daki bir işleme tesisinde yapım sonrası süreç için çekimlerin geliştirilmesi için gönderildi fakat geliştirme sırasında yanlış kimyasal maddeleri kullanılması filme hasar verdi ve ekibin sahneleri yeniden çekebilmesi için hükümetten izin almasını gerektirdi. İzin verildi ve filmin sözcüsü programın ve bütçenin etkilenmediğini belirtti. Filmin açılışında yer alan Tunus sahnesinin mekanları için Singer, Ürdün ve İspanya'daki mekanları inceledi, ancak buralar estetik ve ekonomik kriterleri karşılamadı. Kaliforniya'daki Cougar Buttes çölü nihayetinde Tunus'u temsil etmek için seçildi. Üretim bütçesi, von Stauffenberg'in yaralanmalarını gerçekçi hale getirmek için görsel efektler sağlayacak şekilde ayarlandığından, yalnızca bilgisayar tarafından üretilen avcı uçakları için yeterli değildi. Singer bunun yerine savaş sırasında iki P-40 Warhawks kullandı. Like a Prayer (şarkı) "Like a Prayer", Amerikalı pop müzik sanatçısı Madonna'nın dördüncü stüdyo albümü Like a Prayer'dan çıkan ilk single'dır. Şarkı 28 Şubat 1989 yılında Sire Records tarafından piyasaya sürülmüştür. Madonna'nın genel olarak "power pop" türündeki bir şarkısı olan Like a Prayer, pop, dans, R&B, soul ve bunların arasında kilise korosunu bir araya getiren bir şarkı olmuştur. Like a Prayer; Like a Virgin ve Vogue gibi parçalarla birlikte Madonna'nın en iyi şarkılarından biri olarak kabul edilir ve 80'li yılların unutulmaz şarkılarından biri olarak anılmaktadır. Şarkı ABD Billboard Hot 100 listesine 1 numaradan giriş yapmış ve 3 hafta 1 numarada yer almıştır. Mart 1989'da İngiltere single listesine 2 numaradan giriş yapmış ve daha sonra 1 numarya yükselerek Paskalya'ya kadar 3 hafta zirvede kalmıştır. Like a Prayer aynı zamanda Madonna'nın 1990 tarihinde çıkan ve daha önceki albümlerindeki hit parçaların toplama albümü olan The Immaculate Collection için dans şarkısı olarak remixlendi. Remix, orijinal şarkının yerini tutatbilecek kadar büyük bir popülerlik sağladı. 2003'te, İngiliz "Q Magazine" dergisi Madonna'nın fanlarının oylarıyla oluşan "Tüm Zamanların En İyi 20 Madonna Şarkısı" listesinde Like a Prayer 1 numarada yer aldı. Şarkı aynı zamanda Rolling Stone'un "Tüm Zamanların En Büyük 500 Şarkısı" listesinde 300 numarada ve Blender Magazine'in "Doğduğunuzdan Beri Çıkan En İyi 500 Şarkı" listesinde 6 numarada yer aldı. Bu şarkının yasaklı videosunu daha önce Borderline, Like a Virgin, Material Girl ve La Isla Bonita videolarını yöneten Mary Lambert yönetti. Klip Hollywood, Kaliforniya'daki Raleigh Stüdyoları'nda çekilmiş ve Madonna'nın yanan haçların önünde dans ettiği sahneler San Pedro, Kaliforniya'da kayda alınmıştır. Video'nun genel özeti şöyledir; zenci bir adamın bir suçlu tarafından yaralanan beyaz bir kadına yardım eder. Ancak polisler tarafından kadını yaralayanın zenci adam olduğu sanılır. Bu olayın gerçek şahidi Madonna'dır. Madonna sonra bir kiliseye gider ve bu zenci adama benzeyen İsa'ya adamın serbest bırakılması için dualar eder. Video ilk olarak 3 Mart 1989'da MTV'de yayınlandı ve daha sonra 1989 MTV Video Müzik Ödüllerinde, "İzleyicinin Seçimi" ödülünü kazandı. Videonun yasaklanmasındaki sebepler konuda geçen olayların arasında, Madonna'nın zenci bir İsa'ya aşık olması ve ilişkiye girmesi, Madonna'nın stigmata (çarmıha gerilirken yapılan haç işareti) yapması ve yanan haçların önünde dans etmesi vardır. Klip yayınlanır yayınlanmaz Papa ve kiliseler ayaklandı. Papa, Madonna'ya bir kınama mektubu yazdı ve Madonna aforoz edildi. Tüm kritiklere rağmen video tüm zamanların en iyi videolarından biri haline geldi. Video, MTV'nin "Kuralları Yıkan 100 Video" geri sayımında zirvede yer aldı ve MTV'nin 25. yıldönümünde (1 Ağustos 2006) izleyiciler klibi "Tüm Zamanların En Aykırı Video"su seçti. Bunun üstüne video Rolling Stone'nun "100 En İyi Müzik Videosu" listesinde 20 numarada ve VH1'in "100 En Büyük Video" listesinde 2 numarada yer aldı. Ve de 27 Kasım 2007'de Fuse, "Like a Prayer"ı "Dünyayı Sarsan Videolar" listesinde 10 klibin içinde bir numaraya yerleştirdi. B. J. Thomas Billy Joe Thomas (d. 7 Ağustos 1942) Amerikalı şarkıcıdır. 1960'larda ve 1970'lerde yayınladığı hitlerle tanınmaktadır. Sanatçı, solo kariyerine başlamadan önce bir kilise korosunda bulunmuştur. Sanatçı daha sonra 1960'ların ortalarına doğru "The Triumphs" adlı grubunu kurmuş ve 1966 yılında grupla ilk albümleri ""I'm So Lonesome I Could Cry""ı çıkarmıştır. Kısa süre sonra B. J. Thomas, gruptan ayrılarak solo çalışmalara başlamış ve 1970'lerin en başarılı sanatçılarından olmuştur. Uzun yıllardan sonra Ekim 2007'de sanatçı yeni albümü "Love to Burn"ü çıkarmıştır. Durasıllı, Salihli Durasıllı, Manisa'nın Salihli ilçesine bağlı mahalle. E - 96, D - 300 karayolları üzerinde, Salihli'nin 12 km doğusunda bulunmaktadır. Gediz nehri ile Alaşehir çayı'nın birleşerek oluşturduğu Salihli Ovası'nın doğu kesiminde, Üşümen Dağı'nın ovaya doğru %5-10 meyille açılan bir kesimine kurulmuştur. Doğusunda Mersinli, Derbent kasabaları ve İğdecik, Akören köyleri, kuzeyinde Adala kasabası ve Dombaylı mahallesi, batısında Salihli ilçesi, Taytan kasabası ve Karaoğlanlı mahallesi, güneyinde Yeşilova, Beylikli ve Torunlu köyleri bulunmaktadır. Kasaba, Osmanlı-Akkoyunlu savaşı'nın (1473 dolayları) sonunda Manisa'da okuyup büyüyen ve devlet yönetimini Manisa'da öğrenen Fatih Sultan Mehmet'in Akkoyunlu Devleti'nde yaşayan Türkmenleri bu bölgeye yerleştirmesiyle kurulmuştur. 2014 yılında ise Salihli'nin Mahallesi olmuştur Arazi ziraate elverişli olup, halkın %80'i tarımla uğraşmaktadır. Arazilerin büyük bir bölümünde Adala regülatöründen gelen sol sahil sulama kanalı ile sulu tarım yapılmaktadır. Yörede en çok üzüm, pamuk, buğday, arpa, mısır, nohut, domates, kavun, karpuz gibi ürünler yetiştirilmektedir. Son yıllarda kırsal arazilerde zeytin yetiştiriciliği de artmıştır. Durasıllı Organize Sanayi Bölgesi'nde 4 tuğla fabrikası (daha önce 8), 2 tuz fabrikası, 1 palamut ve 1 yem fabrikası bulunmaktadır. Durasıllı'nın bu denli gelişmesinde Demirköprü Barajı'nın ve İzmir-Ankara yolunun açılmasının önemi büyüktür. Ayrıca yörede birçok cafe, lokanta, kıraathane ve 3 tane cami vardır. 1980 yılı genel nüfus sayımından sonra nüfusunun 3000'e ulaşması nedeni ile belediye statüsüne geçerek, 1981 yılında yapılan yerel halk oylaması ile belediye kurulmasına karar verilmiştir. 2007 nüfus sayımına göre yörenin nüfusu 2386'sı erkek, 2401'i bayan olmak üzere toplam 4787 kişidir. Yöreden dışarıya göç de verilmektedir Yörede 1 ilköğretim okulu (Mimar Sinan İlköğretim Okulu),1 lise (Kemal Ural Anadolu Lisesi) Zübeyde Hanım Anaokulu ve Celal Bayar Üniversitesi'nin meslek yüksekokulu bulunmaktadır. Severina Vučković Severina Vučković (d. 21 Nisan 1972, Split), Hırvat şarkıcı ve oyuncudur. 2006 Eurovision Şarkı Yarışması'na Hırvatistan adına "Moja štikla" adlı şarkıyla katılıp 56 puanla 12 olmuştur. Snow Darrin O'Brien veya bilinen adıyla Snow, (d. 30 Ekim 1969) Kanadalı reggae şarkıcısıdır. Sanatçı daha çok 1993 yılında çıkardığı ilk albümü "12 Inches of Snow" ve ilk teklisi "Informer" ile tanınmaktadır. Toronto'da doğan ve 16 yaşında Ajax'a taşınan O'Brien, burada Jamaika asıllı DJ Marvin Prince tarafından keşfedildi. Bu sıralarda SNOW ("Super Notorious Outrageous Whiteboy" = "Süper Kötü Ünlü Ahlaksız Beyaz Çocuk") adını aldı. Marvin Prince, O'Brien'i daha sonra New York'a götürmüş ve MC Shan ile tanıştırmıştır. İlk albümü için çalışmaya başlayan grup, 1993'te albümün yayınlanmasından kısa süre önce "Informer" adlı hiti yayınlamış ve şarkı ABD listelerinde haftalarca 1 numarada kalmıştır. Bu büyük başarının ardından bir daha aynı başarıyı elde edemeyen Snow, diğer albümleri satmadıği için 2002'den sonra albüm çıkarmamıştır. Dan Donegan Dan Donegan (d .1 Ağustos 1968) ünlü Amerikalı nu metal ve hard rock grubu Disturbed grubunun gitarististidir. Donegan başta "Vandal" adlı bir grup kurmuş, 1996 yılında Disturbed grubunun kurucu üyesi olarak gitarist olarak işe başlamıştır. Donegan'ın Maya adlında bir kızı ve Justin adına bir oğlu bulunmaktadır. "The Sickness" (2000) "Believe" (2002) "Ten Thousand Fists" (2005) "Indestructible" (2008) "Asylum" (2010) SOS (Rihanna şarkısı) "SOS", diğer adıyla "S.O.S. (Rescue Me)", Evan "Kidd" Bogart, Ed Cobb ve J. R. Rotem tarafından pop şarkıcısı Rihanna'nın ikinci stüdyo albümü "A Girl Like Me" için yazılan şarkıdır. "SOS", albümün ilk teklisi olarak yayımlanmış ve Amerika Birleşik Devletleri ve Avustralya'da 1 numara olmuştur. Almanya, Birleşik Krallık ve Kanada listelerinde ilk beşe girebilmiştir. KÄ±rkbulak, Refahiye Kırkbulak, Erzincan ilinin Refahiye ilçesine bağlı bir köydür. Köyün eski adı, 1922 yılı kayıtlarında Xoropul olup, Ermenice'de "Horopul" sözcüğü "çukurviran" anlamına gelmektedir. Köyün etrafındaki kaynak sularının çok olması sebebi ile köyün adı sonradan "Kırkbulak" olarak değiştirilmiştir. 1896 tarihli kayıtlarda erkek nüfusun tespiti için yapılan sayımda; Gülensu nahiyesine bağlı sadece Hristiyanların yaşadığı Horopul köyünde, 37 hanede 292 erkek nüfus bulunmaktaydı. Köy, Erzincan il merkezine 92 km, Refahiye ilçe merkezine 23 km uzaklıktadır. Köy, Doğu Anadolu Bölgesi sınırları içerisinde kalmaktadır. 1934 Fransa Bisiklet Turu 1934 Fransa Bisiklet Turu 1934 yılı 3 Temmuz-29 Temmuz tarihlerinde yapılan 28nci Fransa Bisiklet Turu'dur. Toplam 4.363 km üzerinde 23 etap içeren turda, hız ortalaması 30,360 km/saatti. Tur, daha önce 1931 Fransa Bisiklet Turu'nu kazanmış olan Antonin Magne tarafından kazanıldı. Fransız takımı tüm yarış boyunca "Sarı mayo" ya sahip olmasından ve etapların çoğunu kazanmasından dolayı yarışlara hakim durumdaydı. 21nci etap, Fransa Bisiklet Turu'nda ilk defa iki kısma bölündü. İkinci kısım bireysel zaman mücadelesiydi. A : Abbandono durante la tappa(Etap iÃ§inde terk). Mike Wengren Mike Wengren (d .3 Eylül 1971) ünlü Amerikalı nu metal ve hard rock grubu Disturbed grubunun bateristidir. Wengren, Drum! adlı derginin kapağı olmasıyla da bilinmektedir. Sanatçı, bir söyleminde Mötley Crüe'dan Tommy Lee, Metallica'dan Lars Ulrich, Slayer'dan Dave Lombardo, Pantera'dan Vinnie Paul, Judas Priest'ten Scott Travis, Testament'ten Racer X onun örnek aldığı meslekdaşlarıdır. "The Sickness" (2000) "Believe" (2002) "Ten Thousand Fists" (2005) "Indestructible" (2008) "Asylum" (2010) Unfaithful (şarkı) "Unfaithful", Ne-Yo, Tor Erik Hermansen ve Mikkel S. Eriksen tarafından pop şarkıcısı Rihanna'nın ikinci stüdyo albümü "A Girl Like Me" için yazılan şarkıdır. Yapımcılığını Norveçli ikili Stargate üstlenmiştir. "Unfaithful", "Billboard" Hot 100 listesinde Temmuz 2006'da 6 numara olmuÅŸtur. "Unfaithful", tekli olarak Avustralya ve Birleşik Krallık'ta 17 Temmuz 2006'da yayımlanmıştır. Şarkı, İngiltere listesine 16 numaradan girmiş ve sonraki hafta CD tekli olarak piyasaya sunulmasıyla 2 numaraya yükselmiştir. Böylece Rihanna'nın Birleşik Krallık'ta ilk ikiye giren üçüncü şarkısı olmuştur. "Unfaithful", aynı gün Avustralya listesine 2 numaradan giriş yapmıştır. Avrupa listesinde 1 numara olmuş ve birkaç hafta ilk üçteki yerini korumuştur. Birleşmiş Milletler listesine 40 numaradan girmiş, 4 numaraya yükselmiş ve 29 hafta boyunca listede kalmıştır. ABD'de 4,507,000 adetlik bir satış rakamına ulaşmıştır. Miguel Ángel Moratinos Miguel Ángel Moratinos Cuyaubé (doğum: 8 Haziran 1951, Madrid) İspanyol diplomat ve politikacı. Sosyalist İşçi Partisi'nin ve Córdoba'yı temsil ettiği kongrenin üyesi. Bakan Moratinos, Madrid Üniversitesi Hukuk ve Politik Bilimler bölümünden mezun olmuştur. Bundan sonra da kariyerine Yugoslavya ve Fas'taki İspanyol konsolosluklarında genç bir diplomat olarak başladı . 1996 ve 2003 yılları arasında Orta Doğu barış görüşmeleri için Avrupa Birliği özel temsilciliği görevini yerine getirdi. 2007 yılında ise Avrupa Güvenlik ve İşbirliği Teşkilatı'na başkanlık etti. 18 Nisan 2004 tarihinden beri Zapatero'nun hükümetinde dışişleri bakanlığı görevini yürütmektedir. Türkiye'nin Avrupa Birliği üyeliğini destekleyen Moratinos, Türkiye`nin Avrupa Birliği'ne girmesi için "karışık olan müzakere sürecini aşmak zorunda olduğunu" söyledi. Ayrıca Kıbrıs Cumhuriyeti'nin AB'ye üyeliğine sevindiğini söyleyen Moratinos, adada çözümü arzu ettiğini belirtmiştir. 7 Ocak 2019 tarihi itibarıyla Medeniyetler İttifakı Yüksek Temsilcisidir. Asteriks Olimpiyat OyunlarÄ±'nda Asteriks Olimpiyat Oyunları'nda (), Frédéric Forestier ve Thomas Langmann tarafından yönetilmiş 2008 yılı yapımı sinema filmi. Genç ve korkusuz Galyalı Mecnuniks, Yunan prensesi Irina’ya aşık olur. Asteriks ve Oburiks’in yardımıyla, olimpiyat oyunlarını ve başta da Irina’nın kalbini kazanabilmek için Yunanistan’a gelir.Hikayenin geri kalanı Asteriks Olimpiyatlarda albümünden uyarlamıştır. 1939 Fransa Bisiklet Turu 1939 Fransa Bisiklet Turu 1939 yılı 10 Temmuz-30 Temmuz tarihlerinde yapılan 33ncü Fransa Bisiklet Turu'dur. Toplam 4.224 km mesafeli turda ortalama hız 31,986 km/saatti. Avrupa'da halihazırda kin ve düşmanlığın olduğu II. Dünya Savaşı arifesinde yapılan bir turdu. İtalya, Almanya ve İspanya yarışa takım gödermeyeceklerini ilan ettiler. Bu nedenle 1938 Fransa Bisiklet Turu şampiyonu İtalyan Gino Bartali unvanını korumak için yarışamayacaktı. Boşlukları doldurmak için Belçika iki takım, Fransa' da beş takım göderdiler. Bu sekiz yıl sonraki 1947 Fransa Bisiklet Turu'na kadar son tur olacaktı. Etaplar * bireysel zaman yarışları. Taner Akyol Taner Akyol, (d. 1977 Bursa) Klasik Batı müziği ve Anadolu halk müziği sanatçısı. Ailesi Tunceli'lidir. 4 yaşında Almanya'ya giden Akyol, ilk kez bağlama ile Almanya'da dayısı sayesinde tanıştı. 8 yaşında yeniden Türkiye'ye döndü. Bursa'da ilkokula giderken bağlama dersleri aldı. Ortaokul son sınıfta okurken Uludağ Üniversitesi Halk Müziği Korosu'nda profesyonel saz sanatçısı olarak çalmaya başladı. Daha sonra Bursa Anadolu Güzel Sanatlar Lisesi müzik bölümü sınavlarını kazanır. Burada ana sanat dalı keman olmak üzere 4 yıl okur. Ardından Almanya'ya giderek, iki yıllık bir hazırlık sürecinden sonra 1997-1998 okul döneminde Berlin Hans Eissler Müzik Akademisi'nin bestecilik dalında açtığı sınava girdi ve o yıl bu sınavı kazan tek kişi olarak okula başladı. Prof. Kyburz'dan kompozisyon dersleri aldı. Aynı yıl "Brandenburgischen Colloquium für Neue Musik" okulunda kompozisyon derslerine katıldı. 5 yıl süren eğitimi boyunca birçok beste yarışmasına katılarak ödüller kazandı. 2003 yılında Hans Eissler Müzik Akademisi'nden mezun olduktan sonra Berlin Güzel Sanatlar Akademisi'nde (UDK); Prof. Zimmermann'ın öğrencisi olarak "Usta Öğrenci" (Almanca: meister schüler) bestecilik eğitimi aldı. Aldığı eğitim açısından bakıldığında uzmanlık alanı bestecilik, keman ve piyanodur. 1998 yılında Musica Vitale Berlin (uluslararası genç solistler) yarışmasında bağlama ile en iyi solist ödülü, 1999'da Hans-Eissler bestecilik ödülü aldı. 2000 yılında Berlin'de çok kültürlü "Cornocopia" adlı bir orkestra kurdu. 2002 yılında "Jugend musiziert/gençler müzik yapıyor" adlı yarışmanın bağlama bölümünde jüri üyeliği yaptı. 2007 yılında Brandenburg Çağdaş Müzik Vakfı'nın açmış olduğu uluslararası bestecilik yarışmasında bağlama ve oda orkestrası için yazdığı eseri ödül aldı. 2003 yılında TA3 (Taner Akyol Trio) adlı bir caz triosu kurdu. Taner Akyol Trio; Taner Akyol (bağlama), Antonis Anissegos (piyano) ve David Kuckhermann'dan (perküsyon) oluşmaktadır. 2004 yılından bu yana Berlin/Kreuzberg'de, "TA Musikatelier" adlı müzik atölyesinin sahibi ve yöneticisidir. Evli ve üç çocuk babası Taner Akyol çalışmalarını Berlin'de sürdürmektedir. Aaron Ramsey Aaron James Ramsey (d. 26 Aralık 1990, Caerphilly) şu an Juventus'da forma giyen Galli futbolcudur. Ramsey ilk olarak Galler'deki bir turnuvada Newcastle United takıma karşı forma giyerken Cardiff City tarafından keşfedilmiştir.Aynı zamanda St Helens RFC genç takımında Amerikan futbolu oynuyordu.Okul yılları sırasında genç takıma katıldıktan sonra 2006-2007 yılında Cardiff City A takımında forma giymeye başladı.İlk golünü Hull City`ye attığında(28 Nisan 2007) henüz 16 yaşındaydı ve A takıma geçeli 124 gün olmuştu. 2007-2008 sezonu başlamadan önce Everton tarafından 200.000 euro transfer teklifini yapmasına rağmen kariyerini Cardiff City`de devam etirmiştir. 10 Haziran 2008 tarihinde 200.000 euro`ya Cardiff takımından Arsenal takımına transfer oldu.Arsenal`da Mathieu Flamini`den boşalan 16 numaralı aldı. Şu anda 8 numaralı formayı giyiyor. 2018-19 sezonundan itibaren Juventus forması giyecek. Ramsey Arsenal`daki en büyük başarısı UEFA Şampiyonlar Ligi`de forma giymesidir. Şampiyonlar liginde toplam 8 golü bulunmaktadır. Şampiyonlar liginde gol atan en genç futbolcudur. 27 Şubat 2010 günü Stoke City ile yapılan maçta ayağı kırılmıştır. Geçtiğimiz hafta Manchester United ile oynanan maçta oyuna sonradan dahil olarak uzun bir aradan sonra Arsenal formasını giymiştir. 11 Şubat 2019 tarihinde Serie A takımlardan Juventus ile 2023'e kadar haftalık 400 bin Sterlin'e transfer oldu. Amsterdam TurnuvasÄ±: 2008 GÃ¼rlek, Gediz Gürlek, Gediz 'e yaklaşık olarak 10 km mesafe de bulunan şirin bir beldedir. Tam olarak ne zaman kurulduğu bilinmemekle birlikte yaklaşık olarak 300 yıl önceye kadar uzanan bir geçmişi olduğu tahmin edilmektedir. Caetano Veloso Caetano Emanuel Viana Teles Veloso, ya da bilindik ismiyle Caetano Veloso (d. 7 Ağustos 1942) Brezilyalı besteci, şarkıcı, gitarist, yazar ve siyasal aktivist. Yüzyılın en iyi şarkı sözü yazarlarından birisi olarak tanınmış ve Brezilya'nın Bob Dylan'ı sayılmıştır. Veloso en çok, Brezilya askeri diktatörlüğünün başlangıç yıllarında tiyatro, şiir ve 1960'ların müziğini kuşatan Brezilya müzik hareketi "Tropicalismo” akımına katkılarıyla tanınmıştır. Veloso, Brezilya’nın kuzeydoğu bölgesinde bulunan Bahia eyaletinde dünyaya geldi. Fakat daha sonra 1960 yılı ortalarında üniversite eğitimi aldığı Rio de Janeiro eyaletine taşındı. Rio de Janeiro’ya taşındıktan sonra bir müzik yarışmasını kazandı ve ilk plak anlaşmasını imzaladı. Bu süreç içerisinde kız kardeşi Maria Bethania’nında bulunduğu bir grup müzisyenle birlikte Tropicalismo akımının kurucularından birisi oldu. Ancak Brezilya hükümeti Veloso’nun müziğini ve siyasal üslübunu sakıncalı buldu ve bir diğer müzisyen Gilberto Gil'le beraber 1969 yılında tutuklandılar. İki müzisyen daha sonra Brezilya’yı terkedip Londra’ya yerleşseler de 1972 yılında geri döndüler. Veloso, vatanına geri döndükten sonra kayıt ve konserlerine başladı ve 1980 ve 1990'lı yıllarda Brezilya dışındaki ülkelerde de popüler olmaya başladı. Şimdiye kadar beş adet Latin Müzik ve Sahne Sanatları Ödülü'nü kazandı. 2004 yılında “A Foreign Sound ” adlı ilk ingilizce albümünü kaydetti. Albüm pek çok Amerikan standardını içerisinde barındırmaktadır. Veloso, José Teles Veloso ve Claudionor Viana Teles Veloso’nun yedi çocuğundan beşincisi olarak Bahia’ya bağlı Santo Amaro da Purificação’da dünyaya geldi. Çocukluk yılları sanatsal uğraşıların fazlaca tesiri altında geçti. Bir çocuk olarak hem edebiyata hem de film yapımına karşı ilgisi vardı ancak özellikle müziğe odaklandı.Bossa Nova’nın müziksel biçimi ve onun öne çıkan ilk temsilcilerinden birisi olan João Gilberto, Veloso'nun müziğini etkileyen başlıca aktörlerdir. Veloso, Gilberto’yu ilk olarak 17 yaşındayken dinledi ve müzisyeni “müzik ilahı” olarak tanımladı. Gilberto’nun geleneksel Brezilya müziğine olan “göz alıcı” katkısının ve gelecekteki yeniliklere açtığı yolun farkına vardı.Veloso, Gilberto’nun yaşadığı, Afro-Brezilya kültür ve müziğinin merkezi olan Bahia’nın liman şehri Salvador’a taşındı. Müzisyen olan kız kardeşi Maria Bethânia ile beraber 1965 yılında tekrar Rio de Janeiro’ya taşındı. Taşındıktan kısa bir süre sonra “Um Dia” adlı bestesiyle katıldığı bir şarkı sözü yarışmasını kazandı ve Philips Records adlı müzik şirketiyle anlaşma imzaladı. 1967 yılının başlarında, Bethânia, Gilberto Gil, Gal Costa, Tom Zé ve Os Mutantes’in içinde bulunduğu grupla beraber Brezilya popüler müziği, rock'n roll ve avangard müziğini aynı potada eriten Tropicalismo akımını geliştirdi. Veloso, sağ görüşlü Brezilya askeri hükümetinin şiddetle karşı çıktığı bu akımı bir “başkaldırı” olarak değil sadece farklı olma isteği olarak tanımladı. Ayrıca sol görüşlü üniversite öğrencileri de, geleneksel Brezilya müziğini özellikle Amerikalı ve diğer kültürlerin müziklerinden etkilenerek ticari bir hale getirdiği için Tropicalismo akımını kınadılar. Tropicalismo, geleneksel eleştirmenlerce tartışmalı olsa da, eklektik bir biçimde müzik yapımı için “Popüler Brezilya Müziği”ne yeni öğeler sundu. Veloso, Bahia Üniversitesi’nde felsefe eğitimi gördü. Bu eğitimi hem sanatsal ifade biçimini hem de hayat görüşünü etkiledi. Jean-Paul Sartre ve Martin Heidegger etkilendiği felsefecilerdendi. Veloso'nun sol siyasi duruşu ona 1985 yılına kadar hüküm süren Brezilya askeri diktatörlüğünün düşmanlığını kazandırdı. Şarkıları sık sık sansürlendi ve bazıları yasaklandı. Veloso ve Gil 1969 yılında birkaç ay hapis yattılar ve ülkeden sürgün edildiler. Hükümetin bu tepkisini; “Bizi herhangi bir şarkıdan veya söylediğimiz belirli bir söz yüzünden hapsetmediler. Olasılıkla biz onları Tropicália ‘nın kültürel sıradışılığı ile hapsettik" biçiminde tanımladı. Federal polis ikiliyi gözaltına alıp bilinmeyen bir yere gönderdi. Nihayetinde, Veloso ve Gil sürgün hayatlarını İngiltere'nin Londra şehrinde geçirdiler. Caetano'ya Londra'daki hayatı sorulduğunda, "Londra karanlıktı ve kendimi benliğimden çok uzakta hissediyordum” diye yanıtladı. İkili buna rağmen Londra’da müziklerini geliştirdiler ve prodüktör Ralph Mace tarafından beraber çalışma teklifi aldılar. Veloso’nun eserleri, 1972'de ülkesine geri dönmesiyle beraber sadece uluslararası türlerin birleşmesi olarak değil aynı zamanda Brezilya folku ve ritimlerinin de sık sık birleşmesi olarak tanımlandı. 1980'li yıllarda popülaritesi bilhassa İsrail, Yunanistan, Portekiz, Fransa ve Afrika başta olmak üzere Brezilya dışına da taştı. Kayıtlarının Amerika Birleşik Devletleri’nde yayınlanması daha da geniş dinleyici kitlesine ulaşmasına yardım etti. Veloso ve Gilberto Gil, 1993 yılında Tropicalismo’nun 25. yılı anısına Tropicalia 2 adlı albümü yayınladılar. Bu süreçte, özellikle ”Haiti” adlı şarkı, Haiti ve Brezilya’daki sosyopolitik meselelere ilişkin güçlü ifadeler içerdiği için dikkat çekti. Şarkının içeriği ırkçılık, yoksulluk, evsizlik ve AIDS gibi sorunları adres gösteriyordu. 2004 yılı itibarıyla, Michelangelo Antonioni’nin Eros’u, Pedro Almodóvar’ın Konuş Onunla’sı ve Frida adlı filmlerin müziklerini de içeren 50'den fazla albümüyle en değerli ve üretken uluslararası pop yıldızları arasında gösteriliyordu. Veloso, 2002 yılında, müzik hayatında geçirdiği ilk yılları ve Tropicalismo akımını anlattığı "” adlı kitabını yayınladı. SarÄ± sayfalar Sarı sayfalar işletmelerin telefonlarının kayıtlı bulunduğu telefon rehberi. Rehberin sarı sayfalara basılması nedeniyle bu isimle anılmakla birlikte; işletmeler genelde alfabetik sıralamadan ziyade işletme kategorisine göre sıralanmaktadır. Bunun yanında sar sayfalara reklam da verilebilmektedir. Sarı sayfaları ismi ve yaklaşımının ilk kullanımı 1883'lü yıllara dayanmakla beraber; o yıllarda ABD'nin Cheyenne şehrinde, telefon rehberi düzenleyen bir firmanın beyaz renkli sayfa kullanmaktan ziyade sarı renkli sayfa kullanması sonucu ortaya çıkmıştır. 1886 yılında ilk resmi sarı sayfa rehberi Reuben H. Donnelley tarafından yayımlandı. Günümüzde "sarı sayfalar" ismi dünya genelinde kullanılmaktadır. Ayrıca çevrim içi sarı sayfalar hizmeti veren "yellowpages.xx" adres formatlı servisler 75 ülkede mevcuttur. Trafik (film, 1971) Trafik ("Fransızca özgün adı: Trafic") 1971 Fransa İtalya ortak yapımı komedi filmidir. Jacques Tati'nin yazıp yönettiği ve kurgusunu da yaptığı filmin başrollerinde Maria Kimberly ve Tati birlikte oynamışlardır. 1907-1982 yılları arasında yaşamış Rus asıllı Fransız yönetmen Jacques Tati (Asıl adı Jacques Tatischeff) aynı zamanda bir aktör, senaryo yazarı ve yapımcıdır ve kendi filmlerinin çoğunda oynamış, senaryosunu yazıp yapımcılığını da üstenmiştir. Yönetmenin sondan bir önceki filmi olan "Trafic" te bir Fransız otomobil fabrikasının tasarımcısı olan Bay Hulot'nun (Jacques Tati) kendi tasarımı olan arabayı Hollanda'nın Amsterdam şehrinde açılacak otomobil fuarına yetiştirmek üzere teknik ekibi ve havalı halkla ilişkiler müdürü (Maria Kimberly) ile birlikte Paris'ten kafile halinde yola çıkmaları ve yolda akla gelebilecek her türlü aksilikle karşılaşmaları anlatılmaktadır. Bu filmde de yine Tati'nin birçok filminde gözüken ünlü başkarakteri "Bay Hulot" vardır. Uzun boylu ve şapşal yürüyüşlü Bay Hulot üstünden hiç çıkarmadığı trençkotu, fötr şapkası, ayak bileklerinin üzerinde kalan dar paça pantolonu, şemsiyesi ve piposu ile çevresinden farklı bir tiptir. Eksantrik bir karakter olan Hulot eski kafalı, saf, hafif kaçık ama iyi niyetli ve içtendir. Naif yapısı, hümanist kişiliği ve çevresine yardım etmeye çalışırken yaptığı sakarlıklar bazen Charles Chaplin'i bazen de Buster Keaton'ı anımsatır. Bay Hulot diğer Tati filmlerinde olduğu gibi Trafic'te de geleneksel ahlak değerlerinin oluşturduğu yaşam tarzı ile tüketim toplumunun ortaya çıkardığı kargaşa ve koşuşturma arasındaki çelişkiyi vurgular. Makineleşmenin getirdiği yabancılaşmaya dikkati çekerken bireyle makineleşmiş toplum arasındaki çatışmayı ön plana çıkararak hicveder. Bunu yaparken de çok yalın bir anlatıma başvurur. Bu açıdan film bir bakıma Charles Chaplin'in 1936 tarihli Asri Zamanlar ("Modern Times", 1936) filmini andırır. "Trafic" Jacques Tati'nin "Bay Hulot" olarak gözüktüğü son filmidir. Bundan sonra bir film daha yapıp hayata veda edecektir. Bay Hulot (Jacques Tati), Paris'te kurulu hayâli "Altra" otomobil şirketinin tasarımcısıdır. Tuhaf bir giyim tarzı olan, sarsak yürüyüşlü bu eksantrik adamın aynı zamanda uçuk fikirleri de vardır. Çalıştığı fabrikada son olarak üzerinde çalıştığı yeni kamp otomobilini henüz bitirmiştir. Bu otomobilde birçok ilginç tasarım bulunmaktadır, ancak zekice tasarlanmış gibi gözüken bu aksesuarlar pratik olmaktan çok uzak, ipe sapa gelmez ıvır zıvırlardır, hattâ komik durmaktadırlar. Örneğin otomobilin içinde bir duş fıskıyesi, televizyon ve şişme yataklar vardır. Motor ızgarası açıldığı zaman bir mangal olabilmektedir. Ayrıca arabanın kornası çabucak bir elektrikli tıraş makinesine dönüşebilmekte ve park halindeyken araba uzayabilmektedir. Bu araba bir bakıma Tati'nin "Amcam" ("Mon oncle", 1958) filmindeki kitsch ev ""Villa Arpel""in başka bir versiyonudur. Şirket Hollanda'nın Amsterdam şehrinde kurulacak önemli bir otomobil fuarına Hulot'nun bu tasarımıyla katılmaya karar verir. Zaman kısıtlıdır ve kısa süre içinde açılacak olan fuara yetişebilmek için Hulot, teknik ekibi ve havalı halkla ilişkiler müdürü Maria'yla (Maria Kimberly) birlikte alelacele yola koyulurlar. Araba ve diğer bazı aksesuarlar bir kamyona yüklenir, Hulot da Maria'nın üstü açık spor arabasına biner ve konvoy halinde Amsterdam'a doğru yol almaya başlarlar. Yol boyunca akla gelebilecek her türlü aksilikle karşılaşırlar: Patlak lastikler, trafik sıkışıklıkları, kazalar, motor arızaları, polislerle başlarının derde girmesi vb. Jacques Tati filmine ""Traffic"" değil de yazılış farkıyla ""Trafic"" adını vermişti. "Ulaşım yollarının yayalar ve her türlü taşıt tarafından kullanılması, seyrüsefer" anlamına gelen ve birçok dilde benzer yazılışları olan, Türkçeye de ""Trafik"" olarak geçen İngilizce kökenli sözcük, bu dile de İtalyanca "ticaret yapmak" anlamına gelen ""trafficare"" sözcüğünden girmiş ancak günümüz Fransızcasında ""Traffic"" şeklinde kullanılmaktadır. Tati'nin Fransızca olan ""Traffic"" ya da eş anlamlısı ""la circulation"" sözcükleri yerine ""Trafic"" adını tercih etmesinin özel bir anlamı vardı. II. Dünya Savaşı sonrasında Fransa'da hemen her alanda Amerikan kültürünün baskın etkileri hissedilebiliyordu. Yaşam tarzı ve gündelik dilde de bu etkiyi görmek mümkündü. Fransa'da o günlerde gündelik yaşam içerisinde İngilizce sözcüklerin kullanılması önüne geçilemeyen bir moda haline gelmişti. Halk arasında "" adı verilen İngilizce ve Fransızcanın karışımından oluşmuş yapay bir dil de konuşulur olmuştu. Filmde, 1970'li yıllarda hızla Amerikan tarzı tüketim alışkanlıkları edinen Fransızların çılgınlık düzeyine varan araba kültürü teması işleniyordu. Bu temaya vurgu yapabilmek için Tati filmine daha çok "mal alışverişi" anlamını çağrıştıran "Trafic" adını vermeyi uygun bulmuştu. Tati bir önceki filmi Oyun Vakti'nde de ("Playtime", 1967) bu kozmopolit dili hicvetmişti. We Ride "We Ride", Tor Erik Hermansen, Mikkel S. Eriksen ve Makeba Riddick tarafından pop şarkıcısı Rihanna'nın ikinci stüdyo albümü "A Girl Like Me" için yazılan şarkıdır. Şarkı, Yeni Zelanda'da ilk on, Birleşik Krallık'ta ilk yirmiye girmiştir. Şarkının videoklibi Anthony Mandler yönetmenliğinde Miami'de çekilmiştir. Kanada gösterimi MuchMusic'de 18 Eylül'de ve ABD gösterimi MTV kanalındaki "Total Request Live" programında 20 Eylül'de gerçekleştirilmiştir. Video, "Total Request Live" listesine 25 Eylül'de 9 numaradan girmiştir. Rod Stewart Roderick David Stewart (10 Ocak 1945, Londra), İngiliz poprock ve blues-rock sanatçısıdır. Londra'da doğup büyümüş, İskoç ve İngiliz kökenlidir. Stewart, dünya çapında 100 milyondan fazla plak satmış, tüm zamanların en çok satan müzik sanatçılarından biridir. Sanatçı zirvedeki sanat hayatına "The Jeff Beck Group" adlı grubu ile başlamıştır, daha sonra solo kariyerine 1969'daki ilk albümü "An Old