Andrea Ferrante tarafından bir konçerto yazılmıştır. Ensemble Feverish Music Uluslararası Kültür Ajansı, 2012 yılında Türkiye’de bir ilk olarak gerçekleşen “Klasik Müzik Enstrümanları Konuşuyor” projesinde, proje ortağı olarak yer aldı. Bu projenin amacı, yabancı ve Türk bestecilerin eserlerinden oluşan oda müziği konserleri ile ilköğretim öğrencilerine klasik müzik sevgisi kazandırılarak klasik müzik enstrümanlarının tanıtılmasını sağlamak, geleceğin sanatçıları olabilecek çocuklarda farkındalık yaratarak yeteneklerinin ortaya çıkmasına yardımcı olmaktı. İzmir’in Bayraklı ilçesinde yer alan on adet ilköğretim okulunda gerçekleşen bu projede Zafer Yümlü, öğrencilere “Çoksesli müzik nedir? Klasik müzik enstrümanlarını tanıyalım” isimli seminer sunumu gerçekleştirdi. Sanatçı, 2013 yılında da Avusturya’nın Dorbirn şehrinde düzenlenen “Dornbirn International Horntage 2013” etkinliğine konuk sanatçı olarak katılmıştır. Bu etkinlikte, sanatçının kendi düzenlemelerinin yer aldığı “Dört Korno için Anadolu Ezgileri” adlı kitabından eserler seslendirilmiştir. Sanatçı, aynı yıl Türkiye'nin ilk korno dörtlüsü olan Anatolia Horn Quartet'i kurdu. Türkiye’nin ilk brass festivali olan “1.Uluslararası Menderes Brass Festivali”de 2014 yılında İzmir’in Menderes ilçesinde Zafer Yümlü tarafından gerçekleştirilmiştir. 2 Aralık 2015 tarihinde ise Türkiye ve İzmir’de ilk defa Ensemble Feverish Music Uluslararası Kültür Ajansı organizasyonuyla engellilerin neler yapabileceğine dikkat çekmek amacı ile bir konser gerçekleştirilmiştir. Bu konserde, doğuştan kolları olmayıp ayakları ile korno çalan dünyanın tek engelli korno sanatçısı Felix Klieser ile Zafer Yümlü, Yaşar Üniversitesi Oda Orkestrası eşliğinde J.HAYDN’ın iki korno için konçertosunu seslendirmişlerdir. Şef Hakan Şensoy yönetiminde, Berlin Filarmoni Orkestrası solistlerinden Felix Klieser’in katılımı ile Yaşar Üniversitesi Konser Salonu’nda gerçekleştirilen bu konserin geliri, zihinsel engellilerin rehabilitasyonu için çaba harcayan bir derneğe kalmıştır. Halen genel koordinatörü olduğu “Ensemble Feverish Music Uluslararası Kültür Ajansı”nda konser çalışmalarını sürdüren sanatçı, çok sesli müziğin çeşitli branşlarında öğrenciler yetiştirmekte, dünya çapında sanatçıların katıldığı master class’lar düzenlemektedir. Dünya çapında pek çok sanatçı ve topluluğun Türkiye’deki temsilcisi olan Yümlü’nün, Almanya’da yayımlanmakta olan “Dört Korno için Anadolu Ezgileri” adlı bir kitabı bulunmaktadır. Sanatçının bu kitabı Mısır'daki İskenderiye kütüphanesi envanterine alınmıştır. Zafer Yümlü, çok sesli müzik alanında organize edilen birçok sayıda sempozyum ve seminere de konuk konuşmacı olarak katılmıştır. Yümlü’nün çeşitli internet sitelerinde ve yazılı basın organlarında çok sesli müzik alanında yayınlanan birçok makalesi ve bildirileri bulunmaktadır. Dwight Yoakam Dwight David Yoakam (d. 23 Ekim 1956, Kentucky), Amerikalı müzisyen, şarkı sözü yazarı ve oyuncu. İtalya'daki şehirler listesi Bu İtalya'daki şehirler listesi nüfusu 50.000 kışi üzerinde bulunan İtalyan komünlerini gösterir. Nüfus için kaynak en son İtalyan resmî nüfus istatistikleridir., İl merkezi olmayan komünler "yatık" olarak yazılmışlardır Özgür Düşünce ve Eğitim Hakları Derneği Özgür Düşünce ve Eğitim Hakları Derneği, kısaca Özgür-Der, 28 Şubat sürecinde gerçekleşen tasfiyelere karşı kuruldu. 1999 yılından bu yana İstanbul merkezli olarak, insan hakları ve özgürlükler alanında faaliyet göstermekte olan Özgür-Der, aynı adla anılan siyasal-toplumsal bir İslami harekettir. Özgür Der, başörtüsü yasağının yanı sıra F Tipi, işçi hakları vb. konular üzerine düzenlenen eylemliliklere katıldı, kampanyalar organize etti. Özgür-Der insan hakları alanındaki çalışmalarının yanında; baskı ve yasaklara karşı toplumsal muhalefetin üretilmesi, muhalif çabaların birbirleri ile irtibat ve diyalog kurmaları, toplumsal bir dönüşümün öncülüğünün yapılması amaçları ile siyasal, kültürel, akademik çalışmalar sürdürmektedir. Yeni Zelanda'daki ÅŸehirler listesi Yeni Zelanda'daki ÅŸehirler listesi: Yeni Zelanda, 1989 yerel yönetim reformları sonrasında "şehir" kavramını iki farklı anlamda kullanmaya başladı. 1989'dan önce, 20.000 'den fazla nüfusu olan yerler belediye meclisi tarafından bir şehir olarak deklare edilebilirdi. Meskûn alanın olduğu yer şehir sınırları olarak belirlenirdi. Bu nedenle şehir alan ile yerel yönetim sınırlarını belirlemek güçtü. 1989'da, Yeni Zelanda'da yerel yönetimlerin yapısı önemli ölçüde yeniden organize edildi. Şehirler ve bölgeler coğrafi olarak artık daha büyük olduğundan, şehirsel alan dışında kalan kırsal alan da kapsama alanına girdi. Bir zamanlar "şehir meclisi" tarafından idare edilen yerler belediye meclisi tarafından idare edilmeye başlandı. Serdar Tekebaşoğlu Serdar Tekebaşoğlu Türk (d. 1968, Hamburg), heykeltıraş. Eserlerinde yaşanmışlığın ve geleceğin belirsizliğini yalın ve şiirsel bir anlatımla ifade eden sanatçı porselen inceliğinde biçimlenen gizemli bedenlerde yeniden hayat bulan mitosları, doğaya ve doğanın güçlerine bağlılığı ile özdeşleştiriyor. İnsan bedeni üzerinde, malzemenin sağladığı olanaklarla kendi düş dünyasının sınırlarını zorlayan Serdar Tekebaşoğlu’nun eserlerinde hem malzemenin hem de heykelin kendi içindeki gelişimleri bir bütün olarak algılanıyor. Bitmemiş ya da uzuvları eksik heykeller tamamlama arzusu ile izleyenin düş dünyasını harekete geçiriyor. İnsan vücudunu ele alıp keyfince oynayan, deforme eden sanatçı, fantastik eklemeler olarak yorumlanan melek kanatları ile abartılı ama kendine has bir estetik anlayışı ortaya koyuyor. Boşluğa direnen kadın ve erkek heykelleriyle dikkat çeken sanatçının eserleri düşünceler arasında gelgitler yaşanmasına sebep oluyor. Katharine Hepburn Katharine Houghton Hepburn (12 Mayıs 1907 – 29 Haziran 2003), Amerikalı film, tiyatro ve televizyon sanatçısıydı. İnatçılığı, bağımsızlığı ve ruhlu kişiliğiyle tanınırdı. Hepburn'ün kariyeri, 60 yıldan fazla Hollywood başrol oyuncusu olarak yayılmıştır. İşi, screwball komedi diye tanımlanan komedi filmlerinden edebi dramlara kadar ulaştı ve dört Akademi Ödülü kazandı. Bu kimsenin sahip olmadığı bir rekordur. Hepburn'ün karakterleri genellikle gizli bir kırılganlığa sahip güçlü ve sofistike kadınlardı. Hepburn, Conneticut'ta zenginlik içinde büyüdü ve oyunculuğa Bryn Mawr College'da eğitim görürken başladı. Tiyatroda geçen dört yıldan sonra, Broadway oyunundan aldığı olumlu görüşler Hollywood'un dikkatini Hepburn'ün üzerine çekmesini sağladı. Film endüstrisindeki ilk yıllarında başarılar elde etti. Üçüncü filmi, Morning Glory (1933) ile ilk Akademi Ödülü'nü kazandı; fakat bunu ticari başarısızlıklar izledi. 1938'de "box office zehri" diye anılmaya başlandı. Hepburn zekice geri dönüşünü tasarladı. Önce RKO Radio Pictures ile olan sözleşmesini satın aldı, sonra The Philadelphia Story filminin haklarını elde etti. 1940'lı yıllarda, kariyerinin Spencer Tracy'yle olan ittifakına bağlı olarak Metro-Goldwyn-Mayer ile anlaşma yaptı. Tracy ile sahne ortaklığı 25 yıla yayıldı ve beraber dokuz film çektiler. Hepburn, düzenli olarak Shakespeare sahne prodüksiyonlarında rol alarak ve edebi rollerin hakkından gelerek hayatının sonraki yarısında kendisine meydan okudu. The African Queen (1951) filmindeki gibi orta yaşlı evlenmemiş kadınları canlandırdı ve kendine halkın benimsediği bir kişilik buldu. Guess Who's Coming to Dinner (1967), The Lion in Winter (1968), and On Golden Pond (1981) filmleriyle beraber üç Oscar daha kazandı. 1970'lerde televizyon filmlerinde görünmeye başladı. Yaşlılıkta işinde faal olarak kaldı, 1994'te 87 yaşında son sahne performansı sergiledi. Hareketsizlik ve hastalık döneminden sonra 2003 yılında 96 yaşında öldü. Hepburn, Hollywood şöhret makinesi olmaktan kaçındı ve kadınların toplumsal beklentilerine ayak uydurmayı reddetti. Açıksözlü, iddialı, atletikti ve moda olmadan önce pantolon giyerdi. Genç bir kadın iken bir kere evlendi; ama ondan sonra bağımsız bir biçimde yaşadı. Spencer Tracy ile olan 26 yıllık ilişki halktan saklandı. Geleneklere uymayan yaşam tarzı ve hayat verdiği bağımsız karakterleriyle Hepburn, 20. yüzyıl Amerika'sına "modern kadın" örneği oluşturmak için geldi ve kadınların algılamalarını değiştirmesine yardım etti. 1999'da American Film Institute tarafından Hollywood Efsanesi olarak adlandırıldı. Hepburn, altı çocuklu bir ailenin ikinci çocuğu olarak 12 Mayıs 1907 tarihinde, Hartford, Connecticut'ta doğdu. Ebeveynleri Thomas Norval Hepburn (1879–1962), Hartford Hastanesi'nde ürolog ve Katharine Martha Houghton (1878–1951) idi. İkisi de Amerika'daki sosyal değişim için savaştılar: Thomas Hepburn, zührevi hastalıklarla ilgili halkı eğiten New England Social Hygiene Association'ın kurulmasına yardım etti. Katharine Martha ise Connecticut Woman Suffrage Association'a (Kadınların Seçme Hakkı Derneği) başkanlık etti. Katherine Hepburn, çocukken annesinin "Kadınlar için Oylar" adlı mitinglerine birçok kez katılmıştır. Hepburn ailesinin çocukları, ifade özgürlüğünü icra etmeleri için yetiştirildi ve istedikleri her konuda düşünmeye ve tartışmaya yüreklendirildi. Ebeveynleri, Hepburn'ün karşılaştığı engellere karşı savaşmasını teşvik eden ilerici görüşlerinden dolayı çoğunluk tarafından eleştirildi. Hepburn, ta gençlik yıllarında beri "iki olağanüstü ebeveyn"in ürünü olduğunu fark ettiğini söylerdi. Tüm hayatı boyunca ailesine yakınlığı devam etti. Genç Hepburn, erkeklerinki gibi saçlarını kısacık kesmekten hoşlanan ve kendine Jimmy diyen erkeksi bir kızdı. Thomas Hepburn, çocuklarının akıllarını ve bedenlerini kullanmaları konusunda istekliydi ve onlara yüzmeyi, koşmayı, dalmayı, at sürmeyi, güreşmeyi; golf ve tenis oynamayı öğretti. Golf en büyük kızı için bir tutkuya dönüştü: her gün özel ders aldı ve Connecticut Young Women's Golf Championship'te yarı-finale çıkarak çok iyi yol katetti.Hepburn genç yaşlarından beri sinemanın hayranıydı ve her cumartesi gecesi sinemaya giderdi. 3 Nisan 1921'de, Greenwich Village'da arkadaşlarını ziyaret ederken Hepburn çok sevdiği büyük erkek kardeşi Tom'un cesedini buldu. Tom'un zahiri bir intihardan dolayı öldüğü biliniyordu. Bir çarşafı bir kirişin etrafına düğümleyerek kendini asmıştı. Hepburn ailesi bunun bir intihar olduğunu inkar etti ve Tom'un ölümünün kötüye giden bir deneyim olması gerektiğini öne sürdüler. Bu olay, genç Hepburn'ün huysuz ve çekingen olmasına ve insanlardan kuşku duymasına yol açtı. Diğer çocuklardan kaçındı, Kingswood-Oxford School'u bıraktı ve özel ders almaya başladı. Uzun yıllar boyunca Tom'un doğum gününü (8 Kasım) kendisininki olarak kullandı. "Me: Stories of My Life," ("Ben: Hayatımın Hikayeleri,") adlı otobiyografisinde gerçek doğum günü tarihini açıklamıştır. 1924'te Bryn Mawr College'ı kazandı. Daha önce orada okumuş olan annesini tatmin etmek için bu kuruma katıldı. Uzun yıllardır ilk kez bir okulda bulunuyordu ve utangaçtı, sınıf arkadaşlarıyla iyi geçinemiyordu. Hepburn oyunculuğa yönlendirildi; fakat üniversitedeki roller iyi notlara bağlıydı. Notları iyi olmadan önce, düzenli bir şekilde sahnede rol almaya başladı. Hepburn oyuncu olmaya karar vererek Bryn Mawr'ı bıraktı. Mezuniyetten sonraki gün Repertory tiyatrosunu başarılı bir şekilde yöneten Edwin H. Knopf ile tanışmak için Baltimore'a gitti. Knopf, Hepburn'ün hevesinden etkilendi ve "The Czarina" adlı prodüksiyonuna oyuncu olarak aldı. Oynadığı küçük rol için iyi eleştiriler aldı. Sonraki haftanın şovunda bir rol daha verildi; fakat burada Hepburn daha az başarılıydı. Tiz sesinden dolayı eleştirildi ve bu yüzden New York City'de ses eğitimi almak için Baltimore'dan ayrıldı. Knopf, New York'ta "The Big Pond" oyununu sahneye koymaya karar verdi ve Hepburn'ü başrol kadın oyuncu için yedek oyuncu olması için aradı. Açılıştan bir hafta önce, başrol oyuncusu kovuldu ve yerine Hepburn geçti. Açılış gecesinde, Hepburn geç geldi, cümlelerini karıştırdı, ayakları takıldı ve anlaşılabilir olmak için çok hızlı konuştu. Derhal kovuldu ve orijinal başrol oyuncusu yeniden işe alındı. Kararlı bir şekilde yapımcı Arthur Hopkins ile güç birliği yaptı ve "These Days" oyununda öğrenci kız rolünü kabul etti. Broadway sahnesine ilk çıkışı 12 Kasım 1928'de, Cort Theatre'da gerçekleşti; fakat oyun için yapılan eleştiriler kötüydü ve sekiz şovdan sonra kapandı. Hopkins, Hepburn'ü hızla Philip Barry'nin Holiday oyununda başrol için yedek oyuncu olarak aldı. Aralıkta, sadece iki hafta sonra, üniversiteden sevgilisi Ludlow Ogden Smith'le olan evliliğini bitirdi. Tiyatrodan ayrılmaya karar verdi; fakat işini özlemeye başladı ve altı ay oynayacak olduğu Holiday'deki rolüne devam etti. 1929'da Hepburn, "Death Takes a Holiday" başrol oynamak için Theatre Guild'i geri çevirdi. Rolün mükemmel olduğunu düşündü, ama yine kovuldu. Hepburn Guild'e geri döndü ve "A Month in the Country" oyununda düşük bir ücretle rol aldı. 1930'un ilkbaharında Hepburn Stockbridge, Massachusetts'te bir anonim şirketine katıldı. Yaz dönemini yarılamıştı ve bir drama hocasıyla çalışmaya devam etti. 1931'de Broadway prodüksiyonu "Art and Mrs. Bottle" oyununa alındı. Oyun yazarı, "O bir korkuya benziyor, tavır ve davranışları tatsız ve hiç yeteneği yok." diyerek ondan hoşlanmadığını belirttikten sonra Hepburn oyundan kovuldu; ama başka bir oyuncu bulunamadığından tekrar işe alındı. Bu rol, küçük bir başarı olarak devam etti. Hepburn Ivoryton, Connecticut'ta birçok oyunda rol aldı ve bir hit olduğunu kanıtladı. 1931 yazı boyunca Philip Barry, Leslie Howard'lı yeni oyunu The Animal Kingdom'da rol alması için Hepburn'e teklif götürdü. Kasımda provalara başladılar. Hepburn, bu rolün onu star yapacak rol olduğundan emindi; fakat Howard Hepburn'den hoşlanmadı ve yine kovuldu. Barry'ye neden kovulduğunu sorduğunda, "Şey, acımasızca açıksözlü olmak gerekirse, çok iyi değildin." cevabını aldı. Bu, kendine güvenen Hepburn'ü tedirgin etti, ama iş aramaya devam etti. Bir oyunda küçük bir rol aldı, fakat provalar başlamışken, Yunan efsanesi "The Warrior's Husband" oyununda başrol için okuma provasına çağrıldı. "The Warrior's Husband", Hepburn'ün yükseliş performansı oldu. Biyografi yazarı Charles Higham, agresif bir enerji ve atletizm gerektiren bu oyunun Hepburn için ideal olduğunu ve prodüksiyon ile birlikte kendini hevesli bir şekilde geliştirdiğini belirtir. Oyun, 11 Mart 1932'de Broadway'deki Morosco Theatre'da prömiyerini yaptı. Hepburn'ün ilk girişi, kısa gümüş bir tunik giyerek, omuzlarının üzerinden bir erkek topluluğuyla birlikte dar bir merdivenden sıçramasını gerektiriyordu. Şov üç ay sürdü ve Hepburn olumlu eleştiriler aldı. New York World-Telegram'ın Richard Garland'ı, "Böyle ışıldayan bir performans Broadway sahnesini aydınlatmayalı uzun zaman olmuştu." diye yazdı. Hollywood acentesi için çalışan Leland Hayward, Hepburn'ün "The Warrior's Husband" oyunundaki performansını gördü ve prodüksiyon aşamasındaki RKO filmi "A Bill of Divorcement" 'ta Sydney Fairfield rolünün provalarına katılmasını istedi. Hepburn test sahnesinden mutlu değildi ve yerine "Holiday" 'den bir sahne oynadı. Yönetmen George Cukor gördüğünden etkilenmişti. Hepburn'ü "Orada bu acayip yaratık vardı, duyduğum herkesten farklıydı." diye tanımladı. Özellikle Hepburn'ün bardağı kaldırıştaki tavrı sevdi ve "Bu harekette çok başarılı olduğunu düşündüm" dedi. Hepburn rolü kabul etti ve haftada $1,500 istedi. Ancak bu ücren bilinmeyen bir artist için çok fazlaydı. Cukor, onun isteklerini kabul etmesi için stüdyoyu kışkırttı ve stüdyo Hepburn ile üç hafta garantili geçici bir anlaşma imzaladılar. Hepburn Temmuz 1932'de Kaliforniya'ya gittiğinde 25 yaşındaydı. Gözdağı vermeden John Barrymore ile "A Bill of Divorcement" 'ta rol aldı. Her ne kadar sinema oyunculuğunun doğasına alışmaya çalışsa da baştan beri endüstrinin büyüsüne kapılmıştı. "A Bill of Divorcement" başarılı olmuştu ve Hepburn samimi görüşler aldı. "The New York Times" 'tan Mordaunt Hall Hepburn'ün performansını "olağanüstü derecede iyi ... Bayan Hepburn'ün tasvifi perdenin en iyilerinden biri" olarak tanımladı. "Variety" ise "Katharine Hepburn'ün ilk sinema deneyimindeki etkisi göze çarpıyor. Hepburn, onu sinema galaksisinden ayıran hayati bir şeye sahip." "A Bill of Divorcement" 'ın gücüyle RKO oyuncule uzun süreli bir anlaşma imzaladı. George Cukor ve Hepburn hayat boyu arkadaş oldular -birlikte on film çektiler. Hepburn'ün ikinci film 1933 tarihli "Christopher Strong" oldu. Film ticari açıdan başarılı değildi, fakat Hepburn'ün performansına dair eleştiriler olumluydu. Regina Crewe, "Journal American" 'da yapmacık tavırlarının hoş olmamasına rağmen "dikkatleri zorluyor ve izleyiciyi hayran bırakıyorlardı. O farklı, kesin, pozitif bir kişiliktir." diye yazdı. Üçüncü filmi Hepburn'ün Hollywood'da büyük bir oyuncu olduğunu doğruladı. "Morning Glory" 'de başarılı olmaya çalışan Eva Lovelace karakterini canlandırdı ve bu rolle En İyi Kadın Oyuncu Akademi Ödülü kazandı. Yapımcı Pandro S. Berman'ın masasında senaryoyu görmüştü. Bu rolü oynamak için doğduğuna ikna oldu ve rolün onun olması için ısrar etti. Hepburn -kariyeri boyunca olduğu gibi- ödül törenine katılmamayı seçti ama kazandığı için çok heyecanlıydı. Başarısı "Little Women" filminde oynadığı Jo karakteriyle devam etti. Film, endüstrinin o güne kadarki en büyük başarılarından biri oldu ve Hepburn Venedik Film Festivali'de En İyi Kadın Oyuncu Ödülü'nü kazandı. "Little Women", Hepburn'ün kişisel favori filmlerinden biriydi ve kendi performansıyla gurur duyardı. Daha sonraları, "Benim [Jo olduğum] kadar iyi olan herkese meydan okuyorum." demiştir. 1933 yılının sonunda Hepburn kariyerinin zirvesindeydi; ama kendini Broadway'de kanıtlamaya can atıyordu. 1920'lerin en başarılı tiyatro yapımcılarından biri olan Jed Harris'in kariyeri kötüye gidiyordu. Hepburn'den "The Lake" 'te oynamasını istedi ve düşük bir ücretle anlaştılar. RKO, izin vermeden önce "Spitfire" filminde rol almasını istedi. Hepburn'ün rolü Trigger Hicks, eğitimsiz bir dağ kızıydı. Bu film çoğunlukla Hepburn'ün en kötü filmlerinden olarak addedildi ve Hepburn, emeğine karşılık kötü eleştiriler aldı. Hepburn, tüm hayatı boyunca Hicks'in bir fotoğrafını "[beni] mütevazı tutması" için yatak odasında tuttu. "The Lake" 'in ön gösterimi Washington'da yapıldı. Harris'in zayıf yönetmenliği Hepburn'ün güvenini kaybettirdi ve rolünde ilerlemek için büyük çaba sarf etti. Buna rağmen Harris, bir sonraki prova olmadan oyunu New York'a taşıdı. 26 Aralık 1933'te Martin Beck Theatre'da prömiyeri gerçekleşti. Hepburn sürekli eleştirilere maruz kaldı. Dorothy Parker nükteli bir şekilde "Katharine Hepburn A'dan B'ye her duyguyu görüp geçiriyor." diye yazdı. Hepburn, çoktan on haftalık anlaşma imzaladığından hızla düşmekte olan box office satışlarının utancına dayanması gerekiyordu. Harris, Hepburn'e "Tatlım, sende ilgilendiğim tek şey senin üzerinden kazanabileceğim para." diyerek şovu Chicago'ya taşımaya karar verdi. Hepburn reddetti ve Harris'in prodüksiyonu kapatması için $14,000 ödedi. Hepburn daha sonra Harris'i "tanıdığım zahmete girmeyen en zalim insan" olarak tanımladı ve bu deneyimin kariyerinin sorumluluğunu almayı öğrenmesinde önemli bir rolünün olduğunu iddia etti. "Spitfire" ve "The Lake" 'in başarısızlıklarından sonra RKO, "Little Women" 'in başarısını tekrar etmeye kalkışarak Hepburn'ü "The Little Minister" (1934) filmine dahil etti. Öyle bir başarı tekrarı olmadı ve film ticari bir başarısızlıkla sonuçlandı. Charles Boyer'lı romantik dram "Break of Hearts" (1935), başarısız olarak eleştirildi, ayrıca gişede çok para kaybetti. Unutulabilir üç filmden sonra başarı Hepburn'e "Alice Adams" (1935) filmiyle döndü. Filmde, bir kızın sosyal merdivene tırmanmak için girdiği deprosyon anlatılıyordu. Hepburn, Alice Adams romanın sevdi ve rolü kabul etti. Hepburn'ün kişisel favorilerinden olan bu film, hit oldu ve oyuncue ikinci Oscar adaylığı kazandırdı. Berman, Hepburn'ün bir sonraki projesini kendisinin seçmesine izin verdi. Seçimi, George Cukor'ın yeni projesi "Sylvia Scarlett" (1935) oldu. Bu film aynı zamanda Cary Grant'le oynadığı ilk filmdi. Karakteri gereği Hepburn, filmin çoğu zamanında erkek olarak gizleneceği için saçlarını kısa kestirdi. Eleştirmenler "Sylvia Scarlett" 'tan hoşlanmadı ve film halk içinde popüler olamadı. Bir sonraki filminde, John Ford'un "Mary of Scotland" 'ında, Mary Stuart'ı canlandırdı. Benzer eleştirilerle yeniden karşılaştı. Sonra "A Woman Rebels" (1937) filminde kaideye karşı gelen bir karakteri canlandırdı. "Quality Street" (1937) filmi de aynı zamanlı çekildi; fakat Hepburn bu kez bir komedideydi. Her iki filmde popüler olamadı. Bunun anlamı, Hepburn'ün üst üste dört başarısız film yaptığıydı. Popüler olmayan filmlerin yanında ortaya çıkan problemler, Hepburn'ün davranış biçiminden kaynaklanıyordu. Kışkırtıcı ve kaba olabileceği basınla zor bir ilişkisi vardı. Ona, çocuğu olup olmadığı sorulduğunda hızlı bir şekilde, "Evet, beş tane çocuğum var: iki beyaz ve üç renkli." diye cevaplamıştır. Röportaj vermezdi ve otobiyografi tekliflerini reddederdi. "Katharine of Arrogance" ("Kibirli Katharine") takma adını böyle almıştır. Aynı zamanda halk, Hepburn'ün erkeksi tavırlarından ve moda tercihlerinden dolayı şaşkına uğramıştı. Hepburn ekseriyetle popüler olmayan bir figüre dönüşmüştü. Hepburn, Hollywood'dan ayrılması gerektiğini hissetti ve "Jane Eyre" 'ın tiyatro versiyonunda rol almak üzere doğuya geri döndü. Başarılı bir turne programı vardı; ama Hepburn senaryo hakkında kararsızdı ve "The Lake" felaketinden sonra riske girmek istemedi; şovu Broadway'e taşımaktan vazgeçti. 1936'ın sonlarına doğru Hepburn, "Gone With The Wind" 'de Scarlett O'Hara rolü için yarıştı. Yapımcı David O. Selznick, Hepburn'de hiçbir seksapelin olmadığını hissettiği için rolü ona teklif etmekten vazgeçti. Söylentilere göre Selznick, Hepburn'e "Rhett Butler'ın on iki yıl boyunca senin peşinden koşabileceğini göremiyorum." demiştir. Hepburn'ün bir sonraki filmi, başrollerini Ginger Rogers ile paylaştığı "Stage Door" 'da (1937) üstlendiği rol, kendi hayatını yansıtan bir rol olup oyuncu olmak için çabalayan zengin bir sosyete kızı rolüydü. Film için gelen ilk eleştirilerde Hepburn methedildi ve böylece başrolde Rogers'ın önüne geçti. Film, En iyi Film dalında Akademi Ödülü'ne aday gösterildi; fakat RKO'nun umduğu kadar gişe başarısı gösteremedi. Endüstri uzmanları yarar payından dolayı Hepburn'ü suçladı, fakat stüdyo oyuncunun popüleritesini canlandırma görevine devam etti. Howard Hawks'ın screwball komedisi "Bringing Up Baby" 'de (1938) Cary Grant'la birlikte kamera karşısına geçti. Hepburn rolünü kendine güvenerek oynadı ve rol arkadaşı Walter Catlett'den komedi zamanlaması hakkında ipuçları aldı. "Bringing Up Baby" eleştirmenler tarafından beğenildi, ama gene de gişede başarısız oldu. O zamanlar komedi türü ve Grant, ikisi de fazlasıyla popülerdi, biyografi yazarı A. Scott Berg bu başarısızlığı Hepburn yüzünden olduğunu düşündü. "Bringing up Baby" 'den sonra Independent Theatre Owners of America (Amerika'nın Bağımsız Sinema Sahipleri), box-office poison (gişe zehri) olarak kabul edilen oyuncuların bulunduğu listeye Hepburn'ü de ekledi. Ünü geçmişe göre azalırken RKO, bir B filmi olan "Mother Carey's Chickens" filminde Hepburn'e rol teklif etti. Hepburn rolü geri çevirdi ve 75 bin dolarlık anlaşmasını satın almaya karar verdi. O zamanlar çoğu aktör, stüdyo sisteminin dayanıklılığından vazgeçmekten korkuyordu, ama Hepburn'ün kişisel serveti onun bağımsız olmasına yetecek kadardı. Columbia Pictures ile anlaşma yapıp "Holiday" 'in (1938) sinema versiyonunda Grant ile üçüncü kez kamera karşısına geçti. Komedi filmi, eleştirmenler tarafından beğenildi, fakat seyirciyi çekmede başarısız oldu ve Hepburn'e teklif edilen bir sonraki senaryo 10 bin dolardan az bir maaşla sunuldu ve bu onun film kariyerinin başlangıcında aldığından bile daha azdı. Kaderindeki bu değişimlere bakarak, Andrew Britton Hepburn hakkında şöyle yazdı: "Hiçbir yıldız muhteşem bir hızla veya kendinden geçmiş bir coşku ile ortaya çıkmadı. Aynı zamanda hiçbir yıldız, uzun bir süre boyunca, bu kadar çabuk gözden düşmedi." Kariyerinin kötüye gidişinin ardından Hepburn, kendi geri dönüş aracını yaratmak üzere harekete geçti. Bir sahne projesi arayışıyla Hollywood'u terk etti ve Philip Barry'nin yeni oyunu "The Philadelphia Story" 'de oynamak üzere anlaşma imzaladı. Mizah, saldırganlık, gerginlik ve kırılganlık özelliklerini içine alan Tracy Lord karakterini canlandırmak için hazırlanıldı. Hepburn'ün o zamanlarda partneri olan Howard Hughes, oyunun sahneye konulmasından bile önce Hepburn'ün Hollywood'a geri dönüş bileti olabileceğini ve film haklarını satın alabileceğini hissetti. "The Philadelphia Story", ilk olarak Amerika'da sahnelendi; olumlu eleştiriler aldı ve sonra 29 Mart 1939'da New York'ta Schubert Tiyatrosu'nda sahneye sunuldu. 417 oyun sergilenerek eleştiriler bakımından da finansal olarak da büyük bir başarı elde etti. Barry'nin oyununun sinema versiyonunu yapmak üzere başlıca film stüdyolarının çoğu Hepburn'e talepte bulundu. Filmin haklarını, kendisinin oynaması şartıyla, Hollywood'un bir numaralı stüdyosu Metro-Goldwyn-Mayer (MGM)'a satmaya karar verdi. Anlaşmanın şartıyla istediği yönetmeni, George Cukor, seçti; ama istediği oyuncular Clark Gable ve Spencer Tracy filmde rol almak için uygun değillerdi. Louis B. Mayer, James Stewart'ı ve "istediğin veya sağladığın başka biri için" 150 bin dolar vadetti. Hepburn, arkadaşı ve önceki rol arakadaşı Cary Grant'ı seçti ve isminin en başta yer almasından vazgeçti. Çekimler başlamadan önce, Hepburn kurnazlıkla belirtti: "Bu filmde büyük bir giriş yapmak istemiyorum. Sinema izleyicileri çok lay-lay-lom olduğumu düşünür. Birçok insan yere kapaklandığımı görmek istiyor." Bu yüzden film, Grant'ın oyuncui tekmeleyip arkaya doğru düşürmesiyle başlar. Flamingo çiçeği Flamingo çiçeği ("Anthurium scherzerianum"), yılanyastığıgiller (Araceae) familyasından uzun sapları ve belirgin damarlı koyu yeşil yaprakları ile kırmızı, turuncu, ve beyaz renkli büyük çiçek tablaları olan bitki türü. Amerika'nın tropik bölgelerine özgü olan bu türün çok gösterişli yaprakları vardır. Uzun ömürlü, göz alıcı çiçeklerinin olması yetiştirilme nedenidir. Her zaman yeşil olan bitkilerdendir. Dekoratif yaprak ve çiçekleriyle sera ve salonlarda kullanılır. Ayrıca çiçekleri kesme çiçek olarak da kullanılır. Sıcak ve gölge aynı zamanda nemli ortamları severler. Kış aylarında en düşük sıcaklık 16 C°, yaz aylarında optimum 21-27 C° arasında olmalıdır. Gelişme döneminde ise yarı aydınlık nisbi nemi yüksek ortam ister. Saksı toprağı, geçirgen ve mineral maddece zengin olmalıdır. Toprak harcında mineralce zengin bahçe toprağı, yarı çürümüş yaprak ve gübre karışımı, torf, az miktarda nehir kumu, bir miktar saksı kırığı ve çam ağaçlarının ibrelerinin ilavesiyle hazırlanır. Gübreleme çiçeklenme zamanında haftada bir kere yapılır. Sulamaya suyu kireçsiz olmalıdır (yağmur suyu). Salonda yetiştiriliyorsa nisbi nemi korumak için yapraklara sık sık kireçsiz su püskürtülmelidir. Saksının dibinde su birikmemelidir. Mart ayından Kasım ayına kadar bol sulama yapılmalıdır. Sulama kış aylarında az yapılmalı ancak saksı toprağı hiçbir zaman kuru olmamalıdır. Tohum veya sürgünlerle üretilir. Tohumla üretimde ilkbaharda kum ve sphagnum yosununa kasalara ekilir. 27 C° sıcaklık ister. Kasa üzeri cam ile kapatılır. Sürgünle üretimde bitkinin yanında meydana gelen sürgünlerin köklendikten sonra ayrılması ile Mart ve Nisan aylarında yapılır. Kök oluşturan yavru bitkiler keskin bir bıçakla alınır. Fakılı, Şarkışla Fakılı, Sivas ilinin Şarkışla ilçesine bağlı bir köydür. Sivas iline 103 km, Şarkışla ilçesine 13 km uzaklıktadır. Şarkışla - Akdağmadeni (Yozgat) güzergâhı üzerinde bulunan köy Kızılırmak deltasında yer almaktadır. Yaklaşık 5000 dönüm ekilebilir arazisi bulunan köyde, hayvancılık açısından çok iyi otlaklar mevcuttur. Köyün doğusunda Sarıkavak, batısında Kılıççı, kuzeyinde Bozkurt ve E. Karacaören Kızılırmak, güneyinde ise Çatalyol köyleri ile komşudur. Anthurium tÃ¼rleri listesi Jorge Semprún Jorge Semprun (d. 10 Aralık 1923, Madrid - ö. 7 Haziran 2011), İspanyol militan ve yazar. Semprun kitaplarını hem Castila dilinde hem de Fransızca dilinde yazmaktadır. 1939'da Paris'te sürgün yaşamına başladıktan sonra Fransa komünist Partisi üyesi oldu, direniş hareketinde yer aldı. Ülkesine döndükten sonra İspanyol Komünist Partisi'nde militan oldu, ancak 1964'te partiden çıkarıldı. Semprun'un kitapları ağırlıklı olarak kendi ideolojik bağlanmışlık ve militanlık dönemlerini anlatır. Felsefi ve politik iç hesaplaşmalarının bilançoları onun romanlarında sergilenir. Bu bakımdan Semprun'ün romanları biyografik nitelikte olmalarının yanı sıra önemli politik/teorik tartışmaları da içerir. Çağdaş edebiyatın en önemli isimleri arasında sayılır. Kitaplarının belirgin özelliği hızlı tempolu, gerilimli olmalarının yanı sıra, devrimci kimliğin felsefi, özellikle etik sorgulanmasını da içeriyor olmasıdır. Beyaz perdeye de aktarılmış olan Neçayev Dönüyor adlı kitabında bu özelliklerin hepsini en yetkin şekilde sergiler. Bir kısmı tanınmış olan birçok filmin senaryosunu da yazmıştır. Turner sendromu Turner sendromu; bir dişide eşey kromozomlarından birinin bulunmaması sonucu ortaya çıkan çeşitli semptomların tümüne verilen addır. Turner sendromluların fenotipi dişi olarak görülür fakat; eşey organları ve eşey hücreleri gelişmez. Kısır bireylerdir. Turner sendromlu bireylerde doğuştan böbrek rahatsızlıkları, kalp anomalileri, kistik higroma en çok görülen hastalıklardır. Diğer belirtiler, dışa kıvrılan dirsek (kübitus valgus), perdeli boyun, yumuşak ve yukarı dönen tırnaklar, Simian çizgisi ve düşük gözkapaklarıdır. Turner sendromu bulguları kişiden kişiye farkılık gösterebilir. Sendromun adı 1940'larda hastalığı tanımlayan Henry Turner adında bir Oklahomalı endokrinolojist tarafından gelmektedir. Avrupa'da genellikle Ullrich-Turner sendromu ya da "Bonnevie-Ulrich-Turner sendromu" olarak kullanılmaktadır. 45,X'li karyotipi ik olarak yayımlayan Dr. Charles Ford (1959), Turner sendromunun cinsiyet kromozomlarını ilgilendiren bir eksikliğe bağlı olduğunu keşfetmiştir. X kromozomu taşımayan bir yumurta hücresinin X kromozomu taşıyan bir sperm ile döllenmesi sonucu ya da eşey kromozomu taşımayan bir spermin normal bir yumurta hücresini döllemesiyle meydana gelir. Eşey kromozomlarından biri dişide bulunmaz ya da yapısı bozulmuş durumdadır. 1/2000 canlı doğan dişi bebekte görülür. Karyotip 45,X ya da 45,XO olarak gösterilir ya da farklı genetik varyasyonları vardır. Bu kromozomal düzensizlik dört farklı yolla meydana gelebilir; Turner sendromuna yol açan risk faktörleri henüz tam olarak bilinmemektedir. Ayrılmama durumu anne yaşıyla arttığında Down sendromu gibi hastalıklara yol açabilmekteyken, Turner sendromuna herhangi bir etkisi olmamaktadır. Tamamen sağlıklı bir aile de Turner sendromlu bir çocuğa sahip olabilir. Yeni doğan her 2000 kız çocuğunun birinde Turner sendromu görülmektedir. Yaklaşık olarak Turner sendromlu gebeliklerin %98'i düşükle (spontan abortus) sonuçlanmaktadır. Amerika'da yapılan araştırmaya göre düşüklerin %10'u Turner sendromludur.Canlı doğumlardaki oranı; 1/2000'dir. Turner sendromu ön tanısı muayene bulgularının yanı sıra bazı hormonal testler ile konabilir. Ancak kesin tanı için kromozom analizi yapılır. Alınan kan örneği ile hücre kültürleri hazırlanır. Kromozomlar incelenerek karyotipleme yapılırarak tehşis konur. Turner Sendromu gebelikte tanınabilen bir hastalıktır. Bazen fetüs, ultrason bulguları ile de anormal olarak tanımlanabilir. (Kalp bozuklukları, böbrek anomalileri, kistik higroma, gibi). Ultrasonografi, amniyosentez ve diğer bazı tanı yöntemleri ile Turner Sendromundan şüphelenilen gebeliklerde kesin tanı konur. Turner Sendromu saptanmışsa aileye ayrıntılı genetik danışmanlık verilerek gebeliğin sonlandırılması önerilir. Turner Sendromlu Kadınlar Çocuk Sahibi Olabilir mi? Turner sendromluların bir kısmında ergenlik dönemi başına kadar canlı kalmış az sayıda yumurta hücreleri mevcuttur. Ancak zamanla bu hücreler de hızla azalır. Bu sebeble Turner sendromlu bir kadının “tıbbi yardım” almaksızın çocuk sahibi olma ihtimali son derece düşüktür. Hans Zimmer Hans Zimmer (12 EylÃ¼l 1957, Frankfurt), Alman besteci. Müzik hayatındaki ilk başarısını, Buggles grubuyla çıkardığı 45'lik olan "Video Killed the Radio Star" parçasıyla elde etti. Bu şarkı, MTV'nin yayına geçtiği gün çaldığı ilk video klip olarak da ayrıca ünlendi. Daha sonra besteci Stanley Myers ile birlikte film müzikleri dünyasına girdi ve esas başarısını bu dalda elde etti. Film müzikleriyle ilgili kariyerinde; 7 Oscar adaylığı (1 kez Aslan Kral filmiyle kazandı), 4 Grammy adaylığı (1 kez Crimson Tide filmiyle kazandı) ve 7 kere de Altın Küre adaylığı (2 kez Aslan Kral ve Gladyatör filmleriyle kazandı) elde etti. Sanatçı Los Angeles'ta eşi ve dört çocuğuyla birlikte yaşamaktadır. Türk birliği Türk Birliği, Türkçe konuşan ve aynı soydan gelen toplulukların bir arada olmasını, ortak hareket etmesini, ortak siyasî ve ekonomik kararlar almasını tanımlayan fikri ve siyasî bir kavram. Geniş tanımıyla köken itibarıyla Türk olan tüm ülke, özerk yönetim ve başka ülkelerde yaşayan Türk topluluklarının (kısaca Türk Dünyası'nın) tek çatı altında toplanmasını ve örgütlenmesini ifade eden siyasi bir kavram. Dar anlamıyla, Türkçe konuşan devletlerin bir araya gelerek Avrupa Birliği'ne benzer bir yapı oluşturabileceğine yönelik fikir oluşumlarıdır. Bu fikir oluşumlarının çoğu duygusal temellere ve Türkçülük ideolojisine dayanır. Ancak her siyasi görüşün gerçekte ekonomik temeli olur. Avrupa Birliği benzeri Türk Birliği görüşü ekonomik bir temelden yoksundur. Ancak kültürel, tarihi, manevi temeli olduğu tartışılmaz bir gerçekliktir. Ekonomik temellerin geliştirilmesi böyle bir uluslararası örgütü doğurabilir. Burada, enerji sektörü önemli rol oynayabilir. Türk Birliği kavramı bütün Türk Dünyası'nda aynı anlaşılmamaktadır. Türkiye ve Azerbaycan gibi Batı'ya daha yakın Türk ülkelerinde güçlü bir birlik olarak anlaşılır. Rus işgalinde kalmış Türk ülkelerinde Rusya Çarlığı ve Sovyetler Birliği propagandası ile Türkiye'nin güdümüne, işgaline girmiş bir ülkeler birliği olarak tanıtılmıştır. Sibirya ve Orta Asya Türkleri gerçek bir Türk Birliği düşüncesini genel olarak henüz anlayamamışlardır. Bu da Rusya, Çin, İran gibi devletlerin politikalarına uygun düşer. Türk Birliği için Türk Dünyası'nı fikirde ayırmaya yönelik olduğundan büyük engel oluşturur. Fransız İhtilali (1789)'yle birlikte Avrupa'da ivme kazanan milliyetçilik fikirlerinin etkisi ve emperyalist devletlerin de kışkırtmasıyla, gayri müslim ve gayri Türk unsurların birer birer ayrılması, beraberinde, Osmanlı devlet idaresinde ve aydınlarda “Türk” kimliğinin daha açık dille ortaya konulması sonucunu doğurmuştur. Türk toplulukları arasında ""birlikte hareket etme fikri"," Fransız İhtilali'yle birlikte Avrupa'da ivme kazanan milliyetçilik fikirleri ile ortaya çıkmıştır. Türk birliği fikri Türk toplulukların tarihinde çok daha eski temele dayanmaktadır. Kimi devletlerin baskısı altında kendi kültür ve bilincini yaşatma isteği bunu tetiklemiştir ancak fikrin oluşmasına sebep değildir, "sorunlardan kurtulma ve eski günlere dönme, eskiden ders çıkarma fikri", Türk toplulukları arasında "birlikte hareket ve mücadele etme, beraber olma fikrine" sadece zemin hazırlamıştır. Buna bağlı olarak; 1905 yılından itibaren Rusya içerisinde kalan Türk halkları, Cedidcilik hareketi etkisinde kalarak, ortak hareket etme bilinciyle bağımsızlık mücadelesine girmişlerdir. I. Dünya Savaşı sıralarında gerek Osmanlı'da, gerek Orta Asya'da, gerekse İdil boylarında ortak mücadele etme ve birlik olma fikri yücelmiştir. 1917 yılında Rusya içerisinde üç ayrı bölge özerklik ilan ederek daha sonra birleşmeyi öngörmüştür. Türk Birliği için Kırım Türklerinden aydın kişi İsmail Gaspıralı dilde-fikirde-işte birlik parolası ile önemli bir çığır açmıştır. Türk Birliği ülkelerinden Kazakistan (Kazakistan) cumhurbaşkanı Nursultan Nazarbayev'in 3 Ekim 2009 tarihinde Türk Dili Konuşan Ülkeler Devlet Başkanları 9.Zirvesi'nde Türk Dünyası'nın akademik birliğinin gerçekleşmesi için Türk Dünyası ve uluslararası ilmi araştırma merkezinin kurulması gerekti hakkında öneride bulunmuştur. Böylece Türk Akademisi (Kazakça: ТҮРКІ АКАДЕМИЯСЫ, İngilizce: Turkic Academy) 25 Mayıs 2010'da Nur-Sultan'da kurulmuştur. Ekonomik çıkarlar, Türkçe konuşan ülkelerin birlikte hareket etmeleri gereğini ortaya çıkarmaktadır. Özellikle enerji alanında Türk devletlerinin sahip olduğu kaynaklar, bu kaynakların piyasaya aktarılabilmesi için birbirine bağlanmasına zemin hazırlamaktadır. Türkiye-Azerbaycan-Kazakistan ve Türkmenistan boru hatlarıyla birbirine bağlanmaktadır. Boru hatlarıyla gelen ekonomik birliktelik (ya da iktisadi bağlılık) siyasi arenada ortak hareket etmeye neden olmaktadır. 1991 yılında Sovyetler Birliği'nin dağılmasıyla Kazakistan, Türkmenistan, Kırgızistan, Özbekistan, Azerbaycan Cumhuriyetleri oraraya gelen Türkçe konuşan 6 devlet lideri, ortak bir siyasi platformda buluşmuştur. İlk zirve Türk devletleri arasında siyasi, ekonomik, kültürel yönde ilişkilerin arttırılması ve sağlamlaştırılması ekseninde geçmiştir. Türk tarihinin-kültürünün araştırılması ve ortak kültürün ortaya çıkarılması yönünde görüş bildirilmiştir. Kazakistan Cumhurbaşkanı Nursultan Nazarbayev'in bağımsızlığının ilanından sonra bu zirvede İstanbul'da yaptığı konuşma, Türk Cumhuriyetleri'nin bu beklentisini ve geleceğe yönelik umutlarını yansıtması bakımından önemlidir: "“Ancak bahar sellerini ne kadar engellemeye, önüne bentler çekmeye çalışırsanız çalışın, su yine de kendi yolunu açacaktır. İşte tarih nehri ile de aynısı olmuş ve ‘soğuk savaş' engelini yıkan tarih insanlık kanunlarıyla belirlenen esas yatağına dönmüştür...Halklarımız arasında karşılıklı anlayış ve güven duygusu oluştu. Dostluk etkili bir iş birliğinin en güvenilir garantisidir. Bu durum bizi umutlandırıyor.”" Türkçe konuşan ülkeler arasında son dönemlerde yapılan ortak çalışmalar şunlardır: Abhazya Sovyet Sosyalist Cumhuriyeti Abhazya Sovyet Sosyalist Cumhuriyeti veya kısaca Abhazya SSC, (Rusça: Социалистическая Советская Республика Абхазия) Sovyetler Birliği içindeki Abhazya topraklarında 31 Mart 1921'den 19 Şubat 1931'e kadar varlığını sürdürmüş kısa süreli Sovyet Sosyalist Cumhuriyeti'dir. Abhazya SSC, 1931 yılında kaldırılmış ve Gürcistan SSC'ye bağlı Abhazya Özerk Sovyet Sosyalist Cumhuriyeti'ne dönüştürülmüştür. Gürcistan Demokratik Cumhuriyeti'ne bağlı özerk bir vilayet olan Abhazya, 1921 yılındaki Sovyet-Gürcü Savaşı'ndan sonra Sovyetler Birliği kontrolüne girmiştir. 4 Mart 1921 tarihinde Kızıl Ordu, Abhazya'nın başkenti Sohum'un kontrolünü ele almıştır. Böylece Abhaz Devrimci Komitesi kurulmuştur. 31 Mart 1921 tarihinde Grigoriy Konstantinoviç Ordzhonikidze, Şalva Eliava, Efrem Eşba ve Nestor Lakoba'nın katıldığı özel bir konferans ile Abhazya SSC ilan edilmiştir. Ayrıca Abhazya SSC SSCB'nin 16 kurucu devletinden birisidir. Aosta Vadisi Aosta Vadisi (İtalyanca: "Valle d'Aosta", Fransızca: "Vallée d'Aoste", Arpitanca:" Val d'Outa"), Kuzeybatı İtalya'da özerk bir bölgedir. Aosta Vadisi Özerk Bölgesi diğer İtalyan bölgeleri gibi illere bölünmemiştir ve tek bir il olduğu kabul edilmektedir. İsviçre, Fransa ve Piyemonte ile sınıra sahip bölgenin başkenti Aosta şehridir. 3.263 km²'lik yüzölçümüne sahip bölge, İtalya'nın en küçük ve aynı zamanda tek Frankofon bölgesidir, resmî dili İtalyanca ve Fransızca olmasına rağmen bölgede Arpitanca ya da Valdôtain denen bir Franko-Provensal dili konuşulur. Gressoney adlı bir kasabada ise Almanca'nın bir lehçesi konuşulmaktadır. Bölgenin nüfusu 2010 tahmini olarak 127.836'dir. Bölgenin Başbakanlığını Union Valdôtaine partisinden Augusto Rollandin yapmaktadır. Aosta Vadisi illere bölünmemiştir. Yerel idare birimleri olarak komünler bulunmaktadır. Aosta Vadisi'nde 74 tane komün vardır ama bunlardan bazıları nüfusça çok küçüktürler. Tek bir komün, Aosta, büyük nüfusludur ve nüfus göre diğer beş sırayı alan önemli beldeler ise yine küçük nüfusludur. Grimm Kardeşler Grimm Kardeşler: Jacob Grimm (1785-1863) ve Wilhelm Grimm (1786-1859), tanınmış iki Alman masal yazarıdır. Grimm Kardeşler çeşitli mahalli lehçeleri incelemişler, daha sonra köy köy, kasaba kasaba dolaşarak, akşam sohbetlerinde yüzyıllardan beri anlatılagelen eski Alman şiirlerini, efsanelerini ve masallarını derleyip, edebi bir üslupla yeniden yazıp 1812'den sonra Çocuk ve Yuva Masalları ("Kinder und Hausmärchen") adı altında yayınlamışlardır. Bugün dünyanın her yerinde tanınan ve dinlenen bu masallar, Alman dilinin bütün inceliklerini taşır. Çünkü Grimm Kardeşler, bütün bu masal derlemeleri sırasında Alman dilini bütün teferruatıyla incelemişler ve dilin bugünkü durumunu almasına büyük hizmette bulunmuşlardır. Grimm kardeşler 4 Ocak 1785 ve 24 Şubat 1786 tarihlerinde memur bir ailede dünyaya gelirler. Grimm kardeşlerin sonrasında üç erkek ve bir kız kardeşleri daha olur. Bu kardeşlerden 1790-1863 tarihleri arasında yaşayan Ludwig Emil Grimm günümüzde de tanınan bir ressam ve grafikçidir. Çocukluk ve okul yıllarını Hanau ve Stainau yöresinde geçiren Jacob ve Wilhem Grimm kardeşlerin kişilikleri ve aile değerleri çocukluklarını geçirdikleri bu köyde, yaşadıkları yerin atmosferinden etkilenerek gelişir. 1796'da babaları Philipp Wilhelm Grimm'in ölmesiyle on bir yaşındaki Jacob Grimm erken yaşında ailenin küçük reisi olur. Bu dönemlerinde Grimm kardeşlerin ekonomik ihtiyaçlarını 10 yıl süreyle Kasselli soylu teyzeleri üstlenir. Arpitanca Arpitanca (İtalyanca: "francoprovenzale", "arpitano", "patoa"; Fransızca: "francoprovençal", "arpitan", "patois"), Franko-Provensal dilinin en önemli lehçesidir. Yaklaşık 115,000 kişi tarafından konuşulmaktadır. Aosta bölgesinde resmi olarak kullanılır. 18 tane lehçeye sahip zengin bir dildir. En önemli lehçeleri Savoyard, Dauphinois, Lyonnais, Neuchâtelois, Genevois, Valdôtain'dır. Dil, Fransa'nın İsviçre'nin ve İtalya'nın kesiştiği Alpler yöresinde konuşulmaktadır. Yöredeki yerleşik halk, dili yeni nesillere anadili olarak öğretmediğinden ve konuşan halkın giderek azalmasından dolayı, dil, nesli tükenme eşiğine gelmiştir. Dil bu nedenle 1995'te UNESCO tarafından koruma altına alınmıştır. Günümüzde anadili Arpitanca olan halkın büyük çoğunluğu Kuzey İtalya'da yaşamaktadır. Alpler'in bölgeyi dışa kapatmasının bir sonucu olarak, dil tarihin hiçbir döneminde Fransızca, Oksitanca, İtalyanca gibi komşu diller kadar yayılamamıştır. Arpitanca, dışa her ne kadar kapalı bir dil olsa da, kimi önemli şair ve yazarların yetişmesinde önayak olmuştur. Bernardin Uchard (1575–1624), Bresse'de doğan ünlü bir yazar ve oyun yazarıdır. Aynı şekilde Henri Perrin, Lyon doğumlu ünlü bir mizah yazarıdır. Jean Millet (1600?–1675), tanınmış bir yazar, şair ve komedi yazarıdır. Jacques Brossard de Montaney (1638–1702), Bresse doğumlu bir komedi yazarıdır; Jean Chapelon (1647–1694), Saint-Étienne doğumlu, ilahi ve deneme yazmış bir rahiptir. Aynı şekilde François Blanc dit la Goutte (1690–1742), ""Grenoblo maléirou"" adlı "1733 Gronoble seli" temalı şiirin şairidir. 19. yüzyılda da kendini belli eden Arpitanca edebiyatında, Guillaume Roquille (1804–1860), Joseph Béard (1805–1872) ve Louis Bornet (1818–1880) gibi şairlerin yanı sıra; Clair Tisseur (1827-1896), gibi ünlü bir yazar da yer almaktadır. Aşağıda 1603 yılında yazılmış, şairi bilinmeyen bir Arpitanca şiir yer almaktadır: TÃ¼rkiye'deki yerleÅŸim yerleri listesi Adrese Dayalı Nüfus Kayıt Sistemi'nin (ADNKS) 2012 verilerine göre Türkiye sınırları içindeki nüfusu 10.000 ve üzerinde olan tüm yerleşim yerlerinin sıralaması; Reseptör (biyoloji) Reseptör (ya da "almaç"), vücut içinden ve dışından gelen uyarıları almakla görevli olan duyu epiteli hücrelerinin üst kısmındaki duyu tüylerine verilen isimdir.Uyarı ve almaç tarafından alındığı zamanda uyartıya dönüşür. Caner Erkin Caner Erkin (d. 4 Ekim 1988; Edremit, Balıkesir), sol bek mevkinde forma giyen Türk millî futbolcudur. Süper Lig ekiplerinden Beşiktaş takımında forma giymektedir. Caner Erkin şimdiye kadar Zico, Frank Rijkaard, Valeri Gazzaev, Aykut Kocaman, Ersun Yanal, İsmail Kartal, Vítor Pereira ve Şenol Güneş gibi teknik direktörler ile çalışmıştır. 2004 yılında takımıyla profesyonel sözleşme imzalayan genç futbolcu, ilk lig maçına 18 Aralık 2004'te Karşıyaka ile oynanan 1. Lig karşılaşmasında çıktı. 2005-06 sezonunda Vestel Manisaspor'un Süper Lig'e çıkmasıyla yavaş yavaş adından söz ettirmeye başlayan Caner, Süper Lig'deki ilk maçına 16 Ekim 2005'te Denizlispor ile oynanan maçta çıktı. İlk golünü ise iki gol birden attığı Malatyaspor karşılaşmasında attı. Vestel Manisaspor ile son maçına 2006-07 sezonunun 17. haftasında çıkan Caner, £3.5M karşılığında CSKA Moskova'ya transfer oldu. CSKA Moskova formasını, Lig, Kupa, Avrupa Kupası ve 7 UEFA Şampiyonlar Ligi karşılaşması olmak üzere 33 kez giyen Caner Erkin, CSKA Moskova formasıyla iki kez Kubok Rossii şampiyonluğu tattı. 2008-2009 sezonunda, Rusya Premier Liga 7 maç, UEFA Kupası 6 maç toplam 13 maçta (2 asist) performans sergiledi. Caner Erkin, 31 Ağustos 2009 tarihinde CSKA Moskova'dan sezon sonunda satın alma opsiyonlu olarak Galatasaray'a 1 yıllığına kiralanmıştır. Antrenmanlarda gösterdiği performans ile ilk on bire girmeyi başarmıştır. Bir antrenman günü takım arkadaşı Arda Turan ile kavga etmiş ve bu kavga onun takımdan ayrılmasına sebep olmuştur. 30 Haziran 2010 tarihinde, Fenerbahçe ile 4 senelik resmi sözleşme imzalamıştır..Fenerbahçe ile ilk golunü Eskişehirspor ağlarına bırakan Caner,İlk lig şampiyonluğunu yaşamıştır.Miroslav Stoch ve İssiar Dia ile forma rekabetine girmiş başarılı bir sezon geçirmiştir.Fenerbahçe sezon sonunda şampiyon olmuş,Caner ilk lig şampiyonluğunu elde etmiştir.Aykut Kocaman tarafından genellikle sol açık mevkiinde görev almıştır. Bu sezonda İssiar Dia ve Miroslav Stoch ile forma rekabeti devam etmiştir.Bu sezonda Fenerbahçe forması ile 29 maça çıkan Caner 2 Gol atmıştır.16 Mayıs 2012 tarihinde oynanan Türkiye Kupası finalinde Bursaspor ile Fenerbahçe'nin oynadığı final maçında, 2.dakikada attığı golle takımını öne geçirmiştir. Bu finali 4-0 ile kazanan Fenerbahçe 29 yıl aradan sonra Türkiye Kupası'nı müzesine götürmüştür. 2012-13 sezonundan itibaren takım arkadaşı Miroslav Stoch'un formdan düşmesi nedeniyle artık çoğu maça ilk 11'de çıkmayı başarmış ve gösterdiği performans ile kendini ispatlamıştır. Süper Lig'in 12. haftasında oynanan Eskişehirspor maçında ikili mücadeleye girdiği Veysel Sarı ile bir konuşmasında "lan" kelimesini kullandığı iddia edilmiş ve maçtan ihraç edilmiştir. Caner Erkin, maçtan sonra yaptığı açıklamada bu suçlamayı reddetmiştir. Aynı zamanda Veysel Sarı da "lan" kelimesini kendisinin söylediğini fakat, hakem Fırat Aydınus'un yanlış duyduğunu açıklamıştır.Fenerbahçe ile UEFA Avrupa Ligi'nde gruplarda Marsilya'ya, çeyrek finalde de SS Lazio takımına gol atmıştır. Bu sezonda sol açığa geçen Caner güzel bir performans sergilemiş, Fenerbahçe ise bir kez daha Türkiye Kupası'nı müzesine götürmüştür. Issiar Dia'nın takımdan ayrılması, Stoch'un da formdan düşmesi onu ilk 11'e taşımıştır. Caner Erkin Fenerbahçe forması ile 2012-13 sezonunda 53 maça çıkmış 4 gol atmıştır. Teknik direktör Ersun Yanal tarafından sol bekte oynatılmaya başlamıştır ve ilk 11'deki yerini yine korumuştur. Sezonun ilk yarısında sol bek oynamasına rağmen 14 asist 3 golle oynamıştır. İlk yarının son haftasında Kayserispor'a karşı sol çaprazdan kaydettiği gol haftanın golü unvanına layık görülmüştür. 2013-2014 sezonunda 10 asist yaparak Cicinho'nun ardından asist krallığında 2. sırayı Viudez ile paylaşmıştır. Sezon sonunda Fenerbahçe şampiyon olmuş, Caner Erkin Fenerbahçe forması altında 2. șampiyonluğunu kazanmıştır. Yeni sezonda Ersun Yanal takımdan ayrılmış yerine İsmail Kartal geçmiştir. Sezon başında Süper Kupa'yı kazanan Caner, İsmail Kartal'ın da vazgeçilmezi olmuş, yaptığı asistler, attığı frikiklerle dikkat çekmiştir. Millî takımda da yerini korumuştur. Fenerbahçe sezon sonunda ligi 2.sırada tamamlamış, Türkiye Kupasında'da yarı final oynamıştır. Takımın başına Portekizli teknik adam Vitor Pereira getirilmiştir. Hücüma olan katkısı ve defansif özelliği nedeniyle Vitor Pereira'nında vazgeçilmezi olan Caner, Fenerbahçe'de 3. kaptanlığa getirilmiştir. Bu sezonda ilk golünü 13 Ocak 2016 tarihinde Giresunspor ağlarına sol ayağıyla ceza sahası dışından atmıştır. Başarılı futbolcu 2016-2017 futbol sezonu transfer döneminde Inter'e Fenerbahçe ile olan sözleşmesi bittiğinden dolayı bedelsiz olarak transfer olmuştur. Teknik direktör değişikliği sebebiyle sezon sonuna kadar Beşiktaş'a kiralanmıştır. 2016-2017 sezonunda, 30 Ağustos 2016 tarihinde, Beşiktaş'tan KAP'A yapılan açıklamada; Beşiktaş Futbol A.Ş., Caner Erkin’ın transferi için oyuncunun kulübü ve kendisiyle görüşmelere başlandığını KAP’a bildirdi. FC İnter kulübü Caner Erkin'in, Beşiktaş'a transfer olduğunu resmi sitesinden açıkladı. Beşiktaş JK’nin transfer görüşmelerine başladığını KAP’a bildirdiği sol bek Caner Erkin, hava yoluyla İstanbul’a geldi. Caner Erkin, 31 Ağustos 2016 tarihinde, Fulya’da bulunan Acıbadem Sports‘ta sağlık kontrolünden geçti. 31 Ağustos 2016 tarihinde, Caner Erkin’in geçici transferi konusunda kulübü ve oyuncunun kendisiyle anlaşmaya varıldığı, bedelsiz olarak 1 yıl Beşiktaş JK'ya kiralandığı KAP'a bildirildi. Satın alma opsiyonu 1.000.000 € olarak, Beşiktaş'tadır. Açıklaması yapıldı. Caner Erkin BJK TV Röportajında: Mutlu olabileceğim için Beşiktaş’ı tercih ettim.Beşiktaş beni çok istedi, bunu hissettirdi. Başkanımıza bu konuda teşekkür ederim.Beşiktaş’ta olduğum için çok mutluyum.millî takımda oynadığım arkadaşlarımla oynayacağım için çok heyecanlıyım. Beşiktaş taraftarını çok yakından biliyorum. 14 yaşında Beşiktaş’a seçmelere gelmiştim. Bir hafta kadar tesislerde kalmıştım. 2-3 hafta antrenmana çıkmıştım. Çarşı içinde maç izleme imkânı bulmuştum. Taraftarlarımız çok yaratıcı. Vodafone Arena atmosferi harika. Orada oynamak için sabırsızlanıyorum.Antrenmanda Şenol Güneş bizimle ilgili güzel bir konuşma yaptı ve arkadaşlarımıza alkışlattı. Beşiktaş her zaman şampiyonluğa oynamalı. Bu sene şampiyonlar liginde oynayacağız. Kaliteli futbolculardan kurulu olmak zorundasınız. Herkes forma için daha çok çalışmalı. Bütün kulvarlarda zirveye çıkmak için oynayacağız. Rakiplerin değil bizim nasıl oynayacağımız önemli. Gol atınca tabii ki mutlu oluyorum ama öncelikli işim asist yapmak. 88 numaralı formayı giyeceğim. Hep benden büyüklerle futbol oynadım. Çok sert şut çekerdim. Asist yapmayı seviyorum. Çok orta yapıyorum maçlarda. Top kaybetmeyi sevmiyorum. Top hep bizde kalmalı. En büyük özelliğim sol ayağım. Sol ayağımla topu istediğim yere atabiliyorum. Burada olmaktan çok mutluyum. Beni sahiplendikleri için taraftarlarımıza teşekkür ediyorum. Başkanımız Fikret Orman ve Yönetim Kurulu Üyelerimize bana burada oynama fırsatı verdikleri için teşekkür ediyorum. Futbol hayatıma Beşiktaş’ta devam edeceğim.” Süper Lig Turgay Şeren Sezonunda, 3.hafta, 10 Eylül 2016 tarihinde, Vodafone Arena'da oynanan Karabükspor maçında, Caner Erkin'in 26.dk da yaptığı orta da, Cenk Tosun topu ağlara yolladı.Sezon da ilk asistini yaptı. Beşiktaş - Karabükspor'u 3-1 mağlup etti. 4.Hafta, 18 Eylül 2016 tarihinde, Manisa 19 mayıs stadyumunda, Akhisar Belediyespor ile karşılaştı. 45.dk da Beşiktaş'ın kazandığı serbest vuruşu kullanan Caner Erkin'in yaptığı ortada Hugo Rodellega topu kendi ağlarına yolladı.Beşiktaş JK, Akhisar Belediyespor'u 2-0 mağlup etti. Süper Ligin 8.Haftasında, 23 Ekim 2016 Tarihinde, Vodafone Arena'da oynanan, Beşiktaş-Antalyaspor maçında 69.dk.da Caner Erkin, Tolgay Arslan'ın yerine oyuna girdi. 81.dk.da sakatlanan Caner Erkin yerini Ömer Şişmanoğluna bıraktı. Beşiktaş-Antalyasporu 3-0 mağlup etti. Beşiktaş: "Sol ayak bileği aşil tendonu kopan oyuncumuz Caner Erkin'e, Sağlık Kurulu Başkanımız Dr.Sarper Çetinkaya tarafından Acıbadem Fulya Hastanesi'nde bu gece aşil tendon onarımı ameliyatı yapıldı.Başarılı geçen operasyon sonrasında Caner Erkin, 5-6 ay sonra antremanlara başlayabilecektir." Açıklaması yapıldı. Caner Erkin taburcu olduktan sonra açıklaması: "Bu çok talihsiz bir sakatlık. Futbolcuların futbol hayatları boyunca geçirebilecekleri en talihsiz sakatlıklardan bir tanesi. Ama sonuçta futbolcuların başına böyle şeyler geliyor. Onun için daha güçlü olacağım. İyileştikten sonra çalışmaya devam edeceğim. Futbola en içtenliğimle dönmeye çalışacağım. Taraftarlarımızın önüne çıkmayı sabırsızlıkla bekliyorum. Daha güçlü bir Caner Erkin olarak onların önüne çıkacağım. Taraftarlarımıza çok teşekkür ediyorum." dedi. 7 Haziran 2017 tarihinde Beşiktaş, Caner Erkin’in bonservisinin Inter kulübünden alındığını Kamuyu Aydınlatma Platformu’na bildirdi. Beşiktaş'tan yapılan açıklamada: "“Caner Erkin'in transferi konusunda İnter kulübü ile anlaşmaya varılmıştır. İnter kulübüne 750.000 AVRO sözleşme fesih bedeli ödenecektir. Kulübümüz ile oyuncu arasındaki güncel sözleşme hükümleri muhafaza edilmiştir.”" denildi. İlk olarak 22 Aralık 2004 yılında Abdullah Avcı tarafından Türkiye U-17 millî takımına davet edilmiştir ve ilk maçını bu tarihte oynamış, golünü de atmıştır. 2004 yılında başlayan Millî kariyeri Türkiye U-17, Türkiye U-18, Türkiye U-19, Türkiye U-21, Türkiye A Milli olarak devam etmiştir. Futbolcu, 2005 yılında U-17 millî takım formasını giydiği sırada, U-18 ve U-19 takım formasını da giymiştir. 2006 yılında U-19 seviyesine geldiği dönemde, Türkiye U-21 millî takım formasınıda giymiştir. Aynı anda iki kademede birden oynayan oyuncu, yine 2006 yılında Türkiye A millî takıma kadar yükselmiş ve kademesi U-19 olmasına rağmen, hem Türkiye U-21 hem de Türkiye A millî takım formalarını giymiştir. 2007 yılından 2009 yılına kadar da Türkiye U-21 forması giyen oyuncu beraberinde Türkiye A millî takım formasını da giymiştir. Türkiye A Millî formasını ilk kez 26 Mayıs 2006 tarihinde oynanan Türkiye-Gana maçıyla giymiştir. Caner Erkin; Türkiye U-17 formasıyla 19 maçta 8 gol atmış, Türkiye U-18 formasını 3 kere giymiş, Türkiye U-19 formasıyla 7 maçta 4 gol atmayı başarmış, Türkiye U-21 formasını ise 14 kere giymiş 2 gol kaydetmiştir. Genç millî takımlar'da toplamda 43 maçta 12 gol kaydetmiştir. Genç millî takım adına katıldığı turnuva(lar); 2005 FIFA 17 Yaş Altı Dünya Kupası ve bu turnuvada dünya dördüncülüğü yaşamıştır. Türkiye millî futbol takımı forması ile 17 maç oynamış ve ilk golünü Ukrayna'ya atmıştır. Caner Erkin 4 Ekim 1988 yılında Balıkesir'in Edremit ilçesinde doğdu.18 Haziran 2010 tarihinde Asena Atalay ile evlendi. 25 Nisan 2011 tarihinde Çınar adında bir oğlu dünyaya geldi. Asena Erkin ve Caner Erkin çifti 29 Ocak 2016 tarihinde boşandı. 3 Ocak 2017 tarihinde oyuncu Şükran Ovalı ile evlendi. Romulus ve Remus (Uzay Yolu) Uzay Yolu evreninde Romulus ve Remus, Romulan ırkının ikiz ana gezegenleridir. Bir proto-Volkan grubu Romulus'u MÖ 400 civarında kolonileştirene kadar Romulus'ta sapien bir ırk bulunmamaktaydı. Zaman içinde bu proto-Volkan'lar evrimleşerek Romulanlar haline geldiler. Remus'ta ise Remanlar adında farklı bir halk bulunmaktaydı. Bu gezegen Romulanlar tarafından imparatorluğa dahil edildi ve Remanlar imparatorlukta ikinci sınıf haline geldiler. The Reincarnation of Benjamin Breeg The Reincarnation of Benjamin Breeg, Iron Maiden'ın 14. stüdyo albümü A Matter of Life and Death'in 7. şarkısıdır. II. Dünya Savaşı'ndan sağ olarak çıkan Benjamin Breeg'in ikinci hayatını anlatır. Matt Groening Matthew Abram Groening (d. 15 Şubat 1954), Amerikalı Emmy ödülü sahibi karikatürist ve The Simpsons'la Futurama çizgi dizilerinin ve Life in Hell çizgi romanının yapımcısıdır. Oregon'da Springfield kasabasında yetişen Groening, 1977 yılında, 23 yaşında, yazar olmak için Los Angeles’a taşındı ve “Life in Hell” adlı çizgi romanını yazmaya başladı. Life in Hell çizgi romanı, Hollywood yazar ve yapımcısı aynı zamanda “Gracie Films” kurucusu James L. Brooks’un dikkatini çekti. 1985 yılında Brooks, Groening ile temasa geçti ve gelecek için tam belirginleşmeyen animasyon film projeleri için anlaştılar. Bu proje, FOX variety adı altında “The Tracey Ullman Show” için hazırlanan ve “Bumpers”(şimdiki adı ile “The Simpsons Short”) isimli kısa animasyon filmleri oldu. Brooks, Groening’den show için “Life in Hell” karakterlerini uyarlamasını istedi. Ve groening hemen, 15 dakika içinde, isminin “Simpsons Family” olmasına karar verdi. Kısa animasyonlar 1989 yılında seriye dönüşerek dünya çapında bir fenomen haline geldi. Groening, Simpsons ana karakterlerinin isimlerini ise kendi aile üyelerinden seçti. Anne ve babası Margaret (Marge) ve Homer; kız kardeşleri Lisa ve Margaret (Maggie). Kendisini ise apaçık isimlendirmek yerine brat’ten çeviri sözcük “bart”ı seçti. Ayrıca, polis memuru “Wiggum” annesinin hizmetçisinin ismiydi ve diğer “Flanders, Lovejoy, Powell, Quimby, Kearney, ve Terwilliger” gibi bazı karakterlerin isimlerini ise Oregon şehri cadde ve sokak isimlerinden seçti. Groening ayrıca 1999-2003 yılları arasında yayınlanan “Futurama” adlı yetişkinlere yönelik esprileri, ünlü filmlere yapmış olduğu göndermeleri, sahne aralarına serpiştirilmiş detaylarıyla kendisine milyonlarca hayran kazanan ve en beğenilen animasyon dizilerinden birisini yarattı. Matt Groening 25 Emmy Ödülü’ne aday gösterildi ve 10 tane “Emmy Ödülü” kazandı. Ayrıca 2000 yılında aday gösterildiği “National Cartoonist Society Reuben Ödülü”nü 2002 yılında kazandı. 2004 yılında ise “British Comedy Ödülü”nü kazandı. Ã‡in mitolojisi Çin mitolojisi, Çin halk ve kültürünün biriktirdiği mitolojik ve efsanevi söylence, inanç ve tarih anlayışın bütününü tanımlar. Oxford'un "Asya Mitolojisi Sözlüğü" ("A Dictionary of Asian Mythology") Çin mitolojisini tanımlarken şu ifadeye yer verir: Tarihçiler Çin mitolojisinin MÖ 12. yüzyıl sıralarında oluşmaya başladığını varsaymaktadır. Çin mitolojisinin en önemli kısmı ise yazılı dönemde, daha sonraları ortaya çıkmıştır. Çin mitolojisi, yaratılış mitleri, halk söylenceleri ile folklorik öğeler, tarihi olaylarla karışmış bir mit yapısı, efsanevi, tanrısal krallar barındıran kral listesi ile göze çarpar. Çin mitolojisine dair yapılan çağdaş sayılabilecek ilk araştırmalar sonucu oluşan genel kanı Çin kültürünün diğer kültürlerdekinden daha farklı bir şekilde çok az oranda ve etkin olmayan bir mitoloji barındırdığına yönelikti. Buna gösterilen en büyük kanıt Çin mitlerine dair atıfların antik Çin metinlerinde genellikle oldukça parçalanmış bir şekilde bulunmasıydı. Bu yazınlarda bir mit bütününden bahsetmek pek olası değilken, büyük mitik temalar da göze çarpmamaktadır. Ek olarak antik Çin yazını büyük oranda anlatılıcılıktan uzaktır ve destansı tondan kaçınır (yani epik anlatılar oldukça zayıftır). Her ne kadar sonraki dönemlerde yapılan çeşitli araştırmalar kozmoloji, din ve felsefesinin metinlerde mitolojiden çok daha fazla bir yer tuttuğu ve önem taşıdığı sonucu çıkarılmış olsa ve dinî bir kültürün mitoloji olmaksızın ortaya çıkabileceği de mümkün olsa da bu Çin dinî düşüncesinin bir mitoloji barındırmadığı ve Çin mitolojisinin var olmadığı veya zayıf olduğu anlamını taşımaz. Özellikle yakın zamanda birçok uzman Çin mitolojisinin olmadığı veya Çin kültürünün mitik öğeler barındırmadığı yönündeki kanıları eleştirmiş ve bunların gerçek olmadığını, çeşitli araştırmalarla, izah etmişlerdir. Çin edebiyatı ve dili uzmanı Anne Birrell, bir Çin mitolojisi eksikliği veya yokluğu fikrinin yaygın olmasının temel sebebinin "geleneksel Çin'in 'Konfüçyüscü emperyal ideolojisinin' popüler dinî ifadeler ve mitlere pek değer vermemesi ve bu ön yargının da Aydınlanma sırasında Avrupalılarca kabul edilmesi ve bunun bugüne kadar sürmesi" olduğunu iddia etmiştir. Ayrıca Birrell, Çin mitolojisinin özgün kaynaklarda parçalanmış bir şekilde bulunmasının bir sorun teşkil etmediği, tam tersine mitograflar ve diğer uzmanlar için olumlu bir şey olabileceğini öne sürmüş ve özellikle Çin mitolojisi uzmanlarından Norman J. Girardot'un yakındığı parçalanmış mit özelliğinin, Çin mitolojisinin Yunan ve Roma mitolojilerinden farklı ve "olumlu", yapıcı bir yanı olduğunu ileri sürmüştür. Çin mitolojisinde başlangıç ve sonlar çok büyük bir önem taşır. Bu çok çeşitli yaratılış mitlerinden (kozmogonilerden) ve olayların, icatların, canlıların başlangıcına dair anlatılmış birçok mitten aşikârdır. Çin mitolojisindeki önemli diğer öğeler de evrensel felâketler ve bunların sonucu oluşabilecek yeni "yaratılış" durumlarıdır. Ayrıca sonraki dönemlere doğru ağırlık kazanan bir başka husus da ideal yönetici fikridir ve Çin mitinde "ideal yönetici, imparator" fikri ve ilgili mitler çok büyük önem taşımaktadır. Antik zamanlarda hayvan-ata fikri, kabile vurgusu yaygınken daha sonraki dönemlerde tanrılar, insanlar ve hayvanlar belirli bir düzen içerisine oturtulmuş ve birbirlerine eski dönemlere oranla daha yabancı ve muhalif birer konuma getirilmiştirler. Sonra dönemlerdeki felsefî yükselişle birlikte bu mitlerin karakteri hakim felsefî fikre göre uyarlanmış olsa da eski dönemlerde çeşitli felâket mitleri ile kabilelere ilişkin yaratılış ve köken mitlerinin varlığı bilinmektedir. Sonraki dönemin bir farklılığı da kaostan düzene geçiş motifinin kaos ile ilişkilendirilmiş motiflerle düzen ve ahenk ile ilişkilendirilmiş motiflerin arasındaki kavgaya yapılan vurgular, Tanrı'ya inanç içermeyen çeşitli inançlar ve kozmogonik yaklaşımlar içermesidir. Yine bu dönemde daha da sonraları birer ideal yönetici örneği ve tasviri olacak çeşitli mitik ve tarihî öğeleri bir arada barındıran imparatorlar ortaya çıkacaktır. Tüm bu geçişlerin sebebinin gerek siyasî, gerek toplumsal, gerekse felsefî değişimlerin sonucu olduğu kabul edilmektedir. Çin mitolojisi, Budizmin Çin'de yayılmasıyla birlikte farklılaşmıştır. Bu sebeple Budizm öncesi Çin mitolojisi ile Budizm sonrası Çin mitolojisi, birbirine çok benzemekle birlikte, farklılıklar içerirler ve Budizm sonrası Çin mitolojisinde senkterizm yoğun biçimde görülmektedir. Mitlerde Budist kökenli öğeler, kahramanlar ile Daoist kökenli öğeler ve kahramanlar karışık biçimde yer aldıkları gibi bazen aynı kahraman hem Budist hem de Daoist özellikler sergileyebilir. Budizm öncesindeki Çin mitolojisine dair kaynaklar azdır ve bugün bu alandaki çalışmaların çoğu, görece konu aldığı zamandan daha yeni sayılabilecek, Konfüçyüsçü metinlerdendir. Çin mitolojisinin çok yoğun bir siyasî karakteri vardır; sonradan gelen Konfüçyüsçü alimler ve yazarlar mitleri genelde siyasî ve tarihî gerçeklikler olarak yorumlamış; bunlara siyasî ve tarihi anlamlar yüklemişlerdir. Örneğin "iyi imparator" ile "kötü imparator" gibi siyasî ve toplumsal fikirlerini bu mitlerde tarihî birer ibret ve nasihat kıssası olarak kaydetmişlerdir. Arkeolojik ve tarihî bulguların yanı sıra birçok antik Çin metni Çin mitolojisi hakkında bilgi sunmaktadır ve Çin mitolojisine dair bilinen bilgi birikiminin çoğunluğu bu eserlerden gelmektedir. Bunlardan bazıları şunlardır: Bazı mitler edebî veya tiyatral biçimde, piyes veya roman olarak bugüne ulaşmışlardır. Çin mitolojisi açısından tanımlayıcı kayıtlar ve önemli kaynaklar olarak sayılan mitolojik kurgusal eserlerden bazıları şunlardır: Çin mitolojisine dair araştırma yapan farklı bilim insanları farklı metinleri daha önemli görmüştür. Örneğin Çin edebiyatı ve dili uzmanlarından Anne Birrell, "Çin Mitolojisi" isimli eserinin girişinde "Chu Ci" şiir antolojisinde bulunan ve (yazarlığı) Qu Yuan'a atfedilen "İlâhî Sorular" (TianWen) yazınının Çin mitolojisi incelemeleri açısından en önemli kaynak olduğunu iddia etmiştir. Bir başka bilim insanı, Çin tarihi uzmanı Suzanne Cahill, Birrell'in bu fikrini eleştirmiş ve Birrell'in Çin mitolojisini konu eden ilgili kitabında yaygın bir şekilde Shan Hai Jing'i kullanmasının Shan Hai Jing'in Çin mitolojisi konusundaki baskınlığının bir tezahürü olduğunu iddia etmiştir. Çin mitolojisinde birçok farklı yaratılış miti vardır. Bu mitler gerek barındırdıkları karakterler gerekse farklı dinî eğilimleri açısından birbirinden ayrılırlar. Bununla birlikte hepsinde belirli temalar hakimdir: Kaostan düzene geçiş, ikici evren modelinin düzenle birlikte ortaya çıkışı ve yin ile yang. Ayrıca mitlerin genelinde İbrahimi Dinlerdeki "creatio ex nihilo" yani "yoktan var etmek (yaratmak)" anlayışından farklı olarak "yaratma" süreci var olan fakat şekilsiz, kaotik bir durumun şekilli, belirli ve düzenli bir duruma dönüştürülmesi anlamını taşımaktadır. MÖ 2. yüzyılın ortalarından kalan "Huai Nan Zi" isimli metinde iki tanrının evreni nasıl yarattığını anlatan bir yaratılış miti mevcuttur. Bu iki tanrının ismi verilmez, kaostan çıkan tanrılar yer ve göğü yaratırlar ve kendileri "yin ile yang"ı oluştururlar. Çin mitolojisindeki bir başka yaratılış mitinde ise herhangi bir tanrıdan söz edilmez. Bu mite göre başlangıçta ne tanrı ne de tanrı benzeri bir şey vardır; sadece muazzam büyüklükte bir su buharı bulutu mevcuttur. Bu bulut, zamanla, kaotik ve şekilsiz bir durumdan düzenli ve şekilli bir duruma geçer, farklı doğalara sahip evren modelinin temelini oluşturan yin ile yangı oluşturur. Çin mitolojisindeki en tanınmış ve kendisinden önceki birçok yaratılış mitine karşı hakimiyet kazanmış yaratılış miti Pan Gu'yu (veya "Pangu") başrolde gösteren bir yaratılış mitidir. Diğer mitlere oranla oldukça yeni sayılabilecek, MS 3. yüzyılda ortaya çıkmış bu mitte hiçbir şeyin olmadığı, sadece kaosun, dev bir yumurtanın içindeki karanlık bir nem şeklinde var olduğu bir zamandan bahsedilir. İçinde yaratılış için gerekli tüm öğeleri bulunduran yumurtanın içinde zamanla, yaratıcı olacak, Pan Gu büyümeye başlar. Tamamen büyüdüğünde uyanan Pan Gu yumurtadan, onu kırarak, çıkar. Bu esnada yumurtanın içindeki yaratıcı öğeler her yana dağılır. Yin temelli öğeler arzı yaratırken, yang temelli öğeler göğü yaratırlar. Pan Gu bu ikisinin tekrar birbirlerine karışmaması için aralarına geçerek ve göğü taşıyarak ikisini birbirinden ayırır. Birbirlerine karışırlarsa tekrar kaosun ortaya çıkacağını düşünerek binlerce yıl ikisini bu şekilde ayrı tutar. Daha sonra gök ile arzın tamamen ayrıldığına inandığı vakit, bu işini bırakır ve dinlenmek için arza uzanır. Ölen Pan Gu'nun vücudunun ve varlığının farklı bölümleri doğal fenomenleri ve coğrafî şekilleri oluşturur: el ve ayakları kare olduğuna inanılan Dünya'nın köşelerini oluştururken, terinin yağmurları, nefesinin rüzgârları, kanının nehirleri, gözlerinden birinin Ay'ı birininse Güneş'i, vücudunun beş kutsal dağı oluşturduğuna inanılır. Bu mitle ilişkili bir nokta, bu genel "yaratılış" mitini insanın yaratılışı ile de ilişkilendirir: Pan Gu'nun vücudundaki pireler insanları oluşturur. Bununla birlikte bu değişimler farklı kaynaklarda farklı şekillerde yer almıştır. Bir başka mitte ise Pan Gu'nun yarattığı canlılardan hiçbirinin aklî yeteneğe sahip olmamasından üzülerek, insanı çamurdan elleriyle yarattığına ve daha sonra kurumaya bıraktığına değinilir. Bu hikâyeye göre Pan Gu insanları yaratmaya devam ederken, akşam olduğunda, yağmur yağmaya başlar ve Pan Gu her ne kadar henüz kurumamış olan eserlerini güvenli bir yere taşımaya çalışmışsa da bunların bir kısmı yağmurdan hasar görür. İşte bu hasar gören eserlerin, engelli insanların atası olduğuna inanılırdı. İnsanlığın doğuşuna ilişkin ana tanrıça Nü Wa'yı başrole koyan mitler de bulunur. Han Hanedanlığı zamanından kalan, bu mitlerden birinde insanlığın yaratılışından önce Nü Wa'nın Dünya'da ne kadar yalnız hissettiğine değinilir. Bir gün bir gölette kendi aksini gören Nü Wa kendisine benzeyen ve ona arkadaşlık edebilecek bir yaratık yaratmayı aklına koyar ve çamurdan küçük insanlar yapmaya başlar. Bunları yere koyduğu anda, yaratıklar canlanmakta ve insanlara dönüşmektedir. Bir süre bu şekilde insan yapan Nü Wa bir süre sonra eğer bu hızda devam ederse tüm dünyaya yayılacak kadar çok insan yapmasının mümkün olmadığını fark eder. Bunun üzerine bir ip alır ve ipi çamura batırır, daha sonra bu ipi havada döndürür. Etrafa dağılan çamur damlacıkları yere düştüklerinde insanlara dönüşürler ve bu şekilde dünyaya insanlık yayılır. Etrafa bu şekilde saçılan çamur damlacıklarından oluşan insanların fakir ve soylu olmayan insanları, başta kendi elleriyle yaptığı insanlarınsa zengin ve soylu insanları oluşturduğuna inanılırdı. Birçok mitolojide kendisine yer edinen "tufan" fenomeni, Çin mitolojisinde de kendisine yer edinir. Büyük bir tufanı konu alan bir mitte Nü Wa ve hem erkek kardeşi hem de eşi olduğuna inanılan Fu Xi bir çiftçinin çocukları olarak yer alırlar. Çiftçi bir gün "Gök Gürültüsü"nü yakalar ve hapseder. Pazara inmesi gerektiğinde, çocuklarına ne olursa olsun Gök Gürültüsü'ne su vermemeleri gerektiğini tembih eder fakat o gittikten sonra kızı Gök Gürültüsü'ne su verir. Bunun üzerine hapsedildiği yerden bir anda taşarak çıkan Gök Gürültüsü iki kardeşe ağzından bir diş verir; onlara dişi ekmelerini söyler. Eve döndüğünde çiftçi olanları anlar ve büyük bir fırtınanın vuku bulacağını sezerek demirden bir gemi inşa etmeye başlar. Çocuklar ise dişi ekerler. Ekilen yerden bir asma türer ve asmada büyük bir su kabağı büyür. Su kabağının içini açan kardeşler, içinde de ektikleri dişe benzer birçok dişin olduğunu görürler. Fırtına yaklaşırken su kabağının içindekileri çıkarırlar ve tam zamanında su kabağına binerler. Çiftçi ise bitirdiği gemisine biner. Uzun bir süre fırtına devam eder ve sular cennete kadar yükselir. Bu gerçekleşince cennetin kapısına vuran çiftçi cennettekileri kızdırır ve cennettekiler suyun bir anda çekilmesini sağlarlar. Altlarındaki suyun bir anda çekilmesi sonucu iki gemi de bir anda yere düşer. Çiftçinin demir gemisi yere çarpar ve parçalanır, çiftçi de bu esnada ölür. Çocukların yumuşak olan su kabağı ise hafifçe yere iner. Dünya'da yaşayan tek kişiler artık kardeşlerdir. Bunlara bu olaydan sonra "Fu Xi Kardeşler" ismi verilir; "Fu Xi" Çince su kabağı anlamına gelmektedir. Kardeşler evlenir ve kız kardeş hamile kalır, bir et parçası doğurur. Bunun üzerine et parçasını küçük parçalara böler ve bir kağıda sararlar. Fakat esen rüzgâr sonucu et parçaları etrafa dağılır. Bu et parçalarından da insanlar oluşur. Bir başka büyük tufan miti ise İmparator Yu ile ilişkilidir. Bu mite göre Yu'nun babası Gun Yao tarafından Sarı Nehrin taşması sonucu oluşan selin kontrol altında tutulması ile görevlendirilir fakat sorunu 9 yıl boyunca çözemez. Bu sebeple Shun tarafından öldürülür ve Yu babasının yerine getirilir. Yu birçok kanal ve set inşa ettirir ve zorluk içinde geçen 13 yıl sonra sel sorunu çözülmüş olur. Shun, Yu'ya tımar vererek onu ödüllendirir ve ölürken egemenliğini Yu'ya bırakır. Bütük Tufanı kontrol altına alması sebebiyle genellikle "Büyük Yu" (大禹) olarak anılır. Ayrıca, kendisinden önceki imparatorlar gibi, "İmparator Yu" (帝禹) olarak da anıldığı olur. Yu'ya dair bu anlatılar klasik "Shu jing" ve "Shi jing" en eski kısımlarında kendilerine yer bulmuşturlar. Çin mitolojisinde ve genel olarak kültüründe ideal yönetici fikri büyük önem taşımaktadır. Bu sebeple mitin ve tarihî gerçeklerin karışık olduğu ideal yöneticilerin hikâyeleri Çin mitolojisinda önemli bir yere sahiptir. Antik Çin tarihçilerinin kaydettiği önemli üç imparatora ("San Huang") "Üç Hükümdâr" veya "Üç İmparator" dendiği de olur; bunlar aynı zamanda kutsal figürlerdir de. Bu Üç Hükümdârdan ilki "Fu Xi, Tai Hao"dur ve kendisine atfedilen zaman dilimi yaklaşık olarak MÖ 2900 civarıdır. Tanrıça Nü Wa'nın eşi ve veyahut kardeşi olarak çeşitli birçok kendine yer bulan Fu Xi'nin insanlara nasıl yemek pişirildiğini öğreten tanrısal hükümdâr olduğuna inanılırdı. Sıklıkla bir yılanın vücuduna sahipmiş gibi betimlenen bu hükümdâr aynı zamanda eski tarihçiler tarafından ilk kez ağla balık tutmayı keşfeden kişi olarak da kaydedilmiştir. İkinci hükümdâr ise sabanı icat ettiğine ve insanlara ekin yetiştirmek için nasıl tarımsal alan açabileceklerini öğrettiğine inanılan, "tarımın babası", "Shen Nong, Yan Di"dir. Kendisine atfedilen dönem yaklaşık olarak MÖ 2800 olan bu hükümdâr da tanrısal kökene sahipti ve bir insanın bedenine sahip olmakla birlikte bir kuşun kafasını barındırdığına inanılırdı. Bu üç hükümdârdan sonuncusu, MÖ 2700 civarında yaşadığı atfedilmiş olan, "Xian Yuan, Huang Di"dir. "Sarı İmparator" olarak da anılan hükümdârın Çin halkının atası olduğuna inanılırdı. Genellikle hikmet sahibi bir kişi olarak tanımlanan Huang Di'nin insanlara nasıl kayık, ok ve yay yapılacağını mucidi olmasının yanı sıra yazının da babası olduğuna inanılırdı. Her ne kadar genellikle bu isimler "Üç Hükümdâr" olarak anılsa da, farklı isimleri barındıran Üç Hükümdâr listelerine de rastlamak mümkündür. Bazı kaynaklarda Üç Hükümdârın sırasıyla Fu Xi, Nü Wa ve Shen Nong olduğu kaydedilirken bir başka kaynakta Üç Hükümdârdan ikincisinin Suiren olduğu kaydedilmiştir. Çin mitolojisindeki "ideal yönetici" fikri açısından önem taşıyan bir başka kavram da "Beş İmparator" ("Wu Di") kavramıdır. Buna göre adı anılan "Beş İmparator"un ilki "Sarı İmparator"ken diğer dördü şu isimlerdir: Bunların dışında, "Yu Di Shun"dan sonra geldiğine inanılan ve Xia Hanedanlığının babası olarak addedilen "Da Yu" ("Büyük Yu", MÖ 2200 dolayları), "Beş İmparator"un son iki imparatoru olan (ve zaman zaman da "İki İmparator" olarak anılan) Tang Di Yao ve Yu Di Shun ile birlikte Konfüçyüs tarafından övülmüş, "Bilge Krallar" olarak anılmış ve bu fikriyatta örnek yöneticiler olarak addedilmişlerdir. Bazı kaynaklardaysa "Sarı İmparator" yerine "Shaohao", "Beş İmparator"dan biri olarak geçer. İdeal imparatorun yanı sıra Çin mitolojisi "kötü imparator" fikrini betimleyecek isimleri de içermektedir. Kötü imparatorlara dair mitler genelde hazin sonlara sahiptirler ve böylece ilâhî güçlerin kötü imparatorları cezalandıracağı ve bozunmanın, ahlâkî tahrifin hanedanların, imparatorların sonu olacağı fikri mitolojide kendisine yer edinir. "Bilge Krallar"dan sayılan İmparator Yao'nun oğlu ile ilgili mit imparator olmaya uygun olmayacak karakter ve bu karakterdeki veliahtlara dair önemli bir mittir. Mite göre oldukça mütevazı ve bilge olan Yao'nun oğlu ve veliahtı Dan Zhu babasından farklı olarak çok kötü bir ahlâka sahipti, bencil ve müsrifti. Hizmetkârlarını çok çalıştırır, ölçüsüz davranırdı. Onun davranışlarına örnek olarak garip bir hikâye anlatılır: Yao oğluna satranç oyununu öğrettiğinde, Dan Zhu normal bir satranç tahtasında taşlarla oynamak yerine, büyük bir araziyi satranç tahtası olarak kurmuş, satranç taşları yerine de canlı filleri ve gergedanları kullanmıştır. Babası İmparator Yao onun uygunsuz hareketlerinden bıkarak onu güneye sürgüne gönderir, veliaht prens ise buna çok kızar ve babasına karşı ayaklanır. Bununla birlikte, mitlere göre savaş konusunda da çok yeteneksiz olduğu için ordusunu kaybeder ve yenilgisi üzerine intihar eder. Yine mitlere göre Dan Zhu'nun ruhu bir kuşa dönüşmüştür ve artık "Zhu" olarak isimlendirilen bu kuş kötü yönetilen ülkelerde bir işaret olarak görünür. Yao ise kendine veliaht olarak, asilzade olmayan Shun'u seçer. Çin mitolojisindeki hakim yönetici ve yönetim vurgularında, kötü yöneticiler veya yönetici adayları ve ahlâkî bozunma sadece yöneticinin veya yönetici adaylarının sonunu getirmekle kalmaz, tüm bir hanedanın sonunu getirebilecek şekilde yer alır. Eğer ahlâkî bozunma ve ilgili yöneticinin uygunsuz hareketleri belirli bir seviyeyi aşarsa, mitlere göre ilâhî güçler devreye girer ve tüm bir hanedanın sonunu getirirler. Bu bağlamdaki en önemli mitlerden biri Shang Hanedanlığının son imparatoru Zhou Xin hakkındadır. Mitlere ve tarihî bilgilere göre Zhou Xin bir tiran ve zalimdir. Zalimliklerine dair yazınlarda farklı örnekler verilmiştir; örneğin insanları canlı canlı kestirip anatomilerini incelediğinden bahsedilmiştir. Kaynaklara göre sonunda halk ve Zhou Prensi imparatora karşı ayaklanır ve muzaffer olurlar; bu Zhou Xin'in yanı sıra Shang Hanedanlığının da sonu olur ve Zhou Hanedanlığı başa geçer. Çin mitolojisi politeistik bir yapıdadır. Bununla birlikte bu yapıya yol açan etmenlerden bazıları köken itibarıyla ateistik olabilirler: Çin mitolojisini büyük oranda etkilemiş, özgün ve yerli Daoizmi kuran kişilikler eserlerinde herhangi bir tanrıdan veya tanrısal figürden söz etmemişlerdir. Bununla birlikte bu dinî ve mistik hareketlerin ortaya çıktığı veya Çin'e getirildiği dönemde (örneğin Budizmin Çin'e geldiği dönemde) Çin halkı hâli hazırda politeistik inançlara sahipti. Her ne kadar sistematik bir şekilde ele alınmamış olsa ve farklı yerel topluluklarda büyük farklılıklar gösterse de var olan politeizm netti; böylece zaman içinde