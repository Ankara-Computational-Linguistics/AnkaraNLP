yazında yer aldı. "Mortal Kombat 4" ile başlayan süreçte Reptile serinin ses mühendisi Dan Forden tarafından seslendirildi. Reptile, seride neredeyse soyu tükenmiş olan bipedal sürüngenimsi yaratıkların humanoid ırkına mensuptur ve ırkını tekrar diriltmek bahanesiyle serinin yinelenen kötü karakteri Shao Kahn'a sadık bir şekilde hizmet etmektedir. Reptile, henüz çabalarının karşılığını alamamış olmasına rağmen neredeyse serinin bütün bölümlerinde aynı nedenle yer alır. Reptile başlangıçta uzun, kaslı ve açık tenli bir humanoid olarak betimlendi. Scorpion ve Sub-Zero'nun palette swap'ı olan kökeni nedeniyle kostümü de onlarınkine benzerdi. Kostümü siyah kolsuz bir şortla ve açık kapüşonla birlikte vücudunun altı kısmını örten pantolon ve çizmeden oluşur. Gövdesini koruyan açık V şekilli bir yeleği vardır, kolları ve dizaltları yeşil hafif bir zırhla örtülüdür. Önceleri yeşil bir yüz maskesi takıyor gibi görünüyor olmasına rağmen serinin sonraki oyunlarında, Asit Tükürme saldırısında da görüleceği gibi bunun sürüngen doğasını gizlemek için yaptığı bir aldatmaca olduğu ortaya çıkar. YDUS Tıpta Yan Dal Uzmanlık Eğitimi Giriş Sınavı (YDUS), Sağlık Bakanlığı eğitim ve araştırma hastanelerinde, üniversitelerin tıp fakültelerinde ve Gülhane Askeri Tıp Akademisi'nde (GATA) daha ileri seviyede Tıpta Yan Dal Uzmanlık Eğitimi görmek isteyen adaylar için yılda 1 nadiren 2 kere ÖSYM tarafından yapılan sınavdır. Raiden Raiden ÅŸu anlamlara gelebilir: 1993 San Marino Grand Prix 1993 San Marino Grand Prix 25 Nisan 1993'te Imola'da yapılmış Formula 1 yarışı. 1993 Formula 1 sezonundaki dördüncü mücadeledir. Williamslar sıralama turlarında 1. ve 2. sırayı almış; ön bölüm pol pozisyonunda Prost, arkasında Hill, Schumacher, Senna, Wendlinger ve Andretti'den oluşmuştu. Yarışın başında Prost, Hill ve Senna'ya geçildi. İlk turun sonunda sıralama Hill, Senna, Prost, Schumacher, Wendlinger ve Andretti şeklinde gerçekleşti. Daha sonrasında Senna Prost'u arkasında tutarken, Hill bu ikiliyle aradaki farkı açtı. 8. tura gelindiğinde Prost Senna'yı geçmeyi başardı. 21. turda Damon Hill fren sistemindeki arızayla yarış dışı kaldı. Aynı şekilde iki McLaren sürücüsü, 33. turda spin atan Andretti ve 43. turda hidrolik sorunu yaşayan Senna, yarışı tamamlayamadı. Andretti'nin spininin ardından beşinciliğe yükselen Alesi de bitişe ulaşamayanlar arasında yer aldı. Alain Prost zafere ulaşırken, arkasından Schumacher, Brundle, Lehto, Philippe Alliot ve Barbazza onu takip etti. David Brabham David Brabham Avustralyalı Formula 1, Le Mans ve Tur yarışçısıdır. Babası ünlü Avustralyalı Formula 1 yarışçısı Jack Brabham'dır. David Brabham 1991 yılında babasınında takımı olan Brabham takımıyla anlaştı. Sezon sonuna kadar puan dahi alamayan Favid Brabham herhangi bir başarı gösteremeyince Spa 24 Hours yarışlarına geçti. Spa 24 Hours yarışlarında 3 yıl geçirdikten sonra 1994 te tekrar Formula 1 e döndü. David Brabham 1994 San Marino Grand Prix inde ölen Roland Ratzenberger'in takımı Simtek in sürücülüğüne geldi. Ancak sezon sonuna kadar istediğini elde edemeyen David Brabham sezon sonu F1 kariyerine son noktayı koydu ve bir daha hiç F1 de yarışmadı. David Brabham Formula 1'den ayrıldıktan bir yıl sonra Tur arabaları yarışlarına girdi. 1995 yılında Britanya Touring Car Championship tur arabaları yarışlarında BMW ile başladı ancak 1996 McLaren'a geçti. 1998'de Panoz'a geçen Brabham 1999 yılında Petit Le Mans yarışlarında bu kariyerinide noktaladı. David Brabham Le Mans yarışlarına Acura ARX-02a la başladı. 2005'e kadar normal giden kariyeri ilk defa Sebring 12-hour race i kazanmasıyla değişmeye başlar. 2002 i yılında Bentley le 2. bitiren David 2005 yılında kendini tekrar göstermiştir. Daha sonra 2006, 2007, 2008 yıllarındada 1. olan David Brabham 2009 yılında takım arkadaşları Alexander Wurz, Marc Gene birlikte en iyi şampiyonluğunu kazanır. David Brabham'ın kendinden büyük Geoff, Gary adında motor sporlarıyla uğraşan abisi vardır. Lise adında bir eşi vardır ve yeğeni Matthew Brabham şu an küçük bir Formula yarışçısıdır. 1995 San Marino Grand Prix 1995 San Marino Grand Prix 30 Nisan 1995'te Imola'daki Autodromo Enzo e Dino Ferrari pistinde yapılmış Formula 1 yarışı. 1995 Formula 1 sezonunun üçüncü yarışıdır. Bir önceki yılki kötü hafta sonunun ardından, 1995'te yarış güzergâhı çok büyük değişikliklere uğramıştı. Tamburello ve Villeneuve virajlarına yeni şikanlar yapılırken, Aqua Minerale şikanı bir sağa virajla değiştirilmiş ve Rivazza kaldırılarak son viraj tek şikana dönüştürülmüştü. Yarışı İngiliz Damon Hill kazandı; ikinci ve üçüncülüğü ise sırasıyla Ferrari pilotları Jean Alesi ile Gerhard Berger elde etti. George Smoot George Fitzgerald Smoot III (20 Şubat 1945), Amerikalı fizikçi, kozmolog, Nobel Fizik Ödülü sahibi ve "5. sınıf öğrencisinden daha zeki misiniz?" adlı Amerikan TV yarışmasının 1 milyon dolarlık ödülünün sahibi. Nobel Fizik Ödülü'nü 2006 yılında John C. Mather ile COBE üzerine yaptıkları çalışmalarından ""Kozmik mikrodalga arka plan ışımasının kara cisim formunu ve barındırdığı anizotropisini bulmalarından dolayı"" aldı. Çalışmaları Büyük Patlama teorisinin Kozmik mikrodalga arka plan ışıması'nı inceleyen uydu COBE kullanılarak daha rahat ispatlanmasına yardımcı oldu. Nobel Ödülü Komitesi'ne göre, ""COBE projesi aynı zamanda hassas bir bilim olarak Kozmoloji'nin de başlangıcı olarak kabul edilebilir."" Smoot Nobel Ödülü'nden kazandığı parayı bir yardım vakfının seyahat giderlerini azaltmak için onlara bağışlamıştır. Günümüzde Kaliforniya, Berkeley'de kıdemli bilim adamı olarak Uluslararası Lawrence Berkeley Laboratuvarı'nda çalışmaktadır. Ayrıca 2010'dan beri Fransa'daki Paris Diderot Üniversitesi'nde fizik profesörü olaran görev yapmaktadır. 2003 yılında Einstein Madalyası'nı kazanmıştır. Kiştuş Savaşı Kiştuş Savaşı (veya Kitos Savaşı) (115-117) (: "mered ha'galuyot" veya "mered ha'tfutzot" (מרד התפוצות), tercüme: Sürgün ayaklanması) "Yahudi-Roma savaşları"nın ikincisine verilen isimdir. Sirenayka, Kıbrıs, Mezopotamya ve Mısır'da diaspora Yahudileri tarafından başlatılıp kontrolden çıkan bu ayaklanmada genel çapta Roma vatandaşları ve Yahudi asileri katledilmiştir. Ayaklanma en sonunda, savaşa adını veren Lusius Quietus komutanlığındaki Roma lejyoner kuvvetlerince bastırıldı; Quietus adı zamanla bozulup "Kitos" halini aldı. 115'te, İmparator Trajan, Part İmparatorluğu'nda karşı doğu seferinin başındaydı. Roma seferinin gerekçesi, Partlar tarafından işgal edilen Ermeni Krallığı'nın başına Part yanlısı bir kral atanmasıydı. Bu durum, yarımküredeki Roma İmparatorluğu etkisine tecavüz etmek demekti - 50 yıl öncesine kadar, Nero zamanından beri Ermenistan bu iki imparatorluğun hegemonyasındaydı - bu da savaşı kaçınılmaz kıldı. Trajan'ın ordusu Mezopotamya'da zaferler kazanıp ilerlerken arkasında bıraktığı küçük garnizonlar Yahudi asiler tarafından saldırılara uğruyordu. Sirenayka'daki ayaklanma önce Mısır'a ardından Kıbrıs'a sıçradı ve Yahudiye'deki ayaklanmayı fitilledi. Lod merkezli ayaklanma, Mısır'dan cepheye getirilen tahılları tehlikeye atmaktaydı. Yahudi ayaklanması hızla yeni işgal edilen eyaletlere yayıldı. Önemli ölçüde Yahudi nüfusu barındıran Nusaybin, Edessa, Selevkos ve Erbil gibi şehirler ayaklanmalara katılıp küçük Roma garnizonlarını katlettiler. Kayserya'lı Eusebius'a göre, Sirenayka'daki asilerin başını, kendisine "kral" diyen Lukuas veya Andreas çekmekteydi. Buradaki asiler, içinde Hekate, Jüpiter, Apollon, Artemis ve İsis tapınaklarının da bulunduğu birçok tapınağı ve Kayseryum, bazilika ve Roma hamamı gibi Roma'nın simgesi olan devlet yapılarını yıktı. 4. yüzyılda Hristiyan tarihçi Paulus Orosius'a göre, Sirenayka'daki nüfus vahşet yüzünden o kadar azalmıştı ki, Hadrianus tarafından yeni sömürgeler kurulmak zorunda kalındı. Cassius Dio, Yahudi ayaklanmalarını şöyle aktarır:"'Bu sırada Sirene'deki Yahudiler başlarına Andreas'ı getirdi ve Romalılar ile Yunanları yok ettiler. Etlerini yaktılar, bağırsaklarından kemer yaptılar, kendilerini onların kanlarıyla meshettiler, derilerini giyecek olarak kullandılar. Çoğunu baştan aşağı ikiye yardılar. Diğerlerini canavarların önüne gladyatör olarak attılar. Sonuçta 220,000 kişi helak oldu. Mısır'da ve Artemio liderliğinde Kıbrıs'ta benzer şeyler yaptılar. Orada da, benzer şekilde 240,000 kişi yok oldu. Bu sebeple hiçbir Yahudi bu topraklara ayak basamaz; onu adaya bir rüzgâr atmış olsa bile öldürülür. Birçok kişi Yahudileri zaptetmek için gönderildi, bunlardan biri Trajan tarafından gönderilen Lusius'tu." Yahudi Ansiklopedisi Sirene'deki katliamlar için şunu aktarır:"Libya'daki isyanın ardından nüfus o kadar azaldı ki birkaç yıl sonra burada yeni sömürgeler kuruldu... 5. yüzyılın başlarında Sirene yerlisi Piskopos Sunesyos, Yahudilerin eseri olan tahribattan bahseder.("Do Regno," p. 2)." Yahudi Ansiklopedisi, Cassius Dio'nun sunduğu bilgiler için "Trajan ve Hadrion Dios hakimiyeti altında gerçekleşen Yahudi savaşları açısından en önemli kaynak olduğunu (lxviii. 32, lxix. 12-14), fakat vahşet tanımlarının ve rakamların büyük ihtimalle abartıldığını" belirtir. Yahudi asilerin lideri Lukuas, Markus Rutilyus Lupus valiliğindeki İskenderiye'nin Roma birlikleri tarafından terkedilmesinin ardından şehre doğru hareket etti ve şehri yaktı. Pompey'in mezarı ve pagan tapınaklar haraboldu. Trajan, "praefectus praetorio" Marcius Turbo komutanlığı altında yeni bir bölüğü savaşması için gönderdi ancak Mısır ve Sirenayka'da ki durumun pasivize edilmesi 117'nin sonbaharını buldu. Kıbrıs'taki Yahudi çetesini lideri Artemion, binlerce sivili öldürdükten sonra adanın hakimiyetini ele geçirdi. "Artemion liderliği altında, Kıbrıs Yahudileri, Trajan idaresindeki Roma'ya karşı büyük bir ayaklanma gerçekleştirdi (117) ve bilgilere göre 240.000 Yunan katledildi (Dio Cassius, lxviii. 32)." Küçük bir Roma ordusu adaya gönderildi ve başkent tekrar fethedildi. Ayaklanma tam anlamıyla bastırıldıktan sonra Yahudilerin adada yaşaması yasaklandı. Trajan, Basra Körfezi'ndeyken Mezopotamya'da yeni bir ayaklanma baş gösterdi. Trajan, büyük Yahudi cemaatlerinin bulunduğu Nusaybin, Osroene'nin başkenti Edessa ve Dicle'deki Selevkos'u tekrar fethetti. Part Kralı I. Osroes'in Roma yanlısı oğlu Parthamaspatas, imparatorun arkadaşı olarak seferlere katıldı. Trajan, onu Tizpon'da Partların kralı olarak tahta geçirdi. "Trajan, Partların da ayaklanmasından korkutuğu için onlara kendilerinden bir kral verdi. Tizpon'a vardıklarında, orada bulunan bütün Romalı ve Partlıları topladı; yüksek bir platform inşa ettirdi, ağdalı söylevinin ardından Parthamaspates'i Partların kralı olarak atadı ve başına tacı taktı." (Dio Cassius). Bunun ardından Hatra'da devam etmekte olan kuşatmayı devralmak için kuzeye doğru hareket etti. Kuşatma 117 yazı sırasında da devam etti fakat doğunun yakıcı sıcakları altında Trajan'a güneş çarptı. İyileşmek için, uzun bir yolculuk olacak olan Roma'ya gitmeye karar verdi. Selevkos'tan yelkenliyle yola çıktıktan sonra imparatorun sağlığı daha da kötüye gitmeye başladı. Kilikya'nın Selinus şehrinde karaya çıkarılan imparator burada öldü ve yerine varisi Hadrianus 118'de tahta geçti. Yahudi lider Lukuas, Yahudiye'ye kaçtı. Marcius Turbo onu takip edip, ayaklanmada kilit rol oynayan Julian ve Pappus'u ölümle cezalandırdı. Mezopotamya'daki Yahudileri fetheden Lusius Quietus şimdi Yahudiye'deki Roma ordusunun başındaydı ve Julian ve Pappus liderliğindeki Yahudi asilerin bulunduğu Lod'u kuşattı. Sıkıntılı dönem o kadar artmıştı ki kısa bir süre sonra ölen Rabban II. Gamaliel, Hanuka'da dahi oruç tutulmasına izin vermişti. Diğer hahamlar ise bunu kınadı. Ardından Lod ele geçirildi ve birçok Yahudi idam edildi; Talmud'da geçen "Lod maktülleri" genelde saygısal övgü olarak kullanılır. Aynı yılda Romalılar tarafından idam edilen Yahudiler içinde Pappus ve Julian de bulunmaktaydı. İmparator Trajan tarafından el üstünde tutulan ve Roma'ya faydalı hizmetleri bulunan Lusius Quietus'un yetkileri, Hadrianus imparator olunca sessizce alındı. Hadrianus'un emriyle olduğu düşünülen bir gerekçeyle, bilinmeyen sebeplerle 118 yazında öldürüldü. Hadrianus, popüler olmayan fakat uzun vadeli bir karar alıp, Trajan'ın doğu seferlerini terkedip doğu sınırlarını sağlamlaştırdı. Bir zamanlar Mezopotamya'nın vilayeti olan Osroene'yi tekretmesine rağmen başa Parthamaspates'i geçirdi. Bir asır boyunca Osroene, iki imparatorluk arasında bağımsız olarak bir tampon bölge oluşturmuş oldu. Romalılar için Yahudiye'deki gerginlik devam etti ve Legio VI Ferrata birliği kalıcı olarak Yahudiye'deki Kasarya Maritima'ya konuşlandırıldı. Albert Einstein MadalyasÄ± Albert Einstein Madalyası, Albert Einstein Derneği tarafından Bern'de verilen ödüldür. İlki 1979 yılında verilen ödül, her yıl Albert Einstein'la ilgili "sunulan üstün hizmet"e verilmektedir. Nihat Åžahin Nihat Şahin (d. 15 Eylül 1989, İzmir) Türk futbolcu (kaleci). Futbola Kar İçecek Sarılar Spor'un altyapısında başladı ve daha sonra Antalyaspor, Varsak Spor ve İskenderun Demir Çelikspor altyapılarında oynadı. 2007 yılında profesyonelliğe geçiş imzalayarak as takım kadrosuna dahil edildi. As takım için görev alamadan 2008-09 sezonunun ara transfer döneminde 2. Lig ekiplerinden Ofspor'a transfer oldu. Ofspor için ilk resmî karşılaşmasına 5 Nisan 2009 tarihinde Yozgatspor'a karşı oynanan 2. Lig karşılaşmasına çıktı. Burada iki buçuk sezon oynadı ve 2011-12 sezonunun başında Süper Lig ekiplerinden Sivasspor'a transfer oldu. Bu takım ile 2013-14 sezonuna kadar forma giyen Nihat Şahin, 9 lig ve 2 kupa maçına çıktı. 2014-15 sezonunda ise eski hocası Rıza Çalımbay' ın takımı Mersin İdman Yurdu'na transfer oldu. Süper Lig'in ilk maçında Beşiktaş maçında 8 kurtarış yaparak dikkat çekti ve Mihaylov'dan formayı kaptı. 13 Temmuz 2015 tarihinde Mersin İdman Yurdu ile sözleşme imzalamamıştır. Ludmila Filipova Ludmila Filipova (, d. 10 Nisan 1977), Bulgar köşe yazarı ve roman yazarı. "Marketing & Media" dergisinin yayın yönetmeni. Bulgaristan eski başbakanı Grişa Filipov'un torunudur. Ulusal ve Uluslararası Ekonomi Üniversitesi'nden mezun olduktan sonra City Üniversitesi'nde reklam, pazarlama ve yönetme alanında MBA yaptı. Dedesi Rusya'dan Filibe'ye göç etmiş. Annesi kanserden, babası kalp krizinden ölen ve bir ablası olan Filipova boşanmış, Konstantin adında bir oğlu var. Sevgilisi 9 Eylül 2009 tarihinde Sofya Yazar Toplantısı'nda tanıştığı Türk yazar Tuna Kiremitçi'dir. 2000 San Marino Grand Prix 2000 San Marino Grand Prix, 9 Nisan 2000'de Imola'daki Autodromo Enzo e Dino Ferrari pistinde yapılmış Formula 1 yarışı. 2000 Formula 1 sezonunun üçüncü yarışıdır. Sıralama turları sonucunda pol pozisyonunu 1:24.714'lük derecesiyle McLaren pilotu Mika Hakkinen elde etti. Ferrari'den Michael Schumacher ise ikinci cebin sahibi oldu. McLaren'den David Coulthard 3., Ferrari'den Rubens Barrichello 4. ve Williams-BMW'den Ralf Schumacher 5.sırayı elde etti. Yarışa ilk sıradan başlayan Mika Häkkinen yarışta liderliği koruyamadı ve yarışı klasman lideri Michael Schumacher'in ardından ikinci sırada bitirdi. Sezonun ilk 2 yarışında da pol pozisyonunu elde etmesine rağmen teknik problemler sonucu 2 yarışı da bitiremeyen ve dolayısıyla 0 puana sahip olan Häkkinen bu ikinciliğin ardından aldığı 6 puanla şanssızlığını kırmış oldu. Sezonun ilk 2 yarışını gibi bu yarışı da kazanan Schumacher ise aldığı 10 puanla toplamda puanını 30'a çıkardı ve klasmandaki yerini sağlamlaştırdı. McLaren'den David Coulthard ise yarışı 3. bitirdi ve podyuma çıktı. Takım arkadşı Mika Häkkinen gibi ilk 2 yarışı bitiremeyen Coulthard da bu yarış sonrası ilk kez puanla tanıştı. Emine Ãœlker Tarhan Emine Ülker Tarhan (d. 29 Kasım 1963; Tarsus, Mersin), Türk hakim, siyasetçi. TBMM 24. dönem Ankara milletvekili olan Tarhan, 29 Haziran 2011-26 Haziran 2013 tarihleri arasında CHP Grup Başkanvekilliği yaptı. 2014 yılında Anadolu Partisi'ni kurarak 12 Aralık 2015'te parti kapanana kadar genel başkanlık görevini yürüttü. Siyasete atılmadan önce hakimlik yapmıştır; Yargıçlar ve Savcılar Birliği (YARSAV) kurucu üyesidir ve eski başkanlarındandır. Emine Ülker Tarhan 29 Kasım 1963 tarihinde Mersin'in Tarsus ilçesinde doğmuştur. Girit göçmeni olan babasının adı Ali, annesinin adı ise Halise'dir. Lise yıllarında lisanslı hentbol ve basketbol oyuncusu olmuştur. 1981 yılında başladığı Ankara Üniversitesi Hukuk Fakültesi'ni 1986 yılında bitirdi. Bir süre serbest avukatlık, daha sonra kamu avukatlığı yaptı. 1994'te hakimlik mesleğine geçti. İslahiye'de başladığı hakimlik görevini Türkiye'nin çeşitli yerlerinde sürdürdü. 2001-2011 arasında Yargıtay 4. Ceza Dairesi' nde tetkik hakimi olarak görev yaptı. 2007’de “"Hakaret ve Tehdit Suçları"" adında bir kitabı yayımlandı. Yargıçlar ve Savcılar Birliği (YARSAV) kurucu üyesi olan Tarhan, birliğin Genel Sekreterliği ve 15 Kasım 2009-10 Mart 2011 tarihleri arasında başkanlık görevlerini yürüttü. Emine Ülker Tarhan, milletvekili aday adayı olmak için 2011'de hakimlik görevinden ve YARSAV başkanlığından istifa etti. 12 Haziran 2011 Seçimleri'nde TBMM 24. dönem Ankara Milletvekili seçildi. 29 Haziran 2011 tarihinden 26 Haziran 2013'e kadar CHP Grup Başkanvekilliği yaptı. 2014 yılında "Beni Susturabilecek Tek Şey" adlı kitabı yayımlandı. Ekmeleddin İhsanoğlu'nun 2014 Türkiye cumhurbaşkanlığı seçiminde CHP ve MHP'nin ortak adayı yapılması ve sonrasında CHP yönetimine sert eleştirilerde bulundu ve söz konusu seçimin ardından 31 Ekim 2014 tarihinde CHP'den istifa etti. İki hafta sonra, 14 Kasım 2014 tarihinde Anadolu Partisi'ni kurdu. Parti 2015 Kasım ayında yapılan seçimlerde yüzde 0,06 oy aldıktan sonra 12 Aralık 2015 tarihinde kendini feshetti. Cumhurbaşkanlığı Seçimi sürecinde CHP parti çalışmalarına katılmadığı için Kemal Kılıçdaroğlu tarafından eleştirildi. 17 Aralık yolsuzluk ve rüşvet soruşturması kapsamında TBMM Yüce Divan oylamasına katılmadığı için eleştirildi. Öğrenciliği sırasında sınıf arkadaşı Mehmet Umur Tarhan ile evlendi; bu evlilikten iki çocuk sahibi oldu. The Atlanta Journal-Constitution The Atlanta Journal-Constitution veya kısaca AJC, Atlanta, Georgia'da ve onun banliyölerinde yayımlanan günlük bir gazete. Cox Enterprises'un yayınlarından biridir. "Atlanta Journal-Constitution", The Atlanta Journal ve The Atlanta Constitution gazetelerinin birleşmesiyle oluştu. Çalışanların birleştirilmesi 1982'de yapıldı. Sabah "Constitution" ve öğlen "Journal" şeklindeki ayrı ayrı teslimatları 2001'de sona erdi. AJC'nin genel merkezi Dunwoody, Georgia'da bulunmaktadır. "The Atlanta Journal", 1883'te kuruldu. Kurucusu E.F. Hoge gazeteyi, 1887 yılında avukat Hoke Smith'e sattı. Pulitzer Ödülü sahibi romancı Margaret Mitchell, 1922 ile 1926 yılları arasında "Journal"'da çalıştı. 1922'de "Journal" Güney Amerika Birleşik Devletleri'nin ilk radyo istasyonu WSB'ı kurdu. Radyo istasyonu ve gazete 1939 yılında, ileride Cox Enterprises'ın kurucusu olacak olan, James Middleton Cox'a satıldı. "The Atlanta Constitution", ilk kez 16 Haziran 1868'de yayımlandı. "Constitution" Mart 1922 tarihinde, WSB'nin kuruluşundan 2-4 gün sonra, ikinci radyo istasyonu WGM AM 710'yi başlattı. İstasyon, yaklaşık bir yıl sonra kapatıldı ve Georgia School of Technology'e bağışlandı. 1946'da, muhabir David Snell, Hiroshima ve Nagasaki'nin öncesinde Japonya'nın kendi atom bombasını geliştirdiğini ortaya çıkardı. "The Constitution", yıllar içinde çeşitli Pulitzer Ödülleri kazandı. Cox Enterprises, Haziran 1950 tarihinde "Constitution" gazetesini satın aldı. 1950 tarihinde "Constitution"'un da Cox Enterprises tarafından satın alınmasıyla her iki gazetenin de sahibi aynı şirket oldu; her iki gazetenin satış ve idari birimlerinin birleştirildi. 1982'ye kadar haber merkezleri ayrıydı, iki gazete bu şekilde yayımlanmaya devam etti. 1970'lere kadar "Journal" öğlen gazetesi, "Constitution" ise sabah gazetesi olarak çıktı. Kasım 2001 tarihinde, iki gazete, günlük sabah gazetesi halinde birleştirildi ve "The Atlanta Journal-Constitution" adını aldı. Kadir Ramazan Coşkun Kadir Ramazan Coşkun (d. 1957, Ankara), Türk siyasetçi. Ankara Devlet Mühendislik Mimarlık Akademisi'nden elektrik mühendisi olarak mezun oldu. Anavatan Partisinden XIX. Dönem İstanbul Milletvekilliği yaptı. Ardından sırasıyla Vakıf İnşaat Genel Müdürlüğü ve Türkiye Elektrik Dağıtım A.Ş. (TEDAŞ) Genel Müdürlüğü görevlerini yürüttü .1999 yılında Enerji ve Tabii Kaynaklar Bakanlığı Müşavirliğine atandı. 2002 yılında Ankara Büyükşehir Belediye Başkanı Melih Gökçek'in başkanlığındaki Demokrat Parti'de İstanbul İl Başkanlığı görevinde bulundu . 2003-2008 yılları arasında Ankara Büyükşehir Belediyesi Genel Sekreterliği görevini yürüten Kadir Ramazan Coşkun bu yıllar arasında Ankaraspor'un Başkanlığınıda yapmıştır . Coşkun halen Türk Parlamenterler Birliği Genel Sekreterliğini ve Mühendisler Vakfı Genel Sekreterliğini sürdürmektedir. Evli ve 2 Çocuk babasıdır. Eski Sanayi ve Ticaret Bakanı Ali Coşkun'un kardeşidir. Hamed bin Casim bin Cabir es-Sani Şeyh Hamad bin Casim bin Cabir es-Sani (d. 30 Ağustos 1959), Katarlı bir politikacı ve 3 Nisan 2007 - 26 Haziran 2013 tarihleri arası eski Katar Başbakanı ve kraliyet ailesinin bir üyesidir. Şeyh Casim bin Cabir es-Sani'nin 5. oğludur. Muhammed Şeyh Muhammed Cabir bin es-Sani'nin torunudur. 1982 ve 1989 yılları arasında Şeyh Hamad, Belediye İşleri ve Tarım Bakanı Ofisi Direktörü olarak görev yaptı. Temmuz 1989 yılında Belediye İşlerine ve Mayıs 1990 yılında Tarım bakanı olarak atanmıştır. Tarım Bakanı göreviyle birlikte iki yıl Elektrik ve Su Bakanı olarak atandı. 1 Eylül 1992 tarihinde Katar 8. Emiri tarafından Dışişleri Bakanı olarak atandı. Dışişleri Bakanı pozisyonunu koruyarak 16 Eylül 2003 tarihinde Başbakan Birinci Yardımcısı olarak atandı. 2 Nisan 2007'e Katar Başbakanı olarak atandı. Şeyh Abdullah bin Halife es-Sani ise Dışişleri Bakanı olarak hizmet vermeye devam etmiştir. Qatar Airways ve Yabancı Yatırım Şirketi, Katar Diar Gayrimenkul Yatırım, İnci ve Harrods gibi birçok güçlü işletmeler de pay sahibidir. 1973'ten 2005 yılına kadar Cevahir es-Sani ile evliydi. 2008 yılında Al Jawhara bint Fahad ile evlendi. Toplam 15 çocuk babasıdır. 1998 San Marino Grand Prix 1998 San Marino Grand Prix (resmi adıyla 18° Gran Premio di San Marino), 26 Nisan 1998 tarihinde Imola'daki Autodromo Dino Ferrari pistinde düzenlenmiş Formula 1 yarışı. San Marino 1998 Formula 1 sezonu'nun toplamda dördüncü ve Avrupa kıtasındaki ilk mücadelesiydi. Aynı zamanda bu mücadele toplamda 18. San Marino Grand Prix yarışı oldu. Yarışı Birleşik Krallık temsilcisi, İskoç pilot David Coulthard birinci olarak tamamlamıştır. Yarışa ilk sıradan başlayan David Coulthard, sona kadar yarışta liderliği korudu. Bu David Coulthard'ın 1997 İtalya Grand Prix'den bu yana kazandığı ilk yarış idi. Bir önceki yarışın biricisi olmuş Alman pilot Michael Schumacher, bu kez yarışı ikinci olarak tamamlamıştır. Birleşik Krallık temsilcisi, Kuzey İrlandalı pilot Eddie Irvine ise yarışı üçüncü sırada tamamladı. O, bir önceki yarışda da aynı başarını göstermiştir. Ayrıca, Michael Schumacher ve Eddie Irvine bir önceki 1997 San Marino Grand Prix'de de aynı başarını göstermişlerdi. Onların ardından Jacques Villeneuve, Heinz-Harald Frentzen ve Jean Alesi gelmiştir. 62 turluk yarışın 48. turu 1:29.345 zamanla bu yarışın en hızlı tur'u olmuştur. En kısa sürede koşulan bu turda Alman pilot Michael Schumacher 1. olmuştur. Ayrıca, bu yarış Mika Häkkinen için bir jubile turnuvasıydı. 1998 San Marino Grand Prix yarışı onun katıldığı 100. turnuva olmuştur. Feyzi Halıcı Feyzi Halıcı (1924, Konya - 9 Ekim 2017, İstanbul), Türk şair ve siyasetçi. İstanbul Üniversitesi Fen Fakültesi Kimya Bölümü'nü 1950 yılında bitirmiştir. Konya'da ticaretle uğraşmıştır. Çağrı adlı bir kültür sanat dergisi çıkarmıştır. 1968 yılında Konya senatörü seçilmiştir. Fezai mahlasıyla Yedigün ve Çınaraltı dergilerinde saz şiirleri yazmış, çeşitli şiir antolojileri hazırlamıştır. Ulusal ve uluslararası birçok sempozyum, kongre, toplantı, aşıklar festivali düzenlemiştir. 21. Dönem Konya, 23. ve 24. Dönem Ankara Milletvekili Emrehan Halıcı'nın babası olan Feyzi Halıcı, aynı zamanda kendisi gibi şair olan Mehdi Halıcı'nın da ağabeyidir. Türk Dil Kurumu üyesi de olmuş olan Halıcı 9 Ekim 2017 tarihinde hayatını kaybetmiştir. Vasfi Gerger Mustafa Vasfi Gerger, (d. 1904, Siverek) - (ö. 12 Ağustos 1995), Türk siyasetçi. Ankara Üniversitesi Hukuk Fakültesi'ni bitirdi. Eruh Nüfus, Viranşehir Tahrirat, Siverek Kazanç, maaş ve masraf katiplikleri, Ankara Maarif İdaresi baş katipliği, Kayseri Tahrirat Müdürlüğü, İçişleri Bakanlığı Hukuk Müşavir yardımcılığı, Tosya, Ermenek, Ereğli, Göle, Silifke ve Keskin kaymakamlıkları, Nüfus İşleri Genel Müdürlüğü Şube müdürlüğü, Mahalli İdareler Köycülük ve Belediyeler Şubeleri müdürlüğü, Mülkiye Müfettişliği ve serbest avukatlık yapmıştır. TBMM VIII. Dönem Şanlıurfa milletvekilliği, Kurucu Meclis Şanlıurfa İli Temsilciliği (6 Ocak 1961 - 15 Ekim 1961) ile Cumhuriyet Senatosu Şanlıurfa Üyeliği (15 Ekim 1961 - 5 Haziran 1966), Cumhuriyet Senatosu Dilekçe ve Karma Dilekçe Komisyonları başkanlığı yapmıştır. Evli ve beş çocuk babasıdır. Granülomatozis Granülomatozis, organizmaya yabancı olan canlı veya cansız tüm etkenlere karşı bağışıklık sisteminin verdiği patofizyolojik bir mekanizmalar bütünüdür. Granülomatozis bazı otoimmun hastalığın da başlıca mekanizmasını oluşturur. Bir granülom'un yapısını temel olarak etken ve fibröz kapsül oluşturmaktadır. Vücuda herhangi bir yolla giren yabancı etkenlere karşı -bunlar canlı, cansız olabildiği gibi otoimmun bir mekanizma üzerinden de gelişebilir- öncelikle yangısal bir yanıt oluşumu devreye girer. Doğal olarak immun sistem bu faktörü elimine etmeye, yani ortadan kaldırmaya çalışacaktır. Ancak bu işlem sonuçsuz kalacaktır. Etkenin türüne göre patogenezis bazı farklılıklar gösterir. Bunlar vücuda giren tel, kıymık, cam parçaları, silika, toz vb elimine edilemeyecek maddelerdir. İlk yanıt yangısal bir değişimdir. Nötrofil lökositler hasar bölgesine gider ve bir takım proteaz'lar salgılarlar. Proteaz'lar proteinleri ve hücre zarlarını tahrip eder ve komplemanların proteolitik aktivasyonundan, koagulasyondan (çökelme, pıhtılaşma) ve kinin kaskadından sorumludur. Kinin-bradikinin; tıpkı histamin benzeri bir etki göstererek yangısal reaksiyonu indükler. Ancak bu işlem başarısız kalır ve üretilen MAF(Macrophage activing factor) bölgeye makrofajların gelmesini sağlar. Makrofajlar etkenin büyüklüğüne bağlı olarak fagosite etmeye çalışırlar. Fakat fagositozis gerçekleşse bile makrofaj'da vakuol içerisine alınan maddeye karşı üretilen proteolitik, lipolitik ve diğer peroksit benzeri bileşikler etkisiz kalır ve makrofaj bir süre sonra ölür. Bu gibi maddelere karşı verilen bu ardışık yanıt zamanla makrofajların Growth faktör üretmesine neden olur ve bu faktör bölgeye fibroblast göçünü indükleyerek fibrozis'in başlamasını sağlar. Fibrotik değişimler başlıca fibroblast göçü, fibroblastların fibrositlere farklılaşması ve fibrositlerin bağ doku liflerini üretimi şeklindedir. Hücrelere nispeten aşırı boyutlarda olan etkenlere karşı verilen tipik yanıt makrofajların belli bir sıraya göre dizilmesi, yani epiteloid hücreler olarak tanımlanan grupları oluşturmasıdır. Bunu izleyen süreçlerde epiteloid hücrelerin sitoplazmaları birleşir ve çok çekirdekli dev hücresi olarak adlandırılan hücreleri oluştururlar. Cansız etkenlere karşı gelişen dev hücresine yabancı cisim dev hücresi denir. Vücuda bir şekilde giren bazı mikroorganizmalar ve parazit larvalarına karşı verilen tipik bir yanıttır. Cansız etkenlerde olduğu gibi ilk reaksiyon yangısal bir değişikliktir. Ancak buradaki farklılık; özellikle de parazit larvalarına karşı olan yanıt, eozinofilik karakterdedir. Mikroorganizmal yanıt patojen etkenin virulensi ile ilgilidir. İlk aşamalarda etkenler makrofajlarca fagosite edilir ancak bakterinin makrofaj'ın ürettiği peroksidazlar vb proteolitik maddelere karşı koruyucu bir takım kimyasallar üretmesinden dolayı eliminasyon işlemi başarısız kalır. Bazı bakteriler bir süre makrofaj içerisinde üredikten sonra salgıladıkları bazı mediatörler aracılığı ile makrofajın apoptozis'ine neden olur ve serbest kalırlar. Bölgedeki diğer makrofaj'lar benzeri işleme devam eder ancak bu durumun başarısızlığı ve olayların akuttan kronik aşamaya doğru geçişinin de etkisi ile devreye lenfosit'ler ve plazma hücreleri girer. Bu savunma hücrelerinin de eliminasyon işlemini başaramaması yangının temel kuralları gereği; etkeni yok edemiyorsa sınırlandırarak vücuttan uzaklaştırmayı amaçlar. Fibrozis ve granülom oluşumu indüklenir. Tüberkülozis gibi hastalıklarda granülom içerisinde zamanla distrofik kireçlenme gerçekleşir. Vasfi Uçaroğlu Vasfi Uçaroğlu, (d. 1928, İzmir - ö. 30 Haziran 2011, İstanbul), Türk baterist, orkestra şefi. Çok uzun bir süredir müzikle iç içe olan Uçaroğlu'nun kendi adını taşıyan bir orkestrası da vardı. Birçok türküye caz yorumu getirmesiyle tanınan sanatçı kendi orkestrası dışında birçok başka orkestrada da çalmış, Tanju Okan, Berkant ve Kamuran Akkor gibi dönemin ünlü solistleriyle birlikte sahne almış, plaklar doldurmuş ve birçok filmde de rol almıştı. 1968 yılında orkestrasının solisti Kamuran Akkor ile hayatlarını birleştirmişlerdi. Uzun süredir Çapa Tıp Fakültesi'nde akciğer kanseri tedavisi görmekte olan Uçaroğlu 30 Haziran 2011'de 83 yaşındayken hayatını kaybetti. 1928 yılında İzmir’de dünyaya geldi. Beş yaşındayken babasının çalıştırdığı cambazhanede bir elde zil, öteki elde tokmak olduğu halde çalınan bir müzik aleti olan "krankas davulu" çalarak müziğe başladı. Uçaroğlu, İzmir Şehir Orkestrası’nda nefesli sazlar çalarak profesyonel müzik hayatına atıldı. Burada öğrendiği ilk enstrüman Klarnetti. Sağlığının nefesli sazlara uygun olmadığı doktorlar tarafından söylenince de yeniden vurmalı çalgılara döndü. İlk kez "Ege Caz Orkestrası"nda davul çalarak profesyonelliğe geçti. Daha sonra "Müfit Kiper Orkestrası"nda çaldı. Bu orkestrayla birlikte Beyrut'a giderek bir süre orada çalıştı. 1964 yılında Türkiye’ye döndü. Uçaroğlu 1950'lerin önde gelen orkestralarından İsmet Sıral'ın orkestrasında bateri çaldı. 1952 yılında ilk orkestrası olan "Orkestra Hisar"ı kurdu. 1960'lı yıllarda "büyük orkestralar" dönemi yaşanıyordu. 1966 yılında kendi adını taşıyan orkestrasını kurdu. "Vasfi Uçaroğlu Orkestrası"nda 1967 yılında solist olarak şarkı söylemeye başlayan, aynı zamanda Gönül Akkor’un da kızkardeşi olan Kamuran Akkor'la 1968 yılında evlendi. 1964 yılında Yugoslavya'nın başkenti Belgrat'ta düzenlenen "Balkan Melodileri Festivali"nde Türkiye'yi başarıyla temsil edince ülkede "millî baterist" unvanı da kazandı. Vasfi Uçaroğlu ve Kamuran Akkor'un Mine ve Menekşe adını verdikleri iki kızları, yıllar sonra da torunları oldu. Müzisyen çift 2002 yılında kurulan "Gayrettepe Çevre Kültür Türk Müziği Korosu"nda uzun süre büyük bir özveri ile çalıştılar. Uzun süredir Çapa Tıp Fakültesi'nde akciğer kanseri tedavisi görmekte olan Uçaroğlu, 30 Haziran 2011'de bu fakültenin hastanesinde 83 yaşında öldü. Vasfi Uçaroğlu’nun cenazesinin 1 Temmuz 2011'de Levent Camii’nden öğle namazını müteakip kaldırılarak Ulus Mezarlığı'na defnedildi. Vasfi Uçaroğlu'nun çalıştığı orkestralar şunlardır: Müzisyen Vasfi Uçaroğlu 1960'lı yıllarda bazı filmler rol almıştı. Bunlar: Ã‰rik Comas Érik Comas eski Fransız Formula 1, Formula 3000, Formula Rippon, Super GT yarışçısıdır. Romans-sur-Isère, Drôme kentinde dünyaya gelmiştir. Éric Comas 1988 yılında Fransız Formula 3000'inde şampiyon olmuştur. 1990'da ise Genel Formula 3000 şampiyonu olmuştur. 1991 yılında şampiyonadan ayrılmıştır. 1991 yılında Ligier ile anlaşmıştır. 1994 yılında ise takım değiştirerek Larrousse ye geçmiştir. Formula 1 kariyerini 1994 yılında Japanese Grand Prix inde noktalayan Éric Comas ayrıldığında toplam puanı 7'dir. Éric Comas F1 kariyerini noktaladıktan sonra 1994 yılında All-Japan Grand Touring Car Championship (JGTC)'inde SuperGT kariyerine başladı. Eric Comas daha sonra GT500 de 1998 ve 1999 yılında şampiyon olur. Éric Comas 2000 yılında Nissanla 4 yıllık anlaşma yapar. Nissanla kullanıcağı araç ise Nissan'ın Nismo fabrikalarında ürettiği Skyline GT-R modelidir. Éric Comas daha sonra birçok yarışa Nissan la katılır ancak kayda değer yarışlar çıkaramaz. Éric Comas 2006 ya kadar yarışır ve 2006 da Sportsland SUGO pistinde en son 5. olarak yarışı tamamlar ve sezon bitmeden SuperGT kariyerini noktalar. One Love (David Guetta şarkısı) "One Love", Fransız DJ David Guetta'nın bir şarkısı. Şarkının tamamı Estelle tarafından seslendirildi. Guetta'nın "One Love" adlı dördüncü stüdyo albümünün üçüncü single'ı olarak Birleşik Krallık'ta 23 Kasım 2009'da yayınlandı. Şarkı için çekilen video klibin yönetmenliğini X üstlendi. Klip, 12 Kasım 2009'da Guetta'nın YouTube kanalında yayınlandı. Mesude Nursuna Memecan Mesude Nursuna Memecan, (d. 23 Temmuz 1957, İstanbul), Türk siyasetçi. Robert Kolej'den mezun olduktan sonra Boğaziçi Üniversitesi Mühendislik Fakültesi Endüstri Mühendisliği Bölümü'nü bitirmiştir. Yüksek lisansını ABD'de Temple Üniversitesi'nde işletme alanında tamamlamıştır. ABD'de yazılım mühendisi olarak, Türkiye'de Citibank'ta Elektronik Bankacılık'ta, Yapı Kredi Yatırım'da Kurumsal Finansman biriminin kuruluşunda ve Özel Bankacılık biriminde çalışmıştır. Kendi kurduğu yayıncılık şirketi, şirket dergileri yayıncılığı, tanıtım, reklam işlerinden sonra çocuk yayınları ve lisans ve telif hakları pazarlaması alanlarında faaliyet göstermektedir. TBMM 23. Dönem İstanbul, 24. Dönem AK Parti Sivas Milletvekilidir. Türkiye-İngiltere Parlamentolararası Dostluk Grubu Başkanı oldu ayrıca Avrupa Konseyi Parlamenter Meclisi Başkanvekilliği görevinde bulundu. Türkiye-Avustralya Parlamentolararası Dostluk Grubu başkanvekili ve Türkiye-İngiltere Parlamentolararası Dostluk Grubu başkanı, Türkiye-Tunus ve Türkiye-Japonya Parlamentolararası Dostluk Grubu üyesidir. Karikatürist Salih Memecan ile evli ve iki çocuk annesidir. Sanayici ve TBMM X. Dönem Sivas milletvekili Nuri Demirağ'ın torunu, Sanatçı Melike Demirağ ile iş adamı Ali Koç'un eşi Nevbahar Demirağ kardeşlerin kuzenidir. Feed Feed (ingilzce: Besleme): TKİ Tavşanlı Linyitspor 2010-11 sezonu TKİ Tavşanlı Linyitspor, 2010-2011 sezonunda 1. Lig'de mücadele edecektir. Ulaş Güler Ulaş Güler (d. 8 Nisan 1980, Aydın), Türk futbolcudur. 1. Lig ekiplerinden TKİ Tavşanlı Linyitspor'da oynamaktadır. Futbola Aydınspor altyapısında başlayan Cem, 1999 yılında Muğlaspor'la profesyonelliğe geçiş mukavelesi imzalayarak buraya transfer oldu. Muğlaspor için ilk resmî karşılaşmasına 3 Eylül 2000 tarihinde Mustafakemalpaşaspor'a karşı oynanan 3. Lig karşılaşmasında çıktı. Daha sonra Marmaris Belediyespor ve 2006-07 sezonunda Gençlerbirliği'ne transfer oldu. Burada genelde yedek kaleci olarak görev aldı ve 2008-09 sezonunu kiralık futbolcu statüsünde Hacettepe'de geçırdı. 2011-12 sezonunun başında beri 1. Ligin yeni ekiplerinden TKİ Tavşanlı Linyitspor'a oynamaktadır. Hamed bin Ä°sa el-Halife Hamed bin İsa el-Halife (d. 28 Ocak 1950), Bahreyn Kralı (14 Şubat 2002 yılından bu yana). Önceki emir İsa bin Selman el-Halife'nın oğludur. Bahreyn Manama'da Ortaokula gittikten sonra eğitiminin geri kalanı tamamlamak için İngiltere'ye gönderildi. Cambridge Leys Okulu'na gitmeden önce Godalming'de Surrey Applegarth Kolejine katıldı. Hamad, Hampshire'da Aldershot Cadet Okulu'nda İngiliz Ordusu askeri eğitim aldıktan sonra Eylül 1968 yılında mezun oldu. Hamad dört yıl sonra Haziran 1972 yılında Kansas'taki Fort Leavenworth'de ABD Ordu Komutanlığı ve Genelkurmay Kolejine katıldı. Babası İsa bin Selman el-Halife'nin ölümü üzerine, Hamed 6 Mart 1999 Bahreyn Emiri oldu. Hamad, Bahreyn'e birçok siyasi reformlar getirdi. Bütün siyasi tutukluların serbest bırakılması, Devlet Güvenlik Mahkemesi'nin dağılması gibi reformlar gerçekleştirdi. Ayrıca, yurt dışında sürgünde olan birçok Bahreyn vatandaşı birkaç yıl sonra geri dönmesi için izin verildi. 2002 yılında kendini kral ilan etti. Kral Hamed, Galler Prensi William ve Kate Middleton'ın kraliyet düğününe davet edilmiştir. Ayrıca 2005 yılı başlarında, Galler Prensi Prens Charles ve Camilla Parker Bowles ile yapılan düğününe katılan tek devlet başkanı olmuştur. Donald Tsang Donald Tsang Yam-kuen (d. 7 Ekim 1944), Hong Kong'un 2005 - 2012 yılları arasında baş yönetici ve yönetim kurulu başkanıydı. Olivier Beretta Olivier Beretta (d. 23 Kasım 1969, Monte Carlo) Monakolu yarış pilotu. 1994 sezonunda Érik Comas ile birlikte Larrousse takımıyla Formula 1'de yarışmıştır. F1'de ilk yarışı olan 1994 Brezilya GP ile birlikte toplam 10 yarışa çıkmıştır. Hiç puan alamaması ve sponsorluk parasının bitmesi üzerine takımdan ayrıldı. 2003 ve 2004 sezonlarında Williams takımında test pilotluğu yapsa da F1'de bir daha yarışa çıkmadı. 1996 yılından beri Le Mans 24 Saat yarışlarında yarışmaktadır. 1997 San Marino Grand Prix 1997 San Marino Grand Prix (resmi adıyla 17° Gran Premio di San Marino), 27 Nisan 1997 tarihinde Imola'daki Autodromo Dino Ferrari pistinde düzenlenmiş Formula 1 yarışı. San Marino 1997 Formula 1 sezonu'nun toplamda dördüncü ve Avrupa kıtasındaki ilk mücadelesiydi. Aynı zamanda bu mücadele toplamda 17. San Marino Grand Prix yarışı oldu. Yarışı Almanya temsilcisi, Heinz-Harald Frentzen birinci olarak tamamlamıştır. Bu onun birincilik kazandığı ilk yarış idi. Alman pilot Michael Schumacher yarışı ikinci olarak tamamlamıştır. Bir önceki yarışda da 2. olmuş Birleşik Krallık temsilcisi, Kuzey İrlandalı pilot Eddie Irvine ise yarışı üçüncü sırada tamamladı. Onların ardından Giancarlo Fisichella, Jean Alesi ve Mika Häkkinen gelmiştir. 62 turluk yarışın 42. turu 1:25.531 zamanla bu yarışın en hızlı tur'u olmuştur. En kısa sürede koşulan bu turda Alman pilot Heinz-Harald Frentzen 1. olmuştur. Yarışa ilk sıradan başlayan Jacques Villeneuve yarışta liderliği koruyamadı. Memories (David Guetta şarkısı) "Memories", Fransız DJ David Guetta'nın bir şarkısı. Şarkının tamamı Kid Cudi tarafından seslendirildi. Guetta'nın "One Love" adlı dördüncü stüdyo albümünün dördüncü teklisi olarak ilk kez Avrupa'nın büyük bölümünde 17 Şubat 2010'da yayınlandı. "Memories", Avrupa genelinde başarılı oldu. Birçok ülkenin listesinde ilk ona ve ilk beşe girmeyi başaran şarkı, ABD'de Hot Dance Club Songs listesinde de yedi numaraya yükseldi. Şarkı için çekilen video klibin yönetmenliğini Keith Schofield üstlendi. Çekimler 4 Ocak 2010 günü Miami'de gerçekleştirildi. Halife bin Selman el-Halife Halife bin Selman el-Halife (Arapça: خليفة بن سلمان آل خليفة) (d. 24 Kasım 1935), 1971 yılından bu yana Bahreyn Başbakanıdır ve bu nedenle dünyanın en uzun görevde olan seçilmemiş başbakanıdır. 2002 Anayasası ile Kral Hamad'in tayin ettiği ve (Bahreyn parlamento ile birlikte) bakanları görevden alma yetkisine sahip olan, kâğıt üzerinde gücünü bazı kaybetmiş olmasına rağmen hâlâ görevdedir. 1971 yılında kardeşi Emir İsa bin Salman El Halife tarafından Başbakan olarak atandı. 1956-1957 yılları arasında YÖK Üyesi ve 1957 ve 1960 yılları arasında Başkanı oldu. Sonra, Maliye Bakanlığı (1960-1966) ve daha sonra Müdürü, Finans Müdürü ve Elektrik Kurulu (1961) Başkanı Manama Belediyesi (1962-1967), Bahreyn Para Konseyi (1965) Başkanı Başkanı oldu Ekonomik ve Finansal Çalışmalar, Ticaret, Administry Konseyi (1967-1970) ve Kayıt Komitesi ve Bahreyn Para Ajansı, Danıştay (1970-1973) Başkanı, Danıştay Başkanı (1970) oldu. Rivoli Rivoli İtalya'nın Piyemonte bölgesinin Torino ili'ne bağlı olan bir komündür. Torino şehrinin 14 km batısında konumlanmıştır ve bu nedenle metropoliten Torino sehrinin bir parcasidir. Beldenin alanı 29,52 km² olur. Rivoli'de bulunan "Rivoli Satosu" 1997'den itibaren UNESCO Dunya Miraslari, Ä°talya listesine konulan Torino ve civarinda bulunan 16 "Savoya Krallik Hanedani ikematgahlari"ndan biridir. Rivoli kenti "Val dı Suse" vadisinin ağzında bulunmaktadır. Kentin etrafında bulunan tepelik arazi bir buzul kalıntısı olan "moren" taşları yığıntılarında oluşmuştur. Torino'nun 14 km batısındadır ve 17. yy da bile Rivoli kenti ile Torino arasında 13 km'lik "Corso Francia" adlı düpedüz ve gayet geniş bir bulvar yapılmıştır. Günümüzde Rivoli Torino büyük şehrinin bir kısmıdır. Rivoli civarı Romalılar tarafından fethedilmeden önce "Ligür"'lerin bir kolu olan "Taurini" kavminin yaşadığı alan olduğu kabul edilmektedir. Bu araziye M.Ö. 4. yy'dan sonra güney Fransa'dan Kelt asıllılar göçmüşlerdir. Antik Romalılar bu mevkiyi M.Ö 221'de ele geçirmişlerdir. Bu mevkide Romalıların M.Ö. 2. yy.dan itibaren bir küçük yerleşke kurdukları arkeolojik kazılardan anlaşılmaktadır. Bu yerleşkenin "Gaul Francigena" adı verilen antik Romalı yolu üzerinde bulunması ve bir sınır yerleşkesi olması nedeniyle, yerleşkenin Orta Çağ'da birçok kere yabancı ordular tarafından ele geçirilip, talan edilmiş ve yıkılmış olduğu belgelenmiştir. Rivoli 14. yy.da bazı imar hareketlerine sahne olmuştur. Buna en iyi bir gösterge bu dönemden kalan "Casa del Conte Verde Konağı"'dır. Bu bina günümüze kadar gelmiştir ve sergiler ve diğer kültürel etkinlikler için kullanılmaktadır. 18. yy.da Rivoli'de bazı ilgi çekici gelişmeler olmuştur. Mimar "Juvarra" Rivoli'deki eski Rivoli Şatosu'şunu tümüyle modernize etme planı hazırlamıştır. Bu yeni yapı için tahta maket Torino'da "Palazzo Madama"'da bulunmaktadır. Yapım başlayıp ve tasarlanan sarayın sağ kanadı tamamlandıktan sonra inşaat işleri durdurulmuş ve bina bitirilmemiştir. 1711-1713 döneminde Rivoli Şatosu'nun biraz ilerisindeki "Piazza Castello Meydanı" ile 13 km uzakta bulunan Torino'da bulunan "Palazzo Madama Sarayı"'nın önündeki meydanı birbirine bağlayan bir düpedüz bulvar yapılmış ve Avrupa'da en uzun düz sokağı olan bu bulvara "Corso Francia" adı verilmiştir. Rivoli'nun komun sınırları icindeki (1.1.2011 itibarıyla) nüfusu 49.591 kişidir ve nüfus yoğunluğu 1680 kişi/km² olur. Rivoli nüfusunun 19.ve 20. yüzyılda gelişmesi şu gösterimde izlenebilir: Rivoli'de görülebilecek turistik yerler şunlardır: Rivoli'nin şu komünlerle sınırları bulunur: Alpignano, Caselette, Collegno, Grugliasco, Orbassano, Pianezza, Rivalta di Torino, Rosta, Torino, Villarbasse Rivoli şu kentlerle kardeş şehir bağlantısı kurmuştur: Memories Memories ÅŸu anlamlara gelebilir: Ã‡aykur Rizespor 2010-11 sezonu Türkiye Kadınlar Basketbol Şampiyonası Türkiye Kadınlar Basketbol Şampiyonası, 1956-1980 arasında Kadınlar Basketbol Süper Ligi kurulana kadar kadınlar basketbolda Türkiye şampiyonunu ve Avrupa Şampiyon Kulüpler Kupası'na gidecek Türk takımını belirlemek için yapılan spor organizasyonu. 1950'li yılların ilk yarısında önce Fenerbahçe ve Galatasaray, sonrasında Beşiktaş ve Kadıköyspor'un liselerle anlaşmalı olarak kız basketbol takımlarını kurmasıyla kadınlararası basketbol faaliyetleri başlamıştır. İlk İstanbul Ligi 1954-55 sezonunda düzenlenmiş ve en güçlü rakibi Galatasaray’ı 7 Mayıs 1955 günü Teknik Üniversite Salonu'nda 22-17 yenen Fenerbahçe şampiyon olmuştur . Aynı dönemde Ankara'da da TED Ankara Kolejliler SK ve Gazi Eğitim Enstitüsü gibi eğitim kurumlarında da kız basketbol takımları kurulmuş ve ilk müsabakalar yapılmaya başlanmıştır. 1954-55 sezonunda Fenerbahçe'nin şampiyonluğuyla biten İstanbul Ligi'nin sonlanmasının ardından basketbol, voleybol, hentbol, masa tenisi ve tenis sporlarının bağlı olduğu Spor Oyunları Federasyonu erkeklerdeki gibi bir Türkiye Şampiyonası düzenlemeye karar vermiş, ancak Mayıs ayında öngörülen şampiyona önce Eylül ayına ertelenmiş, daha sonra ise iptal edilmiştir. Federasyon, bu fikrini 1956 sezonunda hayata geçirmeye karar vermiştir. Ankara takımlarının mali nedenlerden ötürü iştirak edememeleri üzerine ilk şampiyona İstanbul'da Fenerbahçe, Beşiktaş ve Kadıköyspor arasında düzenlenmiştir. Şampiyonu belirleyecek maçta Fenerbahçe, 15 Nisan 1956'da Kadıköy Halkevi Salonu'nda Beşiktaş'ı 37-14 yenerek ilk Türkiye şampiyonu olmuştur . Hakemler Gündüz Aktuğ ve Yılmaz Bayülken'in idaresindeki maçta Fenerbahçe'den Süeda Özçiçekçi 17, kaptan Ayten Salih 11, Güneş Çapa 6, İnci Önen 2, Seta Yağcıoğlu 1 ve Oya Çapa 0 sayıyla oynarken, Beşiktaş'tan Şeniz 9, kaptan Güngör ve Aysel ikişer, Esin 1, Ülkü ve Gönül ise 0 sayıyla oynadılar . Bu şampiyonadan sonra 1957 ve 1958 sezonlarında da Fenerbahçe şampiyon olurken, İstanbul'da 13-15 Mart 1959 tarihlerinde bu defa şampiyonluk Ankara takımlarına geçti. Ankara ikincisi Kolej ve İstanbul ikincisi PTT'yi yenen Fenerbahçe ile Gazi Eğitim Enstitüsü 15 Mart günü finalde karşı karşıya geldiler ve maçı 44-37 kazanan Gazi Eğitim Enstitüsü şampiyonluğu Ankara'ya taşıdı . Bu tarihten 1980-81 sezonunda Kadınlar Basketbol Süper Ligi başlayana kadar iki yıl müstesna şampiyonluk Ankara takımlarında kaldı ve diğer spor dallarının aksine bu dalda İstanbul daha geride kaldı. Ankara'nın egemenliğini sadece 1961 ve 1962 sezonlarında İstanbul Üniversitesi kırabildi. 1956 yılından 1980'dek toplam 23 kez düzenlenen şampiyonada 6 kez şampiyon olan Yükseliş Koleji ve TED Ankara Kolejliler SK en çok birincilik alan takımlar oldu. Ankara'nın bu iki takımını, 5 şampiyonlukla Gazi Eğitim Enstitüsü, üçer şampiyonlukla Fenerbahçe ve Ankara DSİ ile 2 şampiyonlukla 1960 yılından itibaren İstanbul'da Fenerbahçe'den üstünlüğü devralan İstanbul Üniversitesi izlediler. Türkiye Şampiyonaları'nın yer ve tarihleri ile ilk dörde giren takımları gösteren liste aşağıdadır : Michele Alboreto Michele Alboreto (23 Aralık 1956, Milano – 25 Nisan 2001 Brandenburg, Almanya), İtalyan yarış pilotu . 1985 Formula 1 sezonunda şampiyon Alain Prost'u ardından ikinci oldu. 1997 yılında ise Le Mans 24 Saat yarışlarını şampiyon olarak bitirdi. 1981-94 yılları arasında Formula 1'de, 1981-83 ve 1996-2000 yılları arasında ise Le Mans 24 Saat yarışlarında yarışan Alboreto, 25 Nisan 2001 tarihinde Almanya'da test sürüşü sırasında yaptığı kaza sonucu hayatını kaybetti. Alboreto, Formula 1 öncesinde iki kez İtalya Formula 3'te, birer kez de Avrupa Formula 2, Avrupa Formula 3 ve İngiltere Formula 3'te yarışmıştır. 1979 yılında İtalya Formula 3'ü 2. bitirirken, 1980 yılında Avrupa Formula 3'ü şampiyon, İtalya Formula 3'ü ise 3.bitirdi. Formula 1 kariyerine 1981 sezonunda Tyrrell takımıyla başlayan Alboreto 1981 sezonunda 15 yarışın son 11 yarışına katıldı ancak bu yarışların yalnızca beşinde finiş görebildi ve sezonu 0 puanla kapattı. 1982 sezonunda 16 yarışın hepsine katılıp 12'sinde finiş gördü. Caesars Palace Grand Prix'inde kariyerinin ilk yarış birincliğini elde ederken, San Marino Grand Prix'inde de 3. olup podyuma çıktı. Sezon boyunca yarışı da 4.bitirdi. Sezon sonunda ise topladığı 25 puanla klasmanı 8. oldu. 1983 sezonunda 15 yarışın yalnızca 7'sinde finiş görebildi. Detroit Grand Prix'inde kariyerini ikinci yarış galibiyetini kazandı. Sezon boyunca bu yarış haricinde podyuma çıkamadı. Sezonu ise 12 puanla 10.sırada tamamladı. 1984 sezonunda Tyrrell'dan ayrılıp Ferrari'ye geçti. O sezonki 16 yarıştan 8'inde finiş gördü. Belçika Grand Prix'ini kazanırken, iki yarışta 2., bir yarışta da 3. oldu. Topladığı 30.5 puanla sezonu 4. tamamladı. 1985 sezonunda 16 yarıştan 10'unda finiş gördü. Kanada Grand Prix ve Almanya Grand Prix'lerini kazanırken, dört yarışı 2., iki yarışı da 3. bitirerek toplamda 8 kez podyuma çıktı. Sezonu 73 puanla şampiyon olan Alain Prost'un ardından 53 puanla ikinci bitirdi. 1986 sezonunda 16 yarıştan 7'sinde finişi görebildi. Bir kez 2. olarak podyuma çıktı ve sezonu 14 puanla 9. olarak tamamladı. 1987 sezonunda 16 yarıştan sadece 6'sında finiş gördü. Bir kez 2., iki kez de 3. olarak toplamda üç kez podyuma çıktı. Sezon sonunda 17 puanla 7. oldu. 1988 sezonunda 16 yarışın 10'unda finiş görürken bir kez 2., iki kez 3., iki kez de 4. oldu. Sezonu 24 puanla 5. tamamladı. 1989 sezonuna eski takımı Tyrrell'da başladı. İlk 6 yarış boyunca bu takımda yarıştı. Bu 6 yarışın 3'ünde finiş görürken bir yarışta 3. olarak podyuma çıktı. 6.yarışın ardından Larrousse'a geçti. 9.yarıştan itibaren bu takımda yarıştığı 8 yarışta ancak bir kez finiş görebilidi. Sezonu ise 6 puanla 11. olarak bitirdi. 1990 sezonunda Footwork takımına geçti. 16 yarıştan 8'inde finiş görürken hiç podyuma çıkamadı. Sezonu ise 0 puanla kapattı. 1991 sezonunda 16 yarıştan ancak 2'sinde finiş görebildi. Bir önceki sezonki gibi yine podyuma çıkamadı ve sezonu 0 puanla bitirdi. 1992 sezonunda önceki 2 sezonun aksine 16 yarıştan 14'ünde finiş gördü. Sezon boyunca iki kez 5., iki kez 6. ve altı kez 7. oldu. Sezonu 6 puanla 10.bitirdi. 1993 sezonunda Scuderia Italia takımında yarıştı. 16 yarışlık sezonda Scuderia'nın son iki yarış öncesi Formula 1'den çekilmesiyle 14 yarışta yarışmış oldu. Bu 14 yarışta 4 kez finiş gördü ve hiç puan alamadan sezonu tamamladı. 1994 sezonunda Minardi takımında yarıştı. 16 yarışın 6'sında finiş gördü. Bir kez 6., bir kez de 7. oldu ve sezonu 1 puanla 24. olarak tamamladı. Formula 1 sonrası ağırlıklı olarak Le Mans 24 Saat yarışlarında yarıştı. Bu yarışlarda 1997 yılında şampiyon, 1999 yılında 2. ve 2000 yılında 3. oldu. Albereto Le Mans 24 Saat yarışlarının yanı sıra IndyCar ve Amerika Le Mans serisi yarışlarında da yarıştı. Alboreto 25 Nisan 2001 tarihinde Almanya'nın Dresden şehirnde bulunan Lausitzring pistinde Audi R8'le antrenman yaparken aracının lastiğinin patlaması sonucu duvara çarptı ve hayatını kaybetti. Ölümünden 4 yıl sonra 2005 İtalya Grand Prix'inde podyuma çıkan İtalyan pilot Giancarlo Fisichella bu podyumu Alboreto'ya ithaf ettiğini söyledi ve şöyle dedi "Benden önce Monza'da podyuma çıkan son İtalyan pilot Alboreto'ydu. Onunla birlikte yarışabildiğim için çok şanslıydım, çok iyi ve gerçekten özel bir insandı. Bu sonucu ona ithaf etmek istiyorum". Google+ Google+ (bazen Google Plus olarak da bahsedilir ve G+ şeklinde kısaltılır), kurucusu olan Google tarafından yönetilen sosyal ağ ve kimlik doğrulama hizmeti. 28 Haziran 2011 tarihinde duyurulan servis ilk dönemde davetiye sistemi ile üye kabul etmiş, 20 Eylül 2011 gününden itibaren ise siteye üyelikler gerçek adını kullanmak şartıyla 18 yaş üzeri herkes için açılmıştır. Google+, Google Profiller üzerine inşa edilmiştir. Google Buzz gibi diğer Google projeleriyle de entegre çalışan servis Çevreler, Konular ve Video Sohbet Odaları gibi sosyal ağ dünyasında yeni olan özellikler içermektedir. Mobil uygulamalar ile de erişilebilen Google+, Google'ın en büyük sosyal ağ girişimi olarak 800.000.000 üyesi bulunan Facebook'un rakibi olarak görülmektedir. Bu servis, Google Buzz, Google Friend Connect ve Orkut'un ardından Google'ın dördüncü sosyal ağ girişimidir. 27 Aralık 2011 tarihinde 62.000.000 kullanıcı barajını aşan Google+'ın büyüme analizi göz önüne alındığında her gün 625.000 yeni üye kazanarak 2012 yılı sonunda 400.000.000 kullanıcı barajını aşacağı tahmin edilmiştir. 2012 yılı Aralık ayı itibarı ile Google+ 500 milyon kullanıcı sayısını geçmiştir. 52.5 milyon kullanıcının etkilendiği bir güvenlik açığının ortaya çıkması sebebiyle Google, hizmeti 2 Nisan 2019 tarihinde bireysel ve ticari kullanıma kapatma kararı aldı. Pierluigi Martini Pierluigi Martini (d. 1961, Lugo), eski İtalyan Formula 1 yarışçısıdır. Pierluigi Martini 124 yarışlık Formula Macerasına 1984 yılında Ayrton Senna'nın ekibi Toleman ile başlamıştır.Daha sonra 1985 yılında Toleman yarışlardan çekilmiştir.Pierluigi Minardi ise oradan ona kariyerinin 18 puanını kazandırıcak Minardi ekibine geçer.Kariyerinin en iyi finish ini ise 1989 Portekiz Grand Prix inde 4. olarak alır.Pierluigi Martini 1995 yılında Almanya Grand Prix inden sonra F1 kariyerini bitir. Pierluigi Martini Le Mans 24 Saat kariyerine Joest Racing yarışında Porshe ile 1996 yılında başlar.1998 yılında ise BMW ekibine geçer.1999 yılında Yannick Dalmas ve Joachim Winkelhock ile birlikte Le Mans 24 Saat yarışlarını kazanır.Le Mans kariyeri 2006 yılında biter. Pierluigi Martini daha sonra Grand Prix Masters yarışları ile F1 araçlarına geri döner. Antandre Antandre, Yunan mitolojisinde bir Amazon savaşçısıdır. Truva Savaşı'nda Penthesilea'nın 12 yardımcısından biridir. Adı, "Erkeklerden Önce Gelen, Erkeklerden Üstün Olan" anlamına gelir. Quintus Smyrnaeus 'un "Truva'nın Çöküşü" eserine göre Truva Savaşı'nda Achilles tarafından öldürüldü. "Ama Peleus'un oğlu Amazonlar'ın öldürücü Antandre'sini parçaladı" 100 milyondan fazla etkin kullanıcısı olan sanal topluluklar listesi 100 milyondan fazla etkin kullanıcısı olan sanal topluluklar listesi, söz konusu on altı internet sitesi ve uygulamasının derlendiği dizin. Kalıntı (biyokimya) Biyokimya ve moleküler biyolojide bir 'kalıntı (veya rezidü), bir polisakkarit, protein veya nükleik asit polimerin içine dahil olmuş bir monomerdir. Monomer moleküller birleşip polimeri meydana getirdikten sonra polimer içinde kendilerinden arta kalan kısma kalıntı denir. Monomerik yapı taşları birbirleriyle reaksiyona girip polimerik zinciri oluştururken her monomerden bazı atomlar ayrılır (bunlar genelde birleşip bir su molekülü oluştururlar) ve dolayısıyla monomerin sadece bir "kalıntısı" reaksiyon ürününde yer alır. Örneğin, "bu protein 118 amino asit kalıntısından oluşur" veya "histidin kalıntısı, imidazol halkası nedeniyle bazik sayılır" denebilir. Bir kalıntı, fonksiyonel gruptan farklıdır, yukarıda verilen örnekte imidazol grubu bir fonksiyonel gruptur. Omega (anlam ayrımı) Omega ÅŸu anlamlara gelebilir: TansuÄŸ Bleda Tanşuğ Bleda, 16 Kasım 1934’te Ankara'da doğdu. Galatasaray Lisesi'ni bitirdi, ardından Ankara Üniversitesi Siyasal Bilgiler Fakültesi'nden 1957 yılında birinci olarak mezun oldu ve Dışişleri'ne birinci olarak girdi. Dışişleri Bakanlığı'nda çeşitli görevler yaptıktan sonra 1980-1983 arasında Tahran büyükelçisi, 1983-1988 yıllarında OECD nezdinde Türkiye Daimi Temsilcisi oldu. 1988-1991 arasında Dışişleri Bakanlığı müsteşar yardımcısı oldu. 1991-1998 yılları arasında Paris büyükelçiliği yapmış, 42 yıl dışişleri bakanlığında görev yaptı ve ardından emekliye ayrıldı. 3 yıl Karadeniz Ekonomik İşbirliği Teşkilatı Genel Sekreter yardımcısı olarak görev aldı. Alman Liyakat Nişanı ile Fransız Légion d'Honneur sahibi. 1961 yılında Paris'e üçüncü katip olarak atandığı dönemde, Reşat Nuri Güntekin'in kızı Ela Güntekin ile evlendi. 1968 yılında boşandı. Hâlen Erel Bleda ile evlidir ve ayrıca kendisi iki çocuk sahibidir (Aslı Bleda ve Elif Bleda) Hariciye'deki anılarını, Maskeli Balo adlı kitapta yayınladı. Alfa sarmal Protein ikincil yapısında yaygın bir motif olan alfa sarmal (α-sarmal), sağ-elli burgulu bir biçimdir, omurgadaki her bir N-H grubu, kendinden dört amino asit kalıntısı gerideki omurgadaki C=O grubuna bir hidrojen bağı verir (formula_1 hidrojen bağlanması). Bu ikincil yapı bazen klasik Pauling-Corey-Branson alfa sarmalı olarak da adlandırılır (aşağıdaki metne bakınız). Proteinlerin lokal yapı tipleri arasında α-sarmal, en düzenli olan, diziden öngörüsü yapılması en kolay olan ve ayrıca en yaygın olandır. 1930'larda William Astbury, nemli yün veya saç lifleri gerildikleri zaman X-ışını lif kırınımında büyük değişiklikler meydana geldiğini göstermiştir. Verilerden anlaşılan, gerilmemiş liflerin 5,1 Å'luk bir tekrarlı birime sahip burgulu bir molekül yapısı olduğuydu. Astbury, lifler için önce dirsekli bir yapı öne sürdü. Daha sonra, diğer araştırmacılara (özellikle Amerikalı kimyacı Maurice Higgins'e) katılıp aşağıdaki görüşleri savundu: Ayrıntılarında hatalı olmasına rağmen, Astbury'nin bu biçimler hakkındaki modelleri esas olarak doğruydu ve 1951'de Linus Pauling, Robert Corey ve Herman Branson tarafından geliştirilen, ikincil yapının modern elemanları olan α-sarmal ve β-ipliğe karşılık gelmektedir (Astbury'nin özgün adlandırması korunmuştur). Bu araştırmacıların makalesinde hem sağ-elli hem de sol-elli sarmalların varlığın göstermiş, ama 1960'ta yayımlanan miyoglobin kristal yapısı sağ-elli biçimin yaygın olduğunu göstermiştir. Hans Neurath Astbury'nin modelinin ayrıntılarda doğru olamayacağını göstermiştir, çünkü modeldeki atomların birbirine temas etmesi gerekmektedir. Neurath'ın makalesi ve Astbury'nin verileri H. S. Taylor, Maurice Huggins ve Bragg ve çalışma arkadaşlarını keratin için bir yapı önermelerine ilham kaynağı olmuştur, bu önerilen yapı modern α-sarmala benzemektedir. Modern α-sarmalın modellenmesinde iki anahtar gelişme, (1) amino asitler ve peptitlerin kristal yapılarının çözülmesi ve Pauling'in "düzlemsel" peptit bağının öngörüsü sayesinde bağ geometrisinin belirlenmesi, ve (2) onun, sarmaldaki bir dönmede bulunan kalıntı sayısı konusundaki varsayımından vazgeçmesi oldu. Tarihsel dönüm noktası 1948 ilkbaharı başlarında oldu, Pauling nezle oldu ve yatağına girdi. Canı sıkıldığından ötürü, boyutları yaklaşık doğru olan bir peptit zincirini bir kağıt şerit üzerine çizdi ve onu bir sarmal şeklinde katladı, düzlemsel peptit bağlarını korumaya dikkat ederek. Birkaç denemeden sonra, fiziksel olarak makul hidrojen bağları olan bir model meydana getirdi. Pauling sonra modelini yayımlamadan önce doğrulamak için Corey ve Branson ile çalıştı. 1954'te Pauling "kimyasal bağ üzerindeki araştırması ve bunun karmaşık bileşiklerin yapılarının çözülmesine uygulanması" için ilk Nobel Ödülünü kazandı α sarmaldaki amino asitler sağ-elli sarmal yapıya sahiptir, her amino asit kalıntısı sarmal üzerinde 100°'lik bir dönmeye (yani sarmalda bir tam dönme başına 3,6 kalıntı vardır) ve sarmal ekseni boyunca 1,5 Å'luk bir ötelenmeye karşılık gelir. (Çok miktarda kiral olmayan glisin amino asit içeriği olunca kısa sol-elli sarmal parçaları bazen oluşabilir, ama diğer normal, biyolojik L-amino asitler) için bunlar uygun değildir.) Alfa sarmalın hatvesi (sarmalın bir tam dönüşü için eksen boyunca olan uzaklık) 5,4 Å'dur, bu 1,5 ve 3,6 sayılarının çarpımıdır. En önemli olan, bir amino asit kalıntısındaki N-H grubunun kendinden dört kalıntı gerideki C=O grubu ile bir hidrojen bağı kurmasıdır; bu tekrarlayan formula_1 hidrojen bağlanması α sarmalın en belirgin özelliğidir. Resmî uluslararası adlandırma kuralları α sarmalların tanımlanması için iki yol belirtir: kural 6.2, tekrar eden φ,ψ torsiyon açılarına göre tanımlar (metinde aşağıya bakınız), kural 6.3 ise hatve ve hidrojen bağlanmasının oluşturduğu birleşik örüntüye göre tanımlar. Protein yapılarında yer alan alfa sarmallar çeşitli berimsel yöntemlerle tespit edilebilir, bunlardan biri DSSP ("Dictionary of Protein Secondary structure", Protein ikincil yapı sözlüğü)'dür. Benzer yapılar arasında 3 sarmalı (formula_3 hidrojen bağlanmalı) ve π-sarmal (formula_4 hidrojen bağı) sayılabilir. α sarmal 3.6 sarmal olarak da tanımlanabilir çünkü, daha sıkı olan 3 sarmala kıyasla, i + 4 aralıklama H-bağlı halkaya fazladan 3 atom daha ekler. Alt yazılı endeksler hidrojen bağı ile meydana gelen kapalı halkadaki (hidrojen atomu da dahil olmak üzere) atom sayısına karşılık gelir. α-sarmallardaki kalıntılar tipik olarak (-60°, -45°) civarında omurga (φ, ψ) dihedral açıları oluştururlar. Daha genel ifade etmek gerekirse, bir kalıntının ψ dihedral açısı ile "sonraki" kalıntının φ dihedral açısının toplamı yaklaşık -105°'ye eşitliğini sağlayacak dihedral açılar oluştururlar. Bunun bir sonucu olarak, α-sarmal dihedral açıları, genelde Ramachandran çiziminde (-90°, -15°) ile (-35°, -70°) arasında çaprak bir şerit üzerine düşerler. Buna karşın, 3 sarmallar için dihedral açı toplamları yaklaşık -75°, π-sarmal için ise yaklaşık -130°'dir. "Trans" izomerlerden oluşan herhangi bir polipeptit sarmal için kalıntı başına dönme açısı Ω, aşağıdaki denklem ile ifade edilir: α-sarmaldaki atomlar sıkıca istiflenmiştir; sarmal içinde hemen hiç boş hacim yoktur. Amino asit yan zincirleri sarmalın dışında yer alır ve kabaca "aşağıya" (yani N-uca doğru) uzanırlar, bir çam ağacı gibi. Protein yapısını çözerken ön çalışmalardaki düşük çözünürlüklü elektron yoğunluk haritalarına bakılırken bu özellikten yararlanılarak protein omurgasının yönü tayin edilebilir. α-sarmalları temsil etmek için iki farklı cins 2 boyutlu çizim kullanılır. Biri "sarmal tekerlek" ("helical wheel"), öbürü "wenxiang çizimi"dir. İkincisinin adı, Çinde sivrisinekleri kaçırmak için kullanılan spiral şekilli bir tütsüye benzemesinden dolayıdır: 蚊香 (“venşiang” olarak okunur). Wenxiang çiziminde her amino asit kalıntısı, onun tek harfli koduna karşılık gelen, içinde bir harf olan bir daire ile gösterilir. Hidrofobik bir kalıntı, içi dolu bir daire içinde beyaz bir senbolle belirtilir, hidrofilik kalıntılar içi boş bir daire içinde siyah bir sembolle belirtilir. 2 Boyutlu bir gösterim şekli olarak wenxiang çiziminin, sarmal tekerlek çizimine kıyasla aşağıda belirtilen avantajları vardır: (1) ne kadar uzun olursa olsun, bir alfa sarmaldaki amino asit kalıntılarının konumunu gösterebilmesi; (2) alfa-sarmalın yönünü gösterebilmesi; ve (3) bir α-sarmalı oluşturan amino asit kalıntıları hakkında daha fazla bilgi verebilmesi. Proteinlerde görülen sarmallar dört ilâ kırk kalıntı uzunluğunda olabilir, ama tipik bir sarmalda yaklaşık 10 amino asit kalıntısı (yaklaşık 3 dönme) bulunur. Genelde kısa polipeptitler çözelti içinde fazla alfa sarmal yapı göstermezler, çünkü proteinin katlanmasıyla ilişkili olan entropik masraf, yeterli miktarda stabilize edici etkileşimlerle telafi edilmez. Genelde, α-sarmalların omurga hidrojen bağları, β-yapraklarda bulunanlardakinden çok daha zayıftır ve ortamdaki su molekülleri tarafından kolaylıkla saldırıya uğrarlar. Ancak, hücre zarı gibi daha hidrofobik ortamlarda, trifloroetanol (TFE) gibi çözücülerin varlığında, veya bir çözücünün bulunmadığı gaz ortamında, oligopeptitler kendiliklerinden stabil, α-sarmallı yapı oluştururlar. Peptitlere çapraz bağlar eklenerek sarmal katlamalar daha stabilize edilebilir. Çapraz bağlar, çözülmüş yapıyı destabilize eder ve sarmal hâl ile rekabet eden yapıları ortadan kaldırır. α-sarmal hidrojen bağları ve omurga biçimi ile tanımlı olduğu için α-sarmal yapı için en ayrıntılı deneysel kanıt, bir örneği sağda görülen, atomik çözünürlüklü X ışını kristalografisi ile elde edilmiştir. Omurga karbonil oksijenlerinin aşağıya (C-ucuna doğru) dönük oldukları ama dışa doğru açıldıkları ve H-bağlarının sarmal eksenine yaklaşık paralel oldukları bellidir. NMR spektroskopisi ile çözülen protein yapılarında da sarmallar iyice görünür, bitişik sarmal dönmeleri arasındaki NOE (Nükleer Overhauser Etkisi) bağlantıları gözlemlenebilir. Bazı durumlarda bireysel hidrojen bağları, NMR'de küçük ölçekli kenetleme olarak gözlemlenebilir. Genel sarmal yapıyı belirlemek için çeşitli düşük çözünürlüklü yöntemler vardır. NMR kimyasal kaymaları (özellikle formula_6, formula_7 ve formula_8 atomlarının) ve artık dipol bağlaşımları (İng. "residual dipole coupling") genelde sarmallar için karakteristiktir. Sarmalların uzak-mor ötesi (170-250 nm) dairesel dikroizm spektrumu da onlara hastır, ~208 nm ve ~222 nm'de belirgin bir çifte minimum gösterir. Kızılötesi spektrometresi ender kullanılır çünkü α-sarmal spektrumu rastgele sarım (İng. "random coil") spektrumuna benzerdir (ama bu ikisi hidrojen-döteryum değiştokuşu ile ayırdedilebilir). Kriyo elektron mikroskopisi ile bir protein içindeki bireysel α-sarmalları ayırdedebilir, ama bu yolla amino asit kalıntılarının yerlerinin belirlenmesi hâlâ aktif bir araştırma konusudur. Amino asitlerin uzun homopolimerleri eğer çözünür iseler genelde sarmallar oluştururlar. Bu uzun, izole sarmallar başka yöntemlerle tespit edilebilir, örneğin dielektrik gevşeme ve difüzyon katsayısı ölçümü ile. Aslında, bu yöntemler kullanılarak tespit edilen özellik, bir sarmalın karakteristik ince ve uzun (prolat, yani puro şekilli) hidrodinamik şekli veya onun büyük dipol momentidir. Farklı amino asitlerin α-sarmal oluşturmakta farklı eğilimler gösterirler. Lizin, yüksüz glutamat, metyonin, alanin ve lösin amino asit kalıntılarının (tek harfli amino asit koduyla "KEMAL") sarmal oluşturmaya büyük yatkınlıkları vardır, buna karşın prolin ve glisinin sarmal oluşturma yatkınlığı düşüktür. Prolin kalıntısı bir sarmalı ya bozar ya da büker, çünkü hem amit hidrojen bağı oluşturamaz (amit gruubunun hidrojeni olmadığı için), hem de yan zinciri bir evvelki dönmedeki omurgaya sterik olarak müdahale eder. Bu yüzden sarmal ekseninde 30°'lik bir bükülme meydana gelir. Ancak, prolin genelde sarmalın "ilk" amino asit kalıntısı olarak görülür, muhtemelen neden olduğu yapısal sertlik nedeniyle. Glisin de sarmalı bozar, ama bunun nedeni, prolinin aksine, onun yapısal esnekliğidir; glisinin nispeten kısıtlanmış olan α-sarmal yapıyı benimsemesi entropik olarak masraflıdır. Sarmal ekseni boyunca tüm karbonil grupların bireysel dipol momentlerinin toplu etkisi nedeniyle sarmalın tamamının bir dipol momenti vardır. Bu, entropik etkilerle sarmalın destabilize olmasına neden olabilir. Bunun sonucu olarak, α sarmalların ucu genelde glutamik asit gibi negatif yüklü bir amino asit kalıntısı ile sonlanır, bu sarmal dipolünü nötralize etmek için. Daha ender (ve stabilizasyonda daha az etkili) olarak C-uç, lizin gibi pozitif yüklü bir amino asit kalıntısı ile sonlanır. N-uçtaki (N-terminal) pozitif yük yaygın olarak negatif yüklü ligandların (fosfat grupları gibi) bağlanmasına yarar, bu özellikle etkili bir mekanizmadır çünkü omurgadaki amit grupları hidrojen bağı vericisi görevi yapabilirler. X-ışını kristalografisi ile yapıları çözülmüş ilk iki protein olan Miyoglobin ve hemoglobin, yaklaşık %70 α-sarmal ile benzer katlamalara sahiptir, yapılarının geri kalanı, sarmalları birbirine bağlayan, tekrarlamalı olmayan bölgelerden, veya sarımlardan (İng. "coil") oluşur. Proteinleri en belirgin katlanmalarına göre sınıflandıran SCOP ("Structural Classification of Proteins") veritabanı, "tüm-α" proteinler için özellikle geniş bir kategori barındırır. Sarımlı sarım (İng. "coiled coil") α sarmalları iki veya daha çok sarmalın birbiri etrafına sarılıp bir "süper sarım" oluşturduğu çok stabil yapılardır. Sarımlı sarımlar, yedili tekrar (İng. "heptad repeat") olarak adlandırılan çok karakteristik bir dizi motifi içerirler, bu motif dizi boyunca kendini her yedi kalıntıda bir tekrar eder. Birinci ve dördüncü kalıntılar ("a" ve "d" pozisyonları olarak bilinir) hemen hep hidrofobiktir, (dördüncü kalıntı tipik olarak lösindir) ve sarmal demetinin içinde beraber istif olurlar. Genelde 5. ve 7. kalıntılar ("e" ve "g" pozisyonları) zıt yüklüdür ve elektrostatik etkileşimlerle stabilize olan bir tuz köprüsü oluştururlar. Keratin ve miyozin gibi fibröz proteinler ve bazı başka dimerleşen proteinler de, genelde sarımlı sarım yapılar oluşturur. Bir çift sarımlı sarım -dört sarmal demeti- proteinlerde çok sık görülen bir yapısal motiftir. Örneğin, insan büyüme hormonunda ve birkaç sitokrom çeşidinde mevcuttur. Bakterilerde plazmit ikileşmesini sağlayan Rop proteini ilginç bir vakadır, bir polipeptit bir sarımlı sarım oluşturur ve iki monomer onunla bir araya gelip bir dört-sarmal demeti oluşturur. Bir sarmalı oluşturan amino asitler bir sarmal teker üzerinde çizilebilir, bu gösterim sarmalı oluşturan amino asit kalıntılarının doğrultularını resimler. Globuler proteinlerde, ve ayrıca sarımlı sarım ve lösin fermuarı gibi özelleşmiş yapılarda, bir alfa sarmal iki "yüz" sergiler: biri proteinin içine yönelik başlıca hidrofobik amino asitlerden oluşmuştur, öbürü ise proteinin çözeltiye temas eden yüzeyinde yer alan polar amino asitlerden oluşur. α-sarmalların DNA'ya bağlanan motifler için, sarmal-dönüş-sarmal, lösin fermuar ve çinko parmak motifleri dahil olmak üzere, özel bir önemi vardır. 1,2 nanometre olan α sarmal çapının, B-biçimli DNA'nın büyük oyuğunun genişliğine eşit olması, gayet uygun bir yapısal özellik yaratır. Ayrıca, sarımlı sarım (veya lösin fermuar) dimerleri kolaylıkla DNA'da sık görülen simetrik tekrarlı dizilerle temas kurabilir. Bunun bir örneği transkripsiyon faktörü Max'tır (soldaki resme bakınız), bu protein sarımlı sarım kullanarak dimerleşir ve diğer bir sarmal çiftini DNA büyük oyuğu ile etkileşmek üzere uygun konuma getirir. α-sarmallar biyolojik membranları içinden geçen en yaygın protein yapı elemanıdır. Bunun nedeni, sarmal yapının, omurgadaki tüm hidrojen bağlarının dahilî olarak oluşmasını ve, eğer yan zincirler hidrofobikse, membran ile temas halinde hiçbir polar grup kalmamasını, sağlamasıdır. Proteinler bazen tek, bazen bir çift, en klasik olarak da yukarı-aşağı inip çıkan ve bir halka şeklinde dizilmiş yedi tane membran aşan sarmal ile membrana tutturulmuş olur. Yedi sarmallı membran aşan proteinlerin en bilinen örnekleri rodopsinler (sağdaki resme bakınız) ve G-protein-kenetli reseptörlerdir. Eksen boyunca gerilme deformasyonu, α-sarmal zengini çoğu lifte ve dokularda olur, bunun sonucu üç fazlı bir sert-yumuşak-sert teğet zorlanım çarpanı (İng. "tangent modulus") gösterir. Faz I, sarmalın homojen olarak gerildiği bir küçük deformasyon safhasıdır, bunun ardından gelen Faz II'de H-bağlarının kopmasıyla alfa-sarmal dönmeleri bozulur. Faz III, tipik olarak kovalent bağ gerilimiyle ilişkili büyük ölçekli bir deformasyondur. Raman spektroskopisi ile incelenip kontinuum-benzeri bir model ile analiz edilince, proteinlerdeki bazı alfa sarmalların düşük frekanslı, akordeon-vari hareket sergilediği görülebilir. Amino asitlerin homopolimerleri (poli-lizin gibi) düşük sıcaklıkta bir α-sarmal yapılı olup, yüksek sıcaklıklarda "eriyen" bir yapı gösterebilirler. Bu "sarmal-sarım geçiş" (İng. "helix-coil transition") bir zamanlar protein denatürasyonuna benzer bir süreç olarak düşünülürdü. Bu geçişin istatistik mekanik analizi iki parametreye bağlı bir transfer matris yöntemi ile modellenebilir: bunlar sarmal oluşturma eğilimi ve sarmalı uzatma eğilimi. Julian Voss-Andreae Almanya doğumlu bir heykeltıraş olup deneysel fizik ve heykeltıraşlık dallarında diplomaları vardır. 2001'den beri Voss-Andrea "protein heykeller" yaratmaktadır, α-sarmal onun en tercih ettiği cisimdir. Voss-Andreae bambu ve tüm ağaç gibi çeşitli malzemelerle α-sarmallar yapmıştır. α-sarmalın kaşifi Linus Pauling'in anısına Voss-Andrea'nın 2004'te yarattığı bir anıt, α-sarmal şeklinde biçimlendirilmiş bir çelik kirişten yapılmıştır. 3 metre yüksekliğindeki parlak kırmızı heykel Pauling'in Portland, Oregon'daki çocukluk evinin önünde durmaktadır. Beta yaprak Proteinlerin ikincil yapısında β yaprak (β plili yaprak olarak da adlandırılır), alfa sarmaldan sonra en sık görülen biçimdir. Beta yapraklar birbirine en az iki veya üç hidrojen bağı ile yatay bağlanmış beta ipliklerden oluşur, bunlardan plili ve burkulmuş bir yaprak meydana getirir. Bir beta iplik (β iplik olarak da yazılır) 3 ila 10 amino asit uzunluğunda bir polipeptit zincirinden oluşur, polipeptir omurga neredeyse tamamen uzanık (İng. "extended") bir konformasyondadır. β yaprakların birleşmesinden kaynaklanan protein yığışımları (agregatlar) ve telcikler (fibriller), çeşitli hastalıkların oluşumunda rol oynar, bunların arasında Alzheimer gibi amiloidoz hastalıkları kayda değerdir. En yaygın kullanımda "β iplik" terimi, en az bir diğer iplik ile omurga hidrojen bağları oluşturmuş, uzamış konformasyonlu tek bir bitişik polipeptit parçasına karşılık gelir; buna karşın "β yaprak" birbirine hidrojen bağlı ("H-bağlı") en az iki "β iplikten" oluşmuş toplaşma (İng. "assembly") demektir. İlk β yaprak yapısı William Astbury tarafından 1930'larda önerilmiştir. Paralel veya antiparalel uzamış β ipliklerin peptit bağları arasında hidrojen bağlanması kavramını öne sürmüştür. Ancak, hatasız bir model inşa edebilmek için Astbury, amino asitlerin bağ geometrisi hakkında yeterli veriye sahip değildi, özellikle peptit bağının düzlemsel olduğunu bilmiyordu. Ayrıntılandırılmış bir model 1951'de Linus Pauling ve Robert Corey tarafından önerildi. β yaprakların çoğu, diğer yapraklara bitişiktir ve komşularıyla yaygın bir hidrojen bağ ağı meydana getirirler. Bu ağda, bir ipliğin omurgasındaki N-H grupları bitişik bir ipliğin omurgasındaki C=O grupları arasındaki hidrojen bağlarından oluşur. Tamamen düzleştirilmiş β yaprakta, ardışık amino asit yan grupları yukarı, sonra aşağı, sonra yukarı, vb. doğrultulu olurlar. Bir β yapraktaki bitişik β ipliklerin atomları bitişiktir ve yan zincirler aynı yöne işaret edecek şekilde hizalıdır. β ipliklerin "plili" görünümü C atomundaki tetrahedral kimyasal bağlardan meydana gelir; örneğin, eğer bir yan zincir yukarı yönelmişse formula_1 atomuna olan bağ aşağı olmalıdır, çünkü bağ açısı yaklaşık 109,5°'dır. Pli oluşumu formula_2 ile formula_3 arasındaki uzaklığın yaklaşık 6 Å olmasına neden olur, trans konformasyonunda tamamen uzatılmış iki peptit bağındaki 7,6 Å (2 × 3,8 Å) uzaklığı yerine. Hidrojen bağlı β ipliklerde iki bitişik C atomu arasındaki "yanlamasına" mesafe yaklaşık 5 Å'dır. Ancak, β iplikler ender olarak tamamen uzanıktır; kendilerini oluşturan amino asitlerin kiralliği nedeniyle bir burkulma gösterirler. (φ, ψ) = (–135°, 135°) civarındak enerjetik olarak tercihli olan dihedral açılar (Ramachandran çiziminin kabaca üst sol bölgesi), tamamen uzanık konformasyona karşılık gelen (φ, ψ) = (–180°, 180°)'den büyük oranda farklılık gösterir. Burkulma genelde dihedral açı değerlerinin almaşık değişim göstermesi ile ilişkilidir, bu sayede büyük bir yaprak içindeki bireysel β iplikler birbirinden ayrışmaz. Kuvvetle burkulmuş bir β yaprak örneği BPTI proteininde görülebilir. Yan zincirler plilerin katlarından dışarı doğru uzanırlar, yaprak düzlemine yaklaşık dik olarak; ardışık amino asit kalıntıları yaprağın almaşık yüzlerine doğru uzanırlar. Peptit zincirleri, N-uç ve C-uçlarına sahip olduklarından yönlüdürler, bundan dolayı β yaprakların da yönlü olduğu söylenebilir. Genelde protein topoloji çizimlerinde C-ucuna doğru bir ok ile gösterilirler. Bitişik β iplikler antiparalel, paralel veya karışık düzenli hidrojen bağları oluşturabilir. Antiparalel düzende, birbirini izleyen β iplikler ters yönlüdür, öyle ki bir ipliğin ucu öbürünün C-ucuna bitişiktir. Bu düzen, en kuvvetli iplik arası stabiliteyi meydana getirir, çünkü karboniller ve aminler arasındaki iplik arası hidrojen bağlar düzlemsel olur, bu da onların tercihli doğrultusudur. Antiparalel yapraklarda peptit omurgasının dihedral açıları (φ, ψ) yaklaşık (–140°, 135°)'dir. Bu durumda iki atom formula_4 ve formula_5 birbirine hidrojen bağlı iki β iplikte birbirlerine bitişikseler, birbirlerinin peptit grupları ile karşılıklı hidrojen bağları oluştururlar; bu, "yakın çiftli" hidrojen bağları olarak adlandırılır. Paralel düzende, birbirini izleyen β iplikler aynı yönlüdür; bu doğrultu biraz daha az stabildir çünkü iplikler arası hidrojen bağı örüntüsünün eşdüzlemli olmamasına neden olur. Paralel yapraklarda (φ, ψ) dihedral açıları yaklaşık (–120°, 115°)'dir. Bir motifte birbiriyle etkileşimli beşten az sayıda paralel iplik olması enderdir, muhtemelen daha az sayıda iplikler stabil olmadığı için. Ama, bir diğer neden, paralel β-yaprakların oluşması da temelde daha olmasıdır, çünkü N ve C uçları birbiri ile hizalanmış olan iplikler dizi içinde birbirlerinden uzakta olmak zorundadır. Paralel β-yaprakların daha stabil olabileceğine dair kanıtlar da mevcuttur, çünkü küçük amiloid diziler paralel β-ipliklerden oluşan β-yaprak fibrilleri olarak yığışır, oysa anti-paralel daha stabil olsa anti-paralel fibrillerin oluşması beklenirdi. Paralel β-yaprak yapılarda iki atom formula_4 ve formula_5 birbirine hidrojen bağlı iki β iplikte bitişikseler, birbirleiyle hidrojen bağı kurmazlar. Bir amino asit kalıntısı öbürünü çevreleyen kalıntılarla hidrojen bağları kurar ama bunun tersi olmaz. Örneğin, kalıntı formula_8, kalıntı formula_9 ve formula_10 ile hidrojen bağları kurabilir. Bunlar, "geniş çiftli" hidrojen bağları olarak adlandırılır. Buna karşılık, formula_11 kalıntısı tamamen farklı kalıntılarla hidrojen bağ kurabilir veya hiçbir başka kalıntı ile bağ kurmayabilir de. Bir iplik, karışık bağlanma düzeni de gösterebilir, bir tarafında paralel iplik, öbürü tarafında antiparalel iplik olabilir. Beta ipliklerin rastgele dağılması varsayımından beklenecek sıklıktan daha ender olarak bu gibi düzenler görülür, bu yüzden bu düzenin anti-paralel düzenden daha az stabil olduğu öne sürülmüştür. Ancak biyoenformatik analizlerle yapısal termodinamik hakkında çıkarımlar yapmak sorunludur, çünkü proteinlerde başka yapısal özellikler de vardır. Ayrıca, protein yapısı hem katlanma kinetiği hem de katlanma termodinamiği tarafından belirlenir, bu yüzden biyoenformatik analizlere dayanarak stabilite çıkarımları yapmakta dikatli olmak gerekir. β ipliklerin hidrojen