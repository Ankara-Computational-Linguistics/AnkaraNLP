Gözleri görmediği ve işitmediği halde bu oyunda çok ustalaşır ve eski pinball şampiyonunu (Elton John) konser tarzında bir yarışmada (Elton John'un yarıştığı pinball masasında klavye vardır) yenerek dünya şampiyonu olur ve ailesine bir servet ve ün kazandırır. Son olarak gittikleri bir uzman doktor da (Jack Nicholson) Tommy'yi ancak ani bir şokun kendine getirebileceğini söyler. Bütün gün önünde durduğu aynanın kırılmasıyla bu şok gerçekleşir, Tommy dünyaya geri döner. Ancak yeni mesih olduğuna inanmaktadır ve çevresinde ona inananlardan oluşan yeni bir tarikat oluşmaya başlar. Filmdeki şarkıların listesi aşağıdadır: Snooker 2007-2008 sıralaması Bu sıralama 2007-2008 yılının snooker sıralamasını belirtir. Pete Sampras Petros (Pete) Sampras (d. 12 Ağustos 1971, Washington) Amerikalı tenis oyuncusu. 14 Grand slam kazanmış olan Sampras, böylece erkeklerde bir rekora imza atmıştır. Fakat bu rekoru, 2012 yılında Wimbledon Tenis Turnuvası'nı da kazanarak 17 Grand slam ile bu alanda en fazla şampiyonluğa sahip Roger Federer'e kaptırmıştır. Profesyonel kariyerine 1988 yılında başlayan Sampras;2 kez Avustralya Açık, 7 kez Wimbledon, 5 kez Amerika Açık turnuvalarını kazanmıştır. Ayrıca 1992 Olimpiyatları'nda 3. tura kadar yükselmiştir. Kariyeri boyunca toplam 43,280,489 $ kazanmıştır. 1990 yılında en gelişmiş oyuncu, 1993-1998 yıllarında ATP'de yılın oyuncusu seçilmiştir. Pete Sampras, 1971 yılında Washington, DC'de doğmuştur. Annesi, Yunanistan göçmeni, babasıysa yarı İtalyan yarı Yunan'dır. Yunan kültürüyle yetişen Sampras, pazar günleri Rum Ortodoks Kilisesi'ne katılırdı. lakabı: pistol Tommy Tommy, İngilizce'de kullanılan bir isim olan "Thomas"'ın bir kısaltması olup, ayrıca şu anlamlara gelebilir: PanÃ§akarma Ayurveda'da bedeni arındırmakta kullanılan beş farklı işlemi tanımlayan sanskritçe kelime. Uygun diyet, bitki ve minerallerle bedendeki Doşalar dengelenir. Şiatsu (指圧 Japonca parmak anlamına gelen "şi", ile baskı anlamına gelen "atsu" kelimelerinden türeyen Japon geleneksel el ile manipülasyon terapisidir. İki ana Şiatsu okulu vardır. Bu iki okuldan biri batılı anatonik ve fizyolojik teori diğeri Geleneksel Çin Tıbbı teorisi üzerine temellendirilmiştir. Şiatsu Japonya'da Sağlık Bakanlığınca verilen lisanslı tıp terapisi ile uygulanmaktadır. Şiatsu Japonya'da "tıbbi tedavi" anlamına gelen "Teiate" adıyla doğmuştur. Şiatsu terimi ilkin Tenpaku Tamai'nin 1915 tarihinde yayınlanan "Shiatsu Ryoho" adlı kitabında kullanılmıştır. Tokujiro Namikoshi 1940 yılında Japan Shiatsu College kurmuş ve batı anatomi ve fizyolojisi üzerinde temellenmiş bir şiatsu terapi formunu sistemleştirmiştir. Tokyo Üniversitesinde psikoloji profesörü olan Shizuto Masanuga, Geleneksel Çin Tıbbı temelinde Zen stili Şiatsu veya Zen Şiatsu olarak bilinen kendi okulunu kurmuştur. Tuina Tui na (推拏 or 推拿), akupunktur, moksibasyon, kupa çekme, herbalism, tai chi ve çigong ile birlikte kullanılan manipülatif bir terapi biçimidir. Tuina Geleneksel Çin Tıbbının bütünleyici bir parçasıdır. Bedenin akupunktur meridyen ve noktaları gözönüne alınarak uygulanan bir yöntemdir. Polis (ÅŸehir) Polis (Yunanca ἡ πόλις), Eski Yunanistan'da bir şehir, veya şehir devleti. Kelimenin bir diğer anlamı ise böyle bir şehrin vatandaşlar topluluğu idi. Klasik Atina ve aynı dönemdeki şehirler için bu terim çoğu zaman "şehir devleti" olarak çevrilir. Aynı kavramın Latincesi "civitas" tır. Polis kavramının üç farklı boyutu vardı: Eski Yunanlar Atina, Sparta, Tebai'den bahsetmezler, Atinalılar, Spartalılar, Tebaililer derlerdi. Eski Yunalılarda bir şehri oluşturan insanlar topluluğu polis teriminin en önemli anlamı haline geldi. Polis terimi şehrin toplumsal ve idari boyutuna değinirdi. Şehrin sadece yapıları ve sahası için kullanılan terim ise ἄστυ (astü) idi. Şehir genelde bir tepenin üzerinde bulunan bir kale (akropol) ve bir agora (ticaret meydanı) olurdu. Yönetim de şehir merkezinde olurdu, ama vatandaşlar şehrin içinde veya ona ait civar topraklarda yaşardı. Sosyal anlamıyla polis, yönetime katılan bir vatandaşlar kuruluydu, ama idare çeşitli biçimler alabilirdi: tarihte görülme sırasına göre bunlar oligarşi, tiranlık ve demokrasi idi. Yönetim, vatandaşlar meclisi, bir konsey ve hakimlerden oluşurdu. Bazı polislerde farklı seviyelerde vatandaşlıklar tanımlıydı. En üstte siyasî hakları olan vatandaşlar vardı. Ardından siyasî hakları olmayan vatandaşlar, en sonda da vatandaş olmayanlar gelirdi. Kadınlar, çocuklar, yabancılar ve esirler vatandaş sayılmazdı. Vatandaşlık genelde doğumdan kaynaklanırdı, farklı şehirlerin bu konuda farklı kuralları vardı. Kimisi hem anne hem babanın vatandaş olmasını şart koşar, kimi sadece birinin. Bazı şehirler anne babasından dolayı vatandaş olamayacak kişileri özel kararla vatandaş yapmayı seçebilirdi. Şehirler uzun zaman içinde, köylerin ortak bir merkez etrafında toplanmasıyla oluşmuştur. Şehirler genelde coğrafi, etnik ve dinsel olarak birbirinden ayrı düşmüş insanlardan oluşmuştu. Polislerin Bronz Çağında mevcut oldukları iddia edilmiş. MÖ 8. yüzyılda ilk Yunan şehirleri oluşmasına rağmen, vatandaşların hak ve görevlerinin tanımlı olduğu biçimiyle polisler M.Ö. 6. yüzyılda belirir. M.Ö. 8. yüzyıldan itibaren Yunanlar Anadolu'ya doğru yayılmaya başladıkları zaman kurulan yeni sehirler de polis sistemi üzerine kurulu oldular. Böylece polis özelliklerine sahip yerleşim merkezleri Ön Asya'ya doğru yayıldılar. Polis idare tarzı Büyük İskender'in Anadolu'yu fethinde önemli bir araç olmuştur. Daha evvel şehir hayatının olmadığı yerlerde kendisinin 70'i aşkın şehir kurduğu söylenir, bu yeni şehirler Yunan nüfuzunun merkezleri olur. Büyük İskender bu politikası onun halefleri tarafından da sürdürülmüştüür. Roma döneminde imparatorlar polis sistemini teşvik etmişlerdir. Uzak bölgelerin bu şekilde kendi kendilerin yönetmeleri sayesinde imparatorluğun idaresi kolaylaşıyordu. Yunan tarzı şehirler iç politikalarını kendileri düzenliyorlar ama dış politikaları Roma imparatorunun elinde oluyor. "Polis"ten türemiş pek çok kelime batı dillerinde yer almıştır, onlardan da Türkçeye girmiştir. Bunlar, şehir hayatıyla ilişkili olan "polis" ve "politika" (ve ondan türeme "poliçe") kelimeleridir. Antik çağlarda Avrupa ve Orta Doğu'da pek çok şehrin adı 'polis' ile bitmekteydi. Sonraları bunların bir kısmının adı kısaltılmış ve 'pol' ile biter olmuştur: Erbatur Çavuşoğlu Erbatur Çavuşoğlu: kent plancısı, akademisyen ve müzisyen. 30 Mayıs 1974 tarihinde Konya'da doğdu. Konya Meram Anadolu Lisesi'nin ardından, Mimar Sinan Üniversitesi Şehir ve Bölge Planlama Bölümü'nü bitirdi. Aynı bölümde master ve doktora çalışmasını tamamladı. Halen bu bölümde Doç. Dr. olarak görev yapmakta, dersler vermekte, çeşitli gazete ve dergilerde şehircilik yazıları yayınlamaktadır. Türkiye Kentleşmesinin Toplumsal Arkeolojisi adlı kitabı Ayrıntı Yayınları tarafından 2014'te yayımlanmıştır. Erbatur Çavuşoğlu aynı zamanda Türkçe Sözlü Rock grubu Zardanadam’da vokalist ve şarkı yazarı olarak yer almaktadır. Müzik kariyerine 14 yaşında gitar çalarak ve şarkı yazarak başladı. Lise yıllarında Musical Death ve Tezekli Serzeniş adlı grupları kurdu. Kendi şarkılarını seslendirdiği çeşitli dinletiler ile solo çalışmalarını sürdürdü. Bir dönem Didim Kings grubuyla sokak müzisyenliği yaptı. Ünlü Tenor Erol Uras’tan şan dersleri, Ahmet Güvenç’ten armoni dersleri aldı. 1996-1997 arasında İngiltere’de vokalist ve gitarist olarak yer aldığı Railway Folk adlı Rock and Roll cover grubuyla çeşitli konserler verdi. 2001 yılından itibaren Zardanadam’ın kurulmasıyla bu grupta vokalistlik yapmaya başladı. Zardanadam ile Tamamböceği (Mart 2002) Korsan (Aralık 2002), Dibini Gör (Mayıs 2005), Kalbim Yok (Temmuz 2006), Kafam Seninle Güzel (Nisan 2009) ve Z-Dönüşü (Mayıs 2015) adlı stüdyo albümlerinin yanı sıra 2 de single albüm kaydetti. Gökalp Baykal’ın Yağmuru Beklerken (Mayıs 2007) ve Ehl-i keyf’in Yeraltından Notalar (Nisan 2008) albümlerine de müzisyen olarak katkıda bulundu. Eugenie (York prensesi) Prenses Eugenie Victoria Helena, Bayan Jack Brooksbank , Büyük Britanya ve Kuzey İrlanda prensesi (d. 23 Mart 1990, Londra) York dükü Prens Andrew ve Sarah Ferguson'un küçük kızıdır. "Prenses Eugenie" asalet unvanını taşımaktadır. Prens Andrew 'un ikinci kızıdır. Eugenie ve Beatrice Kraliçe II. Elizabeth'in 2. oğlundan olan kız torunlarıdır. Kraliyet ve asalet unvanı olan "Her Royal Highness" stili kullanır. Prenses Eugenie Büyük Britanya taht sıralamasında 10. sıradadır. Ayrıca 2018 Sonbaharında evlenmek üzere Jack Brooksbank ile nişanlandığı 22 Ocak'ta 2018'de açıklanmıştır. 12 Ekim 2018'de Jack Brooksbank ile evlenmiştir. Prenses Eugenie 23 Mart 1990 yılında Londra'daki Portland Hastanesi'de dünyaya geldi. İsim annesi Britanya Prensesi ve sonradan İspanya Kraliçesi olan Victoria Eugenie von Battenberg'dir. 23 Aralık 1990'da Sandringham Piskoposu von Norwich tarafından vaftiz edildi. Vaftiz anne/babası olarak James Ogilvy, Kaptan Alastair Ross, Sue Ferguson (üvey büyükannesi), Julia Dodd-Noble ve Louise Blacker hazır bulundular. Prenses Eugenie, iki farklı kreşi ziyaret ettikten sonra, 1995'ten 2001'e kadar Surrey'deki "Cowort Park School"'a gitti. Akabinde 2001'den 2003'e kadar Windsor'daki "St.George's School"u gündüzlü öğrenci olarak okudu. 2003 ile 2008 yılları arasında "Marlborough College"de yatılı olarak okudu. 2007 yazında AS-Level'ini başarılı bir şekilde üç tane A notu ve bir tane B notu ile politika, sanat ve İngilizce dallarında vererek mezun oldu. Kendini "zekiden ziyade çalışkan" ("more of a worker than a clever person") olarak tanımlıyor. 2008 yazında lise diplomasına denk gelen A-Level'leri bitirdi; sanat ve İngiliz edebiyatından A notunu ve sanat tarihinden B notunu aldı (yani AAB). Mezun olduktan sonra, birçok şeyin yanı sıra, özellikle İspanyolca öğrenmek için 1 yıl mola verecek. 2002 yılında skolyoz rahatsızlığı sebebiyle bir ameliyat geçirdi. Babasıyla beraber Windsor Sarayı arazisindeki Royal Lodge'de yaşıyor. Annesi ise komşu binada yaşıyor. Kraliyet Ailesi'ne ait "Trooping the Colour" (askeri kortej) gibi resmi törenlere iştirak etmektedir. Ebeveyinleri ile beraber yardım projelerini desteklemektedir. Özel hayatı hakkında çok az şey biliniyor. Çok çekingen olduğu söyleniyor. Prenses sporla çok ilgilidir; at biner ve kayak yapar. Bir diğer ilgi alanı ise müziktir. Ahmed Mükerrem Karaağaç Ahmed Mükerrem Karaağaç (d. 1883, Şarkikaraağaç, Türkiye - ö. 1949, Ankara, Türkiye), Türk siyasetçidir. 1883 yılında Isparta'nın Şarkikaraağaç ilçesinde doğmuştur. Şarkikaraağaç'ın köklü bir ailesine mensup olan Karaağaç, TBMM'nin II, III, IV, V, VI ve VII. dönemlerinde Isparta milletvekilliği yapmıştır. Mülkiye (Siyasal Bilgiler Fakültesi) mezunudur. 1923-1946 yılları arasında Isparta'yı temsilen TBMM'de bulunan Karaağaç, 1949 senesinde Ankara'da vefat etmiş ve Cebeci Asrî Mezarlığı'na defnedilmiştir. Koinon Antik Yunanistan'da ve Roma İmparatorluğunda koinon, (Antik Yunanca κοινον, "ortak"'tan türeme, "ortaklık" veya "birlik"; çoğul hali "koina") bir bölgedeki birkaç şehir devletin iç işlerinde özerk, dış işlerinde birleşik, yani federatif bir yapı içindeki yönetim kurulu anlamına gelir. Roma İmparatorluğu'nda da, doğudaki taşra şehirleri çoğu zaman koinonlar halinde organize olurdu. Koinonların kendi parlamentoları ve başkanları olurdu ama bunlar imparatorluğun idarî yapısının bir parçası değildiler, coğrafî sınırları da mutlaka bulundukları Roma vilayetinin sınırlarına uymayabilirdi. Koinonlar belli bir bölgede aynı etnik gruba ait olan ve ortak çıkarları olan şehirlerin bir örgütüydü. Genelde belli bir kültün dinî gereklerini yerine getirmek onları bir araya getirirdi. Roma imparatorluğundaki koinonların kültü, yaşayan bir Roma imparatoruna tapmaya karşılık geliyordu. MS 1. yüzyıl sonlarından itibaren, bu amaç için bir tapınak bulunuduran koinonların coğu ayrıca "neokoros" olarak adlandırılıyordu. Bu koinonların gerçek anlamda bir güçleri yoktu, ne de olsa Roma İmparatorluğunun egemenliği altındaydılar. Bir başka işlevleri de, taşra şehirlerinin başkent Roma ile olan ilişkilerinde, bu kentleri resmen temsil etmekti. Genelde imparator adına bir tapınak kurulması için hem imparatorun kendisinden ve ayrıca Roma Senatosu'ndan izin isterlerdi. Ayrıca, kültler onuruna festivaller ve yarışmalar düzenlerlerdi. Bastıkları paralar bu etkinliklerine değinirdi. Örneğin Galatya Koinon'unun bastığı sikkelerde Augustus Tapınağı'nın resmi olurdu. Phuket Phuket (Tayca:ภูเก็ต), eskiden batı dilinde "Tha-Laang", "Talang" veya "Junk Ceylon" olarak bilinen Güneydoğu Asya ülkesi Tayland'ın Dünyaca ünlü Turizm adası. Başkenti Phuket City'dir. Phuket Uluslararası Havaalanına sahip olan Phuket'e Dünya'nın her yerinden özellikle Batılı Turistler akın etmektedir. Adanın en ünlü ve kalabalık plajı ise batı kıyısında bulunan Patong plajıdır. Diğer popüler plajları ise Karon ve Kata plajlarıdır. Phuket'de Thai stili Budist evlilikler yapılabilir. Aynı zamanda Phuket denizin içerisindeki küçük klübeleri ve su altı sporları ile ünlüdür. Deniz suyu temiz olduğu için su altı görüşü çok uzun olmakla beraber dünyadaki en iyi 10 dalma mekanlarından birisidir. Phuket'de yerli halkın kullandığı Tayca erkekler için ayrı, kadınlar için ayrı selamlaşma kelimeleri vardır ve hatta Transeksüeller için de ayrı bir kelime kullanılır. Tuk-Tuk denilen küçük taşıtlarla adada kolayca istenilen yere ulaşılır. Bir James Bond filminde yer alan ünlü Ko Tapu adasının da bulunduğu Phang Nga Körfezine Phuket'ten tekne turları düzenlenmektedir. The Beach filminin çekildiği ünlü Phi Phi Adaları Phuket'ten günübirlik turlar düzenlenen diğer yerler arasındadır. "Lost" dizisinin üçüncü sezon, sekizinci bölümü de Phuket'te çekilmiştir. Rahmi GÃ¼ner Rahmi Güner (d. 3 Mart 1945, Ordu, Türkiye), Türk siyasetçi. 1969 yılında İstanbul Üniversitesi Hukuk Fakültesi’nden mezun oldu. Serbest Avukat olarak çalıştı. 1970 yılında Cumhuriyet Halk Partisi’ne kaydoldu. 1973 yılında CHP Ordu Merkez İlçe Yönetim Kurulu üyesi, 1974 ve 1976 yıllarında Merkez İlçe Başkanı olarak görev yaptı. 1977, 1979 ve 1995 yıllarında CHP Ordu İl Başkanlığı görevlerinde bulundu. TBMM 23. Dönem'de Adalet Komisyonu üyeliği görevini yaptı. İngilizce bilen Güner, evli ve 2 çocuk babasıdır. Tamamböceği Mart 2002 tarihinde yayınlanmış ilk Zardanadam albümüdür. Hücum Kayıt tekniği ile canlı kaydedilmiş olan yapım Türk Rock tarihi açısından ilginç bir prodüksiyon süreci izlemiştir. Albümün on binlerce kopyası grup üyeleri tarafından çoğaltılmış, kutulanmış ve dinleyicilere posta ile ücretsiz olarak ulaştırılmıştır. Şarkıların söz, müzik ve düzenlemeleri grup üyelerine aittir, Deneyevi stüdyolarındaki kayıtlarda Demirhan Baylan ve Ergin Özler ses mühendisi olarak rol almıştır. 2003 yılında Kemancızine okurları tarafından yılın en iyi self albümü seçilen yapımda 9 şarkı yer almaktadır. Terence McKenna Terence McKenna, (d. 16 Kasım 1946 - ö. 3 Nisan 2000), Amerikalı yazar, filozof ve bitki bilimci. Terence McKenna; algı değiştirici bitkiler, psikedelik deneyimler, etnobotani, şamanizm ve bilinç üzerine araştırmalar yaptı. Psilocybin, dmt gibi maddeler ile ilgili deneyimlerini ve öğretilerini aktaran kitaplar yazdı ve konferanslar verdi. McKenna, halüsinatif maddelerin eğlence amacı ile değil, algıyı ve zihni açacak araçlar olarak kullanmasını savunmuştur. NeÅŸeli Ayaklar Neşeli Ayaklar (İngilizce özgün adı: Happy Feet) 2006 yılında, Warren Coleman, John Collee, George Miller ve Judy Morris tarafından kaleme alınmış ve George Miller tarafından yönetilmiş bir Animasyon - Komedi - Macera filmidir. Film Internet Movie Database sitesindeki oylamada 10,0 üzerinden 6,7 puan almıştır.. Antarktika'nın soğuk coğrafyasının sıcak ve sevimli yerlileri imparator penguenler, kendileri kadar sevimli ve köklü geleneklere sahiptirler. Kendi varlıklarını ve aşklarını ruh eşlerine anlatabilmek için her biri kendi 'Kalbe Seslenen Şarkı'sını söylemek zorundadır. Fakat Norma Jean'ın oğlu minik penguen Mumble, diğer bütün penguenlerden farklıdır. Bir türlü şarkı söyleyemeyen küçük penguen, çok yetenekli bir tap dansçısıdır. Bu özelliği ile diğer bütün penguenlerin arasından sıyrılan Mumble, penguenlerin hayli kuralcı lideri tarafından dışlanmaya maruz kalır. Ama minik kahramanımız için mücadele vazgeçilmezdir. Son dönemlerdeki en özgün animasyonlardan biri olan Neşeli Ayaklar, 2007 Oscar'larında da yılın En İyi Animasyon Filmi Akademi Ödülü' nü kimseye bırakmadı.. Seslendirmeler Türkçe Seslendirme Kadrosu Film ABD'de 17 Kasım 2006' da gösterime girerken, Türkiye sinemalarında 26 Ocak 2007 tarihinde gösterime girdi. Özal Suikastı Özal Suikastı, 1988 yılında dönemin Türkiye Cumhuriyeti Başbakanı Turgut Özal'a yönelik düzenlenen ve Özal'ın yaralı olarak kurtulduğu suikasttir. Olay, 18 Haziran 1988 günü Anavatan Partisi'nin olağan genel kongresi yapıldığı sırada gerçekleşmiştir. Özal, konuşma yapmak için kürsüye çıktıktan kısa bir süre sonra saat 12.18'de Kartal Demirağ adlı bir saldırgan tarafından iki kez ateş edilmiş ve kurşun Özal'ın önünde bulunan mikrofonun ayağından sekip sağ el başparmağını yaralamıştır. Özal bunun ardından yaralı halde kürsüden şu sözleri söylemiştir: ""Bilhassa belirtmek istiyorum; Allah'ın verdiği ömrü, onun isteğinden başka alacak yoktur, biz de ona teslim olmuşuzdur"". Suikastçı Kartal Demirağ, Özal'a ateş ettikten sonra kaçmaya çalışmış ancak başbakanın korumalarından birinin açtığı ateşle yaralanması sonucu yakalanmıştır. Önce idama mahkûm edilen Demirağ'ın cezası 27 Ocak 1989'da 20 yıl hapis cezasına çevrilmiştir. Demirağ 4 yıl hapis yattıktan sonra Turgut Özal tarafından 1992 yılında affedilmiştir. Anavatan Partisi milletvekillerinden emekli askeri savcı Faik Tarımcıoğlu suikast sırasında salonda makineli tüfekli bir kişinin daha olduğunu ve o esnada yaşanan kargaşadan yararlanıp kaçmayı başardığını fark etmiştir. Sonradan Kartal Demirağ'ın suikastta kullandığı silahın yalnızca iki kez ateş edilebilen bir silah olduğu, şarjöründeki yayda bulunan bir düzeneğin silahın üçüncü kez ateş etmesini önlediği de saptanmıştır. Bu durum makineli tüfekli kişinin suikast sonrasında Kartal Demirağ'ı konuşmaması için öldürmeyi planladığı ve Demirağ'a kendisini korumasına fırsat vermemek için bu silahın verildiği şeklinde yorumlanmıştır. Ayrıca kardeşi Korkut Özal'a göre Özal'ın kendisine yönelik suikast girişimini soruşturmuş ve arkasındaki gücün ne olduğu konusunda bir noktaya kadar gelmiştir. Ancak gerçeği anlayınca "Madem öyleyse, kalsın..." diyerek suikastın üzerine daha fazla gidememiştir. Korkut Özal, kardeşinin kendisine olayın arkasındaki örgütün ne olduğunu söylediği ancak verdiği bu sırrı ağabeyinin izin vermediği için açıklayamayacağını söylemektedir. Özal Suikasti'nin soruşturulmasına dönemin Millî Güvenlik Kurulu genel Sekreteri Sabri Yirmibeşoğlu'nun engel olduğu yönünde iddialar da vardır. Özal, Emlakbank'ı dolandırmakla suçlanan Afyonlu iş adamı Kemal Horzum'dan kuşkulanmıştır. Banka bünyesinde Horzum'u soruşturan komisyona, suikast işiyle de ilgilenmelerini istemiş. Komisyon üyeleri suikastçı Kartal Demirağ'ın ve Horzum'un memleketi olan Afyon'a gitmiştir. Orada ne bulduklarını komisyon üyelerinden Uğur Tönük, daha sonra TBMM'de kurulan Araştırma Komisyonu'na Kemal Horzum şu sözlerle anlatmıştır: ""Afyon Dazkırı'da 1974-77 seneleri arasında Ege'de meydana gelen sol hareketleri önlemek için bir kontrgerilla teşkilatı kurulduğunu, Kartal Demirağ'ın da bu teşkilatın yetişmiş bir elemanı olduğunu saptadık."" Komisyon soruşturmayı derinleştirdi ve Özal'ı vuran silahı, suikastçı Demirağ'a kurultay salonunda polislerin verdiği yönünde duyumlar aldı. Afyon'daki teşkilatın üzerine gidilmesine karar verildi. Komisyon üyesi Uğur Tönük'e sözlerine göre kendisi bu sıralarda, Ortaköy'de bir villaya davet edildi. MİT görevlisi olduklarını düşündüğü üç görevli kendisine ""Bu soruşturmayı kesin"." dedi ve Sabri Yirmibeşoğlu'nun adını vererek ""Paşa kararınızı bekliyor."" dediler. Bir süre sonra Tönük soruşturmadan çekildi. Uğur Tönük, bu olayı o dönem yalnızca Turgut Özal ile paylaştığını söylemiştir. Yirmibeşoğlu, bir yıl sonra Cumhurbaşkanı Özal tarafından emekliye sevkedildi. 20 Temmuz suikastçıları listesi 20 Temmuz suikast girişimine katılanların listesi. Katılmcıların çoğu Helmuth James Graf von Moltke'nin liderliğindeki Kreisauer Kreis ile bağlantılı olup 200 kişi idam edilmiş ya da ölüme sevkedilmiştir. Aralarında 2 Mareşal (Erwin von Witzleben ve Erwin Rommel), 19 General, 26 Albay, 2 Büyükelçi, 7 Diplomat, bir Bakan, 3 Müsteşar, Reichskriminalpolizei Başkanı, Staat Başkanları (Oberpräsident), Emniyet müdürleri (Polizeipräsident ve Land Başkanları (Regierungspräsident) da vardı. William Shirer'e göre en azından 7.000 kişi Gestapo tarafından yakalanmış ve "Fuerhrer Conferences on Naval Affairs"ndaki kayıtlarına göre 4.980 kişi idam edilmiştir.. Austen Henry Layard Austen Henry Layard (5 Mart 1817 – 5 Mart 1894) bir Britanyalı gezgin, arkeolog, çivi yazısı uzmanı, sanat tarihçisi, teknik ressam, koleksiyoncu, yazar ve diplomattı. En meşhur çalışması Nimrud kentinde yaptığı kazılardır. Paris'te doğmuştur. Layard 1839 yılında başladığı ve Seylan'a kadar gideceği Asya gezisini İran'da noktalayıp bu ülkede bir süre gezindi. 1842'de İstanbul'a geçti ve 1845'de Musul bölgesine gidene kadar Osmanlı Balkan topraklarında çeşitli gayrıresmi diplomatik çalışmalar yaptı. Layard Musul bölgesinde Koyuncuk (Ninova) ve Nimrud'da kazılar yaptı ve 1848 yılına kadar burada kalarak bölgenin yerel halklarını inceledi. İngiltere'ye dönüşünde 2 ciltlik "Nineveh and its Remains: with an Account of a Visit to tile Chaldaean Christians of Kurdistan, and the Yezidis, or Devil-worshippers; and an Inquiry into the Manners and Arts of the Ancient Assyrians" (Nineveh ve Kalıntıları: Kürdistan'ın Keldani Hristiyanları'na bir ziyaretin kayıtları ve Yezidiler ya da Şeytan'a tapanlar; Eski Asurlular'ın gelenek ve sanatları hakkında araştırma) adlı bu gözlem ve çalışmalarını anlattığı kitabını yayınladı. 1849 yılında İstanbul'a dönen Layard Britanya Büyükelçiliği'nde ateşe olarak görev yaptı. Bu dönemde güney Mezopotamya ve Babil bölgesinde çalışmalar yaptı. 1852 yılında İngiltere'ye döndü ve 1869 yılına kadar parlamentoda ve çeşitli devlet görevlerinde bulundu. 1877 yılında tekrar İstanbul'a döndü ve 1880 yılına kadar Britanya'nın Osmanlı büyükelçisi olarak görev yaptı. 1894 yılında Londra'da vefat eden Layard hayatının İstanbul'dan döndükten sonraki bölümününün büyük kısmını Venedik'te geçirdi. Fethi Altay Fethi Altay, ("d. 1890 Elazığ - ö 27 Eylül 1968") Türk 5 ve 6. dönem milletvekili, eğitmen, denetçi, kontrolör ve şeftir. Babasının adı Hacı Ahmet olan Altay, ilk ve lise öğrenimini Elazığ'da tamamladı. Ardından İstanbul Ulumu Âliyye-i Ticariyye Mektebi'nde eğitim gördü ve mezun oldu. Altay, Elazığ Maarif Müfettişliği Katipliği, Elazığ Askeri Rüşdiye Lisan-ı Osmani öğretmeni, müdür muavini ve eşya ziraat dersleri öğretmeni, Elazığ ibtidaiye başöğretmeni, İspirto ve ispirtolu içkiler inhisarı muhasebe şubesi hesap memuru, Elazığ iktisat bankası müdürü, Ziraat Bankası muhasebe şefi ve Bolu şubesi müdürü, 5. ve 6. Dönem Elazığ milletvekilliği, Belediye bankası kontrolörlüğü, Türkiye Zirai Donatım Kurumu Şubeler müdürlüğü bölge şefliği, Ticaret işleri müdürü ve Merkez kontrolörlüğü, İşçi sigortaları kurumu denetçiliği görevlerinde bulunmuştur. 19 Eylül 1952 yılında emekliye ayrılmış ve 27 Eylül 1968 tarihinde vefat etmiştir. 1991 Madrid KonferansÄ± İspanya hükümetinin ev sahipliğini üstlendiği, ABD ve SSCB tarafından desteklenen Madrid Konferansı 30 Ekim 1991 tarihinde başlamış ve üç gün sürmüştür. Konferansın amacı İsrail ile Filistin ve Suriye, Lübnan ve Ürdün'ün de içinde bulunduğu Arap ülkeleriyle bir barış süreci başlatabilmekti. Körfez Savaşı'nın hemen ardından bir araya gelen ABD Başkanı George H.W. Bush ve Dışişleri Bakanı James Baker Sovyetler Birliği'ni de yanlarına alarak İsrail, Suriye, Lübnan, Ürdün ve Filistin'i Madrid Konferansı'na çağırmışlardır. İsrail'in itirazları nedeniyle Filistin tarafı konferansa Ürdünlülerden oluşan ortak bir delegasyonla katılmaktaydı. Ne var ki, delegasyonun Tunus'taki PLO yöneticileriyle sık sık görüşmesi bu kurumun Faysal Husseini adındaki bir görevliyi konferansı izlemek üzere yetkili kılmasıyla sonuçlanmıştır. Konferansın amacı katılımcılar arasındaki sorunların tartışılabileceği açık bir ortam hazırlamaktı. Konferansın herhangi bir yaptırımı bulunmuyordu. İki tarafı doğrudan ilgilendiren sorunların ele alınmasıyla başlayan konferans daha sonra çok taraflı sorunlara eğildi. Suriyeli ve Lübnanlı temsilciler ortak bir strateji izleme kararı verdiler. İsrail ve komşu devletler (Mısır dışında) arasındaki ilk ikili görüşmeler üç Arap devleti ile İsrail arasında bir anlaşmaya varılması yönünde ilerlerken Filistin ve İsrail arasındaki sorun iki aşamada tartışılmaktaydı. Bunlardan ilki Filistin'in kendi kendini yönetme hakkı, ikincisi ise kalıcı barışın sağlanması konusuydu (Bu plan, Oslo Barışı'nda aynen yinelenmiştir). 3 Kasım 1991'de Madrid'de başlayan görüşmeler 9 Aralık 1991 ile 24 Ocak 1994 tarihleri arasında Washington'da yapılan temaslarla sürmüştür. Görüşülmeye 28 Ocak 1992 tarihinde başlanan çok taraflı sorunlar su, çevre, silah denetimi, göçmenler ve ekonomik kalkınma başlıklarında toplanmıştır. Kasım 1993'e dek süren görüşmeler Orta Doğu'nun yanı sıra birçok Avrupa başkentinde de yapılmıştır. İsrail, Batı Yakası ve Gazze dışından gelen temsilcilerin varlığını neden göstererek göçmenler ve ekonomi konusundaki toplantılara başlarda katılmak istememiştir. Suriye ve Lübnan ise iki taraflı sorunlar çözümlenmeden çok taraflı sorunlar üzerine konuşmak istemediklerini bildirmişlerdir. Çok taraflı sorunlarla ilgili görüşmeler birkaç yıllık aksamanın ardından 31 Ocak 2000'de yeniden başlamıştır. Moskova'da yapılan ve İdari Kurul tarafından düzenlenen toplantıları çeşitli çalışma grubu toplantıları izlemiştir. İsrail ile Ürdün arasındaki görüşmeler 1994 tarihli bir anlaşmaya doğru evrilmiş ancak aynı başarı İsrail-Suriye görüşmelerinde elde edilememiştir. İsrail ile Filistin arasındaki ikili görüşmeler kapalı kapılar ardına taşınmış (İsrail yasalarına aykırı biçimde), 9 ve 10 Eylül 1993 tarihli karşılıklı mektuplar ve bunu izleyen Oslo Barışı iki tarafı da çözüme bir adım daha yaklaştırmıştır. Bu anlaşmanın getirdiği hükümlerin Filistinlilerin Madrid'de geri çevirdiklerine olan benzerliği ilgi çekicidir. İsrail, konferansın yararlı bir uzlaşı zeminine doğru ilerlediğini düşünmekte ve aralarında Çin ve Hindistan'ın olduğu kimi ülkelerin sorunla daha yakından ilgilenmelerinden duyduğu hoşnutluğu belirtmektedir. Bu süre içinde İsrail'le diplomatik ilişkide bulunan ülke sayısı ikiye katlanmıştır. Bunda Arap boykotunun kalkması ve Umman, Katar, Tunus, Fas ve Moritanya gibi Arap ülkeleriyle geliştirilen ikili ilişkilerin payı büyüktür. Gregory Harms ve Todd Ferry, "Filistin-İsrail Sorunu: Basit Bir Giriş" adlı kitaplarında Madrid Konferansı'nın imgesel öneminin konferans sonuçlarından çok öteye uzandığını savunmaktadırlar. Ayrıca, Madrid Konferansı bu ülkelerin ilk kez "yüz yüze" görüşmelerine de olanak sağlamıştır. Aslında, '1949 Rodos'tan 1991 Madrid'e' barışa yönelik adımlar pek sonuç vermemiştir. 1991 Madrid Barış Konferansı, soruna kalıcı bir çözüm getirememesine karşın Filistin sorununun enine boyuna tartışılmasına yardımcı olmuştur. Konferansın 'yüzleşme biçemini' sonlandırması ve Oslo Barışı'nın sınırlar, güvenlik, tutsaklar vb. konularda kısıtlı anlaşmalardan öteye gidememesi nedenleriyle bugün birçok kişi bu 'yeri yerinden oynatan atılıma' karşı görüş bildirmektedir. Öte yandan, Alman Dışişleri Bakanı Joschka Fischer 2002'deki yaptığı bir konuşmada İsrail'in işgal ettiği topraklardan çekilmesi konusuna ilişkin şunları söylemiştir: "Amaç, başa dönmek değil Madrid'de sağlanan uzlaşı formülünü uygulamaya koymaktır. Bu, barış için toprak ödünü vermektir." Madrid Konferansı'na katılan ülke yetkilileri konferansın gelecekteki yol haritasını belirlemeye yardımcı olacağından umutlu görünüyorlardı. Aşağıdaki kapanış konuşmaları bu kanıyı güçlendirmektedir. İsrail Başbakanı Yitzhak Shamir, 1 Kasım 1991 “Arap önderlerini barış için uzattığımız bu yardım elini sıkmaya çağırıyorum.” Filistin delegasyonu başkanı, Haydar Abd al-Shafi, 1 Kasım 1991 “Orta Doğu'da barışın sağlanmasını amaçlayan tüm taraflara bize tanıdıkları bu olanak için teşekkürlerimi sunuyorum.” Amerikan Dışişleri Bakanı James Baker uzun zamandır gerçekleştirmeye çalıştığı bir düşü, Orta Doğu ülkelerinin bir araya gelip sorunlarını tartışabilecekleri bir ortamı, yaşama geçirmiş görünüyordu. Ne var ki, Orta Doğu uzmanı Louise Fawcett, İsrail ile Filistin arasındaki ikili görüşmelerin Clinton'ın görev başına geldiği 1993'ten itibaren sekteye uğradığını ileri sürmektedir. Madrid Konferansı, Orta Doğu'ya kesin barış getirememiş olsa da Orta Doğu ülkeleri arasındaki iletişimi güçlendiren bir etmen olarak görülmektedir. Salih Zeki Aktay Salih Zeki Aktay (d. 1896, Şarkikaraağaç, Türkiye -ö. 1971, İstanbul, Türkiye), Türk öğretmen, şair ve yazar. Verdiği edebî ürünlerinin biçimlenmesinde Klasik Yunan ve Roma mitolojisinden ilham alan Salih Zeki, Türk edebiyatında "Nev-Yunanîlik" cereyanının temsilcisi olarak tanınmıştır. Fransızca’yı kendi olanakları ile öğrenen Salih Zeki’nin en önemli çevirisi Ovidius’un Metamorphoses adlı eseridir. 1896 yılında Şarkîkaraağaç'ta doğdu. İlköğrenimini doğduğu ilçede tamamladı (1908). Konya’da lise öğrenimi gördü. Yunan mitolojisine sevgi ve ilgisi lise döneminde başladı. Bu konuda bilgisini genişletmek üzere Fransızca öğrendi. Liseyi 1914’te bitirdi. I. Dünya Savaşı’nda Harbiye Nezareti’nde askerlik yaptı. 1917 yılından sonra, Türk Yurdu ve Yeni Mecmua dergilerinde birkaç şiiri yayımlandı. 1920’de Afyon Ticaret Lisesi müdürü oldu. Bir süre sonra İstanbul’a yerleşti. Kadıköy, Kabataş, Bezm-i Âlem Kız Lisesinde öğretmenlik yaptı. Bir yıl kadar da İstanbul Felemenk Bahri Sefit Bankasında kambiyo memurluğu (1925)’nda çalıştı. Banka memurluğundan sonra uzun yıllar çalışacağı Süleymâniye ve Beyazıt Kütüphanelerine girdi. 1925’te Muadile Hanım ile evlendi; bu evlilikten bir kız çocuğu sahibi oldu. İçtihad (1927-1928) dergisinde çeviriler, eleştiriler ve şiirler yayımladı. Ayrıca "Yeni Muhit" (1931), "Yolların Sesi" (1935), "Gündüz" (1936-1938), "Yeni Türk" (1942-1943), "Divan" (1944-1945), "Türk Sanatı" (1953-1957) dergilerinde çeviriler, şiirler, denemeler yazdı. Dokuz şiir kitabı yazan Salih Zeki, şiirleriyle Türk edebiyatında "Nev-Yunanîlik" cereyanının temsilcisi olarak tanındı. Edebiyat çevrelerinin, kendisini Yunan ve Grek mitolojisine fazla kaptırdığı yönünde tenkitlerine maruz kaldı. Hikayelerinde çocukluğunu ve gençliğini geçirdiği memleketi Karaağaç'a ve Karaağaç çevresindeki köylerde yaşanmış olaylara yer verdi. Fransızca’yı kendi olanakları ile öğrenen Salih Zeki’nin Fransız yazarlardan ve şairlerden yaptığı çeviriler Türkçe’de bir ilk olma özelliği taşır. Ovidius (Ovid)’un “Metamorphoses” adlı eserini Türkçeye “"Değişişler"” başlığıyla ilk kez çeviren kişidir. Latin edebiyatının şaheserlerinden kabul edilen 15 ciltlik bu eserin ilk sekiz kitabını çevirmiş, eser 1935 yılında Dün ve Yarın Tercüme Külliyatı (Vakıf Matbaası, İstanbul) tarafından yayımlanmıştır. Salih Zeki’nin bu kitap dışında 1927-1948 yılları arasında çeşitli dergilerde elliden fazla çevirisi yayımlanmıştır. “"Hallâc-ı Mansûr"" (1944) adındaki oyunu o devirde edebiyat çevresinde ilgi görmüştür. Sanatçı, 21 Mart 1971’de yüksek tansiyondan kaynaklanan bir rahatsızlık sonucu yaşamını yitirdi. Karacaahmet Mezarlığı’na defnedildi. Hakkında Yrd. Doç. Dr. Namık Kemal Şahbaz'ın kaleme aldığı "Salih Zeki Aktay / Hayatı, Eserleri, Edebî Kişiliği" adlı eser, Kültür Bakanlığı tarafından 2001 yılında neşredilmiştir. Aktay ile ilgili olarak Van Yüzüncü Yıl Üniversitesi Sosyal Bilimler Enstitüsünde, Doç. Dr. Hüseyin Çelik nezaretinde Gülten İlhan'ın 1998 yılında hazırlamış olduğu "Salih Zeki Aktay / Hayatı, San'atı, Eserleri" adlı bir de monografi vasfı taşıyan yüksek lisans tezi bulunmaktadır. Japon İmparatorluk Kara Kuvvetleri tümenleri listesi Japon İmparatorluk Kara Kuvvetlerinin tümenleri (師団 / Shidan) listesi. Evliyatekke, Meram Evliyatekke köyü Konya ilinin Meram ilçesine bağlı bir yerleşim yeridir. İl merkezine 55 km uzaklıktadır. Köyün kuruluş tarihi tam olarak bilinmemektedir. Köy ismini, köyün kurucusu olan ve halen köyümüzde mefhun olan Kutbul Akdab Muhammed Arif'den almıştır. Muhammed Arif, Anadolu Erenleri olarak bilinen Hoca Ahmet Yesevi'nin dervişlerindendir. Hoca Ahmet Yesevi dervişlerini İslamı tebliğ etmek amacıyla Horasan, İran, Afganistan, Pakistan ve Horasan üzerinden Anadolu'ya göndermiştir. Muhammed Arif de islamı tebliğ amacıyla Anadolu'ya gelen Hoca Ahmet Yesevi'nin dervişlerinden biridir. O dönemde etrafta kurulan köyler aynı gaye için kurulmuştur. O gün için etrafta bulanan ve Rum köyleri olan Gilisira (Klistra), Givrat, Detse, Botsa gibi köylerin yakınına kurulan ve Müslüman köyleri olan Evliyatekke, İlyasbabatekke, Çukurçimentekke, Yatağan ve daha ileriye gidecek olursak Seydişehir gibi yerler Anadolu Erenleri tarafından kurulan ve tek amacı islamı tebliğ etmek olan yerleşim yerleridir. Muhammed Arif de bu gaye için Anadolu'ya gelip şu anki Evliyatekke köyünün bulunduğu yere yerleşip hayatını idame etmiştir. Zamanla etrafta köylerden ve başka yerlerden gelen insanlar da buraya yerleşerek köy halini almıştır. Japon İmparatorluk Kara Kuvvetleri orduları listesi Japon İmparatorluk Kara Kuvvetlerinin genel ordular (総軍 / Sō Gun), bölge orduları (方面軍 / Hōmen Gun) ve ordular (軍 / Gun)ı listesi. EmilÃ­ana Torrini Emilíana Torrini Davíðsdóttir (d. 16 Mayıs, 1977; Kópavogur, İzlanda) İzlandalı şarkıcı. "Love in the Time of Science" albümüyle ve Peter Jackson'ın yönetmenliğini yaptığı "" filminin bitiş jeneriğinde yer alan "Gollum's Song" şarkısı ile tanındı. Torrini, İzlanda'nın Kópavogur şehrinde İtalyan bir babayla, İzlandalı bir annenin kızı olarak doğdu. 7 yaşında bir koroda soprano olarak yer aldı ve 15 yaşında opera okuluna gidene dek koroya devam etti. 17 yaşına geldiğinde, 1994'te İzlanda'da yüksekokullar arasında düzenlenen bir şarkı yarışmasında ("İzlandaca: Söngkeppni framhaldsskólanna") "I Will Survive" şarkısıyla birinci olarak tüm ülkede ün kazandı. 1994-1996 yılları süresince Torrini, "Spoon" (aynı isimdeki bir müzik grubuyla beraber), "Crouçie d'Où La",ve "Merman" adlı üç albüme çıkardı. 1999'da Tears for Fears grubunun üyesi ve aynı zamanda müzik yapımcısı Roland Orzabal'ın yapımcılığını üstlendiği "Love in the Time of Science" albümüyle uluslararası üne kavuştu. Bu albümdeki "To Be Free" teklisi Crazy/Beautiful filminin soundtrack'ler arasında yer aldı. Mark Abis tarafından yazılan Summerbreeze şarkısı geniş hayran kitlesi olan Buffy the Vampire Slayer adlı dizide yer aldı. Orzabal da albümdeki iki şarkıyı kaleme aldı. Peter Jackson'ın filminin sonunda yer alan "Gollum's Song" şarkısını seslendirmek için -bir başka İzlandalı şarkıcı Björk hamilelik dolayısıyla bu işten vazgeçince- Torrini seçildi. 2005'teki piyasaya çıkan albümü "Fisherman's Woman", 2000'lerin başında bir trafik kazasında hayatını kaybeden erkek arkadaşının hatırasına yapıldı. Bu olay "Sunny Road" ve "Heartstopper" şarkılarının temasını oluşturuyor. Emiliana Torrini, 2006 yılında dört dalda İzlanda Müzik Ödülleri'ne aday gösterildi: Yılın Pop Albümü, Yılın Şarkısı (Sunny Road), Yılın Şarkıcısı, Yılın Müzik Videosu (Sherbet firmasında Ali Taylor tarafından hazırlanan Sunny Road videoklibi). Yılın Şarkısı hariç aday gösterildiği diğer üç ödülü kazandı. Son albümü "Me and Armini", 8 Eylül 2008'de bütün dünyada ve 9 Eylül'de ABD'de yayınlandı. Bazı şarkıları TV programlarında yer aldı. Birkaç şarkısı da "Grey's Anatomy"de yer aldı, "Beggar's Prayer"'ın -Haziran 2007'de yayınlanan- demo versiyonu da bunlar arasındadır. "Sunny Road" şarkısı One Tree Hill'in 2. sezon 21. bölümünde yer aldı. İzlandalı müzik grubu GusGus'ta bir süre yer aldı ve grubun çıkış albümü "Polydistortion"'da (1997) yer alan bazı şarkılara vokal yaptı. Bunlardan en meşhuru "Why" şarkısını halen canlı performanslarında seslendirmektedir. Kylie Minogue'la "Slow" şarkısını ve Minogue'un 2003'te çıkan "Body Language" albümünde yer alan "Someday" şarkısını hazırladı. "Slow" şarkısına Dan Carey ile birlikte cover yaptı. İkili bu çalışmayla 2005 Grammy Ödülleri'nde En İyi Dans Müziği dalında aday gösterildi. Bunun öncesinde, 2002'de Thievery Şirketi'nin piyasaya sürdüğü The Richest Man in Babylon albümünde birkaç vokal yapmıştı. 2002'de ayrıca Paul Oakenfold'un Bunkka albümünde yer alan "Hold Your Hand" şarkısına vokal yaptı. Torrini, Moby, Sting, Dido, Travis, Tricky ve Adem ile müzik turu yaptı. Son olarak Sucker Punch filminde ünlü White Rabbit şarkısının cover'ını seslendirmiştir. Günahların Bekçisi Günahların Bekçisi, Amerikan - Alman ortak yapımı bir gerilim filmidir. 2003 yılında gösterime giren filmin başrollerinde Heath Ledger, Benno Fürmann, Mark Addy, ve Shannyn Sossamon yer almıştır. Ledger, Addy ve Sossamon, filmin yönetmeni Brian Helgeland ile daha önce "Şövalye" adlı filmle de çalışmıştır. Rotten Tomatoes sitesinde film hakkında yapılan yorumların sadece %7'lik kısmı olumlu yöndeydi. MMC TV MMC TV ya da Mega Music Channel TV 2000 yılında kurulan Türkiye'nin müzik kanalıdır. Daha önceden Ceylan Holding'e bağlı CTV olarak yayın hayatına başlamıştır. Kurucusu Mahsun Kırmızıgül'dür. Bir dönemde Digiturk, D-Smart, karasal yayın frekansından ve Türksat Kablo TV'den yayın yapmıştır. Türksat uydusundan yayını kesilmiştir ve sadece internet üzerinden yayına devam etmektedir. İnternet yayını da kesilmiştir ve kanal kapanmıştır. Zeynep Mutlu Eğitim Vakfı Zeynep Mutlu Eğitim Vakfı, 1998 yılında Baltalimanın'da kurulmuştur. Kuruluş amacına yönelik olarak 1999 yılında Kemerburgaz'da bulunan Kemer Okulları kampüsüne taşınmıştır. Vakıfın kuruluş amacı, genç yaşta elim bir kaza sonucu hayatını kaybeden "Zeynep Mutlu" ismini sonsuza dek yaşatabilmek için her düzeyde eğitim kurumları kurmaktır. Bu kapsamda 1999 yılında Kemer Okulları kurulmuştur. Zeynep Mutlu Eğitim Vakfı John Anthony Walker John Anthony Walker (28 Temmuz 1937, Washington - 28 Ağustos 2014), Soğuk Savaş döneminde 1968-1985 yılları arasında Sovyetler Birliği hesabına casusluk yapmış olan ABD Deniz Kuvvetleri muhabere subayı. Yakalandıktan sonra mahkemede itirafta bulunmasına karşılık cezasında yapılan indirim üzerine yapılan anlaşma sonucu 1985'teki davasında suçlu olduğunu itiraf edecek, aynı şebekenin içinde olan oğlu Michael Walker’a daha adilane davranılmasını isteyecektir. Casusluk yaptığı dönemde Sovyetler Birliğinin ikiyüz binin üzerinde donanma mesajını deşifre etmesini sağlayacaktır. 1987 yılında New York Times’da yayınlanan habere göre bu casusluk Sovyetler Birliğinin ABD'ye karşı gerçekleştirdiği en zarar verici casusluk olmuştur. Walker 1955 yılında hırsızlıktan yakalandıktan sonra önüne konulan hapse girmek veya orduya yazılmak seçeneklerinden orduyu seçince donanmaya katılır. Birliği Boston’dayken eşi olacak Barbara Crowley ile tanışır ve evlenir. Çiftin dört çocuğu olacaktır. Charleston, Güney Karolina’da nükleer denizaltı USS Andrew Jackson’da görev yapmaktayken bir bar açacak ancak başarısız olunca büyük miktarda borca batacaktır. Walker ekonomik nedenlerle Aralık 1967’de Sovyetler Birliği için casusluk yapmaya başlar. Washington’daki Sovyet elçiliğine girer ve gizli bir belgeyi binlerce dolara sattıktan sonra elçilik tarafından getirdiği belgelere göre haftalık 500 ila 1000 USD maaşa bağlanır. Walker verdiği bilgilerin Kuzey Kore ile ABD arasında yaşanan USS Pueblo Olayında ortaya çıkan ve artık gizliliği kalmayan bilgiler olduğunu iddia edecek ve kendisini aklamaya çalışacaktır. 1968 yılında USS Pueblo isimli istihbarat gemisi Kuzey Kore karasuları içerisinde casusluk yaparken yakalanmış, mürettebatı 1 yıl süreyle esir kalmış daha sonra ABD Hükûmeti Kuzey Kore yönetiminden özür dileyince serbest bırakılmıştır. Bir teze göreyse Walker’ın verdiği bilgilerin gerçekliğinin sınanması için USS Pueblo gemisi Sovyetlerin direktifiyle Kuzey Kore deniz kuvvetlerince ele geçirilmiştir. Walker ayda binlerce dolar kazanmaya devam ettiği casusluk faaliyetini zamanla geliştirecektir. Walker eşi Barbara’yı da casusluk işlerinde kullandıktan sonra tanıştığı radyo operatör öğrencisi Jerry Whitworth ile dostluk kuracak ve öğrencisi muhabere subayı olunca onun ulaşabildiği gizli belgeleri casusluk için kullanacaktır. Walker 1976 yılında donanmadan emekli olunca casusluk faaliyetinin devam edebilmesi için çok uğraşır. Kendisi özel dedektiflik bürosu kuracak ve kardeşi Arthur ile oğlu Michael’ı da şebekesine dahil edecektir. Nasıl bu derecede gizli belgelere ulaştığı sorulduğunda Walker bir bakkal dükkânının bile daha iyi korunduğunu söyleyecektir. Walker’ın casusluktan milyonlarca dolar kazandığı düşünülmektedir. 1985 yılı Mayıs ayında FBI Walker’ın casusluk faaliyetlerinden bir ihbar sonucu haberdar olur. Walker eski eşine nafaka vermeyince onun tarafından ihbar edilecektir. Soruşturma sonucunda Walker, Whitworth, Arthur Walker ve Michael Walker tutuklanır. Walker’ın eski eşi Barbara ise ihbar ettiği için mahkûm edilmez. Walker yetkililerle pazarlık yapacak ve suçunu itiraf ederek bütün bildiklerini anlatacaktır. Whitworth’u suçlayan Walker oğlunun en fazla 25 yıl ceza almasını isteyecektir. Casus şebekesinin Michael Walker hariç tüm üyeleri ömür boyu hapis cezasına çarptırılacaklardır. Whitworth 365 yıl hapis ve 410 bin dolar para cezasına çarptırılır. Walker’ın oğlu Michael ise yetkililerle işbirliği yaparak ceza indirimi alacak ve 2001 Şubat ayında şartlı tahliye edilecektir. Walker ABD’de 22449-037 numaralı mahkûm olarak kayıtlıdır. 2014 yılında ölmemiş olsaydı en erken şartlı tahliye tarihi 20 Mayıs 2015 olarak açıklanmıştır. Botsvana bayrağı Botsvana bayrağı günümüzde de kullanılan hali ile 30 Eylül 1966 tarihinde göndere çekilerek Botsvana'da resmi olarak kullanılmaya başlanan bayraktır. Bayrak, açık mavi bir zemin üzerine oluşturulmuştur. Bayrağın orta kısmında yatay olarak konumlandırılmış etrafı beyaz ince şerit ile çevrelenmiş siyah kalın şerit mevcuttur. Bayrakta bulunan açık mavi renk hem gökyüzünü hem de ülke için büyük önem arz eden su ve yağmuru simgelemektedir. Afrika Kıtasında çöl sıcaklarının yaşandığı ülkede suya verilen önem ayrıca devlet armasında da yerel dilde yağmur anlamına gelen "Pula" ile gösterilmektedir. Yatay olarak konumlanan siyah ve beyaz şeritler ise ülke içerisindeki çeşitli etnik grupların uyum içerisindeki birlikteliğinin yanı sıra, devlet armasında bulunan ve armayı hem sağdan hem de soldan tutan zebrayı temsil etmektedir. Botsvana, Afrika kıtasında birçok Afrika ülkesinin aksine Pan-Afrika renklerine, bayrağında yer vermeyen ülkelerden bir tanesidir. Enver Işık Enver Işık (d. 9 Ocak 1985, İzmir) Türk futbolcudur. Bölgesel Amatör Lig ekiplerinden Yeni Bornovaspor'da oynamaktadır. Enver Işık, 24 yaşında Bandırmasporlu futbolcu. 2011-12 sezonunun yaz transfer döneminde 1. Lig ekiplerinden Kayseri Erciyesspor'a transfer oldu. Sylt Sylt Almanya'nın kuzeyinde Schleswig-Holstein eyaletinde, Nordfriesland iline bağlı yerleşim yeri. 57,81 km² yüzölçüme sahiptir. Nüfusu, 31 Aralık 2007 itibarıyla 15426 olarak tespit edilmiştir. Spiral (anlam ayrımı) Afşar, Çavdarhisar Afşar. Kütahya'nın Çavdarhisar ilçesine bağlı çiftçi ve hayvancı bir köydür. Oğuzlar'ın Avşar boyuna dahildir. Karakteristik özellikleri ise avcı ve yörük olmalarıdır. Kütahya'ya 50, Çavdarhisar'a 12 km uzaklıktadır. Nüfusu yaklaşık 250 civarındadır. Köyümüzün temel geçim kaynakları zayıflatılmış olan tarım ve hayvancılıktır. Köyde kanalizasyon şebekesi, su şebekesi, düğün salonu vardır. Köyün merkezlere yakın olması hasebiyle yolları ve ulaşımı kolaydır. Sağlık ocağı ve okul yoktur. Okul eksikliği taşımalı sistemle giderilmektedir. Buğday, arpa, fiğ, nohut, mercimek, gibi ekinlerin yanı sıra "göğeri" denilen fasulye, ayçiçeği, soğan, biber, domates, bakla, bezelye gibi baklagil ve sebzeler de yetiştirilmektedir. Sezer Öztürk Sezer Öztürk (d. 3 Kasım 1985, Velbert, Almanya), orta saha mevkiinde forma giyen Türk futbolcudur. Almanya'da Karslı bir işçi ailesinin çocuğu olarak dünyaya gelen Sezer Öztürk, burada üçüncü nesil Türk olarak Türklerin yoğun yaşadığı bir kasaba olan Velbert'de büyüdü. Çocuk yaşta burada Türkler tarafından kurulmuş "Türkgücü Velbert" altyapısında futbola başladı. Büyük kabiliyeti hemen fark edildi ve sırasıyla SSVg Velbert, TVD Velbert ve Rot-Weiss Essen'nın altyapılarına transfer oldu. Rot-Weiss Essen'de oynarken henüz 11 yaşındayken Kuzey Ren-Vestfalya eyaletinin güçlü ekiplerinden Bayer 04 Leverkusen'nin dikkatini çekti ve Bayer 04 Leverkusen'nın altyapısına geçti. 1996'da Bayer 04 Leverkusen'in altyapısına geçti. 2002-03 sezonunda U-19 takımı ile birlikte Almanya ikincisi olurlarken, Öztürk final maçında ilk 11'de sahaya çıkmıştı. Sonraki sezon Bayer Leverkusen ile profesyonel sözleşme imzaladı ve dördüncü ligde mücadele eden ve Bayer Leverkusen'ın ikinci takımı olan Bayer 04 Leverkusen'de düzenli olarak oynamaya başladı. Kariyerinin ilk maçında takımı SW Essen'e 2-1 yenilirken, kariyerinin ilk golünü attı. Öztürk, 2003-04 sezonunda A takıma yükseldı. Burada fazla forma şansı bulamadı. 23 Ekim 2004'te 1. FC Kaiserslautern karşısında 77. dakikada Jermaine Jones yerine oyuna dahil olup ilk Bundesliga maçına çıktı. O sezon 7 lig karşılaşmasına çıkabildi. Şampiyonlar Ligi kadrosuna dahil edilip, zaman zaman ilk 18'e alınsa da forma şansı bulamadı. İkinci takımda ise 22 maçta 13 gol atarak, lig birincisi olarak üçüncü lig olan Regionalliga'ya çıkmalarında büyük katkıda bulundu. 2005-2006 sezonun Ocak transfer döneminde Belçika'nın Beerschot AC takimina kiralik giden Sezer, burada oynadigi 8 maçta 1 gol kaydetti. Bayer Leverkusen'de bekleneni veremeyince, 1. FC Nürnberg takımına transfer oldu ve burada 1 sezon kaldı fakat sadece iki müsabakada oynama fırsatı buldu. Almanya'da oynama fırsatı bulamayacağını anlayan Sezer, şansını Türkiye'de denemeye karar verdi ve neticesinde Manisaspor'a transfer oldu. Manisaspor'da genç yaşına rağmen takımda çabuk yer buldu ve düzenli olarak oynamaya başladı. Manisaspor'daki ilk iki sezonunu Süper Lig'de oynasa da üçüncü sezonunu 1. Lig'de geçirdi. Burada Sezer, takımı sırtlayan oyuncu oldu ve 31 1. Lig müsabakasında 14 gol kaydederek takımının en golcü futbolcusu olma başarısını gösterdi. Bunun yanında birçok asist vererek dikkat çekti ve Manisaspor'un ligi lider bitirip Süper Lig'e yükselmesine büyük katkıda bulundu. 2009-10 sezonun ilk devresini Manisaspor'da oynadı ve sezonun ara transfer döneminde Turkcell Süper Lig'in başarılı takımlarından Eskişehirspor'a 850.000 € bonservis bedeli karşılığında transfer oldu ve 31 Mayıs 2012 tarihine kadar geçerli olan 2,5 yıllık sözleşme imzaladı. Burada gösterdiği başarılı performans sayesinde Türkiye A millî takımına seçilmeyı başardı. 1.5 yıllık Eskişehirspor macerasından sonra 2011-2012 sezonunda 2 milyon 750 bin € + Abdülkadir Kayalı karşılığında 5 yıllık sözleşme imzalayarak Fenerbahçe'ye transfer oldu.Sezer Fenerbahçe'de sakatlıklardan kurtulamadığı için tam performans gösterememistir.Sezer 2012-2013 sezonunda Bursaspor ile oynanan maçta son 5 dakika oyuna girmiştir ve bu sezon ilk kez forma şansı bulmuştur. Beşiktaş, Sezer Öztürk'ün transferi için Fenerbahçe'ye 1 milyon 500 bin € bonservis bedeli ödenmiştir. Sezer Beşiktaş'la 3 yıllık sözleşmeye imza atmıştır. 10 Ekim 2013 tarihinde, Hajduk Split ile oynanan hazırlık maçından sonra İbrahim Toraman ile yaptığı kavgadan sonra sınırsız olarak kadro dışı bırakıldı. 2014-15 sezonunda da tıpkı Gökhan Süzen, İbrahim Toraman ve Michael Eneramo gibi kadroda düşünülmeyen Sezer, 2014-15 transfer döneminin son gününde 1 Eylül'de Eneramo'nun bedelsiz transfer olduğu ve eski hocası Abdullah Avcı'nın çalıştırdığı İstanbul Başakşehir FK'e kiralanmıştır. Aynı zamanda oyuncunun maaşının bir kısmının kulüp tarafından ödeneceği de ifade edilmiştir. Oyuncu bu takım ile 10 resmi maça çıkıp 2 gol attıktan sonra beklediği şansı bulamadığı gerekçesile sözleşmesini çift taraflı feshederek Beşiktaş'a döndü. Sezer Öztürk, 2014-15 devre arasında ise eski takımı Eskişehirspor'a kiralanmış ve ilk maçına Kupa'da Diyarbakır BŞB karşısında 4 Şubat 2015 günü çıkmıştır. Bayer 04 Leverkusen oynamanın avantajıyla Türkiye genç millî takımlar için keşfedildi. Almanya genç millî takımına davet edilse de Sezer Öztürk tercihini Türkiye'den yana kullandı ve ilk defa millî formayı Türkiye U-15 Altı millî futbol takımında 19 Ekim 1999 tarihinde Romanya ile oynanan karşılaşmada giydi. Ardından genç millî takımlarının bütün kademelerinde görev aldı. 48 kez millî takımlara çağrılan Sezer Öztürk, 7 kez Türkiye U-15, 4 kez Türkiye U-16, 1 kez Türkiye U-17, 5 kez Türkiye U-18, 16 kez Türkiye U-19, 7 kez Türkiye U-20, 1 kez de Türkiye A2 forması olmak üzere toplam 42 kez millî formayı giymiştir ve bu müsabakalarda 6 gol kaydetmiştir. Millî takımlar teknik direktörü Guus Hiddink tarafından Çek Cumhuriyeti ile Kuzey İrlanda karşı oynanacak hazırlık maçları için Türkiye A millî takımı kadrosuna davet edilen Sezer, bu müsabakalarda yedek soyunsa da görev almamıştır. Türkiye 19 yaş altı millî futbol takımı ile 2004 yılında düzenlenen UEFA 19 Yaş Altı Şampiyonası'na katildi ve final oynadı. Sezer Öztürk, şike davası kapsamında 3 Temmuz 2011 tarihinde "Şike yapmak" iddiasıyla gözaltına alındı. Daha sonra savcılık tarafından ifadesi alınan Öztürk, tutuksuz yargılanmak üzere serbest bırakıldı. Sezer Öztürk, İstanbul 16. Ağır Ceza Mahkemesinde görülen şike davasında tutuksuz olarak yargılanmış ve beraat etmiştir. Beraat kararı Yargıtay 5. Ceza Dairesi tarafından da onanmıştır. Ayrıca TFF tarafından yapılan sportif yargılamada da aklanmıştır. Manisaspor FenerbahÃ§e Abbas Güçlü Abbas Güçlü, (1957, Haymana, Ankara) Türk gazeteci. Gazi Üniversitesi'nin teknik eğitim yüksekokulu mezunu olup, 1985 yılında Milliyet gazetesinde çalışmaya başladı. Hâlen Milliyet gazetesinde eğitim konusunda editör ve köşe yazarıdır. Türkiye'de öğrencilerle en yakın ilişkileri kuran ve onların sesini en çok duyuran gazeteci olarak tanınır. Güçlü, 2011 yılı YGS sınavında doğru cevap şıklarının belirli bir algoritmaya dayandığını ortaya çıkartmış, soruların doğru cevaplarını bilmeden de bu algoritma kullanılarak yüksek puan alınabileceğini kanıtlamış, daha sonra "şifre skandalı" olarak adlandırılan bu konunun takipçisi oldu. Bill Hader William "Bill" Hader "(7 Haziran 1978)" Amerikalı oyuncu, komedyen, yazar, yapımcı ve sahne oyuncusu. "Saturday Night Live" ve komedi filmlerinde canlandırdığı birçok rolle bilinmektedir. Tulsa, Oklahoma'da doğan oyuncu, Patrick Henry Ortaokulu, Edison Junior Lisesi ve Cascia Hall Preparatory Koleji'nde eğitim gördü, Daha sonra Phoenix sanat Enstitüsü "(The Art Institute of Phoenix)" ve Scottsdale Community Koleji'ne devam etti. Kandemir Konduk Kandemir Konduk (d. 4 Eylül 1945, İstanbul), Türk oyun yazarı ve senarist. Edirne Lisesi mezunu olan Kandemir Konduk, gençlik yıllarında muhasebe, tekstil, seyyar satıcılık ve tiyatro oyunculuğu gibi çeşitli işlerde çalıştı. Kısa öyküler yazmaya başlayan Konduk'un yazdığı gülmece yazıları, gazete ve dergilerde yayımlandı. 1982 yılında Müjdat Gezen'le beraber "Güldürü Üretim Merkezi" (GÜM) adı altında bir oluşumda çalışmalar yaptı. Devekuşu Kabare oyuncuları tarafından sahnelenen birçok oyun yazdı. Senaristlik de yapan yazar, bir filmin yapımcılığını üstlenmiştir. Cem Kozlu Cem Kozlu, (d. 1946, Kızıltoprak), Türk siyasetçi, ekonomist, iş adamı. Orta ve lise öğrenimini Robert Kolej'de, lisans öğrenimini Denison Üniversitesi'nde, yüksek lisans öğrenimini (MBA) Stanford Üniversitesi'nde ve doktora öğrenimini ise Boğaziçi Üniversitesi'nde tamamlamıştır. Amerika Birleşik Devletleri, Ohio’da National Cash Register Co. Pazarlama Uzmanı olarak başladığı kariyerine İsviçre Cenevre’de Procter & Gamble Pazarlama Müdürlüğü, Komili Pazarlama ve Dış Ticaret Genel Müdürlüğü ve Komili Holding İcra Direktörlüğü görevleri ile devam etti. 1988-1991 yılları arasında Türk Hava Yolları Genel Müdürlüğü ve Yönetim Kurulu Başkanlığı, 1990’da Avrupa Havayolları Birliği (AEA) Başkanlığı görevlerinde bulundu. 1997-2003 yılları arasında da THY Yönetim Kurulu Başkanı olarak kamu hizmetini sürdürdü. 1996 yılından bu yana Coca-Cola şirketinde farklı görevlerde bulunan Dr. Kozlu, en son Viyana merkezli Orta Avrupa, Avrasya ve Orta Doğu Grup Başkanlıkları görevinde 51 ülkeden sorumlu olan Kozlu, 2007-2015 arasında The Coca-Cola şirketinde Avrasya & Afrika Grubu danışmanı olarak görev yaptı. Kozlu’nun "21.Yüzyılda Uluslararası Pazarlama", "Uluslararası Pazarlama", "Türkiye Mucizesi için Vizyon Arayışları ve Asya Modelleri", "Kurumsal Kültür", "Sogo-Şoşa" (Dışa Açılmada Bir Japon Dersi), "Öfke'den Çözüm'e", "Bulutların Üstüne Tırmanırken", "Liderin Takım Çantası", "Liderin Kitaplığı", "Avrupa’ya Hayır Diyebilen Türkiye" adlı eserleri bulunmaktadır. Çok sayıda makaleleri de bulunan Kozlu günlük gazetelerde köşe yazıları ile de yer aldı. Dr.Cem Kozlu, halen Coca-Cola içecek A.Ş, Anadolu Endüstri Holding; Efes Biracılık ve Malt Sanayii A.Ş.; Kamil Yazıcı Yönetim ve Danışmanlık A.Ş., Pegasus Hava Yolları (bağımsız üye), Arçelik A.Ş(bağımsız üye) ve Şişecam A.Ş. (bağımsız üye) ile Viyana merkezli Do&Co Aktiengesellschaft’ın yönetim kurullarında görev yapmaktadır. Anadolu-Johns Hopkins Sağlık Merkezi,Anadolu Vakfı, Muhtar Kent Vakfı, Boğaziçi Üniversitesi Vakfı ve İstanbul Modern Sanatlar Vakfı’nda da mütevelli heyeti üyesi olan Kozlu, Global İlişkiler Forumu Derneği’nin Yönetim Kurulu Başkanıdır. TBMM XIX. Dönem İstanbul Milletvekilidir. Joseph Fiennes Joseph Alberic Fiennes (d. 27 Mayıs 1970, Salisbury, Wiltshire, İngiltere), İngiliz oyuncu. Joseph Fiennes kendisi gibi oyuncu olan Ralph Fiennes'ın kardeşidir. Fiennes, 1998 yılı yapımı Shakespeare in Love ("Aşık Shakespeare") filminde rol almıştır. Aynı zamanda Elizabeth ve Venedik Taciri filminde de oynamıştır. 2009 yılının en iddialı dizilerinden biri olarak yayına başlayan "Flashforward" dizisindeki FBI Ajanı Mark Benford karakteriyle başrolu üstlenmiştir. 2011 yılında yayınlanmaya başlayan İrlanda/Kanada yapımı "Camelot" dizisinde Merlin karakterini canlandırmaktadır. Hayrullah Evrenöz İlkokul, ortaokul ve liseyi İstanbul'da okudu. 1,67 boyunda 57 kilo olan sanatçı İstanbul'da yaşamaktadır. Koç burcu olan sanatçı koyu Gençlerbirliği Spor Kulübü taraftarıdır. Çaça ve Rumba yapmayı bisiklete binmeyi ve yüzmeyi seven sanatçı ayrıca piyano çalmaktadır. Tümay Özokur ajansına bağlıdır. En son atv'de yayınlanan Avrupa Yakası adlı bir dizide konuk oyuncu olarak rol almıştır. Afrotheria Afrotheria eteneliler alt sınıfının bir üst takımı. Bu molekülergenetik araştırmalar sonucu ortaya konulan taxon birbirlerinden çok farklı görünüşlü 80 civarında türü içermektedir. Takımın tüm türleri Afrika'dan türemiştir ve Asya fili, bir Kır sıçanımsı türü ve Deniz inekleri haricinde bütün türler hala Afrika'da yaşamaktadır. Bu memeli grubu, suda yaşayan Deniz inekleri, Karıncayiyen, Yer domuzu veya Filler gibi birbirinden çok farklı türlerden oluşmaktadır. En küçükleri sadece 5 gr ağırlığa ulaşan Küçük uzunkuyruklu tenrek ("Microgale parvula") ve en büyükleri ise ağırlığı 5 tona kadar varabilen Afrika filidir ("Loxodonta africana"). Genetik benzerliklerin yanında dikkati çeken ortak özelliklerinden birisi burunlarının daima uzun ve çoğunlukla hareket ettirilebilir olmasıdır. 105 milyon yıl önce Gondvana kıtasının bölünmesi ile Afrotheria grubu isolasyonda kalıp diğer memelilerden ayrı gelişmiştir. Ortak atalarının ormanda yaşamış bir böcek yiyici olduğu tahmin edilir. 30 - 40 milyon yıl önce Afrika'nın Avrupa'ya ve Asya'ya yaklaşması ile isolasyon durumu kalkmış ve diğer kıtalardan başka memelilerde Afrika'ya yerleşmiş ve bazı Afrotheria türleri de diğer kıtalara geçmiştir. Afrotheria birbirlerinden çok farklı 6 takımdan oluşmaktadır: Kır sıçanımsılar, Deniz inekleri ve Filler yakın akrabalıklarından dolayı bazı sınıflandırmalarda Paenungulata adlı bir üst familya içersine konulur. Quintus Tullius Cicero Quintus Tullius Cicero (d. MÖ 102 - ö. MÖ 43), Marcus Tullius Cicero'nun kardeşi olan Romalı siyasetçi. Cumhuriyetin değişik kademelerinde görev yaptı. MÖ 66 yılında Aedile, MÖ 62 yılında Praetor olarak seçildi. Quintus Cicero MÖ 59'dan MÖ 58'e kadar Roma Cumhuriyeti'nin Asya eyaletinde Proprateor olarak, MÖ 57 yılında ise Gnaeus Pompeius Magnus'un emrinde, Sardunya adasında Legate olarak görev yaptı. MÖ 54 yılıyla birlikte Gaius Iulius Caesar'ın Galya seferine yine Legate olarak eşlik etti. Üç yıl sonra MÖ 51'de ise Legate olarak artık kardeşinin Klikya'daki görevine yardımcı oluyordu.. İç savaş sırasında Pompeius'u desteklese de sonradan Sezar tarafından affedildi. Quintus'un adı MÖ 43 yılında kardeşi ve oğlu ile birlikte "proscriptio" olarak bilinen yasaklılar listesinde yer aldı. Tusculum kentine kaçtıysa da seyahat giderleri için para almaya geldiği Roma'da yakalanarak öldürüldü. Bir yazar olarak Galya seferi sırasında Yunan stilinde trajediler yazmıştır. Tiroas, Erigones, ve Electra olarak bilinen bu üç trajediden hepsi de kayıptır. "Commentariolum petitionis" ("Seçim propagandası üzerine bir el kitabı") adlı uzun mektubu günümüze kadar ulaşmıştır. Quintus, MÖ 70 yılında kardeşinin arkadaşı olan Titus Pomponius Atticus'un kızı Pomponia ile evlendi. MÖ 45 yılında boşanacak olan çiftin Quintus Tullius Cicero adında, babası ile aynı kaderi paylaşacak olan bir oğlulları olmuştur. Lucius Julius Caesar IV Lucius Julius Caesar MÖ 90'da Konsül olarak görev yapmış olan Lucius Julius Caesar'ın oğludur. Aynı adı taşıyan, Julia Antonia'nın kardeşi, dolayısı ile de Marcus Antonius, Gaius Antonius, ve Lucius Antonius'un dayıları olan Lucius Julius Caesar'ın babasıdır. MÖ 64 yılında konsül olarak seçilmiştir. Catilina Tertibine karışanların cezalandırılmasıyla ilgi Senatoda yapılan oturumda, aralarında kendi kayın biraderi Publius Cornelius Lentulus (Sura)'da olduğu halde, ölüm cezası için oy kullanmıştır. Konsüllük görevinin ardından augur olarak görev yapmıştır. MÖ 52 yılında ise kuzeni Jül Sezar'ın Galya seferine legate olarak katılmıştır. Galyanın fethinin tamamlanmasının ardından Marcus Porcius Cato'nun etkisi altındaki Senato Sezar'ı eyaletlerdeki ve ordudaki görevlerinden uzaklaştırmaya çalışmıştır. Bu durum üzerine Jül Sezar Rubicon nehrini geçerek iç savaşı başlattığında Lucius Caesar Gnaeus Pompeius Magnus'a karşı kuzeninin yanında yer almıştır. Ancak optimateslere karşı yürütülen savaşta aktif olarak görev yapmamıştır. Farsalus savaşı'nın ardından Sezar bazı kıdemli lejyonlarını İtalya'ya göndermişti. Ancak bu lejyonlar isyan etmiş ve Sezar'ın Magister Equitum'u Marcus Antonius'u Romadan ayrılarak kendileri ile çalışması için davet etmişlerdi. Onun yokluğunda göreve Lucius Caesar atandı. Maalesef Lucius Caesar'ın Romadaki kargaşayı önlemek için çok yaşlı olduğu kanıtlanmıştır. Sezar'ın MÖ 44'te öldürülmesi tüm Roma Cumhuriyetinde istikrarsız bir atmosfere yol açmıştı. Sezar taraftarları ve Liberatoresler arasındaki çekişmenin günden güne daha kötüye gitmesi üzerine tarafsız kalmak için emekli olarak Neapolis'e çekildi. Bu emeklilik kısa soluklu oldu ve Lucius Caesar aynı yılın sonlarına doğru Roma'ya geri döndü. Açıkça, Antonius'un tarım yasasına muhalefet edenlerin lideri Marcus Tullius Cicero'nun senatoryal fraksiyonuna dahil oldu. Ancak senatonun Antonius'a savaş ilan ederek bir iç savaşa yol açmasından çekindiğinden yeğenini açıkça terk etmedi. Hepsinden öte, ufukta görünen iç savaşı sezmiş ve bunu önlemek için karşıt grupları bir araya getirmeye çalışmıştır. Antonius'un birkaç savaşı kaybetmesi üzerine onun devlet düşmanı ilan edilmesini isteyen ilk kişlerden biridir. Bunun bedelini İkinci Üçlü Yönetimin oluşturulmasından sonra yeğeninin ve kendi adının yasaklılar listesine dahil edilmesiyle ödemiştir. MÖ 43 yılından sonraki bir zamanda ölmüştür. TanrÄ± Kent Tanrı Kent, 2002 Brezilya-Fransa ortak yapımı dramatik suç filmidir. Portekizce özgün adı Cidade de Deus olan film İngilizce konuşulan ülkelerde de Türkiye'de olduğu gibi özgün adının tam çevirisi olan City of God adıyla gösterilmiştir. Türkiye'de basılan videolarında Tanrı ve Kent kelimeleri ayrı yazılmıştır. Film 13 Nisan 2003'te 22. Uluslararası İstanbul Film Festivali'nde de gösterildi. Yönetmenliğini Fernando Meirelles ve Kátia Lund'un birlikte yaptıkları filmin senaryosunu Paulo Lins'in 1997 tarihli aynı adlı romanından Bráulio Mantovani uyarlayıp yazmıştır. Romanın yazarı da uzun yıllar konunun geçtiği gettoda yaşamıştı ve roman gerçek olaylara dayanıyordu. "Cidade de Deus", kent içindeki çirkin ve suç odağı gecekonduları sistematik bir şekilde kent dışına taşıma projesinin bir parçası olarak 1960'larda kente uzak bölgelerde Brezilya hükûmeti eliyle kurulmuş gecekondu önleme yerleşkelerinden birinin, belki de en ünlüsünün adıdır. Bu suç oranı yüksek tehlikeli mahalle Rio de Janeiro kentinin dışındadır. Film adını buradan almıştır. Filmin baş karakteri de kişiler değil bu mahallenin ta kendisidir. Filmin oyuncularından Leandro Firmino (Zé Pequeno) da dahil filmin oyuncularının çoğu bu mahallede büyümüşlerdi. Film tamamen amatör oyuncularla çekilmiştir. Film bu mahallede yaşayan bir grup çocuğun 1960'lardan başlayarak sonraki 10-15 yıla yayılan uyuşturucu ve suçla örülü öyküsünü anlatır. Bu destansı suç filmi anlatım stili açısından da Goodfellas (Sıkı Dostlar) ve Trainspotting filmlerini anımsatır. Moskova'daki özel gösteri hariç tutulursa ilk gösterimi Cannes Film Festivali'nde yapılan film "en iyi yönetmen", "en iyi görüntü", "en iyi senaryo" ve "en iyi kurgu" dallarında Oscar'a aday gösterildi, "en iyi kurgu" BAFTA ödülünün de aralarında olduğu 49 ödül kazandı, 25 ödüle de aday gösterildi. Tanrı Kent her zaman IMDb'nin en iyi 250 Film listesine girmekte ve sıralamada sürekli olarak üst sıralarda yer almaktadır. Brezilya'nın Rio de Janeiro kenti dışında hükûmet eliyle kurulmuş gecekondu mahallelerinden birinin adı da "Tanrı Kent" anlamına gelen "Cidade de Deus"tur. Bu yoksul ve kalabalık muhitte hayat çok zordur, fakirlik ve işsizlik gençleri hatta bebek sayılabilecek yaştaki çocukları bile suça itmektedir. Uyuşturucu kullanmak ve silah taşımak ve kullanmak ilkokul çağındaki çocuklar için bile sıradan ve doğal sayılmaktadır. Hikâye bu semtin ilk kurulduğu 1960'lı yıllarda başlar ve küçük çocuklardan "Roket" lakaplı Buscapé'nin (Alexandre Rodrigues) ağzından dış ses olarak anlatılır. "Roket" aslında mahallenin en mülayim ve kendi deyimi ile suça yatkın olmayan çocuğudur, fotoğrafçılığa meraklıdır ve bir muhabir olmayı düşler. Anlatıcı "Roket", filmdeki karakterleri tanıtırken, içlerinde abisi "kaz"ın da bulunduğu "Acemi üçlü" adı verilen ve küçük soygunlar yapan bu ilk çetenin ilerde ortaya çıkacak olanların yanında ne kadar masum ve amatör kalacağını anlatır. 1970'lere gelindiğinde nesil değişmiştir, küçükler büyümüş ama çeteler daha da sert ve acımasız olmuşlardır. Gettoyu aralarında paylaşamayan çetelerin kızıştırdığı hakimiyet savaşları tüm hızıyla devam ederken "Roket" bir gazetede ayak işlerinde çalışmaya başlar. Tesadüflerin de yardımıyla çektiği bazı fotoğraflar gazetede yayınlanınca idealindeki muhabirlik mesleğine ilk adımını atmış olur. Gazete yönetimi gettoya girebilen tek fotoğrafçı olduğu için onu bu konuda görevlendirir. Son büyük çete savaşını gizlendiği yerden görüntülemeyi başaran"Roket" şöhreti yakalar ve gazetedeki yeni işini garanti altına alır. Çetelerin birbirini yok ettiği filmin sonunda, onların yerini derhal daha da küçük yaşlarda üçüncü bir neslin aldığı ve hiç zaman kaybetmeden öldürme planları bile yapmaya başladıkları görülür. Not: Karakterlerin Türkçe lakapları, Türkiye'de çıkmış Türkçe dublajlı DVD filminde geçtiği şekilde değiştirilmiştir. Sıçramalı kurgu, 360 derece kamera çevrinmeleri, ekranın parçalara bölünerek değişik sahnelerin aynı anda tek ekranda gösterilmesi, görüntüyü ekranda dondurma, zamanda ileri geri hızlı gidip gelmeler, filmin bir anlatıcının ağzından alaycı ve iğneleyici bir üslupla anlatılması.. Bütün bu canlı enerjik anlatım stilleri biraz Goodfellas (Sıkı Dostlar) biraz da Trainspotting filmlerini anımsatır. Filmde kullanılan müzik parçaları şunlardır: Rusya'nın posta tarihi ve posta pulları Bu Rusya'nın "'posta pulları ve posta hizmetleri tarihinin bir araştırmasıdır." Geleneksel olarak pul meraklıları ayrıca bu kategoride Sovyetler Birliği'ni de hesaba katar. Kayıtlar 10ncu yüzyılda bir kurye sisteminden bahseder. İlk mektuplar bir tomar formunda balmumlu veya kurşun damga lı olarak taşınıyordu. Bu mühürlerin bilinen en erken tarihi 1079 olup Tmutarakan valisi Ratibor'dan bahseder. Hayatta kalan en erken zarf 1391 yılında La Tana'dan (günümüzde Azov Kalesi) Venedik'e gönderilmiş olan zarfdır. 16ncı yüzyıla göre posta hizmetleri 1.600 yer ihtiva ediyor ve posta Moskova'dan Novgorod'a 3 gün alıyordu. 1634 yılında Polonya ile Rusya arasındaki antlaşma Varşova'ya bir hat tesis etti. Bu Rusya'nın ilk uluslararası düzenli servisi haline geldi. I. Petro posta sistemini daha düzenli yapan kanunlar çıkardı. Böylece 1716 yılında Moskova ve Sankt-Peterburg'da ilk Postane açıldı. Rusya'nın bilinen en erken postacılık hizmetleri amblemi 1765 yılına tarihlenir. Bu tek bir hatta latince harflerle yazılmış olan "ST.PETERSBOVRG" ifadesi şeklindedir. Fakat posta işareti olarak kullanmak için ilk resmi bonservisi 1781 yılına kadar gelmedi. Antiye'nin ilk görünümü 1845 yıllarıdır. Zarf şeklinde olan bu formlar için Petersburg ve Moskova'da yerel haberleşmede kullanılmak üzere tasarlanmış ve ücreti 5 rubleydi. Bu fikir iyi işliyordu ve 1 Aralık, 1848 yılında Rusya'da boydan boya genişletildi. Yerel posta sistemi 1864 yılında II. Aleksandr idaresi altında meydane gelen yerel hükûmetler Zemstvo'ya referans oluyordu. Posta pul 1856 yılı Eylül ayın olduğunda dünyayı silip süpürüyordu, Rus yetkilileri de ayni şeyi yapmaya karar verdiler.İlk pullar 1857 yılı 10 Aralık tarihinde satıştaydı fakat 1 Ocak, 1858 yılına kadar kullanımı geçerli değildi. Yaklaşık 12,8 gramlık mektuplar için 10-kopeklik değer uygulanacaktı. Delikleri açılmamış bu pullar Rusya armasını gösteriyor ve tipografi yöntemi kullanılarak kahverengi ve mavi olarak basılmışlardı. Bunu 10 Ocak'ta 20 kopek, 30 kopeklik delinmişpullar ayni dizaynda fakat farklı çift renkteki pullar takip ediyordu. Kağıt orijinal olarak numarayla filigranlanıyordu. Bu yöntemde kısa sürede terk edildi. 1858 yılından sonraki baskılar düzenli olarak örgü kâğıt üzerinedir. Bir 5k (kopek) bölgesel pul 1863 yılında tanıtıldı ve takip eden sonraki yıllarda yeni ortak dizaynlı oval içindeki armasıyla 1k, 3k ve 5k lık pullar tanıtıldı. Bu yöntem uluslararası posta ücretlerine uymak için yapıldı. Çünkü daha önceleri postanede nakit ödemelerin önceden yapılması isteniyordu. 1866 yılından sonra pullar "laid paper" şeklinde ifade edilen birbiri üzerine ağ baskısı yapılmış kâğıt üzerine filigramlı ve dalgalı desenli olarak Slav alfabesinde basıldı. Kağıdın dokusu genel olarak yataydı fakat her bir değerin azınlığı için doku dikeydir. Eylül 1865, Shlisselburg bölgesi "zemstvo" ofisinin pul basmak için ilki haline geldi. Sistem 27 Ağustos 1870 tarihli kararname ile resmen organize edildi. 1874 yılında, Rusya 22 ülkeden şekillenen Dünya Posta Birliği'den bir oldu. Arma dizaynı 1785 yılında değiştirildi ve 2k ve 8k değerler ve 7k 1879 yılında kaldırıldı. 7k ayrıca Fiskal pul olarak altıgen desende basıldı. Bunlar çok nadirdir. 14 Aralık 1883 tarihli yeni bir basım güncelleştirilmiş bir dizaynda görüldü. Düşük değerler tek renkte basıldı. Yeni yüksek değerler 14k, 35k ve 70k idi. 1884 Ocak ayında 3,5 Rublelik ve 7 Rublelik pullar görüldü. Fiziksel olarak bunlar diğer var olan pullardan daha genişti. 1889 yılında dizayn tekrar değitirildi. Bu defa "çift başlı kartal" ın altındaki korna şeklini boydan boya geçen bir yıldırım ve 1902 yılından sonraki basımlarda kağıdın genel dokusu yatay olarak değiştirildi. 1904 yılında Rusya kendisinin ilk Ek değerli pulunu yayımladı. Bu pullar Rus - Japon Savaşı'ındaki kayıpların yetimlerinin geçimini sağlamak için satıldı. 1909 yılında yeni bir seri yayımlandı. Bu seride eski ve yeni dizynlar birlikte kullanıldı. Bütün bu pullar örme kâğıt üzerine tekrar kullanımı engellemek amacıyla eşkenar dörtgen şeklinde basıldı. Rusya'nın anma serisi ilk pulları 2 Ocak 1913 yılında "Romanov hanedanı"nın 300ncü yıl anısının belirtilmesi şeklinde görüldü. 17 pul Kremlin, Kışlık Saray ve Romanov Şatosu görüntüsü olduğu kadar, Çar'ların çeşitli portrelerini gösteriyordu. Fakat 1915 ve 1916 yıllarında hükümetin I. Dünya Savaşı baskısı altında dağılmasıyla pek çok dizayn kalın kâğıt üzerine basıldı ve kâğıt para olarak kullanıldı. 7k ve 14k pullar ayrıca yokluk dolayısıyla 10k ve 20k ya surşarjlandı. 1917 Rus Devrimi dönemi pulculuk açısından karıştırlmıştır; ülkedeki postaneler kendi hallerine terkedilmişlerdir. Ayrılmış cumhuriyetler ve grupların bir miktarı kendi yeni pullarını bazı durumlarda daha çok reklam amaçlı olmalarına rağmen basdılar. Onların kendi pullarının mevcut basımının içerdikleri: 1917 yılında "Rusya Geçici Hükümeti" eski Çar dizaynlarını yeniden basdı. Fakat onları perfore etmeden sattı. İlk Rusya Sovyet Federatif Sosyalist Cumhuriyeti pulu 1918 yılında zinciri kesen bir kılınç resmini gösteren iki değerle görüldü. Bu pulların büyük miktarı piyasada iken az bir kullanım gördü ve kaldırılan kopyaları iyi durumda olan pullardan daha değerliydi. Enflasyon un hakim olduğu yıl sonrası sonraki pullar 1921 yılında görüldü. Bu setin değer aralığı 1 Rubleden 1.000 Rubleydi. Sonraki yıllar gelecek yıllara kadar bu pullar çeşitli yollarla yüzeyindeki değerler 100.000 Rubleye kadar sürşarjlandı. 1922 yılındaki para reformu para değerini 10.000 = 1 oranıyla değiştirdi. Bu pullar Ekim Devriminin beşinci yılı anısına olup Çar pulları, beş sivri köşeli yıldız ile orak ve çekiç işaretlerini içeren şekillerle sürşarj edildi. İşçi, köylü ve asker portreli pullar bu yılda görüldü. 1919–1921 Doğu Karelya Cumhuriyeti'ni işgal eden Finlandiya'lı gönüllü bir grubun Aunus seferi vardı (Fince Aunus ve Rusca Olonets Karelia). Yerel yönetimler tarafından Aunus ordusu için basılmış pullar vardı. Onlar 1917 yılından üzerleri Aunus ile sürşarjlanmış Finlandıya sınırlandırmalarıydı. If U Seek Amy "If U Seek Amy", Amerikalı pop şarkıcısı Britney Spears'ın bir şarkısı ve altıncı stüdyo albümü Circus'dan yayınlanan üçüncü tekli. 7 Ocak 2009 tarihinde, Spears'in resmî internet sitesinde, parçanın tekli olarak yayınlanacağı açıklanmıştır. Şarkının yazarı ve yapımcısı, daha önce Oops!... I Did It Again ve "...Baby One More Time" gibi birçok Britney Spears şarkısının da yazarlığını yapmış olan Max Martin'dir. Ayrıca bu şarkı FIFA 09'un soundtrackinde kullanılmıştır. Şarkı, BritneySpears.com tarafından düzenlenen bir anket sonucu, oyların %26'sını alarak Circus albümünden çıkacak üçüncü tekli olarak seçilmiştir. Bazı ebeveynler, şarkının adı olan "If U Seek Amy"nin hızlıca ve yüksek sesle söylendiğinde kulağa "F-U-C-K Me" ("S-İ-K BENİ") şeklinde geldiğini düşünmektedir. Bunun üzerine bazı örgütler şarkının klibinin televizyon kanallarında yayınının yasaklanmasını istemiştir. Bu tepkilerden dolayı, şarkı ABD radyolarına "If U See Amy" olarak yeniden düzenlenerek gönderilmiştir. Fakat bu değişiklik sadece ABD'de geçerli olacaktır. Şarkının klibi ve uluslararası radyo teklisi "If U Seek Amy" olarak kalacaktır. Şarkının müzik videosunun çekimlerine 10 Şubat 2009 günü başlanması planlanmış, fakat çekimler 7 Ocak 2009'da başlamıştır. People dergisinin haberine göre, şarkıcı 50'lerden kalma çekici bir ev hanımını canlandırmaktadır. Müzik videosu dünyada ilk kez 12 Mart Perşembe günü saat 11.00'da (ET, TSİ 17.00), Virgin Mobile sponsorluğunda Britney.com, BritneySpears.com ve VirginMobileUSA.com adreslerinde yayınlanmıştır. DSLAM DSLAM (Digital Subscriber Line Access Multiplexer) Digital Abone Hattı Erişim Çoklayıcısı/Paylaştırıcısı; bir Network çevre birimi/aygıtı olup, umumiyetle bir Telefon İşletmesinde (Türkiye'de örnek olarak TT) merkezi sistem mekanizması olarak, birçok müşteriye/aboneye DSL bağlantısını tek bir yüksek hızlı ATM hattı üzerinden verir. DSLAM birçok DSL abonesinden gelen sinyalleri toplar, ve yüksek hızlı bir BACKBONE (network omurga) hattına MULTIPLEXER (Çoklayıcı) teknolojisini kullanarak iletir. DSLAM DSL sinyalini aldığı zaman, POTS dağıtıcılı bir ADSL modem aracılığıyla ses ve veriyi algılar; ses PSTN'e , veri ise DSLAM a gönderilir, ordan da ATM aracılığıyla Internete çıkar. Aboneye cevabı da ATM sonra DSLAM ve ADSL ile geri gelir. VDSL modemler VDSL sinyalini üretebilecek DSLAM'lere bağlanırlar, VDSL DSLAM'ler katman iki protokolü olarak EFM (Ethernet in First Mile) protokolünü kullanırlar. VDSL teknololojisinde kullanılan taşıma frekanslarının yüksekliğinden dolayı ADSL'e kıyasla daha kısa mesafelerde hizmet verilebilmesine karşın, çok daha yüksek bant genişliklerinden yararlanılabilinir. 200 metreye kadar 100 Mb/s bant genişliğine erişilebilinir. VDSL için FTTB, FTTC, FTTx uygulamaları en uygun çözümlerdir. 8 portlu VDSL DSLAM'ler ile FTTB, daha fazla portu olan VDSL DSLAM'ler ile FTTC uygulamaları uygudur. VDSL ve VDSL2 hakkında daha fazla bilgi almak için VDSL ve VDSL2 Nedir adlı makaleyi okuyabilirsiniz. Kullanılan ürüne bağlı olarak, DSLAM çoklayıcıları DSL hatlara bazı asynchronous transfer mode (ATM) birleşimleri ile bağlanırlar. DSLAM Telefon İşletmelerine en hızlı Telefon hat teknolojisini DSL ve en hızlı BACKBONE network teknolojisi olan ATM'i önerir. Daha fazla DSLAM Telefon İşletmesi, daha fazla abone demektir. Video Video sinyal (VF) veya Türkçesiyle Görüntü sinyali herhangi bir görüntünün iletilmek veya saklanmak için elektromanyetik enerjiye çevrilmiş halidir. Bu sinyale yaygın olarak video (VF) denilmektedir. Farklı amaçlar için görüntü sinyali üretilebilirse de burada televizyondaki görüntü sinyali üzerinde durulacaktır. Verilen sayısal değerler Türkiye'de kullanılan B/G sistemine ilişkindir. Bir görüntü çok sayıda küçük görüntü elemanının birleşmesiyle oluşur. (Bilgisayar ve sayısal yayın sistemlerinde bu elemanlara piksel denilir. Fakat analog sistemlerde bu terim kullanılmaz.) Görüntüdeki yatay ve düşey yöndeki maksimum ayrıntı sayısına çözünürlük denilir. Çözünürlük arttıkça, görüntü daha doğal görünür. Fakat çözünürlüğün artışı başta bant genişliği olmak üzere çeşitli teknolojik sorunların ortaya çıkmasına sebep olur. Bu sebepten, optimum bir çözünürlük aranmıştır. Alıcı ekran büyüklüğü, insanların televizyon seyretme uzaklıkları ve bu uzaklıktan ayrıntı görme yetenekleri göz önüne alınarak, televizyon ekranında düşey yönde 500 dolayında ayrıntının yeterli olduğu sonucuna varılmıştır. B/G sistemi düşey yönde ayrıntı sayısını 625 olarak saptamıştır. Bu sayıya satır sayısı denilir. Her satırda yan yana en fazla 320 çift zıt renk (siyah beyaz gibi) iletilebilir. Beyaz 1 volt ile siyah ise 0.3 volt (bazi sistemlerde 0.35 V) ile temsil edilir. İki zıt renk bir arada sinüs sinyalinin bir periyoduyla temsil edilebildiğine göre, en ayrıntılı görüntü (625 x 320 =) 200 000 sinüs sinyalinden oluşur. Hareketli görüntü için ekranın üst soldan başlanarak (tıpkı kitap okurken yapıldığı gibi) satır satır aşağıya doğru taranması gerekir. Bir saniye içindeki tarama sayısı ne kadar yüksekse, görüntü de o kadar doğal ve kesiksizdir. Analog yayında ekranın saniyede 25 defa taranması yeterli bulunmaktadır. Yani televizyon yayını bir saniye içinde her biri maksimum 200 000 sinüs dalgasından oluşan 25 adet tam ekran görüntüsü iletebilmelidir. Bir başka deyişle, görüntü sinyalinin bant genişliği (200 000 x 25 =) 5 MHz. dir. 5 Mhz lik bant genişliğini artırmadan, tarama sayısını artırmak mümkün değildir. Fakat testler aynı görüntünün iki defa taranmasının gözün algıladığı hareketlilik duygusunu artırdığını göstermektedir. Bu sebepten hareketlilik duygusunu artırmak için, 625 satırlık bir görüntü bir defada değil, iki defada taranır. İlk defa satırlar bir atlanarak taranır ve bu 312.5 satırlık yarım taramaya tek satırlar alanı ("odd lines field") denilir. İkinci defa taranan ve çift satırlar alanı